<h1>ברכות</h1>

<h2>ברכת המזון</h2>
 <sidcom2><br/>מתוך אפליקציה תִּכְּלַאל – סידור תפילה בנוסח הקדום והזן של קהילות קודש תימן יע"א – בלדי <br/>© כל הזכיות שמורות לארגון "אור ההלכה" להפצת מסורת חכמי תימן <br/>טלפון: 02-6420535 דוא"ל: or@shtaygen.co.il / www.temanim.org <br/></sidcom2> 
<br/><sidcom1>מצוה לומר על השולחן דברי תורה, ויש להזהר בזה מאד.</sidcom1>
<br/>ברוך אתה יי אלהינו מלך העולם, הזן את העולם כלו, בטוב, בחן, בחסד, וברחמים. וטובו הגדול לא חסר לנו, ואל יחסר לנו לעולם ועד. כי הוא זן (ומזין), ומפרנס לכל. כאמור, פותח את ידך, ומשביע לכל חי רצון. ומכין מזון לכל בריותיו אשר ברא. ברוך אתה יי, הזן ברחמיו את הכל:
<br/>נודה לך יי אלהינו, ונברכך מלכנו. כי הנחלת את אבתינו, ארץ חמדה, טובה ורחבה, ברית ותורה. ועל שהוצאתנו מארץ מצרים, ופדיתנו מבית עבדים. ועל תורתך שלמדתנו, ועל חקי רצונך שהודעתנו:
על הניסים
 <sidcom4><br/><sid2>בחנוכה אומר</sid2> <br/>על הנסים ועל הגבורות, ועל המלחמות ועל התשועות, ועל הפדות ועל הפרקן, שעשית עמנו ועם אבותינו, בימים ההם בזמן הזה: <br/>בימי מתתיה בן יוחנן כהן גדול חשמונאי ובניו. כשעמדה מלכות יון הרשעה על עמך בית ישראל, לבטלם מתורתך, ולהעבירם מחקי רצונך. ואתה ברחמיך הרבים, עמדת להם בעת צרתם, ודנת את דינם, ורבת את ריבם, ונקמת את נקמתם. ומסרת גבורים ביד חלשים, ורבים ביד מעטים, וטמאים ביד טהורים, ורשעים ביד צדיקים, ופשעים ביד עושי תורתיך. ועשית לך שם גדול בעולמך. ולעמך ישראל עשית פלא ונסים. כשם שעשית עמהם נסים וגבורות, כך עשה עמנו נסים וגבורות, בעת ובעונה הזאת: <br/><sid2>בפורים אומר</sid2> <br/>על הנסים ועל הגבורות ועל התשועות, שעשית עמנו ועם אבותינו, בימים ההם בזמן הזה: <br/>בימי מרדכי ואסתר. כשעמד המן הרע על עמך בית ישראל, ובקש להשמיד להרוג ולאבד את כל היהודים מנער ועד זקן טף ונשים ביום אחד, ושללם לבוז. ואתה ברחמיך הרבים, עמדת להם בעת צרתם, ודנת את דינם, ורבת את ריבם, ונקמת את נקמתם. והפרת את עצתו, וקלקלת את מחשבתו, והשבות לו גמולו בראשו, ותלו אותו ואת בניו על העץ. ועשית לך שם גדול בעולמך. ולעמך ישראל עשית פלא ונסים. כשם שעשית עמהם פלא ונסים, כך עשה עמנו נסים וגבורות, בעת ובעונה הזאת:</sidcom4> 
<br/>ועל כלם, יי אלהינו, אנו מודים לך, ומברכים את שמך. כאמור, ואכלת ושבעת, וברכת (מוזג הכוס במים) את יי אלהיך, על הארץ הטובה אשר נתן לך. ברוך אתה יי, על הארץ (מוזג הכוס במים) ועל המזון:
<br/>רחם יי אלהינו, על ישראל עמך, ועל ירושלים עירך, ועל ציון משכן כבודך. ועל הבית הגדול והקדוש, שנקרא שמך עליו. ומלכות בית דוד משיחך, תחזיר למקומה בימינו:
יעלה ויבוא
 <sidcom4><br/>בראש חדש, יום טוב, חול המועד, מוסיף <br/>אלהינו ואלהי אבותינו. יעלה ויבא, יגיע, יראה, ירצה, ישמע, יפקד, יזכר (לפניך) זכרונינו, זכרון אבותינו, זכרון ירושלים עירך, זכרון משיח בן דוד עבדך, זכרון כל עמך בית ישראל לפניך, לפלטה, לטובה, לברכה, לחן, לחסד ולרחמים. <br/> <br/>בראש חדש ביום ראש החדש הזה, <br/>בחוהמ"ע פסח ביום מקרא קדש הזה, ביום מועד חג המצות הזה, <br/>בחוהמ"ע סוכות ביום מקרא קדש הזה, ביום מועד חג הסכות הזה, <br/>לרחם בו עלינו ולהושיענו. זכרנו יי אלהינו בו לטובה. פקדנו בו לברכה. הושיענו בו לחיים. בדבר ישועה ורחמים. חוס וחננו, ורחם עלינו. ומלטנו בו מכל צרה ויגון, ושמחנו בו שמחה שלמה, כי אל מלך רחום וחנון אתה: <br/></sidcom4>
<br/>ובנה את ירושלים עירך בקרוב, כאשר דברת. ברוך אתה יי, בונה ברחמיו את ירושלים: (המברך אומר בלחש) אמן.
<br/>ברוך אתה יי אלהינו מלך העולם. האל, אבינו, מלכנו, אדירנו, בוראנו, קדושנו קדוש יעקב. המלך הטוב והמטיב שבכל יום ויום, הוא גומלנו חן וחסד ורחמים וכל טוב: הרחמן ישתבח לדורי דורים: הרחמן יתפאר לנצח נצחים: הרחמן יפרנסנו בכבוד: [הרחמן יסמיכנו על הכבוד: הרחמן יטע שלום בינינו: הרחמן יגאל שכינת עזנו: הרחמן ישלח ברכה רוחה והצלחה בכל מעשה ידינו: הרחמן יפתח לנו את ידו הרחבה: הרחמן יפתח לבנו ולב בנינו לתלמוד תורתו: הרחמן יגדלם לעבודתו וליראתו: הרחמן ישלח רפואה שלמה לכלל חולי עמו בית ישראל:] (המתארח אצל חבירו המנהג שמוסיף הרחמן יברך בעל הבית הזה: הרחמן יישר אורחותיו: הרחמן יצליח את דרכיו: הרחמן מכל צרה ונזק יצילהו:)
<br/>הרחמן יזכנו לימות המשיח, ולבנין בית המקדש, ולחיי העולם הבא: צריך ליתן לב לענות אמן גם אחרי הרחמן יזכנו לימות המשיח וכו'
<br/>מגדיל (ר"ח, חוהמ"ע, חנוכה ופורים אומר מגדול) ישועות מלכו, ועושה חסד למשיחו, לדוד ולזרעו עד עולם: כפירים רשו ורעבו, ודורשי יי לא יחסרו כל טוב: הודו ליי כי טוב, כי לעולם חסדו: (ברוך האל המושיע):
<br/>מגדיל (בר"ח ובחוה"מ, בחנוכה ופורים, אומרים מגדול) ישועות מלכו, ועושה חסד למשיחו, לדוד ולזרעו עד עולם: כפירים רשו ורעבו, ודורשי יהוה לא יחסרו כל טוב: הודו ליהוה כי טוב, כי לעולם חסדו: (ברוך האל המושיע):
<br/>
 <sidcom2><br/>מתוך אפליקציה תִּכְּלַאל – סידור תפילה בנוסח הקדום והזן של קהילות קודש תימן יע"א – בלדי <br/>© כל הזכיות שמורות לארגון "אור ההלכה" להפצת מסורת חכמי תימן <br/>טלפון: 02-6420535 דוא"ל: or@shtaygen.co.il / www.temanim.org <br/> <br/>לאנדרואיד קישור: <br/>https://play.google.com/store/apps/details?id=air.com.ami.sidur <br/> <br/>לאייפון קישור: <br/>http://itunes.apple.com/us/app/tikela-sydwr-tpylh-tymny-bldy/id544007755 <br/></sidcom2>