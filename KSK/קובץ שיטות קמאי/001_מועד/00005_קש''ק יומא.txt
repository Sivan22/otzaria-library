&UniqueId=1279&CosmeticsType=#dii=1#is2=13#is3=20#ip2=<img  alt=''''  src='..\pics\dot.bmp''>_nbsp#ix2=_nbsp_nbsp#ti2=60#sil=3#bs2=20#bs3=30#pr2=<BR>#pr3=<BR><HR><BR>#pr4=<BR><HR><BR>&LastLevelIndex=2&Comments=&wrap=1

מסכת יומא
@ ב' ע''א
שבעת ימים קודם ליום הכיפורים כול' מביתו, שאינו משמש מיטתו. פרהדרין, מפר' בגמ'. ומתקינין לו כהן אחר תחתיו, בלא פרישת שבעה. שמא יארע בו פסול, בכהן גדול, ויהא משמש זה תחתיו. שמא תמות אשתו, ולא יהא ראוי לעבודה ביום הכפורים, כדבר שנ' וכפר בעדו וגו' ר' יהו' חייש למיתה ולא רבנ', דאינהו לא חיישי אלא לטומאה דשכיחא. אם כן, דחיישת למיתה. אין לדבר סוף, דאפי' באחרת נמי איכא למיחש, הא [ד]כהן גדול זורק את הדם וכול', כדי שיהא רגיל בעבודה שלא יפשע בה ביום הכפורים. תנן התם, במסכת פרה [פ''ג מ''א]. מפרישין כהן השורף את הפרה מביתו וכול', מ''ט מעלה בעלמ'. בירה, מפר' לקמ'. צפונה ומזרחה, בקרן צפונית מזרחית שלבירה מבחוץ היתה אותה לשכה בנויה. כלי גללים, כלי שיש, כדאמרי' התם [עזרא ו'] ונדבכין די אבן גלל. ל''א של צפיעי בקר, כמו גללי בהמה. כלי אדמה, שאינה אפויה דלא מקבלי טומאה, ומאי טע' היו כל מעשיה בכלים שאינן מקבלים טומאה, כיון דטבול [יום] כשר בפרה, כדלקמ' בפרק טרף בקלפי [מ''ג ע''ב], והזה הטהור, מכלל שהוא טמא, מיכן לטבול יום שכשר בפרה, דאע''ג דטבול יום טמא לתרומה ולמעשר, מיהא איקרי טהור, כדכת' ורחץ במים וטהר, וכדגמ' במסכת יבמות [ע''ד ע''ב]. ואיכא למידק נמי הך קרא ואסף איש טהור, דמצי למיכתב קרא ואסף איש וידעי' דטהור מעליא הוא, דלא גרעה פרה מקדשים דחטאת קרייה רחמ' וכת' טהור, שמ' מינ' דטהור כל דהו משמע. ומטבילין אותו, לאלתר, ומיד היה נוגע בפרה. צדוקין היו חולקין וא' טהור לגמרי בענן במעורבי שמש. דלא ליזלזלו בה, דאתי למימ' הואיל ואקילו בה רבנ' כולי האי, דנעבדת בטבול יום, איכא בה קילותא אחרינא, דאפי' נגע טומאה בכלים, יכולין לעשות בהן מעשה פרה בלא טבילה, הלכך תקינו לה רבנ' בכלים דלא מקבלי טומאה. דחטאת היא, דפרה איקרי חטאת, דכת' [במדבר י''ט] למי נידה חטאת היא. וחטאת טעונה שחיטה בצפון כדגמרי' בזבחים בפרק איזהו מקומן [מ''ח]. וכת' בה, בפרה אל נוכח פני אהל מועד, וגמרי' לקמ' בפרק הוציאו לו [נ''ה ע''א], אל פני הכפרת קדמה, זה בנה אב כל מקום שנ' פני אינו אלא פני קדים, אלמא כנגד כותל מזרחית שלעזרה צריך לעשות הזאת פרה, והכי נמי תנן במסכת פרה [פ''ג מ''ט] הזה ולא כיון כנגד הפתח פסולה, הילכך תקינו רבנ' שתהא הלשכה בנויה בקרן צפונית מזרחית. כי היכי דניהוי ליה היכירא, שיהא נזכר, שכשם שהלשכה בנויה במזרח צפון, כך צריך לו לעשות מעשה פרה שחיטה בצפון והזאה כלפי מזרח עזרה. מנהני מילי, דיום הכיפורים ופרה טעונין פרישת שבעה, דכת' גבי מילואים ומפתח אהל מועד לא תצאו שבעת ימים וגו' עד כאשר עשה ביום הזה צוה ה' לעשות לכפר עליכם. לעשות, זה מעשה פרה, דצריך פרישת ז', כאשר עשה ביום ההוא כולי קרא כאשר עשה וגו'. לאו בת כפרה היא, אלא לטהר היא באה. [פירוש רבינו אליקים].
------
שבעת ימים קודם יום הכפורים מפרישי' כהן גדול מביתו. לפי שכל עבודת יום הכפורים אינה כשרה אלא בו, כדיליף בהוריות בפרק בתרא [י''ב ע''ב], דכתיב גבי יום הכפורים [ויקרא ט''ז] וכפר הכהן אשר ימשח אותו ובגמ' מפרש למה מפרישי' אותו, משום דילפי' ממלואים שהפריש משה את אהרן שבעת ימים, דכתיב [שם ח'] ומפתח אהל מועד לא תצאו שבעת ימים (ולילה) וגו', וכתיב במלואים [שם] כאשר עשה ביום הזה צוה ה' לעשות לכפר עליכם, לעשות אלו מעשה פרה, לכפר זה מעשה יום הכפורים. וכן במעשה פרה תנן, הכהן השורף את הפרה שמפרישין אותו שבעת ימים קודם שריפת הפרה מביתו ללשכת (סנהדרין) [פרהדרין]. ומביתו, מאשתו, שאסור לו לשמש מטתו בכל אותן שבעת הימים, ולא מדאורייתא, אלא משום גזירה, שמא תמצא אשתו נדה סמוך לתשמישה, וחיישי' שמא טמאה היתה בעוד ששימש עמה, וכתי' [שם ט''ו] ותהי נדתה עליו וטמא(ה) שבעת ימים. [לשכת פרהדרין], שבזמן שהיתה יד אומות העולם תקיפה על ישראל היו נותנין עשירי הכהנים הון בעבור שיהיו כהנים גדולים אחרי מות הכהן הגדול, לכך נקראת הלשכה על שם המלכות. ולפי שלא היו כל כך חסידים כמו שני דורות הראשונים, לא היו מאריכין ימים, כדכתיב [משלי י'] יראת יי תוסיף ימים וגו', יראת יי' תוסיף ימים, זה בית ראשון שעמד ארבע מאות ועשר שנים ולא שמשו בו כי אם שנים עשר כהנים, ובבית שני שעמד ארבע מאות ועשרים שנה, שמשו בו יותר משלש מאות כהנים, צא מהן ארבעים שנה ששימש בו שמעון הצדיק, ושמונים שנה ששימש יוחנן כהן גדול, ועשר ששימש ישמעאל בן פאבי, ואמרי לה אחת עשרה שנה ששימש אלעזר בן חרסום, מכאן ואילך צא וחשוב שכל אחד לא הוציא שנתו. ומתקנין לו כהן אחר תחתיו, להיות כהן גדול תחתיו, אם יארע בו פסול קרי או שאר טומאה המעכבתו מלבא במקדש, וכיון דילפינן ממלואים, צריך שנפרש האי מתקינין, מפרישין, דכי היכי דבמלואים הוה מעכב בהו הפרשה, (הם הכי) [הוא הדין] נמי לדורות, ולפי' היה צריך פרישה לזה הסגן המזומן לזה, אם יארע בכהן גדול פסול. ר' יהודה אומר אף אשה אחרת מתקינין לו וכו', דכתיב [ויקרא ט''ז] וכפר בעדו ובעד ביתו גבי יום הכפורים בפרשת אחרי מות. אמרו לו א''כ, דחיישת למיתה, אין לדבר סוף, שמא תמות גם זו. ובגמ' פריך הא רבנן נמי חיישי' לטומאה דחד, ולא חיישי' לטומאה דתרי, ומתרץ טומאה בידו, וכיון דמוקמי' ליה צרה בצידו מזדריז טפי, אבל מיתה אין בידו, ואי חיישי' לחד היה לנו לחוש לשתים, אלא למיתה לא חיישי' כלל אבל לטומאה דשכיחא טפי חיישי', אבל לתרתי לא חיישי' כיון דזריז הוא, וכיון דאיכא צרה בצדו. ובגמ' פריך לר' יהודה שמתקינין לו אשה אחרת, אי כניס לה ערב יום הכפורים הוה ליה שני בתים, וכתיב ובעד ביתו ולא בעד שני בתים, ואי לא כניס להן אלא בקידושין לבדן, הא לא מיקרי בית אלא א''כ נכנסה לחופה, ואע''ג דאמרי' ארוסה שמתייבמת, התם מריבוי החוצה מרבינן ליה, (אבל) להך (א)דיתבה חוצה לא תהיה לאיש (זה) [זר], ומתרץ דכניס לה לחופה, וכתי' לה גיטא לכל חדא על תנאי, לשנייה אמר הרי זה גיטך אם לא תמות חברתך ולראשונה אמר לה הרי זה גיטיך על מנת אם אכנס אני לבית הכנסת, אבל אם לא אכנס לא תהא גט, ואם מתה שנייה הרי קיימא ראשונה, שהרי לא נכנס בבית הכנסת, ואם מתה ראשונה הא קיימא שנייה, שהרי אינה מגורשת כיון שמתה חברתה הראשונה, וכשגמר עבודתו בערב, אי חזי שלא 
מתה ראשונה, (יכנס לבית הכנסת כי היכי דלא ליהוי ליה למפרע עבודה בשתי בתים, ותהיה השנייה מגורשת למפרע והראשונה במקומה עומדת. [רבינו יהונתן מלוניל].
------
שבעת ימים קודם ליום הכיפורים מפרישין כהן גדול מביתו ללשכת פרהדרין. פי' היה פורש מביתו והיה עומד בלשכת פרהדרין בתוך העזרה. ואמרי' בגמ', מנהני מילי אמ' ר' יוחנ' אמ' קרא [ויקרא ח'] ומפתח אוהל מועד לא תצאו שבעת ימים עד יום מלאת ימי מלאיכם כי שבעת ימים ימלא את ידיכם. וכת' כאשר עשה ביום הזה צוה י''י לעשות לכפר עליכם, לעשות זה מעשה פרה, לכפר זה מעשה יום הכיפורים. — [ד' ע''א] ותניא כוותיה דר' יוחנ', [ויקרא ט''ז] בזאת יבא אהרן אל הקודש, במה שאמור בעניין ומה הוא עניין במלואים, ומה אמור בעניין, אהרן פירש שבעה ושימש יום אחד ומשה רבינו מסר לו כל שבעה כדי לחנכו בעבודה, אף לדורות כהן גדול פורש שבעה ומשמש יום אחד, ושני תלמידים מתלמידיו שלמשה, לאפוקי צדוקין, מוסרין לו כל שבעה לחנכו בעבודה כל שבעה. מיכן אמרו שבעת ימים קודם ליום הכיפורים מפרישין כהן גדול מביתו ללשכת פרהדרין, וכשם שמפרישין כהן גדול מביתו כך מפרישין כהן השורף את הפרה ללשכה שעל פני הבירה צפונה מזרחה, ואחד זה ואחד זה מזין עליו כל שבעה מכל חטאות שהיו שם. אמרת נכנסו מים תחת הדם. פי' שעל אהרן הזה בז' ימי המילואים מדם הקרבן, ותמורת הדם מזין עליו ממי חטאת. ואומ' כאשר עשה ביום הזה צוה י''י לעשות לכפר, לעשות זה מעשה פרה, לכפר אילו מעשה יום הכיפורים. [פסקי הרי''ד].
------
מצות עשה לעשות כל מעשה יום הכיפורים על הסדר כמו שכתוב בפרשת אחרי (רמב''ם הקדמת הלכות עבודת יום הכיפורים). ונבאר מתחלת הענין כמו ששנינו במסכת יומא ששבעת ימים קודם יום הכיפורים מפרישין כהן גדול מביתו ללשכת פרהדרין, שלא היתה קדושה (ע''פ רש''י ו' א' ד''ה מביתו) ואותה פרישה נדרשת שם (ג' ב') על פי הקבלה, ומפרישין אותו מאשתו כל שבעת [ה]ימים ומפרש בגמרא (ו' א') שמא תמצא נדה בשעת ביאה ונמצא טמא שבעת ימים ואינו יכול לעבוד, ומתקינין לו כ''ג אחר שאם יארע בזה פסול שיעבוד אחר תחתיו (ע''פ רמב''ם עבודת יוהכ''פ פ''א ה''ג) ואע''פ שלא הופרש (ה' א'). ופסקינן (י''ג א') הלכה כר' יוסי שאומר אחר יום הכיפורים ראשון חוזר לעבודתו ושני אינו ראוי לא לכ''ג ולא לכהן הדיוט משום מעלין בקדש ולא מורידין. בגמרא (ח' א') תניא שמזין על כהן גדול בשלישי להפרשתו ובשביעי שהוא ערב יום הכיפורים שמא נטמא במת ומסקינן שם שאם חל יום השבת בשלישי או בשביעי שלו דוחין את ההזאה (ע''פ רמב''ם שם ה''ד). [סמ''ג עשין סימן ר''ט].
------
שבעה ימים קודם יום הכפורים מפרישין כהן גדול מביתו ללשכת פרהדרין. ומפרישין אותו מאשתו כל שבעה ימים, שמא תמצא אשתו נדה ונמצא טמא שבעה ימים ואינו יכול לעבוד. ומתקנין לו כהן אחר תחתיו שמא יארע בו פסול, ואותו השני אין מפרישין, שמעלה יתירה היא שעשו לכהן גדול. ארע בו פסול בין קודם תמיד של שחר בין אחר תמיד של שחר עומד הכהן האחר תחתיו ומתחיל מעבודה שפסק ראשון, ואינו צריך חינוך אחר, שעבודתו מחנכתו. אחר יום הכפורים, הראשון חוזר לעבודתו שני אינו ראוי לא לכהן גדול ולא לכהן הדיוט. לכהן גדול משום איבה. לכהן הדיוט משום מעלין בקודש ואין מורידין. ואם עבר זה השני ועבד ככהן גדול, עבודתו כשרה. מת הראשון מתמנה זה השני תחתיו וחוזר לעבודתו ככהן גדול, ואין חוששין לאיבה לומר שנראה כצרה מחיים. באותן שבעה ימים שמפרישין אותו, מזין עליו בשלישי להפרשתו, ובשביעי שהוא בערב יום הכפורים, שמא נטמא במת ולא ידע, חל להיות שלישי או שביעי בשבת, דוחין את ההזאה. [הבתים — שערי עבודת יום הכפורים שער ראשון].
------
לבאר בו סדר עבודת יום הכפורים. עם זו יצרתי לי תהלתי יספרו, ולא אותי קראת יעקב כי יגעת בי ישראל, לא הבאת לי שה עולותיך וזבחיך לא כבדתני לא העבדתיך במנחה ולא הוגעתיך בלבונה, לא קנית לי בכסף קנה וחלב זבחיך לא הרויתני אך העבדתני בחטאתיך הוגעתני בעונותיך, אנכי אנכי הוא מוחה פשעיך למעני וחטאתיך לא אזכור [ישעיה מ''ג], כונת הנביא בזה להודיע כונת התכלית במין האנושי מה היא, והוא כקורא חמס על בני דורו בהיותם מחטאים הכונה אם על צד דעות כוזבות אם על צד היותם בלתי מגיעים אל התכלית, ויחשבו בעצמם כבר הגיעו אל התכלית, (בעצמם כבר), ועדיין לא הגיעו לפלגות, והוא שבתחלת דבריו אלה אמר [שם מ''ב], כה אמר יי בורא השמים ונוטיהם רוקע הארץ וצאצאיה נותן נשמה לעם עליה וגו', העיר על צורך ידיעת [האדם] נפשו עד שיגיע למה שאפשר מידיעת בוראו, והוא שסמך לבריאת עולם נתינת נשמה ורוח לנכבד שבנבראים התחתונים, על צד שהוא אחת מהתחלות הנמצאות והרביעית מהם, והיא הקודמת להתחלות הנמצאות התחתונות כמו שבא בספרי החכמים, וכבר כתב ראש הפילוסופים בבאו לחקר ענין הנפש ומהותה ועניני ישותה, שעם היות כל בני אדם שוים בנפש ובגוף לא יודע לכלם אמתת הנפש כהודע להם אמתת הגוף, וזה מצד שהגוף יושב בחוש והנפש אמנם לא ישיגנה רק השכל, ואמנם אין ראוי למשכיל שלא לדעת חלקו אשר בו ישכיל לאלהיו, ואם לא ידע זה לא ידע בוראו בשום פנים, והוא אצלי הכונה במה שסמך אל זה [שם] לפקוח עינים עורות וגו', הורה שהכונה במציאותו להתגלות דרכי הידיעה עד שישלימו נפשם, והוא שזאת המלה, ר''ל ענין התפקחות אם בעינים אם באזנים כבר באר הר''ם, שלא תפול בלשון רק על התגלות ידיעה לא על התחדש ראיה חושית, ובנין לכלם אמרו במעשה בראשית, [בראשית ג'] ותפקחנה עיני שניהם וידעו כי ערומים הם, ולא אמר ויראו כי ערומים הם, כמו שכתב הרב כי הנראה להם מקודם הוא הנראה להם עתה לא היו סנורים תחלה על העין שהוסרו עתה, אבל שנתחדש בו ענין גלה בו, מה שלא היה מורגש אצלו מקודם, להיותו על שלימות עניניו והעדר ממנו ההשתמש במפורסמות, וסוד יי ליראיו, והיא הכונה אצלי באמרו [ישעיה מ''ב] להוציא ממסגר אסיר, ענינו אצלי הדרגת המתחכם וצאתו מן הכח אל הפועל, והוא שסמך אל זה [שם] אני יי הוא שמי וכבודי לאחר לא אתן, הראשונות הנה באו ואחרונות אני מגיד בטרם תצמחנה אשמיע אתכם, הכונה להודיע שתכלית שלימותם הוא להכיר בוראם ושלא להאמין הנמנעות בחקו ית', כל שכן במה שהיו נכשלים באמונות השניות והוא אמרו, וכבודי לאחר לא אתן ותהלתי לפסילים, ואולי רמז בנבואתו להזהיר שלא להאמין מה שנמנע בחקו, אם במה שנכשלו בזה בזמנו כמו שבארנו, אם במה שיתחדש אחריו בהשאיר מן האמונה ההיא עם הצטדק נפש בעליה לקיים הצדיק בהרחקתה על ידי דמיונות ותחבולות דברים, וכבר נודע שאין עצמות האמונה בענין הנאמר בפה ובלשון אבל בענין המצוייר בלב, והוא אצלי באמרו אני יי הוא שמי, וזה ששאר שמותיו הנכבדים כלם נגזרים מפעולותיו כמו שהתבאר, אבל השם הנכבד הוא שיורה על אמתת עצמו הוראה מבוארת אין השתתפות גזירת פעולה בו, ולזה נקרא שם המפורש שלא נודע לו גזרה כלל ולא ישתתף בו זולתו, וכבר נעלה זכרו עד שלא יעלה על שפת איש אלא באיש המיוחד וביום המיוחד, ר''ל כהן גדול ביום הכפורים, וזה אצלי שמצד היות היום הנכבד ההוא הערה אל תכלית המין האנושי וידיעת זה, ר''ל הוראת השם המיוחד, אשר הוא ידיעת חיוב מציאותו הוא התכלית הנכבד, באה הכונה להזכירו בסדר עבודתו להורות הכונה בעבודה הנכבדת, שהיא אמנם תסוב אל זה התכלית כמו שנבאר, ואמר הנה הוא שמי, ר''ל שלא יטעו בשמותיו המורים על הפעולות ושינוי כמו שנודע מן התארים, חלילה לכבודו ית', שהם אמנם כלם שמות נגזרים מפעלות מגיעות מאתו אין מהם שנוי הפעלות אצלו כמו שקדם, אבל השם המורה חיוב מציאותו לא גזרת פעולה כלל, עליו אמר הוא שמי, שבו הוראות חיוב מציאותו ית' ואחדותו, לא שיורה על עצם בעל תארים כשאר התארים שהם יורו על ענין ועל נושא הענין, וכבר קדם לנו מה שנאמר בדרש [פרקי דר''א פ''ג] עד שלא היה נברא העולם היה הקב''ה אחד ושמו אחד, והזהיר הנה שלא תשאר אמונתם זאת, ר''ל מה שנשתבשו באמונתו עם הפצר דברים ורוב דמיונות כמו שבארנו, ואמר על זה וחדשות אני מגיד וגו', והורה מכל מקום בזה תכלית הכונה שהיא אמנם ידיעת שמו ית' באשר הוא סוף כל האדם והחי יתן אל לבו.
ואמנם מצד שהאדם בתחילת ענינו לא יולד בעל מעלה או מעלות כאמרו [איוב י''א] ועיר פרא אדם יולד, הוצרך להקדמות רבות וללמוד רב, ומזה היה כונת השם לתת לו תורה תמימה כוללת הנהגות נכבדות ומדות מעלות, ותכלול עוד מה שיספיק בדעות עיוניות ואמונות אמתיות לא יחסר כל בה, כבר העיד עליה יורשה ואמר [תהלים י''ט], תורת יי תמימה משיבת נפש, והוא שאמר הנביא בזאת הפרשה [ישעיה מ''ב] ראות רבות ולא תשמור וגו', ואע''פ שביאורו [אצל המפרשים שהוא היה מוכיחם על שלא היו מתבוננים ברעה אשר תמצאם לדעת ולהכיר כי מידם היתה זאת להם עד] שמתוך הכונה ההיא ישובו לשם ונכפר להם הדם, אבל שיחשבו הכל מקרה ותביאם המחשבה ההיא להשאר על תכונתם הרעה והוא אמרו, ראות רבות ולא תשמור, כלומר שהם יראו צרות רבות ולא ישמרו בעין לבם סבת בואם, ואמרו [שם] פקוח אזנים ולא ישמע, כלומר שהם שמעו תמיד תוכחות המוכיחים שמיעת אוזן ולא יקבלו דבריהם כלל, אבל שיתלוצצו עליו ויתלוצצו שופטיהם, כאמרם ז''ל [רות רבה א' א'] דור ששופט את שופטיו, והוא אמרו [ישעיה מ''ב] החרשים שמעו וגו' מי עור כי אם עבדי וחרש כמלאכי אשלח וגו', אמר שבהוכיח הנביא אותם וקראו להם חרשים להיותם הופכים עורף לבלתי שמוע אל השופט ואל הנביא, וכן קראו להם עורים לרוע הבנתם ולהיות טח מראות עיניהם מהשכיל לבותם, הם היו מתלוצצים עליו ואומרים על עבד השם ונביאו ומלאכו השלוח אליהם שהוא העור והחרש באמת, והוא אמרו מי עור כי אם עבדי וגו', וכן התלוצצו על המשתדל להשלים עצמו עד שבכחו מחץ רהב התאות ובא עד קצו המיועד לו שהוא עור וסכל, ואין טוב באדם רק שיאכל וישתה וראה טוב בעמלו הרוג בקר ושחוט צאן אכל ושתה כי זאת המרגעה וזאת המנוחה הניחו לעיף, והוא אמרו [שם] מי עור כמשולם וגו', ואמנם הנראה בזה שהוא יכוין למה שקדם שהשלימות יבא אחר טורח גדול ושקידה רבה וקרוב לכמה מן הטורחים שתמנעם סבה עם כל זה, והוא אמרו ראות רבות וגו', וזאת [היתה] (הכונה) [כונת התורה] שבה יוסר כל מסך חוצץ, ובהנהגתה תפסק כל מחיצה מבדלת, ובקיומה ובהבנת סתריה יגלו מוסדות האמונה, יתפוררו הררי הדעות הזרות הכוזבות, הלא דבריה כאש וכפטיש יפוצץ סלע, והוא סמך אל זה [שם] יי חפץ למען צדקו וגו', שהוא הודיעונו בזה כונת התורה והגדלתה ורבוי מצותיה, ולהסיר מקור תרעומת נפל בין הפתאים בתחלת העיון להמון ולחלושי השכל אחר היותנו בן בכור וסגלת עם ובחר בנו לאהבת אבותינו מדוע הכביד עול מצות עלינו עד שאין בנו רק מעט יוכל לקיים את הכל, והיה בראוי לפי חבתו להקל מעלינו משאר אומות המתחייבים בשבע מצות לבד עד שיזכו בהם אם ישמרו כראוי, כאמרם [עי' ב''ב ט''ו ע''ב] בחסידי אומות העולם ובענין האבות הקודמים לזמן התורה שזכו קצתם בהם לאחרונה שבמדרגות, ר''ל מדרגת הנבואה, והמשכיל יבין כי לא לכבדות ומיעוט השגחה היה הרצון ולא [כפי] [ה]הזדמן (בם) [בלי] צורך, אמנם באו כלם לעזר ולהועיל להגיע אל תכלית הנכבד אשר הוא חלק אחד מחלקי התורה השלימה והנכבדת, כמו שנודע שכל חלקיה הם אם למאוס ברע ובחור הטוב והיא השלימות הראשון, אם להרחיק השקר ולקנות אמת והוא השלימות האחרון, דרכיה דרכי נועם וכל נתיבותיה שלום, והחלק האחרון הוא פרי הראשון ונמשך ממנו, ואם קודם במעלה אליו, והוא תכלית הגמול מצורף אל מיני תגמולים רבים יעדום הדרכים הדתיים כמו שהתבאר, ואמנם זה המין מן הגמול הוא דבר אחד על קיום התורה לא דבר אחר חוץ ממנו כמצות הנבראים אשר קיום המצוה דבר אחד והגמול דבר אחר לא ממנו, וזה המין מן הגמול אחד נקשר קצתו בקצתו, והוא אצל הר''ם ז''ל אמרו [אבות פ''א מ''ג] אל תהיו כעבדים המשמשין את הרב על מנת לקבל פרס, והחכם אמר בזה הענין, אין העולם הבא שכר המעשים אבל הוא פרים, ר''ל יצא מהם כצאת הפרי מן העץ, והוא התכלית בהיות הפרי תכלית הכונה בנטיעת העץ ובעבודתו ובשמירת הנהגתו, ומצד שזה השלימות לא ימצא בפועל ביום הלדת אבל הוא נמצא בכח הנפש מוכנת לקבל צורת השכל, וקודם זה הוא חסר המעלות וכבד התאוות הרעות והתאוות הבהמיות, כמו שקדם לנו מאמר בעלי ההיקש כיון שנברא האדם נברא יצר הרע עמו, ומפני זה הוא צריך שירגילוהו להתרחק מן המגונות לנטות אחר המעלות עד שיפעל הכח הנכבד הצורה האנושית הוצרך אל זאת הכונה להערות רבות, ולולא המצאם לא יגיע המין הנבחר אל זה התכלית, להמשכו אחר טבע החמר לא ימלט איש ממנו רק על דרך זרות אחד מני אלף כמו שנמצא ביחידים הקדומים, ומפני זה כשרצה ובחר בישראל מכל שאר המין הרבה להם מצות ונתן להם תורה משלמת חוק האנושי חוק שלם, בהיות דרכה דרכי נועם ובהגלות מסתריה דעות אמתיות בחקו ית' לא יחסר בה דבר, אבל ממנה ימצא השלימות ובהמצא השלימות וידיעת סתריה עצם השלימות, והוא מאמר שלם [מכות כ''ג ע''ב] על זה הפסוק שאמר רצה המקום לזכות את ישראל ולפיכך הרבה להם תורה ומצות שנא' [ישעיה מ''ב] יי חפץ למען צדקו יגדיל תורה ויאדיר, וכבר הורה הכונה גם כן באמרו אחר זה [שם מ''ג] כל הנקרא בשמי ולכבודי בראתיו יצרתיו אף עשיתיו, ובאה מלת בריאה על תחלת הבריאה, כמו שקדם שלמלה הזאת התלות בהעדר, ומלת יצירה באה על תקון גופו ושלימותו, ועשייה על תכלית השלימות.
ולהיות העם ההוא בזמנו בלתי יורדים לסוף דעת התורה ובלתי משגיחים בידיעת סתריה אמר כמתרעם על הנהגתם [שם] עם זו יצרתי לי וגו', ולא אותי קראת יעקב וגו', אמר שהוא יצרם להיות לו לעם נחלה ושהם יספרו תהלתו, ר''ל לבחון מציאותו ולהתבונן במה שראוי בחקו ית', והם לא קראוהו על זה הצד אבל שלקחו ענין המצות מצוה מלומדה, ואמנם המפרשים פרשו באמרו [שם] כי יגעת וכו', רוצים בו שאתה משתבח וכמתפאר שיגעת בי והטרחת עצמך והנה לא טרחת אף בקריאת הפה, והוא כאלו אמר לא אותי קראת [כי תאמר שיגעת בי], אבל אצלי לבאר בו שהוא מכוין למה שכתבנו ואומר על כלל העם שאף בעת שהוא יגע בו, ר''ל כשהוא מקיים המצות לא קראו בשמו, ר''ל שלא עשאן על צד המכוון בעשייתם, או אפשר אצלי בדומה לזה שהוא שב לתפלתם שהוא ביחס תארים אליו ית', ואמר בשעה ההיא שיגעת בי בהאריכך בשבחי לא היתה הקריאה אלי חלילה, אל מי תדמיוני ואשוה, אינני העולה על שפתיך בעת ההיא אשר דמית לשבחני ולקרוא לי בעת צרתך לא אותי קראת כלל, ומי יתן ותגיע אמונתי בצורך ואולי ירשיעך פיך לתת בחקי חסרון, כמו שבארנו ענין [ברכות ל''ג ע''ב] ההוא דנחית קמיה וכו', ואמנם על דרך היותם מקיימים התורה דרך מצוה מלומדה אמר אחר זה [ישעיה שם] לא הבאת לי שה עולותיך וזבחיך לא כבדתני, ואמנם המפרשים פרשו שהוא אמנם דבר על בטלם העבודה לגמרי וזה היה בימי אחז כמו שנאמר עליו [דה''ב כ''ח] ויסגור את דלתות בית יי וגו', ובחזקיהו בנו נאמר [שם כ''ט] כי מעלו אבותינו וגו' ויסבו פניהם ממשכן יי וגו', ואמר [ישעיה שם] לא הבאת לי שה עולותיך, כלומר שהרבית לחטוא, כמו שאמר [שם] העבדתני בחטאתך הוגעתני בעונותיך, ולא נוכחת בהשתדל בכפרת העונות, וזה רחוק מאד מבואר הפסדו מאמרו, לא העבדתיך במנחה ולא הוגעתיך בלבונה, אלא שהוא כיון על טרחם במעשה הקרבנות [בלתי ראוי אם] על צד קטר למלאכת השמים כמו שנודע ממעשיהם, אם על צד הקריבם לשם ולא יכוונו להקריבם להתעורר על מה שראוי להתעורר בהקרבתם, וכונו בזה על צד מה שבארתי באמרו [שם] ולא אותי קראת וגו', כן אמרו הנה לא הבאת לי וגו', כלומר כשטרחת בהבאת הקרבן לא היה הטורח להנאתי ולצרכי [כי אין המבוקש ממנה ההקרבה לבד ואמרו לא העבדתיך במנחה רצה בו שלא היה תכלית חפצו לקרבן ולא רצהו] רק על צד היות רצון המלך לענוש הראוי לענשו, ואם מצד אחר יאמר מטוב מדותיו שאינו רוצה בענש, ר''ל שאינו רוצה שיק... לשום אדם מעשה יביאהו לזה, כבר ביאר זה בעל המלמד ז''ל בדברים ערוכים וצחים.
ונשוב לדברינו והוא, שעקר הכונה לשמוע בקולו אמר [ירמיה ז'] לא צויתי את אבותיכם ביום הוציאי אותם מארץ מצרים על דברי עולה וזבח, ואמר זה על היותם מקריבים הקרבנות על צד בלתי ראוי, והוא שאמר [שם] עולותיכם ספו על זבחיכם ואכלו בשר, וזה מן הצווים המונעים כמו שבארנו ענינם באמרו [קהלת י''א] שמח בחור וגו', כלומר הוסיפו במעשה תוספת אחר תוספת, ואכלו בשר, ר''ל שתמשכו אחר התאוות המשכות תמידי ותחשבו היות הכל מכופר בהבאת הקרבן לבד בלי כונה אחרת, והוא שאמר [ירמי' שם] כי לא דברתי את אבותיכם וגו', כי אם את הדבר הזה צויתי אותם לאמר וכו', הנה באר תכלית הכונה מה היא תכלית מבואר ורצה באמרו לא צויתי את אבותיכם וגו', שאינם מכונים על עצמם רק על צד הערה אחרת, ואתם בטלתם התכלית ועלה בידכם המעשה לבד, וכבר האריכו כל הנביאים בזאת הכונה אמר ע''ה, [מיכה ו'] במה אקדם אכף לאלהי מרום וגו' הירצה יי באלפי אילים וגו' ומה יי דורש ממך כי אם עשות משפט וגו', ואמר שמואל הנביא [ש''א ט''ו] החפץ ליי בעולות וגו' הלא שמוע מזבח טוב וגו', ונעים זמירות גם כן אמר [תהלים מ'] זבח ומנחה לא חפצת אזנים כרית לי וגו', ואמר אסף [שם נ'] שמעה ואדברה וגו' אלהים אלהיך אנכי, בא להעיר על אמתת מציאותו הרמוז באמרו [שמות כ'] אנכי יי אלהיך, וזה להיות כונת עבודתו לו לבדו כאמרו הנה גם כן, [ישעיה מ''ג] אנכי אנכי הוא מוחה פשעיך וגו', שאני הוא המסבב כפרתך בתשובתך לא הבאת הקרבן לבד, כמו שקדם לנו שההתודות על הקרבן הוא הוא עקר הכונה, והוא אמרו בדרש [ברכות כ''ג ע''א], וקרוב לשמוע מתת כסילים זבח [קהלת ד'], שהם חוטאין ומביאין קרבן ואין עושין תשובה, אם על צד בלתי העתק בציורם העבודה ליי לבדו ואם על צד בלתי התעוררם עליו הערה ראויה והוא, שראוי להתעורר לו להכניע לבו ולהקריב חלבו ודמו ברוב הכנעה על רוע מעשיו, והוא אמרו [תהלים נ''א] זבחי אלהים רוח נשברה, כמו שהעירו באמרם [ברכות י''ז ע''א] רב ששת כי הוה יתיב בתעניתא הוה אמר רבונו של עולם גלוי וידוע לפניך שבזמן שבית המקדש קיים אדם חוטא ומקריב קרבנו ואין מקריבין ממנו אלא חלבו ודמו [ומתכפר לו ועכשיו ישבתי בתענית ונתמעט חלבי ודמי יהי רצון מלפניך שיהא חלבי ודמי שנתמעט] כמונח על המזבח ותרצני, וזה הענין כלו נכלל בהתודות עליו, ונרמז בסמוך את ידיו עליו גם כן, והרב גירונדי הוסיף בפרטי זאת ההערה להיות מעשי האדם נגמרים במחשבה ובמעשה ובדבור, צוה לחוטא שיביא קרבן ויסמוך ידיו עליו כנגד חלק המעשה, ויתודה בפיו כנגד חלק הדבור, וישרוף באש הקרב והכליות שהם המחשבה והתאוה, והכרעים כנגד ידיו ורגליו שהם שלוחי העבירה, כדי שיחשוב בחטאו שהוא אמנם חטא לשם בגופו ונפשו וראוי הוא שישפך דמו וישרף חלבו לולא חסד השם, ואמנם בעל המזמור, ר''ל אסף באמרו [תהלים נ'] זבח לאלהים תודה, הוא על צד הכונה הראשונה, וזה שמצד שהיו רגילים אז במעשה הקרבנות בהיכלות אשר בהם הצלמים ועובדי הכוכבים השאיר מהם מעט מזער והעתיקם מהיותם לנבראים, ומעט זה רק במקום מיוחד ועל יד עם מיוחד נבדל להבין ולהורות כדי שלא ישאר מהם סיג באמונה להיותם זובחים בלתי ליי לבדו, והוא אמרו [שמות כ''ב] זובח לאלהים יחרם וגו', ואמרו ז''ל [סנהדרין ס' ע''ב] ריקן העבודות כלן לשם המיוחד, ואמר המלאך למנוח [שופטים י''ג] אם תעלה עולה ליי תעלנה, ובסדר קדשים [מנחות ק''י ע''א] אמרו בא וראה שלא נאמר בפרשת הקרבנות אל אלהים שדי צבאות אלא שמו המיוחד יו''ד ה''א וא''ו ה''א שלא ליתן פתחון פה לבעל הדין לחלוק שמא תאמר לאכילה הוא צריך ת''ל [תהלים נ'] אם ארעב לא אומר לך וגו' לא אמרתי לכם זבוחו אלא שיאמר ויעשה רצוני, ובתורת כהנים [ריש ויקרא פרשה ב'] אמרו ר' יוסי אומר כל מקום שנאמר קרבן אמור ביו''ד וה''א שלא ליתן פתחון פה למינים לרדות, ר''ל שלא יחשבו בהם להיותם לצבא השמים, ולכן יבאו קצת הקרבנות להעיר על מה שחטאו באלו הענינים, כאמרם ז''ל על פר יום הכפורים שהוא בא לכפר על מעשה העגל, וכבר נודע למבינים כונתם בעגל שהיא תסוב על זאת האמונה הרעה הקודמת, ועל זאת הכונה אמרו [חולין ס' ע''ב] מה נשתנה שעיר ראש חדש שכתוב בו [במדבר כ''ח] ליי אמר הב''ה הביאו כפרה עלי שמעטתי את הירח, והבאור הנכבד בזה רמזו אבי העזרי ונמשך אחריו בביאורו הר''ם ז''ל, וזה שהם היו מקריבים ללבנה בעת חדושה ולשמש בהיותו במבט מזלות ידועים להם, וחשש בהיות זה הקרבן בעת החדוש שמא יטעו אחריו, הוצרך לבאר בו שהוא לשם לא ללבנה, ואמנם אמרם ז''ל שמיעטתי את הירח, הוא לראיה שאינו כדי לעבדו והנה הוא גוף חשוך מקבל אור מזולתו, ואם כן איפה מה הוא כי נעבדנו ומה נועיל כי נפגע בו, וכן אמרו הביאו כפרה עלי, רוצה בו לשמי, כלומר שתעתק זאת העבודה לשמי לבד, וכן להיות רבים מהם עובדים לשדים כמנהג כתות הצאבה אשר קיימו מציאותם וקבלו עליהם עבודתם להיותם אצלם דקי הבריאה, והוא שחשבו שהם בריאות נבראות משני היסודות העליונים, ר''ל אש ורוח, כמו שגם היום נמשכו אחריהם רבים מן המתחקים ונשאו להעמיד אמונה ונכשלו, והיו חושבים שהם יראו לרואיהם כדמות בני עזים ומזה קורין להם שעירים, וכבר בא בספור האבקם בזאת העבודה [דברים ל''ב] יזבחו לשדים לא אלוה, ואמרו ז''ל בדרש [עי' ספרי שם] לא דיין שהם עובדים לחמה וללבנה ולכוכבים ולמזלות אלא שהם עובדים לבבואה שלהם ולדבר שאין בו ממש, ולזה היו רוב החטאות שעירים כמו שתדע בשעירי הרגלים ושעירי ראשי חדשים ושעירי ע''ז ושעירי יום הכפורים, וזהו מבואר מאמרו [ויקרא י''ז] לא יזבחו זבחיהם לשעירים וגו', תהיה אם כן ההערה בפר יום הכפורים ובשעירי יום הכפורים שלא לטעות אחר המערכות העליונות כל שכן אחר המציאות המדומה, והיא הכונה בקרבנות, ר''ל שהשאירם למה שהוטבעו בהם והעתיקם לו ית' כמו שבארנו מצורף אל הערת התשובה בעניינם, וכבר רמזה גם כן הר''ם ז''ל, יקבלו תשובתם ממנו המקשים עליו מקרבן אברהם ונח ושאר הקודמים למתן תורה, שעם היות גם כן אולי מכונים אל זה למי שיבין סתרי הדת, מכל מקום אפשר גם כן היותם מכונים אל הערת התשובה כמו שרמזה הרב גם כן, אמר על כל חטאת שיאמן בו שיכפר חטא גדול נשרף חוץ למחנה להעיר שזה החטא כבר נמחה זכרו ונעדר בהעדר זה הגוף וכלה בכלותו, וכן אמר בשעיר המשתלח שהוא הערה לכפרת חטאים רבים, כמו שתראה שאמרו עליו [שבועות ב' ע''ב] שהיתה בו כפרה לכל ישראל, מצד היות המיוחד שבעם והמנהיגו מתודה והוא שהוא היה מעיר את הישן להיות כל אחד ואחד מתודה על כל עונותיו בפרט, להיות כל יחיד ויחיד נמשך אחר הנהגתו, וכבר ידעת שאין שעיר המשתלח מכפר אלא לשבים, אבל מכפר הוא לשבים על כל עונות הם קלים הם חמורים הם זדונות הם שגגות הן שהודע לו הן שלא הודע לו, ומה שאמרו בקצת מקומות שמכפר על הקלות אף בלא תשובה, ביאור אע''פ שלא התעורר תכלית הערה עד שיבא ממנה לידי תשובה גמורה, נמצא מכל מקום שהשעיר סבת הכפרה והתשובה היא הכפרה, והוא שבזמן הזה שאין שעיר תשובה מכפרת, וכן כל מה שאמרו עליו [להלן פ''ו ע''א] שהוא מכפר אם שעיר אם עצמו של יום הכפורים אם ייסורין אם מיתה, באור כלם הערה המגעת לו באי זה מאלו והכל סבת התשובה והיא הכפרה, והוא שרמז הרב בשעיר המשתלח שהוא להיותו הערה לתשובת כל החטאים לא נרצה לזביחה או להקרבה או לשריפה עד שישאר ממנו שום רושם, אבל שיורחק תכלית הרחקה ויושלך בארץ גזירה הערה לעזיבת החטאים עזיבה גמורה עד שלא ישוב עוד בהם, ואין ספק שאין החטאים משא שיעתק מגב האיש לגב השעיר אבל אלו המעשים כלם משלים להביא מורא לנפש עד שתתפעל לתשובה, דמיון הרחקת מעשים מגונים מאתנו תכלית הרחקה, אלו הן דברי הרב, יתבונן המקשה עליו אם התעורר הוא גם כן אל זאת ההערה, ר''ל הערת התשובה, וזאת הכונה העיר באמרו [ויקרא ט''ז] ונשא השעיר עליו את כל עונותם אל ארץ גזירה, וזה כיון באמרו [מיכה ז'] ותשליך במצולות ים כל חטאתם.
ויש שבאר בכונת השעירים שבא האחד ליי והשני לעזאזל שהרמז בהם לשני מיני חטאים האחד לגוף והשני לנפש, ומן החטאים הנמשכים אחר הגוף הוא בקשת תענוג, והמין הנמשך אחר הנפש הוא בעיון כוזב משקיע הפסד אמונה בלבבות, ולרמוז על המין הראשון בא השעיר הראשון ליי, לרמוז שאין הכונה לבטלו בטול גמור אבל להכניעו תכלית הכנעה להשאיר ממנו העקר ולהניח המותר והוא אצלי שהאמורין לבד ממנו ומפר הכהן מוקטרין והשאר הולך לבית השריפה כמו שיתבאר, ולהיות הערה אל המין השני לכל העם אמרו בשעיר המשתלח [שבועות י''ג ע''ב] שאין הכהנים מתכפרין בו, אם כן הכונה בראשון להשתמש בו כפי ההכרח וגם המעט שישתמש בו שתהיה כונתו בהבטה אל תכלית כמו שקדם, ובהיותו על זה הצד עלה עליו הגורל ליי, והוא שצוה [בביטול ענינו לגמרי בזה היום אשר בו הערה אל התכלית המכוון כמו שקדם ומביני הסתרים צוו בה עינויים] להעיר על בקשת המותר הבא מן החמש הרגשות, כבר באר זה בעל המלמד ז''ל. והשעיר השני להרחיק החטאים הכוללים כל מרי צוה בהרחקתו הרחקה יתרה עד שלא ישאר לו שום זכר ביישוב, על דרך מאמר [יואל ב'] ואת הצפוני ארחיק מעליכם והדחתיו אל ארץ ציה ושממה, ועל זה הצד נקדש היום בעבודות נכבדות לפנים ולפני לפנים מה שלא היה כן בשאר ימות השנה, והוא שייעדו שזכירתם עולה לזוכרים במקום עבודתם, וכבר אמרו כן [מנחות ק''י ע''א] על כלל הקרבנות, וזה פשוט מבואר ממה שכתבנו שהזכירה והקריאה והעיון בהם אמנם יעלה ממנו מה שיעלה מעשיתם, והוא הסבה להאריך בזכירת העבודות בזה היום הנכבד לקבוע דעות אמתיות ואמונות הכרחיות מצורף אל הערת התשובה כמו שהתבאר, וזה אמת שכל מה שתקנו בהתעסק בזה היום אם בדרשות אם ברוב תפלות אם בספור העבודות הכל יסתעף אל שרשי התשובה.
ומעתה עלינו לבאר סדר העבודה ופרטיה כדי להוסיף אומץ בלב רואים שזה אמנם הכל סודר להיות בזכירת עניינם שרש גדול לתשובה, ונאמר שזה הענין גדול התועלת אמנם צוה העשותו בזמן מיוחד לתשובה כמו שבארנו כבר, וכן צוה היותו במקום מיוחד ועל יד איש מיוחד, כדי שלא לגרום שום מחשבה רעה בענין, וכבר בארנו שלזאת הסבה, ר''ל שלא לטעות אחר עיון כוזב, בא הרמז לזכור בו שם המפורש הנקי המופשט מכל דמוי ומכל תאר, ולזאת הכונה היו מדקדקים בענין הכהן הגדול מאחיו הנועד לזאת העבודה בטרם בא 
יום יי הגדול והנורא ומשתדלים בהשלמת עניינו ושלימות תכונתו, והוא הכונה ששבעת ימים קודם יום הכפורים היו מפרישין אותו ללשכה כמו שנבאר, וכן מהשלמת הכונה שכל עבודות היום היו בכהן גדול, וכל העבודות המיוחדות לאותו היום היו בבגדי לבן, ושאר עבודות ששאר הימים טובים שוים לו בהם היו בבגדי זהב, וזה להעיר שזה הענין המתחדש ביום הוא להורות תכלית הכונה.
מעתה עלינו לבאר סדר עבודה כלה דרך כלל, שט''ו בהמות היו מקריבין באותו היום וכלן בכהן גדול, וה' טבילות היה טובל, כנגד ה' פעמים שהיה משנה מבגדי זהב לבגדי לבן או מבגדי לבן לבגדי זהב, וי' קדושין, ר''ל קדוש ידים ורגלים היה מקדש, וג' וידויין היה מתודה, וי' פעמים היה מזכיר שם המפורש, ג' בכל וידוי וא' על גורל שעיר, ומ''ג הזאות היה מזה מדם פר החטאת ודם השעיר שעלה גורלו לשם, וז' ברכות היה מברך אחר קריאת התורה מלבד ברכת התורה שלפניה ושלאחריה, וסדרן של עבודות אלו עם שאר דברים שבעבודות היום כך הוא, שבעת ימים קודם יום הכפורים היו מפרישין כהן גדול מביתו ללשכת פרהדרין, ומלת פרהדרין מלה יונית, וביאורה פקידים, ומתחלה היו קורין אותה לשכת בלוטי, ומלת בלוטי גם היא מלה יונית, מונחת על שרים נכבדים, ואמרו ז''ל [ח' ע''ב] שמתחלה, ר''ל כל ימי שמעון הצדיק ויוחנן כהן גדול שהאריכו ימים בכהונתם היו קורין אותה לשכת השרים, ואחר זמן זה מתוך שנהגו כהנים הממונים כהונתם ברשע עד שנענשו שלא היו מוציאין שנתם חזרו וקראוה לשכת פרהדרין, ר''ל פקידים הללו שהמלך מחליפם משנה לשנה, וכן אמרו במקום אחר [ט' ע''א] מתוך שפרהדרין הללו חובטין כל שנים עשר חדש, ר''ל מתוך שהפקידים מתחדשים משנה לשנה, כל אחד ואחד מכביד למצא עלות כדי להוציא ממון מיד הבריות להביא אל גנזי המלך, והוא אמרם ז''ל [שם] על כהנים גדולים הללו שמתוך גנותם לא היו מוציאין שנתם, יראת יי תוסיף ימים [משלי י'], זה מקדש ראשון שעמד ת''י שנים ולא שמשו בו אלא י''ח כהנים גדולים, ושנות רשעים תקצורנה [שם], זה מקדש שני שעמד ת''כ שנה ושמשו בו יותר מש' כהנים, צא מהם מ' שנה ששימש שמעון הצדיק ופ' שנה ששימש יוחנן כהן גדול וי' שנה ששימש ישמעאל בן פיאבי ואמרי לה י''א ששמש ר' אלעזר בן חרסום, מכאן ואילך את מוצא שכל אחד ואחד לא הוציא שנתו, וכל כך למה לפי שהיו לוקחים כהונה גדולה בדמים, דאמר רב אשי תרקבא דדינרי עלתה מרתא בת ביתוס לינאי מלכא ואוקמוה ליהושע בן גמלא כהנא רבא.
ונשוב לדברינו והוא, שהיו מפרישין את הכהן שבעת ימים קודם היום מביתו ללשכה זו, והיו גודרין אותו אף בפרישת אשתו, והיו מזמינין כהן אחר קודם היום שאם יארע פסול לראשון שיהא זה עובד תחתיו, ואפילו אם התחיל הראשון בעבודה ואירע לו פסול, בא זה השני ומתחיל בעבודה ממקום שפסק הראשון, ואין צריך חנוך מפני שעבודתו מחנכתו, אפילו אירע פסול לראשון אחר תמיד של שחר, והוא ששאלו בגמרא [י''ב ע''א] על ענין זה אירע בו פסול קודם תמיד של שחר מחנכין אותו בתמיד של שחר אבל אירע בו פסול [אחר] תמיד של שחר במה מחנכין אותו, וביאור השמועה, ר''ל שאם אירע לראשון פסול קודם הקרבת תמיד של שחר, הרי תמיד של שחר קרב על ידו של שני, ותמיד של שחר נעשה בשמנה בגדים של כהן גדול והרי בגדיו מוכיחין על כהונתו, ונמצאו בגדיו מחנכין אותו לכהונה גדולה, אבל אם אירע לראשון פסול אחר הקרבת תמיד של שחר במה מחנכין, והרי עבודה שאחר התמיד בד' בגדים היא נעשית, ואי זו דבר מוכיח בתחלת עבודתו שיהא כהן גדול, ואי זו חנוך מוציאו מהדיטותו עד שיהא ניכר לרואים שתהא עבודת היום הכהן גדול והם רואים אותו שהוא עובד, עבודתו מחנכתו, כלומר מאחר שנודע לכל שאין עבודת היום אלא בכהן גדול והם רואים אותו שהוא עובד עבודתו מוכחת עליו שהוא כהן ועבודתו עצמה היא המחנכתו לכהונה גדולה.
ושבעת הימים הללו שמפרישין בהם כהן גדול מזין אותו במי חטאת בשלישי ובשביעי, ואעפ''כ עובד עבודה בכל אותן הימים ולא נחוש למאמר מי שאמר [י''ד ע''א] שהטהור שנפלה עליו הזאה טמאתו ואינו יכול לעבוד, אלא שהוא רשאי לעבוד עבודה, ולא עוד אלא שהיו מתכוונין לכך ומרגילין אותו בעבודת כל שבעה כדי [שיתרגל] בעבודה עד שתהא מזומן לכך בעיצומו של יום, והוא אמרם ז''ל [שם] שבכל שבעת הימים היה זורק, את הדם של תמידין, ומקטיר הקטרת ומיטיב את הנרות, ר''ל שמדשנן מאפר הפתילות, ובכל יום ויום היו עושים כן וכן בכל יום ויום היו מקטירין קטרת בהיכל חצי מנה בשחרית וחצי מנה בין הערבים, ובכל עבודות הללו היו מרגילין אותו כל שבעה, וכן היה הוא מקריב את הראש ואת האמורין של תמידין, הכל כדי שיורגל בכל מיני עבודות ביום הכפורים, [י''ח ע''א] וכן היו מוסרין לו זקנים מן הסנהדרין וקורין לפניו בסדור עבודת היום ובהלכותיה, והיו אותם הזקנים מזהירין אותו שיקרא גם הוא עמהם עד שיהא הוא בקי בעבודות היום, וכל זה מצד שהיו חוששין עליו שמא יש בה דברים לא למדן או שמא למדן ושכחן, וכל שכן שהיו עושין כך בזמן בית שני שהיו מעמידין כהנים גדולים שהיו צריכים לכך כמו שכתבנו, והוא שתמהו בגמרא [שם] על משנה זו, בשלמא שכח לחיי אלא לא למד מוקמינן ליה כי האי גונא והתניא והכהן הגדול מאחיו [ויקרא כ''א], מלמד שצריך שיהא גדול מאחיו בנוי בכח בעושר ובחכמה, ותרצו בזה, לא קשיא כאן במקדש ראשון כאן במקדש שני דאמר ר' יוסי תרקבא דדינרי עיילי מרתא בת ביתוס לינאי מלכא עד דאוקמוה לר' יהושע בן גמלא בכהני רברבי, ומצד זה הענין היו צריכין לזה שבארנו, ר''ל להיות מלמדין אותו סדר עבודה כל שבעה, אלא שערב יום הכפורים היו מוסיפין בהדרכתו שהיו מעמידין אותו בשער מזרחי והיו מעבירין לפניו פרים ואילים וכבשים הכל כדי להרגילו בעבודה, ר''ל שיזכור שכל אלו המינין יש לו להקריב למחר וירגיל עצמו בידיעה הצריכה לכך, אבל שעירים לא היו מעבירין לפניו, ופרשו בגמרא [שם], כיון דעל חטא קא אתו הוה חלשא דעתיה, ר''ל שהיה מתירא שלא יחזרו ישראל בתשובה ושלא יהא קרבנו מקובל, כמו שבארנו שלא הקרבנות מכפרין אלא התשובה עד שהקשו והלא פר חטאת אשר לו הוא בא על חטא גם כן, כמו שרמזו עליו סבת העגל, ותירצו בזה פר דעל עצמו ועל אחיו הכהנים הוא בא אי איכא איניש דידע ביה מיהדר ליה, ונמצא שהוא בקי בתשובתם ולא חלשא דעתיה, אבל שעירים שעל כל ישראל קא אתו ולא ידע בהו, ומתירא מתשובתם וחלשא דעתיה 
וכל זה אצלי רומז אל הכונה שרמזנו והוא שלא להעביר שעירים דלמא חלשא דעתיה, ר''ל שמא יחלש ציורו ויפקפק, והמקשה לא הבין הדברים והוא השיבו כחכמתו, או נפרש על דעת הסוגיא, שמא יחלש דעתו ליראתו שלא תצא מלבם האמונה הרעה ההיא על ידו.
ונשוב לדברינו והוא, שבאותו היום גם כן, ר''ל ערב יום הכפורים, היו מוסיפין לגדרו בפת בגו וביין משתיו, שכל שבעת הימים לא היו מונעין ממנו מאכל ומשתה וערב יום הכפורים לא היו מניחין אותו לאכול הרבה, מפני שהמאכל מרבה את השינה והיו חוששין שמא תביאהו שינה לידי טומאה, וכן היו מזהירין אותו שלא לאכול דברים המביאים הטומאה כגון ביצים וחלב וגרגיר ושום וכיוצא בהם, [י''ח ע''ב] כיון שפנה היום לערוב היו אותם זקני בית דין שהזכרנו מוסרין אותו לזקני כהונה והולכין להם, ובשעה שפורשין ממנו היו משביעין אותו שלא ישנה מכל מה שהם לימדוהו או קראו לפניו, והיו אומרין לו אישי כהן גדול אנו שלוחי בית דין ואתה שלוחנו ושליח בית דין משביעין אנו עליך במי ששיכן שמו בבית הזה שלא תשנה מכל מה שאמרנו לך, וכל כך למה מפני שבזמן בית שני נתפשטה אמונתם של צדוקים, שלא היו נשמעין לפירושם של חכמים, והיו אומרים שאין מקטירין קטורת של יום הכפורים לפנים אלא שמקטירין אותה ר''ל שמניחין אותה על האש, בהיכל חוץ לכפורת וכשיעלה עשנה מכניס אותה לפנים והיו דורשין מקרא זה [ויקרא ט''ז] כי בענן אראה על הכפורת, בענן הקטורת, והחכמים למדו מפי השמועה שהקטורת של יום הכפורים לפנים, ועוד שהרי כתוב [ויקרא שם] ונתן את הקטורת על האש לפני יי, ואם אמר כי בענן אראה על הכפורת, הוא מוסב על אמרו [שם] ואל יבא בכל עת, אלא שהם לא יבינו סתרי תורה ומחטיאין כונותיה ואולי גם זה הענין היה נמשך אל סעיפים מן האמונות הקדומות, והוא אצלי מה שאמרו בגמרא [י''ט ע''ב] על אחד שהתקין מבחוץ והכניס בפנים שבא מלאך וחבטו על פניו ונכנסו אחיו הכהנים ומצאו רגל עגל בין כתפיו, וכבר בארנו שתוף שם מלאך, ואע''פ שמפרשי הגמרא פרשוהו על דמיון ורושם הכאת המלאך מאמרו [יחזקאל א'] וכף רגליהם ככף רגל עגל, כמו שהביאו מקרא זה בגמרא על זה, האמת יעשה דרכו ומצד זה הענין מצורף ונמשך על ענינים הרבה כיוצא בו היו משביעין אותו, והולכין להם והוא פורש ובוכה והם פורשים ובוכים, והוא פורש ובוכה על שחשדוהו בצדוקי והם פורשים ובוכים על מה שהיו צריכים לחשוד למי שאין מעשיו מוכיחין לכך, הלכו זקני בית דין החזיקו בו זקני כהונה והיו מוליכין אותו לעלית בית אבטינס, ללמדו חפינה המוטל עליו לעשותה ביום הכפורים כמו שנא' [ויקרא ט''ז] ומלא חפניו קטרת סמים דקה, ובעליית בית אבטינס היו הבשמים ושם היו מלמדין אותה לו, והיא היתה עבודה קשה ורבת הטרח.
כל הלילה היה כהן גדול יושב ודורש בהערת העבודות ובכונת היום, ואם אינו כדאי היו שאר חכמים דורשין לפניו, וכן אם היה רגיל לקרות קורא ואם לאו קורין לפניו, ופרשו במשנה [י''ח ע''ב] שהיו רגילין לקרא לפניו בעזרא ובדברי הימים ובדניאל והטעם אצלי שהם דברים מושכין האדם, הכל כדי שלא יבא לידי שינה, ואם כל זה לא יועיל ושינה חוטפתו היו מעירין אותו בהכרח, והוא אמרם [י''ט ע''ב] בקש להתנמנם פרחי כהנה באין ומכין לפניו באצבע צררה, פרשו בו שהיה מחבר אצבעו לגודל הסמוך בחוזק ושומטו משם בחוזק ומכה על כפו ומוליד קול גדול למי שיודע לעשות כן, וכן היו מתעסקין עמו בדברים המעירין אומרין לו נלך על הרצפה ונצטנן לשם, וכשהיו שם היו מטריחין אותו להראות להם קידה והוא שנועץ ונושק את הרצפה ועומד שלא בסיוע ידיו כלל, וכן היו מתעסקין עמו בכיוצא באלו עד שמגיע זמן שחיטה, ולא היו מתעסקין עמו בנבל ובכנור ובשאר כל מיני זמר אלא בשירת הפה, וכבר היו רגילין לומר לפניו בשירת הפה [תהלים קכ''ז] אם יי לא יבנה בית וגו', הכל כדי שיתן לבו שהם מתיראין ממנו עד שישתדל בהשלים מעשיו כראוי, וכן היו שם מאנשי ירושלם [ומן הגדולים שבהם שלא הי' ישנים בכל הלילה לכונה זו והוא אמרם מיקירי ירושלם] לא היו ישנים כל הלילה כדי שישמע כהן גדול קול הברה ולא תהא שינה חוטפתו.
[כ''ב ע''א] הגיעו לחצות הלילה היו מפייסין לתרומת הדשן, ר''ל חתיית הדשן במחתה מעל המזבח, ומתחלה לא היו מפיסין בעבודה זו, ר''ל בתרומת הדשן, אלא כל מי שרוצה לתרום את המזבח שלא על ידי פיס תורם, שהיו אומרין הואיל וזמן שינה הוא אל ירבו מחלוקות לא עליה ולא על שכרה ואין אנו צריכים לה לפייס, ואם יארע לפעמים שהיו רבים בעזרה באותה שעה ורצים אחר המצוה היה מנהג ידוע ביניהם שכל הקודם את חבירו ליכנס בתוך ד' אמות של מזבח זכה בה, ואם היו שנים שוים בדבר זה היו מטילים פיוס ביניהם, עד שפעם אחת ארע בשנים שהיו רצים ולא קדם אחד מהם את חברו ודחף אחד מהם את חברו ונפל מן הכבש לארץ ונשברה רגלו, וכשראו ב''ד שבאין לידי סכנה התקינו שלא יהו תורמין את המזבח אלא בפייס, וענין פייס זה הוא, שהממונה על הפייסות אומר לבני המשמרה הצביעו, ר''ל הוציאו אצבעותיכם, וכל אחד מוציא אצבעו ועומדין מוקפין בעגול, והמקבל את המנין בא ונוטל מצנפת מראשו של אחד מהם וממנו הוא מתחיל למנות את הפייס, והממונה אומר כל שמנין פלוני כלה בו יזכה בעבודה זו, ומוציא סך מנין מפיו צ' או ק' או יותר או פחות, אלא שצריך שיהא סך מנין שלו מרובה על מנין כהנים, ומונה האצבעות ומתחיל מזה שנטל ממנו המצנפת וסובב והולך ומונה וחוזר חלילה עד סוף המנין, וכל מי שהמנין כלה בו הוא הזוכה, ובהוצאת אצבעות אלו לא היו מוציאין בה אצבע גדולה הנקראת גודל, מפני שהרמאין שהיו מרחיקין הגודל מן האצבע עד שלפעמים היה טועה הממונה להיות אצבע שני של כהן הסמוך לו, וזהו דרך כל פיוס בכל עבודה שהיו מפייסין עליה בבית המקדש, ואחר שפייסו לתרומת הדשן היו מסדרין המערכה ומדשנין את המזבח.
[כ''ח ע''א] הגיעו לאשמורת הבקר היה אומר הממונה, ר''ל סגן הכהנים, לאותם כהנים שהיו בעזרה, צאו וראו אם הגיע זמן שחיטת תמיד של שחר, ר''ל אם עלה עמוד השחר, שלא היו יכולין לשחוט תמיד של שחר אלא ביום שנאמר [ויקרא י''ט] וביום זבחכם וגו', והולכין אצל גביני כרוז והוא העומד על החומה והיו שואלין האיר פני מזרח, ואם הגיע זמן שחיטה הוא משיב להם עד שבחברון, כלומר שעלה עמוד השחר כל כך עד שהגיע הזריחה לחברון, ומפרש בירושלמי [פ''ג ה''א] כדי לזכור ישיני חברון, ובאין הכהנים ופורסין סדין של בוץ בינו ובין העם, כדי שלא יראוהו שאר כהנים והוא ערום, ופושט בגדי חול שעליו ויורד וטובל, [ל''א ע''ב] ואם היה כהן גדול זקן או חולני וקור המים מזיק לו, מחמין מים מבערב ומטילין אותו לתוך הצונן כדי להפיג צנתם, או מלבנין עששיות של ברזל באש מבערב ומטילין אותו למחר בתוך הצונן כדי להפיג צנתן, ואע''פ שיש בו מלאכת צרוף במקצת, כבר בארו [ל''ד ע''ב] שצירוף זה אינו אלא מדרבנן ואין שבות במקדש, [ל' ע''א] וטבילה זו לא היתה במקום הקדש אלא במקום חול על גבי שער המים ובצד לשכתו של כהן גדול היתה, מפני שטבילה זו לא היתה באה מפני עבודה המיוחדת ליום הכפורים, אלא מפני עבודת תמיד של שחר שהוא עבודת כל יום, אבל שאר טבילות היום, ר''ל ד' טבילות הנשארות, כמו שבארנו שה' טבילות וי' קדושי ידים ורגלים היה כהן גדול טובל ומקדש ביום הכפורים, כל אותן ד' טבילות היו במקום קדוש והוא על גג לשכת בית הפרוה, שלשכה זו היתה בנויה בתוך תחום הקדש ופתוחה לקדש, והטעם מפני שטבילות היום כתוב בהם בפירוש [ויקרא ט''ז] במקום קדש, והיו המים באין על גגה של לשכה זו מעין עיטם, ולשכה זו היתה בדרום סמוכה ללשכת המלח וללשכת המדיחין, ותשמישן של לשכות אלו הוא, שלשכת המלח היתה בה מלח לקרבנות, ולשכת הפרוה היו מולחין בתוכה עורות קדשים, והיו קורין אותה בית הפרוה על שם מי שבנאה שהיה שמו פרוה, ועל גגה היתה בית הטבילה לכהן גדול ביום הכפורים, ולשכת המדיחין שבה היו מדיחין קדשי הקדשים.
ונשוב לדברינו והוא, שהיו פורסין סדין של בוץ בינו ובין העם, ופרשו הטעם בגמרא [ל''א ע''ב] כדי שיכיר שעבודת היום בבגדי בוץ, וכל זה להעיר אל הכונה כמו שקדם, וכן רמזו על טבילה זו שהיא בכל יום למי שמקריב את התמיד, כמו שאמרו [ל' ע''א] אין אדם נכנס לעזרה אפילו טהור עד שיטבול, ושאלו בגמרא טבילה זו למה, ופרשו בה סרך טבילה היא זו כדי שיזכור טומאה שבידו ויפרוש, והנה זה מבואר אל הכונה שקדמה בדברינו, [ל''א ע''ב] ואחר שפירסו הסדין פושט בגדי חול שעליו ויורד וטובל במקום חול כמו שבארנו, ועולה ומסתפג, ר''ל שמתעטף בסדין לספוג המים שעל בשרו ומנגב בו את בשרו, ולובש בגדי זהב לעבודת התמיד של שחר כדרך שהוא לובשן כל השנה בשעת עבודה, ואחר שלבשן מקדש ידיו ורגליו, והיו מביאין לו את התמיד ושוחט בו רוב שנים, ושחיטה זו נקראת בלשון תלמוד קריצה, והוא אמרם [שם] הביאו לו את התמיד קירצו ומירק אחר שחיטה על ידו, כלומר שהוא שחט בה רוב שנים, ואינו גומר את השחיטה מרוב מהירותו לקבל את הדם, וכהן אחר גומר את השחיטה, והוא ממהר ומקבל את הדם וזורקו על המזבח כהלכתו, ואלו היה הוא גומר את השחיטה היה הדם יוצא והיה כהן אחר צריך לקבל את הדם וקבלת הדם עבודתו היא, וכל עבודות יום הכפורים אינם אלא בו אבל גמר שחיטה אינה עבודה אחר ששחט רוב שנים לפיכך שוחט הוא רוב סימנין ומקבל את הדם וזורקו על המזבח ואחר זריקת הדם מקטיר קטרת של שחר ומיטיב את הנרות ומקריב נתחי התמיד וחביתי כהן גדול, ר''ל מנחת מחבת המוטלת על כהן גדול לעשותה בכל יום, כמו שמבואר בפרשת צו [ויקרא ו'] מחציתה בבקר ומחציתה בערב, ומנסך את היין על גבי המזבח כהלכתו כדין עבודת תמיד של שחר בכל יום, ואחר התמיד מקריב קרבנות המוסף שהם פר ואיל ושבעה כבשים כמו שמבואר בפרשת המוספין בסדר פנחס.
[ל''ד ע''ב] אחר כך היו מביאין אותו לבית הפרוה ופורסין סדין של בוץ בינו ובין העם ומקדש ידיו ורגליו קדוש שני, ופושט בגדי זהב וטובל טבילה שניה על גג לשכת בית הפרוה ועולה ומסתפג, ומביאין לו בגדי לבן, והם כתנת בד ומכנסי בד ומצנפת בד, ולובשן ומקדש ידיו ורגליו קדוש שלישי 
ובא לו אצל הפר שלו לעבוד עבודת היום, והוא האמור עליו [ויקרא ט''ז] בזאת יבא אהרן וגו' בפר בן בקר וגו', וכהן גדול לוקחו משלו, שנאמר [שם] פר החטאת אשר לו, ואם תאמר היאך שאר הכהנים מתכפרים בו אחר שאין להם חלק בו, פירשו בגמרא [עי' נ' ע''ב] שהתורה הפקירתו אצל כל אחיו הכהנים שיהו כלם זוכים בו ומתכפרים עמו, ופר זה היה 
עומד בין האולם ולמזבח באותו חיל של כ''ב אמות שהיה בין האולם והמזבח, ראשו של שור לדרום והיה עוקם את ראשו עד שפניו נוטים לצד המערב, ואע''פ שפר זה חטאת ושחיטת חטאת בצפון, כבר פרשו לנו [ל''ו ע''א] שתחום זה שבין האולם והמזבח כלו נקרא צפון לענין שחיטת קדשי הקדשים, והיו קובעין מקומו של תחום זה מפני חולשת הכהן שיהא דרך הליכתו עם המזרק שבו דם הקבלה קצרה, שהולכת המזרק היתה עד הכבש שהיה בדרום, והכהן היה עומד למזרח פניו למערב, וסומך שתי ידיו בין קרנותיו ומתודה על עונות עצמו תחלה ועל בני ביתו לבד, לא על שאר הכהנים שזה שנאמר בתורה [ויקרא ט''ז] וכפר בעדו ובעד ביתו, כבר 
פרשו בו [ל''ו ע''ב] שלא נאמר אלא בוידוי דברים.
ונוסח הוידוי הזה כך הוא, אנא השם עויתי חטאתי ופשעתי לפניך אני וביתי אנא השם כפר נא לחטאים ולעונות ולפשעים שחטאתי ושעויתי ושפשעתי לפניך אני וביתי ככתוב בתורת משה עבדך [ויקרא ט''ז] כי ביום הזה יכפר עליכם לטהר אתכם מכל חטאותיכם לפני יי, וכל שלשה שמות הקדושים שבוידוי כל אחד ואחד מזכירו ככתבו, והוא שם המפורש, וכן בשאר הודויין כמו שנבאר, ושאר הכהנים עונין אחריו ברוך שם כבוד מלכותו לעולם ועד, וכן כל העם העומדין בעזרה עם הכהנים בשעה ששומעים שם המפורש יוצא מפיו של כהן גדול בקדושה עונין כן, ר''ל ברוך שם וגו', בכריעה ובנפילת אפים, שכך נאמר בקבלה [ל' ע''א] כי שם יי אקרא הבו גודל לאלהינו [דברים ל''ג], בשעה שאני מזכיר את השם הבו גודל וגו', ובכל הוידויין היו מתכונים לגמור את השם כנגד המברכים ואומר להם תטהרו, ומתחלה היה מגביה קולו בזכירת השם ומשרבו הפורצים חזרו לאמרו בקול נמוך ולהבליע בזמירת שאר הדברים עד שאף הכהנים לא היו מרגישין בזכירתו.
[ל''ט ע''א] אחר כך בא לו למזרח העזרה לצפון המזבח, והסגן מימינו וראש בית אב משמאלו, וסגן הוא הכהן שהיו ממנין ערב יום הכפורים מפני חשש שמא יארע פסול בכהן גדול כמו שבארנו, ושם שני שעירים, ר''ל בצפון המזבח, מפני שאחד מן השעירים האלו הוא חטאת וכל חטאת טעונה צפון, והיה מוכן לשם כלי אחד של עץ וקורין לו קלפי, ומחזיק שתי ידיו כדי שיכניס בו שתי ידיו ולא יתכוין ליטול גורל אחד יותר מחברו, והוא אמרם [שם] קלפי של חול היה ושל עץ היה, ר''ל שאינו קדוש כשאר כלי שרת, ואינו מחזיק אלא שתי ידים, ובתוך אותו הכלי היו שני גורלות אחד כתוב עליו ליי ואחד כתוב עליו לעזאזל, והן כשרים מכל דבר הן של עץ הן של אבן הן ממתכות, אלא שצריך שיהו שוין בכמות ובאיכות, לא שיהא הא' גדול מחברו לשבח, או שיהא זה ממין אחד וזה ממין אחד, אלא שנהגו לעשותן של עץ ושל מין אשכרוע היו ועשאן בן גמלא של זהב והיו מזכירין אותו לשבח, והיה טורף בקלפי כדי שלא יוכל לכוין להיות זה לשם וזה לעזאזל, אלא כמו שיארע לו, ומעלה משם שני הגרלות בשתי ידיו, כל אחד מהם בידו אחת לשם ב' השעירים ופותח ידיו, ושני שעירים עומדים לפניו פניהם למערב אחד לימינו ואחד לשמאלו, אם של שם עולה בצד ימין אומר לו הסגן שהיה לימינו אישי כהן גדול הגבה ימינך, ואם של שם עולה בשמאל ראש בית אב שעומד לשמאלו אומר אישי כהן גדול הגבה שמאלך, ונותן הגורלות על השעירים, של יד ימין על השעיר העומד בימין ושל יד שמאל על שעיר העומד בשמאל, וכשנותן את הגורל על של שם אומר ליי חטאת, בזכירת שם המפורש, והיא אחת מעשרה פעמים שמזכיר שם המפורש ביום זה, ט' בג' הוידויין ופעם עשירית בהגרלה, והם עונין אחריו ברוך שם וכו', ואם לא נתן הגורלות על השעירים לא נפסלה עבודה בכך אלא שבטל מצות עשה אחת, אבל הגרלה עצמה ר''ל העלאת הגורלות מעכבת, שהגורל עושהו חטאת ולא קריאת השם כמו שהתבאר במקומו, ומפני זה הנחה כשרה בזר והגרלה פסולה בו, נתן הגורלות על שני השעירים, [מ''א ע''ב] קושר לשון זהורית, והיא של צמר צבועה באדום, ומשקלה שני סלעים, וקושרה בראשו של שעיר זה המשתלח לעזאזל, וזה אמנם הערה על שם אמרו [ישעיה א'] אם יהיו חטאיכם כשנים כשלג ילבינו אם יאדימו כתולע וגו', וכבר בא הרמז מזה בלשון התלמוד [ס''ז ע''א], ואצלי עוד הערה בהיותו של צמר שהצמר הוא לבן מעקרו אלא שנתאדם בתחבולה, וכן אדם צריך להעיר עצמו שהוא עקר יצירתו היותו זך ונקי אלא שהוא מתלכלך בחטאיו, וראוי לו להתעורר לשוב זך ונקי כמו שהוטבע בכחו מעקר יצירתו, וזה יהיה כשהמנהיג שלם ומשלים האחרים בטוב השפעתו, והוא אצלי אמרם ברמז נכבד [ל''ט ע''א] כל ימיו של שמעון הצדיק היה לשון של זהורית מלבין מכאן ואילך פעמים מלבין פעמים אינו מלבין, וכן כל ימיו של שמעון הצדיק היה נר מערבי דולק משם ואילך פעמים דולק פעמים אינו דולק, וכבר בא הרמז בדבריהם בהערת הכונה בהדלקת הנרות באמרם ז''ל, [עי' במד''ר ט''ו ו'] בהעלותך את הנרות וגו', למה נסמכה פרשת נרות לפרשת חנוכת הנשיאים אלא כיון שראה אהרן שלא נצטוה בקרבן עם שאר השבטים אמר אוי לי שמא בשביל שסרחתי אין הב''ה מתקבל בשבטו של לוי אמר לו הב''ה אל תירא לגדולה מזו אתה מתוקן הקרבנות יבטלו ונרות לא יבטלו, והרחיבו נקבי המשכית באמרם למה נאמר [שמות כ''ז] חק עולם על הנרות לומר לך אע''פ שהקרבנות יבטלו בתי כנסיות ובתי מדרשות לא יבטלו.
ונשוב לדברינו והוא, שאחר שקשר לשון של זהורית בראשו של שעיר היו מעמידין שעיר המשתלח כנגד בית שלוחו, ר''ל כנגד השער שמוציאין אותו בו, והוא שער מזרחי, וכן היה קושר לשון של זהורית בשעיר שעלה עליו הגורל לשם, והיה קושרו בצוארו כנגד בית שחיטתו, וכן הערה בזה אל הכונה שרמזנו בשני שעירים להורות על תכלית הכונה במין השני ואם ישאירו קצת עניינו כמו שקדם ואחר כך חוזר ובא לו אצל פרו בין האולם ולמזבח, וסומך שתי ידיו עליו ומתודה עליו ועל שאר הכהנים, וכך היה אומר אנא השם חטאתי עויתי ופשעתי לפניך אני וביתי ובני אהרן עם קדשך אנא השם כפר נא לחטאים ולעונות ולפשעים שחטאתי ושעויתי ושפשעתי לפניך אני וביתי ובני אהרן עם קדשך ככתוב בתורת משה עבדך [ויקרא ט''ז] כי ביום הזה יכפר עליכם מכל חטאתיכם לפני יי, ושלשה השמות כלם בשם המפורש והם עונין ברוך שם וגו', ושאלו בגמרא [מ''ג ע''ב] מפני מה אינו מזכיר את הכהנים בוידוי ראשון גם כן, והשיב כך מדת הדין נוהגת מוטב שיבא זכאי ויכפר על החייב ואל יבא חייב ויכפר על החייב, ואחר כך שוחט את הפר שלו ומקבל את הדם במזרק ונותן את המזרק לאחר שיהא ממרס בו, ר''ל שיהא מגיס בו, כדי שלא יקרוש אלא שישאר בלחותו כל זמן שהיותו שזריקת הדם לא היתה עד שנעשית עבודת הקטורת שלפני ולפנים, והיו צריכים שיהא אחד מגיס בו ומנדנדו בעוד שהוא מקטיר את הקטורת לפנים, שעבודת קטורת שלפני לפנים היתה בין שחיטה להזאה, ועבודת הממרס את הדם היתה על הרובד הרביעי של היכל מבחוץ, ר''ל בעזרה, לא שיהא הוא עומד בהיכל, שהרי הוא כתוב [ויקרא שם] וכל אדם לא יהיה באהל מועד בבואו לכפר בקדש עד צאתו, ומלת רובד פירושה, שורה, שכל הרצפה היתה שורות שורות של אבני שיש, וכל שורה ושורה קרויה רובד.
אחר שנטל המזרק ונתנו לממרס נוטל את המחתה ועולה לראש המזבח ומחתה הגחלים ומפנה מהם אילך ואילך, ונוטל במחתה מן הגחלים הפנימיות שהם דולקות בלהיטות, ושאין בהם קצה שלא עברה בו האש, ויורד מן המזבח ומניח את המחתה מלאה גחלים [על רובד ד' שבעזרה עד שיקח מלא חפניו קטרת וימלא את הכף ממנו ואח''כ יכנס לפנים עם הכף והמחתה כף מלאה קטורת מחתה מלאה גחלים], ובשאר הימים היה מנהג שכל הזוכה בעבודת המחתה היה חותה במחתה של כסף ואחר כך מערה את הגחלים מאותה של כסף למחתה אחרת של זהב, וביום הכפורים חותה כהן גדול בשל זהב ובה היה מכניס, ר''ל שלא היה מערה לתוך אחרת, מפני חולשתו שלא להטריחו בתוספת עבודות, וכן בשאר הימים היה חותה במחתה מחזקת ד' קבים ומערה לתוך המחתה שאינה מחזקת אלא ג' קבין ומתפזר קב של גחלים בארץ, וביום הכפורים חותה בשל שלשת קבין ובה היה מכניס, בשאר הימים היתה המחתה כבדה אף אותה שהיה מערה לתוכה מפני שהיה גלדה עבה, ושל יום הכפורים קלה שהיה גלדה דק, בשאר ימים היה מקטיר במחתה של זהב ירוק והיום במחתה של זהב אדום, והוא אצלי אל מה שקדם לנו בצבע הלשון של זהורית, בשאר הימים היתה בית יד של מחתה קצר, והיום עובד במחתה שבית יד שלה ארוך, כדי שתהא זרועו של כהן גדול מסייעתו, ר''ל שיהא מכניס ראש בית יד המחתה תחת אצלי ידיו וכורך זרועו בבית יד הנשאר, וכל אלו כדי להקל בטרחיו, וכבר בא ההבדל גם כן בשאר ענינים מצדדים אחרים בין עבודת היום לעבודת שאר ימים, והוא שבכל יום מקטירין פרס בשחרית ופרס בערבית והיום מוסיף מלא חפניו, וכן בכל יום היתה דקה והיום דקה מן הדקה, שבו אמר [ויקרא ט''ז] קטרת סמים דקה, והלא נאמר בכל יום [שמות ל'] ושחקת ממנה הדק, אלא להביא דקה מן הדקה, וכן בא ההבדל בזה שבכל יום ויום מקדש ידיו ורגליו מן הכיור כשאר כהנים והיום מקיתון של זהב מפני כבודו, בכל יום ויום עולין במזרחו של כבש ויורדין במערבו אפילו כהן גדול, והיום כהן גדול עולה ויורד באמצעו של כבש מפני כבודו, בכל יום ויום היו שלש מערכות של אש אחת מערכה גדולה של תמיד ומערכה שניה של הקטרת ומערכה שלישית לקיום האש, ר''ל שאם נתעכלו עצי מערכה גדולה מוסיפין מזו וביום הכפורים מוסיפין בה רביעית ליטול ממנה גחלים למחתה לצורך הקטורת לפני לפנים.
[מ''ז ע''א] אחר שהניח המחתה מלאה גחלים על רובד רביעי שבעזרה היו מוצאין לו כף אחת מלשכת הכלים, ומחתה גדולה מלאה קטרת וגדושה מלשכת בית אבטינס ששם היו הבשמים, וחותה מלא חפניו קטרת מתוך אותה מחתה ונותן לתוך הכף, ואין שעור לקטרת זה אלא מלא שני חפניו של כהן, לא במחוקות ולא בגדושות אלא בטפופות, והכל לפי מה שהוא אדם הגדול לפי גדלו והקטן לפני קטנו, וכבר העידו [שם] על כהן גדול אחד וישמעאל בן קמחות שמו שהיה חופן בחפניו ד' קבין קטרת, והיו צריכין להיות מחתה של גחלים גדולה יותר ממה שכתבנו בשיעורה אלא שבשיעור חפניו של אדם בינוני די לנו במחתה של גחלים שתהא מחזקת ג' קבין, ואחר שמלא את הכף מן הקטרת נוטל את המחתה שהניח על הרובד מלאה גחלים בימינו ונוטל את הכף מלאה קטורת בשמאלו, ואע''פ שהיה מן הדין להיות הקטרת בימינו, מפני שהולכה בשמאל פוסל בכל עבודה, והבאת גחלים אינה עבודה קדושה כהבאת קטרת, שהרי אינה אלא ממכשירי הקטרת, והיה לנו להחליף את הדבר, ואי אפשר לומר גם כן שיכניס כל אחד ואחד בפני עצמו בימין, כמו שאמרו [שם] מלא חפניו והביא [ויקרא ט''ז], הבאה אחת אמר רחמנא ולא שנים ושלשה הבאות, אם כן היה מן הדין להוליך מחתה בשמאל וקטרת בימין, אעפ''כ תקנו להיות מחתה בימין וכף בשמאל שמפני כובד המחתה לא היה יכול לסבלה בשמאל וכן מפני חמימותה, ומפני זה היה נוטל מחתה בימין וכף בשמאל [נ''א ע''ב] ומהלך בהיכל עד שמגיע לבית הפרכות המבדילות בין היכל ובין קדש הקדשים, ובין אותם שתי הפרכות היה ריוח אמה, ולדעת ר' יוסי לא היתה שם אלא פרוכות אחת כמעשה המשכן, אבל לדעת חכמים היו שם שתים [נ''ב ע''ב] האחת פרוכה לצד צפון, ר''ל תקועים בקרסים, והשנית פרוכה לצד דרום, ומהלך ביניהם עד שמגיע לצפון, הגיע לצפון הופך פניו לדרום והולך עד שמגיע לארון, הגיע לארון נותן את המחתה בין שני הבדים, ובבית שני שלא היה ארון נותנה על אבן אחת שהיתה שם מימות הנביאים וגובהה מן הארץ ג' אצבעות ואבן שתיה היתה נקראת, וכף הקטרת שבידו השמאלית היה צריך לחזור ולהשיב הקטרת שבכף לתוך חפניו עד שתצא מתוך חפניו למחתה של גחלים, [מ''ט ע''ב] וכיצד היה עושה היה אוחז בית יד של כף בשניו, או מדביקה בין שתי זרועותיו או בראשי אצבעותיו, וסומך ידיו לחלל הכף שבו הקטרת ומושך את הקטרת בשני גודלין ומערה לתוך חלל ידיו, ויש אומרין שמטה צדי הכף ומערה לתוך ידיו, וצריך הוא להזהר מאד שלא תפל ושלא ישפך ממנו אלא שיהא בו מלא חפניו, כבתחלה, וזו היא עבודה קשה מעבודות קשות שבמקדש, ואחר שחזר הקטרת בחפניו נותנו על גחלים שבמחתה, ואין מפזרו עליהם אלא צוברו על הגחלים, ומלמדין אותו לצוברן על צד פנימי הסמוך לארון לא על צד חיצון הסמוך לו שלא יכוה, [נ''ב ע''ב] צבר את הקטרת על הגחלים עומד לשם עד שיתמלא הבית עשן, כבר נתברר לו שהוצת האש בקטרת ואינו מתעכב עד שיתאכל הקטרת אלא יוצא ובא לו דרך כניסתו, ר''ל אחורנית פניו כלפי הקדש ואחוריו כלפי ההיכל, עד שיצא מן הפרוכת, מפני כבוד הקדש, וכן אמרו ז''ל [נ''ג ע''א] כהנים בעבודתם ולויים בדוכנם וישראל במעמדם כשהיו נפטרין לא היו מחזירין פניהם והולכין אלא מצדדין פניהם והולכים, [נ''ב ע''ב] הגיע לבית החיצון ר''ל ההיכל, מתפלל שם תפלה קצרה, והיו מזהירין שלא להאריך בה שלא להבעית ישראל שמא יחשבו עליו שמת, וכבר העידו [נ''ג ע''ב] על אחד שהאריך בתפלה זו ובקשו אחיו הכהנים ליכנס אחריו, התחילו הם נכנסים והוא יוצא, אמר להם מפני אתם נכנסים, אמרו לו מפני מה הארכת, אמר להם וכי קשה היא בעיניכם על שהתפללתי עליהם ועל בית המקדש שלא יחרב, אמרו לו אעפ''כ לא תהא רגיל בכך שכך שנינו לא היה מאריך בתפלתו, ומפני זה תקנו בתפלה זו נוסח קצר, והוא אמרם ז''ל [שם] על נוסח תפלה זו, יהי רצון מלפניך יי אלהינו שאם שנה זו שחונה, ר''ל חמה, תהא גשומה, ר''ל כדי שתצטנן את העולם, ולא יעדו עביד שולטן מדבית יהודה ולא יהו עמך ישראל צריכין פרנסה זה מזה ואל תכנס לפניך תפלת עוברי דרכים, ר''ל שהם מתפללים שלא ירדו גשמים, מפני צער הדרך.
[שם] ויוצא לו לעזרה ונוטל מזרק שבו דם הפר מיד הממרס שכבר מסרו לו, ונכנס עם הדם למקום שנכנס עם הקטורת, והוא בין שני הבדים, ומזה מדם הפר ח' הזאות בין בדי הארון, ובבית שני כנגד מקום שהיו בו בדי הארון, אחת למעלה מן הכפורת ושבע למטה מן הכפורת, ולא היה מתכון בהזאות אלו לא למעלה ולא למטה, ר''ל שתהא א' למעלה בחודה של כפרת והא' למטה מאמצעה אלא כמצליף, ופירשו בגמרא [נ''ה ע''א] כמנגדנא, ר''ל כזה שמלקה ומכה את חברו ברצועה שבידו שמגביה היד ומכה ואינו מכוין מקום להכאתו אלא כמו שיארע לו, [נ''ג ע''ב] וכשהיה מונה ח' הזאות אלו לא היה מונה בראשונה אחת, ובשניה אינו מונה שתים, ולא בשלישית שלש, וכן בכלם, אלא כשהוא מגיע לשניה אומר אחת ואחת, ובשלישית אחת ושתים, וברביעית אחת ושלש, ובחמישית אומר אחת וארבע, ובששית אומר אחת וחמש, ובשביעית אומר אחת ושש, ובשמינית אחת ושבע, נמצאת שהזאה ראשונה נמנית עם כל אחת ואחת, ופרשו הטעם [נ''ה ע''א] שלא יטעה בהזאות, מפני שכתוב בתורה [ויקרא ט''ז] יזה שבע פעמים, אלא שלמדו מכח מקראות ששבע פעמים הם יתר על הזאה ראשונה שלמעלה, ואם יתחיל לחשוב שבע שלמטה דרך מנין הרגיל למנות בו שמא לא יזכור להזות אלא שבע שהיא הזאה הרגילה וכדאי לטעות, ושמא יכלול בהן הזאה ראשונה, לפיכך היה מונה אחת ואחת אחת ושתים, כלומר אחת למעלה ואחת למטה וכן כלם.
[נ''ג ע''ב] ואחר כך יוצא מבית קדשי קדשים ומניח מזרק שבו דם הפר על כן הזהב שהיה בהיכל, ואחר כך יוצא מן ההיכל ובא לו בעזרה ומביאין לפניו את השעיר שעלה עליו הגורל ליי ושוחטו ומקבל דמו במזרק אחד, ונכנס לו בבית קדשי הקדשים באותו מקום עצמו שנכנס בו עם הדם, ר''ל בין שני הבדים, ומזה ח' הזאות אחת למעלה מן הכפורת ושבע למטה המנו, הכל כמו שעשה בדם הפר, ומונה באותו מנין עצמו האמור למעלה, ר''ל אחת ואחת וכו', ויוצא לו בהיכל ומניח את המזרק עם הדם הנשאר על כן אחר שהיה בהיכל, ואחר כך נוטל מזרק שבו דם הפר מעל הכן שהניחו בו, ומזה ממנו על הפרוכת שכנגד הארון מבחוץ, ר''ל בהיכל, ח' הזאות אחת למעלה ושבע למטה כאותן הזאות שבין בדי הארון ומונה על דרך אותו המנין, ואחר כך מניח את המזרק על אותו כן ונוטל את המזרק שבו דם שעיר ומזה ממנו גם כן על הפרוכת שכנגד הארון מבחוץ ח' הזאות על אותו המנין, ואחר כך נוטל מזרק שבו דם הפר ומערה את הדם שבו לתוך המזרק שבו דם השעיר ומערב את הדמים לתוכו, ואחר כן חוזר ומערה את כל הדם לאותו מזרק ריקן שכבר היה בו 
דם הפר כדי שיתערבו הדמים יפה יפה, [נ''ח ע''ב] והולך לו אצל המזבח הזהב שהוא מזבח פנימי ועומד בין המזבח והמנורה, ר''ל כנגד אויר שביניהם, ומתחיל להזות מאותו דם המעורב על ד' קרנותיו של מזבח זה, ומתחיל בקרן מזרחית צפונית וממנו מקיף את ידו ומזה בקרן דרומית מזרחית, מקום שמתחילין בהזאה על מזבח החיצון שם גומרין הזאה במזבח פנימי, ר''ל בקרן דרומית מזרחית, וזו היא לסתם משנה [שם], אלא שיש לנו בה דרך אחרת כמו שבארנו במקומו, וכן לדעתינו לא היה צריך לסבב את המזבח ברגליו, שהרי כלו אינו אלא אמה רוחב והוא בא אל המזבח מצד מערבו של המזבח, ועל כל הקרנות הוא נותן את הדם ממטה למעלה חוץ מקרן שהוא סמוך לו שנותן בה מלמעלה למטה, והטעם שאחר שאין שלשת הקרנות סמוכין לו אם בא להזות דרך הורדה להתחיל מחודו של קרן ולהמשיך ידו למטה עד סוף קרן טורח הוא להיותו כופך את זרועו מעט מעט ולהמשיכו עד שתכלה מתנתו, אלא שכופף גופו תחלה ופושט זרועו ומתחיל למטה ונזקף והולך עד חודה של קרן וכך הוא נוח לו, אבל זה שהוא סמוך לו אם בא להיות מלמטה למעלה יזוב הדם לתוך בית זרועו, שהרי בשעת הזאה ראשי אצבעותיו עומדים זקופים כנגד מעלה וקשרי אצבעותיו למטה שלא ישפך הדם לארץ, וכשהוא מגביה את ידו מלמעלה מעט מעט ידיו מתפשטות והדם זב בכף הזרוע ונוגע בכתנתו, ולפיכך מזה בו מלמעלה למטה, ואחר מתנות אלו חותה בגחלים בהאפר שעל מזבח הזהב ומפנו אילך ואילך עד שיתגלה הזהב, שכך שנינו [נ''ט ע''א] כשהיה מזה אינו מזה לא על גבי גחלים ולא על גבי אפר אלא חותה את הגחלים אילך ואילך ומזה, נמצא שהוא מגלה מקום הגחלים ואחר שנתגלה מקומו מזה על אותו גלוי הוא אמצעי של מזבח שבע פעמים מן הדם המעורב, והוא ששנינו [נ''ח ע''ב] מזה על טהרו של מזבח ז' פעמים, ומלת טהרו של מזבח פרשו בו בגמרא [נ''ט ע''א] גלויו, נגזר מלשון [שמות כ''ד] כעצם השמים לטוהר, והזאות אלו נוטה מעט בהם לצד הדרום למקום שגמרו ד' מתנות, והזאות אלו הנזכרות שהם מ''ג צריך שיתן אצבעו לתוך הדם על כל הזאה מהם, ולא שיטבול אצבעו פעם אחת ויזה ממנו ב' הזאות, ואחר הזאות אלו היה יוצא עם המזרק שבו הדם שנשתייר לו והיה יוצא לו משם ושופך אותו שיירי הדם על יסוד מערבי של מזבח החיצון.
[ס''ו ע''א] ואחר המעשים האלו הנזכרים הולך לו למקום ששעיר משתלח לשם, והיה סומך שתי ידיו על ראש השעיר ומתודה עליו על ידי כל ישראל, וכך היה אומר אנא השם חטאו ועוו ופשעו לפניך עמך בית ישראל אנא השם כפר לחטאות ולעונות ולפשעים שחטאו ושעוו ושפשעו לפניך עמך בית ישראל ככתוב בתורת משה עבדך [ויקרא ט''ז] כי ביום הזה יכפר עליכם מכל חטאותיכם לפני יי, ושלשה שמות הללו בשם המפורש, והכהנים והעם העומדים בעזרה כשהיו שומעין את השם היוצא מפי כהן גדול בקדושה ובטהרה היו כורעים בהשתחואה ואומרין ברוך שם וגו', ואף הוא היה מתכוין לגמור את השם כנגד המברכים ואומר להם תטהרו, וכמו שבארנו בשאר וידויין, ואחר שהתודה עליו והתודה עמו כל מי שלבו נוקפו כמו שהקדמנו, היה מוסר את השעיר למי שמוליכו להר, וכבר העידו [שם] שהכל כשרין להוליכו, וכבר היה מעשה שהוליכו אחד שעלה מצפורי וישראל היה, [ס''ז ע''א] והיו בונין לו עשר סכות מירושלם עד אותו הר שבו משתלח, בין סוכה וסוכה שיעור מיל, ושנים עשר מיל היו מירושלם לאותו הר, ודרך מיל הוא תחום שבת, ונמצאו מירושלם לאותו הר י''א מסעות, מירושלם לסוכה ראשונה מסע אחד, ומסוכה לסוכה עד סוכה עשירית ט' מסעות, ומשם להר מסע אחד והוא י''א והוא היה משני מילין והיו שובתין באותם אנשים מערב יום הכפורים, ומיקירי ירושלם היו מלוין אותו עד סוכה ראשונה שהרי אין שם אלא תחום שבת כמו שבארנו, ואח''כ היו מלוין אותו בני סכה זו עד סכה זו הסמוכה להם, וכן מסוכה לסוכה שהרי לא היה בין סוכה לסוכה אלא שעור תחום, אבל בני סוכה אחרונה שממנה להר שני מילין לא היו יכולין ללוותו אלא עד חצי הדרך, ומלוין אותו לשם ועומדין להם ורואין את מעשיו מרחוק, ועל כל סוכה וסוכה היו אומרין לאותו שמוליך את השעיר הרי מים הרי מזון וכבר העידו [שם] שמעולם לא הוצרך אדם לכך אלא שמכל מקום אינו דומה מי שיש לו פת בסלו למי שאין לו פת בסלו, הגיע לחודו של הר היה חולק אותו לשון של זהורית שהיתה מונחת לו בין קרניו והיה חולקו לשתים ולא היה מפרידן, והיה קושר חציה בסלע וחציה בין קרניו ודוחף את השעיר לאחריו, והשעיר מתגלגל ויורד ולא היה מגיע לחצי ההר עד שנעשה כלו אברים אברים, וחוזר המשלח ובא ויושב לו תחת סוכה אחרונה עד שחשיכה.
[ס''ז ע''ב] וכהן גדול אחר שמסר השעיר השלוח ליד מוליכו היה הולך אצל הפר והשעיר שהזה את דמן לפניהם, והיה קורען ומוציא את אמוריהם והיה נותנן בכלי אחד נקרא בלשון תלמוד [שם] מגיס, ופרשו בו כעין קערה, והיה הולך לו עם האמורים ומקטירם על גבי המזבח, והיה מוסר אחר כן הבשר ליד אחרים שיוליכוהו לבית השרפה כמו שנא' [ויקרא ט''ז] את פר החטאת ואת שעיר החטאת אשר הובא את דמם לכפר בקדש וגו', והיה מחתך את הבשר לחתכות גדולות ולא היה מפרידן זו מזו אלא מעורות בעורן ומשלחן ביד אחרים לשריפה, מפני ששריפתם כשרה אף בזר מנתחן אותן ושורפין, [ס''ח ע''ב] ולא היה כהן גדול אחר כן יכול להתחיל בעבודה אחרת עד שנתברר לו שהגיע השעיר למדבר או לראש ההר שממנו שעיר המשתלח אלא לראש מדבר שממנו ועד ירושלם אין בו אלא שלשה מילין, ויש מי שפירש שאף הקטרת אמורי פר ושעיר שהזכרנו לא היה יכול לעשות כך, ומקרא מסייעם שנאמר [ויקרא שם] ושלח את השעיר במדבר, ואחר כן [שם] ואת חלב החטאת יקטיר המזבחה, וכדי להודיע אימתי הגיע שם היו בונין דוכתיאות, ר''ל בימות גבוהות, והעומד על הבימה הסמוכה לראש המדבר בשעה שהגיע למדבר מניף בסודר, והשני לו רואה הנפתו ומניף וכן כלם עד שהיו יודעין כך בירושלם, וכן היה להם סימן על זה שמבני ירושלם היו מלוין אותו מיל וחוזרין ושוהין אחר חזרתם שיעור מיל ויודעין שהגיע שעיר למדבר, אלא שלא היו רוצים לסמוך על [זה] שמא אותו סוכה עכבתו, כיון שאמרו לו לכהן שהגיע שעיר למדבר היה כהן יוצא ובא לו לעזרת נשים לקרות בתורה, מפני שעזרת ישראל אין לו בה ישיבה שהרי נאמר בכהנים [דברים י''ח] לעמד ולשרת, כאמרם ז''ל [ס''ט ע''ב] אין ישיבה בעזרה אלא למלכי בית דוד בלבד, שנא' [ש''ב ז'] וישב דוד לפני יי, ובזמן קריאתו היו שורפין הפר והשעיר, והוא שאמרו [ס''ח ע''ב] הרואה כהן גדול קורא אינו רואה פר ושעיר נשרפים והרואה פר ושעיר נשרפים אינו רואה כהן גדול קורא ולא מפני שאינו רשאי אלא שהיתה ביניהם דרך רחוקה ומלאכתם שוה.
וקריאה זו אינה עבודה גמורה ולפיכך אם רצה לקרות בבגדי חול לבנים משלו הרי הרשות בידו, ואם רצה לקרות בבגדי זהב של קדש קורא, אם מפני שמכל מקום קריאה צרך עבודה, אם מפני שבגדי כהנה נתנו ליהנות בהם אף שלא בשעת עבודה, כאמרם ז''ל [ס''ט ע''א] בגדי כהונה אסור לצאת עמהם למדינה ובמקדש בין בשעת עבודה בין שלא בשעת עבודה מותר שבגדי כהונה מותרין בהם ליהנות, ומפני זה אמרו [ס''ח ע''ב] אם רצה לקרות בבגדי בוץ קורא ואם לאו קורא באצטלות שלו, וכיצד היה ענינה של קריאה זו, כהן גדול יושב בעזרת נשים וכל העם נצב עליו וחזן הכנסת, ר''ל מי שנמסרו תשמישי הכנסת בידו, נוטל ספר תורה ונותנה לראש הכנסת, ר''ל מי שנתמנה להיות צרכי הכנסת נחתכין על פיו, למנות מי עובר לפני התיבה מי פורס על שמע מי קורא ומי מפטיר, וראש הכנסת נותנו לסגן והסגן נותנו לכהן גדול, עומד ומקבל את הספר וקורא מעומד פרשת אחרי מות ופרשת אך בעשור שבפרשת אמור אל הכהנים, ואחר כך גולל את הספר ומניחה בחקו, ואומר להם יותר ממה שקריתי לפניכם כתוב כאן, וקורא להם פרשת מוסף היום האמור בפרשת פנחס על פה, שאין גוללין ספר תורה בצבור מפני כבוד הצבור, ואע''פ שכבר היו גוללין מפרשת אחרי מות לפרשת המועדות שבסדר אמור אל הכהנים, אינו דומה, שפרשת המועדות לפרשת עבודה קרובה עד שאפשר לגללה קודם שישלים המתורגמן את הפסוק האחרון שבקריאה ראשונה, וכן אין מוציאין ספר אחר שנגלל לפרשת המוסף, שחוששין לפגמו של ראשון, שמא יאמרו פסול הוא, ומפני זה אין אחד קורא בשני ספרים, ואחר הקריאה מברך ח' ברכות, אחת [ברכת] התורה שלאחריה, וכן קודם קריאה היה מברך ברכת התורה שלפניה, ואחר ברכת התורה שלאחריה מברך שבע ברכות, א' על העבודה, מפני עבודה שעבד, והיא ברכת רצה יי אלהינו בעמך וכו', אלא שחותם בה ברוך הרוצה בעבודת עמו ישראל, ב' הודאה, ר''ל ברכת מודים אנחנו לך וכו' עד הטוב שמך ולך נאה להודות, ואמרו בירושלמי [ברכות פ''ב ה''ד] אחר עבודה הודאה שנא' [תהלים נ'] זובח תודה וגו', ואומר [שם] זבח לאלהים תודה, ג' על מחילת עון, והיא ברכת סלח לנו וכו' וחותם מלך מוחל וסולח לעונות עמו ישראל ברחמים, ד' על המקדש, ענינה שייעד השם כבוד הבית בשלוה וחותם הבוחר לשכן שמו בבית המקדש, ולדעת הר''ם [הל' עבודת יו''כ פ''ג הי''א] חותם בה...., ה' על ישראל, עניינה שיעמידם בשלוה ושלא יסור שבט מלוכה מהם וחותם בה הבוחר בעמו ישראל, ו' על הכהנים, עניינה שיקבל הב''ה את עבודתם וחותם ברוך שבחר בזרעו של אהרן, ולדעת הר''ם [שם] חותם מקדש את הכהנים, ויש שמוסיפין בתוכה ענין ירושלם, ז' מברך ברכה כפי מה שרואה צורך שעה וכולל בה מיני תפלות ותחנות ובקשות כפי כל הדברים שהוא רואה שהדורות צריכים להם וכל הצרות שהם צריכים תשועה מהם וחותם בה שומע תפלה, ויש שנותנין ברכה מיוחדת לירושלם וחותם בה הבוחר בירושלם, וברכה אחרונה שהיא על כלל כל התפלות אין כוללין אותה בחשבון שבע ברכות אלו, ונמצא י' ברכות אלו עם ברכת התורה שלפניה לדעת זה, וכן נראה מסוגית הגמרא, ואחר כך היו כל אחד ואחד מביאין ספר תורה שלהם וקורין, וכבר הביאום לשם מבערב.
[ע' ע''א] אחר כך היו מחזירין את הספר למקומו ויוצא לו משם, ואם קרא בבגדי בוץ של קדש מקדש ידיו ורגליו קדוש רביעי ופושטן, ויורד וטובל טבילה שלישית, ומביאין לו בגדי זהב ולובשן ומקדש ידיו ורגליו קדוש חמישי, ואם קרא באצטלית שלו קדוש רביעי כבר עשאו בשעה שפשט את בגדי הבוץ לצורך לבישת אצטלית, ומקדש קדוש חמישי אחר שלבש בגדי זהב, ומקריב כסדר קרבן עולה את אילו ואת איל העם, שנא' [ויקרא ט''ז] ויצא ועשה את עולתו ואת עולת העם, ומקריב תמיד של בין הערבים, ואחר כך מקדש ידיו ורגליו קדוש ששי ופושט בגדי זהב, וטובל טבילה חמישית ולובש בגדי זהב ומקדש קדוש תשיעי, ומקטיר קטורת של בין הערבים ומטיב את הנרות ככל שאר הימים, ואחר כך מקדש קדוש עשירי ופושט בגדי כהונה ולובש בגדי חול שלו והולך לו בשמחה וכלם מלוין אותו עד ביתו, והיו רגילין להיות כהן גדול עושה יום טוב לכל אוהביו על שיצא בשלום מבית המקדש, זהו סדר עבודת היום דרך פרט אחת לאחת למצוא חשבון, וכבר בארנו כונתנו בזכירתה איך היא מסתעפת אל שרשי התשובה בעלות על לב כל משכיל ענין הקרבן בזכירתו, והוא אמרם ז''ל דרך כלל על זאת הכונה בסדר קדשים, [מנחות ק''י ע''א] זאת תורת המנחה [ויקרא ו'], מלמד שכל העוסק בתורת המנחה מעלה עליו הכתוב כאלו הקריב מנחה וכל העוסק בתורת חטאת מעלה עליו הכתוב כאלו הקריב חטאת וכל העוסק בתורת אשם מעלה עליו הכתוב כאלו הקריב אשם, וכן בכלם, רצה בזה שהמשכיל יתעורר בזכירתם הענין ובקריאתו ויעלה אז בידו תכלית כונת הענין כאלו עשה מעשה, אחר שתכלית הכונה בכלם הוא התשובה, ואל זאת הכונה אמרו ז''ל שבזמן שאין קרבן תפלה עומדת במקומו, אמרו ז''ל בדרש [עי' מגילה ל''א ע''ב] אמר אברהם לפני הב''ה רבונו של עולם בזמן שאין בית המקדש קיים בני חוטאין ובמה יתכפרו, אמר הקב''ה הרי הן מתפללין לפני ומעלה אני עליהם כאלו מקריבין לפני כל הקרבנות כלם, ולא עוד אלא שאמרו ז''ל [ברכות ל''ב ע''ב] גדולה תפלה מכל הקרבנות, וכבר קדם לנו בביאורה שזה המין מן העבודות, ר''ל התפלה הוא יותר קרוב אל תכלית הכונה ממעשה הקרבן, שלא נצטוה ולא הורשה אלא במקום מיוחד ובזמנים מיוחדים ועל ידי אנשים מיוחדים והתפלה נצטוה בכל מקום ובכל זמן ועל ידי מי שירצה כמו שכבר התבאר, וכבר התבאר גם כן על אי זה צד מן הכונות הושוו עניני התפלה והקרבן והוא ענין ההעתק באמונה כל יחס וכל ממשלה בלתי ליי לבדו, והוא ענין שתקנו התפלות כנגד הקרבנות, ותקנו בכל התפלות הנוספות זכירת קרבנות היום ובכל יום ויום תקנו קריאת מעשה הקרבנות כלם בקריאת פרשת [במדבר כ''ח] צו את בני ישראל את קרבני לחמי לאשי וגו', ומשנת אי זהו מקומן, הכל להעיר אל זאת הכונה, ותקנו תפלות בשלשת זמני היום בהתחלפות הזמן להורות שהתפלה למי שמקבל שלא יקבל שנוי והתחלפות והוא אמרם ז''ל צריך אדם להתפלל שלש פעמים ביום, כנגד ג' פעמים שהיום משתנה, והוא מה שאמרו ז''ל במסכת ברכות [ו' ע''ב] אמר ר' חלבו לעולם יהא אדם זהיר בתפלת המנחה שהרי אליהו לא נענה אלא בתפלת המנחה, שנא' [מ''א י''ח] ויהי בעלות המנחה ויגש אליהו וגו', ר' נתן אומר אף תפלת ערבית, שנא' [תהלים קמ''א] תכון תפלתי קטרת לפניך משאת כפי מנחת ערב, רב נחמן ב''ר יצחק אמר אף תפלת שחרית, שנאמר [שם ה'] יי בוקר תשמע קולי, זהו לשון ההגדה, ואין ספק שלא בא ר' חלבו שהוא עקר השמועה לפטור את האדם בתפלת המנחה, ולא אחד מן האחרים בתפלה [אחת] לבד, ולא בא לחלוק על שחייב אדם בג' תפלות שכבר הותקנו על סדר הקרבנות כמו שכבר התבאר, וכמו שנא' בדניאל [דניאל ו'] זמנין תלתא הוה בריך על ברכוהי, אבל מפני ששלשת התפלות הותקנו בשלשת זמנים ביום שכל אחד מהם יש בו חלוף מחברו להורות שבכל חלופי הזמנים ראוי להתפלל למי שלא יתכן בחוקו חלוף ושנוי, וזמן המנחה היא יותר מורה על הורדת מעלת מה שכבר טעו אחריו רבים מן האמונות הזהיר על התפלה ההיא תכלית אזהרה, וההוראה על ההורדה הנזכרת היא ירידת השמש, והוא שהזכיר על זה תפלת אליהו, והוא שנביאי הבעל לא סכלו ידיעת הבורא ית' אבל שהאמינו הטעות שיצא בדור אנוש לסלק השגחת השם מן התחתונים ולמסרה למערכות העליונות, כמו שנאמר בדורות הקודמים [מ''ב כ''ג] ומקטירים לבעל לשמש ולירח ולכוכבים ולמזלות ולכול צבא השמים, ומה נאה הדקדוק שדקדק אחד המיוחדים שבחכמי דורנו באמרו לבעל לשמש ולא אמר לבעל ולשמש, כלומר הבעל הוא אצלם השמש או הירח, וכן דקדק במה שאמר אליהו [מ''א י''ח] אם יי האלהים לכו אחריו. הורה שהמחלוקת היה אם יי הוא המנהיג, לא שיסכלו מציאותו אבל הנהגתו, ולא אמר אם מה שאני אומר הוא האלוה אם מה שאתם אומרים הוא האלוה, אבל הוא לא אמר אלא אם יי הוא האלהים וכמו שבארנו, ומי הוא בזאת האמונה יכנס תחת המזל הנעבד ויכשל בהכשלו, וכבר נודע בכלם שישיגום מקרים לפי התנועה ולפי המבט, ובכשלו יכשלו המסורים תחת הנהגתו, והוא הרמוז באמרם [תנחומא בשלח י''ג] אין הב''ה נפרע מאומה עד שנפרע מאלהיה תחלה, שנא' [ישעיה כ''ד] יפקוד יי על צבא המרום במרום, ונמצאת ההצלחה הגמורה לעם הנבחר אשר הוא סגולת האל לא תחת ממשלת כוכב ומזל, כאמרם ז''ל [שבת קנ''ו ע''א] אין מזל לישראל, וכאמרו ית' על ענינים [דברים ד'] אשר חלק יי אלהיך אותם לכל העמים וגו', וכן דקדק החכם הנזכר ענין זה ממה שאמר בזה [מ''א י''ח] ויקח אליהו שתים עשרה אבנים כמספר שבטי ישראל כאשר היה דבר יי אליו לאמר ישראל יהיה שמך, ומה צרך לנו לבאר הנה אי זה יעקב הוא, כך היתה הכונה לבני מי שהיתה ממשלתו על המזלות לא שיהיה הוא תחת המזל, כאמרו שוית אלהים וגו', ולהיות נביאי הבעל מיחסים ממשלה למערכות ובפרט אל השמש להיותו פועל גדול בארץ כמו שהתבאר, נמשך ענינם עד שהתחיל לערוב ואז יצא בשתם ופרחה כלמתם ומפני זאת הכונה והיות מתברר בה הפסד אמונת מתנגדנו הזהיר ר' חלבו על תפלת זה הזמן, ובאו האחרים והזהירו על האחרות, ועל דרך האמת כונת כלם להיות חיובי תפלה ג' זמנים היום וחלופי העת בסבוב השמש עלינו ועמידתו וירידתו, והכונה להורות שכל תנועותיהם וסבובם ברצון מניעם ומנהיגם ומסבבם ויזהרו מתת להם שום יחס ממשלה, ולהרחיב הביאור בכונה הזהיר ר' חלבו על זמן המורה על זה מאד, ואמר האחד כל שכן שהודיעו זמן הערב שכבר נשקע לגמרי, והאחר אמר שאף בשחרית צריך מאד להזהר שהוא בזמן זריחתו שלא יטעו בו, והכונה אחת להיות תכלית הכונה בתשובה ובאחדותו ית', ואז תמלט הנפש מן האמונות הכוזבות הנלחמות בה מפה ומפה, וזה ענין מה שאמרו [ס''ג ע''א] שאין רשות לשטן להשטין ביום הכפורים, והוא דבר אמתי למשכיל החי הנותן אל לבו ענייני היום ועבודתיו ותפלותיו, שהוא בודאי ישמור מן השטן ומן המזיקים, והוא אמרם במקום אחר [ברכות ד' ע''ב] חייב אדם לקרא קרית שמע סמוך למטתו כדי להבריח את המזיקים, ולהעיר למבין שזו היא הכונה בזה אמרו על זה, [שם ה' ע''א] ותלמיד חכם אינו צריך שתורתו משמרתו, נמצא מכל מקום שרבוי התפלה וההתבוננות ענין העבודות ישמרו רגליו מלכד ונפשו מאיש שוגה ומפתי, והוא מאמר נעים זמירות ע''ה [תהלים נ''ה] אני אל אלהים אקרא ויי יושיעני ערב ובקר וצהרים אשיחה ואהמה וישמע קולי פדה בשלום נפשי מקרב לי כי ברבים היו עמדי, וכן אמר על רבוי תפלותיו ותועלת העתר השם ית' לתפלתנו [שם ס''ו] ברכו עמים אלהינו והשמיעו קול תהלתו, השם נפשנו בחיים ולא נתן למוט רגלנו כי בחנתנו אלהים צרפתנו כצרף כסף, אכן שמע אלהים הקשיב בקול תפלתי, ברוך יי אשר לא הסיר תפלתי וחסדו מאתי. [חבור התשובה להמאירי — משיב נפש מאמר ב' פי''ג].
------
סדר היום כך הוא בכהן נשוי ואם אין לו אשה אינו יכול לעבוד וערב יום הכפורים אע''פי שיש לו אשה מארסין לו אשה אחרת שמא תמות אשתו למחר. ושבעת ימים קודם יום הכפורים מפרישין אותו מביתו ללשכה שבמקדש ומזין עליו שלישי ושביעי ואם חל בהן שבת דוחין את ההזאה. [ארחות חיים הלכ' סדר עבודת כהן גדול ביום הכפורים סימן נ'].
------
שבעת ימים קודם יום הכפורים מפרישין כהן גדול מביתו ללשכת פרהדרין. ומתקנין לו כהן אחר תחתיו שמא יארע בו פסול, רבי יהודא אומר אף אשה אחרת מתקנין לו שמא תמות אשתו שנ' [ויקרא ט''ז] וכפר בעדו ובעד ביתו אמרו לו אם כן אין לדבר סוף. [האגודה].
------
כל עבודת יום הכיפורים לא היתה כשרה אלא בכהן גדול בלבד, ועל כן שבעת ימים קודם יום הכפורים היה עובד מקצת העבודות כדי שיהא רגיל בעניני העבודה. וכל שבעת ימים הללו היה טעון פרישה, והיכן היו מפרישין אותו בלשכת פרהדרין. דגרסינן בפ''ק דיומא (ד' ע''א) בזאת יבא אהרון אל הקודש במה שאמור בענין מלואים, אהרון פירש שבעה ואחר כך שימש ומשה רבינו מסר לו כל שבעה כדי לחנכו בעבודה, אף לדורות כהן גדול פורש שבעה ואחר כך משמש. ושני תלמידי חכמים מתלמידיו של משה למעוטי צדוקין מוסרין לו כל שבעה כדי לחנכו בעבודה, מיכן אמרו שבעת ימים קודם יום הכפורים מפרישין כהן גדול ללשכת פרהדרין ומזין עליו כל שבעה מכל חטאות שהיו שם, כלומר אפר כל פרות שהיו במקדש, ומעלה בעלמא היתה משום דשמא נטמא ולאו אדעתיה. ומזין עליו יום ראשון דשמא שלישי לטומאתו הוא וכתוב (במדבר י''ט) הוא יתחטא ביום השלישי וגו', וביום השני היו מזין עליו דשמא יום שלישי הוא, שלישי שמא שלישי, חמישי שמא שביעי, [שישי שמא] שביעי ושביעי שמא שביעי, אבל ברביעי לא היה טעון הזאה דלא בשלישי איכא לספוקי דהא משפירש לא נטמא במת וכן לא בשביעי איכא לספוקיה, דאם כן הרי לא היתה לו הזאה בשלישי לטומאתו ואין הזאת שביעי מועלת בלא הזאת שלישי. ובשבת לא היו מזין עליו דקיימא לן הזאה שבות ואינה דוחה שבת. והיו מתקינין לו כהן אחר תחתיו שמא יארע לו פסול קרי וכיוצא בו, וכהן שני לא היה טעון פרישת שבעה. כשהיה עובד שבעת ימים אלו צריך היה לעבוד בשמונה בגדים וכן כל זמן שהיה עובד בכל ימות השנה, שאם עבד בלי שמונת בגדיו פסל העבודה כשם שכהן הדיוט שעבד מחוסר ארבעת בגדיו פסל עבודתו. [תלמיד הרשב''א].
------
ללשכת פרהדרין — פירוש לשון פרהדרין כגון אגרדמין הממונה על השווקים ולשון יון הוא. [הערוך ערך פרהדרין]. בית אבן — כבר פירשנו בערך אבן. [הערוך ערך בית אבן]. ובית אבן היתה נקראת — ופירשו למה נקרא שמו לשכת בית אבן — לפי שכל מעשיה בכלי גללים ובכלי אבנים וכלי אדמה. ויש מפרשים כמו ''משם רועה אבן ישראל'' (בראשית מ''ט, כ''ד). [הערוך ערך אבן מסמא].
------
מתקינין כהן אחר תחתיו. לא הוה ידע ר' מאי תיקון היו עושין לו אלא ייחוד בעלמא שהיו מייחדין כהן אחר לכך ומזהירין בו שלא יטמא בשום טומאה, דהפרשה לא היו עושין בו כדאמר' בגמ' א''כ ליתני או אידי ואידי מתקינין או אידי ואידי מפרישין. אמרו חכמים א''כ אין לדבר סוף. אסיפא פליגי רבנן דלא חיישי לשמא תמות אשתו דא''כ אף באותה אשה אחרת שיתקינו איכא למיחש נמי לשמא תמות גם היא ואין לדבר סוף, אבל ארישא דמתקינין לו כהן אחר לא פליגי, ובגמ' פריך ורבנן נמי הא קא חיישי לשמא ברישא ומתרץ. [תוס' ר''י הלבן].
------
ומתקינין לו כהן אחר תחתיו. פ' והוא עוסק בצרכיו ובביתו ואינו צריך הפרשת שבעה מדאמ' לענין שבעה מפרישין ולענין כהן אחר (מפרישין) [מתקינין] או אמ' לענין שבעה מתקינין הייתי אומ' צריך הכהן האחר שבעה. [פירוש קדמון].
------
שנינו בפ''ג דפרה (מ''א ור''ש) שבעת ימים קודם שריפת הפרה מפרישין כהן השורף את הפרה ללשכה שעל פני הבירה, הוא מקום בהר הבית, צפונה מזרחה, ובריש מסכת יומא (ב' א') פירש כדי להזכירו שזו כחטאת הנשחטת בצפון אף על פי שהיא נשחטת בחוץ הילכך צריכה צפון וגם צריכה מזרח כאשר יתבאר, ואותה לשכה בית אבן היתה נקראת ולמה נקראת שמה לשכת בית אבן שכל מעשיה היו בכלי גללים כלי אבנים כלי אדמה ומפרש בתחילת מסכת יומא (שם) מאי טעמא כיון דטבול יום כשר בפרה אף על פי שעדיין לא העריב שמשו דתנן (פרה פ''ג מ''ז) מטמאין היו הכהן השורף את הפרה ומטבילין אותו כדי להוציא מלבן של צדוקין שהיו אומרים במעורבי שמש היתה נעשית, כי חכמים קבלו מפי השמועה, כי זה שנאמר בכל הפרשה איש טהור הוא טהור למעשר שני אף על פי שאינו טהור לתרומה עד שיעריב שמשו, וכן כל הכלים שמכניסין לתוכן אפר הפרה כולם טבולי יום היו (ע''פ רמב''ם פרה אדומה פ''א הל' י''ג—י''ד). ומפני מה עשו בה מעלות יתירות והרחקות גדולות פן יבאו לזלזל בה, ותניא בפרק קמא דיומא (ח' ב') שכל שבעת הימים לא היו אחיו הכהנים נוגעים בו כדי להרבות בטהרתו (ע''פ רמב''ם שם פ''ב ה''א) וכן מעלות אחרות עשו בה מפני חששא זו. ואומר שם (ב' א' ורש''י) מנא הני מילי שצריך הפרשת שבעת ימים ביוה''כ ובפרה אמר ר' יוחנן דאמר קרא כאשר עשה ביום הזה צוה ה' לעשות לכפר עליכם לעשות זה מעשה פרה לכפר זה מעשה יום הכיפורים. [סמ''ג עשין סימנים רל''ב—רל''ג].
------
וכן כהן השורף פרה. מפרישין ללשכת אבן, כי כל מעשי' בכלי גללים ובכלי אבנים. [האגודה].
------
ולמה נקרא שמה בית אבן שכל מעשי' בכלי גללים ובכלי אבנים ובכלי אדמה. פי' כל מעשי' של זו הלשכה שכל אותן שבעת הימים לא הי' משתמש הכהן אלא באלה שאינם מקבלין טומאה שאם היה משתמש בכלים המקבלין טומאה שמא נטמאו במת ויטמאוהו טומאת שבעה וגם כשהיו מזין עליו לא היו ממלאים המים אלא בכלי אבנים כדתנן בפ''ב דפרה ומייתי לה בסוכה בפ' הישן ומביאין שוורים ועל גביהן דלתות ותינוקות יושבין על גביהן וכוסות של אבן בידם כו'. ודוקא לכהן זה היו עושין כל המעלה אבל כשהיו מזין על כל הטמאים היו מקדשין המים אפילו בכלים המקבלים טומאה כדתנן בפ' ה' דפרה שפופרת שחתכה לחטאת כו' ומייתי' לה בפ' חומר בקודש אלמא אע''ג דמקבלת טומא' היו מקדשין בה ותנן נמי התם בכל הכלים היו מקדשין אפי' בכלי גללים ובכלי אבנים ובכלי אדמה כו' מדקאמר אפי' באלו מכלל דכלים המקבלים יותר הם חשובים מאלה לקדש בהם הא למדת שלא היו מקדשים בכלי אבנים אלא באותם שבעת הימים לכהן השורף את הפרה. ובפ''י דכלים פירשתי דכלי אבנים הן שאר אבנים שאין דרך העולם לעשות מהן כלים ומלאכתן דקה ונאה הן חשובין ומקבלין טומאה וכך אני אומר בכלי אדמה דדוקא טיט המיוחד ליוצרים ולעשות ממנו כלי חרס אותן הכלים מקבלין טומאה אבל עפר אחר שאינו מיוחד לכך אם גיבלו ועשה ממנו כלים אע''פ שהסיקן בכבשן הן כלי אדמה שאינן מקבלין טומאה מפני שאינן חשובין ויש מפרשין דכלי אדמה הן אותן שלא הוסקו וכלי חרס הן אותן שהוסקו בכבשן ולא יתכן זה הפתרון דהא בכלי חרס פלוגתא דר''מ ור' יהודא היא וחד מנייהו סבר דאע''ג דלא נצטרפו בכבשן מקבלין טומאה כדאמרי' ביו''ט בפ' המביא ואלו בכלי אדמה ליכא מאן דפליג דטהורין הן אליבא דכ''ע וקשיא לי לפתרונו מאי דתנן בפ''ג דכלים נר שניטל פיו טהור ושל אדמה שהוסק פיו בפתיל' טהור טעמא דהוסק פיו בפתילה שנפרך הא מקמי הכי מקבל טומא' אע''פ שהיא של אדמה ומוכיח מיכן שגם כלי אדמה אם הוסקו מקבלי טומאה ככלי חרס אבל מיהו אינן חזקין כל כך ככלי חרס העושין מטיט היוצרים דנר של כלי חרס אע''פ שהוסק פיו בפתילה לא בטל מתורת כלי עד שינטל פיו ואין לו תקנה ופתרון המורה נ''ל עיקר שפי' כלי אדמה שאינן עשוין ככלי חרס בכבשן אלא מין אדמה היא שהוא כאבן רכה וחוקקין ממנה כלים זה נ''ל נכון אבל אדמה המגובלת במים ועשו ממנה כלים אם הוסקו בתנור אע''פ שאין חשובין ככלי חרס מקבלין טומא' הן. [תוס' רי''ד].
------
גמ'. שכל מעשיה בכלי אבנים וכלי גללים כו'. כלומר כל כלי תשמישה היו של אבנים ושל גללים ושל אדמה, כלי גללים דצפיעי בקר משמע, במס' מנחות בפ' ר' ישמעאל [ס''ט ע''ב] דקא מסיק התם בעי רמי בר חמא פיל שבלע כפיפה מצרית והקיאה דרך בית הרעי מהו ודייק התם למאי אילימא לבטל טומאתה תנינא כל הכלים יורדים כול' ומסיק לא צריכא דבלע הוצין ועבדינהו כפיפה [מי] הוי עיכול והוי לי' [כ]כלי גללים, היינו משמע דכלי גללים קרי לדבר הנעשה מן הריעי שלבהמה. [תוס' ר''י הלבן].
------
כלי אדמה. נר' לר' דקרי [כן] לכלי חרש שלא נתגבל כבשנו כל הצורך אלא רק מעט נתגבל ונעשה כלי (חרס) [דלא] חשיב כלי חרס כל זמן שלא נתגבל כל הצורך, ובספרי [חקת פמ''ט] מפיק להו מקראי דלא מקבלי טומאה והכי תניא בפרש' פרה וכל אשר באהל יטמא שומע אני אף קש וחריות ועצים ואבנים ואדמה במשמ' ת''ל ולקח אזוב וטבל במים איש טהור והזה על האהל ועל כל הכלים יצאו כו', ועדיין כלי אבנים וכלי גללים וכלי אדמה במשמע ת''ל במעשה מדין וכל בגד וכל כלי עור וכל מעשה עזים וכל כלי עץ תתחטאו, כלומר יצאו אילו שאי[נ]ן כלי עור וכלי עץ. [תוס' ר''י הלבן].
------
אין ממלאין לקידוש אלא מן המעיינות הנובעין והנהרות המושכים מהן שנ' מים חיים, ונתינת אפר הפרה על המים שנתמלאו הוא הנקרא קידוש ואותן המים שנתן עליהן האפר נקראין מי חטאת ומי נדה (ע''פ רמב''ם פרה אדומה פ''ו ה''א) כלומר מי הזאה (רש''י במדבר י''ט ט') כתרגומו מי אדיותא. ותניא בפ''ק דתמורה (י''ב ב') הקדים עפר למים פסול דבעינן מים חיים אל כלי וזה שכתוב ונתן עליו מים חיים שיערב האפר במים, ור''ש מכשיר. ושנינו בפ''ה (מ''ד) הכל כשרין לקדש חוץ מחרש שוטה וקטן. ובכל הכלים מקדשין אפילו בכלי גללים בכלי אבנים בכלי אדמה (מ''ה), משמע כ''ש בשאר הכלים, ומה שאמרנו שכל מעשיה בכלי גללים בכלי אבנים זהו עד שתעשה אפר (יומא ב' א' ותד''ה כל), אבל אין מקדשין לא בדפנות הכלים ולא בשולי המחץ ולא במגופת חבית ולא (בדופניו) [בחפניו] מפני שאין ממלאין ואין מקדשין ואין מזין מי חטאת אלא בכלי. ושנינו בסוף מסכת פרה (מי''א) אין מזין אלא ביום משתנץ החמה וכולם שעשו משעלה עמוד השחר כשר. [סמ''ג עשין סימנים רל''ב—רל''ג].
------
שכל מעשיה בכלי גללים. תימה הרי מצינו צלוחית של מי חטאת וסתם צלוחית של חרס. וכן מצינו כלי חרס של מי חטאת. אלמא לא היו כל מעשיה בכלי גללים. וי''ל הא דאמר כל מעשיה, היינו דוקא מעשיה דקודם קידוש כדאמרינן הכא כי היכי דלא ליזלזלו, [אבל] לאחר קידוש אין קפידא אם מניחו בכלי חרס. וקשה דהא במסכת חולין משמע דצלוחית שהניחו לתוכה מי חטאת היינו קודם קידוש. וי''ל דהא דקאמר כל מעשיה היינו דוקא בתוך הלשכה, כדקאמר הכא לשכת בית אבן היתה נקראת, כלומר בכלים שהיו משתמשים בהם בלשכה להזות על הכהן, דהיינו קודם שריפה. וכן משמע לקמן, דקתני ולשכת בית אבן וכו' ולמה נקראת וכו' לפי שכל מעשיה וכו'. דמשמע דאמעשיה דלשכה קאי. [תוספות רבינו פרץ].
------
כיון דטבול יומא כשר בפרה. פ' בעל קרי שטבל ונשאר עליו הערב שמש שנ' ובא השמש וטהר וכיון שטבל ואע''פ שנשאר עליו הערב שמש כשר בשרפת הפרה והצדוקין אומ' פסול בשרפת הפרה עד שיבא שמשו ותקנו החכמ' לטמא הכהן העתיד לשרוף הפרה ומטבילין אותו ושורף הפרה עד שלא יבא שמשו כדי להוציא מליבן של צדוקים שהיו אומ'. ולהודיע כי מי שלא בא שמשו כשר בשרפת הפרה וכיון שהטבול יום כשר בשרפת הפרה ונראה בשרפתה צד קולא מפני זה עשו לה החכמ' צד חומרא וטהרה ותקנו להיות כליה כולם כלים שאין מקבלין טומאה עד שיתראה הדבר כי חומרא יש בה ולא יזלזלו בהו. וחטאת טעונה צפון. פ' דכת' בעולה [ויקרא א'] ושחט אותו על ירך המזבח צפונה לפני ייי וכת' בחטאתו [שם ד'] ושחט את החטאת במקום העולה. לכפר אלו מעשי יום הכפורים. פ' והדין קרא במילואים כת' וכת' ביה במלואים [שם ח'] ומפתח אהל מועד לא תצאו שבעת ימים וג' וילמדו פרה ויום הכפורים ממלואים. [פירוש קדמון].
------
דתנן מטמאין היו הכהן השורף את הפרה. ובתוספתא דפרה [פ''ב] תניא ישמעאל בן פיאבי שרף [שתים כו']. כי היכי דליהוי בה היכירא. כלומר שיהא משים על לי[בו דחט]את קרייה רחמ', [ושייך] בה מקצת פסול חטאת, שאם שחטה שלא לשמה או קיבל והיזה שלא לשמה פסולה [כ]חטא[ת], דתנן בשחיט' קדשים [זבחים ב' ע''א] כל הזבחים שנזבחו שלא לשמן כש[רין] חוץ מן הפסח והחטאת, וגבי פרה נמי תנן במס' פרה [פ''ד מ''א] פרת חטאת ששחטה שלא לשמה קיבל והיזה דמה שלא לשמה פסולה, להכי 
תקינו לה רבנן לשכה צפונה מזרחה, שיהא ניכר שיש בה מעשה חטאת דטעונה צפון, ובצפון ממש אינה נשחטת דגזיר' הכת' הוא, [ותקינו לה גם מזרח דגזרת הכתוב הוא] והזה אל נוכח פני אהל מועד בהזאת דמה יהא עומד בהר המשחה ומתכוין ורואה פתחו שלהיכל שהוא בכותל מזרחי. מ''ר. [תוס' ר''י הלבן].
------
מטמאין היו הכהן השורף את הפרה. בפ''ג דמסכת פרה כיצד היו מטמאין אותו, היו סומכין ידיהן עליו ואומרים לו אישי כ''ג טבול אחת. ותימה דטומאה דרבנן היא כדתנן בפרק חומר [בקדש] בגדי אוכלי קודש מדרס לחטאת, וטומאה דרבנן לא בעי הערב שמש. וי''ל דאשכחן טומאה דרבנן דבעי הערב שמש, כגון טומאה דגוי, כדאמרינן לקמן מעשה בשמעון בן קמחית שהיה מסיח עם הגמון אחד בשוק וניתזה צינורא על בגדיו של שמעון, ושימש ישבב אחיו תחתיו. אלמא טומאה דגוי אע''ג דטומאה דרבנן היא בעיא הערב שמש מדהוצרך לשמש אחר תחתיו. הכא נמי אע''ג דטומאה דרבנן היא בעינן הערב שמש. [תוספות רבינו פרץ].
------
ריש לקיש אמ' כל המקדש כולו קרוי בירה. ריש לקיש לא בא לחלוק על ר' יוחנן בהא [דאותה לשכה], דאותה לשכה היתה ודאי בהר הבית לא בעזרה, דהא אי איפשר לומ' שתהא אותה לשכה עומדת בעזרה במקום קדוש, וכהן שהיו מפרישין אותו שם, היה ישן כל ז' ונוהג קלות ראש במקום קדוש, ועוד שאין ישיבה בעזרה אלא למלכי בית דוד בלבד, אלא אהא פליג עליה, דר' יוחנן [אמ'] מקום היה בהר הבית ובירה שמו, משמ' דאותו מקום בלבד קרוי בירה ולא יותר, ור''ל אמ' כל המקדש נמי הוה קרוי בירה. [תוס' ר''י הלבן].
------
@ ב' ע''ב
אלא אימ' כוליה קרא ביום הכיפורים כת', ופרה דבעיא פרישת ז' מנלן, בתמיה, מה להלן בצוואת זאת חוקת התורה פרה, דנין צואת פרה דלפני עשיה דברישא כת' זאת חוקת התורה אשר צוה והדר ויקחו אליך, והכא נמי במילואים דרישא כת' צוה ה' והדר לעשות, ואין דנין צוה דיום הכפורים דלאחר עשייה דכת' ויעש משה כאשר צוה ה' עשייה ברישא ביום צוותו הוי נמי צוואה דלפני עשייה דכת' בתריה להקריב את קרבניהם, ואימא דליבעי פרישת ז' קודם הקרבת שום קורבן כי היכי דחזינן למילואים. מאי נפקא מינה, כלומ' מאי איכפת לן אי לא דמי אהדדי הנך ב' תיבות צוה וצוותו, דלא ילפי' חד מחבריה. והא תנא דבי ר' ישמע' וכול', זו היא שיבה, מה ושב הכהן בתחילה חולץ וקוצה וטח ונותן שבוע להסגירו, אף ובא הכהן נמי דכת' בתריה חולץ וקוצה וטח ונותן שבוע להסגירו ואע''ג דלא דמו תיבות אהדדי גמרי להו אהדדי, הכא נמי נידון צוה מצוותו הני מילי דגמרי' מדלא דמי היכא דליכא מידי וכול'. אימא כפרה דקורבנות, כגון קרבנות יחיד דכת' בהו וכפר עליו הכהן בכמה מקומות דליבעו נמי פרישת ז' כלמילואים. מי ידעי היכא מתרמי, כלומ' דמי ידע הכהן מתי יבוא לידו קרבן דליעביד קודם פרישת ז'. אמרי בעלמ', כלומ' ודאי בכהן בעלמ' דאתי בלא משמרה כגון ברגלים, וכדגמרי' במסכת סוכה בפרק החליל, וכי יבוא הלוי מאחד שעריך וגו' ובא בכל אות נפשו ושרת וגו', וכל המשמרות שוות וההוא כהן ודאי דאתי ברגלים לא בעי פרישה מש' דלא ידע היכא מיתרמי באיזה יום, אלא בשאר ימות השנה תיבעי כולה משמרת בית אב ז' ימי פרישה קודם זמנה, דזמנה לא הוי אלא יום אחד, דמשמרה מתחלקת לז' בתי אבות וכל בית אב עובד יום אחד, ההוא יומא לא מתרמי ליה בשאר יומי ודאי לא מתרמי דהא לא זמנה לעבוד, וקודם אותו יום מיהא ניעביד כולה פרישת ז' דשמא יבוא לידי קרבן יחיד, דכת' ביה קרבן וכפר עליו הכהן דבר שקבוע לו זמן כגון יום הכיפורים ממילואים דהוה נמי זמן קבוע לאפוקי קרבנות דאין זמנן קבוע. דיומא איתנהו ויומא ליתנהו, כלומ' איכא יומא דאתו איכא יומא דלא אתו. ואימא רגלים, דכהן המקריב קרבן בהן ליבעי פרישה דקרבנות רגלים (נמי) מכפרים נמי, כדגמרי' במסכת שבועות [ב' ע''א] דמכפרין על טומאת מקדש וקדשיו והוי דבר שקבוע להן זמן. דבר שנוהג פעם אחת בשנה, כגון יום הכיפורים. ואימא רגל אחד, מהנהו ג' רגלים אי פסח אי עצרת אי סוכות, דחד מיניהו לא הוי אלא פעם אחת בשנה. וכי תימ' לא ידעי' הי מיניהו, הוי דליבעי פרישה טפי מאינך, איכא לתרוצי בהכי דודאי איכא למידע שפיר, איבע' אימ' חג המצות הואיל ופתח בו הכת' תחילה ובכל מקום חג המצות כת' תחילה ולהכי דין הוא דליבעי פרישה ז', ואיבע' אימ' חג הסוכות אית בהו רבותא מהנך הורצה מצוותו שמקריבין בו שבעים פרים, ועוד שטעון סוכה ולולב ואתרוג וערבה והדס והילכך לחד מיניהו דתרתי רגלים ליבעי פרישה להי דבעי מיניהו. דנין פרישת שבעה ליום אחד, יום הכפורים שמפרישין ז' ימים קודם בשביל עבודתו בלבד, ובמילואים נמי הופרש ז' כדי לעבוד ביום שמיני לחוד כאמור בענין. חג המצות וסוכות הוי פרישת ז' כדי לעבוד ז' ימים. ואימא שמיני של חג, דכהן המקריב בו ליבעי פרישת ז' דהוי פרישת ז' ליום אחד, יום הכפורים שאין קדושה לפניו, ומילואים נמי שיש קדושה לפניו כגון יום שמיני. ולאו קל וחומר הוא, וכל שכן דתיבעי ליה פרישת ז' הואיל ואית קדושה לפניו, דהשתא ומה יום הכפורים שאין קדושה לפניו מיבעי פרישה כל שכן האי. אמר רב משרשיא, לא דילפינן הך קל וחומר מני' דהזה, כת' כאשר עשה ביום הזה מריבויא דהזה דמש' כזה כלומ' ליום שיהא כזה דליכא קדושה לפניו ליבעי פרישה ולא ליום אחד. רב אשי אמ', היינו טע' דשמיני לא בעי פרישה למימ'. מי איכא מידי דעקר רגל, כגון ימי החג שלפניו ולא בעי פרישה. טפל, שמיני טפל לשאר ימי החג הוא. [פירוש רבינו אליקים].
------
אימא צוואה דיום הכיפורים. ואע''פ דלכפר כבר כת' יש לומר דלכפר אכפרה דשאר קרבנות קאתי, אינמי לשאר רגלים כדלקמן [ד]קא פריך ואימ' כפרה דקרבנות והשתא נמי בהא קאי, כלומ' אימ' צוואה דיום הכיפורים ולכפר לאו ליום הכיפורים אתי אלא לשאר קרבנות או לרגלים. מ''ר. בית אב מיהא תיבעי פרישה. דכל בית אב היה יודע ומכיר את יומו כדאמ' במס' תענית [י''ז ע''א] היודע בית אב ומשמרת שלו אסור לשתות ביין [כל אותו היום, אינו יודע בית אב ומשמרת שלו אסור לשתות ביין] לעולם, מכלל שהיו יודעין כל אחד יומו. לאפוקי קרבנות דיומא איתנהו ויומא [ליתנהו]. ואע''ג דתמיד היה בכל יום מיהו אינו קרוי דבר שקבוע לו זמן הואיל שהוא בכל יום ואין לו קביעות. ה''ג אע''ג דשמיני רגל בפני עצמו הוא הני מילי כול'. ול[א גרסינן] אפי' למאן דאמר שמיני רגל בפני עצמו הוא, דהא דברי הכל הוא דשמיני רגל בפני עצמו הוא. [תוס' ר''י הלבן].
------
אימא צוה. תימה דא''כ לכפר למה לי וי''ל להכי איצטריך לכפר שלא תאמר דוקא כהן קמא או דוקא יוה''כ קמא, דכה''ג [אמר] לקמן. וא''ת אפילו אתיא ג''ש ליוה''כ מ''מ ש''מ פרה לפי שאין ג''ז למחצה. וי''ל דמקושיא ראשונה שהקשינו לעיל נתרץ, דכיון דאיכא לאוקמי ביוה''כ ליכא לאוקמייה לפרה כלל, [דהא] קרא דלכפר אתא למעט ונימא דוקא צואה דיוה''כ דיש בו [כפרה] אבל דפרה לא. וא''ת כיון דכולה קרא קאי ליוה''כ א''כ לעשות למה לי. וי''ל דאורחיה דקרא הוי. ותדע דהכי משמע מדפריך לעיל ואימא כולה ליוה''כ ולמה לא אקשי דא''כ תרי קראי למה לי, אלא ודאי אורחיה דקרא הוא דכתב לעשות ולכפר וכולהו קאי איום הכפורים. וא''ת א''כ ג''ש למה לי משום יוה''כ תיפוק לי מלכפר. וי''ל דשמא אתיא ג''ש בשביל דרשה אחרינא דיוה''כ. [תוספות רבינו פרץ].
------
הני מילי היכא דליכא מידי דדאמי ליה. פ' אם לא נמצא ושב אחר או ובא אחר אבל אם נמצא ובא שתי פעמים נלמוד ובא מן ובא וכאשר נמצא צוה שתי פעמים נלמוד צוה מן צוה ולא צוה מצותו. דיש קדושה לפניו ולאו קל וחומר הוא. פ' ומה דבר שאין קדושה לפניו כגון המלואים צריך פרישת שבעה דבר שיש קדושה לפניו כגון שמיני עצרת לא כל שכן שצריך פרישת ז'. אמר רב משרשיה לא הזה כתיב. פ' כאשר עשה ביום הזה כל יום שהוא כזה ככל דיניו ואין קדושה לפניו הוא שצריך פרישת ז' אבל שמיני עצרת שיש קדושה לפניו אין צריך פרישת ז'. [פירוש קדמון].
------
שלא לעשות מלאכה ביום שמיני של חג והוא יום כ''ב בתשרי, שנאמר [ויקרא כ''ג] ביום השמיני מקרא קדש וגו' כל מלאכת עבודה לא תעשו, וזה נקרא חג העצרת, ואמרו זכרונם לברכה שהוא נקרא כן לפי שהוא סוף המועדים, ועל דרך משל הוא כאלו אמר הקדוש ברוך הוא לישראל עכבו עמי יום אחד שקשה עלי פרידתכם. כבר אמרנו הרבה פעמים שאיסור מלאכה בכל המועדים שוה, אמנם יש לי להרחיב המאמר בכאן ולהודיעך בני בענין יום טוב זה מה שהודיעונו בו חכמים זכרונם לברכה שהוא יום טוב בפני עצמו, כלומר שאינו מכלל חג הסוכות, ואף על פי שאתה רואה כל ישראל יושבים בסוכותיהם יום אחד משני ימים טובים של חג העצרת זה אין הדבר מפני שיהיה מכלל החג, שהרי בפירוש אנו אומרים בברכותיו את יום שמיני חג העצרת ואין זכר לחג הסוכות בו כלל, אבל מפני תקנת שני ימים טובים של גליות אנו צריכין לישב בסוכה שמנה ימים ולא יספיקו לנו שבעה כדין התורה, ועל כן אנו יושבים בסוכה ביום השמיני של חג הסוכות, ואמרו זכרונם לברכה [סוכה מ''ז ע''א] מיתב יתבינן בסוכה כדי לצאת ידי חובה אחר שחייבונו זכרונם לברכה להוסיף יום אחד בכל מועד ומועד הוספנוהו גם כן בסוכות ועשינו ימי סוכה שמונה ימים, אבל מכל מקום ברוכי לא מברכין על הסוכה ביום זה אחר שהוא באמת יום מועד אחר, שהשתא בקיאין אנו בקיבועא דירחא, ויותר ראוי שנברך על יום טוב העצרת שהוא האמיתי ולא על האחר שהוא מפני התקנה. ושמא תאמר למה לא תקנו לברך על שניהם ונאמר ביום חג הסוכות וחג העצרת הזה, כמו בשבת ומועד שאנו זוכרים שניהם הא ליתה, דאלו בשבת ומועד שניהם כיום אחד הן אבל שני מועדים אי אפשר שיהיו ביחד, ועל כן אין ראוי לנו לברך כן, אבל לישב בסוכה ראוי לנו שישיבת הסוכה לא גרעא מידי בחג העצרת, ויש בדבר מצות התקנה של שני ימים טובים של גליות שתיקנו זכרונם לברכה בכל מועד כמו שפירשנו למעלה.
ועוד אודיעך בני מעט במה שאמרו זכרונם לברכה בענין חולו של מועד והם הימים האמצעיים שבפסח וסוכות שאמרו זכרונם לברכה בעשיית מלאכה מן התורה ואולם לא בא מפורש בתורה אי זו מלאכה אסורה בהם או מותרת, אבל מכל מקום התורה אסרה בהם מלאכה כמו שלמדו חכמים הדבר מן הכתוב בראש מסכת (מועד קטן) [חגיגה י''ח ע''א], יש מהם שלמדו הדבר ממקרא [שמות כ''ג] דאת חג המצות תשמור, והוא רבי יאשיה דמשמע ליה כל ימי חג המצות תשמור מעשיית מלאכה אבל לא שיהיו כלן שוין במלאכות. ורבי יונתן אתיא ליה בקל וחומר התם מראשון ושביעי שאין קדושה לפניהם ולאחריהם וכולי, ואיתא התם דיליף לה מכל מלאכת עבודה לא תעשו [ויקרא כ''ג] והוא רבי יוסי הגלילי והכי פרישנא ליה לקרא אליביה, כלומר ביום הראשון הוא אסור כל מלאכת עבודה חוץ מצורך אוכל נפש, אבל בחולו של מועד לא כל מלאכות של עבודה אסורות בו, אבל יש אסורות ויש מותרות ומסר הכתוב לחכמים. ורבי עקיבה יליף לה מאלה מועדי יי מקראי קדש [שם] דמוקים לה אחולו של מועד, ומדכתיב ביה מקראי קדש מלמד שאסור בעשיית מלאכה, ואיפשר דאליביה המלאכות המותרות בו נפקי ליה מעצרת היא [שם], כלומר שיום שמיני הוא עצור בכל מלאכה ולא השאר ימים, אי נמי נפקי ליה מהשביעי הכתוב בפסח בסדר ראה אנכי [דברים ט''ז], ששת ימים תאכל מצות, שאמרו זכרונם לברכה וביום השביעי עצרת, השביעי עצור בכל מלאכה ולא הששי ואי זו מלאכה אסורה או מותרת מסרן הכתוב לחכמים, ואחר שהדבר מסור בידם שלא אסרה התורה אלא במה שיאמרו הם חלקו המלאכות כפי רצונם ודעתם, ונמצא שכל מלאכה שאסרו הם זכרונם לברכה אסורה לנו מדאוריתא, ואשר התירו גם כן מותרת מן התורה, כי בידם נמסר איסור זה לפי משמעות הנדרש בכתוב. והם אמרו דרך כלל שכל מלאכה שאם לא יעשה אותה במועד ימצא בה הפסד הרבה מותר לעשותה, וזהו אמרם [מו''ק ב' ע''א] משקין בית השלחין במועד, כלומר גן ירק או כיוצא בו שמשקין אותו תמיד ואם לא ישקוהו יפסד. לשון שלחין כמו שלהין, מלשון משלהי שהוא צמא למים, ואמרו זכרונם לברכה [שם] דכשהוא משקה אותו לא ישקהו ממי הבריכה ומימי הגשמים שיש בדבר טורח הרבה, אבל משקין אותו מן המעיין, כלומר שממשיכן ומשקה בו. הרי שהחמירו בזה קצת שלא לטרוח בדבר טורח רב מפני שזה אינו נעשה אלא כדי שתהיה גנתו רעננה דשמא תיבש כולה או מקצתה, אבל בכל מלאכה האבידה או ודאי קרובה להפסד אם לא יעשנה במועד כגון מי שיש לו זתים וירא שלא יפסדו אם לא יוציאו מהן שמנן מיד, וענבים אם לא ידרוך אותם מיד, או כל דבר כיוצא בהן לא החמירו בזה, ולא חשו לטורח רב אלא עושה בהם כל צרכיו בלא שום שינוי כדרך שהוא עושה בחול. וכן התירו זכרונם לברכה [מו''ק י''ב ע''ב] לבצור במועד כרם שהגיע זמנו להבצר. ועוד אמרו [שם ח' ע''ב] דרך כלל בעניין זה שההדיוט תופר כדרכו והאומן מכליב, ובודאי לא בתפירה לבד אמרו כן אלא הוא הדין לכל המלאכות לפי הדומה.
ושאלתי מפי מורי אם נאמר כן בכתיבה שיכתוב ההדיוט כדרכו, ולא התירו לי אולי מפני שמצאנו בפירוש שאסרו זכרונם לברכה [מו''ק י''ח ע''ב] להגיה אפילו אות אחת בספר העזרה נחמיר בכתיבה. ואסרו לכל אדם שלא יכוין מלאכתו במועד, כלומר שיניח מלאכתו לדעת קודם המועד בעניין שיעשה אותה במועד מפני שהוא פנוי, כי לא לעסוק במלאכה הוקבעו ימי חולו של מועד כי אם לשמוח לפני יי, רוצה לומר להתקבץ במדרשות ולשמוע נועם אמרי ספר, הלכות הפסח בפסח והלכות עצרת בעצרת. וכל המכוין מלאכתו במועד ועשה אותה בית דין מאבדין אותה ומפקירין אותה לכל, ואם מת אותו שכיון אותה במועד אין קונסין בנו אחריו וגם אין מונעין הבן מלעשות אותה מלאכה במועד כדי שלא תאבד, וקורא אני על בן זה וצדיק ילבש. ודרך כלל התירו זכרונם לברכה [שם י''ג ע''א] כל מי שיש לו צורך, כלומר שאין לו מה יאכל, לעשות כל מלאכה, וכן לבעל הבית התירו לעשות כל מלאכה לצורך מי שאין לו מה יאכל. ופירוש אין לו מה יאכל לפי הדומה הוא מי שאין לו מעות במה שיקנה צרכיו ואף על פי שיש לו בית וכלי תשמיש, שאין מחייבין לו לאדם למכור כליו. ויתר פרטי חלוקי מלאכות המועד רבו עד מאד, וכולן יתבארו יפה במסכת מועד קטן. וכלל זה יהיה בידך שהלכות מועד והלכות שבותי שבת שאין לך לדמות ולהוציא בהן דבר מדבר, כי פעמים תמצא לרבותינו זכרונם לברכה מתירין מלאכה כבידה בעניין אחד ופעמים יחמירו על הקלה בעניין אחר. ואל תתמה על הדבר עם ההקדמה שהקדמתי כי התורה לא אסרה ולא התירה בחולו של מועד אלא במה שיסכימו הם, וכן בעניין שבותי שבת ויום טוב נמצא בגמרא מקומות שהעמידו דבריהם זכרונם לברכה אפילו במקום תורה ופעמים מקילין בהן במקום שראו טוב להקל, ולא דבר רק בכל דבריהם. וזכור בני כלל זה שהלכות מועד כהלכות שבותי שבת שאין דנין בהן דבר מדבר ואל תטעה בו, כי גדולי עולם אמרוהו. ודעת הרמב''ם זכרונו לברכה שכל איסור מלאכה בחולו של מועד אינה אלא מדברי סופרים, וכל אותן הכתובין שאמרנו למעלה שהן בריש מסכת משקין ירצה הרב לומר דאסמכתא בעלמא נינהו. והרמב''ן זכרונו לברכה ורבים עמו אמרו שעיקר איסור מלאכה בו מן התורה כמו שכתבנו, ופרטי המלאכות וחילוקיהן נמסרו לחכמים זכרונם לברכה. [ספר החינוך מצוה שכ''ג].
------
ואפי' למאן דאמר שמיני רגל בפני עצמו הני מילי לענין פז''ר קש''ב [פייס] שכל ימי הסוכה היה לכל המשמרות די לעבוד וביום שמיני פר אחד [ואיל אחד] ושבעה כבשים לכן היו מפייסין. זמן שהחיינו. רגל מת לו מת קודם הרגל יום שמיני עולה לשבעה כדאמרינן במועד קטן [כ''ד ע''ב] הרי כאן כ''א יום. קרבן כל [ימי] החג מתמעטין והולכין ויום שמיני בפני עצמו. שיר למנצח על השמינית ואומר כל המזמור ולא כשאר ימי החג שחולקין מזמור לשנים. ברכה ברכת המזון ותפלה וקידוש מזכירין שמיני עצרת, בתוספות. [האגודה].
------
@ ג' ע''א
וזו היא תפלת מוסף של שני ימים. אתה בחרתנו וכו' ויום שמיני חג עצרת וכו' מלך רחמן עלינו וכו'. והשיאנו. ואומר עבודה והודאה ושים שלום, והכי אמר שר שלום גאון, בשמיני של חג במוסף מלך רחמן ושלש פעמים בשנה, מפני שרגל בפני עצמו הוא לענין שלש רגלים, דקאמר אימר דאמרו רגל בפני עצמו הוא לענין פז''ר קש''ב, אבל לענין קרבן, תשלומין דראשון הוא. דתנן מי שלא חג יום טוב הראשון של חג חוגג את כל הרגל ויום טוב האחרון של חג וכך הלכה. וכך מנהג בשתי ישיבות ובכל מקומות. [סידור רבינו עמרם גאון — סדר חג הסוכות].
------
פז''ר קש''ב, פייס בפני עצמו, כדאמרי' במסכת סוכה בפרק החליל [נ''ה ע''ב] בשמיני חזרו לפייס הרגלים שכל המשמרות חוזרין ומפייסין עליו בפני עצמו כבתחילה אע''פ שנשתיירו שם משמרות שלא שילשו בפרים לא היו עושין אותו פר הבא בשמיני אלא על ידי פייס. זמן בפני עצמו, שהחיינו ד' בשאר ימים פרים ואילים והכא פר ואילים. רגל בפני עצמו, דלא בעי למיתב בסוכה כבשאר יומי ותו דבעי הלכה. קרבן בפני עצמו, דבשאר ימים פרים ואילים והכא פר ואיל. שיר בפני עצמו, שיר אחר שאין א' בשאר ימי החג. ברכה בפני עצמה, שאין א' חג הסוכות אלא שמיני חג העצרת, בין בתפילה בין בקידוש. תשלומין דראשון, טפל לראשון. וא' עצרת, שבועות, דפרישת ז' וכול' ואין קדושה לפניו. דנין פר אחד ואיל אחד, דכת' בעניינא דיום הכפורים בפרשת אחרי מות, ואע''ג דכ' אלים הוו אילו ואיל העם, לכל חד וחד מיהא לא הוו אלא איל אחד מפר אחד ואיל אחד, דכת' גבי מילואים בפרשת ויהי ביום השמיני, ואע''ג דלא כת' אלא עגל מין פר מיהא קא חשיב ולא (דייק) [צריך בין] עגל לפר, לאפוקי עצרת דאשכחן בה ב' אלים לעולה, בפרשת אמור אל הכהנים דכת' והקרבתם על הלחם שבעה וגו' עד ואילים שנים יהיו לכם, והכי נמי מצי למיפרך דב' פרים נינהו בפרשת פינחס אלא חד נקט, יום הכיפורים איל אחד הוא איכא למימ' דנין פר אחד ואיל אחד. אלא למאן דאמ' ב' אלים נינהו, דקרבן העם הוי ב' אילים. מאי איכא למימ', השתא לא מצית אמרת דנין פר אחד וכול', דבין כהן ועם הוי ב' אילים האמור כאן בסדר יום הכיפורים באחרי מות היינו ההוא איל גופיה דכת' בחומש הפיקודים בפרשת פנחס בעניין יום הכיפורים, וביום הכיפורים לא הוו אלא איל אחד. אפי' תימ' ר' אלעז' ב''ר שמע', סבירא ליה דנין 
פר אחד ואיל אחד וכול', דהתם כי קא' תרי לא אמר אלא אחד דחובת היום וחד למוספין דלאו לחדא מילתא קאתו. ה''ג לאפוקי עצרת דתרוייהו חובת היום, דאותו קרבן דכת' באמר אל הכהנים חובת היום הוא. ואימא ראש השנה דפרישתו ז' וכול', ואית ביה פר ואיל דכת' בעניין ראש השנה ובפרשת פנחס ועשיתם עולה וגו' עד פר בן בקר אחד ואיל אחד, והיינו חובת היום דלא אשכחן שום קרבן בראש השנה אלא אותו בלבד, דנין יום הכיפו' דהוי 
פר ואיל שלו שלכהן מפר ואיל של מילואים שלו. [פירוש רבינו אליקים].
------
בשמיני עצרת ליל התקדש חג. שמיני ספק שביעי הוא ומקדש בסוכה את יום שמיני לחג עצרת הזה. וצריך לומ' זמן שהרי רגל בפני עצמו הוא. כדאמ' פ''ק דיומ'. וראש השנה לעיניין פז''ר קש''ב ת'. רגל לעיניין לינה. ואבל. כפר''ח וברכה ברכת מלך עולם. כדאמ' בתוספת'. ושיר מפר' במסכת סופרים [פי''ט ה''ב] למנצח על השמינית. ותרי מזמור כתיבי על השמינית. ושמא חד נאמ' בשני עינייני'. והשני על המילה. ת''ם. ודלא כפי' הקונט'. חדא דפזר לקשב הוה ליה למימר ולמיחשב לינה. כדמוכח בלולב וערבה. ועוד ברכת המלך כל שבעה מי איכ' כדפריך גבי זמן התם. ועוד דמסיק התם ברכת המזון ותפילה. וא''כ היינו רגל היינו ברכה. ת'. [מחזור ויטרי סימן שפ''ד].
------
פז''ר קש''ב — פ' — פייס, כדתנן (סוכה נ''ה:) בשמיני חוזרין לפייס כרגלים, ז' — זמן שהחיינו, ר' — רגל לחשוב אותו זיי''ן ימים לענין אבלות, כמפורש בפרק אחרון במשקין (מ''ק כ''ד:) אמר רבינא יום אחד לפני החג והחג ושמיני שלו הרי כאן כ''א לענין שלשים, ק' — קרבן בכל הימים פרים ובשמיני פר אחד, ש' — שיר בפני עצמו, ב' — ברכה בברכת המזון ותפלה. [הערוך ערך פזר קשב].
------
ויום שמיני רגל בפ''ע כשאר יו''ט ומקדש על היין וגומר את ההלל ואומר שהחיינו דאר''י (סוכה מ''ז.) אומר זמן בשמיני של חג ואין אומר זמן בשמיני של פסח ותדע שהרי חלוק בג' דברים בלולב ובסוכה ובניסוך המים רפ''א כתיב הכא פר הכא כתיב פרים הכא כתיב ביום הכא כתיב וביום התם כתיב כמשפט הכא כתיב כמשפטם ותניא נמי שמיני פז''ר קש''ב פייס בפ''ע רגל בפ''ע זמן בפ''ע קרבן בפ''ע שיר וברכה בפ''ע. שאומרים ומזכירים יום שמיני חג העצרת הזה בבהמ''ז ובתפלה והמפרש ברכת המלך קשיא הא דפריך בגמרא (סוכה מ''ז:) שמיני טעון ברכה ולינה מאי לאו זמן לא ברהמ''ז ותפלה לשני לי' לא ברכת המלך ורבינו אלפסי ז''ל פירש רגל בפ''ע לענין אבילות ורש''י פירש שאין יושבין בסוכה ואין נוטלין לולב ואין מנסכין בה מים ופרש''י סוכה והלל ולולב ועל כולן אנו מברכין זמן. [עשרת הדברות לבעל העיטור הלכ' הלל].
------
(פייס) פ'ז'ר' ק'ש'ב'. פייס בפני עצמו, בשאר ז' ימי החג שהפרים וכבשים מרובים לא היו צריכים בפייס שכל המשמרות היו שונות ומשלשות בהן כדאמ' במס' סוכה [נ''ה ע''ב]. אבל ביום השמיני שקרבנותיו מועטין פר אחד ואיל אחד כבשים וגו', לא היו מגיעים לחילוק כל המשמרות והיו צריכין לפייס. רגל לעצמו, שאינו נוהג בו לולב וערבה וסוכה כשאר ז' ימי החג. שיר בפני עצמו, בירוש' מפר' [סופרים פי''ט] ביום השמיני היו אומ' למנצח על השמינית. מ''ר. ברכה בפני עצמו, יש מפרשי' ברכת קידוש שמזכירין את יום שמיני חג העצרת הזה. ועיקר הוא פי' הקו'. [תוס' ר''י הלבן].
------
שמיני עצרת רגל בפני עצמו הוא לענין פז''ר קש''ב ופירש רבינו שלמה (עי' רש''י ר''ה ד' ע''ב) פייס לעצמו, זמן לעצמו לברך שהחיינו, רגל בפני עצמו שאומר בברכת קידוש ובברכת המזון ובתפילה חג [ה]שמיני עצרת הזה, קרבן לעצמו כאשר בארנו [הו' בסוכה מ''ב ב'], שיר לעצמו לא פירש והריב''ן פירש שהיו אומרים למנצח על השמינית וראיתו במסכת סופרים (פי''ט ה''ב), ברכה שהיו מברכין לתפילת חיי המלך כך מפורש בתוספתא דסוכה (פ''ד ה''י) על שם ביום השמיני שלח את העם ויברכו את המלך, ורבינו יעקב פירש ברכה בברכת המזון ובתפילה שמזכירין שמיני עצרת ורגל פירוש לעניין לינה שטעון לינה בפני עצמו, 
ור''ח פירש רגל לעניין אבילות כדאיתא בפרק אחרון דמועד קטן (כ''ד ב') דיום אחד לפני סוכות וסוכות ושמיני עצרת הרי אלו עשרים ואחד יום (ר''ה ד' ב' ותד''ה פז''ר). 
[סמ''ג עשין סימן ר''ו].
------
רש''י ד''ה שיר לעצמו וכו' במסכת סוכה הומבה''י. היו אומרים הומבה''י, אבל בשמיני עצרת היה חג בפני עצמו. ולא פורש לי איזה שיר היו אומרים. ושוב הגיה, ראיתי במסכת סופרים שהיו אומרים למנצח על השמינית. ור''י פירש דההיא דמסכת סופרים לא היו אומרים אותם בשעת הקרבן אלא בבית הכנסת כמו שאומרים (לדוד) מזמור שיר ליום השבת. [תוספות רבינו פרץ].
------
בית ברכה בפני עצמה. למזון ולתפלה, שהיו אומרים ''חג שמיני העצרת''. וקשה דהיינו רגל דקאמר. וי''ל ברכה בפני עצמה היינו ויברכו את המלך, דהוה בשמיני עצרת. ועוד י''ל דברכה דקאמר היינו [בתפלה להזכיר] שמיני העצרת, ורגל בפני עצמו היינו דרגל טעון לינה כדכתיב ופנית בבוקר והלכת לאהליך. אי נמי לענין אבלות כדאיתא במועד קטן יום אחד לפני הרגל עולה לשבעה ימים והרגל עצמו שבעה ימים הרי כאן ארבעה עשר, ואמרינן נמי יום אחד לפני החג והחג ושמיני עצרת הרי כאן עשרים ואחד יום. רש''י ד''ה ברכה לעצמה וכו' בחיי המלך. נ''ב גיליון מכאן סמך למנהג שלנו שאנו עושין בשמחת תורה חתן תורה וחתן בראשית ומברכין אותם. תוספות שנץ. ע''כ. [תוספות רבינו פרץ].
------
שמיני עצרת רגל בפני עצמו לענין פז''ר קש''ב. פייס בפני עצמו כלומר שכל ז' ימי החג אין הכהנים מפייסין כלומר אין מטילין גורלות מי יקריב אלא כהן שהקריב היום אינו מקריב למחר כי חלק כחלק יקריבו ובשמיני של חג מפייסין ופעמים עולה הגורל למי שהקריב אתמול. זמן בפני עצמו פי' שאומרים בו זמן פי' שהחיינו משא''כ בימים אחרונים של פסח. רגל בפני עצמו. פי' לענין אבלות כמו שא''זל יום א' לפני החג והחג ושמיני של חג הרי כאן כ''א יום ואין צריך להשלים אחר הרגל לשלשים יום אלא ט' ימים נמצא ששמיני של חג עולה כשבעת ימי החג. וי''מ רגל בפני עצמו לענין תפלה וברכת המזון שמזכירין את יום שמיני חג העצרת ואין מזכירין בו חג הסוכות כלל רק יש לו שם בפני עצמו. קרבן בפני עצמו פי' שאין קרבן של יום השמיני הולך על סדר שאר הימים כי בשאר הימים מתמעטין והולכין א' א' יום ראשון מקריב י''ג יום שני י''ב יום שלישי י''א וכן כלם בכל יום ויום מתמעטין והולכין לפי סדר זה היה לנו להקריב ביום שמיני ששה פרים ואין מקריבים אלא אחד ועוד כי בכל שבעה מקריבין אלים שנים וי''ד כבשים ויום שמיני אין מקריבין רק פר א' איל א' וז' כבשים. שירה בפני עצמה שבשאר הימים אין אומרים ביום זה שירה שאומר אתמול כדאמרינן בגמרא דמנחי ביה סימנא ואמרי נמי התם שאם חלה שבת ביום אחד מז' ימי החג שידחו שירת הים ויאמרו מזמור שיר ליום השבת אבל אם יבא ביום שמיני של חג אין שירת שמיני נדחית מפני יום השבת אבל אומרים למנצח על השמינית. ברכה בפני עצמה פי' שביום שמיני של חג מברכין את המלך כמו שכתוב ביום השמיני שלח את העם ויברכו את המלך וזה הפי' לדעת המפרש רגל בפני עצמו לענין תפלה וברכ' המזון שמזכירין את יום שמיני חג העצרת הזה ולזה הפי' נפרש רגל בפני עצמו לענין אבלות כמו שכתבנו וכן הדין ביום שני שהוא שמחת תורה. [ארחות חיים הלכ' שמיני עצרת סימן מ''ד].
------
ושמיני של חג רגל בפני עצמו לענין פז''ר קש''ב. פירוש פ' פייס בפני עצמו, כלומר שכל ז' ימי החג אין הכהנים מפייסין כלומר מטילין גורלות מי יקריב, אלא כהן שהקריב היום אינו מקריב למחר, כי חלק כחלק יקריבו. ובשמיני של חג מפייסין, ופעמים עולה הגורל למי שהקריב אתמול. ז' זמן בפני עצמו, כלומר שאומר בו זמן ר''ל שהחיינו, מה שאין כן בימים אחרונים של פסח. ר' רגל בפני עצמו, פירוש לענין אבלות, כמו שאמרו ז''ל יום אחד לפני החג [וחג] ושמיני של חג הרי כאן כ''א, ואינו צריך להשלים אחר הרגל לשלשים אלא ט' ימים. נמצא ששמיני של חג עולה כשבעת ימי החג. ויש מפרשים רגל בפני עצמו, לענין תפלה וברכת המזון, שמזכירין את יום שמיני חג העצרת, ואין מזכירין חג הסוכות כלל, רק יש לו שם בפני עצמו. ק' קרבן בפני עצמו, פירוש שאין קרבן יום השמיני הולך על סדר שאר הימים, כי בשאר הימים מתמעטין והולכין אחד אחד, יום ראשון מקריב י''ג, יום ב' י''ב, יום ג' י''א, וכן כולם. בכל יום ויום מתמעטין אחד אחד. ולפי סדר זה היה לנו להקריב ביום שמיני ששה פרים, ואין מקריבין רק פר אחד, ועוד כי בכל שבעה ימים אילים שנים ארבעה עשר כבשים, ויום ח' אין קריבין רק פר אחד איל אחד ושבעה כבשים. ש' שיר בפני עצמו, שבשאר הימים אין אומרים ביום זה שיר שאמר אתמול, כדאמרינן בגמרא דמנחי בה סימנא, ואמר נמי התם שאם חל שבת ביום אחד משבעת ימי החג שידחו שירת אותו היום (ואמרו [ויאמרו] מזמור שיר ליום השבת, אבל אם יבא שבת בשמיני של חג אין שירת יום שמיני נדחה מפני השבת, אבל אומרים למנצח על השמינית. ב' ברכה בפני עצמה, פירוש שביום שמיני של חג מברכין את המלך כמו שכתוב ביום השמיני שלח את העם ויברכו את המלך. וזה הפירוש לדעת המפרש רגל בפני עצמו לענין תפלה וברכת כהנים. ויש מפרשים ברכה בפני עצמה לענין ברכת המזון ותפלה שמזכירין את יום שמיני. ולפי הפירוש הזה נפרש רגל בפני עצמו לענין אבלות כמו שכתבנו. וכן הדין ביום שני שהוא יום שמחת תורה כמו שכתבנו. [כל בו הלכ' שמיני של חג סימן נ''ג].
------
[ואפי' למ''ד שמיני רגל בפ''ע הוא ה''מ לענין פז''ר קש''ב]. פי' פז''ר קש''ב. פיס בפני עצמו, זמן בפני עצמו, רגל בפני עצמו, קרבן בפני עצמו, שיר בפני עצ' ברכה בפני עצמה. פיס בפני עצמו כדתנן בסוף מסכת סוכה [נ''ה ע''ב] בשמיני חזרו לפיס כרגלים. זמן בפני עצמו שנברך ברכ' שהחיינו וקיימנו. רגל בפני עצמו שאם ימות לאדם מת קודם החג ביום אחד בטלה ממנו גזרת ז' וחסרו השלשים שחייב לנהוג בהן אבלות ז' ימים ונשאר כ''ג יום וגם החג ז' ימים ישארו י''ו וגם השמיני שהוא רגל בפ' עצמו ימנה ז' ימים ישארו ט' ימים והוא שחייב לנהוג אחר המועד ולפיכך יקרא יום שמיני רגל בפני עצמו כלומ' שימנה ז' ימים לענין האבל. קרבן בפני עצמו שמקריבין ביום שמיני קרבן חדש. שיר בפני עצמו שיאמרו בו הלוים על הקרבן שיר חדש. ברכה בפני עצמה שיאמר בברכת המזון ובתפלה את יום שמיני עצרת הזה. לאפוקי עצרת וראש השנה דשני אילים נינהו. פ' בסדר אמר אל הכהנים [ויקרא כ''ג] כת' והקרבתם על הלחם שבעת כבשים תמימים בני שנה ופר בן בקר אחד ואלים שנים וג'. [פירוש קדמון].
------
דתנן מי שלא חג יום טוב הראשון חוגג והולך כול'. מכלל שעיקר חגיגה אינה אלא ביום ראשון, וכולן טפילין לו לתשלומין אף יום שמיני. לאפוקי עצרת דשני אילים נינהו. תימ' לר' אמאי לא אמ' לאפוקי עצרת דשני פרים נינהו למוספין, דהא האי דאמ' ר' אבא דנין פר אחד ואיל אחד, משמ' דפר ואיל שלמוסף יום הכיפורים קאמ', האמורים בפרשת פינחס בחומש הפיקודים [במדבר כ''ט], הקריבין עולות, ולא פר חטאת ואיל האמורין באחרי מות בחובת היום [ויקרא ט''ז], מדקא פריך הניחא למאן דאמ' איל אחד כול', היינו מדניחא ליה אליבא דמאן דאמ' איל אחד הוא, מכלל דבשלמוספין מיירי ר' אבא, דלמאן דאמ' איל אחד הוא שלמוסף קאמ' דהוה, היל' הוה ליה למימ' טפי לאפוקי עצרת דשני פרים נינהו למוספין, ולא הוה מצי לאקשויי הניחא למאן דאמ' כול', אבל השתא תימ' דמשני אלים דחובת היום שלעצרת, מביא ראיה לאיל אחד דמוספין דיום הכיפורי', ובעצרת נמי איל אחד הוא למוספין בפרש' פינחס [במדבר כ''ט], ואילו לא הוה האי דקא מקשי הכי, הניחא למאן דאמ' איל אחד הוא, היינו יכולים לומר דר' אבא בפר אחד ואיל אחד האמורים באחרי מות מיירי, אותו פר ודאי לחובת היום הוא קרב חטאת, ושלמוספין לעולם עולה, ולפיכך לא אמ' לאפוקי עצרת דשני פרים נינהו, משו' דשני פרים דעצרת דמוספין נינהו, אבל לחובה פר אחד הוא נמי בעצרת כת' באמור אל הכהנים [ויקרא כ''ג], וממוספין לחובת היום לא בעא לאייתויי, אלא משני אילים דעצרת דבאין נמי לחובת היום, היינו הוה אתי שפיר, אבל השתא דמקשי הכי הניחא למאן דאמ' איל אחד הוא משמע (איל אחד הוא משמע) ליה דר' אבא בפר ואיל שלמוספין דיום הכיפורים איירי, ועכשיו יש לתמוה דקא מייתי משני אילים דעצרת הבאין לחובת היום ושביק [למייתי] משני פרים דעצרת דנמי מוספין נינהו. [תוס' ר''י הלבן].
------
דמחו עלה מאה עוכלי בעוכלא. ואימא עצרת דנין פר 
אחד ואיל אחד מפר אחד (ואחד) ואיל אחד לאפוקי עצרת דשני אילים נינהו. דנין פר אחד דמוסף יום הכפורים שאין בעבודתו אלא הוא מפר אחד ואיל אחד דכתיבי בשבעת ימי המילואים בואתה תצוה (ל)פר אחד ושני אלים. והאיל השני אין עמו בעבודתו דהא חטאת הוא דאע''ג דכת' (מ)פר אחד ושני אילים הואיל ואין זבח אחד יליף ליה שפיר. דהא במוסף יום הכפורים איכא כבשים שבעה עם פר אחד ואיל אחד אבל כיון שאינו עבודה פר ואיל יליף ליה וכן גבי פר ושעיר של יום הכפורים אע''ג דשני שעירים הואיל והאחד לעזאזל לא (מהני) [מני] ליה בהדיה. ומשל אהרן היו דכת' בהו מאשר לאהרן ומאשר לבניו. והכי קא פריך תלמודא (ו)הניחא למאן דאמר קח לך משלך והוא הדין מאשר לאהרן ומאשר לבניו משלהם אלא למאן דאמר משל צבור ולך מפרש כביכול בשלך אני רוצה משלהם ומאשר לאהרן מפרש נמי הייתי רוצה מאי איכא למימר. ואי נמי כיון דכת' ואל בני ישראל תדבר לאמר קחו שעיר עזים לחטאת וגו' משום כי היום ה' נראה אליכם אם כן צורך צבור משל צבור צורך אהרן משל אהרן. כיון דבצורך אהרן כת' קח לך. ומשני עד כאן לא פליגי אלא בקיחה דעלמא אבל הני פרושי מיפרשי דמשלך. ואל בני יש' תדבר לאמר קחו שעיר עזים וגו' קח לך למה לי ש''מ משלך. והוא הדין מאשר לאהרן משלו. והאי דנקט שינוייא בלשון קיחות משום דבקיחות איירי ובקיחות מסיק שינוייא. ואע''ג דשל יום הכפורים ביום שמיני ושל מלואים קודם יום שמיני מכל מקום גזרה שוה היא כיון דכי מיפרשה הוא והתם כת' כאשר עשה ביום הזה. והאומר משור ואיל דשמיני (ומלואים) [דמלואים] או מעגל בן בקר ואיל לעולה טועה הוא דפר בן שתי שנים ועגל ושור בני יומן קרויין שור ועגל ולא מישתמיט תלמודא למיקרי לפר שור ולשור פר. [ספר הישר לר''ת — חידושים סימן ש''ג].
------
רבי' שמואל. ואימ' עצרת אמ' ר' אבא דנין פר אחד ואיל אחד. כלומ' דנין יום הכיפורים שכן בחובת היום דידיה תמצא פר ואיל בקרבן אהרן כדכת' בזאת יבא אהרן אל הקדש בפר וגו'. וגם במוספין בפנחס פר אחד ואיל אחד לעולה. ממלואים שכת' בהן פר אחד ואיל אחד בקרבן אהרן כדכת' (פר) עגל בן בקר לחטאת ואיל (אחד) לעולה. לאפוקי עצרת דחובת היום דידיה שני אילים ופר בפרשת שור או כשב והקרבתם על הלחם שבעת כבשים תמימים בני שנה ופר בן בקר אחד ואילים שנים. וגם במוסף דידיה שני פרים ואיל אחד בפנחס. ופרכי' הניחא למאן דאמ' וכו'. הא דילפת יום הכיפורים ממילואים משום דכתביה בין בציבור בין במוסף יום הכיפורים בין באהרן פר אחד ואיל אחד הני מילי למאן דס''ל דאיל אחד הוא עם הפר של מוסף ציבור ולא שנים. [ספר הישר לר''ת — חידושים סימן תש''ע].
------
דנין פר אחד ואיל אחד. פירש רש''י עבודת מוסף דיוה''כ פר אחד ואיל אחד, מעבודת שמיני למילואים, דהיינו פר אחד ואיל אחד, דכתיב קח לך עגל בן בקר לחטאת ואיל לעולה. וא''ת במילואים כתיב ושור ואיל לשלמים וא''כ שני אילים היו. וי''ל דלא חשיב אלא ההוא זוג דעגל בן בקר לחטאת ואיל לעולה אחד הוא, ושור ואיל לשלמים זוג אחרינא הוא ולא חשיב. ותימה והא במילואים לאו פר הוא אלא עגל, ואמרינן בפ''ק דר''ה כל מקום שנאמר עגל בן שנה, עגל בן בקר [בן] שנים פר בן בקר שלש שנים. אלמא עגל ופר לאו חד הוא. והיכן מצינו פר במילואים. ואומר רבינו תם דמילואים דקאמר הכא היינו דכתיב בואתה תצוה בפרשת זה הדבר, דכתיב לקח פר בן בקר. ואע''ג דכתיב התם ואילים שנים, לא קא חשיב אלא ההוא איל דהתם שהיה עולה, אבל השני שלא היה עולה לא קא חשיב, כמו שמפורש בענין. וההוא פר דהתם משלו היה, כדכתיב מאשר לאהרן ומאשר לבניו. וקשה א''כ מאי קאמר בסמוך הניחא למ''ד קח לך משלך, הוה ליה לאיתויי מאשר לאהרן וגו'. ועוד קשה דאמר לקמן עגל בן בקר לחטאת למה לי, משמע דבההיא מיירי. ועוד קשה דאיך אנו דנין פר של יוה''כ מפר שמיני של מילואים שאינו אלא יום אחד, הא כל שבעה ימי מילואים היו פר ושני אילים, ואיך תאמר דנין פר אחד ואיל אחד של יוה''כ מפר אחד ואיל אחד של מילואים בפרשת ואתה תצוה, הא התם היו שני אילים. לכך נראה כפירוש רש''י דפירש מקרא דקח לך. ודקשיא לך היכי יליף פר מעגל והלא עגל בן בקר שתי שנים ופר בן שלש שנים. י''ל דהך סוגיא דהכא אתיא כרבי יוסי הגלילי דאמר במסכת פרה פר בן שתי שנים, ולדבריו פר ועגל ובקר שוין. ועוד י''ל דאפילו כר''מ אתיא שפיר סוגיא דהכא, והאי בן שלש דאמר רבי מאיר אף בן שלש והוא הדין בן שתים. וצריך תלמוד הא דאמרינן בפ''ק דר''ה כ''מ שנאמר עגל סתם בן שנה מאי נפקא לן מינה, הא לא אשכחן בכל התורה שכתוב עגל אם לא כתוב אחריו בן בקר. וי''ל דנפקא מינה לעגלה ערופה שלא כתוב [בה] בן בקר, וההיא בת שנתה. דנין פר אחד ואיל אחד. של יוה''כ במוסף שלו כמו שכתוב בפרשת פנחס במוספי יוה''כ פר [אחד] ואיל אחד. וא''ת מאי קאמר תלמודא בסמוך, דנין פר ואיל שלו מפר ואיל שלו, והלא פר ואיל שכתוב במוסף של יוה''כ משל ציבור הוא. וי''ל דכתב ביוה''כ, וסבר דקרא דיוה''כ היינו בזאת יבא אהרן אל הקדש. [תוספות רבינו פרץ].
------
לאפוקי עצרת דשני אילים נינהו. פירוש בחובת היום כתיב שני אילים, והקרבתם על הלחם שני אילים, בפרשת אמור. ובפרשת פנחס כתיב איל אחד. וא''ת מנא לן למימר דעצרת קאי אפילו [אפרשת אמור], ומה אתה ממעט, דיני שני אילים. אימא דקאי אפילו אפרשת פנחס דאין שם אלא איל אחד. וי''ל דכל שכן דקשה טפי ומצי לאפוקי עצרת ד[תרווייהו] פרים נינהו, והן בתחלת הפרשה. אבל עתה דקאי אפרשת אמור מתחילה, שוה (שאני) עצרת למילואים דאין שם אלא פר אחד אי הוי השני אילים שהיו שם. אלא למ''ד שני אילים. וא''ת לפרש''י ניחא, דפירש דקאי אמוסף דיוה''כ, קא מייתי שפיר פלוגתא דהני תנאי דבהא פליגי. אלא [לפירוש] רבינו תם דפירש דקאי אפר אחד ואאיל של אהרן, דכתיב בזאת יבא אהרן וגו' (וא''ש) מאי מייתי פלוגתא דהני תנאי. וי''ל דקא מייתי שפיר, דהא חזינן דקא מפיק לעיל עצרת משום דשני אילים נינהו, דקאמר לאפוקי עצרת דשני אילים, אע''ג דבאותו יום איכא נמי איל אחד, כיון דבאותו יום איכא שני אילים קא מפיק, הכי נמי אע''ג שהיה איל אחד, כיון שבאותו יום איכא שני אילים מ''מ י''ל דקאי אשני אילים. וה''ה דלית לן למילף. וה''ה דמצי לשנויי דלא דמי, דאותם שני אילים משל ציבור ופר אהרן היה משל יחיד. אלא רוצה לתרץ אפילו לפי דבריו, אפילו לדבריך שאמרת משל ציבור, איכא שני אילים, מכל מקום לא קשה אלא איל אחד, דחד לחובת היום וחד למוסף. [תוספות רבינו פרץ].
------
פר יום הכפורים. צוה הב''ה לכהן גדול שיביא ביום הכפורים פר לחטאת ואיל לעולה דכתיב [ויקרא ט''ז] בפ' אחרי מות (בזאת יבא אהן אל הקדש בפר בן בקר לחטאת ואיל לעולה) [ומאת עדת בני ישראל יקח וגו' ואיל אחד לעולה] וכתיב ושחט את פר החטאת אשר לו. ותניא רבי אומר איל אחד האמור כאן הוא האמור בחומש הפקודים ר''א ב''ר שמעון אומר שני אילים הן אחד האמור כאן ואחד האמור בחומש הפקודים. [יראים סימן תמ''ו].
------
דתניא ר' אומר איל אחד האמור כאן הוא האמור כול'. ותימ' אליבא דר' אמ[אי] שנה הכת' באיל דיום הכיפור' בחומש הפיקודים יותר מכל שאר קרבנות, דכל הקרבנות שנאמ' בחומש הפיקודים אינן אותן האמורין בקדושים תהיו דאותן שלקדושים תהיו הן דחובת היום, ושלחומש הפיקודים הן דמוספין, ושבעה כבשים שלעצרת האמורין בקדושים תהיו ונשנו בחומש הפיקודים, לא תטעה לומר כולן אחד הן אלא נשנו שני פעמי', דבתורת כהנים [ספרא אמור פ''י] וגם בסיפרי [במדבר קמ''ט] תניא בהדיא יכול שבעת כבשים ושעיר האמורים בחומש הפיקודים הן שבעת כבשים ושעיר האמורין כאן, כשאתה מגיע לפרים ואילים אינן הן, אלא אילו קרבנות בגלל הלחם ואילו קרבנות בגלל היום. כלומ' כשאתה מגיע לפרים ולאילים לא מצית למימר דאותן הן, דבחומש הפיקודים כת' פרים שנים ואיל אחד כבשים בני שנה שבעה וגו', ובקדושים [תהיו] כת' פר אחד ואלים שנים ושבעה כבשים, היל' בכבשים אחרים ושעיר אחד כת' בחומש הפיקודים, ובכבשים אחרים ושעיר אחד כת' באמור אל הכהנים, ואותן שבאמור אל הכהנים לחובת הלחם דכת' והקרבתם על הלחם שבעת כבשים וגו', ואותן שבחומש הפיקודים באין למוספין בגלל היום, ונמצאו י''ד כבשים קריבין בעצרת, היל' יש לתמוה אליבא דר', אמאי שנה הכת' באיל דיום הכיפורי' טפי מפר (חטאת) דיום הכיפורי' ומכל הקרבנות. גימגום. [תוס' ר''י הלבן].
------
רש''י ד''ה התם חד לחובת [היום]. ואינו קרוי קרבן מוסף דלא כתיב וכו'. נ''ב גליון. וי''מ דאיכא חילוק, דחובת היום הקריבו במדבר, ולא הקריבו מוספין, ולאחר שנכנסו לארץ הקריבו נמי מוספין. תוספות שנץ. ע''כ. [תוספות רבינו פרץ].
------
דנין פר ואיל שלו מפר ואיל שלו לאפוקי ראש השנה דקרבן ציבור נינהו כול'. תימ'... [דהש]תא בעי למילף דוקא משלו ולעיל כדהוה בעי למילף לעצרת ולא הוה חייש להא דדעצרת הן נמי שלציבור, מיהו איכא למימ' דהתם גבי עצרת אית ליה פירכא אחרינא לא חש להאי פירכא דנין שלו משלו לאפוקי עצרת דציבור נינהו, וכן לכל הנך דלעיל דהוה בעי למילף לחג המצות וחג הסוכות, בכולהו הוה מצי למיפרך דנין שלו משלו כו', אלא דאית ליה פירכא אחריתי. [תוס' ר''י הלבן].
------
@ ג' ע''ב
למאן דא' קח לך משלך, דהיכא דכת' קח לך כגון גבי מילואים דכת' ויאמר אל אהרן קח לך עגל וגו' משלך משמ', איכא למימר כדקאמרת מפר ואיל של מילואים, אם כן דאפי' קח לך משל ציבור מש' מאי טע' שני קרא בדיב[ו]ריה וכת' קח לך כביכול משלך, כלומ' אילו איפשר הדבר להיות בשלך הייתי יודע רוצה אבל אין ציבור מתכפרין אלא בשלהן ומש' כעס קאמ' להו הכי, לפי שלא היו עושין רצונו של מקום. ע'א'ו' ל'ח'מ' נמי הוא כביכול משלך, כלומ' אי איפשר לאומרו אבל אם איפשר לאומרו, משלך אני חפץ יותר משלהם בזמן שאין עושין רצונו כול' כת' ועשית לך וגו', וניהדר למילתין דלעיל. עד כאן לא פליגי אלא בקיחות דעלמ', דאפי' למאן דאמ' קח לך משל ציבור לא קאמ' אלא בקח לך דעלמא, כגון קח לך סמים, אבל הני דמילואים ויום הכיפורים פרושי קא מפרשי דמשלך הוא ולא משל ציבור, דאע''ג דלא כת' ביום הכיפורים קח לך, עשה לך, והקריב אהרן את פר החטאת אשר לו, מיהא כת' ביה דההוא ודאי משלו הוא, שמ' מינ' קח לך משלך, דאם כן קח לך עגל בן בקר משל ציבור הוא, ליכתוב קרא קחו שעיר עזים ועגל בן בקר לחטאת ואיל לעולה, מאי הדר וכתב לש' יחיד קח לך עגל וגו', אלא שמ' מינ' קח לך משלך שמ' מינה, האי דכת' לו בהאי קרא בזאת יבא אהרן משלו הוא, רב אשי הדר מתרץ טעמ' באנפי נפשיה, דנין פר לחטאת ואיל לעולה דיום הכיפור' מפר לחטאת ואיל לעולה דמילואים. עבודה בכהן גדול, דיום הכיפורים. לאפוקי קושייתן, כגון רגלים וראש השנה וקרבנות דלאו עבודה בכהן גדול, אילימא תחילה בכהן גדול דכי היכי דתחילת עבודה שנעשית במילואים כהן גדול עשאה, ביום הכיפור' נמי בכהן גדול עשאה. היינו קמייתא, דנין עבודה בכהן גדול תחילה במקום, מה במילואים תחילת עבודה במקום שנעשית בעזרה את יום של מילואים נעשית, ביום הכיפור' נמי תחילת עבודה לפני ולפנים, כהן גדול עשאה ביום הכיפורים ראשון, ואע''פ שיש זכרים הנעשין בשאר ימות השנה לפניי לפנים, כגון פר העלם דבר של ציבור ושל משיח ושעירי ע''ז הנשרפין, דטעונין הזאה על הפרוכת דהיינו לפנים על מזבח הזהב שהוא מזבח הפנימי, קודם יום הכיפורים, ראשון מיהא לא אירע אותו מעשה, ונמצא דכהן גדול עבד תחילה לפנים ביום הכפורים. לאפוקי הני, רגלים לראש השנה, דלאו תחילה נינהו דעבודתם במזבח החיצון וכל ימות השנה עובדים שם. ר' יוח' מתני חדא, דלא מפיק מקראי דכאשר עשה ביום הזה פרישת ז' לפרה אלא דיום הכיפור' לחוד, וז' ימים קודם שריפת הפרה אלמא דלפרה נמי בעי פרישת ז'. ת' מעלה בעלמא, הוא דעבוד רבנ' לפרה דאצרכוה לכהן, דפרה פרישה ולאו מדאורייתא, ולהכי עבוד בה מעלה מני' דחמירא טפי דלמילוי המים בענן טפי טהור ממעי אמו, וכגמרי' במסכת סוכה בפרק הישן [כ''א ע''א], חצירות היו בירושלים כפויות על גבי סלעים ותחתיהן חלל מפני קבר התהום ומביאין נשים מעוברות ויולדות שם ומגדלות שם בניהן לפרה, ומביאין שוורים וכול'. והאמר רב מניומי וכול', אלא דר' יוח' נמי מתני תרתי, וקשיא דר' יוח' אדר' יוח' דרביה היא מפומיה דרביה דר' ישמעאל וליה לא סבירא ליה. דכי אתא רבין אמ' ר' יוח' מש' ר' ישמע' וכו', מר מהיכא קא יליף להפריש ז' ליום הכיפורים ממלואים כדלעיל, לעשות לכפר אילו מעשה יום הכיפורים מעכב בהן כדלקמ' ועשית לאהרן ולבניו ככה, דככה עיכוב הוא. וכי תימא הכי נמי, דכל האמור במעשה יום הכיפור' מעכב בו לעבודה. ליתני או אידי ואידי מתקינין, דליתני גבי כהן גדול נמי, מתקינין כהן גדול מביתו. או אידי ואידי מפרישין, דליתני נמי ומפרישין כהן אחר תחתיו. אמ' ליה ר' יוח' לריש לקיש, אלא מר דפריך לי הכי מהיכא קא יליף לה. וישכן כבוד ה' על הר סיני ויכסהו הענן, כלומ' למשה ששת ימים והדר ויקרא ה' למשה, מאי ששת ימים דליכתוב קרא וישכן כבוד ה' על הר סיני ויכסהו הענן ויקרא וגו', אלא להכי כת' ששת ימים ללמדך מריבויא דקרא. זה בנה אב, פסוק זה בניין אב דמיניה גמרי' כל הנכנס למחנה שכינה, כגון ביום הכיפורים שנכנס בו ביום כהן גדול לפני ולפנים להקטיר קטרת, אמ' ליה ודאי לא בעי אלא ו' אלא מתני' דבעי ז' ר' יהו' בן בתיר' היא דחייש לקמ' לטומאת ביתו, דשמא יבא על אשתו ותמצא ספק נידה דכי נמצאת נידה אחר זמן נמצא דבעל ספק נידה והוי טמא ז', או אחד זה ואחד זה, בין כהן גדול הפורש קודם יום הכיפו' ובין כהן הפורש לשרוף את הפרה מכל חטאות דבית המקדש לא איפשר בציר מב' פרות, אחת שעשה משה ואחת שעושין בכל עת, שאותה של משה צריכא שתהא קיימת לעולם דכת' ויקחו אליך שלך תהא קיימת, ומאותה של משה מערבין באותה שעושין ולהכי מזין עליהם, דהיינו דומיא דמילואים דגמרי' מיניהו דהא הואי הזאה במילואים דכת' ויז' על בגדיו הזאה דמי חטאת. [פירוש רבינו אליקים].
------
רש''י ד''ה כביכול וכו'. נ''ב גיליון. כ''ב יכול. יש מפרשים כביכול כלומר התורה שניתנה בכ''ב אותיות יכולה לומר דבר זה אבל לנו אי אפשר לאומרו. אי נמי כ''ב נוטריקון כתוב בתורה. כענין אמרם אילמלא מקרא כתוב אין הפה יכולה לאומרו. וי''מ כ''ב יכול, באותן בני אדם שיכולים לומר בו אומר הקב''ה. מצאתי. ע''כ. וכן כתבו תוס' שנץ ראשי תיבות ''כתוב בתורה יכול לאומרו'' עד כאן. רבי יהודה בן בתירא דחייש לטומאת ביתו. וא''ת למה לי טעמא דכל הנכנס למחנה שכינה צריך פרישה ולכך צריך הכא פרישה, תיפוק לי בלאו הכי משום טומאת ביתו. וי''ל דאי לא הוה פרישה מטעמא אחרינא לא היו מפרישים אותו שבעת ימים, [דאי] משום הנכנס למחנה שכינה מוסיף יום אחד משום טומאת ביתו [ו]אין בכך כלום. מכל חטאות שהיו שם. נ''ב גיליון. אינו רוצה לומר דחטאת ממש מדם חטאת, אלא רוצה לומר מכל אפר פרות שהיו שם. שלא שרפו שום פרה שלא היה משל משה שם. במה שאמור בענין המילואים. תימה מה ענין זה לזה יום הכיפורים למילואים. וי''ל דגמר משום דמיתת בני אהרן נאמר בו ביום הכיפורים כמו במילואים, וקאי אתחלת פרשה דאחרי מות שני בני אהרן שמתו בשמיני למילואים. לעשות אלו מעשה פרה לכפר אלו מעשה יוה''כ. תימה דמייתי ברייתא זאת לסיוע לר' יוחנן דקאמר לעיל תניא כותיה דרבי יוחנן, ורבי יוחנן גופיה לא מתני אלא חדא, אם כן היכי דרשינן מהאי קרא תרתי מילי. וי''ל דלא מייתי סייעתא אלא אהא דפליג אריש לקיש דקא יליף ממילואים ולא מסיני. ואי הוה מפרש[ינן דמייתי תניא כותיה דרבי יוחנן דאמר לעיל משמיה דרביה לא קשיא מידי] הך דרשה דדריש תרי מילי מהאי קרא. ואומר כאשר עשה ביום הזה. ה''ג לעשות ולכפר אלו מעשה יוה''כ. ול''ג לעשות אלו מעשה פרה, דהא מייתי סייעתא לרבי יוחנן, [וא]יהו תנא חדא. זה מעשה היה אחר עשרת הדברות. לכך צ''ל, שלא תאמר שהיה קודם עשרת הדברות. וא''כ צ''ל ויכסהו הענן [ל]הר, דאינו רוצה לומר למשה, שהרי הוא צריך בכל יום לירד ולעלות [ל]מצות פרישה והגבלה. ואם כן לא תשמע דכל הנכנס למחנה שכינה טעון פרישה. ולכך הוא אומר שזה המעשה היה אחר הדברות. [תוספות רבינו פרץ].
------
והקריב אהרן את פר החטאת אשר לו למה לי ש''מ כו'. הכא לא היה צריך להאי קרא, דהא מהנך תרי קראי בזאת יבא אהרן אל הקדש בפר בן בקר לחטאת וגו' [ויקרא ט''ז], ומאת עדת בני ישראל יקח שני וגו' [שם], איכ' למילף דלאו משלציבור הן באין, אלא בשבועות [י''ד ע''א] דריש ליה להאי והקריב אהרן את פר החטאת אשר לו [ויקרא ט''ז] דלמעוטי שאר אחיו הכהנים קאתי, דאינו בא משלהן אלא משלאהרן, ואע''ג דאינהו נמי מתכפרין בו, והכי תניא התם בפרק קמא [י''ד ע''א] אשר לו משלו הוא מביא ואינו מביא משלציבור יכול לא יביא משלציבור שאין הציבור מתכפרין בו אבל יביא משלאחיו הכהנים שאחיו הכהנים מתכפרין בו ת''ל אשר לו, ואיידי דהתם מייתי ליה למעוטי שאר כהנים אייתי ליה נמי הכא [מיהו הכא] לא הוה צריך לאייתוייה. מיהו תימא דהתם תרויהו ממעט מיניה מאשר לו לחודיה ואינו בא לא משלציבור ולא [משלאחיו הכהנים] ולא מייתי התם בזאת יבוא אהרן אל הקדש, והכא מייתי לכולהו. גימגום. לאפוקי עצרת וראש השנה דתרויהו עולות נינהו. דכל המוספין קריבין עולות. אי מה מילואים כל הכת' בהן מעכב בהן הכא נמי כו'. בירוש' [פ''א ה''א] דייק אהא טובא מאי מותיב ליה ריש לקיש לר' יוחנן אי מה מילואים מעכב, וכי לא מצינו דבר מעכב למד מדבר שאינו מעכב [ודבר שאינו מעכב למד מדבר מעכב] והא ילפי' ומלק והקטיר מה מליקה בראש מזבח אף הקטרה בראש המזבח, מליקה מעכבת ואין הקטרה מעכבת, ועדיין מביא שני דברים לשם, שלמידין דבר שאינו מעכב מדבר שהוא מעכב, ואינו מתרץ לשם כלום. מ''ר. מאי ששת ימים זה בנה אב שכל הנכנס למחנה שכינה כו'. כלומ' ששת ימים יתירא הוא דהוה ליה למיכתב וישכון כבוד ה' על הר סיני ויכסהו הענן ויקרא ה' למשה ביום השביעי ולא יותר וממילא ידענא דששת ימים כסהו, אלא ששת ימים לבנין אב קאתי. [תוס' ר''י הלבן].
------
רב אשי אמ' דנין פר לחטאת ואיל לעולה כול' עד לאפוקי עצרת וראש השנה. פ' כת' ביום הכפורים [ויקרא ט''ז] בזאת יבא אהרן אל הקדש בפר בן בקר לחטאת ואיל אחד לעולה ובמלואים כת' [שם ט'] ויאמר אל אהרן קח לך עגל בן בקר לחטאת ואיל אחד לעולה ובעצרת כת' והקרבתם על הלחם שבעת כבשים תמימים בני שנה ופר בן בקר אחד ואלים שנים יהיו עולה לייי ובראש השנה כת' [במדבר כ''ט] ועשיתם עולה לריח ניחוח לייי פר בן בקר. אלא עבודה תחלה במקום. פ' כי אין כהן גדול נכנס לקדש הקדשים בשנה אלא ביום הכפורים ואל אותו המקום ביום הכפורים נכנס תחלה בכל השנה וכן במילואים לא נכנס באהל מועד לעבוד אלא במלואים תחלה. או מה מלואים כל הכתוב בהן מעכב בהן. פ' כאשר במלואים לא שימש אהרן עד אשר נפרש ז' ימים וכן לא ישמש כהן גדול ביום הכפורים עד שיפרוש ז' ימים. וכי תימא הכי נמי והאנן כו' ויכסהו הענן ששת ימים. פ' ומשה בהר שהה אחר עשרת דברות ששת ימים בענן ואחר כך ויקרא אל משה. [פירוש קדמון].
------
ואומר כאשר עשה ביום הזה צוה ד' לעשות אלו מעשה פרה לכפר אלו מעשה יוה''כ. פי' סבר ר' יוחנן דהאי קרא אינו אלא אסמכתא בעלמא דהא איהו לא יליף מהאי קרא אלא חדא או יש לומר שזו הברייתא היא כר' ישמעאל דיליף תרוייהו מקרא ור' יוחנן לא ס''ל הכי ומאי דאמרן תניא כוותי' דר' יוחנן לענין דילפי' לי' ממילואים. [תוס' רי''ד].
------
אי מה מלואים כל הכתוב בהן מעכב בהן אף הכא נמי כל הכתוב בהן מעכב בהן כו'. פי' ור' יוחנן סבר אע''ג דממלואים ילפינן לא ילפי' אלא למצוה ולא לעכב. [תוס' רי''ד].
------
@ ד' ע''א
ובברייתא קתני שבין הכהן השורף את הפרה ובין כהן של יום הכפורים מזין עליו כל שבעה מכל מיני חטאות שהיו שם, כלומר, מכל אפר פרות האדומות שהיו שם, לכבוד הכהנים שעשאום, דהא די לו באחת דילפי' ממלואים, דכתיב [שמות כ''ט] והזית על אהרן ועל בגדיו וגו', ואם תאמר במילואים דם, והכא מים, אמרת נכנסו מים תחת דם, מקל וחומר, ומה דם שאין טובלין בו, מזין בו, מים שטובלין בו אינו דין שמזין בו. ובגמ' [להלן י''ד ע''א] פריך לימ' מתני' דלא כר' עקיבא דאי ר' עקיבא כיון דאמ' טהור שנפלה עליו הזאה טמאתו למחר היכי עביד עבודה, (וכיון דקא) [וכן הא ד]פריך [להלן ח' ע''ב] אמאי כל שבעה, בשלמה ראשון שמא שלישי, שני שמא שלישי, [שלישי שמא שלישי], חמישי שמא שביעי, [ששי שמא שביעי], שביעי [שמא] שביעי, אלא רביעי אמאי, לא בשלישי איכא לספוקי, ולא בשביעי איכא לספוקי, כל זו הסוגיא לא מקשי' אלא לריש לקיש דיליף פרישה מסיני, ובסיני לא הוה כלל אלא משום מעלה בעלמא לטהר אותו מחשש טומאת מת, אבל לר' יוחנן דיליף פרישה ממלואים, הדין נותן שהזה עליו כל שבעה כולן בלא שום דילוג בעולם, וחובה מוטלת עליו להזות, ואפי' אליבא דר' עקיבא ולאו טהרה אלא גזירת הכתו' היא, ומצי עביד עבודה בו ביום, אע''ג דמזין עליו. [רבינו יהונתן מלוניל].
------
דתני ר' חייא, לקמ' בסמוך בברייתא תחת הזאת דם שהיה במילואים. הזאה בסיני מי הוה, כלל, לא מדם ולא מים. א' ליה מעלה בעלמ', עבוד רבנן דעביד הזאה בפרישת פרה ויום הכיפורים, אבל מדאורייתא לא. כותיה דר' יוח', ממילואים. מאי היא, כלומ' במאי משתעי האי קרא דקאמ' בזאת יבא אהרן וגו' בעניין האמור למעלה בפרשת ויהי ביום השמיני גבי מילואים. אף לדורות וכול', ומשמש יום אחד ביום הכיפורים. לאפוקי צדוקין, שחלוקין הן בכך על חכמ' שא' שנותנין מבחוץ הקטרת על הגחלים ומכניסין אותו כשהוא מעונן לפני לפנים, דדייקי האי קרא כי בענן אראה על הכפרת, וחכמ' דייקי ליה לקרא בדרשה אחרינא כדלקמ' [נ''ג ע''א] ואמרי דיהיב ליה לקטורת בכף וגחלים במחתה מקמי דליעול לפני לפנים, ולהכי מוסרין שני תלמ' חכמים מתלמידי משה שילמדו לו סדר העבודה כדי שלא יטעה בדבר שהצדוקין (מודין) [מורין] בו. נכנסו מים תחת דם, כלומ' מתוך דבריך אנו למידין הזאת מים גבי כהן דפרה ויום הכיפור', תחת הזאת דם שעשו במילואים. האי בזאת, יבא אהרן וגו', מיבעי ליה לגופיה למאי דכת' בתריה בפר בן בקר לחטאת ואיל לעולה וגו', ואת אמרת דאדלעיל קאי בעניין האמור במילואים. אמרי אי לקרבן לחודיה, הוא, כלומ' אי כדאמרת הוא דלא בא האי בזאת אלא למאי דכת' בתריה ולא (אמאי) [אהאי] דלעיל מיניה, נכתוב רחמ' בזה וכול'. ה''ג ש''מ תרתי מיהא מילתא במילואים ולהכי שני קרא בדיבוריה, דמשמ' נמי במה שאמר בעניין מילואים מאי וא' דקתני לעיל וא' כאשר עשה וגו' הא אפיק ליה שפיר מהאי קרא בזאת כדאשכחן במילואים דלא הוו אלא חד זימנא, ת''ש כאשר עשה ביום הזה וגו' דמשמע אפי' מיכן ואילך. נתקדש, פרישה שעמד שם ז' ימים קודם שעלה למרום לקבל (תורה) תורה כולה שאחר עשרת הדיברות, לר' יוסי הגלילי משמ' ליה ויכסהו הענן למשה אחר עשרת הדיברות היו אותן ששת ימים דקרא, תחילה לארבעים יום. מעיקרא משמ' לן דכל אותן ו' ימים היו קודם שהתחילו ארבעים יום שעמד בהר, ויום שביעי שקרא לו הוא היה ראשון שלא' ימים, ולקמ' פרכי' ומסקינן דהנהו ו' דפרישה הוו מחושבנא דמ' ימים, ומאי תחילה שכשנתנם יום ראשון (על) [של] פרישה התחילו המ' יום נמי מדריש חודש כדי לקבל עשרת הדיברות. [פירוש רבינו אליקים].
------
במה [שאמור] בענין דמלואים כו'. בירוש' דייק [פ''א ה''א] והוא [אמור] בעניין בתמיה, כלומ' היכן מזכיר עניינא דמילואים בבזאת יבא [אהרן] דמילואים הוא. מ''ר. (אהרן), ומתרץ התם אלא מכיון שמיתת שני בני אהרן [אמורה] בעניין ולא מתו אלא במילואים כמה שאמור בעניין, כלומ' כיון שמזכיר למעלה מיתת שני בני אהרן — אחרי מות שני בני אהרן — והא לא מתו אלא במילואים, היינו ענינא. ת''ש כאשר עשה ביום הזה צוה ה' וגו'. כלומ' להכי אצטריך למילף מתרי קראי, דאי לא הוה יליף אלא מחד מיניהו, או מבזאת יבא אהרן או מכאשר עשה ביום הזה, הוה אמינ' יום הכיפורי' קמא הוא דבעי פרישה, אינמי כהן גדול קמא, אבל השתא דכתיבי תרי קראי ש''מ דלאייתויי לדורות (ל)עולם שיהא טעון פרישת שבעה. [תוס' ר''י הלבן].
------
@ ד' ע''ב
עומדין, כלומר שהן עומדין כולן ושומעין עשרת הדיברות, והואיל וכולן שומעין מאי טע' קרא למשה טפי מאחרים. לא בא הכת' אלא כדי לחלוק לו כבוד למשה, לא בא הכת' להפרישו למשה ששה ימים. אלא למרק וכול', ר' נתן ור' מתיה סבירא להו כר' יוסי הגלילי דלאחר עשרת [ה]דיברות היה אותו מעשה כדי ללמד למשה שאר התורה. במקום גילה, זו תורה דעשרת הדיברות. בשבעה, דהיינו למחר עלה להר לקבל שאר תורה, לר' יוסי הגלילי דאמ' זה היה מעשה אחר עשרת הדיברות סבר לה כתנא קמא דאמ' כול' בו' ניתנה ובז' עלה לקבל תורה. שאר תורה, והא איסתלקא לי[ה] הענן מששה, והכי כת' ויקרא אל משה ביום השבי' מתוך הענן הא מ[שבעה] איסתלקא לה, אלא ודאי וישכן כבוד ה' אחר עשרת הדיברות היה. ור' עקי', וישכן כבוד ה' מראש חודש וזה היה מעשה קודם עשרת הדיברות. סבר לה כר' יוסי, דאמ' בז' ניתנה ובז' עלה. בשלמ' לר' עקי', דחשיב יומי דפרישה מראש חודש והא דכת' ויקרא ה' אל משה ביום השביעי היינו יום שביעי בחודש, היינו דמשכחת לההיא דתנן במסכת תעניות [כ''ו ע''א], דבי''ז בתמוז נשתברו הלוחות, דכי שקלת ו' מסיון דהוי מלא פשו ליה כ''ד ושיתסר דתמוז וכול', דאי בששה ניתנה, ו' דפרישה הוי תרי בתר הכי ובתר הני ו' אתחלי המ' יום דהוה בהן, אישתכח דלדידיה לא איתבור לוחות עד כ''ג בתמוז. בהדי שיתא דפרישה, חשיב להו, דמיום שכיסהו הענן חשיב מ' יום. אמ' מר ויקרא אל משה [משה] וכל ישראל כול'. קול לו קול אליו, דכת' בסוף סדר נשוא, וישמע את הקול מדבר אליו, מדבר לו מצי למיכתב קרא אליו למה לי, אלא אליו משמ' אליו לחוד, משה שומע וכל יש' לא שמעו, ותיובתא דר' אלעז' דאמ' משה וכל ישראל עומדין, דמשמ' שאף יש' שומעין בסיני משה וכל יש' שומעין. באהל מועד יש' לא שמעו, והאי קרא מדבר אליו באהל מועד כת'. בקרייה, כשהיה קורא למשה היו כולן שומעין, אבל כשהיה מדבר עמו לא היו שומעין, ואידי ואידי באהל מועד. בתוך הים ביבשה, מה להלן שביל, שנעשה שביל בים, כדכת' והמים להם חומה מימינ' ומשמ', אף כאן נאמר עם השביל בתוך הענן. ויקרא וידבר, דכת' ויקרא אל משה וידבר. שלא יאמר אדם לחבירו דבר, שאם שנים הולכין או עומדין לא ידבר עמו אלא אם קוריהו לאמר שמדבר עמו. מכלל דתרויהו סבירא להו, לעיל קא מהדר, וקאמ' מדקאמ' ליה ריש לקיש לר' יוח' אי מה מילואים כל הכתוב בהן מעכב בהן (וכל) מדקא פריך ליה איהו הכי, מכלל דלדידיה סבירא ליה ומדלא מהדר ליה ר' יוח' ולא מידי ש''מ דאיהו סבירא ליה כוותיה בהכי. ה''ג דאיתמר מילואים ר' יוח' ור' יהוש' בן לוי וכול', מאן דאמ' כל הכת' בהן מעכב בהן, מעכב נמי סמיכה דכת' בהו. [פירוש רבינו אליקים].
------
במקום גילה שם תהא רעדה. כלומ' במקום גילה דהיינו תורה שמשמחת לב אדם דכת' [תהלים י''ט] פיקודי ה' ישרים משמחי לב, שם תהא רעדה. עשרים וארבעה דסיון ושיתסר דתמוז מלו להו ארבעין יומין בשביסר נחית כול'. וליל דשביסר היתה משלמת ליל שבעה דסיון והוו להו ארבעין יומין ולילות שלימין. [תוס' ר''י הלבן].
------
משכחת דבי''ז בתמוז נשתברו הלוחות, כ''ד דסיון ושיתסר דתמוז. [האגודה].
------
ר' יוסי הגלילי ארבעים דהר. פ' הארבעים חשב מהן ששה שלפרישה ומתחלת הששה חשוב הארבעים. מיתיבי קול לו קול אליו. פי' וישמע את הקול מדבר אליו היה לו לומ' מדבר לו למה אמ' אליו ששמע משה ולא ישראל. מכלל דתרויהו סברי מילואים כל הכתוב בהן מעכב. פי' דאמרי' לעילא אמ' ריש לקיש או מה מילואים וכול' ולא אהדר ר' יוחנן שמילואים אין הכתו' בהן מעכב אלא פירק טעם... [פירוש קדמון].
------
ואיבעית אימא לא קשיא הא בקריאה הא בדיבור. פי' קול הקריאה כשהי' קורא אותו היו שומעין משהי' מדבר עמו ובסיפרא תניא יכול לא היו שומעים את הדיבור אבל היו שומעין את הקול ת''ל קול לו אלמא גם הקול לא היו שומעים וצריך אתה לפרש הברת הקול שלא היו מבינים הדיבור וגם לא היו שומעים הברת הקול כשהי' מדבר לו אבל הקריאה היו שומעים אבל המורה כתב בפ' ויקרא יכול ישמעו לקול הקריא' ת''ל קול לו קול אליו ולא יתכן דהא אמרי' הכא שהיו שומעין קול הקריאה ואין לפרש קול דסיפרא אלא הברת קול הדיבור. [תוס' רי''ד].
------
כתיב ולא יכול משה לבא אל אהל מועד כו'. פי' ואין זו הקושיא מה שדורש בסיפרא שני כתובים המכחישים זא''ז דהתם דריש ובבא משה אל אהל מועד וכתיב ולא יכול משה לבא אל אהל מועד הכריע כי שכן עליו הענן כל זמן שהענן שם לא הי' משה נכנס נסתלק הענן הי' משה נכנס אבל הכא מקשה ענן אענן דכתיב ויבא משה בתוך הענן והתם כתיב ולא יכול משה לבא מפני הענן אלמא שלא הורשה ליכנס בתוך הענן ומתרץ מלמד שתפסו הקב''ה למשה בסיני והביאו בתוך הענן במחיצתו אבל משה מאליו לא הי' רשאי ליכנס ור' ישמעאל פירש דשביל נעשה לו ולעולם לא נכנס בתוך הענן במחיצת הקב''ה. [תוס' רי''ד].
------
דבי ר' ישמעאל תנא נאמר כאן ויבא משה בתוך הענן ונאמר להלן ויבאו בני ישראל בתוך הים מה להלן שביל דכתיב והמים להם חומה אף כאן שביל, שעשה הקב''ה שביל למשה בתוך הענן. ויקרא אל משה וידבר, הקדים קריאה לדיבור, לימדה תורה דרך ארץ שלא יאמר אדם לחבירו דבר אלא אם קוראהו תחילה. לאמר, אמר ר' מוסיא מניין לאומר דבר לחבירו שהוא בבל יאמר עד שיאמר לו אמור ת''ל לאמר, כלומר לאמר לישראל אם לא שאמר לו לאמר לישראל לא היה אומר. [ראב''ן].
------
שאילתא דאסיר להון לדבית ישראל לאישתעויי לישנא בישא חד על חבריה [ערכין ט''ו:] דתניא דבי ר' ישמעאל כל המספר לשון הרע מגדיל עונות כנגד עבודת גילולים וגילוי עריות ושפיכות דמים שנאמר יכרת ה' כל שפתי חלקות לשון מדברת גדולות עבודת גילולים איקרי גדולה דכתיב אנא חטא העם הזה חטאה גדולה גילוי עריות איקרי גדולה דכתיב ואיך אעשה הרעה הגדולה הזאת שפיכות דמים איקרי גדול דכתיב גדול עוני מנשוא אבל לשון הרע איקרי גדולות דכתיב לשון מדברת גדולות אימא גדולות גדולות תרתי א''כ להידא מפקעת לה כי היכי דאסיר ליה לאישתעויי הכי אסיר לקבוליה [פסחים קי''ח. מכות כ''ג.] דאמר רב ששת משום רבי אלעזר בן עזריה כל המספר לשון הרע וכל המקבלו וכל המעיד עדות שקר לחבירו ראוי להשליכו לכלבי' שנא' לא תשא שמע שוא וסמיך ליה לכלב תשליכון אותו קרי ביה נמי לא תשיא וכי אסיר לקבוליה למעבד ביה מעשה אבל למיחש ליה מיבעי דאי אמרין ליה פלניא קא מהדר בתרך למקטלך או לצעורך מיבעי ליה לנטוריה נפשיה מיניה דאמר מר [נדה ס''א.] האי לישנא בישא אע''ג דלקבולי לא מיבעי למיחש ליה מיבעי דהכי אשכחן בגדליה בן אחיקם דאמר ליה יוחנן בן קרח עילויה ישמעאל בן נתניה ולא חש למילתיה ואיענש דכתי' והבור אשר השליך שם ישמעאל את כל פגרי האנשים אשר הכה ביד גדליה וכי גדליה הרגן והלא ישמעאל הרגן אלא מתוך שהיה לו לחוש לעצת יוחנן בן קרח ולא חש ואיענש והעלה עליו הכתוב כאילו הרגן ולא מיבעייא מילתא דליתיה דאסיר ליה לאיניש למימר דהוא שקרא אלא אפילו מילתא דאיתיה ואמר ליה ההוא מאן דהוא ולא יהיב ליה רשותא למימר לאחרינא אסיר ליה למימר [יומא ד':] דא''ר מנסיא בריה דר' מנסיא משמיה דרבי מנסיא רבה מניין לאומר דבר לחבירו שהוא בבל יאמר עד שיאמר לו לך ואמור שנא' וידבר ה' אל משה לאמר דבר אל בני ישראל לאמר ויאמר ה' אל משה אמור אל הכהנים אמור ואמרת אל זקני ישראל. ברם צריך אילו היכא דאמרה למילתא קמי בי' תלתא מהו למיזל למימרא ליה למריה או לאחריני כיון דאמר מר עד שיאמר לו לך ואמור בי תלתא נמי כיון דלא אמר להו לך ואמור לא או דילמא הני מילי כי צריך למימר ליה לך ואמור היכא דלא אמר קמי בי תלתא ואמרה בצינעא אבל היכא דקא אמר קמי בי תלתא הויא כי פרהסיא וכמאן דאמר ליה לך ואמור דמי ת''ש [ב''ב ל''ט. ערכין ט''ו.] דאמר רבה בר רב הונא כל מילתא דמתאמרה באפי בי תלתא אין בו משום לישנא בישא כי אזיל ואמר ליה למריה דהוה ליה כי פרהסיא. [שאילתות פרשת מקץ שאילתא כ''ח].
------
אמר רבי מוסיא בריה דרבי מוסיא משמיה דרבי מוסיא רבה מנין לאומר דבר לחבירו שהוא בבל יאמר עד שיאמר לו לך אמור, שנאמר (ויקרא א', א') לאמר אמר לו לך אמור. [בה''ג הלכ' נחלות].
------
ויש דברים שהן אבק לשון הרע כגון שיאמר שתקו מן פלוני איני רוצה להודיע מה שאני יודע ממנו, וכן כל כיוצא בזה (ע''פ רמב''ם דעות פ''ז הל' ד' ע''ש). ואמר בפרק גט פשוט (ב''ב קס''ד ב') תני רב דימי לעולם אל יספר אדם בטובתו של חברו שמתוך טובתו בא לידי רעתו, פיר' אל יספר בטובתו בפני שונאיו ועל זה אמר שלמה (משלי כ''ז כ''ד) מברך רעהו בקול גדול קללה תחשב לו (ע''פ רמב''ם שם), אבל בפני אוהביו מותר (כדתניא) [כדתנן] (אבות פ''ב מ''ח) חמשה תלמידים היו לו לרבן יוחנן בן זכאי הוא היה מונה שבחן (יראים סי' קצ''א). גרסינן ביומא פרק קמא (ד' ב') אמר רבי מוסיא מניין לאומר לחברו דבר שהוא בבל יאמר עד שיאמר לו לך ואמור, תלמוד לומר (ויקרא א' א') מאהל מועד לאמור, לאו אמור בדברים הללו אלא אם כן נתן לו רשות (רש''י). גרסינן בפרק קמא דגיטין (ז' א') דשלח רבי אלעזר למר עוקבא אמרתי אשמרה דרכי מחטוא בלשוני (תהלים ל''ט ב') אף על פי שרשע לנגדי ומצערני אשמרה לפי מחסום אלא השכם והערב לבית המדרש והם כלים מאליהם. עוד גרסינן בפרק יש בערכין (ערכין ט''ו ב') אמר (רבא) [רבה] כל מילתא דמתאמרא באפי תלתא לית בה משום לישנא בישא, וכתב רבינו משה (שם הל' ה'), והוא שלא יתכוין להעביר הקול ולגלותו יותר. ואם האומר הדבר הזהיר [על שומע] שלא לאומרו אפי' אמרו בפני רבים יש בו [משום] לשון הרע כדאמר בפרק זה בורר בסנהדרין (ל''א א') דההוא תלמידא דגלי מילתא דמתאמרא בבי מדרשא בתר עשרין ותרתין שנין ואפקיה רבי אמי מבי מדרשא ואמר דין גלי רזיא. [סמ''ג לאוין סימן ט'].
------
@ ה' ע''א
ולדורות מנלן דלא מעכבא, סמיכה לסמיכה שירי מצוה, שאם שיירה ולא עשאה לגמרי כאילו לא כיפר, הואיל דכת' ביה ונרצה וכפר, כלומ' ואפי' הכי כיפר, דעיקר כפרה תליא בדם דכת' כי הדם הוא בנפש יכפר. תנופה כת' בהן, דכת' ואת שוק הימין הניף אהרן תנופה. דקתני מתקינין, בלא פרישה. ולא קתני מפרישין, ואפי' הכי אם היה נפסל כהן גדול היה משמש זה תחתיו. ריבוי שבעה, ריבוי שמונה בגדים כל ז' ימים. ומשיחת שבעה, שמושחין אותו ז' ימים, דריבוי ומשיחה כתיב במילואים לדורות, שכל כהן גדול שמתחדש במקדש מרבין אותו בח' בגדים ז' ימים [ו]מושחין אותו כל ז' ימים, למלא היינו ריבוי, מה ת''ל דכהן אשר ימלא ידיו לכהן תחת אביו הא מכפר, פשיט דהרי הוא כאביו שבעת ימים, ולבשם כהן מתחתיו אשר יבא אל אהל מועד לשרת בקודש אין לו ריבוי לשרת בקדש אלא נתרבה בח' בגדים דז' ונמשך ז'. בסמוך מפר' ליה דהא לא כת' בהאי קרא משיחת ז'. ואפי' שעה אחת, נתרבה ונמשח לחוד, מנין שיהא כשר לכהן גדול מכל מקום ואפי' אחת, אשכחן ריבוי ז' לכתחילה דכהן שמתחדש במקדש לכהונה גדולה מרבין אותו בח' בגדים ז' ימים, כדכת' שבעת ימים ילבשם וגו', אבל אי לא עביד אלא שעה אחת לא מעכב משיחת ז' מנין, דהיכא כת' דטעון משיחה ז' לדורות, מדאצטריך קרא למעוטיה למשיחה דאפי' שעה אחת לא מעכב, כדאמ' אשר ימשח אותו מכל מקום, מכלל דטעון משיחה ז' דלא גרע מריבוי בגדים. והיו לבניו אחריו למשחה בהם ולמלא וגו' איתקש משיחה וכול', אמ' קרא בסדר ואתה תצוה בצואה, דכת' וזה אשר תעשה להם לקדש אותם וגו'. [פירוש רבינו אליקים].
------
כאילו לא כיפר וכיפר. במס' (מנחות) [זבחים] בפ''ק [ו' ע''א] משמע דהאי לא כיפר דקאמ' כלומ' לא כיפר מידי עשה דסמיכה, שלא קיים מצות סמיכה, אבל אשאר כיפר, והוא הדין יש לומ' בתנופה לקמן, וסמיכה היינו וידוי שהיו מתוודים בשעת סמיכה, על חטאת עון חטאת, ועל אשם עון אשם, ועל עולה עון לקט שכחה ופיאה ומעשר עני ומחלוקת ר' יוסי הגלילי ור' עקיבא הוא בעולה לקמן, בפ' אמ' להם הממונה [ל''ו ע''א], ור' עקי' אמר אין עולה באה אלא על עשה ועל לא תעשה שניתק לעשה, אבל על שלמים לא הוה ידע ר' מה היו מתוודים, ונר' דעל שלמים היו מתוודים כמו על העולה למר כדאית לית ולמר כדאית ליה. [תוס' ר''י הלבן].
------
מעלה עליו כאלו לא כיפר וכיפר. פי' המורה כאלו לא כיפר מן המחובר ואינו נ''ל. ועיין מ''ש בפרשת ויקרא על מקרא זה. מילתא דלא כתיבא בהאי ענינא מנלן. פירש רבינו ברוך זצוק''ל פרישת שבעה לא נכתבה בפ' ואתה תצוה וזהו פתרון נאה ופתרון המורה לא נ''ל. [תוס' רי''ד].
------
ולדורות מנלן דלא מעכבא דתניא וכפר הכהן אשר ימשח אותו כול'. בתורת כהנים [אמור פ''ב] יליף ליה מקרא אחרינא, מוהכהן הגדול מאחיו אשר יוצק על ראשו שמן המשחה [ויקרא כ''א], (מה ת''ל) דלא מעכבא ריבוי שבעה ומשיחה שבעה לדורות, והכי תניא התם, אשר יוצק על ראשו שמן המשחה מה ת''ל לפי שנ' שבעת ימים ילבשם הכהן תחתיו מבניו שיכול אין לי אלא שנמשח שבעה ונתרבה שבעה, נמשח שבעה ונתרבה יום אחד, [נמשח יום אחד ונתרבה שבעה, נמשח יום אחד ונתרבה יום אחד] ואפי' שעה אחת מניין ת''ל אשר יוצק על ראשו שמן המשחה אפי' שעה [אחת], ומלא את ידו ללבוש את הבגדים אפי' שעה אחת, ואע''פ שאמ' בקונטרס לא גרסי' ואפי' שעה אחת, אנו חזינן דהתם נמי גרסי' הכי. מ''ר. [תוס' ר''י הלבן].
------
ריבוי שבעה ומשיחה שבעה — פירוש ריבוי ז' — מה שלובש כה''ג ח' בגדים שבעה ימים, משיחת ז' — פירוש שמושחין אותו ז' ימים משמן המשחה ואח''כ הוא כה''ג. [הערוך ערך רבגא].
------
רבינא אמר ריבוי שבעה. פ' הכהן בבגדים ז' ימים שנ' [שמות כ''ט] שבעת ימים ילבשם הכהן תחתיו. רבוי שבעה לכתחלה דכת' שבעת ימים. פ' שמאחר שאמר שבעת ימים חזר ואמ' אשר ימלא את ידו אפי' שעה אחת אלא משיחה שבעה מנא ליה ואין כת' אלא שבעת ימים ילבשם הכהן שהוא ריבוי נהי דלענין שעה אחת כת' [ויקרא ט''ז] אשר ימשח אותו לענין שבעה מנא ליה. ופרקנו מדאצטריך קרא למעוטיה מכלל שהיה שבעה שאם אין עיקר ידוע ממי אתה ממעט הלא מדבר שהוא ידוע וקצוב. [פירוש קדמון].
------
המשיח אין לי אלא משיח מרובה בגדים מניין ת''ל הכהן יכול שאני מרבה אף משוח מלחמה ת''ל תחתיו מבניו את שבנו עומד תחתיו יצא משוח מלחמה שאין בנו עומד תחתיו שנאמר (שמות כ''ט ל') שבעת ימים ילבשם הכהן תחתיו מבניו אשר יבא אל אהל מועד לשרת בקדש את שבא [אל] אהל מועד לשרת בקדש בנו עומד תחתיו יצא משוח מלחמה שאינו בא אל אהל מועד לשרת בקדש, ומרבינן בברייתא בפ''ק דיומא שאפילו נמשח יום אחד או נתרבה יום אחד דין כ''ג נוהג בו, מבניו יעשה אותה מלמד שיהא הבן קודם לכל אדם יכול אע''פ שאינו ממלא מקומו של אביו ת''ל אשר ימלא את ידו בזמן שהוא ממלא את מקומו הוא קודם לכל אדם אינו ממלא מקומו של אביו יבא אחר וישמש תחתיו עד כאן הברייתא (תו''כ צו פרק ה' והו''ד ביראים סי' תמ''ז). [סמ''ג עשין סימן קפ''ו].
------
כהן גדול מתרבה בשמן המשחה ביום ולא בלילה שנאמר ביום המשח אותו (ע''פ רמב''ם כלי המקדש פ''ד הט''ו). ואם אין שם שמן המשחה מתרבה בבגדים שנאמר אשר יוצק על ראשו שמן המשחה ומלא את ידו ללבוש את הבגדים (ע''פ רמב''ם שם הי''ב). ומתרבה במשיחה שבעת ימים יום אחרי יום כעין שמצינו בבגדים שנאמר שבעת ימים ילבשם הכהן תחתיו מבניו (ע''פ רמב''ם שם הי''ג), בד''א לכתחילה אבל בדיעבד תניא ביומא נמשח יום אחד ונתרבה יום אחד דין כהן גדול נוהג בו. ואין בין כהן משוח לכהן מרובה בגדים אלא פר שמביא כהן משיח בשגגת כרת שנאמר אם הכהן המשיח יחטא וגו' (ע''פ רמב''ם שם הי''ד). [סמ''ג עשין סימן קע''ג].
------
שלא יקח כהן גדול אלמנה שנאמר בפרשת אמר (ויקרא כ''א י''ד) אלמנה וגרושה וחללה זונה את אלה לא יקח, ושנינו בפרק הבא על יבמתו (יבמות נ''ט א') כהן גדול לא ישא את האלמנה בין מן הארוסין בין מן הנשואין, וכהן גדול הוא בין נמשח בשמן המשחה בין מרובה בגדים ואף משוח מלחמה כדתניא בהוריות פרק אחרון (י''ב ב') והכהן הגדול מאחיו זה כהן גדול שנמשח אשר יוצק על ראשו (ב)שמן המשחה זה משוח מלחמה ומלא את יד(י)ו ללבוש את הבגדים זה מרובה בגדים על כ[ו]לם הוא אומר אחר כך את ראשו לא יפרע וגומר ואלמנה וגרושה וחללה זונה את אלה לא יקח, ותניא (שם) וכולן אין נוהגין במשוח מלחמה חוץ מה' דברים האמורים בפרשה ואלו הן לא פורע ולא פורם ואין מטמא (אל ה)[ל]קרובים ומצווה על הבתולה ואסור באלמנה, ותניא בת''כ (אמור פרשה א') ומביאה במסכת יומא (ה' א') נמשח יום אחד או נתרבה יום אחד דין כהן גדול נוהג בו (יראים סי' מ''א ע''ש בתעפ''ר אות ז'). [סמ''ג לאוין סימן קכ''ד].
------
בימי המלואים צריכין לכתחילה ריבוי ומשיחה ז'. [האגודה].
------
@ ה' ע''ב
ועשית לאהרן ולבניו ככה ככה עיכובא, דמעכב כל מה שכתב' בפרשת ואתה תצוה, דכת' ולקחת את הבגדים וזה כתנת מעיל ואפוד וחשן ומצנפת ואבנט, ומגבעות דכת' אילו מצנפת של כהנים הדיוטות, וזה הדבר דכת' לקמן מפרש להביא מצנפת מכנסים ונזר הקדש זה ציץ, דמצנפת מקיף כל הראש כולו וציץ מונח על המצנפת (ומוקף) [ומקיף] מאוזן לאוזן, ואילו ח' בגדים כת' בפרשה דכת' ככה, ואימא הני כולהו ואיכא עיכובא, מילתא דלא כת' בפרש', כגון אורים ותומים דקביעי בחשן המשפט דלא כתיבי אלא במילואים, מנלן דהוי עיכובא, גמר פתח מפתח, כת' הכא באתה תצוה ואת בניו תקריב אל פתח אהל מועד, וכת' התם בצו את אהרן והקהל העדה אל פתח אהל מועד במילואים כת', מה להלן באורים ותומים אף כאן באורים ותומים. רב משרשיא א', לא צריך למיגמ' פתח הצוואה מפתח דעשייה, ובההוא עניינא דעשייה דכת' אורים ותומים כת' נמי עיכובא דכת' ושמרתם את משמרת ה' וגו' כלומ' לעכב. כי כן צויתי, כתיב בעשייה בפרשת צו את אהרן, ת''ר הני תלתא קראי כתיבי בעניין הדרישה שעשה משה, דכת' את שעיר החטאת דרש דרש משה וגו', כי כן צוויתי באנינות יאכלוה שהם היו אנונים לפי שמתו אותו יום נדב ואביהוא, ולפי שהקפיד דכת' ויקצף משה טעה בהוראה, דהא כהן גדול מקריב אונן ואינו אוכל, בשעת מעשה א' להם שעדיין לא אמ' להם, אלא בשעת אותו מעשה שהיו אוננין א' להם שציווה לו המקום באנינות יכולין לאוכלו, לא מאיליי כלומ' לא מדעתי אני א' כך אלא מפי הגבורה. מכנסים אין כתובים, בפרשת מילואים, לא בצואה ולא בעשייה. אגב דתנא קמא דדריש ההוא צויתי קא דריש ר' יוסי האי קרא דמכנסים דכת' בההוא עניינא דגופיה ריבויא, דוזה הדבר משיב על ענין הראשון, והביא מכנסים הכתובין למעלה (מאותה) [באותה] פרשה בעניינא דבגדים ו' מוסף על עניין הראשון. ועשירית האיפה, שהיה כהן גדול מקריב בכל יום, שכל כהן היה מקריב עשרית האיפה ביום חינוכו לעבודה, וכהן גדול ביום חינוכו לכהונה גדולה מקריב שתי עשיריות האיפה, אחת להימשחו ואחת לחינוכו מיכן ואילך מקריב אחת בכל יום. בשלמ' מכנסים כת' בעניינא דבגדים, אמטו להכי דרש וזה להביא מכנסים. אלא עשירית האיפה, אתיא זה זה, מוזה קרבן אהרן וגו' עד עשירית האיפה סלת, אף זה דגבי צואה דמילואים להביא עשירית האיפה. מקרא פרשה שכהן גדול קורא ביום הכיפור' אחרי מות ואך בעשור כדלקמ' בפרק בא לו כהן גדול [ס''ח ע''ב] מנין דמעכב, דהא לא כת' בעניינא, זה הדבר אשר צוה ה' לאמר אפי' דיבור מעכב, ואע''ג דהאי קרא לא כת' אלא בעניין המילואים, בסדר צו את אהרן, כיון דיום הכיפור' גמרי' מיניה, כדאמרן לעשות אילו מעשה יום הכיפור', אמרי' דאם אינו עניין למילוא', דהא במילואים מאי דיבור איכא, תניהו עניין ליום הכיפור' דהוה ביה דיבור מקרא פרשה. הלבישן, לאהרן ולבניו במילואים, וקא מתמה מה דהוה הוה, מה שעבר כבר למה לן לפרושי השתא ומשה עמהן, כלומ' מפי הגבורה דהא יודע היאך מלבישן. למיסבר קראי, כלומ' הכי קבעי כיצד הלבישן לפי הוראת המקראות דקשו אהדדי, דבצואה כת' בואתה תצוה וחגרת אותם אבנט דמשמ' בבת אחת, ובעשייה כת' ויחגור אותו באבנט משמע לאהרן לחודי' ואחר כך לבניו, ובין לצואה בין לעשייה אהרן קדים גבי מצנפת וכתנת, דבין בפרשת וזה הדבר ובין בעשייה בסדר צו את אהרן כת' קרא באהרן לחודיה תחילה, דכת' ויחגר אותם אבנט אהרן ובניו משמ' בבת אחת, להכי כתיב אותו לאשמועי' דאבניטו של כהן גדול לא זהו אבניטו של כהן הדיוט, דשל כהן הדיוט של בוץ ושל כהן גדול של כלאים, לדברי הכל, בשאר ימות השנה זהו אבנטו של כהן הדיוט דהוי לקמ' [י''ב ע''ב] פלוגתא, דלכהן הדיוט דר' א' של כלאים בשל כהן גדול ור' אלעז' ביר' שמע' א' בשל בוץ. [פירוש רבינו אליקים].
------
אמר רב נחמן בר יצחק גמר פתח מפתח. פי' שגמר פתח שנ' בואתה תצוה ואמ' לאהרן ולבניו וכת' התם ועשית לאהרן ובניו ככה שמעכב וכת' בצו את אהרן פרישת שבעה ולא הזכיר לשם אם מעכב אם לאו אבל כת' התם ופתח אהל מועד הילכך גמר פתח מפתח ונעשו השבעת ימים מעכבין כאשר יעכב מה שאמור בואתה תצוה שהוא ריבוי שבעה ומשיחה ז' דכת' בה ככה שמעכב. [פירוש קדמון].
------
כאשר צויתי. גרסינן. ועשירית האיפה. שהיה בין כהן גדול בין כהן הדיוט מביא ביום חינוכו ומצוה היא, אבל אינה מעכבת שאם לא הביא ועבד עבודתו כשיר'. בשלמ' מכנסיים כתיבי בעניינא דבגדים. כלומ' בשלמ' מכנסיים אי[כא] לרבונייהו דכתיבי בעניינא דבגדים [ד]בכל מקום מכנסיים בכלל שאר בגדים [ו]הואיל דכל שאר בגדים כתובין באותה פרשה דוזה הדבר הדין נותן לרבויי אף למכנסיים נמי מוזה הדבר, דלא מצינו מכנסיים חלוקים [משאר מיני] בגדים, אבל עשירית האיפה היכי נרבה, מה עניין עשירית האיפה אצל בגדים. מאי דהוה הוה. משו' דידע תלמודא דלבסוף לא מיבעיא ליה, אלא למיסבר קראי קא מיבעיא ליה להכי קא מסיק הכי מאי דהוה הוה ולאו דוקא שהרבה דברים בתלמוד מפרש מה שכבר עברו, אלא כך הוא שיטת התלמוד במקום שיודע שלבסוף בענין אחר קא מיבעיא ליה. בכתונת ומצנפת דכולי עלמ' כו'. והוא הדין לחושן ואפוד ומעיל וציץ, אלא [נקיט] כתונת ומצנפת דהנך נהיגי בין בגדול בין בהדיוט, והוא הדין למכנסיים אלא משו' דלא כתיבי בהדיא לא נקיט להו. [תוס' ר''י הלבן].
------
אמר ר' יוסי בר חנינה מכנסים אין כתוב' בפרשה. פ' בואתה תצוה בכלל הבגדים שמנה אותן מתחלת וזה הדבר אשר תעשה להם לקדש וג' אלא שלמעלה ממנו כת' ועשה להם מכנסי בד וכיון שאמ' וזה והיה לו לומ' זולתו ראה כאילו אמ' וזה על המכנסים. [פירוש קדמון].
------
תוד''ה להביא. שלא מצאך בעל הפול. בעל הפול פירוש כמו אין פולין כלים כלומר הבודק שהוא איש הר הבית. [תוספות רבינו פרץ].
------
כיצד הלבישו למיסבר קראי פליגי אי אבנט כהן גדול זהו דכהן הדיוט. [האגודה].
------
@ ו' ע''א
אמ' לך אבנטו של כהן. פ' לא הקדים אהרן על בניו בחגירה אלא לומ' לך שאין אבנטו של כהן גדול אבנטו של כהן הדיוט שבזמן שהיה אהרן היו בניו הדיוטין אבל כולן חוגרין בבת אחת. לא זהו אבנטו של כהן גדול. פ' אבנטו של כהן הדיוט בכל השנה פשתים ואבנטו שלכהן גדול בכל השנה כלאים. הא קמ''ל אבנטו של כהן גדול זה הוא. פ' אמר לך התם להודיע כי אבנטו שלכהן גדול חילוף הסבר הראשון. ויחגר אותו אבנט ויחגר אותם למה לי. פ' אבל חגירתם אינה בבת אחת שהרי כת' אחד אומ' ויחגר אתו ואחר כך ויחגר אתם הולכך לא בא וחגרת אתם אלא לענין מה (שאמרנו) שפרשנו. ובבת אחת מי משכחת לה. פ' היכי איפשר למחגרנהו בבת אחת לומ' לך שאם קדם משה וחגר את בניו לדברי מאן דאמ' בבת אחת כשר. [פירוש קדמון].
------
בבת אחת היכי משכחת לה, שיהא מלביש כמה פעמ' בני אדם בבת אחת. לא צריכא דאקדים, כגון שהלביש לאהרן כתנת ומצנפת ברישא, וחזר והלביש אבנט לאהרן ואחר כך לבניו, ואחר הלביש לאהרן מכנסיים ואחר כך לבניו, וכי האי גוונא חשיב בבת אחת, הואיל דכולהו ח' בגדים בפעם אחת לא הלביש תחילה לאהרן ואחר כך לבניו, אבל אי הוה מלביש תחילה כולהו ח' בגדים לאהרן הוי בזה אחר זה. לר' יוח' כדאית ליה, דיליף פרישה ממילואים. ולר' שמע' בן לקיש כדאית ליה, דיליף בסיני, מביתו למה פורש למה אינו משמש מיטתו. ה''ג תניא אמ' ר' יהו' בן בתיר' שמא תמצא אשתו ספק נידה ויבא עליה, ונמצא טמא ז' כנידה עצמה, ולפיכך צריך לפרוש מאשתו. ברשיעי עסיק', דקאמרת דיבא על אשתו ספק נידה. ותמצא ספק נידה, לאחר שבא עליה הוי טמא למפרע הבועל, דשמא בשעת ביאה הות נידה. אמרוה רבנן קמיה דרב חסדא, הך טע' דשמא תמצא אשתו ספק נידה ומטמא בועלה למפרע. כמאן כר' עקי', דאמ' במסכת נידה בפרק כל היד [י''ד ע''א], מטמאה את בועלה למפרע דאין דם על עד שלה לאחר זמן, דהשתא מספק אי בשעת בעילה נטמא בועלה או לאחר בעילה, ואפי' הכי טמאין שניהן מספק, ופליגי רבנ' עליה. עד כאן לא פליגי כול', דאמרי אין מטמאה את בועלה למפרע אלא באחר אחר, מפרש רב חסדא בפרק כל היד [י''ד ע''א], ששהתה כדי שתרד מן המטה ותדיח פניה של מטה ותטול עד ותבדוק בו, ואם נמצאת אחר הזמן הזה היינו אחר אחר, אחר שתרד ואחר שתדיח, הואיל ואישתהת כולי האי אימא דלא הות נידה בשעה בעילה, אבל בחד אחר שלא שהתה אלא כדי שתטול עד מתחת הכר ותעביר על פניה מודו ליה רבנ' דבשעת בעילה הות, וניטמא(ה) בועלה למפרע. דאי אמרת בועל נידה כנידה, האי כהן, הא מפרשינן שמא בא על אשתו ונמצאת נידה לאחר ביאה דטמא ז' (ומפרשי') [ומפרישין] ליה ז' ימים קודם יום הכיפור' כי היכי דשלמי ז' בערב יום הכיפו', שהוא ליל יום הכיפור' עצמו. ואימת טביל בליליא, דיום הכיפור' כדין נידה שטובלת בליל ח' לנידתה, דנידה טבילתה בלילה. למחר, ביום הכיפור' היכי עביד עבודה, הא בעי' למיעבד הערב שמש ואיהו טביל בליל יום הכיפורים לאחר שקיעת החמה, וטבול יום אסור בקדשים ליגע, אלא ודאי בועל נידה אינו כנידה וטובל ביום סמוך לשקיעת החמה, דהא בתלתא בתשרי אית ליה לאפרושיה, והרי ז' ימים קודם לשקיעת החמה, והשתא מפרש' בתרי בתשרי סמוך לשקיעת החמה, ומקצת היום ככולו ונמצא דליל ט' שלמו ז' שלו וטביל בליל ט' כנידה ולמחר ביום ט' שהוא ערב יום הכיפור' עביד הערב שמש לטבילתו. בועל נידה לא, וקשייא לרב שימי דאמ' בועל נידה כנידה, ת' אלא הכי קאמ' נידה טבילתה בלילה. וכל דאתי מריבויא, כלומ' וכל טומאה דאתי מחמת נידה טבילתו בלילה, כגון בועל נידה דאתי מחמתה כדאמ' לעיל ותהי נידתה עליו. בעל קרי כטמא שרץ, דמה שרץ מטמא באונס אף בעל קרי, והכי מפר' במסכת פסחים בפרק אילו דברים [ס''ז ע''ב], דאי לטומאתן פשיט דהאי הערב שמש כת' ביה והאי הערב שמש כת' ביה, מאי לאו דהכי קאמ' בועל נידה כטמא מת לטבילה דטבילתו ביום כטמא מת קשיא לרב שימי, לא לטומאתן קאמ' דבועל נידה הרי''ז כטמא מת בההוא כת' בהן דלטומאה שוין, אמ' ליה (קאי) [האי] לטומאתן לא אצטריך למיתני דבועל נידה כטמא מת, אלא להכי קתני לה אגב דאצטריך למיתני סיפא דהך ברייתא, אלא שחמור ממנו בועל נידה מטמא מת, שמשכב ומושב של בועל נידה מטמא טומאה קלה, כגון אוכלין ומשקין, דהיינו טומאה קלה דמטמא דאע''ג דלא נגע ביה, ולא אדם וכלים, אבל אי נגע ביה הוי מטמא אדם וכלים ולא משכבו ומושבו דאי כת' רחמ' ותהי נידתה עליו ושתיק הוה ידענא דמה משכבה ומושבה דנידה מטמא אדם כדכת' וכל הנוגע במשכבה וגו' הם, הכי נמי משכב ומושב דבעלה, השתא דכת' ביה וכל הכלי אשר ישכב עליו יטמא נתקו הכת' למושבו מטומאה חמור' לטומאה קלה דמשמ' יטמא טומאה אחרת טומאה קלה. [פירוש רבינו אליקים].
------
הכי קאמ' מביתו למה פורש. לא יתכן לפרש כפי' הקונט' דפירש הכי מיבעיא ליה מאשתו למה פורש תהא אשתו עמו שהרי לשכת פרהדרין לא היתה קדושה כול', דהא אותה לשכת פרהדרין היתה עומדת בהר הבית ואמרי' [כלים פ''א מ''ה] דבעל קרי אינו נכנס להר הבית וכל שכן להשתמש לשם דאסור, דשכבת זרע הינו קרי. ויש מפרשי' דהכי קא מיבעיא ליה למה לא ייחדו [לו] חדר אחד בביתו שיהא לשם מפורש, ויהא משמש שם עם אשתו, והא נמי לאו מילתא היא, דהא מהפרש מילואים ילפינ', והתם כת' ופתח אהל מועד תשבו יומם ולילה, משמע בלישכ[ה] לפני אהל מועד. אבל בירוש' [פ''א ה''א] מש' דהכי קאמ', מביתו למה פורש, למה אינו בא להשתמש עם אשתו ויטבול משכבת זרע, ושוב היה חוזר ללשכה, דהפרשת מילואים נמי לא היה אסור לבוא לבית לגמרי, כך משמ' בירוש', וגירס' ירוש' הכי איתא, פירש בן בתירה שמא יבוא על אשתו נידה ויידחה כל שבעה, ויש' חשודין על הנידות בתמיה, כי האי דתנינן תמן, היה משמש עם הטהורה ואמרה לו נטמאתי ופירש חייב, שיציאתו הנאה לו כביאתו, וההוא שינויא נמי דמי [להך] שינויא דידן שמא תמצא אשתו ספק נידה. ושוב מסיק התם, אישתכח את מה דאמ' ר' יוחנן צריכה לבן בתירה, ומה דאמ' בן בתירה צריכה לר' יוחנן, אילו אמ' ר' יוחנן ולא אמ' בן בתירה, הוינן אמרין ישמש מטתו וישן לו בלשכת פרהדרין, הוי צורכה למה דאמ' בן בתירה [ואילו] אמ' בן בתירה ולא אמ' ר' יוחנן הוינן אמרין [יפרוש ממטתו] וישן לו בתוך ביתו, הוי צורכה [למה דאמ' ר' יוחנן וצורכה] למה דאמ' בן בתירה, ומשם דקדק ר' לפרש כך בכאן, מביתו למה פורש כמו שכת' למעלה, דמדקא מסיק התם הכי, אילו אמ' ר' יוחנן ולא אמ' בן בתירה הוינן אמרין ישמש מטתו וישן לו בלשכת פרהדרין, מכלל דבן בתירה משום הך טע' איצטריך למימ' שמא תמצא אשתו ספק נידה, דלא תימא מדר' יוחנן ישמש מטתו וישן לו בלשכת פרהדרין, הילכך הכי נמי האי דקאמ' מביתו למה פורש, הכי משמע דקאמ' למה אנו פורשים [אותו] מאשתו ישמש מטתו ביום ויטבול מבעוד יום ויעריב שמשו ויבא ללשכה, דהא ר' יוחנן לא משמע דאסיר, ומתרץ ר' יהודה בן בתירה שמא תימצא אשתו ספק נידה, והיינו נמי כמו שמתרץ לשם. מיהו צריך לפ' כמו שפירשנו למעלה, שיטבול את עצמו משכבת זרעו מבעוד יום, ושוב היה חוזר ללשכה לערב, דבעל קרי אינו נכנס להר הבית. [תוס' ר''י הלבן].
------
ה''ק מביתו למה פירש. פירש המורה מאשתו למה פורש תבוא אשתו עמו שם שהרי ע''כ לשבת פרהדרין לא הית' קדוש' שאין ישיבה [וכו'] וכ''ש שכיבה וקשיא לי טובא לומר דלשכת פרהדרין לא הית' קדוש' והרי בתוך העזרה הית' לפנים משערי ניקנור כדמוכח לקמן בפירקין וא''כ היאך הי' דר שם כהן גדול כל שבעה ויושב וישן שם ונ''ל לומר דמאי דאמרי' דאין ישיבה בעזר' דוקא באויר העזר' שנרא' כנגד פתח ההיכל ואין זה דרך כבוד לישב אדם לפני הבורא אבל הלשכות שהיו בנויות בעזר' כיון שהן מוקפות מחיצה מותר לישן ולשכב בהם ואין זה דרך זלזול כיון שאין עומדים באויר העזר' תדע דהכי הוא שהרי קדשי קדשים אוכלין בעזרה וכי בעמיד' היו אוכלין אותו ואנן בעינן למשחה כדרך שהמלכים אוכלים א''ו בלשכות היו נכנסין ואוכלין והכי מקשה למה פורש מאשתו דהו''ל למיתני מפרישין כהן גדול ללשכת פרהדרין אלא מדקתני מביתו ש''מ שאין אשתו רשאית לעמוד עמו ואלמה לא תעמוד עמו ותשרת לו שאפילו אם יש לחוש שמא יבא עלי' באחת מן המחילות שלא נתקדשו יטבול ויטהר לערב שאין לחוש אלא לטומאת שבעה ומהדר שמא יבא על אשתו ותמצא ספק נדה ויהי' טמא שבעה ימים ואע''ג דלא ברשיעי עסקי' ובעל קרי משתלח אפילו ממחנה לוי' כ''ש ממחנה שכינ' יש לחוש שמא יתאוה לה ויוליכנה תחת המחילות שלא נתקדשו ויזקק עמה על סמך ליטבול וליטהר בערב ושמא תהי' נדה בתוך ביאתו ותטמאנו טומאת שבעה. [תוס' רי''ד].
------
ומתמה בגמ', מביתו למה פורש, אמ' ר' יהוד' בן בתירה שמא יבא על אשתו ותימצא ספק נידה. ופירש המורה מאשתו למה פורש, תבא אשתו שם, שהרי על כורחך לשכת פרהדרין (לשכת) לא היתה קדושה, שאין ישיבה בעזרה וכל שכן שכיבה. וקשיא לי טובא לומר דלשכת פרהדרין לא היתה קדושה, והרי בתוך העזרה היתה לפנים משערי ניקנור כדמוכח לקמן בפרק י', ואם כן האיך היה דר שם כהן גדול כל שבעה ויושב וישן שם. ונראה לי לומר דמאי דאמרי' דאין ישיבה בעזרה דווקא באויר העזרה, שנראה כנגד פתח ההיכל, ואין זה דרך כבוד לישב אדם לפני הבורא, אבל הלשכות שהיו בנויות בעזרה כיון שהיו מוקפות מחיצה מותר לישב ולשכב בהן, ואין זה דרך זילזול כיון שאין עומדין באויר העזרה. תדע דהכי הוא, שהרי קודשי קדשים נאכלין בעזרה, וכי (בעזרה) [בעמידה] היו אוכלין אותם, ואנן בענן למשחה כנגד שהמלכים אוכלין, אלא ודאי בלשכות היו נכנסין ואוכלין. והכי קא מקשה, למה פירש מאשתו, דהוה ליה למיתני מפרישין כהן גדול ללשכת פרהדרין, אלא מדקתני מביתו ש''מ שאין אשתו רשאית לעמוד עמו. ולמה לא תעמוד עמו, שאפי' אם יש לחוש שמא יבא עליה באחת מן המחילות שלא נתקדשו, יטבול ויטהר לערב, שאין לחוש אלא לטומאת ז'. ומהדר, (שלא) [שמא] יבא על אשתו ותימצא ספק נידה ויהיה טמא עמה ז' ימים, ואע''ג דלאו ברשיעי עסיקי' ובעל קרי משתלח אפי' חוץ למחנה לויה כל שכן ממחנה שכינה, יש לחוש שמא יתאוה לה ויוליכנה תחת המחילות שלא נתקדשו ויזקק עמה על סמך לטבול וליטהר בערב, ושמא תהיה נידה בתוך ביאתו ותטמאנו טומאת שבעה. [פסקי הרי''ד].
------
[רש''י ד''ה] מביתו למה פירש. תבא אשתו וכו'. ולא נהירא, דמכל מקום הוא אסור ליכנס להר הבית, דכל הר הבית הוא מחנה לויה, וכל שכן לשכת פרהדרין ובעל קרי אסור ליכנס לשם. לכך נראה לי, מביתו למה פירש, ילך אל ביתו בערב וישמש מטתו. וקשה דהיכי יכול להקריב התמיד והוא בעל קרי. וי''ל דה''פ ילך לביתו מבעוד יום לאחר התמיד של בין הערבים וישמש מטתו ולערב יטבול ויהיה לו הערב שמש. וכי תימא הכי נמי כן היה עושה שהיה הולך לביתו ומשמש מטתו לאחר תמיד של בין הערבים, הא לא מצית אמרת דכיון דאמרינן מפרישין [אותו] מביתו משמע משעה שהיה מפרישו שוב לא היה הולך לביתו כלל. אבל לכל זה קשה קצת דהיכי מצי למימר ילך לביתו וישמש מטתו, הא ילפינן פרישה לכ''ג ממילואים, ובמילואים כתיב ומפתח אהל מועד לא תצאו, וכתיב (ואמר) [ו]פתח אהל מועד תשב[ו] שבעת (שבעת) ימים יומם ולילה. אלמא דלא היה זז מאותו מקום כל שבעה, ה''נ גבי כהן ביום הכיפורים נימא דיהיה שם כל שבעה, והיאך תאמר ילך לביתו. וי''ל דעל כרחך לאו דווקא קאמר שיהיה שם כל שבעה, שהרי כל שבעת ימי המילואים היה מרע''ה מקים המשכן ופרקו לערב, ובערב לא היה קדוש כיון שנפרק, ואז היה יכול לצאת. והשתא ניחא שפיר הא דמקשה ילך לביתו, שהרי יכול לצאת מהמשכן כל זמן שנפרק. עד כאן לא פליגי אלא באחר אחר. כלומר ששהתה יותר מאחר זמן, שהזמן הוא אותיום פירוש מיד, והזמן דלאחר אותיום זהו בתוך כדי שתרד ותדיח פניה של מטה כדקתני איזהו אחר זמן. ובזה ל''פ רבנן ור''ע דמטמאה בועלה מספק. אבל באחר אחר זמן פליגי. וה''ה דהוה מצי [למימר] אבל באותיום מודו. [תוספות רבינו פרץ].
------
שמא תמצא אשתו ספק נדה. פ' בפרק כל היד [נדה י''ד ע''א] נמצא על שלה לאחר זמן טמאין מספק ופטורין מן הקרבן. אלא באחר אחר. פ' שנמצא על שלה לאחר זמן שתרד מן המטה שיש לפניו זמן אחר והוא שתושיט ידה לתחת הכרי בזו נחלקו ר' עקי' וחכמ'. בועל נדה כנדה אימת טביל בליליא. פ' בלילי יום הכפורים כי הכהן משום ספק 
נדה הפרשנו אותו ולפי' צריך [שבעה] ואחר כך יעבוד. שעה אחת סמוך לשקיעת החמה. פ' נפריש ביום ב' לתשרי מערב ונמנה לו מאותו יום הב' ז' ימים דהאוו ליה ח' בחדש ובלילי ט' יטבול כטבילת נדה וביום ט' יבא שמשו ויום י' יום הכפורים ישמש. בועל נדה כטמא מת מאי לאו לטבילה וכול'. פ' לא הקיש הכתוב טמא מת לבועל נדה לענין טבילה אלא לענין ששוין בטמאתן. והקשינו לטמאתו למה צריך להקיש. [פירוש קדמון].
------
אחר אחר — פירוש עד כאן לא פליגי רבנן עליה דר' עקיבא דלא מטמאה את בועלה אלא א''כ נמצאת נדה בספק באחר אחר שכבר עברו שני זמנים. כדי שתושיט ידה תחת הכר או תחת הכסת ותטול ותבדוק בו — זהו חד אחר, וכדי שתרד מן המטה ותדיח את פניה — זהו אחר אחר, וכן מפורש בפרק ב' דנדה (י''ד:). [הערוך ערך אחר אחר].
------
אבל בחד אחר מודו ליה. דהתם משמ' במס' נידה [י''ד ע''א] דבנמצא על שלה מיד דהיינו אותיאום מביאין חטאת ובנמצא בחד אחר דהיינו לאחר אותיאום מביאין אשם תלוי הואיל דמביאין אשם תלוי מספיקא הוא [הלכך] הדין נמי דמטמאה את בועלה מספק. כגון דמפרשי' ליה שעה אחת לשקיעת החמה. ובעל כרחין אית לן לפרש כגון שיטבול מיד ויטהר מקירויו שבעל שכבת זרע אסור ליכנס בהר הבית ללשכה, ואית לן למימר דאע''פ שטומאת בועל נידה עדיין עליו פוקעת ממנו טומאת קירויו בטבילה. והאי דקאמ' כגון דמפרשי' ליה שעה אחת סמוך לשקיעת החמה היינו הפרשת תשמיש המטה מאשתו אבל נכנס ללשכה לא היה עד לאחר שקיעת החמה שאם בעל אותו היום אע''פ שטבל אסור ליכנס להר הבית עד הערב שמש מדרבנן, הכי אמרי' בפסחים פ' האשה [צ''ב ע''א] מאי חצר חדשה שחידשו בה דברים ואמרו טבול יום אל יכנס למחנה לוויה, ובהרבה מקומות מביא אותה טענה, והרבה בדוחק יבוא היאך תיפקע ממנו טומאת קירויו וטומאת בועל נידה עדיין עליו, והאי דקתני במתני' שהיה עובד עבודה כל אותן שבעת ימים היינו בדאיפשר שלא נמצא בועל ספק נידה. [תוס' ר''י הלבן].
------
אבל בחד אחר מודי לי'. פי' כל זה לא תירץ אלא דברי ר' יהודא שאמר ספק נדה והוא בעבור רבותא אמר ספק נדה שיש לחוש שמא תמצא נדה ודאית שימצא דם על שלו [או] על שלה (איותיאוס) [אותיום]. [תוס' רי''ד].
------
ואיתתא כד חזיא נדה, כדפסקא שביקא ההוא יומא דפסקה ביה והדר מניא שבעה נקיים וטבלה לאורתא, דתניא (יומא ו'.) כל חייבי טבילות טבילתן ביום נדה ויולדת טבילתן בלילה, (נדה ס''ז:) ואפילו כי טבלה בשמיני לא תטבול אלא בלילה משום סרך בתה. והיכא דאיכא אונסא דלא מציא למטבל בליליא טבלה ביממא ושפיר דמי. אתקין רב אידי בר אבין בנרש למיטבל ביממא דתמניא משום אונסא דגנבי, ורב אחא בר יעקב בפפוניא משום אונסא דאריואתא, ורב יהודה בפומבדיתה משום צנה, ורבא במחוזא משום אבולאי. [בה''ג הלכ' נדה].
------
אמרינן בפרק קמא דיומא (ו' א') ובפרק האשה בפסחים (צ' ב'), כל חייבי טבילות טבילתן ביום ואפילו בועל נדה טבילתו ביום (יומא ו' ב') חוץ מן הנדה והיולדת שהרי הוא אומר בנדה (ויקרא ט''ו י''ט) שבעת ימים תהיה בנדתה, השבעה כולן (כ)[ב]נדה וטובלת בליל שמיני וכן יולדת זכר בליל שמיני וכן יולדת נקבה בליל חמשה עשר (ע''פ רמב''ם איסו''ב פ''ד הל' ו') שביולדת נאמר וטמאה שבועיים כנדתה כל השבועים כנדות. [סמ''ג לאוין סימן קי''א].
------
נדה וזבה דאורייתא וטבילתן זו ביום וזו בלילה. ואפילו במי גשמים מכונסים שאינם (צובעין) [נובעין]. [כל בו סימן קמ''ה].
------
@ ו' ע''ב
דתני ר' חייה וכול', אלמא בועל נידה אינו כנידה. ועד שאתה מפרישו מטומאת ביתו, דקאמ' דלהכי מפרישין אותו שמא יבא עליה ותמצא כול'. הפרישהו מטומאת מת, דאיכא למיחש מש' קבר התהום, ואמאי אצטריך למימ' טע' מש' טומאת ביתו. ולח'ע' דהכי פריך דהפרישהו מטומאת מת ואמאי אמרי' לקמ' ואחיו הכהנים נוגעין בו שאין פרישתו אלא לקדושה בעלמ', היתר הוא בציבור דאמרי' במועדו אפי' בטומאה דאיש טמא נדחה לפסח שני ולא ציבור, ומטומאת מת הוא דמעטינהו קרא דלא לידחו ציבור מקמה, אבל טומאת זיבה ונידה לא, ולהכי מפרשי' לה מש' טומאת נידה. דחויה היא בציבור, דהיכא דאיפשר למיהדר ולמיעבד בטהרה, ואי לא איפשר דחינן טומאה מפני העבודה. כי פליגי, היכא בכולהו בית אב פליגי להדורי כול', אי מצרכינן להו לחזור ולהביא (טוהרי) [טהורים] מבית אב אחר שאינו יומו. [פירוש רבינו אליקים].
------
תני רבי חייא הזב והזבה המצורע והמצורעת בועל נדה וטמא מת טבילתן ביום, נדה ויולדת טבילתה בלילה. אמר רבי זירא זאת אומרת בועל נדה אינו כנדה וטובל ביום. בועל נדה מטמא משכב ומושב דכתיב (ויקרא ט''ו, כ''ד) ואם שכב ישכב איש אותה. ותני בתוספתא (זבים פ''ג ומגילה פ''א) אין בין זב לזבה אלא שהזב טעון ביאת מים חיים וזבה אינה טעונה ביאת מים חיים. זב וזבה טבילתן מדאוריתא, נדה מדרבנן היא. [בה''ג הלכ' נדה].
------
[חסר] מתרמיא לה טבילת מצוה ושריא לה ואתא לאייתינהו ד' אמות ברה''ר [שבת נ''ז, ע''א] הרי לך להדיא דטבילה בזמנה מצוה והלכה כסתם מתניתין. ונמצא בתשובות הגאונים אתתא דראתה נדה ושכיב לה שכיבא בתר הכי ואתרמי לה טבילה בתוך ז' טובלת כדרכה ואינה חוששת. אבל לשמש עם בעלה אסורה עד משלם יומי אבילות וביום שמיני טובלת במים ומותרת לבעלה ולא שמיני דבתר נקיים אלא שמיני דאבילות דלא עדיפי ז' ימי אבילות מיום הכיפורים וט''ב דתניא לגבי יוה''כ וט''ב [ביצה י''ח, ע''ב] כל חייבי טבילות [טובלין] כדרכן בין ביוה''כ בין בט''ב. וכן נמי לענין כיבוס וחילוף דלא עדיף אבל ממועד דתנן [מו''ק י''ג, ע''ב] ואלו מכבסין במועד. וכן פי' רב היי גאון זצ''ל. מיהו י''א דבט''ב אסור לטבול דאמר פ''ב דביצה בירוש' [הלכה ב'] עלה דההיא כל חייבי טבילות טובלין כדרכן בין בט''ב בין ביו''כ ר' חנינא סגן הכהנים אומר כדי הוא בית אלקינו שיאבדו עליו הכהנים טבילה פ''א בשנה ופסיק התם כר' חנינא ורוצים לומר דה''ה לנדה שאסור' לטבול בט''ב. וי''א דוקא כהנים אסורים לטבול בט' באב שהיו עובדי עבודה אבל נדה שריא. וכמו [מגילה ה', ע''ב] רבי שהי' רוחץ בי''ז בתמוז ומסתבר להחמי'. ומה שפסק רשב''ם דאשה בזמה''ז לא תטבול בשמיני משום סרך בתה דאתיא לטבול בשביעי ובאה (משום) [לידי] ספק ע''ז הקשה מורי רבינו אבי העזרי דאי איתא דאף לאחר חומרא דר' זירא [ס''ו, ע''א] שייכא הך גזירה א''כ כי א''ל רב אחא ברי' דרבא [ס''ז, ע''ב] מכדי האידנא כלהו ספק זיבות נינהו לטבול ביממא דשבעה, אמאי לא אהדר לי' משום סרך בתה דאתיא למטבל בששי דאף רב הדר בי' לגבי ר' יוחנן [שם] דאמר רב חייא בר אשי אמר רב נדה בין בזמנה בין שלא בזמנה אינה טובלת אלא בלילה מפני סרך בתה ולא הוה צריך לומר משום דר' שמעון ופי' הלכה למעשה דבזמן הזה ליכא למיחש לסרך בתה דהואיל ואצרכוה רבנן שבעה נקיים כר' זירא אית לי' הכירא ומותרת לטבול בשמיני לכתחלה ולא חיישי' דילמא אתי' לטבול בשביעי. והא דאתקין רב אידי בר אבין בנרש [שם] בשמיני משום אונסא דאריותא דמשמע אי לאו אונסא הוה אסור בשמיני, היינו שבימיו לא פשטא חומרא דר' זירא כדאמ' לעיל [ס''ו, ע''א] היכא דאחמור אחמור והיכא דלא אחמור לא אחמור. ולא נהירא לי דהא דפריך אמאי לא תירץ דגזרינן שביעי אטו ששי (הא) דניחא לי' שביעי אטו שביעי עצמו דגזרי' טבילת שביעי אטו שמא תראה בשביעי. ותו דבשלמא אי גזרי' שמיני אטו שביעי כדפי' רשב''ם דמקצת היום ככולו וכשספרה מקצת שביעי כבר חזיא לטבילה מדאורייתא ואי טבלה בשמיני אתיא נמי למטבל בשביעי והשתא דתיקון טבילה בלילה ליכא למטעי ומתשיעי לשביעי נמי דכיון דכ''כ רחוק ליכא למטעי. אבל אי הוה גזרי' שביעי אטו ששי הא לאו גזירה היא (היכי) דתטעי מתשיעי שהיא עת טבילתה אטו ששי שהוא תוך ימי ספירתה דאלת''ה קודם חומרא דר''ז האיך נשים טובלות במוצאי שביעי ליגזר אטו מוצאי ששי. ותו הלא בימי רבא כבר פשטה חומרא דר''ז כדא''ל רב אחא ברי' דרבא לרבא מכדי האידנא כלהו ספק זבות שוינהו כו' ש''מ שכבר נהגו כחומרא דר''ז בעירו של רבא ואפ''ה אמר בסמוך רבא שרא במחוזא למטבל ביממא דתמניא משום אבולאי משמע אי לא משום אבולאי הוה אסור למיטבל בתמניא הלכך אין נראה בעיני כלל להתיר לטבול בשמיני אם לא מפני האונס כדפי' רשב''ם ומצותה לטבול בליל שמיני לאחר שהחשיך ופי' ר''ת דאין להחמיר כל כך רק שאחר שתשוב לביתה יהי' לילה דתו ליכא למיחש שמא תבא לידי ספק דהואיל שהבת רואה את אמה שטובלת סמוך לחשיכה מרגשת ויודעת וליכא למיחש שמא תטבול מבע''י הבת שלא ראתה את אמה. ותמי' בעיני האיך התקינו לנשים בזמה''ז שהן ספק זבות שהן טובלות לכתחלה בלילה והא תניא בת''כ גבי זבה מנין שהיא טובלת מבע''י ת''ל והביאה אל הכהן אל פתח אוהל מועד כיצד היא מביאה אותם אל פתח אוהל מועד אלא א''כ היתה מעורבת שמש. מלמד שטובלת מבע''י. ותניא [תוספתא דיומא פ''ד] ומייתי לה בפרק כל כתבי הקודש [קכ''א, ע''א] הזב והזבה והמצורע והמצורעת ובועל נדה וטמא מת טבילתן ביום נדה ויולדת טבילתן בלילה בעל קרי טובל והולך כל היום כולו ופ''ק דיומא [ו', ע''א] כל חייבי טבילות טבילתן ביום נדה ויולדת טבילתן בלילה. ותו אמר בסמוך [שם ע''ב] תני ר' חייא הזב והזבה והמצורע ובועל נדה וטמא מת טבילתן ביום נדה ויולדת טבילתן בלילה. ובהלכה דטועה [ל', ע''א] מוכח (דאע''פ) דאפי' בדיעבד אם טבלה בלילה דאין טבילתה טבילה דפריך התם סוף שבוע קמא נטבלא פי' שהרי כבר ספרה שבעה נקיים ונטבלה ביום שביעי ומשני חד בשבוע לא קא מיירי פי' אין ה''נ שטובלת אלא שאינה מונה אותה בכלל ל''ה טבילות משום דבשבוע חדא לא קא מיירי הא למדת שאע''פ שכבר טבלה אמש חוזרת וטובלת למחר ביום. ונראה בעיני דסמכי' אמתני' דתנן בפ' תנוקת [ע''א, ע''ב] הרואה יום אחד עשר וטבלה לערב ושמשה ב''ש מטמאין משכב ומושב וחייבין בקרבן וב''ה פוטרין מן הקרבן ופי' רשב''ם דבהא פליגי דב''ש סברי דאחד עשר בעי שימור [וב''ה סברי לא בעי שימור] הלכך הואיל וטבלה עד שלא ספרה מקצת שביעי לא עלתה לה טבילה ופטורה מן הקרבן אבל מטמא משכב ומושב מדרבנן הא למדת שזבה שטבלה עלתה לה טבילה וההיא הלכה דטועה שמא ה''ט דלא עלתה לה טבילת לילה משום שאע''פ שמנתה מקצת ליל שביעי אכתי קיימא תוך ימי ספירה עד שתספור מקצת יום שביעי ודוחק הוא. מיהו לבי מגמגם דנראה בעיני דאינה ראיה ההיא דתינוקת למנהג שלנו דהתם בזבה קטנה עסקינן וזבה קטנה לאו בת קרבן היא והא דאמר זבה טובלת ביום היינו מהבאת קרבנותי' לעזרה ילפי' לה בת''כ כדפריש', דלא כתי' קרבן אלא בזבה גדולה לאחר שספרה שבעה נקיים, ותו דאם זבה קטנה טעונה קרבן א''כ ה''ל למתניי' פ''ק דמגילה אין בין זבה גדולה לזבה קטנה אלא שזו סופרת ז' נקיים וזו סופרת יום אחד הא לענין קרבן זה וזה שוין כדתנן [שם ח', ע''א] אין בין זב הרואה שתי ראיות לזב שרואה שלש אלא קרבן ואמר בגמ' הא לענין משכב ומושב וספי' שבעה זה וזה שוין. ותו דהכא מתני' מי קתני וטובלת לערב שטבלה קתני ומצינו למימר דאפי' לב''ה בדעבד דוקא מהני לה טבילה אבל לכתחלה לא תטבול אפי' זבה קטנה אלא ביום. [או''ז הלכ' נדה סימן של''ח].
------
עברה וטבלה ביום ז' מבעו''י. כ' הרשב''א יש מגדולי המורים שהורו שלא עלתה לה טבילה. ויש מי שהורה להקל אחר שטבילתה דבר תורה. ונראין דבריו. טורים. [האגור סימן אלף שפ''ו].
------
פסק מהר''ר שלמה אותן הנשים שטובלות ביום צריכות להסתיר טבילתן מבעליהן שלא ישמשו עמהם ביום ויבא לידי ספק דאורייתא. הגהה בשערים. [האגור סימן אלף שפ''ד].
------
ועד שאתה מפרישו מטומאת מביתו הפרישו מטומאת מת. לא נראה לר' מה שפי' בקו' ולא יהיו כל אדם נכנסין אצלו שמא ימות מת עליו, דגוזמא הוה מיבעיא וכי כל אדם בחזקת מיתה הוא עומד. אלא כך נראה לר' דאשינויא דשני משו' שמא תמצא אשתו ספק נידה קא מיבעיא ליה למאי איצטריך לשנויי הכי לימא משום מת היו מפרישים אותו מביתו דבבית שכיחא טומאת מת אבל בלשכה לא שכיחא. [תוס' ר''י הלבן].
------
ואע''פ שאנו מפרישין אותו מביתו דהיינו אשתו משום חשש נידות, לא מחמרי' ביה בטומאת מת, כלומ' שנפרישהו מקרקע עקורה אלא נעמידהו בגגין ועליות משום קבר התהום, כי היכי דעבדי בתינוקות העומדי' לשריפת הפרה, משום דטומאת מת הותרה בצבור ולא טומאת נדה, אבל בפרה אדומה לא כתיב במועדו דנידרוש מיניה במועדו ואפי' בשבת, במועדו ואפי' בטומאה. [רבינו יהונתן מלוניל].
------
זאת אומרת טומאה הותרה בציבור. וקרבנות יוה''כ משל ציבור, וא''ת והא אילו דשל יחיד הוא ולא הותרה טומאה אצלו. ותירץ רש''י ז''ל כיון שזמנו קבוע וקרבן ציבור תלוי בו, הוי כשל ציבור והותרה טומאה אצלו. [תוספות רבינו פרץ].
------
אפי' תימא טומאה דחויה היא בצבור. פ' ואין הכהן טמא מת משמש. ואם תאמ' היה לו לומ' מפרישין הכהן משום ספק נדה ומשום טמאת מת אמר לך טמאת ביתו שכיחא. [פירוש קדמון].
------
לעולם מחזירין (אחר) [על] כהנים טהורים אפילו מבית אב אחר מפני שהטומאה לא הותרה בציבור אלא באיסורה עומדת ודחויה היא עתה מפני הדחק כרב ששת שאומר כן בפ''ק דיומא וגם מסקינן שם (ח' א') שרבי מאיר [ורבי יוסי] ורבי חנינא סגן הכהנים כולם סוברין דחויה היא בציבור, ואין דוחין כל דבר הנדחה אלא במקום שאי איפשר ומפני זה צריכה ציץ לרצות עליה (ע''פ רמב''ם ביאת המקדש פ''ד הל' ט''ו). [סמ''ג לאוין סימנים ש''ה—ש''ו].
------
היכא דאיכא טומאה וטהרה בההוא בית אב — כדתניא בתוספתא תעניות בפרק שני, ד' משמרות עלו מן הגולה וכו' עד עמדו ראשי משמרות וקבעו עצמן בבתי אבות וכו' עד משמר שיש בו ז' בתי אבות כלומר ז' משפחות, כדכתיב ''בית אב אחד אחז לאלעזר ואחז אחד לאיתמר'' (ד''ה%א' כ''ד, ו') כל בית אב מקריב יומו הקבועה לו. משמר שיש בו ח' מקריבים ו' בו' ימים וב' מקריבים יום אחד וכו', כבר פירשנו בע' אנשי משמר. [הערוך ערך ביתגאבגא].
------
@ ז' ע''א
אמר רב ששת מנא אמינא לה, דדחויה היא בציבור, אומר(ת) שהיא טמאה ומביאין וכול'. אם אין שם אלא היא, שקצורה בלילה כדין מצות עומר ושותק, שלא (תגלה) [יתגלה] שהיא טמאה, לפי שהכהנים אוכלין שירי העומר, והשתא מיהא לא יאכלוה במזיד בטומאה. קתני מיהת ומביאין אחרת תחתיה, אלמא מהדרינן אטהרה, ולא אמרי' דלכתחילה היתר הוא. היכא דאיכא שירים, להם לאכילה, כגון הכא במנחת עומר מודינא דדחויה היא ומהדרינן בתר טהרה משו' דאיכא חומרא דעון מיתה, אבל היכא דליכא שירים [ל]אכילה דכל המנחה כליל ודאי היתר היא דחג דליכא שירים במנחתם לאכילה כדמפר' בתורת כהנים, וקתני ומביאין אחרת תחתיה, דלא קביע ליה זמן וכל אימת דבעי מצי מייתינהו ומצי לאמתוני עד דמהדרינן בתר טהרה, להכי דחויה היא כיון דיחיד היא מהדרינן, והא לאו טומאה דחויה אלא אצל ציבור ואע''ג דלאו ציבור הוא היכא דלא איפשר קרב בטומאה דהא מפקינ' ממועד, כדגרסי' במסכת מנחות [פ''ג ע''ב] בשתי במועדיכם להביא אילו של אהרן, כבש הבא עם העומר דמנחה שלו זה הוא העומר עצמו אם זרקו בשוגג הורצה על ידי ציץ ואם היתר הוא למה לי ריצוי, ת' דיחיד הילכך במזיד לא הורצה, בהנך דלא קביע להו זמן, כגון פרים ושעירי ע''ז הילכך דחויה היא אבל אי קביע זמן לא אצטריך. ציץ, לרבות בציבור אם עון פיגול שמפגל ומקריב הרי כבר נאמר לא יחשב דאפי' ציץ לרבות בציבור. אם עון פיגול, שמפגל ומקריב. הרי כבר נאמר לא יחשב, דאפי' ציץ לא מהני. [פירוש רבינו אליקים].
------
אמר לך רב נחמן מודינא היכא דאיכא שירים. פ' היה רב נחמן מודה שאם היה קרבן שאוכלין אותו הכהנים כגון העומר הקרבן שלו נאכל ושיריו נקרבין על גבי המזבח מודה רב נחמן בנשאר הנקרב שלא יקרב על גבי המזבח אלא טהור ואם נטמא נדחה מפני שתחלתו נאכל לכהנים. היכא דאיכא שירים לאכילה. פ' במנחות פר' ט' [ס''ז ע''ב] קמץ והקטיר והנשאר נאכל לכהנים. מאי לאו פרים וכבשים דחג. פ' שאין לשם בהן אכילה אלא כולן למזבח ואעפ''כ נדחת הטומאה. דאף על גב דצבור הוא כיון דלא קביע זמן מהדרינן לה. פ' אמר לך רב נחמן לא אמרתי שהטומאה תותר בצבור ולא מהדרנן כהנים טמאים אלא בקרבנות שקבוע להן זמן שאם עבר הזמן בטל הקרבן לפיכך עבדין קרבן בזמניה ולא מהדרינן אכהנים טהורים אבל אם הקרבנות אין קבוע להן זמן כגון ע''ז מהדרינן אטהורים ולא עבדינן בטומאה. מיתיבי דם שנטמא. פ' בריתא הוא ועיקרה במנחות בפר' ג' מפרשין אותם שם וגם מפרשין על מה הדם מרצה. במזיד לא הורצה. פ' וקשיא לרב נחמן דאם הותרה הטומאה למה לא הורצה הדם ומפרקי' האי דם וחלב שלקרבנות היחיד. [פירוש קדמון].
------
ואם אין שם אלא [היא אומרין] לו הוי פיקח ושתוק. בתוספתא דמנחות [פ''ג] קתני להך בריית' ובהרבה דברים מיירי התם בכי הך גוונא בשתי הלחם במנחת כהנים ובמנחת כהן משיח ובסידרי לחם הפנים ובבזיכי לבונה ובמנחת פרים ואלים וכבשים דלקמן ולא קתני בכולהו אומרין ומביאין אחרת תחתיה בר מהך מנחת העומר ומנחת פרים אלים וכבשים דלקמן דקתני הכי אומרין ומביאין אחרת תחתיה ואם אין שם אלא כול', ובאינך אחריני לא קתני אלא אומ' לו הוי פיקח ושתוק (נר' לר' דהיינו טעם משו' דלא איפשר למיתני בהן אומ' ומביאין אחרת תחתיה ואם אין שם אלא כול' ובאינך אחריני לא קתני אלא אומרין לו הוי פיקח ושתוק). נר' לר' דהיינו טעם, משו' דלא איפשר למיתני בהן אומ' ומביאין אחרת תחתיה, דאפיית לחם הפנים ושתי הלחם אין דוחין לא שבת ולא יום טוב, ואם נטמאו בשעת הקרבה אין תקנה להביא אחרים, דהקרבת שתי הלחם היו ביום טוב, ובבזיכין נמי לא שייך לומ' להביא אחרים אם נטמאו בשעת הקטרתן בשבת, דאחרים אינן כשירין להקטיר אלא אותן שהיו עם לחם הפנים כל השבת אבל בעומר ומנחת פרים ואלים וכבשים דדוחין את יום טוב שייך למיתני בהו אומ' ומביאין אחרת תחתיה, אבל במנחת כהן משיח תימה לר' אמאי לא קתני אומרין ומביאין אחרת תחתיה דהא אפיית חביתי כהן משיח דוחה שבת ויום טוב. [תוס' ר''י הלבן].
------
מאי לאו פרים ואלים וכבשים דחג. הוא הדין לכל שאר מוספי רגלים דמנחתם כולה לגבוה אלא משו' דבחג איכא ריבוי פרים וכבשים טפי משאר רגלים נקט ליה. לא פרים פר דע''ז דאע''ג דציבור הוא כיון דלא קביע ליה זמן מהדרינן. תימ' לר' א''כ אמאי אומ' לו הוי פיקח ושתוק, הא לקמ' משמע בפרק הוציאו לו את הכף [נ' ע''א] [דפר] דע''ז אינו דוחה את הטומאה, דמייתי בריית' דקתני אמ' לו ר' יעקב והלא פר העלם דבר שלציבור ושעירי ע''ז וחגיגה דקרבן ציבור ואין דוחין לא את השבת ולא את הטומאה ולסוף קא מסיק אלא נקוט האי כללא בידך כל שזמנו קבוע דוחה את השבת ואת הטומאה אפי' דיחיד, וכל ש[אין] זמנו קבוע איננו דוחה לא את השבת ולא את הטומאה אפי' דציבור, ופר דע''ז היינו פר דהעלם דבר שלציבור. גימגום. [תוס' ר''י הלבן].
------
באילו שלאהרן דאע''ג דקביע ליה זמן כיון דיחיד הוא מהדרינן. תימ' לר' מאי טעמ' דרב נחמן דיהיב חילוק בין יחיד לציבור בדחויה והותרה, הא תרוייהו יחיד וציבור מחד קרא ילפינן דדחו טומאה היכא דקביעה להו זמן מבמועדיכם, במועדו אפי' בשבת, במועדו אפי' בטומאה, בפסחים בפרק כיצד צולין [ע''ז ע''א] ואילו של אהרן בכלל הוא. ואי בציבור להיתר ממש דרשינן ליה הוא הדין ליחיד, והיכי פלגינן למידרש לציבור במועדיכם אפי' בטומאה להיתר, וליחיד לידחייה, ואי מפסח יליף ליחיד דיחיד בפסח אינו דוחה את הטומאה אע''ג דקביע ליה זמן, אם כן אפילו לא תהא דחוייה לגמרי, דומיא דפסח, מיהו מפסח ליכא למילף דהתם תורה נתנה ליחיד זמן אחר דנדחה לפסח שיני ואין לו קביעות זמן כולי האי, מכל מקום בהא איכא למיתמ[ה]א מהיכן יליף רב נחמן דחלוק יחיד מציבור לענין טומאה. כי תניא ההיא בדיחיד. בדציבור ובדאיכא שיריים לאכילה לא מצי לתרץ דמכל מקום ריצוי לא הוה בעי הואיל דטומאה היתר הוא בציבור. [תוס' ר''י הלבן].
------
(ב)כבשים בכבש הבא עם העומר. תימ' לר' דהשת' מוקי להאי מנחת כבשים לאו במנחת כבשים ממש [דכליל] הוא אלא במנחת העומר [דשיריה נאכלין ומנחת העומר] תנא לה כבר לעצמה לעיל ותרוייהו בהדי הדדי מיתני להו בתוספתא דמנחות [פ''ג]. גימגום. [תוס' ר''י הלבן].
------
בין בשוגג בין במזיד כו'. אי קשיא והא ברייתא דלעיל תני בשוגג הורצה במזיד לא הורצה וקשיין אהדדי. עיין תירוצה בפסחים בפ' כיצד צולין שחולקים רבינא ור' שילא בפתרון זו הברייתא דתני בין בשוגג בין במזיד (חסר) אבל טומאתו בשוגג הורצה במזיד לא הורצה. [תוס' רי''ד].
------
@ ז' ע''ב
הא אינו נושא, אלא עון הקל וכגון עון טומאה, ועון טומאה למה דמאי קילותא איכא שהותרה מכללה בציבור, דכת' במועדו, אלמא דהיתר הוא ולא דחויה ותיובתא דרב ששת. ט''ן דלרב נחמן קא פריך, דקתני מיהא דציץ מרצי עליה ואי היתר הוא למה לי ציץ, ואי קשיא הכא בין בשוגג בין במזיד בין ביחיד בין בציבור, הא אמרי' לעיל גבי יחיד במזיד לא הורצה, דהא מתרץ לעיל ביחיד והכא קתני בין במזיד בין בשוגג בין ביחיד וכול', לא קשיא, ההוא מזיד דלעיל אזריקה קאי דזרקו במזיד, והאי מזיד דהכא אטומאה קאי דניטמא במזיד אבל זריקה הויא בשוגג, והכי מפרש במסכת פסחים בפרק כיצד צולין [ע''ז ע''א], בין שישנו על מצחו בשעה שעובד לפני לפנים לפי שאינו נכנס בבגדי זהב לפני לפנים דאין קטיגור נעשה סניגור. כול' עלמ' לא פליגי, דלא מרצה הואיל דאינו ראוי למצח. דתלי בסיכתא, שלה. על מצח ונשא, והיה על מצח אהרן ונשא אהרן וגו', דמשמ' עודיהו על מצחו מרצה. תמיד לרצון להם, והיה על מצחו תמיד לרצון להם וגו'. למיעל לבית הכסא, ולבית הכסא לא מעייל ליה, אלא הכי קאמ' תמיד מרצה הוא, ואפי' אין עודהו על מצחו. שלא (יסוח) [יסיח] דעתו, אלא ממשמש בו כל שעה שלא יפול. [פירוש רבינו אליקים].
------
וכן הציץ מרצה על טומאת הדברים הקרבים שנאמר והיה על מצח אהרן ונשא אהרן את עון הקדשים, אבל אינו מרצה על טומאת הנאכלין לרבי יוסי בפרק הקומץ רבה (מנחות כ''ה, ב'), ולא על טומאת אדם שנטמא בטומאה ידועה אלא אם כן היתה הטומאה דחויה בציבור שהציץ מרצה עליה, וקיימא לן כרבי יהודה שאומר בסנהדרין (י''ב ב') וביומא פרק קמא (ז' ב') שאין הציץ מרצה אלא על מצחו שנאמר והיה על מצחו תמיד לרצון להם לפני ה' (ע''פ רמב''ם ביאת המקדש פ''ד הל' ז'—ח'), ולשון תמיד שלא יסיח דעתו ממנו, דרבי יהודה ורבי שמעון הלכה כרבי יהודה כדאיתא בפרק מי שהוציאוהו (עירובין מ''ו ב'). [סמ''ג לאוין סימנים ש''ה—ש''ו].
------
גרס' בקידושין פ''א, הל' דקימה והידור [ל''ג ע''ב] איבעי' להו מהו לעמוד מפני ספר תורה, ר' חלקיה ור' אלעזר ור' סימון אמרו ק''ו מפני לומדיה עומדין מפניה לא כ''ש. יש מקשין מההיא דפ' אחרון דמס' מכות הל' וכמה מלקין אותו [כ''ב ע''ב], אמר רבא כמה טפשאי הני שאר אינשי מקמי ספר תורה קיימי מקמי גברא רבה לא קיימא תורה אמרה ארבעים יכנו ואתו רבנ' בצרו להו חדא, אלמא דקימה והידור דחכם קודם לתורה, ולא היא אלא שטות וטפשות של עמי הארץ ששונאין תלמידי חכמים ואין מכבדין החכמים בא להודיענו שהיה להן לכבד שדרשו התורה שבני אדם נהנין מהן שאילו הפסוק דארבעים יכנו כפי משמ' להן היו לוקין מכה יתירה היל' לפי הנאתן היה להן לכבד החכמים מן התורה. גרס' בקדושין בפ' האומר [ס''ו ע''א] ויאמר אלעזר בן פוערא לינאי המלך ינאי המלך בלבן של פירושין עליך ומה אעשה אמר לו הקם להן בציץ שבין עיניך, פירש''י לפי שהיה ינאי כהן ולובש שמנה בגדים אמר לו שיתן הציץ בין עיניו כלומר על מצחו ומפני השם הקדוש הכתוב עליו צריכין כל רואיו לעמוד ולקום מפניו אלמא מפני הזכרת השם כתב עליו צריכין עמידה מפניו. וגרס' בהקומץ רבה [מנחות ל''ו ע''ב] ומייתינן לה בכמה דוכתי אמר רבה בר רב הונא חייב אדם למשמש בתפילין כל שעה ושעה ק''ו מציץ ומה ציץ שאין בו אלא אזכרה אחת אמרה תורה והיה על מצחו תמיד שלא יסיח דעתו ממנו כדאיתא בפ''א דסדר יומא [ז' ע''ב] תפילין שיש בהן הזכרות הרבה על אחת כמה וכמה לפי ק''ו נוכל לדון לקימה ועמידה נמי ומה ציץ שאין בו אלא הזכרה אחת צריך לעמוד מפניו תפילין וספר תורה שיש בהן כמה הזכרות לא כ''ש. וי''מ דציץ היינו טעמא דצריך לעמוד מפני שם הקדוש הנראה בכתבו והכל רואין אותו ואין דרך לישב בפניו אבל תפילין אעפ''י ששי''ן של תפילין נראה אין השם בכתבו דנהי נמי דקדוש הוא לעניין זה שאין נכנסין בהן למקום הטינופת מפני ששי''ן של תפילין במקום שם של שדי מיהו לעניין עמידה אין צריך אעפ''י ששאר ההזכרות כתובין בשם גלמוד מחופין הן ואין נראין מבחוץ כדאית' בפ' במה אשה הל' דקמיע [ס''א ע''א], ואע''ג דלעניין הסח הדעת אמרינן ק''ו מציץ ואע''ג דמחופין מיהו לעניין קימה ציץ עדיף, ואע''ג דבכמה דוכתי [ברכות ו' ע''א] אמרינן וראו כל עמי הארץ כי שם ה' נקרא עליך ותניא ר' אליעזר הגדול אומר אילו תפילין של ראש לא ראיה ממש אלא כיון שרואין שישראל מקיימין מצות תפילין ויודעין שכתוב בהן שם המיוחד ארבע פרשיות שהן אמנת השם הנכבד ועל המצות ויראו ממך, וספר תורה נמי אע''ג דכמה הזכרו' בתוכה כיון דמחופ' ומכוסין במטפחותיהן מיבעיא ליה משום דספר תורה כמה קדושות בה יותר מן התפילין שהרי כמה מעלות בה. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך ר' חלקיה].
------
חייב אדם למשמש בתפלין כל שעה ושעה שלא יסיח דעתו מהן כך פשוט ובשבת. וכתב רבינו אליהו דבשל יד ממשמש תחלה, שפוגע בהן תחלה דאין מעבירין על המצות, וכן פירש ההיא שכתבתי למעלה דאין מעבירין על המצות. [רבינו ירוחם ני''ט ח''ה].
------
@ ח' ע''א
אזכרה אחת, קודש לה'. אזכרות הרבה, קרית שמע. לקבוע לו מקום, שחייב להניחו במקום מצחו והיינו על מצחו. נפקא ליה, מוהיה על מצחו תמיד. ולר' יהו' נשבר הציץ מנא ליה, (דלא מרצי, ואי אמרת הא איכא דתלי בסיכתא דראוי למצח קאמ') דלא מרצי ואי אמרת הא היכא דתלי בסיכתא דראוי למצח קאמ' דלא מרצה הציץ מיבעיא, ת' להכי קבעי קרא לר' יהו' אף לנשבר, דאי לא הוה דריש אלא חד קרא אמינא הני מילי לנשבר שאינו ראוי למצח, אבל תלוי בסיכתא דראוי מודו דמרצי. ממצח מצחו, דמצי קרא למיכתב מצח, מאי מצחו הראוי למצחו. הני תנאי, דלקמן. כי הני תנאי, דלעיל דפליגי בהיתר ודחויה מזין עליו כל ז' וטבל נמי כל ז' אחר ההזאה. אלא שלישי ושביעי, כשאר טמאים. טומאה דחויה הוא בציבור, ולהכי מחמיר דמזין עליו כל שבעה, מש' כדאמר' לקמ' [ע''ב ע''א] ראשון שמא שלישי וכן כולהו ולהכי מזין עליו כל שבעה. ור' יוסי, דמקל סבר היתר הוא. אלא דכולי עלמ' הני תנאי כול', דדחויה היא בציבור וצריך הזאה ג' וז' דידיה, דהיינו כל ז', כדאמר' טבילה בזמנה מצוה וכל יומא ויומא איכא לספוקי בג' וז', ולהכי צריך הזאה וטבילה בכל יום. לא אמרי' טבילה כול', והוא הדין להזאה. לא ירחץ ולא יסוך, כדי שלא ימחוק את השם. טבילה של מצוה, כגון שהיה בעל קרי. כורך עליו גמי, על השם כדי שלא יעמד בפני השם ערום וטובל. גמי לא עביד חציצה דאי איפשר למיהדקי דעיילי ביה מיא. וטובל כדרכו, שאין צריך גמי. שלא ישפשף, מפני שלא ימחוק השם. וקיימ' לן, במסכת שבת בפרק כל כתבי הקודש [ק''כ ע''ב], תנא קמא דאמ' כורך עליו גמי סבר טבילה בזמנה לאו מצוה, דהא מצריך ליה לאהדורי בתר גמי ואיעבר זמן טבילה לית לן בה. טבילה בזמנה מצוה, מש' הכי לא מצריך גמי דסבר אי מצריכנן ליה גמי זמנין דלא שכיח ועבר זימנה, וטבילה בזמנה מצוה. מקשינן הזאה לטבילה, דכת' וחטאו ביום השביעי וכבס בגדיו ורחץ וגו', דמקיש חטאו לורחץ, מה טבילה בזמנה מצוה אף הזאה נמי. ור' חנניה סגן הכהנים, ומאי טע' דקאמ' כהן השורף את הפרה מזין עליו כל ז' אבל כהן גדול ביום הכיפורים לא אי מקיש כול', מעלה בעלמ' כי היכי דלא ליזלזלו בה מש' קולא דאית ביה דטבול יום כשר בה כדלעיל. [פירוש רבינו אליקים].
------
ור' יהודה לקבוע ליה מקום מנא ליה. פ' כי בפסוק זכר המצח שתי פעמים דכת' והיה על מצח אהרן ונשא אהרן את עון הקדשים אשר יקדישו בני ישראל לכל מתנות קדשיהם והיה על מצחו תמיד לרצון להם לפני ייי. על מצח ונשא למד ממנו שאם הסיר מעל מצחו שאינו מרצה ועל מצחו השני למד ממנו קביעת מקום. נפקא ליה מצח מצחו. פ' היה לו לומ' והיה על מצח תמיד למה אמר והיה על מצחו תמיד לאפוקי נשבר הציץ. [פירוש קדמון].
------
ור' יהודא נשבר הציץ מנ''ל. אי קשיא כיון דר' יהודא בעי על מצחו לרצות אם נשבר תיפוק לי' שאינו על מצחו. תשובה אם אין לו פסוק על נשבר הציץ על מצח ונשא דיליף מני' דאי תלי בסיכתא לא מרצה יוציא אותו לנשבר הציץ ולעולם מנ''ל דבשאינו על מצחו אינו מרצה. [תוס' רי''ד].
------
ולרבי יהודה נשבר הציץ מנליה. וא''ת הא לא איצטריך לר''י לאפוקי נשבר דהא אפילו שלם כיון דאינו על מצחו א''ר יהודה דאינו מרצה וכל שכן נשבר. וי''ל דאי דנפיק ליה לר''י דנשבר הציץ דאינו מרצה מחד קרא לא הוה מוקי על מצחו ונשא באינו על מצחו ותלי בסיכתא מרצה כי אם בנשבר, אבל באינו על מצחו ותלי בסיכתא מרצה כשהוא שלם, דנראה יותר דאינו מרצה כשהוא נשבר מכשהוא שלם דאינו על מצחו, אבל השתא דנפיק ליה לר''י מעל מצחו ונשא דאפילו כשהוא שלם כיון דאינו על מצחו אינו מרצה, שפיר קא מיבעי ליה לר''י נשבר הציץ מנליה. כורך עליה גמי. שלא לעמוד ערום בפני השם. אבל אין הטעם משום מחיקה. דכתיב לא תעשון וגו' אבל גרמא שרי. [תוספות רבינו פרץ].
------
ואע''פ שר' חנניה סגן הכהנים היה קודם לר' עקיבא אל תתמה על ההיא דתנן במס' פרה פ''ג [מ''א] ומייתינן לה בפ''א דסדר יומא בגמרא מפרישין כהן גדול [ח' ע''א], נימא כתנאי אי טומאה דחויה בציבור או התר' דתנן אחד זה ואחד זה פי' כהן גדול ביום הכיפורים וכהן השורף את הפרה מזין עליו כל ז' מכל חטאות שהיו שם דברי ר' מאיר ר' יוסי אומר אין מזין עליו אלא ג' וז' בלבד, ר' חנניה סגן הכהנים [אומר] כהן השורף את הפרה מזין עליו כל ז' כהן גדול ביום הכיפורי' אין מזין עליו אלא ג' וז'. ואין לתמוה כמו שכבר כתבתי כבר ששונה דברי הראשונים עם האחרונים כההיא דפ''א דפסחים [י''א ע''ב] ר' מאיר אומר אוכלין כל חמש ושורפין בתחילת שש בין חולין בין תרומה ר' יהודה אומר אוכל כל ארבע ותולין כל חמש ושורפין בתחילת שש. ר''ג אומר חולין כל ארבע ותרומ' כל חמש וכו' והרי ר''ג שקדם להם אלא המסדר' שסדרו משנה ובריית' כל מחלוקת שנחלקו האחרונים ומצא' דברי הראשונים עניין הכרעה שנה דברי החולקים וסדר דברי הראשונים דאיירו נמי בה אחריה' כעניין הכרעה, אי נמי כההיא דבמה אשה [שבת נ''ט ע''ב] ת''ר לא תצא בעיר של זהב אם יצתה חייב' חטאת [דברי ר' מאיר], הרי איסור תורה לחיוב, וחכמים אומר' לא תצא מדבריהם מיהו אם יצתה פטורה דתכשיט הוא ולכתחילה שרי אלא משום דילמא שלפא ור' אליעזר אומר יוצא לכתחלה דאשה חשובה לא שלפה, בעניינים אילו סדרו המסדרים האחרונים דברי הראשונים שדברו במה שחלקו האחרונים ומסדרן על הסדר. בתחילת גמרא פ' טרף בקלפי [יומא ל''ט ע''א] ר' חנניה סגן הכהנים אומר למה סגן ממונה שאם אירע פסול בכהן גדול נכנס ומשמש תחתיו ובירושלמי בסדר יומא פ' אמר להן הממונה [ה''ח] ה' דברים היה הסגן משמש הסגן מימינו וראש בית [אב] משמאלו הסגן אומר לו אישי כהן גדול הגבה ימינך, הניף הסגן בסודרין אחז הסגן והעלהו, במס' תמיד בפ' החלו [פ''ז מ''ג], ולא היה כהן גדול מתמנה עד שמתמנה הסגן שהיו ממנין הסגן ואח''כ כהן גדול כדאמר ר' חנניה סגן הכהנים. ובמס' נזיר פ' כהן גדול [מ''ז ע''ב] איבעי' להו משוח מלחמה וסגן הי מינייהו עדיף לעניין ליטמא למת מצוה ומסיק דלעניין טמויי משוח מלחמה מטמא כדר' חנניה סגן הכהנים אבל להחיותו אמר מר זוטרא דמשוח מלחמה קודם משום דתלו ביה רבים, וכן מצאתי במגילת סתרים דר' ניסים, שהביא על פר הבא על המצות וכו' ובזבחים פ' טבול יום [ק''ב ע''א] משמע שקדושת סגן עדיף ממשוח מלחמה דתניא חמש שמחות היתה אלישבע יתירה על בנות ישראל יבמה מלך אישה כהן גדול בנה סגן בן בנה משוח מלחמה ואחיה נשיא שבט. וי''ס שני בניה סגני כהונה, מדאלעזר היה סגן ופנחס משוח מלחמה ש''מ דקדושת אלעזר עדיף. ופרה שנשרפה במדבר ע''י אלעזר שהוא סגן וכן יסד הקלירי [יוצר לפרשת פרה] פעולתה בסגן וכן בתוספתא דמס' פרה [פ''ד ה''ג] ונתתה אל אלעזר שהוא סגן. גרס' בפ' משוח מלחמה במס' סוטה [מ''ב ע''א] ת''ר ונגש הכהן יכול (לכל) [כל] כהן שירצה ת''ל ודברו השוטרים מה שוטר בממונה אף כהן בממונה ואימא כהן גדול דומיא דשוטר מה שוטר שיש ממונה על גביו אף כהן שיש ממונה על גביו. ואימא סגן דהיינו אחר כהן גדול ומשוח מלחמה מנלן ומשני סגן לאו ממונה דתנן א''ר חנניה סגן הכהנים למה סגן ממונה וכו'. בסנהדרין פרק כהן גדול [י''ח ע''א], כשהוא מנחם את אחרים כל העם עוברים והממונה ממצעו ות''ר [שם י''ט ע''א] כשהוא עומד בשורה לנחם אחרים, סגן ומשוח מלחמה עומד בימינו וכו' ואמר רב פפא ש''מ מהא מתנית' תלת ש''מ היינו סגן היינו ממונה דמתניתין אלמא לסגן קרי ליה ממונה לא לשום דבר אלא שאם אירע וכו'. ונראה דהיינו הירושלמי שפי' אמר להן הממונה דהוא סגן וסגן שררה שלו מרובה ממשוח מלחמה, דגרס' בשלהי מס' תעניות [ל''א ע''א] ת''ר בת מלך שואלת מבת כהן גדול בת כהן גדול מבת סגן בת סגן מבת משוח מלחמה וכו'. גרס' במס' אבות פ' עקביא [מ''ב] ר' חנניא סגן הכהני' אמר הוה מתפלל בשלומה של מלכות כמה שנאמר [ירמיהו כ''ט] דרשו שלום העיר והתפלל על כי בשלומ' יהיה לכם שלום. וגרס' בספרי [פ' נשא] וישם לך שלום ר' חנניה סגן הכהנים אומר זה שלום מלכות וכן הוא אומר למרבה המשרה ולשלום אין קץ וגומר. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך ר' חנניה סגן הכהנים].
------
ר' מאיר סבר אמרינן טבילה בזמנה מצוה. פ' ולפי' מזין באחד שמא ג' ובב' שמא ג' ובג' שמא ג' וכן שאר כל הימים שיתכן שיהא יום אחד מאילו הימים זמנה של טבילה. ר' 
יוסי אומר יורד וטובל כדרכו. פ' בלא כריכת גמי שטבילה בזמנה מצוה. ובלבד שלא ישפשף פ' לא יעביר ידו על בשרו שהוא השפשוף שימצא מוחק את השם בידים אלא מניחו כמות שהוא ואם ימחק ימחק מאליו. ר' מאיר סבר מקשינן הזאה לטבילה. פ' וכאשר הטבילה בזמנה מצוה כך ההזאה בזמנה מצוה ולפי' מזין עליו כל שבעה עד שיהיה בהן 
זמנו שאי אפשר שלא יהא בהן שלישי ושביעי שהוא זמנו. [פירוש קדמון].
------
הרי זה לא ירחוץ. פי' בקו' שלא ימחקנו... ולא נר' לר' אלא טעמיהו דרבנן משו' דאסור לעמוד ערום בפני השם, ומשו' מחיקה ליכא איסורא דלא תעשון כן לה' כת', עשייה היא דאסיר גרמא שרי, הכי משמ' במס' שבת [ק''כ ע''ב] בפרק כל כתבי הקדש. וקיימ' לן דבטבילה בזמנה מצוה קא מפלגי. דהכי מוקמינן להו לפלוגתייהו במסכת שבת [שם] דאי איכא גמי אפי' ר' יוסי מודי דכורך עליו, אלא בדליכא גמי [בידו] ובעי לאהדורי עלה פליגי [דרבנן] סברי טבילה בזמנה לאו מצוה היא ומהדרינן [עליה], ור' יוסי סבר מצוה היא ולא מהדרינן. טבילה בזמנה. מה שפי' בקו' דכת' וחטאו ביום השביעי וכבס בגדיו ורחץ, לא בא זה [אלא ללמד] על הטבילה שתהא ביום השביעי והזאה נמי מקשינ' לטבילה, לא הוה ידע ר' מהו דהא וחטאו אהזאה כת' וביה כת' ביום השביעי, נמצא שעיקר הזמן אהזאה כת', ומאי קאמ' לא בא זה אלא ללמד על הטבילה שתהא ביום [ה]שביעי והזאה מקשינן לטבילה. [תוס' ר''י הלבן].
------
אלא דכולי עלמ' הני תנאי אמרי טבילה בזמנה מצוה כו'. תימה לר' יוסי הואיל דאית ליה טבילה בזמנה, הרי צריך כהן לטבול כל ז' מספק, ומה תועיל טבילה בלא הזאה הואיל ואין מזין עליו אלא שלישי ושביעי בלבד, דהא טבילה שקדמה להזאה אינה טבילה, ובסיפרי מפיק ליה בהדיא מקרא דאינה טבילה, והכי תניא וכבס בגדיו ורחץ במים וטהר בערב מה ת''ל לפי שהייתי אומ' אם קדמה טבילה להזאה יצא, ת''ל וחטאו ביום השביעי ואחר כך וכבס בגדיו ורחץ במים לומ' שאם טבילה קדמה להזאה (אינה טבילה, ובסיפרי מפיק ליה בהדיא מקרא דאינה) לא יצא, תריץ דזמן טבילה אינה [אלא] לאחר הזאה דהכת' תלאה אחר הזאה, וכל זמן שלא הזה לא חל עליה זמן טבילה ואין לו מצוה לטבול כל זמן שלא הזה היל' לר' יוסי הואיל דלית ליה הזאה בזמנה מצוה ואין מזין עליו אלא שלישי ושביעי הכי נמי אין לו מצוה לטבול אלא שלישי ושביעי לאחר הזאה ואין צריך טבילה נמי אלא שלישי ושביעי. 
מ''ר. מעלה בעלמא היא. משו' דטהרת כל הציבור היא. 
[תוס' ר''י הלבן].
------
מסקינן בפ''ק דיומא (ח' א') דרבי מאיר ורבי יוסי ורבי חנינא סגן הכהנים סוברין טבילה בזמנה מצוה ולא מקשינן הזאה לטבילה לבד רבי מאיר שסובר מקשינן, וכן פייט ר' אליהו הזקן באזהרות טבילה בזמנה מצוה. אמנם מורי רבינו יהודה כתב דהאידנא קיימ''ל כרבי יוסי בר' יהודה דאמר בפרק המפלת (נדה ל' א' ותד''ה ושמע) דלא אמרינן טבילה בזמנה מצוה תדע שהרי נשים שלנו אינן טובלות אחר שבעה ימי נדות. [סמ''ג עשין סימנים רל''ב—רל''ג].
------
פסק רב אלפס דאין מברכין על הטבילה הואיל ואין מצוה בזמן הזה אבל טבילה שהיא מצוה כגון יולדת והזבה מברכין ואח''כ טובלין ולא תקשי לן מכל המצות כולן מברך עליהן עובר לעשייתן חוץ מן הטבילה דההוא בטבילת גר ועבד דלא חזי לברוכי וטבילת גר כתב ריא''ז דהוי ביום ובשלשה כדאמר פ' החולץ. [ריקאנטי סימן תקפ''א].
------
ואדם שנתן רשות לאשתו למנוע מן הטבילה מפני הצינה אחרי שהוא מדעת שניהם הרשות בידה כי רבינו תם פסק דטבילה בזמנה אינה מצוה. אבל היכא שהוא אומר לה לטבול והיא אינה רוצה ההיא הויא מורדת מתשמיש ומיהו אם היא חולה ואינה יכולה לסבול הצנה בימות החורף אי אפשר לה ולא הויא מורדת ומחמין לה עששיות כמו לכהן גדול וכן ראיתי בצרפת. נעתק מכתב יד מהר''ם ז''ל. [תשב''ץ סימן תפ''ב].
------
הרי שהיה שם כתוב על בשרו. ומסיק בגמרא דכולי עלמא טבילה בזמנה מצוה, עיין סוף פרק (בנות כותים) [המפלת] (ועיין בתוספות דף ח' פרק זה שכתב ר''ת לאו מצוה). [האגודה].
------
אין בין כה''ג ביוה''כ לכהן השורף את הפרה, אלא שזה פרישתו לטהרה — הכהן השורף את הפרה ואין אדם נוגע בו, וכה''ג ביוה''כ פרישתו לקדושה וכהנים הטהורים נוגעים בו. [הערוך ערך ערבגה].
------
@ ח' ע''ב
פרישתו לקדושה, בעלמ', כדי לזמנו לעבודה, ולאו מש' טהרה מש' חששא דקבר התהום. אין אחיו הכהנים נוגעים בו, דטמאין לגביה. אי כר' מאיר אי כר' יוסי, [ל]תרוייהו לא משמ' לעיל חילוק בין כהן השורף את הפרה לכהן גדול, אבל הא ודאי איכא ביניהו שזה לטהרה וזה לקדושה, ואיכא נמי האי ביניהו זה מזין עליו כל שבעה וזה שלישי ושביעי ותו לא. מתקיף לה ר' יוסי ביר' חנינא, אהא דקתני לעיל [ח' ע''א] מזין עליו כל ז'. בשלמ' ראשון, מזין עליו דאיכא לספוקי ביה שמא שלישי הוא לטומאה דקודם פרישתו ב' ימים ניטמא והשתא יום שלישי שהוא זמן הזאה היינו ביום ראשון לפרישתו. יום שני לפרישתו, נמי להכי מזין עליו דאיכא למיחש שמא זמן הזאה הוא, כגון שניטמא יום אחד קודם לפרישתו (והאי) [והוי] יום ג' (לפרישתו) [לטומאתו] [ו]טעון הזאה דאיכא למימ' זמן הזאה הוא שניטמא יום (ראשון) [שני] הוי שלישי. שישי, נמי איכא למיחש יום שביעי הוא, דיום אחד קודם פרישתו ניטמא, [ד]שיני לפרישתו שלישי הוא, ושביעי נמי להכי טעון הזאה דאיכא למימ' שמא יום ראשון שנפרש בא על אשתו ספק נידה וניטמא, והיינו יום ז' דהוי זמן הזאה. אלא ברביעי, לפרישתו אמאי טעון הזאה. לא בשביעי, איכא לספוקי דליבעי הזאה דאפי' אם שביעי הוא לא מהניא הך הזאה, דאם זה שביעי הוי יום אחד קודם פרישת[ו] שלישי ולא היזו עליו בג' לטומאתו והזאת ז' בלא ג' אינה כלום. ולא בשלישי איכא לספוקי, דהא מיום שנפרש לא ניטמא. אמ' ליה ולטעמיך, מצית למיפרך נמי דקתני כל ז' והזאה כל ז' מי איכא. והא קיימ' לן, במסכת פסחים בפרק אלו דברים [ס''ה ע''א]. דהזאה שבות כול', ומפיק טע' גזירה שמא יטל לשפופרת שבה מי חטאת בידו ויעבירנה כול'. אלא מאי אית לך למימ', כדקאמ' כל ז' לבר משבת קאמ'. א' רבא הילכך, דאמרי' דרביעי ושביעי אין מזין היכא דאיפשר לתקוני מילתא (מילתא) דליתי רביעי ושבת בחדא, מתקנינן. ובכהן גדול ביום הכיפורים דלאו בדידן תליא מילתא אלא בקיבעא דירחא, דלאחר קביעות החודש של ראש השנה הוא דאזלינן, ובתלתא בתשרי בענן לאפרושי כי היכי דליעביד פרישה קודם יום הכיפור' ז' ימים, דיום הכיפור' לא מצינן למידחי ליום אחר הילכך כל אימת דאיתרמי ראש השנה בתלתא בתשרי מפרשינן ליה ואע''ג דלא אתי יום רביעי לפרישה בשבת...0. דבדידן תליא מילתא, דאיזה יום שירצו יכולין [לעשות] את הפרה, לכך מכוונים כי היכי דמיתרמי יום רביעי לפרישתו בשבת, דהשתא בלאו הכי לא הוי מזה, ולא מבטלינן הזאה אלא יום אחד. בילווטי, עשירים, כמו בולאות של יהודה, ועל שם כהנים גדולים שהיו עשירים קרי ליה הכי. מתוך שנותנין ממון לכהונה, כלומ' מתוך שהיו כהני בית שיני רשעים ולא היו ראויין לכהונה גדולה אלא היו נותנין ממון על הכהונה למלך ולא היו מוציאין שנתן ומידי שנה בשנה היה עומד כהן חדש, ולפי שהיתה אותה לשכה לצורך כהנים גדולים, כל כהן וכהן שנמשח סותר אותה לשם שמים וחוזר ובונה אותה בניין נאה מן הראשון, ולפי שנסתרת מידי שנה בשנה ונבנית כפרהדרין הללו שמחלפין אותם כל שנה וקורין אותה לשכת פרהדרין. פרהדרין, אילו בני אדם שממונין לגבות את המס מן הבתים לצורך מידת העיר, וקורין אותן בלש' אשכנז בלנטש, וכן נוהגין בארץ אשכנז להחליף את אותן הממונין על השערים של לחם של בשר ושל פירות מידי שנה בשנה. הנחתומין, שקונין תבואה מעמי הארץ. [פירוש רבינו אליקים].
------
כמאן אי ר' מאיר אי ר' יוסי. פ' שהשוו שניהם כהן השורף את הפרה לכהן שליום הכפורים בהזאה ולא עשו ביניהן הפרש בהזאה. דאי ר' חנינה סגן הכהנים הא איכא נמי הא. פ' כי ר' חנינא סגן הכהנ' עשה הפרש בין כהן שליום הכפורים לכהן השורף את הפרה בהזאה שבפרה מזין עליו כל ז' ושליום הכפורים ג' וז' בלבד ולפום הכי לא מיתוקמא הא ברית' דאמרה אין ביניהן הפרש אלא בפרישה אליבא דידיה. חמישי שמא ו' שמא ז'. פ' מזין עליו בה' שמא ז' הוא לו ויהיה יום ראשון ג' שלו ונמצאת מזה עליו בג' ובז' כהלכתו וכן הזה עליו בו' שמא ז' הוא ויהיה הג' שלו ביום א' ונמצאת מזה בג' ובז' כהלכה וכן תזה עליו בז' שמא ז' ודאי הוא ויום ג' ג' שלו ודאי אלא ביום ד' למה מזין עליו כל עיקר אם תספק אותו שמא ג' שלו הוא היה לך להזות עוד ביום הח' כדי שיהא הח' ז' ואם תספק אותו שמא ז' שלו הוא ובא יום הג' שלו היום שלפני הז' ימים שהפרשת אותו בהן ונמצא אותו היום בלא הזאה והזאת ז' בלא הזאת ג' או הזאת ג' בלא הזאת ז' מה הועיל ולפי' אין צורך בהזאת יום ד' כלל. תלתה בתשרי מפרשינן ליה. פ' ולפי' על כל פנים לא ימצא להזות עליו (אלא) מן (השביעי) [השבעה] אלא ה' ימים משום ד' ושבת. [פירוש קדמון].
------
שנינו במסכת פרה (פ''ג מ''א), כל שבעת ימים מזין עליו מכל הפרות שנשרפו כבר (ע''פ רמב''ם פרה אדומה פ''ב ה''ו). לא מצאו משבע עושין משש מחמש מארבע משלש משתים מאחד, ומי עשאן הראשונה עשה משה והשנייה עשה עזרא ושבעה מעזרא ואילך שמעון הצדיק עשה שתים ויוחנן שתים אליהו עיני וחנמאל המצרי וישמעאל בן פאבי עשו אחת אחת (מ''ה). ומדקדק בפרק קמא דיומא (ח' ב') בשלמא ראשון מזין עליו שמא הוא שלישי לטומאה שני שמא שלישי שלישי שמא שלישי חמשי שמא שביעי ששי שמא שביעי שביעי שמא שביעי אלא רביעי למה לי הזאה לא בשלישי איכא לספוקי ולא בשביעי איכא לספוקי שאם הוא שביעי נמצא שלא הזו עליו בשלישי, ולטעמך הזאה כל שבעה מי איכא והא קיימא לן הזאה שבות ואינה דוחה [את ה]שבת אלא מאי אית לך למימר לבד משבת הא נמי לבד מרביעי, אמר רבא הילכך כ''ג ביוה''כ דלאו בדידן תליא מילתא דזמן הפרשתו אלא בקבועא דירחא תליא מילתא דבתלתא בתשרי בעינן לאפרושי כל אימת דמתרמי תלתא בתשרי מפרשינן ליה וכהן השורף את הפרה דבדידן תליא מילתא מפרשינן ברביעי כי היכי דתרמי רביעי שלו בשבת. [סמ''ג עשין סימנים רל''ב—רל''ג].
------
אלא מאי אית לך למימר שבעה לבר משבת. נ''ל שאם הי' יום שביעי שבת שמקדימין להפרישו שמנה ימים קודם כדי לקיים הזאה שלישי ושביעי שאם לא יזה בשביעי מה מועילו שמזה בשלישי אלא מקדים יום אחד. [תוס' רי''ד].
------
היל' כהן גדול ביום הכיפורים דלאו בדידן תליא מילתא [אלא בקביעא דירחא תליא מילתא] בתלתא בתשרי כול'. ואי מתרמי בשבת ערב יום הכיפורי' נר' לר' שהיה ראוי להפרישו בשבת קודם לאותה שבת דהיינו בתרי בתשרי, כדי שיחול שביעי בערב שבת, דאי לא עבדי הכי, אתי שלא יטהר לגמרי, שאם ניטמא ביום פרישתו קודם פרישה, ולא יזו עליו בשביעי, בשבת בערב יום הכיפורי', נמצא שלא טהר לגמרי, ואע''פ שהזו עליו כל ששה אינו מועיל כלום, דהזאת שלישי נעשית ושל שביעי לא נעשית, ואנן בעינן והוא יתחטא בו ביום השלישי וביום השביעי, ואם הזה שלישי וששי או חמישי לא עשה כלום דשביעי למעוטי ששי קאתי, וכן נרא' אי מתרמי נמי חמשה בתשרי, דהיינו שלישי להפרשה בשבת, שהיו מקדימין ומפרישין בתרי בתשרי, כדי שיבוא שלישי להפרשה בערב שבת, דאי לא עבדי הכי אתי נמי שלא יטהר לגמרי, שאם נטמא ביום פרישתו ולא יזו עליו בשלישי, נמצא שלא טהר כלום, דהזאת שלישי לא יתקיים, אע''פ שהזו עליו באותן שני ימים קודם שבת אינו מועיל, דחיטוי ביום השלישי לטומאה דווקא בעינן למעוטי שיני, שאם הזה שיני ושביעי לא עשה ולא כלום, אבל אם הזה רביעי ושמיני נטהר הואיל שכבר חל זמן טהרת שלישי, ואם איחר אינו כלום, אבל שיני ושביעי דקודם זמן הוה, אינמי שלישי וששי או רביעי ושביעי דממעט בימי [טהרה] בין הזאה להזאה התם ודאי לא טהר, ושלישי ושמיני הוה מספקא לר' אי טהר אי לא, דאי דווקא בעי ד' ימים בין הזאה להזאה, ולא שיהא יותר, וסוף מצא ר' בירוש' דסיפרי [ספרי זוטא חקת י''ט] דטהר, וה''ג התם וחטאו ביום השלישי, יכול שלישי סמוך למיתה, אמ' [שוב שלישי] אם לימד שלישי סמוך למיתה כבר אמור אלא למיד על שלישי רחוק מן המיתה שטהר ביום השביעי יכול הזיית שלישי תהא רחוקה מן המיתה, אבל שלשביעי סמוך לשלישי אמ' שוב בשביעי אם לימד שביעי סמוך (לאילו) לשלישי כבר אמור אלא לימד על שביעי רחוק מן השלישי שטהר. [תוס' ר''י הלבן].
------
פיס'. ללשכת פרהדרין. תניא, אמ' ר' יהוד' וכי לשכת פרהדרין היתה, והלא לשכת בליוטי היתה. פי' לשון עושר וגדולה, כדאמרי [גיטין ל''ז ע''א] פרוזבולי ובולאות שביהודה. אלא בתחילה היו קורי' אותה לשכת בליוטי, ומתוך שהיו נותנין עליה ממון לכהונה ומחליפין כל י''ב חודש, כפרהדרין הללו שמחליפין אותן כל י''ב חודש, קורין אותה לשכת פרהדרין. פי' היו נותנין ממון כדי להעמידן בכהונה גדולה, כדאמרינן [י''ח ע''א] תרקבא דדינרי עיילא ליה מרתא בת בייתוס לינאי מלכא דאוקמיה ליהושע בן גמלא בכהני רברבי, ובכל שנה ושנה היו נחלפין על ידי ממון, כפרהדרין הללו שהן מושלי המלך שמתחלפין בכל שנה ושנה ונקראין פרהדרין, בעבור זה חזרו לקרותה לשכת פרהדרין. [פסקי הרי''ד].
------
לשכת בליוטי היתה — פירוש חכמי העצה ול''י הוא. [הערוך ערך בליוטי]. נחתומים לא חייבו אותן חכמים להפריש — תרגום אופה (בראשית מ', א') נחתומא. [הערוך ערך נחתום].
------
בילווטי. לשון עשירות ושררות, כמו בולאות שביהודה [גיטין ל''ז ע''א], וכדאמ' [שם] פרוסבול פרוס בולי ובוטי, עשירים ועניים. מחליפין כל שנים עשר חודש. יש מפרשי' לשם שמים היו מתכוונין ומוציאין ממון הרבה עליה כל אחד שיהא לכל אחד זיכר בכהונה גדולה. ונר' לר' שהממון שהיו נותנין על הכהונה למלכי בית הירודוס היו נותנין ולא למלכי חשמונאי, והאי דאמ' ביבמות [ע''א ע''א] תרקבא דדינרי עיילא מרתא בת בייתוס לינאי מלכא על דאוקמוה ליה להושע בן גמלא בכהני רברבי, מפרש בהלכות גדולות דינאי ממלכי בית הירודוס היה. [תוס' ר''י הלבן].
------
ראיתי תשובת אבא מרי נ''ע ר' יואל הלוי וזהו לשונו. לפי שראיתי יהודים המחזרים לקנות מיהודים אחרים שבא לידם טריפה ואח''כ מוכרים אותם לגוים ומרויחים וחוזרים וקונים טריפות אחרים מן היהודים ומוכרים לגוים. נתתי אל לבי ומצאתי בפ''ז דשביעית במשנה (ד') ומייתי לה בפרק כל שעה (כ''ג ע''א) צידי חיה ועופות ודגים שנתמנו להם מינין טמאים מותר למכרם ר' יהודה אומר אף מי שנתמנה לו לפי דרכו לוקח ומוכר ובלבד שלא תהא אומנתו בכך וחכמים אוסרים. ותו גרסינן לעיל מהך משנה (מ''ג) קליפי רימון והנץ שלו קליפי אגוזים והגרעינין יש להם שביעית ודמיהן שביעית הצבע צובע לעצמו אבל לא בשכר שאין עושין סחורה בפירות שביעית ולא בבכורות ולא בתרומות ולא בנבילות ולא בטריפות ולא בשקצים ולא ברמשים. וגרסינן בגמ' ירושלמי (שם) מהו לצבוע בטובת הנאה ומסיק דאסור לצבוע בטובת הנאה טמאים הם לכם וכתיב וטמאים יהיו לכם אלא אחד איסור אכילה ואחד איסור הנאה. ומסיק כל דבר שאיסורו דבר תורה אסור לעשות בו סחורה וכל דבר שאסור מדבריהם מותר לעשות בו סחורה. ופריך והרי חמור, פירוש דאסור מן התורה, ומותר לעשות סחורה, ומשני חמור למלאכה הוא עומד והרי גמל למלאכתו הוא גדל. פירוש אינו עומד לאכילה כי אם למלאכה ולהכי שרי. הרי לך דאין עושין סחורה בטריפה וכיוצא בה כדתנן במתניתין. ומדתנן בסיפא ציידי חיות ועופות שנתמנו להם מינין טמאים דמותר למוכרם, משמע דווקא נתמנו אבל לחזור ולקנות ולמכור אסור. אבל אם יכול הסרסור לסייע לבעל הטריפה למכור לגוי, מותר, ויטול שכר טרחו. יואל ב''ר יצחק הלוי זלה''ה. ואני אליעזר בנו הלוי נראה לי דמותר. דפסקינן בגמ' ירושלמי (שם) הלכה כר' יהודה דשרי אם אין אומנתו תדיר בכך. והתם מפורש שפיר מה נחשב אומנתו בכך. ונתמנה דר' יהודה פירוש נתמנה לו לפי דרכו לקנות ולמכור, ואין אומנתו בכך. כדקתני לוקח ומוכר. וזהו לשון הירושלמי בפ''ז דשביעית תמן תנינן א''ר יהודה אימתי בזמן שאין לו אומנות אלא הוא אבל יש לו אומנות שלא הוא הרי זה מותר היך עבידא היה יושב ובטל ממלאכתו כל שני שבוע וכיון שהתחיל שביעית התחיל מפשט ידיו ונושא ונותן בפירות עבירה אם יש עמו מלאכה אחרת כשר ואם לאו פסול אבל אם היה יושב ועוסק במלאכתו כל שני שבוע וכיון שבאת שביעית התחיל לישא וליתן בפירות עבירה אפילו שאין עמו מלאכה אחרת מותר. ר' אבא בר זבדא ר' אבהו בש''ר אליעזר הלכה כר' יהודה דמתני' איקלס ר' אבא בר זבדא דאמר שמועה משום זעיר מיניה תני ר' חייא לחומרא היך עבידא היה יושב ועוסק במלאכתו כל שני שבוע וכיון שהתחיל שביעית התחיל לישא וליתן בפירות עבירה אם יש עמו מלאכה אחרת מותר ואם לאו אסור אבל אם היה בטל ממלאכתו כל שני שבוע ובשביעית התחיל לישא וליתן בפירות עבירה אע''פ (שאין) [שיש] עמו מלאכה אחרת אסור לא בדא א''ר אבא בר זבדא א''ר אבהו בש''ר אלעזר הלכה כר' יהודה דמתני' איקלס ר' אבא בר זבדא דאמר (שמואל) [שמועה] בשם זעיר מיניה אף הכא כן א''ר יוסי בר בון תמן אין מלכות אונסת ברם הכא מלכות אונסת. ונ''ל דהירושלמי מדמי הך דר' יהודה להך דתנינן בפרק זה בורר (כ''ד ע''ב) דבתרוויהו כי יש לו אומנות שלא הוא מותר. ומסיק רבא הילכתא כר' יהודה דמתני' דשביעית דעלה קיימינן. ומיהו נראה נמי דהלכתא כר' יהודה דפרק זה בורר דאימתי לפרש [בעירובין פ''א ע''ב]. (שייך לעיל איקלס (רבא) [ר' אבא] פי' שבחוהו חכמים דאמר דבר בשם אומרו אע''פ שקטן ממנו). ואפילו לפום חומרא דר' חייא שרי דאין לך אדם שאין עמו מלאכה אחרת שיהיה בטל ממלאכה ומיוחד לעשות סחורה רק בנבילות וטריפות. וגרסינן לעיל מיניה בירושלמי ר' יהושע נסיב ויהיב בהדין מורייסא ר' הונא נסיב ויהיב בהדין חילטיתא. נ''ל דכל הני איסורא דרבנן הילכך מותר לסחור בהן אפילו אומנתו בכך. תני לא יהא חמשה מלקטי ירק ואחד מוכר אבל הוא מוכר שלו ושל חברו חמשה אחין לוקטין ואחד מוכר על ידיהן א''ר יוסי בר בון ובלבד שלא יעשו פלטר מאי ובלבד שלא יעשו פלטר דלא יהא מזבין בהדין אתרא בכל שעה ואית דבעי מימר דלא יהא מזבין כל שעה תני החנוני שהיה מבשל ירקות בשביעית לא יהא מחשב שכרו על דמי שביעית אבל מחשב הוא על היין ועל השמן ועל ההבטלה ר' אילא מפקד לאילין חלטרייא לא תהוי מחשבי אגריכון על משחה אלא על הטייה. משמע נמי מהכא דלכ''ע אגר (מטילי') [בטלה] שרי למשקל. וכ''ש אדם שיש לו אומנות אחר [ו]מתבטל מאותו אומנות כשעוסק במכירת האיסור. ודכוותה אמרינן בפ''ב דכתובות (ק''ה ע''א) קרנא אגר בטיליה שקיל היכא דמוכח שרי אע''ג דאסור לקבל שכר כדי לדון. ודכוותה אמרינן במסכת נדרים בפרק אין בין המודר (ל''ז ע''א) ואע''ג דשכר שימור שבת אסור, ע''י הבלעה שרי שמשכירו לשבוע או לחודש וכו' כדאיתא התם. ובמסכת בכורות בריש פרק כל פסולי המוקדשין (ל''א ע''ב) גרסינן מעשר בהמה של יתומים מוכרין אותו ומעשר בהמה דגדול ששחטו מבליעו בחלבו בגידו ובקרניו. ומייתי עלה הא דתניא הלוקח לולב מעם הארץ בשביעית נותן לו אתרוג במתנה וכו' עד מבליע לו דמי אתרוג בלולב. ומפליג התם בין היכא דמוכחא מילתא ובין היכא דלא מוכחא מילתא. ובפרק השוכר את הפועל(ים) במסכת ע''ז (ס''ב ע''א) תנן השוכר את הפועל לעשות ביין נסך שכרו אסור שכרו לעשות עמו מלאכה אחרת אע''פ שאמר לו העבר לי חבית של יין נסך ממקום למקום שכרו מותר וכו'. והתם מיתפרש שפיר בגמרא (שם) ומסיק רבא לעולם דקדוש שכרו בקדושת שביעית ודקשיא לך פועל פועל דלא נפיש אגריה לא קנסו ביה רבנן חמרי' דנפיש אגרייהו קנסו ביה רבנן ומתניתין משום חומרא דיין נסך. הרי למדנו דבהבלעה שרו בשרו וגידיו וקרניו וחלבו. וכל מוכרי טריפה בהבלעה הוא. ואפילו גבי איסורי הנאה הקלו חכמים בשכר פועל ואע''פ שאסור להשתכר וגם תופס דמיו. והוא הדין נ''ל במידי דלאו איסורי הנאה דלכתחילה שרו בהבלעה כההיא דבכורות. וכי היכי דביתומים אחרים מוכרים ולא הם עצמם, הכי נמי בגדול שרי על ידי אחרים ובהבלעה. דכי היכי דמותר למכור לאחר הותר לו נמי בהבלעה לקבל שכר. ותניא בתוספתא דשביעית פ''ה (ה''ה) הצבעין והפטמין לוקחין מורסן מכל מקום ואינן נמנעין. נבילה ואין מוכרין אותה מחרוזות מחרוזות אבל מביאין חתיכות חתיכות על גבי מוטות ולא יהא מביא כלבים כופרים וחולדת הסנאים וחתולים וקופים ומוכרן לגוי ולשכור עליהן אבל המורייס וגבינת בית אוניקי הפת והשמן שלהן מותר למוכרן ולשכור עליהן. ונ''ל דהיינו טעמא, דאסור לגדל כלבים קופים וחולדת הסנאין וכו' כדאיתא בפרק מרובה (פ' ע''א), ומדרבנן אסור לעשות בהן סחורה דלאו למלאכתו עומד דחשו חכמים לתקלה [שמא] ישהא אותם מפני ריוח שלו. כדאמרינן בעלמא שמא יגדל מהן עדרים בתמורה (י''ח ע''א וש''נ). וכן חשו לתקלה בריש מעשר בהמה (בכורות נ''ג ע''א) ובסוף פ''ק דפסחים (כ' ע''ב) וביומא (ס''ו ע''א) ובבבא קמא (קט''ו ע''ב). אבל מורייס וכו' איסורן מדרבנן והילכך שריא. והיינו טעמא נמי דאסור לעשות סחורה בבכורות וכן בנבילות וטריפות. דהתם ליכא קרא וטמאים יהיו כמו בשקצים כדפרי' לעיל. ובפירוש סדר המשנה ראיתי שפירש נמי כדברי, רבינו יצחק מסימפון. לא בבכורות, משום דאתי לידי תקלה. וכלל זה אמרו חכמים כל דבר שאסור מן התורה אסור לעשות בו סחורה, פירוש בקביעות. זהו לשונו. משמע מדבריו דאין אסור אלא א''כ אומנתו בכך. ופירש לה אליבא דהילכתא אע''פ שלא פירש הרב דבר זה על דברי ר' יהודה מכל מקום לפי דרכו פירש כן ארישא דרישא ולא אפלוגתא דר' יהודה ורבנן. ועוד ראיתי שפירש רבינו. ר' יהודה אומר אף מי שלא היה צייד וכו' וחכמים אוסרין, ואמרינן מאי טעמא דרבנן דבציידים שרו ובהדיוטות אסור ותירץ ר' יוסי בר' בון בגמרא ירושלמי תמן אין מלכות אונסת הכא מלכות אונסת, פירוש לוקחת מס מן הציידין. ע''כ לשונו. ורוצה לומר שהתירו לציידין למכור מפני שנותנין מס למלך מן הציד ואין להם לפרוע אלא מזה שנתמנה להם מה שאין כן באדם אחר. ולפי פירושו חסר בירושלמי דידן, מאי טעמייהו דרבנן. וכן נראה דאליבא דר' יהודה בדוחק הוא בא לפרש. ומיהו תימא לי דרבנן דאוסרין היינו ת''ק אבל אם היו אוסרין אפילו בנתמנו הוה אתי שפיר. ומכל מקום עיקר פתרון מלכות אונסת כדפירש הרב.
ונראה בעיני שיש ראייה לענין זה שהתירו דבר שאין בו איסור מן התורה מפני דוחק ממון. דתנן (דמאי פ''ב מ''ד) הנחתומין לא חייבו אותם להפריש אלא (תרומה) [תרומת] מעשר וחלה. ומייתי לה בפ''ק דסדר יומא הלכה ללישכת פרהדרין (ח' ע''ב) ופריך עלה תלמודא וכו' אלא מעשר שני נסקיה וניכליה בירושלים ומשני אמר עולא מתוך שפרהדרין הללו חובטין אותם כל שנים עשר חודש ואומרים להן מכרו בזול לא אטרחינהו רבנן. פירוש כל שנה הממונין מעיינין במכר שער העיר, ואילו היו מוציאין יציאת הדרך היו מפסידין שאעפ''כ היה להן למכור בזול, לכך סמכו לומר שרוב עמי הארץ מעשרין הם ולא יעלו לירושלים. ועוד נ''ל דאין אסור למכור נבילות לקנות אותה אלא באיטליז בפרוטרוט מחרוזות, דהתם איכא למיחש לתקלה כדתניא ואין מוכרין אותם מחרוזות, אבל שלימה או חצייה או חתיכות נתח ירך וכתף שרי כדמסיים בברייתא. ותנן נמי (שביעית פ''ז מ''ג) לא יהא לוקח ירקות שדה ומוכר בשוק. וסתם שוק היינו מוכר מעט מעט, מדלא קתני ומוכר סתם. וקרובי ר' אליעזר ב''ר יוסף הביא לי ראייה להיתירא מפרק כל הבשר (ק''ו ע''א) דאמרינן כי אתא רב דימי אמר מים ראשונים האכילו בשר חזיר וכו', ורבין קאמר האכילו בשר נבילה. ומפורש במדרש תנחומא (פ' בלק סי' ט''ו) שהיה מוכר בשר נבילה לגוים, ולישראל בשר שחוטה. והיה סבור ישראל המוכר שהגוי היה האורח מפני שלא נטל ידיו והאכילו בשר חזיר או נבילה לרבין. ולא מסתבר לאוקמי בנתמנו כגון גר וגוי שירשו אביהם גוי או נתמנה לו על ידי צידה כשהיה צד צבי. ובאיסורא נמי לא דחיקינן ומוקמינן לה, כיון דמייתי לה תלמודא. מההיא עובדא וכ''ש מראיות דלעיל שהבאתי מהם להיתר ומכירה זו היתה בהיתר שהיתה לו גם אומנות אחרת או בעניינים אחרים שפירשתי לעיל. ולא להכריע את אבא מרי באתי אך הלכה אני דורש. אבי העזרי. אע''פ שאיני כדיי איני רשאי למשוך ידי ממצות מורי אבי העזרי. מה שפסק מורי להתיר סחורה [ב]נבילות וטריפות וסמך על מה שפסק בירושלמי כר' יהודה דאמר ובלבד שלא תהא אומנתו בכך, לא פסק ולא חדש בירושלמי אלא כפסק גמרא דידן בפרק זה בורר (כ''ו ע''ב) דפסיק ר' אבהו א''ר אלעזר הלכה כר' יהודה אסוחרי שביעית לפסלן לעדות, אבל בסחורת דברים האסורים [לא] פסק מידי. ופי' דירושלמי הלכה כר' יהודה דמתניתין, דזה בורר דמייתי תמן תנינן. (ומסקנ') [ומקשה] תמן א''ר בא בר זבדא ר' אבהו בש''ר אלעזר הלכה כר' יהודה דמתני', תמן, פי' בפרק זה בורר, אף הכא כן הכא בסחורה דברים האסורים שמחלוקת בין יש לו אומנות שלא הוא לאין לו, נלמד משם לכאן דהלכה כמותו, א''ר יהודה בר בון מלכות אונסת, פירוש גבי סוחרי שביעית נקל כר' יהודה מפני האנסין, כדמפ' בפרק זה בורר (כ''ו ע''א) משרבו האנסין מאן נינהו ארנונא, ותני עלה בתוספתא דפרק זה בורר (פ''ה ה''ב) ר' מאיר היה קורא אותן אוספי שביעית, כלומר וכשרין, ר' יהודה היה קורא אותן סוחרי שביעית ופסולין, ובכולן היה ר' יהודה אומר בזמן שאין להם אומנות אחרת פסולין. ואין חילוק בין אוספין לסוחרין שמחמת אונס מלכות מי שלא היה לו תבואה לעישור המלך היה קונה, הילכך מכשיר אפילו סוחרי' כשיש להם אומנות. אבל כשאין להם אומנות אחרת הרי אומנתו בכך בלא אונס מלכות. הכא בסחורה דברים האסורים אין אונס מלכות [לא] קיימא לן כוותיה אלא לעולם אסור כרבנן. אע''ג דלפי סוגיית הירושלמי משמע תמן, מתניתין דפרק זה בורר, נקט לה הכא אגב שיטפיה גירס' גמרא ירושלמי (ופרק) [דפרק] זה בורר (נקט לה הכא) כי גם פעמים רבות נמצא גם בתלמוד בבלי שלנו דלא מקפיד בין הכא להתם להחליף. ובירושלמי דזה בורר (פ''ג ה''ה) איתמר לגירסא זו אמתניתין דזה בורר דפסיק כר' יהודה ר' אבהו בש''ר אלעזר קודם שהזכיר משנת שביעית. ותו דהתם בגמרא דידן דפרק כל שעה (פסחים כ''ג ע''א) אסר לה ובין ת''ק לתנא בתרא חכמים אוסרים נראה דאיכא בינייהו דאפילו נתמנה להן אוסר תנא בתרא. שמחה ב''ר שמואל. [ראבי''ה סימן תתקע''ד].
------
הנחתומין לא חייבו אותן חכמים. פ' שאע''פ שהלוקח חטין מעם הארץ מעשרין דמאי הנחתומין הללו אין מתחייבין להפריש מן החטין שקונין מעם הארץ אלא תרומת מעשר. אלא תרומת מעשר וחלה. פ' תרומת מעשר מתחייב בה הלוי לכהן יתן לו מן העשרה שלקח אחד והוא מעשר מן המעשר וחייבין עליה מיתה בידי שמים ולפי' מפרישין אותה הנחתומין שמא מוכרי החטין לא הפרישו מעשר כלל. 
[פירוש קדמון].
------
@ ט' ע''א
לפי ששלח, יוחנן כהן גדול כול', בפרק בתרא דסוטה. אלא תרומה גדולה בלבד, דסברי דליכא עון מיתה אלא בההיא. מעשר ראשון, מותר לזרים. המוציא מחבירו עליו הראיה, דעל כהן להביא ראיה שאותו עם הארץ שהנחתם לקח הימנו ולא הפרישם. אלא מעשר שיני, דלא איבעי להו למיתב לאחריני, נפרשוה נחתומין ונסקוה לירושלם וניכלוה דמאי הפסד יש להם אם אוכלין אותו בירושלם. חובטין אותן כל שנים עשר חודש, בין ביושר בין שלא כדין. לא אטרחינהו רבנ', לעלות לירושלם, הואיל ומטריחין אותן הפרהדרין. פורסי, גיזברין. אלא י''ח כהנים גדולים, ישמעאל בן פיאבי אלעזר בן חרסום שהיו כולם צדיקים. כל אחד, ואחד מאותן ש' כהנים לא הוציא שנתו. ה''ג מפני מה חרבה שילה מפני שהיו בה שני דברים הללו גילוי עריות וביזיון קדשים. אע''ג דאמ' ר' שמו' בר נחמני כול', במסכת שבת. [פירוש רבינו אליקים].
------
וראה שאין מפרישין אלא תרומה גדולה בלבד. יש מפ' משו' דתרומה גדולה אין לה קצבה וחיטה אחת פוטרת הכרי ולא היה להן הפסד בדבר לפיכך לא היו מניחין שלא היו תורמין אותה, אבל מעשר ראשון ומעשר עני, ומעשר שיני שיש קצבה ויש הפסד לא היו תורמין. ואומ' להם מכרו בזול. לא אטרחינהו רבנן להפריש לכתחי' ושוב למכור, אלא ימכרו בלא הפרשה, והלוקח יפרישנו ויוליכנו לירושלם. ושנות רשעים תקצורנה. משמ' שמתים היו כולם ולא היו מעמידין אחר בחיי אחר שזהו איסורא לדחות מחיים. וביוסיפון משמ' כמו כן, ואינו חושב לשם אלא שלשה שדחו אותם בחייהם. [תוס' ר''י הלבן].
------
סבר לה כאבא אלעזר בן גימל דתניא ונחשב לכם וכו' מה תרומה גדולה וכו' (בכורות נ''ח ב' וש''נ). תימא מהיכא קים ליה בתרומה גדולה אומד ומחשבה טפי (מתרומה ומעשר) [מתרומת מעשר] אי מונחשב, הא עיקר קרא ופירושה (בתרומה ומעשר) [בתרומת מעשר] כתיבא. ודוחק לומר דאומד פשיטא ליה בתרומה גדולה משום דחיטה אחת וכו' (חולין קל''ז ב' וש''נ) ואגב אומד נקט מחשבה, דהוא גופ' מנלן דחיטה אחת פוטרת את הכרי אי לאו מונחשב. ותו דבירושלמי דתרומות (פ''א ה''ד) יליף לתרווייהו אומד ומחשבה מונחשב. ודוק ותשכח. אלא נראין הדברים דודאי מונחשב יליף. וכמו שהסביר רש''י הדבר אע''ג דבתרומת מעשר כת' בהן דכתיב מעשר מן המעשר, מסתברא לאוקמי בתרומה גדולה. ודכוות' מוקמי' והרמותם ממנו מן המוקף, בתרומה גדולה, בירושלמי (רפ''ב דתרומות) אע''ג דבתר[ומת] מעשר כתי'. וכמה משנ[י]ות שנינו דתרומת מעשר נוטלין שלא מן המוקף. והך מחשבה מיירי בדיבור כדנפרש לקמן. ומחשבה דקדשים יש להסתפק. ויש ראיות בזה ובזה. ולא נאריך בזה. ואי קשיא דמשמע דאומד ומחשבה לאו חדא נינהו, ובסוף פ''ק דביצה (י''ג א') גבי כותש ומחשב(ה) משמע דאומד ומחשבה חד הוא דפריך להו אהדדי. תריץ היכא דלא איירי אלא בחד מינייהו ליכא קפידא בלשון אומד, דמחשבה בעי למימר, אבל היכא דמזכיר תרווייהו צריך לפלוגי. ובירושלמי (תרומות פ''א ה''ד) פריך מתני' אהדדי. דתנן בפ''ק דתרומות (מ''ז) אין תורמין לא במידה ולא במשקל ולא במניין. ובפ''ד דתרומות (מ''ו) תנן המונה משובח והמודד משובח הימנו והשוקל משובח משלשתן. ומוקי לה חד בתרומה גדולה וחד בתרומת מעשר וכת''ק דאלעזר בן גימל דלא מקיש, דאילו (לדירה) [לדידיה] הא איתקשו להדדי. והא דתנן במסכת' אבות (פ''א מט''ז) אל תרבה לעשר אומדות, ותנן (ערובין נ' א' וש''נ) המרבה במעשרות וכו', ושני תרומה כולהו כת''ק דאבא אלעזר בן גימל. וכן משמע בפרק כל המנחות באות מצה (נ''ד ב') גבי תורמין תאנים על הגרוגרות במניין וכו' עד הוה ליה מרבה במעשרות וכו' ומשני בתרומת מעשר וכאבא אלעזר. ומיהו אבא אלעזר לא דבר בהיקש דתרומה ותרומ' מעשר, אבל ר' יוסי ב''ר יהודה דסבר כוותיה בפרק בתרא דבכורות (נ''ח ב') מקיש אכתי טפי. והיינו דלא מייתי בבכורות ובפרק כל הגט (ל' ב') בחד לישנא ובפ''ק דביצה (י''ג ב') ודוק ותשכח. וההיא דמנחות (איכא) הוה מצי לאוקמי אפילו במעשר וכר' יוסי ב''ר יהודה דבכורות. אלא דלישנא דתורמין משמע דבתרומת מעשר מיירי, דלא קתני מעשרין. ואי קשיא היכי מקיש בבכורות (נ''ט א') (תן) מעשר בהמתך למעשר דגן ומעשר ותרומה איתקשו, הא קיימא לן בפרק איזהו מקומן (מ''ט ב') דאין למידין למד מלמד בקדשים. וא''ת מעשר דגן חולין הוא, תינח למאן דאמר בתר מלמד אזלינן אלא למ''ד בתר למד אזלינן מאי איכא למימר. ויש לומר דמעשר דגן לאו (דהא הקיש) [היקש] הוא [דהא] איקרי תרומה, ותרומת מעשר נמי לאו היקש גמור הוא דכל שכן אקרי תרומה, אלא כלומר (ככל) [בכל] תרומה דיבר הכתוב ומעשר בהמה ומעשר דגן חד היקש הוא. ומיהו כסבור אני דפירוש בתר למד אזלינן, אף בתר למד ולא למעט המלמד. ולפי זה אין קשה כלום. וצ''ע. ונראין הדברים דמחשבה לא הוי נותן עיניו בצד זה (ועיניו בצד אחר) ואוכל בצד אחד. דהא רבנן נמי מודו בתרומה גדולה, ואי הוי תרומה כי האי גוונא אמאי אין מגביהין תרומות ומעשרות בי''ט ואין צריך לומר בשבת (ביצה ל''ו ב'), הא אמרינן בפרק נוטל אדם (קמ''ב א') גבי מעלין את המדומע וכו' והא קא מתקן, פי' בשבת, ומשני במסקנא כיון דאיפשר בנותן עיניו וכו' אפילו כי מגבה ליה לא הוי מתקן. הילכך על כורחין הך מחשבה דתרומת דאורייתא היינו שמפרש ממש ואינו קורא שם אלא בלבו. הילכך אין מגביהין. ולא שריא בנותן עיניו בצד זה אלא במדומע והיא מדרבנן, כדאיתא בנידה (מ''ז א') ובפרק הניזקין (נ''ג ב'), והקילו בה. ולהכי נקט ר' יהודה מעלין את המדומע. ובפ''ק דשחיטת חולין (ו' ב') העיד ר' שמעון בן זירוז על ר' מאיר שאכל עלה של ירק בבית שאן וכו' ודילמא נותן עיניו וכו'. ובפ''ק דביצה (ט' א') ובפרק עד כמה במסכת בכורות (כ''ז א') גרסינן תרומת חוץ לארץ אוכל והולך ואח''כ מפריש דסמכינן אנותן עיניו בצד זה ואוכל בצד אחר. וכולהו עיקרן דרבנן. אבל גבי דמאי אע''ג דרוב עמי הארץ מעשרין הן [שבת כ''ג ע''א], מיהו משום דשלח רבן יוחנן וכו' [יומא ט' ע''א] החמירו משום ספיקא דמעשר ותרומה דאורייתא ולכך החמיר. ואין מעשרין דמאי בשבת ולא שרינן אפילו בנותן עיניו וכו' דתנן בפרק במה מדליקין (ל''ד א') ספק חשיכה וכו' מעשרין את הדמאי, הא וודאי חשיכה אין מעשרין הדמאי. ומיהא מתרץ דלא קאמר (שם) הטבלתם את הכלים כדקאמר עשרתם עירבתם, אלא משום דטבילה אפשר למחר ע''י הערמה כדאיתא בפ''ק דביצה (י''ח א') אבל מעשר אי איפשר אפילו בנותן עיניו וכו' ולא בהגבהה. וכן עירוב. ותנן בפרק בתרא דדמאי (מ''ה) היו לו תאינים של טבל וכו'. וכמה מקומות משמע התם דאין מתקנין דמאי בשבת. ובפרק בהמה המקשה הלכה בן פקועה (ע''ה ב') במילתיה דר' שמעון שזורי משמע נמי הכי. וטעמא כדפרישית. כן קיבלתי מרבותיי וכן דעתי נוטה. אבי העזרי. [ראבי''ה סימן תתקל''ז].
------
תניא בפרק אחרון דמסכת סוטה (מ''ז א'—ב'), בימי יוחנן כהן גדול שהיה אחר שמעון הצדיק שלחו בית דין הגדול ובדקו בכל גבול ישראל ומצאו שהכל זהירים בתרומה גדולה ומפרישים אותה, אבל מעשר ראשון ומעשר שני ומעשר עני היו עמי הארץ מישראל מקילים על עצמם ולא היו מפרישים אותו, לפיכך גזרו שלא יהא נאמן על המעשרות אלא אנשים נאמנים כשרים אבל עמי הארץ פירותיהם ספק ואינם נאמנים לומר מעושרים הם וזהו הנקרא דמאי (רמב''ם מעשר פ''ט ה''א). ומפרש בירושלמי דסוף מעשר שני לשון דמאי דמי תיקן דמי לא תיקן. והתקינו שלא יהא אדם מפריש מן הדמאי אלא תרומת מעשר מפני שהוא עון מיתה ומעשר שני שאין בהם הפסד שהרי בעליו אוכלים אותו אבל מעשר ראשון ומעשר עני אין מפרישים מן הדמאי מפני שהוא ספק והמוציא מחברו עליו הראיה לפיכך אומר ללוי ולעני הבא ראיה שאינו מעושר וטול מעשרו (רמב''ם שם ה''ב). תנן בפרק ד' דדמאי (מ''ג) שאף על פי שאין מפרישים מעשר עני מן הדמאי צריך לקרות לו שם בלא הפרשה ואומר עישור מה שיש כאן מעשר עני, ונראה הטעם שהוא כדי לקבוע מעשר שני שמעשר עני בשלישית וששית במקום מעשר שני של שאר שני השבוע (ע''פ רמב''ם שם ה''ג ורדב''ז). כשמפרישים מן הדמאי תרומה ומעשר שני אין מברכים עליהם לפי שהוא ספק לפיכך מותר להפרישן כשהוא ערום (רמב''ם שם ה''ד) כדאיתא בפ''ק דדמאי (מ''ד). כיצד מעשרים את הדמאי מפריש כדי תרומת מעשר שהוא אחד ממאה על הכל ומניחו בצד הפירות ואומר זה מעשר ושאר התשעה מעשר הסמוך לו יהיו ואחר כך אומר זה שאמרתי עליו שהוא מעשר הרי הוא תרומת מעשר על השאר מעשר שהוא סמוך לו ונוטל אותה ונותנה לכהן שאינו רשאי להפריש תרומת מעשר קודם המעשר לכתחילה, ואחר כך מפריש מעשר שני, ואמר רבי יוחנן בירושלמי (דמאי דף ה' ב') שמותר להפריש מעשר שני קודם הראשון בדמאי (ע''פ רמב''ם שם הל' ה'—ו' ע''ש) ורבי יהושע בן לוי אוסר לכתחילה ואם עשה עשוי. ואם רצה אומר מעשר שני של פירות אלו בצפונם או בדרומם [ו]הרי הוא מחולל על המעות (המשך לשון הרמב''ם שם) כדתניא בתוספתא דמעשר שני (פ''ג הל' י''ז) מעשר שבבית זה יהא מחולל על איסר זה רבי שמעון אומר קרא שם וחכמים אומרים עד שיאמר בצפונו או בדרומו. ועוד יש חילוקין במסכת דמאי בין דמאי לודאי. [סמ''ג עשין סימן קל''ה].
------
אלא תרומה גדולה בלבד. פ' וכיון שמעשרין ומפרישין תרומה גדולה לא חייבום חכמים לנחתומים להפריש אותה שמוכרי החטים ודאי הפרישוה. המוציא מחבירו עליו הראיה. פ' וכיון שאין ראיה שמוכרי הפירות לא הפרישו המעשר אין הנחתומין מתחייבין בו כי ממון הוא ואין במעשר דין מיתה. [פירוש קדמון].
------
לא אטרחינהו רבנן. וא''ת וניחלליה על שוה פרוטה, דהא (תנן) הקדש שוה מנה שחיללו על שוה פרוטה מחולל. וי''ל דדוקא הקדש מחולל משום דאין אונאה להקדש, אבל מעשר בעינן שויו. [תוספות רבינו פרץ].
------
מאי פרהדרין — פורסי — עיין בפרהדרין. [הערוך ערך פרסגה].
------
יראת ה' תוסיף ימים זה מקדש ראשון שעמד ת''י ולא שימשו אלא י''ח כהנים [גדולים]. [האגודה].
------
שמונה עשר כהנים גדולים. עשר לא גרסי' דכי מנית להו בדברי הימים לא משכחינן אלא שמונה. שהרי משנענש פנחס על ידי פילגש בגבעה ניטלה (המינו) הימנו כהונה גדולה. שוב כשחטאו בני עלי חזרה לצדוק הכהן ושוב לא פסקה. כן פי' ר''ש בפרשת עלי. ומכהן גדול שכיהן בבית אשר בנה שלמה עד יהוצדק אשר הלך בהגלות וכו' אינו אלא שמונה. וכולן מפנחס היו. והכי אמרי' בספרי הנני נותן לו את בריתי שלום שעמדו ממנו שמונה כהנים גדולים בבית ראשון. [ספר הישר לר''ת — חידושים סימן ש''ד].
------
ולא שימשו אלא י''ח כהנים גדולים. וקשה שהרי עזריה היה ראשון דכתיב הוא עזריה אשר כהן בבית אשר בנה שלמה, ושריה היה אחרון שנהרג בבית ראשון בשעת חורבן הבית, וצא וחשוב מעזריה עד שריה ולא תמצא אלא שמנה כהנים. אכן קשה שהרי צדוק היה כ''ג ראשון בימי שלמה, כדכתיב במלכים ואת צדוק כהן המלך תחת אביתר, ומצדוק עד עזריה היו ארבעה כהנים. לכך גריס ר''י י''ב. והא דנקט עזריה אשר כיהן, דמשמע שהיה ראשון לכהונה, י''ל מפני שעמד עד עוזיה מלך יהודה כשעמד להקריב ע''ג המזבח ונצטרע ועמד בפרץ למחות בו, להכי [כתיב] אשר כיהן ראשון, לפי שעמד בעובי הקורה. וא''ת והא כתיב ויהוצדק הלך בהגלות נבוכדנצר מלך בבל את יהויכין מלך יהודה, ויהוצדק היה אחר שריה, משמע שהיה יהוצדק כ''ג בשעת החורבן, והא אמרת דשריה היה האחרון. ושמא יש לומר דשמא היה אביו כ''ג בשעת החורבן ונהרג ויהוצדק בנו היה בימי יהויכין מלך יהודה, שכן דרך מלכים לשים בני כהנים גדולים בבתיהם שזה דרך גדולה ולפיכך גלה עמו, ומשום הכי לא חשב יהוצדק. ואע''ג דיהושע בן יהוצדק הכהן הגדול דמשמע שהיה יהוצדק כהן גדול, יש לומר לא שהיה יהוצדק הכהן הגדול אלא יהושע היה כהן גדול, והכהן הגדול קאי איהושע כמו שמצינו דוד בן ישי מלך ישראל, הרי דמלך ישראל קאי אדוד ולא אישי. [תוספות רבינו פרץ].
------
ורבי ישמעאל בן אלישע כהן גדול זה, הוא שהיה מעשרה אדירים שנהרגו בעוד הבית השני קיים עם רשב''ג הזקן שנקרא בעל החוטם [שבת ט''ו ע''א], כמו שכתבתי בתחילת הספר. ועיין שם בסדר הנשיאים, הילל ושמעון גמליאל ושמעון נהגו נשיאותן בפני הבית מאה שנה. ועתה אבאר יותר. כתוב בברייתא בהיכלה שניה [פ''ה], א''ר ישמעאל אותו היום חמישי בשבת היה, שבאתה שמועה קשה מרומי כרך גדול לומר תפשו מאבירי ישראל, מאתים ושמונת אלפים תלמידים מירושלים פדיון שלהם. וכיון שראה רבי נחוניא בן הקנה גזירה זו עמד [והעלוני] למרכבה. וביקשתי שאלה מסוורא שר הפנים, ואמר לי כתבו בבית דין של מעלה, ונתנו לסמאל הרשע שרה של רומי לומר לך והכחד מאבירי ישראל כל נתח טוב להשלים גזירה וגונב נפש ומכרו [וכו'] ושמורה לו נקמה להנקם מהם עד שתגיע יפקוד ה' על צבא המרום וכו'. ולפי הברייתא אין לתמוה על ששנינו במס' שמחות הוא אבל רבתי [פ''ח] כשבאה השמועה אצל רבי עקיבא ואצל רבי יהודה בן בבא שאמרו מה שאמרו שירבו הרוגי שונאי ישראל, ומה שמנו עשרה הם הגדולים הברורין ושקולים כבני יעקב. ועתה יש לסדר וליישב החכמים עשרה אלו כתבתי בתחילת הספר.
כשראה ר' נחוניא בן הקנה רומי הרשעה שהסכימה לאבד אבירי ישראל צוה לרבי ישמעאל תלמידו להקהיל סנהדרי גדולה וסנהדרי קטנה גיבורי חבורה ואדירי ישיבה, ור' ישמעאל ורשב''ג ור' אליעזר הגדול (ור' אלעזר בן) רבי אלעזר בן שמוע ויוחנן בן דהבאי וחנניא בן חכינאי ויונתן בן עוזיאל ור' עקיבא ור' יהודה בן בבא [פרקי היכלות פט''ז]. ואלו המפורשים לא היו כולן מהרוגי מלכות כמו שכתבתי למעלה. ומה שאני חוזר וכותבן כאן כדי ליישב על פי הדורות. כי בעל כורחינו סמוך לחורבן הבית נגזרה גזירה זו. וכבר אמרנו [שבת ט''ו ע''א] הלל ושמעון גמליאל ושמעון, שזה שמעון הרביעי להלל הוא שנהרג בפני ר' ישמעאל כהן גדול, ואז שלמו מאה שנה של נשיאות הלל עד שם, וסמוך לזה חרב הבית יבנה ב''ב אמן.
וכבר כתבתי כי ר' יוחנן בן זכאי, שהיה תלמידו של הלל הזקן [סוכה כ''ח ע''א]. ובסדר בן זכאי כתבתי כי שלושים שנה ראה ר' יוחנן בן זכאי להלל משעה שהתחיל ר' יוחנן ללמוד, ששנותיו של הלל מאה ועשרים, וכן של ר' יוחנן בן זכאי, והלל עסק בפרקמטיא מ' שנה ומ' שנה למד ומ' וכו'. ובספרא [ספרי ס''פ ברכה] הלל הזקן עלה מבבל בן ארבעים שנה ושימש את החכמים ארבעים שנה ופירנס את ישראל ארבעים שנה. ופירנס זה משעה שהתחילה נשיאותו, כמו שהוכחתי למעלה. ורבי יוחנן בן זכאי עסק בפרקמטיא ארבעים שנה ושימש חכמים ארבעים שנה ופירנס ישראל ארבעים שנה. רבי עקיבא וכו'.
ולכל היותר לא שימש רבן יוחנן בן זכאי לפני הילל כי אם י''ח שנה. שהרי נשיאותו של הילל התחיל מאה שנה בפני הבית, ובתחילת ארבעים האחרונות. וכל ימיו של רבן יוחנן בן זכאי מאה ועשרים [שנה] צא מהן ארבעים שנה לפרקמטיא ולא שימש חכמים ונשתיירו לו שמונים. והוא עדיין חי אחר החורבן. ומהילל עד החורבן ששים שנה. נמצא לכל היותר שימש לפניו או שמונה עשרה או תשע עשרה. ואחר שמנינו כי משעה שהתחיל לשמש חכמים היה קרוב לשמונים שנה קודם החורבן, הרי רבי יהושע וחמשה תלמידיו שימשו לפניו שנים הרבה קודם חורבן. כי רבי יהושע בן חנניה ותלמידו היה בפני הבית ורבי אליעזר, כדאיתא באגדה דהניזקין [גיטין נ''ח ע''א], ובמסכת סוכה [נ''ג ע''א] א''ר יהושע בן חנניה כשהיינו שמחים שמחת בית השואבה. ותו (א''ר יהושע) גרסינן בערכין [י''א ע''ב] וכבר הלך רבי יהושע בן חנניה [לסייע] את רבי יוחנן בן גודגדא לנעילת שערים. ובזמן שהלך רבי אליעזר ללמוד לפני רבן יוחנן בן זכאי לירושלים, באותו הפרק מצא לנקדימון בן גוריון ובן ציצית הכסת ובן כלבא שבוע לפניו בגדולתו. וכבר למד ושימש רבי אליעזר לפניו כל כך עד שהכריחו רבן יוחנן לדרוש, ופניו מאירות כאור החמה וקרנותיו יוצאות כקרנותיו של משה. ואין אדם יודע אם יום או לילה. כדכתיב בתחילת פרקי דרבי אליעזר [פ''ב]. וכל שכן שכבר שימשו רבי יהושע ורבי אלעזר בן ערך ושאר תלמידיו, שכולן קדמו לשמש לרבי אליעזר, שהיו גדולים [ממנו] בתורה.
אני הסודר מאוד מעורבב על פי (ההלכות) [ההיכלות] בסדר החסידים אלו, באיזה זמן נהרגו. כי בדור רשב''ג ורבי ישמעאל נהרגו יחד בעוד הבית קיים, כמו שכתבנו הילל וגמליאל שמעון וגמליאל נהגו נשיאותן מאה שנה בפני הבית. ובעודן קיימים כשהקהיל רבי ישמעאל החכמים על פי רבי נחוניא בן הקנה היה רבי עקיבא עמהן כמו שכתבתי על פי הברייתא. נמצא [שהיה] רבי עקיבא כבר בפני הבית מן האבירים. [והיו גם] אחר החורבן כמו ששנינו במסכת ידים [פ''ד מ''ג], בו ביום אמרו עמון ומואב מה הן בשביעית, גזר רבי טרפון מעשר עני. גזר רבי אלעזר בן עזריה מעשר שני א''ר ישמעאל אלעזר בן עזריה עליך ללמד ראיה וכו'. וכל בו ביום נשנו ביום שהושיבו לרבי אלעזר בן עזריה בישיבה תחת רבן גמליאל [ברכות כ''ח ע''א]. וזה היה כמה זמן אחר החורבן. וגרסינן בסוף חזקת הבתים [ב''ב ס' ע''ב], תניא א''ר ישמעאל בן אלישע מיום שחרב בית המקדש דין הוא שנגזור על עצמינו שלא לאכול בשר ושלא לשתות יין וכו'. ובהגדה דהניזקין [גיטין נ''ח ע''א], ת''ר מעשה ברבי יהושע בן חנניה שהלך לכרך גדול של רומי. אמרו לו תינוק אחד יש בבית האסורים. ומסקנא שפדאו בממון הרבה. ולא היו ימים מועטים עד שהורה הוראה בישראל. ומנו רבי ישמעאל בן אלישע. נראה כי המעשה הזה אחר חורבן. ואין זה ישמעאל כהן גדול שנכנס להקטיר קטורת.
וגרסינן נמי באבות דרבי נתן פרק בעשרה מאמרות נברא העולם [פ''מ הי''א], ארבעה חכמים הן הרואה רבי יוחנן בן נורי בחלום יצפה ליראת חטא. רבי אלעזר בן עזריה יצפה לגדולה ולעושר. רבי ישמעאל יצפה לחכמה. רבי עקיבא ידאג מן הפורענות. מיהו בברכות [פרק] הרואה [נ''ז ע''ב] לא איירי [נזכר] רבי יוחנן בן נורי. ואם רבי ישמעאל אחר היה והלא אף הוא נתייסר בהפשט קרקפלו.
ומצינו חכמים שהיו אחר החורבן שהיו תלמידיו של רבי ישמעאל, כדאיתא בעירובין [י''ג ע''א] (ובסוכות) [ובסוטה] אמר רבי מאיר כשהייתי לומד תורה לפני רבי ישמעאל. וכמו שכתבתי כי רבי יאשיה ורבי יונתן תלמידי רבי ישמעאל היו בסדר זעירי, כדאיתא בפרק כל המנחות באות מצה [מנחות נ''ז ע''ב], ורבי יאשיה ורבי יונתן לאחר החורבן היו.
ואין לפרש ''הילל ושמעון גמליאל ושמעון נהגו נשיאותן בפני הבית מאה שנה'', ובזמן החורבן בטלה נשיאותן, והיה אחר החורבן הרבה בלא נשיאות, דהא אמר ליה רבי יוחנן בן זכאי לאספיינוס קיסר דיהב ליה שושילתא דרבן גמליאל [גיטין נ''ו ע''ב]. ולא הזכיר שושילתא דשמעון אלא ודאי הוא הוא. ורבי ישמעאל [כ''ג ורשב''ג] נהרגו קודם החורבן סמוך [לחורבן]. ורבן גמליאל בנו גידלו רבן יוחנן בן זכאי, כמו שכתבתי כבר בסדר נשיאים. וכל רבותי שוין בדבר זה. וכן מר רב שרירא גאון. ושמואל הקטן שהיה בימי רבן גמליאל הזקן בשעת פטירתו נתנבא עליהן שמעון וישמעאל לחרבא [סנהדרין י''א ע''א]. ואע''פ שרבי ישמעאל לא בחרבא אקטיל, מכל מקום קיסר הרשע שחיק עצמות על שניהם גזר מיתת סייף אלא שבתו ביקשה (קרקפלו) [קרקפתו]. ורבי ישמעאל זה לא היה תלמיד לא לרבי אליעזר ולא לרבי יהושע. ונראה שזקן מהן היה.
וגרסינן באין מעמידין [ע''ז כ''ט ע''ב] א''ר יהודה שאל רבי ישמעאל את רבי יהושע כשהיו מהלכין בדרך מפני מה אסרו גבינת הגוים וכו'. ובתוספתא דמסכת פרה נמי פרק מי חטאת ואפר חטאת [פ''י ה''ב], מעשה ברבי ישמעאל שהיה מהלך אחר רבי יהושע, אמר לו הטהור לחטאת שהסיט את המפתח שהוא טהור לתרומה מהו טמא או טהור וכו'. עד השיאו לדבר אחר אמר לו ישמעאל אחי היאך אתה קורא כי טובים דודיך או דודייך. אלמא תלמידו היה. והוא התינוק שפדאו רבי יהושע ולימדו.
ונראה כי בן בנו של רבי ישמעאל כהן גדול היה, שנהרג. (ולפי) [כמו] שכבר כתבתי כי רבי עקיבא היה באותו פרק עם רבי יונתן בן עוזיאל ועם רבי אליעזר הגדול כמו שכתבתי, שהיו כולן לפני רבי נחוניא בן הקנה. ושנינו במכילתא פרשת כל אלמנה [פ' משפטים פי''ח] בדורו (הינו) [היה] כשנהרגו רשב''ג ורבי ישמעאל כהן גדול. ובתנא דבי [אליהו] ז''ל בפרק שלפני פרק אחרון [פכ''ח] שנינו, נטל רבי ישמעאל ראשו של רשב''ג והושיבו בחיקו ומחבקו ומנשקו ואמר לו רבי וכו', עד לא הספיק לגמור את הדבר עד שנטלו חרב וחתכו את ראשו של רבי ישמעאל. [ולאו] (ו)דוקא הוא. אלא כמו שהוא מפורש באגדה, שמתחילה נגזר על שניהם סייף ועל פי הארורה שינה הגזירה. ונראה כי רבי עקיבא זקן גדול היה יותר מרבי ישמעאל, שכשפדאו רבי יהושע. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי ישמעאל בן אלישע כהן גדול].
------
ינאי המלך. נראה לי על פי הלכות, כי כמו שנתייחסו מלכי אפרים על אפרים בנבואות הנביאים על המלכים, אע''פ שנקוב כל אחד ואחד בשמו, וכמו (שבט) [מלכי] יהודה שנתכנו בשם דוד. כך נהגו מלכי חשמונאים ומלכי הורדוס לחנוכת המלכים שעמדו על שם ''ינאי'', לאביי דאמר הוא ינאי הוא יוחנן. כי יוחנן כהן גדול ששימש בכהונה גדולה שמונים שנה, הוא המלך הראשון שעמד בימי יונים לאחר שמת אלכסנדרוס המוקדני. וביררתי בתחילת הספר הזה כי הוא ושמעון הצדיק היו בני יהוידע בן אלישיב הכהן הגדול. וכל ימי אלכסנדרוס נראה שלא העמידו ישראל מלך. לפי שכל ימי שמעון הצדיק [לא] היו ישראל בהרוחה ונכנעים לאלכסנדרוס. ככתוב בספר יוסף בן גוריון [פפ''ה] כי (כל הילדים שנולדו בירושלים) באותה שנה שבא אלכסנדרוס לירושלים להחריב, והמלאך הזהירו פן ירע להן, ויצא לקראתו שמעון הצדיק ונפטר ממנו בשלום. והמלך אלכסנדרוס [נתן לו] הרבה מתנות, ורצה להעמיד צלם גולמו בבית המקדש לזכרון. ואמר לו שמעון הצדיק הזהב יתן, והוא יעשה לו זכר טוב שכל הילדים שיולדו בירושלים באותה שנה יקראו על שמו אלכסנדר.
ויוחנן המלך היו לו שלשה בנים אהובים. השנים אהובים [לאביהם] והן הן ששלח במלחמה לעזה על פלשתים, ולכדוה ביום הכיפורים. וכשנכנס להקטיר שמע קול מבית קודש הקדשים ''נצחו טליא דאזלו לאגחא קרבא''. ואע''פ שבגמרא דידן [סוטה ל''ג ע''א] מסיק באנטוכיא, יוסף בן גוריון אמר שעל עזה הלכו. ושמא הכל היה במלחמה אחת, שעיקר המלחמה על אנטוכיא ונצחום וכבשו גם עזה. והשלישי היה שמו אלכסנדר [שהיה] שנאוי לאביו. והתפלל יוחנן בבית המקדש שיתבשר מי ימלוך אחריו. ובת קול השיבתו אלכסנדר. ונתעצב על הבשורה. וכן היה, כי אלכסנדר מלך אחריו. והיה מלך חזק מאד. ואין לי להאריך בכאן. כי אף אלכסנדר (נתכנו) [נקרא] על שם יוחנן. ולאחר מות אלכסנדרוס המוקדני, ושמעון הצדיק נפטר לבית עולמו, ועמדו ארבעה מלכים ליון ככתוב [דניאל ח'] ותתך מלכותו לארבעה. התחילו היוונים להתגרות ביהודה. ומלכות יוחנן מלכות גדולה כדתניא בקידושין [ס''ו ע''א], ואיתא בספר יוסיפון שהלך לכוחלית במדבר וכבש שם ששים כרכים. ובאגדה דפרק הניזקין [גיטין נ''ז ע''א] אמר רבי יוחנן ששים ריבוא עיירות היו לו לינאי המלך בהר המלך. הוא [הר] אפרים. ובכיצד מברכין [ברכות מ''ד ע''א] הלכה הביאו לפניהם מליח ולחם, כי אתא רב דימי אמר עיר אחת היתה לו לינאי המלך בהר המלך והיו מוציאים ממנה [ס' ריבוא] ספלי טרית לקוצצי תאינים מערב שבת לערב שבת וכו'. ואמר אביי הוא ינאי הוא יוחנן בברכות פרק תפלת השחר [כ''ט ע''א].
------
ונראה נמי סיוע לדברי אביי ההיא דקדושין זו שהזכרתי, מעשה בינאי המלך שהלך לכוחלית שבמדבר וכבש שם כל אותם כרכים. [משמע] שהיה מלך וכהן גדול. ועל ידי מספרי לשון הרע [שסיפר] אותו אליעזר בן פועיא נצנצה קרעיה. וכשאמר לו תורה מה תהא עליה השיבו הרי היא מונחת בקרן זוית כל הרוצה ללמוד יבוא וילמוד. ואמר אביי ואיתימא רב נחמן בר יצחק מיד נזרקה בו מינות, דאיבעיא ליה למימר תינח תורה שבכתב תורה שבעל פה מאי. ולאביי מעשה זה היה בסוף שמונים שנה משעה שנתמנה כהן גדול, ובזקנותו כבש כל אותן כרכים. ובספר יוסיפון משמע כי האריך ימים אחר מחלוקת זו של פרושים וצדוקים.
ותימה וקשה לאביי דאמר ''הוא ינאי הוא יוחנן'' וכל שמונים שנה היה צדוקי, מפני מה המתינו כל שמונים שנה שלא עירערו עליו להחזיקו בבן שבויה אלא עד עתה. ועוד אם היה צדוקי דהא בין לרבא בין לאביי, דיוחנן כהן גדול נעשה צדוקי, תימה אם היה מתקן בפנים כמדרש פרושים. מיהו נראה לי שנהג בדרשה זו כל ימיו. כההיא דתניא בפ''א דסדר יומא [ט' ע''א] ת''ר מעשה בצדוקי אחד שתיקן מבחוץ והכניס בפנים, ביציאתו היה שמח שמחה גדולה. אמר לו אביו אע''פ שצדוקים הם, מתייראים הם מן הפרושים, פירוש להתקין הכל בפנים. ובפרק בנות כותים [נדה ל''ג ע''ב] ת''ר מעשה בצדוקי אחד שסיפר עם כהן גדול בשוק וניתזה צינורה מפיו ונפל לכהן גדול על בגדו, והוריקו פניו וקדם ובא אצל אשתו. ואמרה לו אע''פ [שנשי] (ש)צדוקים הם מתייראות הן מן הפרושים ומראות דם לחכמים. א''ר יוסי פקיעין אנו בהן מן הכל, ומראות הן דם לחכמים חוץ מאחת שהייתה בשכונתינו ולא הראית מיד מתה. ורבי יוסי לטעמיה דמסקינן התם בגמרא דסתם בנות צדוקים נוהגות כבנות ישראל, ולא גזרו עליהן כבנות כותים להיות נדות מעריסתן.
ומה שכתבתי כן זהו לאביי, ועל פי גמרא דידן, דגרסינן בסדר יומא פ''א [ט' ע''א] יראת השם תוסיף ימים זהו מקדש ראשון כהנים ששימשו בו [היו י''ח]. ושנות רשעים תקצרנה זה מקדש שני שעמד ת''ך שנה ושימשו בו יותר מש' כהנים [גדולים]. צא מהן ארבעים שנה לשמעון הצדיק ושמונים ששימש יוחנן כהן גדול וכו'. וגרסינן נמי במסכת פרה פרק שבעת ימים [פ''ג מ''ה] ומי עשאן, הראשונה עשה משה והשניה עזרא וחמש מעזרא ואילך דברי רבי מאיר. וחכמים אומרים שבע מעזרא ואילך ומי עשאן שמעון הצדיק ויוחנן כהן גדול עשו שתים שתים וכו'. וגרסינן [ר''ה י''ח ע''ב] נמי במגילת תענית בתלתא בתשרי אתנטילת אדרכתא מן שטרי, דבימי מלכות יון היו כותבין על השטר שאין חלק לשונאי ישראל בעליון. וכשגברה יד בית חשמונאי היו כותבין בשנת כך וכך ליוחנן כהן גדול לאל עליון וכו'. הרי משמע כיון שהיו מונים לו בזמן השטרות ובאותו הזמן היו מונים למלכים, פעמים למלכי האומות כשידם תקיפה על עצמם ופעמים למלכי ישראל כשיד ישראל תקיפה על האומות.
ומשמע שיוחנן המלך הראשון היה, שהרי כשמונים מנין השנים, [מונים] או ליציאת מצרים או למלכות יון משעה שהתחילה מלכותם מונים. כדאיתא באידיהן של גוים, הלכה דאי טעי תנא [ע''ז י' ע''א] דבגולה אין מונים אלא למלכי יון בלבד. ומונים כמו כן למלך שעמד, כמו שהיו מונים מיציאת מצרים למלך שעמד, ולבנין הבית ולמלך שעמד. הילכך נראה כי יוחנן קודם חשמונאים היה. ובניו מתתיהו ואלעזר, ונולדו בילדותו של יוחנן. שהרי יוחנן שימש בכהונה גדולה שמונים שנה, ופחות מבן עשרים לא היה כשנתמנה כדמוכח בהכל שוחטין [חולין כ''ד ע''ב]. ואע''פ שהיו מונים לו, כמו כן מונים בכמה שנים לאותו מלך שעמד בימי חשמונאים ואילך. מכל אלו הראיות נראה שקדם.
ונראה לי מה שבכל מקום קוראו ''יוחנן כהן גדול'' יותר משאר כהנים גדולים שעמדו [אחריו], לפי שהוא הראשון למלכות ולכהונה גדולה קודם חשמונים. ותו ההיא דגרסינן בהלכה ראשונה פרק אלו נאמרין [סוטה ל''ג ע''א] תניא יוחנן כהן גדול שמע קול מבית קדשי הקדשים שאמר נצחו טליא דאזלא לאגחא קרבא באנטוכיא, ושוב מעשה בשמעון הצדיק ששמע קול מבית קדשי קדשים שהוא אומר בטילת עבידתא דאמר שנאה לאיתאה על היכל, ונהרג ובטלו גזירותיו. ומדקתני ''ושוב מעשה בשמעון הצדיק'', משמע שמעשה יוחנן קדם לו וזה תימה. מיהו בירושלמי בשלהי סוטה מקדים מעשה שמעון הצדיק ליוחנן. ועוד לפי גמרא דידן [קשיא] דגרסינן באידיהן של גוים [ע''ז ט' ע''א] א''ר יוסי מלכות פרס בפני הבית ל''ד שנה. מלכות יון בפני הבית ק''ף שנה. ובכל אלו השנים לא עמד מלך בישראל, שלא היו עדיין כל כך מכבידים עליהם שיתעורר עליהם בני יהודה עד ימי אנטיוכס. כמו שנתנבא זכריה ועוררתי בניך צריך על בניך יגן. ואז עמד מתתיהו בן יוחנן כהן גדול. ובסדר עולם זוטא מונה מאלכסנדרוס מלכות יון כמה מלכים עמדו להם באותם מאה ושמונים שנה. וכך כתוב שם, והתחילו מלכות חשמונאי מתתיה בן יוחנן. פירוש והוא יוחנן כהן גדול. מתתיה מלך שתי שנים. שמעון בנו מלך שלשים ואחת, בשנת שתים למלכו השלימו הרומיים עם ישראל ונצחו יוונים כדאיתא בגמרא דאידיהן של גוים [ע''ז ח' ע''ב]. יוחנן בנו מלך ארבע שנים. ינאי בנו מלך עשרים ושבע. אריסטובלוס בנו י''ג שנה. אנטיגנוס בנו עשרים ושש שנה. הרי מלכות חשמונאים מאה ושלש. בגמרא דידן [שם ט' ע''א], והתחילה מלכות הורדוס, הורדוס עשרים וחמש, אגריפס בנו שלשים ושמונה, מונבז בנו שלשים ושש והרגו אספיאנוס, ינאי בנו ארבע. ונחרב הבית שיבנה במהרה בימינו. הרי מלכות הורדוס ק''ג.
וראיות אלו לרבא ניחא, שאמר ינאי לחוד ויוחנן לחוד. שהרי מנינו יוחנן מלך ארבע שנים וינאי בנו כ''ז. וכיון שמצינו שינאי בן יוחנן מבני חשמונאי ינאי שמו, הוא הוא שהסיתוהו אלעזר פועירה ויהודה בן גדידיא על חכמי ישראל, והוא ינאי דקידושין [ס''ו ע''א] וינאי דשמעון בן שטח [ברכות מ''ח ע''א], ושל ציון המלכה אחותו של שמעון [בן שטח] היא אשתו. כן מפורש במגילת תענית. וכן כתוב במגילת תענית [פ''י] בכ''ז לטבת יתיבת כנישתא על דינא בימי ינאי המלך ושל ציון המלכה היו יושבים. ולא היו עמהם מישראל אלא שמעון בן שטח וכו'. ונראה לי הסודר דהיינו הא דגרסינן בברכות בפ''ג שאכלו [מ''ח ע''א] ינאי מלכא ומלכתא כרוך ריפתא אמר לה לדביתהו מאן יהיב לן גברא דמברך לן וכו'. עד דאייתיתה לשמעון בן שטח וכו'.
וינאי שהיה בימי החורבן מזרע הורדוס, הוא שהעמיד את יהושע בן גמלא ומינהו לכהן גדול על ידי שוחד. כדאיתא בפרק הבא על יבמתו [יבמות ס''א ע''א] תרקבא דדינרי עיילא ליה מרתא בת בייתוס לינאי מלכא עד דמוקי ליהושע בן גמלא בכהני רברבא. שהרי מרתא בת בייתוס היתה בזמן חורבן הבית שיבנה במהרה בימינו כדאיתא באגדה פרק הניזקין [גיטין נ''ו ע''א]. והא דגרסינן בסנהדרין פ''א [י''ט ע''א] מלך לא דן ולא דנין אותו, ואמר רב יוסף לא שנו אלא מלכי ישראל אבל מלכי בית דוד דן ודנים אותו. ומלכי ישראל שאין דנין משום מעשה דעבדיה דינאי מלכא קטל נפשא, וזה היה הורדוס. כי אמר להם שמעון בן שטח תנו עיניכם בו ונידונייה וכו'. ולפי שהציל ינאי את עבדו הורדוס ממה שנתחייב בדין נפלו כל זרעו בידו, וכן נתנבא עליו חכם אחד. כל זה משמע ינאי לחוד ויוחנן לחוד.
והא דגרסינן יוחנן כהן גדול העביר הודאת המעשר. בסוטה ירושלמי [פ''ט הי''א], רבי חזקיה ורבי אלעזר ב''ר יוסי רבי תנחום בר חייא בשם רבי יהושע בן לוי בראשונה היה מעשר נחלק לשלשה חלקים, שליש למכרי כהונה ולויה, ושליש לאוצר, ושליש לעניים ולחבירים שהיו בירושלים. משבא אלעזר בן פתורה ויהודה בן פטרה והיו נוטלין בזרוע, והיתה בידו סיפקה למחות ולא מיחה והעביר הודיות המעשר וזו לגנאי. ואלעזר בן פתורה הוא אלעזר בן פועירא ויהודה חבירו, והן שהוזכרו בקידושין [ס''ו ע''א] בעצת ינאי המלך להקים בציץ בין עיניו. ובכאן מזכירו שהיה בימי יוחנן כהן גדול, זו סייעתא לאביי. וספר יוסף בן גוריון בכל מלכי חשמונאי והורדוס לא הזכיר לא ינאי ולא מונבז. ועל סדר מונבוז בעזר השם נכתוב. והבא אחריי ליישב ראיות הללו בין לאביי בין לרבא, חן ימצא. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך ינאי המלך].
------
צא מהן ארבעים שנה ששימש שמעון הצדיק. קשיא לי והלא כל מלכי חשמונאי הם כהנים גדולים ולמה אינו מונה אותם והם היו כהנים גדולים ק''ג שנים ולא נשאר לאחרים אפי' חצי שנה לאחד. וגם הי' לו למנות יהושע כהן גדול שעלה עם זרובבל והיה כ''ג כדכתיב בזכרי' ומלאכי ואחריו נמי הי' עזרא כה''ג ושרף את הפרה. [תוס' רי''ד].
------
ישמעאל בן פאבי. היה מן הכהנים הגדולים שהיו צדיקים בבית שני. ושימש בכהונה עשר או אחת עשרה שנה כדאיתא בפ''א דסדר יומא [ט' ע''א]. ומפני שהיה צדיק גמור קורהו תלמידו של פינחס כדאיתא בפסחים בשלהי פרק מקום שנהגו [נ''ז ע''א] ובשלהי כריתות [כ''ח ע''א], פתחו שערים ראשיכם ויכנס ישמעאל בן פאבי. גרסינן בפרק טרף בקלפי [יומא ל''ט ע''א] י''ד שנה ששימש שמעון הצדיק בכהונה גדולה [היה הגורל עולה בימין] ולשון של זהורית מלבין ונר מערבי דולק ואש של מערכה מתגבר ועולה וכו'. כל אותן מדות טובות לא זזו כל ימי ששימש שמעון הצדיק בכהונה גדולה, דהיינו ארבעים שנה. מכאן ואילך פעמים היו ופעמים לא היו.
וי''ל שבימי ישמעאל בן פאבי ויוחנן כהן גדול עד שלא נעשה צדוקי ובימי רבי אליעזר בן חרסום ויוחנן בן נרבאי שהיה כמו כן צדיק גמור, שאף עליו צווחה עזרה שיכנס, היו סימנין הללו. אבל בשאר ימי הכהנים אע''פ שיהושע בן גמלא היה צדיק, כמו שכתבתי בסדר יהושע, כיון שעל ידי שוחד נכנס לכהונה גדולה כדאיתא בפרק הבא על יבמתו [יבמות ס''א ע''א] דמרתא בת בייתוס עיילא ליה לינאי מלכא תרקבי דדינרי עד דאוקי ליהושע בן גמלא בכהנא רברבא, אין זה מן המובחר. ועיין למעלה בסדר יהושע בן גמלא, שכתבתי כמו כן שם מעשים מישמעאל בן פאבי שעשה שתי פרות. הכל כמו שכתבתי למעלה.
ורבי ישמעאל בן אלישע שהיה צדיק גמור שראה השכינה כמו שכתבתי למעלה. ונראה דהוא היה בסוף בזמן החורבן, וגרסינן התם בפרק טרף בקלפי [יומא ל''ט ע''ב] (שארבע עשרה) [ארבעים] שנה קודם החורבן לא היה הגורל עולה בימין כלל ולא היה לשון של זהורית מלבין. לא מעון וחטא הכהנים, אלא עון הדור גרם שכבר נתרבה השנאה והתחרות בירושלים לאין מרפא. ובספר יוסף בן גוריון [פע''ט] כתוב כי שמעון ראש הפריצים הרג את ענני הכהן הגדול איש חסיד. וי''ל כיון שעל ידי שוחד [היו] דוחין אלו את אלו, אף הצדיקים היו נידחין וכמה היו בדור אחד שעברו מכהונה גדולה על ידי אלמות ושוחד. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך ישמעאל בן פאבי].
------
ורבי יוחנן בן תורתא. מצינו באגדה שלפיכך נקרא בן תורתא לפי שפעם אחת מכר חסיד אחד פרה לגוי, והיה אותו גוי רוצה לחרוש בה בשבת, והפרה לא רצתה לחרוש לפי שלא הורגלה בבית החסיד לחרוש בשבת, הלך הגוי אצל החסיד לחזור ממקחו ואמר לו אי אפשי בפרתך, הלך אותו חסיד אצל הפרה וליחש לה באזנה ואמר לה כשהיית בביתי הייתי מצווה על שביתתך אבל עכשיו שאתה ברשות הגוי אין הגוי מצווה על שביתתך, מאותה שעה התחילה לחרוש. כשראה הגוי כך אמר לחסיד למד לי מה שלחשת באזנה, וכי סבור אתה שאלך כל שעה ושעה אחריך, אמר החסיד כך אמרתי לה. אז הירהר הגוי תשובה בלבו והלך ונתגייר. ולפי שנתגייר על מעשה הפרה נקרא ר' יוחנן בן תורתא. תוספות אחרות. [תוספות רבינו פרץ].
------
בפ''א דסדר יומא גרסינן א''ר יוחנן בן תורתא מפני מה חרבה שילה, מפני שהיו בה שני דברים גילוי עריות ובזיון קדשים וכו'. עד אע''ג דאמר רבי שמואל בר נחמני כל האומר בני עלי חטאו אינו אלא טועה, בזיון קדשים מיהא הוה. וכו' עד אבל מקדש שני שאנו בקיאין בהם שהיו עוסקין בתורה ובגמילות חסדים מפני מה חרב מפני שנאת חנם. ללמדך ששקולה שנאת חנם כנגד שלש עבירות ע''ז וג''ע וש''ד וכו' עד לפיכך הביא עליהן וכו'. ובגמרא דידן ל''ג ''תניא רבי יוחנן בן תורתא אומר'' אלא ''אמר רבי יוחנן בן תורתא''. כמו לשון אמורא. ותימה דהא בתוספתא דמנחות בסוף המסכתא [פי''ג ה''ד], א''ר יוחנן בן תורתא מצינו שלא חרבה שילה אלא מפני בזיון קדשים שהיו בתוכה. ומקדש ראשון מפני מה חרב, מפני ע''ז וג''ע וש''ד. אבל בבית אחרון מכירין אנו בהן שהיו עמלים בתורה וזהירים במצוות, מפני מה גלו מפני שהיו אוהבים את הממון, ושונאין איש את רעהו. מלמד שקשה שנאת חנם לפני המקום, ושקלה הכתוב כנגד ע''ז וג''ע וש''ד. אבל בית האחרון שעתיד ליבנות בימינו מה כתוב אמור בו, והיה באחרית הימים נכון יהיה הר בית ה' בראש ההרים וגומר. והלכו עמים רבים ואמרו לכו ונעלה ציון אל ה' אלהינו. ואומר כי יש יום קראו נוצרים בהר אפרים קומה ונעלה ציון אל ה' אלהינו עד כאן הברייתא וכן סיומא. ותימה דלא אמרו תניא, והברייתא משונה מגמרא דידן.
ואני שמעתי כי רבי יוחנן בן תורתא הוא שנזכר בפסיקתא דפרה אדומה [פי''ד] וכן הוא לשונה, אמרו רבותינו מעשה היה בישראל [אחד] שהיתה פרתו חורשת ונתמעטה ידו ומכרה אותה לגוי. כיון שלקחה אותו הגוי הוציא אותה וחרשה עמה ששת ימי החול, בשבת הוציאה שתחרוש עמה רבצה תחת העול, והיה הולך ומכה אותה והיא אינה זזה ממקומה, כיון שראה כך הלך ואמר לאותו ישראל שמכרה לו בא טול פרתך שמא צער יש בה, שהרי כמה אני מכה אותה ואינה זזה ממקומה. אותו ישראל הבין שבשביל של שבת והיתה למודה לנוח בשבת. אמר לו בוא ואני מעמידה. כיון שבא ואמר לה באזנה פרה פרה את יודעת כשהיית ברשותי היית חורשת ששת ימי החול ובשבת היית (ניטחות) [נינוח], עכשיו שגרמו עונותי ואת ברשות גוי בבקשה ממך עמדי וחרשי. עמדה וחרשה. אמר לו אותו גוי ''איני מבקשה טול פרתך, עד עכשיו אני בא ומסיב אחריך שתהא בא ומעמידה. איני מניחך עד שתאמר לי מה עשית לה באזנה ועמדה וחרשה. אני כמה נתיגעתי והכיתי אותה ולא עמדה [וחרשה]''. התחיל אותו ישראל מפייסו והתחיל אומר ''לא מכשף אני ולא כשפים עשיתי אלא כך וכך עשיתי לה באזנה ועמדה וחרשה''. מיד מתיירא אותו הגוי. אמר ומה פרה שאין לה לא שיחה ולא דעת הכירה את בוראה, ואני שיצרני יוצרי בדמותו ונתן בי דיעה איני הולך ומכיר את בוראי. מיד בא ונתגייר ולמד וזכה לתורה. והיו קורין שמו רבי יוחנן בן תורתא. אבל במה שהעתקתי כתוב רבי יהודה בן תורתא.
ומסקנא, ועד עכשיו רבותינו אומרים ואם תמיה את שעל ידי פרה נתקרב אדם לכנפי השמים, הרי על ידי פרה טהרתן של כל ישראל וכו'. פרק אחרון דתעניות ירושלמי [פ''ד ה''ה] רבי עקיבא כד חמי לבן כוזיבא אמר זהו משיח אמר לו רבי יוחנן בן תורתא עקיבא יעלו עשבים וכו' ועדיין בן דוד לא בא. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוחנן בן תורתא].
------
@ ט' ע''ב
אלא מתוך ששיהו, כלומ' מאי דעבדי מיהא דמי כגילוי עריות, דמתוך ששיהו קיני יולדות וזבות ולא היו חוזרות לבעליהן מהרה לפי שצריכות לעמוד על קרבנותיהן על פתח אהל מועד. גם בטרם יקטירום וגו', שהיו לוקחין מתנותיהן קודם הקרבת אימורים דהיינו ביזיון קדשים. שני ריעים כאחת, הקב''ה והמסכה. מי שכת' בו כונס כנד, מש' דכת' צרה כהתכנס מייתי מהאי קרא כונס כנד כנגד ג' עבירות שהיו בראשונים את[א]ן למקדש ראשון, שאותן שבמקדש ראשון היו רשעים ותלו בטחונם בהקב''ה ועל ה' ישענו דתלו בו בטחונן, הביא עליהם על הראשנ' ג' גזירות וכול'. לא הואי שנאת חנם, בתימ'. מגורי אל חרב, שהיו נאמנים לאכול ולשתות כאחד, ואעפ''כ היו דוקרים זה את זה בלשונם כחרב. ההוא, שנאת חנם שבמקדש ראשון בנשיאי יש' הוה, אבל בשאר עמא לא הוה אלא ג' עבירות. ה''ג דתניא זעק והילל בן אדם יכול לכל ת''ל וכול' ראשונים שבמקדש ראשון שנתגלה עונם, כדמפקינן לעיל מקראי כשגלו נתגלה קיצם, כדכתיב לפי מלאת לבבל שבעים שנה. אחרונים, שבמקדש שיני שלא נתגלה עוונם במקרא על מה גלו, לכך לא נתגלה קיצם מתי יגאלו. אע''ג דאיכא שיעבוד מלכויות קא עסקי בתורה, בתימ', והיכי אמרת דראשונים עדיפי מאחרונים. בירה תוכיח, בית המקדש, כדכתיב [דה''א כ''ט] (אל) [ולבנות] הבירה אשר הכינותי, כי חזרה לראשונים שנבנה בית שיני, ולאחרונים לא חזרה דעדיין אנו בגלות, ולא [נ]בנה בית המקדש. תנו עיניכם בבירה, שחזרה לראשונים בזכותן, ולא חזרה לאחרונים לפי שגרועים הן מראשונים. יהב ליה ידא, מראשונים יהב ליה ידא שהושיט לו ידו לסמוך עליו מש' כבוד לצאת מבית המרחץ. באלהא סנינא לכו, בשבועה שאני שונא כולכם בני בבל, לפי שנשארתם שם בימי עזרא. כחמה, שהאבנים נקשרות זו בזו. נמשלתם בכסף שאין הרקב שולט בו, כלומ' לא הייתם שוב גולים גלות אחר. ואם דלת היא, אלא בדלות זו אחר זו. מאי ארז, קאמ' שנמשלו כארז. ססמגור, ארז מגור מן הסס, ארז שהתולעת אוכל כל מה שבפנים כמו במגירה ולא נשאר אלא הקליפה. מאי היא, כלומ' ארז זה אם תולע שולט בו משתייר בו קצת, אבל יש' מה רמז נבואה נשתייר להם והילכך היאך נדמינו לארז בבית שיני. בת קול, נשתיירה להם, שהיתה בבית שיני כדתניא משמתו נביאים וכול'. יהבו ליה עיסקא בלא סהדי, דאי לא הוה תלמ' חכם ונאמן לא הוה משתעי ריש לקיש בהדיה בשוקא. ובהדי רבה בר בר חנא הוה משתעי, בתימ'. שדי גברא ביניהו, דודאי לאו רבה בר בר חנא משתעי בהדה אלא אי ריש לקיש הוה האי דסחי וזעירי הוה האי דיהיב ליה ידא, אי רבה בר בר חנא ור' אלעז' דר' אלעזר סחי ורבה בר בר חנא יהיב ליה ידא. לאו היינו טע', דאמרת דלפיכך חזרו בגלות לפי שעלו בדלות, דאפי' אי סליקו כולהו נמי בימי עזרא וכול'. [פירוש רבינו אליקים].
------
וחייב אדם לאהוב את חברו כמותו שנאמר ואהבת לרעך כמוך וכתב הר''י מקורביל ז''ל ובכלל זה הבאת שלום בין אדם לחברו ודוד המלך ע''ה כתב בספרו בקש שלום ורדפהו. ודע והבן כי גדול השלום דאמר ר' יוחנן בית ראשון על מה נחרב. על שהיו בו שלש עבירות ע''ז וגלוי עריות ושפיכות דמים. בית שני על מה נחרב שהיו בו גדולים בתורה ובגמילות חסדים א''כ למה נחרב לפי שהיה בהם שנאת חנם. ונרמז בהם שנאת חנם. ונרמז בתחלת איכה בראשי תיבות. א'י'ב'ה ר'ע'ה'. וזהו דבר הנראה כי עון שנאת חנם גדול מאד. כי אותן שהיו בהן ג' עבירות נגאלו מיד לאחר שבעים שנה ואותן שלא היה בהן רק שנאת חנם עדין לא נגלה קצם. [ארחות חיים דין כבוד אב ואם והדור פני זקנים ואהבת החברים סימן ה'].
------
דכת' כי קצר המצע מהשתרע. תימ' פסוקים אחרים הרבה בפירוש שעשו פסל ועבדו ע''ז ואינו מביא אלא מזה הפסוק שאינו משמע בפי' אלא על ידי דרשה, ונר' לר' משום שהנביא הקפיד בכאן להכי ניחא ליה לאייתויי מהאי קרא. מאי ארז. כלומ' מה היה נשאר להם מן הנביאות שממשילם לארז שהרקב שולט בו אבל הקצת נשאר שאינו נרקב כולו. [תוס' ר''י הלבן].
------
לאהוב את חבירו דכתיב (ויקרא י''ט) ואהבת לרעךא) כמוך, ובכלל זה הבא' שלום שבין אדם לחבירו ומכריעו לכף זכותב). לאהוב את חבירו אמר רבי עקיבא כלל גדול בתורה ואהבת לרעך כמוךג). הוסיף בן עזאי ואמר גדול הימנו שנאמר כי בצלם אלהים עשה את האדם. פי' אף על פי שאינו מקפיד על כבוד עצמו יש לו להקפיד על כבוד חבירו. ובכלל מצוה זוד) יש הבאת שלום שבין אדם לחבירו. ודוד המלך כתב בספרו, בקש שלום ורדפהו. ודע והבן כי מאד גדול השלום דאמר רבי יוחנן בית ראשון למה נחרב על שהיו בו ג' עבירות עכו''ם וג''ע וש''ד. בית שני למה נחרב. מכירים אנו שגדולים בתורה ובגמילות חסדים היו. אם כן מפני מה נחרב מפני שהיה בהם שנאת חינם. ונרמז בראשי תיבו' ד''איכה ''ישבה ''בדד ''העיר ''רבתי ''עם ''היתה. איב''ה רע''ה. וזה הוא דבר הנראה לעינים כי גדול עונש שנאת חנם מאד כי אותם שהיה בהם ג' עבירות נגאלו אחר ע' שנה. ואותם שהיה בהם רק שנאת חנם לא נתגלה קצםה). וגדול השלו' שהרי הקב''ה שינה בוו). ואפי' ישראל עובדי עכו''ם ושלום ביניהם אין מדת הדין יכולה ליגע בהם. שנאמר (הושע ד') חבור עצביםז) אפרים הנח לו, אבל חלק לבם עתה יאשמו. צא ולמד מדור המבול ודור הפלגה איזה חטאתם מרובה שהרי דור הפלג' בקשו לשלוח יד בעיקר שנאמר (בראשית י''א) ונעשה לנו שם, ודור המבול לא פשטו יד בעיקר, אלו נשטפו ואלו לא נשטפו. אלא שדור המבול היו גזלנים וחמסנים ושונאים זה את זה לכך נשטפו, ודור הפלגה כתיב (בראשית י''א) בהו, ויהי כל הארץ שפה אחת ודברים אחדים, ולפיכך לא נשטפו. וגדול השלום שהרי בקש הקב''ה כלי לברך את ישראל ולא מצא כלי טוב מחזיק כל הברכות אלא שלום שנאמר (תהלים כ''ט) ה' עוז לעמו יתן ה' יברך את עמו בשלום. וברכת כהנים חותמת בשלום וי''ח ברכות חותמים בשלום. ואם אדם יודע שחטא לחבירו אל יתבייש מלבקש ממנו מחילה אפי' נחשב לקטן כי כולנו בני איש אחד אנחנו. ומצינו שרב שהיה גדול הדור הוה לי[ה] מילתא בהדי ההוא טבחא הלך ערב י''כ בבית של אותו הטבח לפייסו. ופיו הכשילו לאותו טבח ואמר למה בא רב כאן וכי סבור את שמת אני ונשל הקרדום מידו והרג את עצמוח) וכל שכן שיש לאדם לשאל סליחה ומחילה מחבירו דאית ליה מילתא בהדיה שאפילו נותן כל ממון שבעול' אינו נמחל לו עד שיבקש ממנו מחילה שנאמר (בראשית כ') ועתה השב אשת האיש כי נביא הוא וגו'. ומניין שלא יהיה המוחל אכזרי שנאמ' ויתפלל בעדך. ודין הוא שימחול שהרי הוא צריך שימחול הקב''ה על כל מה שעשה ועיוות. וידוע יהי' לו שאם לא ימחול אין הקב''ה מוחל לו כדכתיב נושא עון ועובר על פשע, למי הוא נושא עון למי שעובר על פשע. וכן מצינו ברבי אליעזר שירד לפני התיבה ואמר עשרים וארבע רננות ולא נענה ובא רבי עקיבה ואמר אבינו מלכנו חטאנו לפניך ונענ', ויצא' בת קול ואמרה לא מפני שזה גדול מזה אלא מפני שזה מעביר על מדותיו, וזה אינו מעביר על מדותיו. ואם לא מחל אליו בפעם ראשונה יבקש ממנו פעם שנייהט) עד ג' פעמים ויותר לא יבקש. ואם מת קודםי) יביא עשרה בני אדם על קברו ויאמר אנא חטאתי לה' אלהי ישראל ולפלוני שדברתי עליו. ואשוב לעניין ראשון כמה גדול המחלוקת שהרי ב''ד שלמטה אין עונשין עד י''ג שנה ובית דין שלמעלה עד עשרים. ובמחלוקת קרח אבדו אפילו יונקי שדים. יא) וגם אמרו חכמים (ירושלמי דפאה ופ' השלום) מותר לספר לשון הרע על בעלי המחלוקתיב) שנאמר (מלכים א' א') ואני אבוא אחריך ומלאתי את דבריך. וגם אמרינן (שם) מפני מה נהרג אדוניה. עילה מצאו להרוג בעלי המחלוקת. וגם משל הקדמוני יהיה לעד, אם יקשור אדם ג' שבטים יחד לא ישברם גבור שבגבורים, וכשהם אחדים נפרדים אפילו חלש שבחלשים ישברם. והנה לכל השנאו' יש תקוה חוץ מאותה שנאה של קנאה, לכך ירחק אדם לבו מן הקנאה כי היא מוציאתו מן העולם, כמו שאמרו חכמים (אבות פ''ד)יג), גם מביא רקב בעצמותיו שנאמר [משלי י''ד] ורקב עצמו' קנאה, ואשרי מי שאין בו קנאה, כרבי אחאי בן יאשיה שלא נרקבו עצמותיו. [סמ''ק סימן ח']. א) פי' כמוך במצות. אבל רשע שאינו מקבל תוכח' מות' לשנאותו דכתיב הלא משנאיך ה' אשנא. ב) ומכריעו לכף זכות פי' ורגיל לומר לא חטא בזה אלא בודאי לטובה נתכוין. ג) דעלך סני לחברך לא תעביד. ד) רמב''ם הל' דעות פ''ה שבועו' דף ל' ועיין יומא דף ט'. ה) ויש ליתן טעם גם לתשובת השואלים כי בבית ראשון היו בהם שלשה עבירות ולאחר שגלו חזרו בתשובה מאותן ג' עבירו'. אבל בית שני שחרב מפני שנאת חנם עדיין לא פסקה. ואעפ''כ הקב''ה בעת' יחישנה. ויסר ש''ח ממנו כדכתיב וסרה קנאת אפרים וגומר. ע''כ. ו) כי שרה אמרה ואדוני זקן. והקב''ה אמר לאברהם בשם שרה ואני זקנתי. ל''א שמעתי גדול השלום שהרי שם הקדוש ברוך הוא נמחק כדי לשים שלום בין איש לאשתו. 
ז) פיר[ו]ש עבודת עכו''ם. ח) משום דהשיב פריצות. ט) כמו שמצינו באחי יוסף שאמרו אנא שא נא. ועתה שא נא. ואין נא אלא לשון בקשה. וג' פעמים אמרו נא. י) שיבקש מחילה. יא) תנחומ', מחלקת ר''ת ''מכה ''חרון ''לוקה ''קללה ''תועבה. יב) ודוקא למלך כשר כמו נתן לדוד. 
יג) שבת קנ''ב ע''ב. (קנ''אה ר''ת ''קרח, ''נחש ''אופה ''המן, כולם נכשלו עבור קנאה). [הגהות רבינו פרץ על הסמ''ק סימן ח'].
------
לאהוב חבירו כדכתיב (ויקרא י''ט) ואהבת לרעך כמוךא). ובכלל זה הבאת שלום שבין אדם לחבירו ומכריעו לכף זכות. לאהוב חבירו, אמר רבי עקיבא (תורת כוהנים פרק ד') כלל גדול בתורה ואהבת לרעך כמוך והוסיף בן עזאי [גדול] ממנו כי בצלם אלו' עשה את האדם (בראשית ט') פירוש אף על פי שאינו מקפיד על כבוד עצמו יש לו להקפיד על כבוד הבריות, ובכלל מצוה זו הבאת שלום שבין אדם לחבירו ודוד המלך עליו השלום כתב בספרו (תהלים ל''ד) בקש שלום ורדפהו. ודע והבן כי מאד גדול השלום דאמר רבי יוחנן (שבת קכ''א) בית ראשון למה נחרב על שהיו בו שלוש עבירות עבודה זרה, וגילוי עריות, ושפיכות דמים, בית שני למה נחרבב) מפני שנאת חנם שהיה בו ונרמז בתחילת איכה בראשי תיבות א'י'ב'ה ר'ע'ה'ג) וזה דבר הנראה [לעינים] שעונש שנאת חנם גדול מאוד כי אותן שהיו בהן ג' עבירות הללו נגאלו מיד אחר ע' שנה ואותן שהיו בהן שנאת חנם לא נגלה קיצםד), ודע כי מאוד גדול השלום שהקדוש ברוך הוא שינה בו אפילו ישראל עובדי עבודה זרה ושלום ביניהם אין מידת הדין יכולה ליגע אליהן שנאמר (הושע ד') חבור עצבים אפרים הנח לו אבל חלק לבם עתה יאשמו, וצא ולמד מדור המבול ומדור הפלגה איזה חטאתם מרובה דור הפלגה שפשטו ידם בעיקר שנאמר (בראשית י''א) ונעשה לנו שם ודור המבול לא פשטו ידיהם בעיקר ואילו נשטפו ואילו לא נשטפו אלא דור המבול לפי שהיו גזלנים והיו שונאים זה את זה נשטפו ובדור הפלגה כתיב בהו [שם] ויהי כל הארץ שפה אחת ודברים אחדים, וגדול השלום שהרי ביקש הקב''ה כלי לברך בו את ישראל ולא מצא כלי מחזיק כל הברכות אלא השלום שנאמר (תהלים כ''ט) ה' עוז לעמו יתן ה' יברך את עמו בשלום, (עוקצין פרק ג' משנה י''ב), וברכת כהנים נמי חותמת בשלום ושמונה עשרה נמי חותם בשלום. ואם יודע אדם שחטא לחבירו אל יתבייש לשאל ממנו מחילה ואפילו הוא נחשב לגדול וחבירו נחשב לכלום כי כולנו בני איש אחד אנחנו ומצינו (יומא פ''ז) רב שהיה גדול הדור הוה ליה מילתא בהדיא ההוא טבחא בערב יום הכיפורים הלך לבית אותו טבח לפייסו ופיו הכשילו לאותו טבח ואמר למה בא רב לכאן ונשרה הקרדום מידו והרגה לאותו טבח, כל שכן שיש לו לכל אדם לבקש מחילה מחבירו דאית ליה מילתא בהדיא שאפילו נותן לו כל הממון שבעולם אינו נמחל לו עד שיבקש ממנו מחילה שנאמר (בראשית כ') ועתה השב אשת האיש כי נביא הוא ויתפלל בעדך, ומניין (ב''ק צ''ב) שלא יהא המוחל אכזרי שנאמר ויתפלל בעדך וגו', ודין הוא שימחול לו שהרי הוא צריך שימחול לו הקב''ה מה שעיוות, וידוע (ר''ה י''ז) שאם לא ימחול לו אין הקב''ה מוחל לו שנאמר (מיכה ז') נושא עון ועובר על פשע למי הוא נושא עון למי שהוא עובר על פשע, וכן מצינו (תענית כ''ה) ברבי אליעזר שירד לפני התיבה ואמר כ''ד רננות ולא נענה ובא רבי עקיבא ואמר אבינו מלכינו ונענה יצתה בת קול ואמרה לא מפני שזה גדול מזה אלא שזה מעביר על מידותיו וזה אינו מעביר על מידותיו, ואם לא מחל אדם בפעם ראשון ובקש ממנו עד ג' פעמים ויותר לא יבקשה) [ואם] מת יביא י' בני אדם על קברו ויאמר חטאתי לה' אלו' ישראל ולפלוני זה שדיברתי עליו. אשוב לענין הראשון כמה קשה המחלוקת (רש''י פ' קורח) שהרי בית דין של מטה אין מענישין עד י''ג שנה ובית דין של מעלה עד כ' ובמחלקתו של קורח נאבדו אפילו יונקי שדים וגם מותר לספר לשון הרע (ירושלמי פאה פ''א ה''א) על בעלי מחלוקת שנאמר (מלכים א') ואני אבא אחריך ומלאתי את דבריך וגם אמרו (שם) מפני מה נהרג אדוניה בן חגית עילה מצאו להרוג בעלי המחלוקת (ילקוט עמוס תקמ''ט), גם משל הקדמוני יהיה לעד אם יקשור אדם ג' שבטים ביחד גיבור שבגבורים לא ישברם ואם הם יחידים חלש שבחלשים קל ישברם. והנה לכל השנאות יש תקנה חוץ מאותה שהיא מפני הקנאה לכן ירחיק אדם בכל לבו מן הקנאה כי היא מוציא אותו מן העולם כמו שאמרו חכמים (אבות פרק ד') גם מביאה רקב בעצמות שנאמר (משלי י''ד) ורקב עצמות קנאה, ואשרי מי שאין לו קנאה כרב אחאי בר יאשיה שלא נרקבו עצמותיו (שבת קנ''ב)ו). א) דעלך סני לחברך לא תעביד (שבת ל''א). ב) דקים לן שגדולים בתורה היו ובגמילות חסדים. ג) ושנאת חנם איבה רעה שהעושה דבר לחבירו יודע לפייסו אבל שנאת חנם אינו יודע לפייסו, שמעתי. ד) ויש ליתן טעם קצת גם לתשובת המינים כי בבית ראשון שהיו בו ג' עבירות מיד כשגלו חזרו בהן אבל בית שיני שחרב מפני שנאת חנם עדיין לא פסקא ואעפ''י כן הקב''ה בעיתה יחישנה ויסיר שנאת חנם מבנינו שנאמר (ישעיה י''א) וסרה קנאת אפרים. [סמ''ק]. ה) כמו שאמר משה אנא שא נא, שמעתי. ו) תניא (בבא מציעא נ''ח) רבי יהודה אומר לא יתלה עצמו על המקח כשאין לו דמים שהוא המסור ללב וכן נאמר בו ויראת, (ויקרא כ''ה). תניא פרק הזהב (דף נ''ט) עם שאתך בתורה ובמצות אל תונו לא הזהיר הכתוב אלא על יראי השם. ואמרינן במדרש אם הונה אותך אתה רשאי להונותו שאינו קרוי עמיתך, ע''כ. מאי דכתיב (יהושע ט''ו) קינה ודימונה ועדעדה רב גביהא אמר ביה טעמא כל מי שיש לו קנאה — פי' כעס — על חבירו, פ''ה מחמת צער שצערו, ודומם עליה ומסירה מלבו הקב''ה עושה לו דין צקלג ודמונה וסנסנה אמר רב אחא כל מי שיש לו צעקת לגימה, שגוזל ממנו ויורד לחייו לשערי מזונותיו, ודומם שוכן בסנה עושה לו דין, עכ''ל. פ''ק דגיטין (דף ז'), מצאתי. דרש בר קפרא רגזן לא עלה בידו אלא רגזנותא, מעשה באשה שהלכה לשאב מים ונזדמנו לה מעיין מגן עדן ואחרה לבא ובא בעלה וכעס ושיבר כדה ונפלו המים על רגלו וחייתה המכה היינו לא עלה בידו אלא רגזנותו דאם לא היה כעסן היה מוכר אותן בדמים יקרים. עכ''ל פ''ק דקידושין. (דף מ''א). אמר רב חסדא כל השערים ננעלו חוץ משערי אונאה, בג' דברים גדולה אונאת דברים מאונאת ממון שזה ניתן להישבון וזה לא ניתן להישבון זה בממונו וזה בגופו זה נאמר ויראת וזה לא נאמר ויראת, וכל הצועק מאונאת דברים נענה מיד שנאמר (ויקרא כ''ה) כי אני ה'. תניא בתורת כהנים (פרשת בהר) לא תונו באונאת דברים הכתוב מדבר כיצד אם 
היה בעל תשובה לא יאמר לו זכור מעשיך הראשונים, אם היה בן גרים לא יאמר לו פה שאכל נבילות יבא וילמוד תורה, אם היו יסורין 
באים עליו לא יאמר לו זכור נא מי הוא נקי ואבד, ובכלל זה השואל דברי חכמים למי שאינו יודע שזה דבר המסור ללב, וכן היו חביריו מבקשין ממנו תבואה לא יאמר לכו אצל פלוני ויודע שלא מכר תבואה לעולם. (בבא מציעא נ''ח) אמר רב לעולם יהא אדם זהיר באונאת אשתו שמתוך שדמעתה מצוייה אונואתה קרובה לבא — פי' נפרעין ממנו לאלתר דאר''א מיום שחרב בית המקדש ננעלו שערי תפילה ושערי דמעה לא ננעלו שנאמר (תהלים ל''ט) ואל דמעתי אל תחרש. אמר רב יהודה לעולם יהא אדם זהיר בתבואה בתוך ביתו שאין מריבה באה לביתו אלא על עסקי תבואה שנאמר (תהלים קמ''ז) השם גבולך שלום וכו' א''ר חלבו לעולם יהא אדם זהיר בכבוד אשתו שאין ברכה מצוייה בביתו של אדם אלא בשביל אשתו שנאמר (בראשית י''ב) ולאברם הטיב בעבורה, אמר להו רבא לבני מחוזא אוקירו נשיכו כי היכי דתתע[ת]רו, פרק הזהב (ב''מ נ''ט). ואמרינן במסכת מגילה (כ''ה ע''ב) האי מאן דסני שומעניה — פי' שיצא עליו שם רע — בודאי שרי לבזויי בג' וש', פי' גייפא שטייא, פי' אחר בין גויה בן שפחה, פ''א גערה שמתא, כרב יהודה (מו''ק י''ז) נידה תלמיד דסני שומעני. ואמר נמי האי מאן דעבר אדרבנן שרי למקרייה עבריינה, לשון סמ''ג. (הלכות אונאות קע''א). [סמ''ק מצוריך סימן ט'].
------
בירה תוכיח, שחזרה לראשונים ולא חזרה לאחרונים — פי'... המקדש. [הערוך ערך בירה]. ''אם חומה היא נבנה עליה טירת כסף'' (שה''ש ח', ט') פירוש אם עלו כולן היו כחומה ולא היו נמאסין, כדכתיב ''הן אל כביר ולא ימאס'' (איוב ל''ו, ה') והיו נבנין בטירת כסף והיתה רוח הקודש שורה בהן ''ואם דלת היא'' — כיון שעלו בדלי דלות — נסתלקה מהן רוח הקודש, ודברי הנבואה באין להן כמלוח ארז שהן ברז כלומר בת קול לבד. פירוש ססמגור — ארז (יש לו) מגור מן הסס שאין שולט הרקב בכל עץ כמו בארז. [הערוך ערך ססמגור]. ר' אלעזר מרא דארעא דישראל — מפורש בס''פ כל היד פ''ב דנדה (כ':) אמאי קרו ליה מרא דארעא דישראל, דההיא איתתא דאיתית דמא לקמיה דר''א הוה יתיב ר' אסי קמיה, א''ל דם חימוד הוא וטהור. בתר דנפקא איטפל לה ר' אסי, אמרה ליה בעלי היה בדרך וחימדתיו, קרי עליה דר' אלעזר ''סוד ה' ליריאיו'' (תהלים כ''ה, י''ד). [הערוך ערך אלעזר].
------
אמ' לה בארה של מרים תוכיח. פ' כי הבאר היתה בזכות מרים וכשמת[ה] מרים חזרה בזכות משה וכשמת משה לא חזרה בזכות יהושע אלמ' ראשונים עדיפי. בארה תוכיח שחזרה לראשונים. פ' כי הזקנים שראו חרבן הבית הראשון היו עד שראו בחזירתו כדכת' [עזרא ג'] אשר ראו [את] הבית הראשון ביסדו זה הבית בעיניהם בוכים וג' ואשר ראו בחרבן הבית השני מתו ולא חזר להם אלמ' ראשונים עדיפי. ריש לקיש הוה קא סאחי. פ' ריש לקיש ירושלמי ורבה בר בר חנה בבלי אמ' לו ריש לקיש כי אני שונא הבבליים. אלו עשיתם עצמכם כחומה ועליתם כולכם. פ' אמר לו אילו עליתם כולכם בימי עזרא לא נפסקה הנבואה מכם שנ' טירת כסף כמה שנאמר [הושע ג'] ואכרה לי בחמשה עשר כסף וכיון שלא עליתם כולכם נפסקה הנבואה ונעשת בת קול משמשת לכם כמו רז והה''ד לוח ארז ולפי' שנא אותם. [פירוש קדמון].
------
רבי אלעזר דמרה דארעא דישראל לא היה ריש לקיש משתעי בהדיה. פירוש לא היה פותח לדבר עמו שום מילתא דבדיחותא, אבל בדברי תורה התחיל עמו לדבר, כדאמרינן בפ''ק דמכות ובכתובות דא''ל ר''ל לר' אלעזר שמעת מילי דבר נפחא. [תוספות רבינו פרץ].
------
@ י' ע''א
אע''פ שיפת אלהים ליפת, שכורש מלך פרס שהיה מבני יפת בנה מקדש שיני שהיה נאה ועמד יותר ממקדש ראשון. אין שכינה שורה עליו אלא באהלי שם, במקדש ראשון שעשה שלמה שהיה מזרע אברהם שבא מבניו של שם, ולכך לא [היה] נביא במקדש שיני. גרממיא מוקדוניא מוסיא סקיסתן גויאתא, כפרים הפנימיות, סקיסתן ברייתא החיצונה. ואית דמפרשי סקיסתן על שם עיר. בהיקוף אלפא פרסי, (ניפריצא אשור) שמגרשין והכפרים שסביבותיה מברייתא ומגוייתא הוקפן אלפא פרסי. ניפריצא אשור, זה נח שלא היה בעצת דור הפלגה שיצא מעצתם, כדמתרג' מן עצה ההיא נפק [בראשית י']. דבורסיף אקטיספון, מיומן מוטב, שהיה גיבור מכולם. שחיתות, חפירות, בשעה שהולך תלמים, שבמקום רגלו עושה חפירה ומצד רגלו תלם, והיינו נמי שחיתותא, אלא זה לפי שמו וזה לפי שמו. שמעניקין את החמה בקומתן, שהיו גדולים כל כך שנראה כמה שמגיע צוארם לחמה למעלה. לכן שמעו עצת ה' אשר יעץ על אדום ומחשבותיו אשר חשב על יושבי תימן אם לא יסחבום צעירי הצאן, דהיינו פרסיים, האיל זה הצאן והם צעיר שבחיות, ואימא יון דאיקרי נמי צעירי. אמרה קמיה ההוא מרבנן, הך קושיא דפרכיה לר' אימא יון האי צעיר, האי דכת' אם לא יסחבום צעירי הצאן לאו צאן קא דייק אלא צעיר לחוד. זוטרא דאחי, קטן שבאחים. דתני רב יוסף תירס זה פרס, דמוקים בתרא ככולהו בפרס. בנויי ביד סתורי, בתימ', דפרס בנה בית שיני ורומי החריבוהו, והיאך תיפול פרס ביד רומי. אינהו נמי קסתרי כמה כנישתא, ולא מסייעא להו הא דבנו בי מקדשא. ה''ג גזירת מלך היא ואית דגרסי ועוד גזירת מלך היא, ומפרש לה כגון לפי' לכן יתנם עד עת יולידה ילדה, שיניח הקב''ה את יש' ביד מלכות הרשעה עד שיהא לה ממשלה בכל העולם כולו. ט' חדשים, כשיעור יולידה שיולדת לתשעה. לא היה להן מזוזה, מש' דכת' גבי מזוזה וכתבתם על מזוזות ביתך, מה ביתך שהוא חול ועשוי לדירת קבע טעון מזוזה, אף כל שהוא חול כול', לאפוקי לשכות שהן קודש ואינן עשויות לדירה. חוץ מלישכת פרהדרין, שהיא חייבת במזוזה, לפי שבה היתה בית דירה לכהן גדול בז' ימי פרישה. והלא כמה לשכות היו כול', כגון לשכה שעל פני הבירה שהיה בה דירה לכהן השורף את הפרה ולא היה בה מזוזה, אין הכי נמי לשכת פרהדרין אינה חייבת במזוזה אלא גזירה היתה כדלקמ' [ע''ב ע''א], שמא יאמרו כהן גדול בבית האסורין הוא חבוש הואיל ואין בה מזוזה לאו בית הוא, ומש' יקרא דכהן גדול עבדינן ביה היכירא, הניחא בשאר בית דמאי טע' דר' יהו' דלא מחייב ללשכת פרהדרין מזוזה מדאורייתא כל בית שאינו עשוי לדור בתוכו בין בימות החמה בין כול' ואינו בית חשוב, ולשכת פרהדרין אינה עשויה לבית דירה אלא ז' ימי פרישה בלבד. בית החרף על בית הקיץ, אלמא דבית הקיץ איקרי בית אע''ג דאינו בית דירה בחורף, בית סתמא, דתיהוי בית חשוב בפני עצמו לא איקרי. בחג, כל ז' ימי החג ר' יהו' מחייב במזוזה. בעירוב, שהדר בה מערב על בני חצר [ש]צריך עירוב מן החצר לסוכה, כדרך שצריך מן החצר לבית דדיורין גרמי למיסר הרשות על בני החצר בלא עירוב. במעשר, דאין הטבל חייב במעשר... [עד שיראה פני הבית], ופני הסוכה בחג כפני הבית, אלמא מדר' יהו' מחייב בסוכה במזוזה דחשיב ליה בית אע''ג דאינה... [ראויה לא לימות החמה] ולא לימות הגשמים. וכי תימ' הא דקמחייב ר' יהו' בסוכה עירוב ומזוזה ומעשר, מדרבנ' קמחייב דקא חשיב ליה בית להנך מילי אלא מעשר חורבא הוא דהא כי חזא אפי סוכה אכתי פטור מדאורייתא עד דלא חזי אפי בית. [פירוש רבינו אליקים].
------
אין השכינה שורה אלא באהלי שם. פ' מקדש ראשון שבנוהו ישראל בני שם שרתה בו שכינה ומקדש שני שהיה בנינו על ידי מלכי פרס שהן מן בני יפת לא שרת[ה] בו שכינה שאין השכינה שורה אלא באהלי שם. [פירוש קדמון].
------
''גומר'' — זו גרממיא ''מגוג'' — זו גינתא — תרג' ירושלמי ''בני יפת גומר ומגוג'' (בראשית י', ב') ושם אפרכיותהון אפריקי וגרממיא. פ''א, גרמניא — ''מבית תורגמה'' (יחזקאל כ''ז, י''ד) תרג' ממדינת גרממיא. [הערוך ערך גרממיא]. 
''מדי'' — זו מקדוניא — וכן תרגום ירושלמי, בבראשית רבה פרשה ל''ח (לז) ''יון'' — מקדוניא. [הערוך ערך מקדון]. ''משך'' (בראשית י', ב') — זה מוסיא — וכן תרג' ירושלמי משך ותירס. [הערוך ערך מסיא].
------
משך זו מסיא. אמ' לן ר' דביוסיפון קרי ליה מלכות [ש]שוניא [תירס זו] מלכות רוסיא. [תוס' ר''י הלבן].
------
מן הארץ ההוא יצא אשור. תני רב יוסף אשור זה נח ה''ג במקצת ספרים ואם תמנה שנות נח כלים בשנת נ''ח לאברהם אבינו והפלגה היתה בשנת מ''ח לאברהם נמצא שהי' נח לאחר הפלגה י' שנים ובאותן י' שנים בנה נינוה ורחובות 
עיר וכלח. [תוס' רי''ד].
------
רב חביבא בר סורמקי פ''א דסדר יומ' א''ר יהוש' ב''ל עתידה רומי שתפול ביד פרס שנא' לכן שמע' עצת י''י אש' יעץ על אדום אם לא יסחבום צעירי הצאן וגו' מתקיף לה רבא בר עולא מאי משמע דהאי צעירי הצאן פרס דכתי' האיל אשר ראית וגו' מלכי מדי ופרס אימא יון דכתי' וצפיר (העזים) [השעיר] מלך יון. כי סליק רב חביבא בר סורמקי אמרה קמי' ר' יוח' אמר מאן דלא [ידע] פירושא דקרא מותיב תיובתא לר' מאי צעירי הצאן זוטרא דאחוה דתני רב יוסף ותירס זה פרס. וכל הימים הוקשה לי כי בכל (הקריה) [המקרא] משמע כי [עילם] היא פרס כדכתי' ואני הייתי בשושן הבירה אשר בעילם המדינה [דניאל ח'] ובכל מקום שמזכיר בישעיה מפלתה של בבל על ידי מדי ופרס כל שעה מזכיר עילם במקום פרס כדכתי' [ישעי' כ''א] עלי עילם צורי מדי כל (אנחתיה השבני) [אנחתה השבתי] וצא ובדוק מי שהוא. ובמגלה פ''א [י' ע''א] רבא בר עפרון פתח לה להא פרשתא מהכא ושמתי כסאי בעילם וגו' מלך זו ושתי (וצרים) [ושרים] זה המן ועשרת בניו הארורים. ובסנהדרי' פ' זה בורר [כ''א ע''ב] אחות לנו קטנה וגו' א''ר יוח' זו עילם שזכתה ללמוד ואית' נמי בפ''ב דקידושי' [מ''ט ע''ב]. ואע''ג דקא חשיב התם נמי עשרה קבין גבורה ירדו לעולם תשעה נטלה פרס ותו חשיב עשרה קבין גסות ירדו לעולם תשעה נטלה עילם קא חשיב פרס וקחשיב [עילם] אפי' הכי חד הוא אלמ' עילם מבני שם [בראשית י'] וקחשיב ליה הכא מבני יפת. ובמס' ע''ז פ''א [י' ע''א] נמי הני שית דמלכי יון בעילם וכו' דמעיקר' בתחילת מלכותם כבשו עילם דהיינו עיקר פרס והדר פשטה מלכותם ותימה. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב חביבא בר סורמקי].
------
כל בית שאינו עשוי לצורך הקיץ ולחורף פטור מן המזוזה שנאמר [עמוס ג'] והכתי בית החורף על בית הקיץ, בית סתמא לא איקרי. סוכת חג רבי יהודה מחייב במזוזה משום דדירת קבע בעינן וחכמי' פוטרים דדירת עראי הוא. [האגודה].
------
סוכת החג בחג פטורה מן המזוזה כך פשוט בגמ' לפי שאינם עשויין לדיר'. חנויות שבשווקים פטורים מן המזוזה לפי שאינם עשויין לדירה כך פשוט בגמרא. [רבינו ירוחם נכ''א ח''ז].
------
ר' יהודה מחייב בעירוב במזוזה ובמעשר. פ' שאין הפירות מתחיבין במעשר עד שיבואו לבית ויראו פני הבית ואוקי סוכה בבית שאם יראו פני הסוכה נתחיבו במעשר ועוד מתחיבת במזוזה והא סוכה דלא בית היא וקתני ר' יהוד' שחייבת במזוזה וקשיא דבריו על דבריו. [פירוש קדמון].
------
אלא מעשר מי איכא למימר מדרבנן. וא''ת אמאי קשה לו טפי, אי אמרת דמעשר דידיה מדרבנן, והא גבי עציץ נקוב [דמעשר דידיה דרבנן. וי''ל התם] ליכא למיטעי דכולי עלמא ידעי דמעשר דידיה דרבנן, אבל סוכה לא ידעי ואתי למיטעי. פ''ה אין הטבל חייב במעשר עד שיראה פני הבית, ושמא יהיה לו דגן שראה פני הבית כשנתמרח שחייב מדאורייתא ודגן שלא ראה אלא סוכה דאינו חייב אלא מדרבנן, ואתי למיטעי ולמימר דדגן דסוכה חיוב גמור הוא ואי מפריש ממנו על זה שראה פני הבית הוי מפריש מן הפיטור על החיוב. וקשה מאי חששא הוא אי מפריש מיניה על האחר, כיון דיכול לבא לידי חיוב כשיראה פני הבית, דמי גרע מהקדימו בשיבולים דאמרינן בעלמא דשרי. לכן נראה לי פירוש אחר, אי חשבינן לסוכה כבית גמור פעמים שיכנס דגן במוץ שלו בבית וכמו כן בסוכה, ויסבור שיהיו שוין ויפריש מן הדגן שבבית על זה שבסוכה ויהיה מן הפיטור על החיוב, שבבית פטור גמור, והא דסוכה חיוב דיכול לבא לידי חיוב. וא''ת כיון שיסבור ששניהם שוין אם כן סבור שסוכה נמי פטור, ואמאי מפריש כלל וכלל על של סוכה, והלא פטור גמור הוא (דתנן) [דאמרינן] מערים אדם על תבואתו ומכניסה במוץ שלה כדי שתהא בהמתו אוכלת ופטורה מן המעשר. וגבי ראיה נמי אינו חייב כל זמן שלא ראה פני הבית, ועדיין לא בא לידי חיוב. וי''ל דנהי דבהמתו אוכלת בלי מעשר מכל מקום משום אכילה דידה מעשר ליד משום דזילה ליה לאכול בלא מעשר. אבל קשה למורי מהר''ר דוד דלפי פירוש זה משוי סוכה חיוב ובית פיטור, ולמסקנא משמע איפכא. לכך נראה כפירוש הראשון דשמא יהיה דגן שנתמרח שראה פני הבית ודגן שראה פני הסוכה. וא''ת מי גרע מהקדימו בשבלים דמפריש ממנו על אחר. [וי''ל] הני מילי דמפריש ממנו על הקדימו בשבלים אחר דכוותיה, אבל על דגן אחר גמור לא. וא''ת היכי קאמר דילמא אי לאיפרושי מן החיוב דבית על הפטור דסוכה או מן הפיטור על החיוב, הא לא הוי הא דסוכה פטור, דנהי דגבי אכילת ארעי פטור, מכל מקום לגבי אכילת קבע אסור. וי''ל דלא אשכחן בשום דוכתא דהיכא דשרי אכילת ארעי שיהא אסור אכילת קבע מדאורייתא אלא מדרבנן. ואם כן ניחא שאסר, דהוי מן הפיטור על החיוב. [תוספות רבינו פרץ].
------
תוד''ה וכי תימא מדרבנן. ויש לומר דאי סוכה אינה חייבת אלא מדרבנן, דרבי יהודה אדרבי יהודה לא קשיא, דשאני סוכה דמחייב לה רבי יהודה במזוזה מדרבנן, דאי אמרת אינה חייבת אתי למיטעי בשאר בתי. אבל לישכת פרהדרין ליכא למיחש בה במזוזה מדרבנן, דאי אמרת אינה חייבת לא אתי למיטעי בשאר בתי, דהא לא דמיא לשאר בתים. הילכך ליכא למחייבה מדרבנן אלא משום גזירה שמא יאמרו כהן גדול חבוש בבית האסורים. [תוספות רבינו פרץ].
------
@ י' ע''ב
...[דילמא אתי לאפרושי], מהך תבואה דפטורא אכתי מדאורייתא על החיוב שראתה פני הבית והיינו חורבא דלאו מעשר... [הוא מן התורה, ואע''ג דבכל] מעשרות דרבנן נמי איכא למיפרך הכי דילמא אתי לאפרושי כול', לא קשיא דבשאר מעשרות... [דרבנן כגון עציץ שאינו נקוב] ידעו עלמא דגזירה היא דרבנ', הואיל ואית במיניה דחייב מדאורייתא כגון עציץ... [שהוא נקוב, וידעי עלמא דהאי] מדרבנן והאי מדאורייתא, אבל בסוכה דליכא במיניה (ליכא) היכירא הי דאורייתא הי דרבנן וסברי די... אורייתא היא, דאי מש' גזירה היא ליכא דדמי ליה דליתי למיטעי כל בז' ימי החג, כולי עלמ' לא פליגי דמיחייבא סוכה במזוזה. לא גזרי', שאר ימות השנה אטו שבעה, והיינו דקתני וחכמ' פוטרין בשאר ימות השנה דליכא למיגזר שאר אטו דחג. ור' יהו' סבר גזרי', שאר אטו חג, והיינו דקתני ור' יהו' מיחייב אשאר ימות השנה, אבל גבי לשכה אפי' ראוי לז' ימים לאו דירה הוא לאחיובי במזוזה מדאורייתא דדירה בעל כרחה לאו שמה דירה כדמפר' לקמ' סוכה טע' לחוד וכול'. והא סוכת החג בחג קתני, בברייתא, דר' יהו' מחייב וחכמ' פוטרין, והיאך אמרת דבסוכת החג לא פליגי דמיחייב. כי פליגי בז', דחג ר' יהו' מחייב במזוזה ואי אמרת והא גבי לשכה דהוי נמי בית דירה ז' לכהן וקא פטר... [ר' יהו'] מדאורייתא לא קשיא, דסוכה טע' לחוד דחשיבה ליה לר' יהו' דירה ולישכה לא חשיב בית דירה לטע' דאמ' סוכה דירת קבע היא במסכת סוכה [ב' ע''א], דקתני ר' יהו' מכשיר עד מ' ונ' אמה וקיימ' לן דלמעלה מכ' אמה אין אדם עושה דירתו דירת עריי אלא דירת קבע, דבעיא מחיצות חזקות, הואיל דדירת קבע היא דירה חשובה ובעיא מזוזה דירת ארעי דפסלי מכ' אמה ולמעלה. דירה בעל כורחיה, שמה דירה, כגון לישכה שבעל כורחו היה מופרש בתוכו, ולהכי שער ניקנור... [שלפני] חצר שלה, מש' דסמוך לה. [פירוש רבינו אליקים].
------
דיל' אתי לאפרושי מן הפטור על החיוב. תימ' לר', דהכא משמ' דפטור הוא לגמרי קודם שלא ראה פני הבית, אם תרם ממנו על דבר שנגמרה מלאכתו אין תרומתו תרומה, ובמס' תרומה בפ' ראשון תנן [פ''א מ''ט] אין תורמין מדבר שנגמרה מלאכתו על דבר שלא נגמרה מלאכתו, ולא מדבר שלא נגמרה מלאכתו על דבר שנגמרה מלאכתו ולא מדבר שלא נגמרה מלאכתו על דבר שלא נגמרה מלאכתו ואם תרמו תרומתן תרומה, וכל שכן הא דכבר נגמרה מלאכתו אלא שלא ראה פני הבית, ואמאי חשיב ליה מן הפטור על החיוב, ואפי' בשיבלין משמע אם תרם ממנו תרומתו תרומה דאמרי' במקומות הרבה [שבת קכ''ז ע''ב] אמ' ר' אבהו מעשר ראשון שהקדימו בשיבלין דפטור מתרומה גדולה, היינו משמ' דאפי' בשיבלין הוי מעשר, ועוד במס' מעשרות בפ' שיני [מ''ד] נמי תנן פירות שתרמן עד שלא נגמרה מלאכתן ר' אליעז' אוסר מלאכול בהן עראי וחכמ' מתירין, ומוקמינ' בגמ' דתרומות בירוש' [מעשרות פ''ב ה''ג] דאותן פירות בתאינים העומדין לדורסן ובענבים העומדין לדורסן ולא נדרסו מיירי, והא איבעיא התם אי מעשר נמי טובל לר' אליעז' מלאכול אכילת עראי מה שישאר ביד יש' קודם שיפריש ממנו מעשר שיני, כגון אם הפריש מעשר מפירות שלא נגמרה מלאכתן, ומשמ' התם דמעשר עצמו ביד לוי, כולי עלמ' לא פליגי דטובל, ואסור ללוי לאכול ממנו אכילת עראי עד שיתרום ממנו תרומת מעשר, אפי' לא נגמרה מלאכתו, אבל במה שישאר ביד ישראל הוא מחלוקת ר' אליעז' וחכמ'. ובמס' ביצה בפ''ק נמי אמרינ' בהדיא אמ' ר' אבהו אמ' ריש לקיש מעשר ראשון שהקדימו בשבלין שטובלו לתרומת מעשר מאי טעמא אמ' ר' אבא הואיל ויצא עליו שם מעשר, היינו משמ' מהני כולהי, שאם תרם מדבר שלא נגמרה מלאכתו דתרומתו תרומה, וגם טובל הוא לאחר שהופרש ממנו מעשר ללוי, מלאכול ממנו אכילת עראי קודם שלא יתרום ממנו תרומת מעשר ואפי' בשיבלין, ובמה שנשאר ליש' הוא מחלוקת ר' אליעז' וחכמ', והכא משמע דיל' אתי לאפרושי מן הפטור על החיוב שאם הפריש מתבואה שלא ראתה פני הבית על שראתה פני הבית דלא הויא תרומה. גימגום. ועוד יש לתמוה מאי קא מקשי ליה דיל' אתי לאפרושי מן הפטור על החיוב הא חזינן בעציץ שאינו נקוב דמדרבנן הוא ולא גזרי' לדיל' אתי לאפרושי מן הפטור על החיוב, מיהו לא דמו דהתם תרי מאני נינהו ולא אתי לאיחלופי, אבל הכא דחד מנא הוא איכא למיחש. מ''ר. [תוס' ר''י הלבן].
------
ודילמ' אתי לפרוש מן הפטור על החייב. פ' כי פעמים שיכניס מקצת פירותיו אל הסוכה ויכניס מקצתן אל הבית ושראו פני הסוכה לא [ראו] פני הבית ואם תאמ' כי [אלו] שראו פני הסוכה חייבין במעשר אע''פ שלא ראו פני הבית זימנין דאתי למפרש המעשר מן הפירות שראו פני הסוכה על כל פירותיו כגון שהיו ק' כור הכניס נ' לסוכה ונ' לבית יבא אל נ' שראו פני הסוכה יפריש מהן י' על הק' כור כולם ונמצא מפריש המעשר מן הנ' שראו פני הבית שיהא מפריש מן הפטור על החייב. [פירוש קדמון].
------
כי פליגי בשאר ימות השנה דרבנן סברי לא גזרינ' ימות השנה אטו שבעה כלל. לא הוה ידע ר' לפרש הך מסקנא לא כמו שכת' בספרים ולא כגירס' הקו' דכמו שכת' בספרים רבנן סברי לא גזרי' ור' יהודה סבר גזרי' היינו יש לפ' דאהך פלוגת' דסוכת החג קא משני דר' יהוד' מחייב אף בשאר ימות השנה דגזרי' שאר ימות השנה אטו ז' ימי החג וחכמ' פטרי בשאר ימות השנה ולא גזרי' אטו ז' ימי החג, והשתא הוה קא אתי שפיר מאי דקפריך רבא לקמ' והא סוכת החג בחג קתני, כלומ' היכי מצית למימר דבשבעה כולי עלמ' לא פליגי הא סוכת החג [בחג] קתני, דמשמ' דבחג גופיה פליגי ולא בשאר ימות השנה, אבל מ''מ מה תירץ אביי עכשיו כמו שכת' בספרים הרי עדיין יש להקשות, בשלמ' עירוב ומזוזה איכ' למימ' מדרבנ' גזרו שאר ימות השנה אטו ז', אלא מעשר מאי איכא למימ' דיל' אתי לאפרושי כול', ועוד נמי מה תירץ אביי עכשיו אתיובתא דלעיל דידיה, דאכתי איכא לאותובי דרבנן אדרבנן ודר' יהוד' אדר' יהוד' [כל] היכי דמוקמינ' להו לפלוגתיהו גבי לשכות, אי בשבעת ימי פרישה אי בשאר ימות השנה, דאי מוקמת בז' ימי פרישה איכ' לאקשויי דר' יהודה אדר' יהודה דהא הכא בעי (לאקשויי לכולהו דמאן דמיקל) לאוקומי דבז' ימי החג כולי עלמ' מודו דמחייבא, ואי בשאר ימות השנה מוקמת פלוגת' גבי לשכות איכא לאקשויי לכולהו דמאן דמיקל התם מחמיר הכא, ומאן דמחמיר התם מיקל הכא, וכגירס' הקו' נמי דגריס רבנן סברי דגזרי' ימות השנה אטו שבעה, ור' יהוד' סבר לא גזרי', ובעי למימ' דאפלוגת' דלשכות קא משני אביי אתי שפיר כולה שמעתא, אבל הא דמקשי רבא לקמן והא סוכת החג בחג קתני, לא אתי שפיר להך פירושא דפי' בקו' דהכי פריך רבא והא סוכת החג בחג קתני ופטרי רבנן אלמ' בשבעה נמי איכא מאן דפטר, דא''כ הוה ליה למיפרך בלשון אחר, הוה ליה למימ' והא סוכת החג בחג פטרי רבנן, אבל האי לישנא והא סוכת החג בחג קתני, משמע דהכי קא פריך כמו שכת' בספרים, היכי מצית לאוקומי דבשאר ימות השנה פליגי בסוכה, והא סוכת החג בחג קתני משמ' דבז' ימי החג פליגי, ועוד לפי' הקו' נמי יש להקשות, מאי תירץ אביי השתא נמי דבשאר ימות השנה פליגי בלשכות ואף בסוכה, מכל מקום אכתי קשי' דר' יהוד' אדר' יהוד' ורבנן אדרבנן דמאן דמיקל התם מחמיר הכא, ומאן דמחמיר התם מיקל הכא. [תוס' ר''י הלבן].
------
שמירת המקדש מצות עשה. אע''פ שאין שם פחד מאויב ומלסטים, שאין שמירתו אלא כבוד לו. שאין דומה פלטרין שיש עליהן שומרין לפלטרין שאין עליהם שומרין. ושמירה זו היא מצותה כל הלילה. והשומרים הם הכהנים והלוים שנאמר אתה ובניך אתך לפני אהל העדות. כלומר, אתה ובניך תהיו לי שומרים. שנאמר ושמרו את משמרת אהל מועד. ונאמר, והחונים קדמה [לפני אהל מועד] מזרחה משה ואהרן ובניו שומרי משמרת הקדש. ואם בטלו שמירה זו, עברו בלא תעשה, שנאמר ושמרתם את משמרת הקדש, ולשון שמירה אזהרה [היא], הא למדת ששמירה זו מצות עשה, ובטול שמירה זו בלא תעשה. לר''ם. [הבתים — שערי בית המקדש שער חמישי].
------
אמר ליה רבא והא ר' יהודא בשבעה נמי גזירה קאמר. כך מצאתי במקצה ספרים ובמקצת ספרים מצאתי כתוב א''ל רבא והא סוכת החג בחג קתני וי''ל שתי הגירסאות נכונות שמשניהן יש להוכיח דבשבעה פליגי בין בחג בין בז' ימי הפסח דלא מחייב ר' יהודא אלא משום גזיר' הא מדאורייתא פטורה. [תוס' רי''ד].
------
@ י''א ע''א
כל השערים שהי' שם לא הי' להן מזוזה חוץ משערי ניקנור שלפנים ממנו לשכת פרהדרין. קשיא לי דהא אמרי' לקמן בפירקין דשבעה שערים היו בעזר' שלש' בצפון ושלש' בדרום ואחד במזרח ואמרי' התם דלשכת פרהדרין הית' או בצפון או בדרום וא''כ נעש' מזוזה או לשער צפון הסמוך לה או לשער דרום ולמה אומר שלכל השערים לא הי' להן מזוזה אלא לשער ניקנור שהי' במזרח. [תוס' רי''ד].
------
לימא רבנ' היא, דאמ' דלישכה עצמה חייבת במזוזה דאורייתא, ולהכי גזרי' שער ניקנור שסמוך אטו לשכה עצמה. היא גופה, לשכה עצמה לר' יהו' לא מיחייב' אלא מפני גזירה, שלא יאמרו כהן גדול כול'. אנן ניקום כול', כולה חדא גזירה היא דבית וחצר חשיב כחדא, הכי נמי לשכה ושער ניקנור חצר שלה, דאי לא עבדי מזוזה בשער עדיין יאמרו כהן גדול חבוש בבית האסורים. ת''ר בשעריך, וכתבתם על מזוזות ביתך ובשעריך פתחי שער במשמ'. מדינות, מדינה ממש עיירות כרכים [כד]מפרש. למקום, ציווי שכינה לעשות בהם מזוזה... [פתחים] שבבית חייבין במזוזה ובלבד שהוא פתח חשוב. ובשעריך, בכל שעריך. הני אבולי דמחוזא, שערי... [חומות העיר] עשויין איבולה כלומ' הני אבולי דמחוזא שעשויין ככיפה אי לא עבדי להו מזוזה, דיש ברגליה.0... א' ליה, הנהו כיפין לאו לשום העיר עבידן אלא לחיזוק, ליוקרא דכיפי, כדי שיכולין לקבל כובד הבנין שעליהן שגדול הוא, שהכיפין מחזקין הבניין שעליהן יותר מאילו החלל מלא. ויוקרא דכיפי גופא וכול', ...[ואותו בנין עצמו ליבעי] מזוזה, שמא יאמרו כשפים עושין, דהא תניא בכי האי גוונא שישבו זונות שאין... ...קיימו במקומן מפני הסכנה כמעשה שהיה. מזוזת יחיד, כגון מזוזות הבתים נבדקת... [שמא נרקבה שתי] פעמים בשבוע... [שמיטה דכיון [ד]של יחיד היא ליכא דארגיש עליה ולא ידעי (ואחת) [ושל] רבים כגון מזוזת שער העיר... [דהוה] של רבים אינה נבדקת... [אלא פעמים ביו]בל משו' סכנה דכיון [ד]של רבים היא וארגישו רבים [ו]חזו ליה... [הוי] שפיר. בארטבון, .0... קסדור, .0... שלוחי מצוה אין ניזוקין, והיאך נכשל זה במצוה. היכא דקביעא היזקא שאני, ... [כלומ'] שלוחי מצוה צריכין לאהדורי דלא ליתזק כגון הכא דאיכא למיחש מש'... [דכיון] דשכיחי... [גוים] ואתו... [לכלל סכנה]. [איך] אלך ושמע שאול וגו', דאע''ג דאמ' ליה קב''ה דליזול דהוי שליח מצוה אפי' הכי... [פחד. והא דאמ' ר'] אליעז' דשכיחי היזיקא כגון הכא. מפרש, הוא גופיה רב כהנא מתני לה. מאי ניאותות, רוחצות, שרוחצות... [ערומות] שמקום צנוע הוא שאין בני אדם מצויין שם לפיכך פטור(ה) מן המזוזה. טעמ' דרוחצות, שם נשים ולפיכך (פטורה) [פטורין] מן המזוזה. הא סתמ', שאין רוחצות בהן הנשים חייבין במזוזה. והתניא רפת בקר, והיינו בית בקר, פטורה מן המזוזה. אלא מאי ניאותות מתקשטות והכי קתני, ודאי בית התבן סתם פטורין ואע''ג שהנשים מתקשטות בהן... [וודאי בית] דירה היא אפילו הכי פטור מן המזוזה. לדידי נמי, דפרכת לי הא סתמא חייב והתניא רפת בקר וכול'. מתקשט[ו]ת תנאי היא, לדידי נמי דסתמא תנאי היא דאיכ' למימ' פטור ואיכ' למימ' חייבת. ביתך המיוחד לך, לבית דירה. פרט לבית כול', שאינן מיוחדין לבית דירה ופטור מן המזוזה. והיינו סתם דלא קתני בהן ברייתא שהנשים מתקשטות בהן ויש מחייבין בסתמ', אלמא סתמא תנאי היא. בית הבורסקי, בית שמעבדין בהן עורות. רב כהנא מתרץ, דכו''ע דסתמא תנאי היא. ור' יהו' מתרץ, לטע' דמתקשטות תנאי היא. בתירוצ' דרב כהנא גרס' ושהנשים ובתירוצ' דר' יהו' גרס' אע''פ שהנשים. היינו (שרחץ) [מרחץ], דקתני ובית המרחץ וב' זמני מרחץ למה לי. אשמעי' מרחץ... [דרבים, ו]קמ''ל נמי מרחץ דיחיד ולא מסיימי הי ניהו דיחיד והי ניהו דרבים, וצריך לאשמועי' תרויהו דסל' דעתך דנפיש זוהמיה ולהכי פטור מן המזוזה. ויש שמחייבין במתקשטות, אלמא דתנאי היא. ולרב יהו', דאמ' סתמא... [דברי הכל] פטור בתימ', דקא פריך לעיל והרי בית רפת בקר פטור מן המזוזה דמשמ' לדברי הכל. והתניא וכול'... יכל שאני מרבה אף בית שער וכול', לחייבם במזוזה. [פירוש רבינו אליקים].
------
(דברים ו', ט') בשערך אחד שערי בתים ואחד שערי עיירות ואחד שערי מדינות וחצירות ורפת ולולין ומתבן ואוצרות יין ואוצרות שמן כולן חייבין במזוזה, יכול שאני מרבה אף בית שער אכסדרא ומרפסת, תלמוד לומר ביתך, מה ביתך לדירה אף כל העשוי לדירה יצאו אילו שאין עשויין לדירה, יכול שאני מרבה אף בית הכסא ובית הבורסקי ובית המרחץ ובית הטבילה, תלמוד לומר ביתך מה ביתך העשוי לכבוד אף כל העשוי לכבוד יצאו אילו שאינן עשויין לכבוד, יכול שאני מרבה אף הר הבית והלשכות והעזרות, ת''ל ביתך מה ביתך שהוא חול אף כל שהוא חול יצאו אילו שהן קודש. ובתי כנסיות ובתי מדרשות נמי איקרו מקדש, דכתיב (ויקרא כ''ו, ל''א) והשימותי את מקדשיכם. [בה''ג הלכ' מזוזה].
------
תנו רבנן בשעריך אחד שערי בתים ואחד שערי עיירות ואחד שערי מדינות ואחד שערי חצירות ורפת ולולין ומתבן ואוצרות יין ואוצרות שמן כולן חיבין במזוזה, יכול שני מרבה אף בית שער אכסדרה ומרפסת תלמוד לומ' ביתך מה ביתך העשוי לדירה אף כל העשוי לדירה יצאו אילו שאין עשויין לדירא, יכול שני מרבה אף בית הכיסי ובית הבורסקי ובית המרחץ ובית הטבילה תלמ' לומ' ביתך מה ביתך העשוי לכבוד אף כל העשוי לכבוד יצאו אילו שאין עשויין לכבוד, יכול שני מרבה אף שערי מקדש ולשכות ועזרות תלמ' לומר ביתך מה ביתך שהוא חול אף כל שהוא חול יצאו אילו שהן קדש ובתי כניסיות ובתי מדרשות נמי איקרו מקדש דכתי' והשימותי את מקדשיכם. [הלכות פסוקות לרבינו יהודאי גאון הלכ' סוכה].
------
גרסי' בסדר יומא פרק קמא [י''א ע''א] תנו רבנן בשעריך אחד שערי בתים ואחד שערי חצרות ואחד שערי מדינות ואחד שערי עיירות יש בהן מצוה למקום, שנאמר וכתבתם על מזוזות ביתיך ובשעריך. א''ל אביי לרב ספרא הני אבולי דמחוזא מאי טעמא לא עבדו רבנן בהו מזוזה, אמר ליה הנהו חזוק לאקרא דכובי הוא דעבידן, אמר ליה ואקרא דכובי גופיה תבעי מזוזא, דהא אית ביה דירה לשומר בית האסורין, דהא תניא בית הכנסת שיש בו דירה לחזן הכנסת חייב [במזוזה], אלא אמר רבא משום סכנה, דתניא מזוזת יחיד נבדקת פעמים בשבוע, שהוא שמטת שבע שנים, ושל רבים פעמים ביובל, אמר ר' יהודה מעשה בארטבן אחד שהיה בודק מזוזה בשוק העליון של צפורי מצאו קסדור אחד ונטל הימנו אלף זוז, והא אמר ר' אלעזר שלוחי מצוה אין נזוקין וכו'. והא דאמרי' מזוזת יחיד נבדקת [אינה נבדקת] מפני כתיבתה אם נכתבת כהלכתא או [לא], שזו הבדיקה קודם שיקבענה היא, אלא אינה נבדקת (אלא) כי [אם] שמא נמחק או נטשטש מכתב האותיות או שנתבלה עור שלה מחמת מים, ולכך של יחיד פעמים בשבוע, מפני שאינה נשמרת כל כך מפני עפוש או מפני המים, אבל רבים ששומרים אותה הכל בעת כניסתן ויציאתן אינה צריכה בדיקה אלא פעמים ביובל. וכך כתב גאון שזו הבדיקה אינה אלא משום חשש דשמא הכתב נמחק או נטשטש או נתעפש העור כשם שבודקין את התפלין. תניא אחד שערי הבתים ואחד שערי חצרות ואחד שערי מדינות ואחד שערי עיירות ורפת ולולין ומתבן ואוצרות יין ואוצרות שמן כולן חייבין במזוזה, יכול שאני מרבה בית שער אכסדרה ומרפסת, ת''ל בית, מה בית המיוחד לדירה, אף כל המיוחד לדירה, יצאו אלו שאינן מיוחדין לדירה. יכול שאני מרבה אף בית הכסא ובית הבורסקי ובית המרחץ ובית הטבילה, ת''ל בית, מה בית העשוי לכבוד, אף כל העשוי לכבוד, יצאו אלו שאין עשויין לכבוד. יכול שאני מרבה הר הבית והלשכות והעזרות, ת''ל בית, [מה בית] שהוא חול, אף כל שהוא חול, יצאו אלו שהן קדש. ואי קשיא לך הא דתניא [מנחות ל''ג ע''ב] בית שער אכסדרה ומרפסת חייבות במזוזה, התם בשבתים פתוחין לתוכן. ובין התבן ובית הבקר ובית העצים ובית האוצרות שהנשים רוחצות בהן פטורות מן המזוזה. תני רב שמואל בר יהודה קמיה דרבא ששה שערים פטורין מן המזוזה בית התבן ובית הבקר ובית העצים ובית האוצרות ושער המדינה, ואית דגרסי ושער המדי, ושער שאינו מקורה ושער שאינו גבוה עשרה, א''ל את פתחת בששה וסלקת בשבעה, שער המדי תנאי הוא, דתניא כיפה ר' מאיר מחייב במזוזה, וחכמים פוטרין, ושוין שאם יש ברגליה עשרה שחייבת במזוזה, ואית דגרסי שלשה. אמר אביי גבוהה עשרה ואין ברגליה שלשה, אי נמי יש ברגליה שלשה ואין גבוהה עשרה דכולי עלמא לא פליגי דפטירא, לא נחלקו אלא בגבוהה עשרה ויש ברגליה שלשה ואינה רחבה ארבעה ויש בה לחקק ולהשלימה לארבעה, ר' מאיר סבר חוקקין להשלים, ורבנן סברי אין חוקקין להשלים. והגאון ר' יצחק ז''ל לא כתב בהלכות שלו ושוין שאם יש ברגלה שלשה, אלא ושוין שאם יש ברגלה עשרה שחייבת, וכן נמי כלהו רבואתא כתבו הכי. ולשון כיפה מלשון הלכוף כאגמון ראשו, וזוקף כפופים, ובלשון רבותינו שלשה מלכו בכיפה, וכיפה היתה בראש כהן גדול. ת''ר בית הכנסת בית האשה בית השותפין חייבין במזוזה, פשיטא, מהו דתימא ביתך ולא ביתה, ביתך ולא בתיהם קמ''ל, ואימא הכי נמי, אמר קרא למען ירבו ימיכם, וכלהו בעי חיי, ועוד דקא משתעי בלשון רבים. אלא ביתך למה לי, לכדרבא דאמר דרך ביאתך וכי עקר אינש כרעיה דימינא עקר ברישא. ובית הכנסת שחייב במזוזה דוקא שיש בה דירה, אי נמי בית הכנסת דכפרים דדיירי בה אורחים, אבל דכרכים לא. גרסי' בפרק קמא דסוכה [ח' ע''ב] אמר ר' לוי משום ר' מאיר שתי סוכות של יוצרים זו לפנים מזו הפנימית אינה סוכה וחייבת במזוזה, החיצונה סוכה ופטורה מן המזוזה, ואמאי תהוי החיצונה בית שער לפנימית ותחייב במזוזה, משום דלא קביעא. הא קביעא חייבת במזוזה, כבית שער שבתים פתוחין לתוכו. והא דתניא יכול שאני מרבה אף בית שער אכסדרה ומרפסת דאלמא אין חייבין, התם בשאין בתים פתוחין לתוכן כדתרצינן לעיל. [האשכול — דפוס י%ם, הלכ' מזוזה].
------
ת''ר בשעריך אחד שערי בתים ושערי חצרות ואחד שערי מדינות, כלומר מדינה מוקפת בהרים ואין יוצא ובא אלא דרך שערים, וא' שערי עירות חייבין במ'. הני אבולי דמחוזא, פי' שערי עיר, דרוב ישראל בה, מ''ט לא עבדי מ', לחזוקי לאקרא דכובי קעבידי ואקרא דכובי גופא ליבעי מ' דאי' בי' דירה לשומר בית האסורים דתני' בהכ''נ שיש בו דירה לחזן חייב, אלא אמר אביי משום סכנה, שיאמרו כשפים אתם עושין, דתני' מ' יחיד, נבדקת פעמים בשבוע ושל רבים פעמים ביובל, ומעשה בארטבון א' שהי' בודק מ' בשוק עליון של צפורי ומצאו קסדור א' ונטל ממנו אלף זוז. ואע''ג דשלוחי מצוה אינם ניזוקין, היכא דשכיח היזיקא שאני. ודאמר מר יחיד נבדקת פעמים בשבוע, לא מפני כתיבתה אם היא כהלכה דבדיקה זו קודם שיקבענה, אלא משום שמא נטשטש הכתב משום מים ואויר, ודיחיד אינה נשמרת כ''כ מעפוש ומים, אבל דרבים הכל שומרין אותה בכניסתן ויציאתן ואין צריכה בדיקה אלא פעמים ביובל כך פי' הגאון הבדיקה מ' עפוש כבדיקת תפלין. תני' שערי בתים ומדינות חצרות ועיירות וכן רפת לולין מתבן אוצרות יין ושמן חייבין במ' יכל שאני מרבה בית שער אכסדרא ומרפסת ת''ל ביתך, המיוחד לדירה, יכל שאני מרבה בהכ''ס ובית הבורסקי בית המרחץ ובית הטבילה ת''ל בית העשוי לכבוד, יצאו אלה שאינן עשויין לכ' ויצאו הר הבית לישכות ועזרות שאינן כבית שהוא חול, שאלה של קודש הן. ובהכנ''ס נמי פטור אבל אי אית בי' דירה לחזן או בהכנ''ס של כפרי' דדיירי בי' אורחים חייב. ודאמר בית שער אכסדרא ומרפסת פטורין ובהקומץ רבה [ל''ג ע''ב] תני' חייבין התם כשפתוחין לבית והכין משמע בפ''ק דסוכה, ובית התבן ובית הבקר ובית העצים ובית האוצרות אם הנשים רוחצות בהן ועומדות ערומות פטורין ממ' ושער עשוי ככיפה תנאי דתני' כיפה ר''מ מחייב וחכמים פוטרין ושוין שאם יש ברגלה עשרה שחייבת, ואי' דגרסי שלשה. אמר אביי דכ''ע גובה יו''ד ואין ברגליה ג', כלומר שנתמעט רוחב ד' של הפתח קודם שהגיע גובה שלה לכלל ג' לאו פתח הוא, אי נמי יש ברגליה ג' ברוחב ד' ואינו גבוה יו''ד לאו כלום הוא, לא נחלקו אלא ביש גובה יו''ד וברגליה ג' ברוחב ד', אבל אינה רחב ד' בגובה יו''ד ויש במקום הסתום למעלה לחוק להשלימה לרוחב ד' בגובה יו''ד ר''מ סבר חוקקין להשלים כיון שיש ג' ברוחב ד' שם פתח עליו ויכל לחתוך מן עגול שיהא, שהוא בקו המדה וכי לא חתך כמאן דחתך דמי וחכמי' פוטרין כיון דמחוסר מעשה והגרי''צ לא כ' אלא אם יש ברגליה יו''ד חייבת וכ''כ שאר רבואתא. וכיפה מלשון הלכוף כאגמון ראשו, ג' מלכו בכיפה, וכיפה היתה בראש כ''ג. [האשכול — רצב''א, הלכ' מזוזה].
------
תניא בפ' הקומץ רבה [מנחות ל''א ב'] אמר ר' שמעון בן אלעזר (עושה) [ר''מ היה כותבה על] דוכסוסטוס כמין דף ועושה ריוח מלמעלה וריוח מלמטה וכמה ריוח אמר רב מנשיא בר יעקב ואמרי לה אמר רב שמואל בר יעקב כמלא אטבא דספרי וכל שכן אם הוסיף שיפה עשה. למדנו כתיבתה. צא ולמד איזה שער חייב במזוזה תניא ביומא פ''א בשעריך אחד שערי הבתים ואחד שערי עיירות [ואחד] שערי מדינות וחצרות רפת ולולין ומתבן ואוצרות יין ואוצרות שמן כולן חייבין במזוזה יכול שאני מרבה אף בית שער אכסדרה ומרפסת ת''ל ביתך מה ביתך העשוי לדירה אף כל העשוי לדירה יצאו אלו שאינם עשויים לדירה יכול שאני מרבה בית בורסקי ובית המרחץ ובית הטבילה ת''ל ביתך מה ביתך העשוי לכבוד יצאו אלו שאינם עשויים לכבוד יכול שאני מרבה אף הר הבית והלשכות והעזרות ת''ל מה ביתך מה ביתך שהוא חול אף כל שהוא חול יצאו אלו שהם קודש ובית הכנסת היכא דלית ביה בית דירה או נעשה משל הקדש פטור מן המזוזה דתניא ביומא פ''א [י''א ב'] בית הכנסת שיש בו בית דירה לחזן הכנסת חייב במזוזה ושאין לה בית דירה ר''מ מחייב וחכמים פוטרין והלכה כחכמים ואין לומר הלכה כר' מאיר בגזירותיו. ואמר רבא פ' הקומץ [ל''ג ב'] הני פתחי שימאי פטורים מן המזוזה מאי פתחי שימאי פליגי בה רב רחומי ורב [יוסף] חד אמר דלית להו תיקרה וחד אמר דלית להו שיקפי פי' מקום חתוך בעץ או באבן שהדלת שוקף עליו ועבדינן לחומרא ואיזה שיהיה חייב במזוזה. אמר רב פפי [ל''ד א'] האי אינדורנא דאית ליה ד' בבי חייב בד' מזוזות אע''ג דרגיל בחד טפי. בית שאין לו אלא פצים אחד ר''מ מחייב במזוזה וחכמים פוטרין. [יראים סימן ת'].
------
לקבוע מזוזה במזוזת ביתינו, שנאמר [דברים ו'] וכתבתם על מזוזות ביתך ובשעריך. וענין המזוזה הוא שכותבין שתי פרשיות מן התורה בקלף אחד, והן שמע עד ובשעריך, והיה אם שמוע עד על הארץ, וקובעין אותה במזוזת פתח הבית. ומשרשי המצוה להיות זכרון לאדם באמונת השם בכל עת בואו לביתו וצאתו, וכמו שכתבתי בעניין התפילין, וכעניין שאמרו זכרונם לברכה [מנחות ל''ג ע''א] במצוה זו, אמר רבי זירא אמר רב מתנא אמר שמואל מצוה להניחה בתחילת שליש העליון, אמר רבה מצוה להניחה בטפח הסמוך לרשות הרבים, מאי טעמא רבנן אמרי כי היכי דתפגע ביה מצוה מיד. מדיני המצוה מה שאמרו זכרונם לברכה [שם כ''ח ע''א] ששתי פרשיות אילו מעכבות זו את זו, ואפילו כתב אחד מעכבן, כלומר אפילו אות אחת שאינה עשויה כהוגן, כלומר שאין גויל מקיף אותה מארבע רוחותיה, מעכבת במזוזה. ומה שאמרו [שם ל''ד ע''א] שחיוב המזוזה להניחה במזוזת הפתח מימין, שנאמר ביתך, ומפרשי לה רבנן ביאתך, וכי עקר איניש רגליה דימינא עקר ברישא. ומה שאמרו זכרונם לברכה [יומא י''א ע''א], תנו רבנן ובשעריך, אחד שערי בתים חצירות מדינות עיירות רפת לולין מתבן אוצרות יין ואוצרות שמן כולן חייבין במזוזה, יכול שאני מרבה בית שער אכסדרה ומרפסת, תלמוד לומר בית, מה בית מיוחד לדירה אף כל שמיוחדין לדירה, ויצאו אילו, יכול שאני מרבה אף בית הכסא ובית המרחץ ובית הטבילה, תלמוד לומר בית, מה בית העשוי לכבוד אף כל העשוי לכבוד, ויצאו אילו, יכול שאני מרבה הר הבית והלשכות והעזרות, תלמוד לומר בית מה בית שהוא חול אף כל שהוא חול, יצאו אילו שהן קודש, ובית הכנסת בכלל בתי קודש הוא כל זמן שאין בה דירה, אבל אם יש בה דירה כגון בית הכנסת דכפרים דדיירי בה אורחין. ומה שאמרו [שם] שמזוזת יחיד נבדקת פעמים בשבוע ושל רבים פעמים ביובל, ומה שאמרו גם כן [מנחות כ''ט ע''ב] במזוזה בעניין התגין, אמר רבא שבעה אותיות שבמזוזה צריכין שלשה שלשה שלשה זיינין, ואילו הן שעטנ''ז ג''ץ, כלומר כל אות שבמזוזה מאילו צריכה שלשה תגין. ומה שאמרו [שם מ''ד ע''א] שהשוכר בית בחוצה לארץ והדר בפונדק בארץ ישראל פטור מן המזוזה שלשים יום, אבל השוכר בית בארץ ישראל חייב במזוזה מיד, והמשכיר בית לחבירו על השוכר להביא מזוזה ולקבוע אותה דחובת הדר היא, וכשהוא יוצא לא יטלנה בידו אלא אם היתה הבית של גוי. ועשרה תנאים צריך לבית קודם שיתחייב במזוזה, ואלו הן: א. כדי שיהיה לרבע בו ארבע אמות על ארבע אמות. ב. ויהיו לו שתי מזוזות. ג. ומשקוף. ד. ותקרה. ה. ודלתות. ו. ושיהיה השער גבוה עשרה טפחים או יותר. ז. ויהיה הבית חול. ח. ויהיה עשוי לדירת אדם. ט. ושיהיה עשוי לדירת כבוד. י. ושיהיה עשוי לדירת קבע. בית שיש לו פתחים הרבה חייב לקבוע מזוזה בכל אחת מהן, ואף על פי שאין רגיל להכנס בהתמדה אלא באחד מהם, ופתח קטן שבין בית ועלייה שעושין בני אדם לפעמים ברגלי סולם שעולין בו בני אדם לעלייה חייב במזוזה, וחדר שבבית אפילו חדר בחדר חייבין במזוזה כולן, שכולן עשויין לדירה. ויתר פרטי המצוה מבוארין במסכת מנחות פרק שלישי. ונוהגת בכל מקום ובכל זמן בזכרים ונקבות, ועובר על זה ובנה בית ונתן עליו תקרה ולא הניח בה מזוזה מיד, או ששכר בית בחוצה לארץ או פונדק בארץ ועברו עליו יותר משלשים יום ולא הניח בה מזוזה מיד ביטל עשה זה, ואף על פי כן שעברה השעה שהיה חייב להניחה מוזהר הוא לקובעה לעולם בכל עת שידור בבית. [ספר החינוך מצוה תכ''ג].
------
וקודם שיקבענה (בדלת) [במזוזת הפתח] מברך בא''י אמ''ה לקבוע מזוזה. תנו רבנן ובשעריך. אחד שערי בתים וחצרות ומדינות ועיירות ורפת ולולין פי' חדרים קטנים. וי''מ סולמות סתומות משני צדדין ויש בהם פתחים למעלה ולמטה או באחד. מהמקומות. ומתבן ואוצרות יין ואוצרות שמן כולן חייבין. ואכסדרה ומרפסת. פי' מרפסת. בית שער לעליה פטורין מפני שאינן מיוחדין לדירה. וכן בית המרחץ ובורסקי ובית הטבילה לפי שאינן עשויות לכבוד. וכן הר הבית והלשכות והעזרה שהן קדש. וכן בית התבן ובית הבקר ובית העצים ובית האוצרות משום דחשיבי כולהו כבית המרחץ כיון שהנשים רוחצות שם. בית הכנסת ובית האשה ובית השותפין חייבין במזוזה. ובית הכנסת דוקא שיש בה דירה אי נמי בית הכנסת דכרכין דדיירי ביה אורחים אבל דכפרים לא. מזוזת היחיד נבדקת פעמים בשבוע. מזוזת הרבים נבדקת פעמים ביובל פר''ש ז''ל כל דבר שהוא של רבים אין להטריח עליו הרבה שאם הטריח יהא כל אחד אומר יעשו חבירי. והטעם לאלו הבדיקות שמא נקרעה או נמחקה. ויש מקומות שאין מניחין מזוזה בפתחי רשות הרבים משום סכנת גוים שלא יאמרו כשפים הם עושין כדאמרינן מעשה (באטרכון) [בארטבין] אחד פי' שם אדם נקרא כן על שם מקומו. שהיה בודק מזוזת יחיד בשוק העליון של ציפורי מצאו קוסדור אחד פי' פקיד והעלילו בכשפים ונטל ממנו אלף זוז. ומפני זה ארז''ל הני אבולאי דמחוזא פטורות מן המזוזה. פי' בעל הערוך ז''ל תקרה שעושין על פתחי המבואות ועושין שם דירה לשומר המבוי. משום דהוו פרהסיא ויהיה סכנה בהנחה ובבדיקה. [ארחות חיים הלכ' מזוזה סימן א'].
------
בשעריך אחד שערי בתים וחצירות ועיירות ומדינות, אמר ליה אביי לרב ספרא הני אבולי דמחוזא מ''ט לא עבדו רבנן מזוזה ומסיק משום סכנה דתניא מזוזת היחיד נבדקת פעמיים בשבוע מזוזת הרבים נבדקת פעמיים ביובל ואמ' רבי יהודה מעשה בארטבין וכו'. והנה בעת שנעשו השערים ברחוב [היהודים ב]קלוני''א ושאלתי את רבותי בגליל העליון אם יש לעשות מזוזה ולא השיבוני והי' בדעתי להוציא על זה כי בסיעתא דשמיא נבנו על פי [נוסח מהר''י ווייל. והיה בדעתי להוציא על זה בסייעתא דשמיא נכוני על כני]. ובינותי כי שערי קהילת וורמש''א לא היה בהם מזוזה ונתתי אל לבי, וגם תלמיד אחד הזכיר לי מהני אבולי דמחוזא דפטירי משום סכנה הכי נמי אחרי שכותים דרים בתוכה ובית העצה תוך הרחוב פטור. [האגודה].
------
הנהו חיזוק לאקרא דכובי הוא דעבידן פי' לא היו עשוין השערים לכניסה וביא' לעיר אלא כיפות היו לסבול אקרא דכובי ובני העיר היו יוצאין ונכנסין ממקומות אחרים שיש לומר לא הית' החומ' מקפת העיר אלא פרזות היתה וראשי מבואותיה מפולשין לחוץ. ולרב יהודא סתמא ד''ה פטור והתניא אחד שערי בתים ואחד שערי חצרות ואחד שערי עיירות ורפת ולולין ומתבן ואוצרות יין ושמן חייבין במזוזה יכול שאני מרבה אף בית שער אכסדר' ומרפסת ת''ל בית מה בית מיוחד העשוי לכבוד אף כל העשוי לכבוד יצאו אלו שאין עשוין לכבוד. [תוס' רי''ד].
------
הנהו חיזוק ליוקרא וכובי. [תרגום מערבית. פי' יוקרא כבד ופירש כובי הבנין אשר ממעל למבוי ואמר כי המזוזות אשר במבואות אינן עשויות לשם שער ואינן אלא חיזוק לבנין אשר ממעל למבוי]. אלא אמר רבה משום סכנה. [תרגום מערבית. פ' אם יקבעו מזוזה בפתחים אשר במבואות ברשות הרבים יאמרו אין מתכונים אלא לעשות לנו כשוף וכיוצא בזה ממיני הסכנה]. [פירוש קדמון].
------
בית הכנסת, בית המדרש דלית ביה דירה פטורין עיין פרק הקומץ רבה [ל''ג ע''א]. [האגודה].
------
תנו רבנן מזוזת יחיד נבדקת פעם אחת בשבוע, מזוזת רבים נבדקת פעם אחת ביובל, ואמרי לה פעמים ביובל, אמר רבי יהודה מעשה בארטבון שהיה בודק מזוזות בשוק העליון שבציפורי מצאו קסדור אחד ונטל הימנו אלף זוז. (ירושלמי פאה פ''א ומדרש רבה פרשת נח ס''פ ל''ה) ארטבן שלח לרבינו הקדוש חדא מרגליתא אטימטון אמר ליה שלח לי מילא טבא דכוותה, שלח ליה חדא מזוזה, שלח ליה שדרית לך מילא דלית לה טימיון ואת שלחת לי מילתא דשויא חד פולס, שלח ליה חפציי וחפציך לא ישוון בה, לא עוד אלא דאת שלחת לי מילא דאנא צריך למינטר לה ואנא שלחית לך מילא דאת דמיך והיא מינטרא לך שנאמר (משלי ו', כ''ב) בהתהלכך תנחה אותך בשכבך תשמר עליך, בהתהלכך תנחה אותך בעולם הזה, בשכבך תשמר עליך בשעת מיתה, והקיצות היא תשיחך לעתיד לבא. [בה''ג הלכ' מזוזה].
------
תניא מזוזת יחיד נבדקת פעמים בשבוע ושל רבים פעמים ביובל, פי' נבדקת שמא נגנבה (פי') או נרקבה. [רבינו יהונתן מלוניל — הלכ' מזוזה].
------
מזוזה של יחיד נבדקת פעמים בשמיטה ושל רבים פעמים ביובל, שבדבר שהוא של רבים אין להטריח הרבה פן יהיה כל אחד דוחה הבדיקה על חבירו (יומא י''א א' ורש''י). [סמ''ג עשין סימן כ''ג].
------
מזוזת יחיד נבדקת פעמים בשבוע כלומר בז' שנים ושל רבים נבדקת פעמים ביובל כך פשוט בגמרא. [רבינו ירוחם נכ''א ח''ז].
------
תפלין אין צריכין בדיקה לעולם כך פשוט. ובשימוש' רבא מצריך בדיקה שתי פעמים (בשביעית) [בשבוע] (במזוזה) [כמזוזה], וראשון נראה עקר. [רבינו ירוחם ני''ט ח''ה].
------
מזוזת יחיד נבדקת שני פעמים תוך שבע שני השמיטה. [אהל מועד שער תפילין ומזוזה וציצית דרך ב'].
------
מזוזת היחיד נבדקת פעם בשבוע מזוזת הרבים פעמים ביובל שמא נקרעה אות אחת או נמחקה. נשים ועבדים חייבין במזוזה ומחנכין הקטנים שיניחוה בבית שלהם. [כל בו הלכ' מזוזה סימן צ'].
------
מעשה בארטבון אחד שהיה בודק מזוזות בשוק העליון של ציפורי — פירוש ארטבון היו קורין אותו על שם עירו. [הערוך ערך ארטבון]. קזדור, ס''א קסדור — ומפורש במקומו. [הערוך ערך קזדר]. קסדור אחד — פירוש שליש ובלעז קשטלרו. [הערוך ערך קסדור]. שהנשים נאותין בהן — פירוש לשון הנאה. [הערוך ערך אתגב].
------
ראשית בכורי אדמתך וסמיך ליה לשמרך בדרך ולהביאך זו בשורה לשלוחי מצוה שאינם נזוקים לא בהליכתן ולא בחזירתן. [תשב''ץ סימן תקל''ז].
------
ובית האוצרות, שהנשים [מת]נאות בהן ומאי נינהו רוחצות פטורה מן המזוזה שהרי אינן עשויין לכבוד. [רבינו יהונתן מלוניל — הלכ' מזוזה].
------
תוד''ה והתניא רפת בקר. הוה מצי לשנויי במתקשטות. לא הוה מצי לשנויי במתקשטות, דאם כן ליפלוג וליתני בדידה, דקאמר יכול שאני מרבה אף בית הכסא וכו'. הוה ליה למימר יכול שאני מרבה רפת סתם שאין מתקשטות. אלא פשיטא דר''ל דסתמא חייב. [תוספות רבינו פרץ].
------
ובפסקא לגאון, והלכתא כל פתח שיש לו פצימין חייב במזוזה, חוץ מבית הכסא מפני הטנופת [יומא י''א ע''א], וחוץ מבית שאין בו ד' אמות על ד' אמות שאין ראוי לדירה [סוכה ג' ע''א], ואפילו לול פתוח בין בית לעליה חייב במזוזה. והלכתא מזוזה מצוה להניחה בתחלת שליש העליון בטפח הסמוך לרשות הרבים [מנחות ל''ג ע''ב]. ומצותה מימין הפתח בכניסה דאמרי' ביתך דרך ביאתך מן הימין. והשוכר בית מגוי, כין שעקר הבית של גוי הוא ומזוזה חובת הדר הוא, אסור לישראל להניח המזוזה בביתו של גוי אלא יטלנה עמו ויצא, שישראל חייבין במזוזה ואין הגוים חייבין במזוזה, שכך שנינו לענין ציצית [מנחות מ''ג ע''א] אין אדם רשאי למכור טלית מצוייצת לגוי עד שיתיר ציציותיה, וכל שכן מזוזה שהיא קדושה חמורה. ואנן חזי לן לעניות דעתין דהאי ראיה דמייתי האי גאון מטלית מצוייצת חבטה [היא] ואפשי ראיה ומילי לברורי טעמא דאסור, אבל בפירוש 
שנינו במזוזה עצמה פרק השואל את הפרה [ב''מ ק''ב ע''א] דת''ר המשכיר בית לחבירו [על השוכר] לעשות מזוזה, וכשהוא יוצא לא יטלנה בידו ויצא, ובגוי נוטלה בידו ויוצא, ומעשה באחד שנטלה בידו ויצא וקבר אשתו ובניו, 
מעשה לסתור, אמר רב ששת ארישא. ועוד כתב גאון מזוזה שנמצאת בין הספרים מצוה לחזור ולקובעה בבית אחד ולא להוציאה מקדושתה, כמו שפרשנו ברצועות תפלין ובמפות שלהם. וישראל שמכר חצרו לגוי ועקר המזוזות שהיו בחצרו יטלם ויקבעם בבית הדר בו ואין צריך לחדש אותם. והאי דכתב האי גאון בענין תפלין ובמפות שלהן הוי כדאמרי' [ברכות כ''ג ע''ב] סודרא דאזמניה למיצר ביה תפלי וצר ביה תפלי [וכו'], דמאן דבעי עביד להו כלי שהוא כליין מטפח, ומאן דבעי עביד להו סודרא למיצרינהו ביה. וכתב והלכתא מזוזה בחללו של פתח בטפח הסמוך לרשות הרבים, ואם עשאה כמין נגר פסולה שמנהג של מזוזה לזוקפה כמו ספר תורה. הכר ציר, מקום שנוקבין בספין להכניס בו ציר העליון של דלת. ואם העמיקה טפח פסולה, וכן שטלה עליה מלבן אם יש בו טפח פסולה וצריך מזוזה אחרת. והלכתא כר' יוחנן דאמר מזוזה שעשאה שתים ושלש ואחת כשירה ובלבד שלא יעשנה כקובה וכזנב. והלכתא בית שיש לו ב' וג' פתחים צריך מזוזה בכל פתח ופתח, ואע''פ שרגיל באחד מהן יותר מכולן. ואוצר שפתוח לבית צריך מזוזה בין באותו פתח ובין בכל פתח שיש לו, דתניא בהדיא [יומא י''א ע''א] אחד שערי בתים ואחד שערי [חצרות ואחד שערי] מדינות ואחד שערי עיירות ורפת ולולין ומתבן ואוצרות יין ואוצרות שמן כולן חייבין במזוזה. מזוזה שתלאה במקל ומזוזה שאינה משורטטת פסולה. ומזוזה נוהגת באנשים ובנשים בגדולים ובקטנים. בית חדש כיון שגמרו חייב במזוזה. [האשכול — דפוס י%ם, הלכ' מזוזה].
------
ואומר שחדר ועלייה שאיש ואשתו ישנים בו פטורים מן המזוזה ומביא ראיה מפרק קמא דיומא באמת אמרו בית הכסא ובית הבורסקי ובית המרחץ פטורים מן המזוזה מפני שהנשים מתקשטות בהן והואיל שאלו פטורי' מן המזוזה מפני שהנשים מתקשטות בהן כל שכן חדר שאיש ואשתו ישנים בו אבל כל שאר הפתחים מן הבית כולם חייבים במזוזה. [תשב''ץ סימן רע''ד].
------
בית משכב הנשים פטורה מן המזוזה מפני שמתכבסות ורוחצות שם ומקשטות עצמן. וכן איתא ביומא פ''ק דאמרינן באמת אמרו בית המרחץ ובית הכסא ובית הבורסקי [בית הטבילה] פטורין מפני שמתקשטות שם הנשים כ''ש חדר שאיש ואשה ישנים בה. וכן נמי דעת הר''ף ז''ל. ביאר עוד בעון מזוזה בנים מתים. השתא שאין העולם נזהרין משום האי טעמא דסמכינן אהא דאמרינן עיר שיש בה חזירים פטורה מן המזוזה. וכתב הר''י מקורביל שאין זה נמצא בשום מקום לא בתלמוד [שלנו] ולא בירושלמי. וכתב הר''ף ז''ל ואפילו הוא אמת דוקא בפתח שאינו כי אם עשרה טפחים דהשתא כשמניחה בשליש העליון כמשפטה מכל מקום 
הוא תוך עשרה מן הקרקע אבל לדידן שהפתחים גבוהים וכשמניחה בשליש העליון הוא למעלה מעשרה מן הקרקע אין להקפיד. כך נמצא בסדור הרב מאיברא ז''ל אכן בכל מקום שיש שם טנוף סביב חייב לכסותו. וטוב לכסות כל המזוזת שלא יהו ניראות ובמקום טהרה [טוב שתהיה נראית]. ע''כ. [ארחות חיים הלכ' מזוזה סימן א'].
------
כתב הר''ף ז''ל בית משכב הנשים פטור מפני שמכבסו' ורוחצות בהן ומקשטו' עצמן שם וכן איתא ביומא פ''ק וצ''ע. וכן נמי כתב הר''מ חדר או עליה שאיש ואשתו ישנין בה פטור מן המזוזה ומביא ראייה מפ''ק דיומא דאמר באמת אמרו בית הכסא ובית המרחץ ובית הבורסקי פטורין מן המזוזה מפני שהנשים מתקשטות שם כ''ש חדר שאיש ואשתו ישנין בה. [כל בו הלכ' מזוזה סימן צ'].
------
בית הכסא בית הבורסקי פטורים וכן מקום שנשים רוחצות או מתקשטות שם דאינם לכבוד. [האגודה].
------
ולרב יהודא סתמא לדברי הכל פטור. פי' (דמיכון) [דמכיון] דמוקי חלוקתם במתקשטות ש''מ דסבר דלית מאן דמפליג בסתמא דפטור. יכול ש[א]ני מרבה בית (שעל) [שער] אכסדרה. פ' (פי) [ב]מנחות בפר' הקומץ והו[א] פר' ג' בגמ' דשתי פרשיות של מזוזה [ל''ג ע''ב] הקשינו לשם מן בריתא אחרת בית שער אכסדרה ומרפסת חייבין במזוזה. [פירוש קדמון].
------
דתני להדיא שערי בתים וכו'. ואפילו בסתמה חייב. ותיובתיה דרב [כהנא]. והביא הרי''ף זאת הפסקא, נראה שפסק כמאן דאמר [מאי נאותות רוחצות] והר''ם פסק במזוזה פרק ו' [ה''ז] כמאן דאמר מאי נאותות, מתקשטות. [רבינו אברהם מן ההר].
------
בית שער שאין בית פתוח לתוכו ואכסדרה ומרפסת ובית הכסא ובית הבורסי ובית המרחץ והטבילה ובית הבקר ובית העצים שהנשים רוחצות בו פטורים מהמזוזה. ושערי בתים ושערי חצרות ושערי מדינות ועיירו' ורפת בקר ולולין ומתבן ואוצרות יין ושמן ובית האשה ובית השותפי' ובית התבן ובית הבקר ובית העצי' סתם כלם חייבין במזוז' פשוט. ומה שכתבתי בית העצי' סתם שחייבת כלומר שאין הנשי' רוחצות בו, כתב הרמב''ם דוקא שהנשים מתקשטות שם, ותמהו עליו. [רבינו ירוחם נכ''א ח''ז].
------
כל בית המיוחד לדירת אדם ועשוי לדירת קבע ושהוא חול ועשוי לכבוד ושיהיו לה שתי מזוזות ויהי' לה משקוף ויהיה גבוה הפתח יו''ד טפחים ושיש לה ד''א על ד''א ושיש לה תקרה ודלתות חייב במזוזה ולדעת י''א אינה צריכה דלתות אלא היכר ציר. [אהל מועד שער תפילין ומזוזה וציצית דרך ב'].
------
@ י''א ע''ב
יכול שאני מרבה אף בית שער אכסדרה [ומרפסת וכו' יצאו אלו שאין מיוחדין לדירה. וקשה דתניא] בהקומץ רבה [מנחות ל''ג ע''ב] ובית שער אכסדרה ומרפסת חייבין במזוזה. וכתבו הרי''ף והר''ם דהתם מיירי כשבתים שחייבים במזוזה פתוחים לתוכן בכי האי גונא חייבין במזוזה, כדאקשינן פ''ק דסוכה [ח' ע''ב] ותיהוי חיצונה כבית שער הפנימית ותתחייב במזוזה, דש''מ דכל בית שער שהוא בית שער לבית שחייב במזוזה אותו בית שער חייב במזוזה. ואיכא מאן דמתרץ, דהתם אמר מדרבנן והא דאמרינן הכא פטורין מדאורייתא. ולא נהיר. והעיקר מה שכתבו הרי''ף והר''ם דכשאינו פתוח לבית שחייב במזוזה זה פטור אף מדרבנן, כשהוא פתוח לבית חייב במזוזה חייב מדאורייתא. שער המדי. שער שעושין במדי הוא עשוי ככפה. שאינו מקורה. פרוץ מלמעלה לגמרי מאין כיסוי. וכתב הר''ם במזוזה פרק ו' [ה''ה] היה מקצתו מקורה ומקצתו שאינו מקורה יראה לי שאם היה הקירוי כנגד הפתח שהוא חייב במזוזה. ומעמידין את הדלת ואחר כך קובעין את המזוזה ע''כ. [רבינו אברהם מן ההר].
------
ובית התבן ובית הקש ובית האוצרות חייב במעקה, וכן בורות שיחין ומערות חייבין במעקה סביבו, וכן חריצין ונעיצין. אבל כבש אינו חייב, וכן בית שער ואכסדרה ומרפס' שאינו עשוי לדירה אינו חייב במעקה. כך פשוט בבריתא בספרי [פרשה כי תצא פיסקא י''ט]. פירו' וה''ה בית הכנסת שאינו עשוי לדירה שאינו חייב במעקה, וכן כתב בס''ה. [רבינו ירוחם נכ''א ח''ה].
------
שיעור מעקה אם הוא לבורות שיחין ומערות וכיוצא בהן צריך לעשות מעגל סביבו גבוה שלשה טפחים ובבית גובהו י' טפחים כך פשוט בבריתא בספרי. [רבינו ירוחם נכ''א ח''ה].
------
ובית שחייב במזוזה צריך י' תנאים ואם חסר אחד מהן פטור מן המזוזה ואלו הן שיהיה בו ד' אמות על ד' אמות לא פחות ושיהיו לה מזוזות ומשקוף ותקרה ודלתות והשער יהיה גבוה י' טפחים לפחות ויהיה הבית חול ועשוי לדירת אדם ולדירת כבוד ולדירת קבע. [כל בו הלכ' מזוזה סימן צ'].
------
הר הבית, חוץ לחומת עזרה בין... [החומות. ...יצאו אלו, הא] רפת בקר חייב ותיובתא דר יהו'. שער המדי, עשוי כעין כיפה שבאותו מקום היו תולין... [על השערים] כעין כיפות. וסלקת בשבעה, בתימ' דברישא קאמ' ששה שערים פטורי' וכול', וכי קא חשיב להו איכא שבעה. שער המדי תנאי היא, והואיל (האי) [וקאי] בפלוגתא לא קא חשיב להו במניין דשאר. שאם יש ברגליה י' וכול', ...שעליון בעיגול הכיפה שחייב... דאיכא מן השוה כשיעור התחלה מכיפה... דבין הרגל והכיפה ואין עומדין ברגל השלשה דהויא כיפה כלבוד לקרקע ואין גבוהה י'... דלית ליה שיעור' טפח ואין ברחבה של כיפה למעלה ארבעה שכן דרך כיפה... והולכו עד למעלה. ויש בה לחקוק וכול', חוקקין להשלים רואין כאילו חקוקה... [...חיבת] במזוזה, דלא... כגון דשותפין בית הכנסת... למען ירבו ימיכם, ימיכם משמ' הן דאשה הן דרבים. אלא ביתך למה לי, הואיל דסברת דרבים בכלל ביתך. דרך ביאתך, דהיינו בימין הפתח תן המזוזה. דכי יעבור איניש ועייל לביתיה כרעיה דימינא וכול', רגלו הימנית. בבית ארץ אחוזתכם, אתם ואשה נמי אית לה אחוזה. [... שמיחד ביתו לו], כלומ' שאין אדם... [משאיל] אשר בביתו כי אם הוא... [צר עין], קמ''ל ובא לו כלומ' בשביל זה שלא רצה להשאיל את כל[יו לאחרים] וצריך לו לפנות את כליו... [לפי שלוקה בנגעים ומתוך כך מתפנה מן הבית]. ה''ג במסכת ערכין בפרק יש (נערכין) [בערכין] להקל [ט''ז ע''א] דבעון צרות עין באין נגעים. ...[הא ר''מ], הא דקתני בית הכנסת מיטמא בנגעים ר' מאיר דמחייב במזוזה דחשיב ליה... [בית דירה]. ...[בית] הכנסת, חשיב ליה בית דירה וחייב במזוזה, [אי] נמי טמא בנגעים. [פירוש רבינו אליקים].
------
יצאו אלו שהן קדש. וא''ת לישכת פרהדרין דרבנן מחייבינן במזוזה לעיל אע''פ שהוא קדש. י''ל דרבנן דלעיל לית להו האי סברא. וא''ת ומאי פריך לעיל לרבי יהודה מסוכת החג בחג לר' יהודה דלישכה, אמאי לא משני שאני לישכת פרהדרין דפטורה מפני שהיא קודש. וי''ל דאי טעמא דלישכה שהיא פטורה מפני שהיא קודש לא שייך ביה למיחש שמא יאמרו כ''ג חבוש הוא, דמידע [ידעי] דלית בה מזוזה מפני שהיא קודש. [תוספות רבינו פרץ].
------
תיובתא דרב יהודא תיובתא. כ' רבינו חננאל זצוק''ל וקי''ל כרב כהנא וכי הא מתניתא ואינו נ''ל דהא רב כהנא אייתי לעיל ברייתא דבסתמא פליגי דתניא ביתך ביתך המיוחד לך פרט לבית הבקר לבית העצים לבית האוצרות שפטורין מן המזוזה ויש מחייבין ומשמע שהלכה כת''ק דפטר והך מתניתא דמחייבא היא כיש שמחייבין ואמרי' נמי תני רב שמואל בר יהודא קמי' דרבא ששה שערים פטורין מן המזוזה בית התבן ביה העצים בית הבקר בית האוצרות ורבינו חננאל כתב רב כהנא מוקים לה כשהנשים רוחצות בהן ואינו נ''ל דאטו רב כהנא פטר בסתמא תנאי פליגי בסתמא קאמר ודלא כרב יהודא דאמר בסתמא כ''ע ל''פ דפטור אלא איכא תנא דמחייב בסתמא ואיכא תנא דפטר והאי תנא אתי כמאן דפטר ואינו צריך להעמידה כשהנשים רוחצות שם ובפ' הקומץ בתרא אמרי' בית שער אכסדרה ומרפסת חייבין במזוזה. ועיין מ''ש שם במהדורא בתרא. [תוס' רי''ד].
------
גרסינן במסכת סוכה (ג' א') וביומא פרק קמא בית שאין בו ד' אמות על ד' אמות פטור מן המזוזה. גרסינן בפרק הקומץ (ל''ג ב') פתחים שוממין פטורים מן המזוזה שאין להם משקוף או תקרה. וביומא בפרק קמא (י''א ב') תני רב שמואל בר יהודה קמיה דרבא ששה שערים פטורים מן המזוזה בית התבן בית הבקר בית העצים בית האוצרות ושער שאינו מקורה ושער שאינו גבוה עשרה טפחים, וחולק באוצרות על ברייתא דבסמוך (ו)[ד]תניא ביומא פרק קמא (שם ע''א ע''ש) בשעריך, אחד שערי בתים ואחד שערי חצרות מדינות ועיירות ואוצרות יין ושמן כולם חייבין במזוזה יכול שאני מרבה אף בית שער האכסדרה ומרפסת תלמוד לומר ביתך דווקא מיוחד לדירה יצאו אלו שאינם מיוחדים לדירה, יכול שאני מרבה בית הבורסקי ובית המרחץ ובית הטבילה תלמוד לומר ביתיך מה ביתיך העשוי לכבוד יצאו אלו שאינם עשויין לכבוד, יכול שאני מרבה אף הר הבית והלשכות והעזרות תלמוד לומר ביתיך מה ביתך שהוא חול אף כל שהוא חול יצאו אילו שהם קדש. ואם כן בית הכנסת ובית המדרש פטורין, ואמרינן נמי התם (י''א ב') בית הכנסת שאין שם בית דירה לחזן חכמים פוטרין מן המזוזה. וגרסינן פרק הקומץ (מנחות ל''ג א') והא ההוא פתחא דהוה עייל ביה רב הונא לבי מדרשא והוה ביה מזוזה ומתרץ ההוא רגיל הוה, פירוש רגיל לכל בני הבית כך פירש רש''י (שם ובדף ל''ד א' ד''ה אע''ג), אבל אם אין רגיל בו כי אם הוא לבדו פטור. [סמ''ג עשין סימן כ''ג].
------
שבעה (דברים) [פתחים] פטורין מן המזוזה. בית התבן ובית העצים ובית הבורסקי ובית האוצר ובית המרחץ ופתח שאין לו ארבעה טפחים ופתח בית הכסא. [כל בו סימן קי''ח].
------
שער המדי — כך נקוד בפירוש ר''ח ז''ל, והיא כיפה שהיא בלשון יון קמרא, והוא שער המדי דפליגי ביה ר''מ ורבנן. [הערוך ערך מדיגב]. מי שמיוחד ביתו לו — פירוש מי שאינו מכניס אורחין בתוך ביתו אלא ביתו מיוחד לו ולא לזולתו. פ''א, שאין משאיל כליו לאחרים נגעין באין בביתו. [הערוך ערך בית].
------
[מנחות ל''ג: עירובין י''א.] ופתחא שממא פטור ממזוזה היכי דמי שממה פליגו בה רב נחומי ורב יוסף חד אמר דלית ביה שקפא וחד אמר דלית לה תקרה [שם י''א: יומא י''א:] וכיפה פלוגת' דר''מ ורבנן דר''מ מחייב במזוזה וחכמים פוטרין ומצוה להניחה בשקפא דימין כד עייל שנא' וכתבתם על מזוזות ואומר ה' שומרך ה' צלך על יד ימינך וה''מ פתחא בראה אבל ביתא דאית ליה בבין ולא ידעינן סיפי גוואי בהדין גיסא עיילין אזלינן בתר דמחית צינורא דדש' [מנחות ל''ג.] דאמר ליה ריש גלותא לרב נחמן קבע לי מזוזאי אמר להו לקבעו להון דשי ברישא דאמר רב יהודה אמר שמואל במזוזה הלך אחר הכרת ציר [יומא י''א:] ת''ר בשעריך אחד שערי בתים ואחד שערי עיירות ואחד שערי מדינות ואחד שערי חצירות ורפת ולולין ובית התבן ואוצרות יין ואוצרות שמן כולן חייבין במזוזה אבל בית שער אכסדרה ומרפסת פטורין שאין עשויין לדירה ובית הכסא ובית בורסקי ובית הטבילה פטורין שאין עשויין לכבוד ושערי מקדש ולשכות ועזרות פטורין שהן קדש בתי כנסיות ומדרשות נמי פטורין דאיקריין מקדש שנאמר והשמותי את מקדשיכם. [שאילתות פרשת עקב שאילתא קמ''ה].
------
וכיפה (שים) [שיש] ברגליה עשרה. כלומר (שיתחייב) [שיתחיל] האולם (לבסוף) [לכפוף] הנה והנה כבר עלה הרגלים בקו המדה בשוה [עשרה]. דברי הכל דמיחייב במזוזה שהרי שיעור פתח הוי י' טפחים. כיפה, [אולם] העשוי בעיגול. ור' מאיר מיחייב במזוזה דסבירא ליה חוקקין להשלים כלומר כיון שיכול אדם לחתוך מן העיגול עד שיהיה בשוה בקו המדה אע''פ דלא חתך כמאן דחתך דמי. ורבנן סבירא להו כיון דמחוסר מעשה לא מיחייב במזוזה. [רבינו יהונתן מלוניל — הלכ' מזוזה].
------
וחכמים פוטרין. פירש רבינו שלמה שאין שער בלא רוחב ארבעה, וכל כפה מתקצרת בראשה לפחות מארבעה. ושוין שאם יש ברגליה עשרה. קודם שיתחיל העיגול ויתמעט מארבעה טפחים. שחייבת במזוזה. שאפילו הכל סתום מעשרה ומעלה יש שיעור פתח והיינו גובה עשרה ברוחב ארבעה. גבוהה עשרה. בין הכל. ואין ברגליה שלשה. כלומר ברוחב ארבעה שקודם [שיגביה גבהה ג' נתמעט רחבה מארבעה טפחים]... הוא גדול כל כך שמ... הפתח ארבעה טפחים [ור''מ] סבר רואין הפתח כאילו חקקוהו ונתרחב ארבעה בגובה עשרה. ורבנן לית להו רואין. ופירוש אין... כך הוא פירוש הדבר לפי גירסת פירוש רבינו שלמה והלכה כרבנן. והר''ם הביא במזוזה פרק ו' [ה''ד] בזה הלשון, בית שיש לו מזוזה מכאן ומזוזה מכאן וכיפה כמין קשת על שתי המזוזות במקום המשקוף אם יש בגובה המזוזה [עשרה טפחים או יתר] חייב במזוזה, וכשאין שם עשרה טפחים פטור ממזוזה מפני שאין לו תורת משקוף. ונראה דגריס [שאין בגובהה] עשרה. ופירוש חוקקין להשלים גובה המזוזות לעשרה. [למען ירבו ימיכם]. כלומר כל החפץ חיים חייב. דרך ביאתך. שיתן המזוזה מימין [כניסתו] בבית, שהרי הוא מניע תחילה רגלו הימנית. שמייחד ביתו לו. פירש רבינו שלמה, שכלי תשמישו מיוחדין לו ואינו משאילן לשכיניו, שנגעים באים מפני צרות עין. רבי מאיר מחייב. כלומר במזוזה. וכן נמי מטמא בנגעים. פוטרין. פירוש מן המזוזה, וכן נמי אינו מטמא בנגעים. הא והא רבנן היא. הא דתני שמטמא בנגעים והוא [הדין] דמיחייב במזוזה. והא דאמר שאינו מטמא בנגעים, רבנן היא דאמרי שפטורה ממזוזה. והא דאית ביה בית דירה. שיש בסופו מקום מיוחד העשוי לדור בו חזן הכנסת חייבת במזוזה ומטמאה בנגעים. הכי גרסינן הא והא דלית ביה בית דירה, ולא קשיא הא דכרכים הא דכפרים. ופירשו הרי''ף [הלכ' מזוזה] והר''ם [הלכ' מזוזה פ''ו ה''ו] שבית הכנסת של כפרים האורחים דרים [בו, שאוכלים ושותים וישינים] בו ולמצוה מותר, הילכך הוי הבית הכנסת דירה. אבל של [כרכים] שיכנסו בו האורחים ואינם דרים בבית הכנסת [לא הוי דירה. ורבינו שלמה פירש כרכים, שהיא מקום] שווקים שמתקבצים ממקומות הרבה והיא עשויה לכל הבא להתפלל ואין לה בעלים מיוחדים [דכפרים, כל בעליו ניכרים והרי הוא כבית השותפין]... [רבינו אברהם מן ההר].
------
וכיפה שיש ברגליה י' טפחים חייבת במזוזה כך פשוט בערובין וביומא. והוא פתח עשוי מאבנים ועגול למעלה וקצר ויש לו רגלים מהבנין ואחר כך למעלה מתחילין לעגלו, ואם אין גבוה י' אפילו יש ברגליה שלשה טפחים גוב' ויש בו כדי (לחזק) [לחוק] להשלימו לי' פטור מן המזוזה דלא אמרי' חוקקין להשלים כלומ' רואין אותו כאלו הוא חקוק. [רבינו ירוחם נכ''א ח''ז].
------
דתניא כיפה ר' מאיר מחייב. [תרגום מערבית. פי' פתח שהוא בצורת קשת ואינו מרובע ואין לו מזוזות אלא רגלי הקשת הן המזוזות]. ר' מאיר סבר חוקקין להשלים. פ' הואיל ובידך לחקוק ולהשלימה לעשרה ראה כאילו השלמתה וכאלו יש בה עשרה. דאמר רבא דרך ביאתך. פ' דברי רבא במנחות בפרק הקומץ בגמ' דשתי פרשיות [ל''ד ע''א]. [פירוש קדמון].
------
כפה שיש ברגליה יו''ד חייב במזוזה, ביהכ''נ שיש בה בית דירה ובית השותפין חייבין במזוזה. [אהל מועד שער תפילין ומזוזה וציצית דרך ב'].
------
ת''ר [יומא י''א ע''ב, חולין קל''ה ע''ב] בית האשה ובית השותפין חייב במ', אע''ג דכ' ביתך, ליכא למדרש ולא בית אשתך דסמיך למען ירבו ימיכם נשי נמי בעי חיי, אלא ביתך כדרבא דרך ביאתך בימין, וליכא למעט מביתך בית שותפין דקרא למען ירבו ימיכם לרבים קאי ובשותפות עם נכרי פטור. [האשכול — רצב''א, הלכ' מזוזה].
------
פתח בית הכנסת ובית המדרש פטורים מהמזוזה. אבל פתח קטן שיש לו בביתו בין ביתו לבית הכנסת שרגיל ליכנס בו לבית הכנסת חייב במזוזה, וכן לבי' המדרש, כך פשוט ומוכח וביומא ובברכות. אבל בירושלמי [מגילה פ''ד הי''ב] כתב שבית המדרש חייב במזוזה, ובמדרשו של ר''מ מרוטנבורק לא היה בו מזוזה והיה אומר כשהיה ישן שינת עראי שם היתה רוח רעה מבעתתו עד שקבע שם מזוזה. ואם היה בבית הכנסת בית דירה לחזן והיה דרך הפתח נכנס ויוצא תמיד החזן, היה חייב במזוזה כך פשוט ביומא. וכן בית הכנסת של כפרים דדירי ביה אורחים אבל לא של כרכים. נראה לפי זה שאות' בתי כנסיות ובתי מדרשות שיש שם פתחים זו לפנים מזו, א' פתוח לרשות הרבים או למבוי, וא' בפנים פתוח לעזרה, ובעזר' יש בית לשמש או לש''ץ, שהפתח הראשון חייב ולא הפתח שלפנים, כי מהפתח שלפנים ולפנים אין בו בית דירה. [רבינו ירוחם נכ''א ח''ז].
------
מזוזה נוהגת באנשים ובנשים בגדולים ובקטנים. [בה''ג הלכ' מזוזה].
------
ונשים חייבות במזוזה ויש מי שאומר (שער) [שעיר] שיש בה חזירים פטור מן המזוזה ואין זה נמצא בשום מקום בתלמוד ובירוש'. והר''ף ז''ל כתב אפילו הוא אמת דוקא בפתח שאינו גבוה כי אם י' טפחים דהשתא כשמניח המזוזה בשליש העליון כמשפטה מ''מ היא תוך י' מן הקרקע אבל לדידן שהפתחים גבהים וכשמניחה בשליש העליון היא למעלה מי' מן הקרקע אין להקפיד בחזירים. כך נמצא בסדור רבי חיים ברבי משה שסדר על פי גדולים ע''כ. אמנם בכל מקום שיש טנוף סביבה טוב לכסותה שלא תהא נראית ובמקום טהרה טוב להיות נראית. [כל בו הלכ' מזוזה 
סימן צ'].
------
לא קשיא הא ר' מאיר והא רבנן. השתא מתרץ באידי ואידי בשאין בה בית דירה מיירי, ואיבעי' אימ' הא והא [ד]לית בה בית דירה והא דכרכים כו', כלומ' איב' אימ' אידי ואידי רבנן והא והא דלית בה בית דירה והא דכרכים הא דתניא אין מטמאין בכרכים והא דתניא מטמאין בדכפרים דבה מודו רבנן לר' מאיר ומחייבא במזוזה, ולא פליגי אלא בדכרכים. איב' אימ' הא והא רבנן ולא קשיא הא דאית בה בית דירה כו'. כלומ' הא דקתני מטמאין בדאית בה בית דירה דמודו בה כולי על' דמטמאה ומחייבא במזוזה ולהך לישנא לא שני ליה בין דכפרים לדכרכים. [תוס' ר''י הלבן].
------
@ י''ב ע''א
דכרכים, ...[דרבים] באין לבית הכנסת... [ובית] דרבים הוא אבל בית הכנסת של כפרים כיחידים דמו, כיון דמועטין הן וקרינן (בהו) [ביה] מיוחד לו וחייב במזוזה. ואין ירושלים מטמאה בנגעים, שום בית שבתוך ירושלם, מש' דלא קרינא ביה אחוזתכם. אני לא שמעתי, שאין ירושלם מטמאה בנגעים אלא בית המקדש בלבד. והא בתי כנסיות ובתי מדרשות, דירושלם מטמא. ואע''ג דכרכים נינהו, דמצוי שם רבים, אלמא דכרכין מטמא. ת' אימ' וכול' מקום מקודש, ובתי כנסיות בכלל מש' דכרכים נינהו ודכפרים להכי מטמא אע''ג דמקום מקודש הוא מש' דכיחידים דמו. תנא קמא, דר' יהו' סבר ירושל' לא נתחלקה וכול', לפיכך אין שום בית בירושלים שמטמא בנגעים שאינן מיוחדים. ור' יהו' א', כל הבתים שבירושל' מטמאין, אבל בית מקודש לא. והא דמיפלגי, בנתחלקה ולא נתחלקה בפלוגתא דהני תנאי. הר הבית, שחוץ לחומת עזרה. הלשכות והעזרות, שלפנים חומת עזרה, ומיכן ולפנים היה בחלקו של בנימין דהיינו האולם וההיכל ובית קודש הקדשים ...היה מזבח החיצון ...בפי חלקו של בנימין. ורצועה יוצאה מחלקו של יהו', ונכנסת לצד ההיכל בחלקו של בנימין ובה היה מזבח בנוי, כלומ' מקצת מזבח היה בנוי באותה רצועה, שקרן מזרחית דרומית של מזבח היה מובלע באותה הרצועה, ולפיכך לא היה לו יסוד לקרן דרומית מזרחית שלא היתה בחלקו של טורף בנימין דכתיב בנימין זאב יטרף. ה''ג מצטער על אותה רצועה, שהולכת מעל המזבח מצד אחד שלא היתה מובלעת בתוך חלקו, והיינו חופץ כאדם שמצטער (וחופף) [וחופץ] עצמו, גרטיר. לפיכך, שראה הקב''ה שעתיד בנימין הצדיק להצטער על המזבח. זכה ונעשה אושפיזכן לגבורה, שהיה בחלקו האולם וההיכל ובית קדש הקדשים שהשכינה שורה בו, אלמא דהא[י] תנא סבר ירושלם נתחלקה. לפי שאינה שלהם דאין לך מי שלא היה [לו] חלק בה, דלא נתחלקה מעולם.  אף לא מיטות, אין משכירין לעולי רגלים אלא משאילין להם, לפי שלא היו משכירין המיטות. היו בעלי אושפיזכן נוטלין, עורות קדשים של אותן שעלו לירושלם שהקריבו ושלמיהן בזרוע, לפי שעושין מהן מיטות. גלפא, חמת שלו. ומשכא, עורות של בהמות שהוא אוכל שם יניח לבעל הבית בשכר ביתו ומטתו, מדקא אמ' דעולי רגלים שבקי משכא לאושפיזכינהו דידהו. לאחוזה, דכת' בנגעים [ויקרא י''ד], משמ' דלא הויא לו אחוזה עד שיכבשו את הארץ. ואין כל אחד ואחד, ...[מכיר] את שלו שעדיין לא חילקו בתי אבות בין בניהן מנין שאין מיטמא בנגעים ה''ל כול', ובית הכנסת אפי' דכפריים אין כל אחד ואחד מכיר את חלקו ואמאי קאמרת דכפרים מטמא בנגעים. אלא מחוורתא כדשנינן, מעיקרא הא ר' מאיר הא רבנן, או הא (או הא) [והא] רבנן הא דאית ביה כול', דלא כאידך לישנא דתרצת הא דכרכין וכול'. פשיטא, לי. אם אירע בו פסול, שאם ראה כהן גדול ראשון קודם תמיד של שחר ביום הכיפורים. מחנכין, כהן המשמש... [תחתיו בשמונה] בגדים ועושה תמיד של שחר, דבענן שיהא כהן גדול מקמיה דעביד עבודה... [דכתיב] וכפר הכהן אשר ימשח אותו ואשר ימלא את ידו כבר לכהונה גדולה, להכי מחנכין אותו לעבודה לכהונה גדולה בעבודה של תמיד [של] שחר, ותמיד של שחר לאו לכפרה אתי דלאו [מ]עיקר עבודה דיום הכיפורים הוא, שהרי בשאר ימות השנה היו מביאין... [אותו, ולאחר מיכן כשהתחיל בעבודה] מעבודת יום הכיפור' מעיקרא הוי כהן גדול. אבל הא... [שנמשח לכהן גדול] אחר תמיד של שחר אין יכולין לחנכו בח' בגדים ולשנותו מבגדי כהן גדול לא[רבעה בגדים] אלא... [באבנט, דלפני] ולפנים אין נכנס בבגדי זהב אלא בהנך ד' בגדים בלבד דכתיבי בקראי כתנת בד קדש ילבש וגו', והשתא במה מחנכין אותו שיהא נראה [כ]כהן גדול. הואי קשיא ליחנכיה בעשירית האיפה, כדאמר' במסכת מנחות בפרק התודה [ע''ח ע''א] א' רב חסדא כהן גדול המתקרב לעבודה צריך שני עשירית האיפה אחת למשיחתו ואחת לחינוכו, ת' [הא] לא איפשר למיעבד ביום הכיפור', מש' דקרבנות יחיד דאין קריבין אפי' ביום טוב. באבנט, מחנכין אותו שאע''פ שאחר תמיד של שחר לא היה לובש אלא ד' בגדים כהדיוט, אבניטו מיהא היה משונה מאותו של הדיוט דאבנטו של כהן הדיוט היה של כלאים ושל כהן גדול של בוץ, כדכת' ואבנט בד יחגור כדלקמ' [ע''ב ע''א] פלוגת'... [מאי] ח' בגדים, ולא היה עושה בהן עבודת פנים אלא תמיד שהיה קרב כבר על המזבח היה מהפך האיברים... [בצינורא] לעכלן, ואחר כך לובש ח' בגדים ועושה עבודת פנים והיפוך בצינורא הויא עבודה. וכדרב הונא וכול', אשתכח דהוי מחונך... [בצינורא] מקמי דעביד עבודת פנים. [פירוש רבינו אליקים].
------
בית הכנסת דכפרים דדיירו בהו אורחים, מרוב עניים אין מקדישין אותו הקדש גמור כדי שיהיו מותרין לשכב בהן ולאכל בהן האורחין [לפי] שאין ידם משגת להכניס בהם האורחים בבתיהן. אבל דכרכין, שה(י)ן רבים ואין מגיע לכל אחד ואחד כי אם מעט טורח מן האורחים ואם רבו מאד יכולין לעשות בתי(ם) א[ו]רחים להשכיב בהם האורחים ואין צריך לאכול ולשכב בבית הכנסת. [לא, ד]הקדש גמור [הוא]. [רבינו יהונתן מלוניל — הלכ' מזוזה].
------
ותניא בתורת כהנים (מצורע פרשתא ה' וע''פ יומא 
י''ב א') אחוזה מטמאה בנגעים ואין ירושלם מטמאה בנגעים, שלא נתחלקה לשבטים, רבי ישמעאל אומר אחוזתכם מטמאה בנגעים ואין אחוזת גוים מטמאה בנגעים וכשם 
שאין אחוזתם מטמאה בנגעים כך אין בגדיהם וגופם מטמא בנגעים. [סמ''ג עשין סימן רל''ט].
------
אי נמי אילו מאן דמיתיליד ליה נגעא בביתיה צריך למימר לכהן ומיתי מיחזייה דכתיב ונתתי נגע צרעת בבית ארץ אחוזתכם וכתיב ובא אשר לו הבית ונתתי למה לי כדתניא [הוריות י'.] ונתתי נגע צרעת כבשורה הוא להן שיהו הנגעים באין עליהם דברי רבי יהודה ר''ש אומר פרט לנגעי אונסין ובתים בני אונס נינהו ואם אינו עניין לבתים תנהו עניין לאדם מאי היא דאי אכיל אוכל ומשקה דמייתי לידי נגע לא מיטמא איני והא תניא אדם כי יהיה בעור בשרו מן הדיבור ואילך מיטמא והלא דין הוא נאמר טמא בזב ונאמר טמא בנגעים מה כשטימא בזב לא טימא אלא מן הדיבור ואילך דכתיב כי יהיה זב מבשרו אף כשטימא בנגעים לא טימא אלא מן הדיבור ואילך לא אם אמרת בזב שכן אינו מיטמא באונס תאמר בנגעים שמטמאי' באונס ת''ל אדם כי יהיה מן הדיבור ואילך למימרא דנגעים מטמאים באונס אמר רבא פרט לנגעי אונסין לאו לאפוקי אונס דאוכל ומשקה לא אלא פרט לנגעי רוחות דמשמשא ביה רוח רעה דההוא לאו בר ונתתי הוא רב פפא אמר פרט לנגעי כשפים. ומקמי דליתיה כהן למחזיה לבייתא מפני ליה דלא ליטמן דכתיב וצוה הכהן ופנו את הבית וירושלים אינה מיטמאה בנגעי' דתניא [יומא י''ב. מגילה כ''ו. ב''ק פ''ב:] בית ארץ אחזתכם אחזתכם מיטמא בנגעים ואין ירושלים מיטמאה בנגעים ות''ר [סוכה ג'.] בית שאין בו ארבע אמו' על ארבע אמות פטור מן המזוזה ומן המעקה ואינו מטמא בנגעים ואמרי' לימא ר' היא דאמר גבי סוכה בעינן ארבע אמות על ארבע אמות דאי רבנן כיון דלגבי סוכה אמרין סוכה הוא אע''ג דלא הוה ד' אמות על ד' אמות הכא נמי בית הוא לא אפי' תימא רבנן עד כאן לא קא אמרי רבנן אלא גבי סוכה דלשבעה הוא דעבידא אבל בית דלמידרא ביה תדירא הוא דעביד אפי' רבנן מודו דבציר מד' אמות לא דייר איניש ולא מיקרי בית. [שאילתות פרשת מצורע שאילתא פ''ח].
------
מצות עשה לעשות בנגעי בתים כמשפט הכתוב בפרשה שנאמר (ויקרא י''ד ל''ד—מ''ט) כי תבאו אל ארץ כנען אשר אני נותן לכם לאחוזה ונתתי נגע צרעת בבית ארץ אחוזתכם, ובא אשר לו הבית והגיד לכהן לאמר כנגע נראה לי בבית, וצוה הכהן ופנו את הבית בטרם יבא הכהן לראות את הנגע ולא יטמא כל אשר בבית ואחר כן יבא הכהן לראות את הבית, וראה את הנגע והנה הנגע בקירות הבית שקערורת ירקרקות או אדמדמות ומראיהן שפל מן הקיר, ויצא הכהן מן הבית אל פתח הבית והסגיר את הבית שבעת ימים, ושב הכהן ביום השביעי וראה והנה פשה הנגע בקירות הבית, וצוה הכהן וחלצו את האבנים אשר בהן הנגע והשליכו אתהן אל מחוץ לעיר אל מקום טמא, ואת הבית יקצע מבית סביב ושפכו את העפר אשר הקצו אל מחוץ לעיר אל מקום טמא, ולקחו אבנים אחרות והביאו אל תחת האבנים ועפר אחר יקח וטח את הבית, ואם ישוב הנגע ופרח בבית אחר חלץ את האבנים ואחרי הקצות את הבית ואחרי הטוח, ובא הכהן וראה והנה פשה הנגע בבית צרעת ממארת היא בבית טמא הוא, ונתץ את הבית את אבניו ואת עציו ואת כל עפר הבית והוציא אל מחוץ לעיר אל מקום טמא, והבא אל הבית כל ימי הסגיר אתו יטמא עד הערב, והשוכב בבית יכבס את בגדיו והאוכל בבית יכבס את בגדיו, ואם בא יבא הכהן וראה והנה לא פשה הנגע בבית אחרי הטוח את הבית וטהר הכהן את הבית כי נרפא הנגע, ולקח לחטא את הבית שתי צפרים וגו'. [סמ''ג עשין סימן רל''ט].
------
לפנים מן החומה, בירושלים מקודש מהם, שאוכלין שם קדשים קלים ומעשר שני. כתב הר''ם אלו דברים שנאמרו בירושלים אין מלינין בה את המת. ואין מעבירין בתוכה עצמות אדם. ואין משכירין בתוכה בתים. ואין נותנין בה מקום לגר תושב. ואין מקימין בה קברות, חוץ מקברי בית דוד וקבר חולדה, שהיו בה מימות הנביאים הראשונים ואין נוטעין בה גנות ופרדסין. ואינה נזרעת, ולא נחרשת שמא תסרח. ואין מקיימין בה אילנות חוץ מגינת וורדים שהיתה שם מימות נביאים הראשונים. ואין מקיימין בה אשפות, 
מפני שרצים. ואין מוציאין ממנה זיזין וג[ז]וזטראות לרשות הרבים, מפני אהל הטומאה. ואין עושין כבשונות מפני העשן. ואין מגדלין בה תרנגולים מפני הקדשים. וכן לא יגדלו הכהנים תרנגולין בכל ארץ ישראל מפני הטהרות. ואין הבית נחלט בה. ואינה מטמאה בנגעים. ואינה נעשית עיר הנדחת. ואינה מביאה עגלה ערופה, לפי שלא נתחלקה לשבטים. [הבתים — שערי בית המקדש שער שישי].
------
אימא אמר ר' יהוד' אני לא שמעתי אלא מקום מקודש בלבד. ואע''ג דת''ק לא איירי בבתי כניסיות אלא בירושלם. איהו אגב בית המקדש נקט נמי לבתי כניסיות, משו' דכולהו מחד קרא נפקי מביתך ולא של רבים ממעטינן להו. אלא מחוורתא כדשנינן מעיקרא. הא דאית בה בית דירה והא דלית בה בית דירה, ובדלית בה בית דירה בין דכרכים בין דכפרים חכמים פוטרין, והוא הדין לענין טומאת נגעים דלא מטמא, והאי דקתני בית הכנסת חייבין בדאית בה בית דירה דבה מודו רבנן דחייבת ובית השותפין נמי דקתני חייבין משמע נמי דמודו רבנן דחייבין ולא דמי אפי' לשלכפרים והיינו טע' דשותפין כל אחד מכיר את חלקו וקרינן ליה ביתך. במה מחנכין אותו. ואע''פ שהיו יכולין למושחו עדיין אף ביום הכיפור' ואפי' שבות ליכא, דאינו אלא חינוך בעלמ' מיהו צריך עדיין רבוי בגדים לכהונה גדולה להכי מיבעיא ליה הכי. [תוס' ר''י הלבן].
------
לא שמעתי אלא מקום מקודש. ובתי כנסיות ובתי מדרשות מקודש הם, לפיכך לא מיטמאי בנגעים. וא''ת כיון דלא מיטמאי מנגעים במזוזה נמי לא ליחייבו דמשמע לעיל דמדמינן להו אהדדי, ואם כן לעיל אמאי לא קא משני דטעמיה דרבי יהודה דפטר לישכת פרהדרין ממזוזה משום [דהוי] מקום מקודש. וי''ל דנהי דטעמיה דרבי יהודה דפטר בנגעים משום מקום מקודש לא פטר לישכת פרהדרין ממזוזה, דהא דפטר הכא בתי כנסיות ובתי מדרשות, משום דאינן מיוחדות לשום אדם, דגבי מזוזה כתיב ביתך דמשמע ביתך המיוחד לך, ולישכת פרהדרין מיוחדת היא לכהן גדול, ולא פטרינן ליה משום טעמא דמקום מקודש. רבי יהודה סבר ירושלים נתחלקה. אבל בית המקדש לא נתחלק לשבטים. שכל ישראל היה להם חלק בו לפי שגבה דוד מלך ישראל הכסף מכל ישראל כשקנה הגורן מארונה היבוסי. ת''ל ובא אשר לו הבית מי שמיוחד ביתו לו. וא''ת והלא בית השותפין דאין ביתו מיוחד לו, ואמרינן לעיל דחייבין במזוזה. וי''ל דבית השותפין מיירי שכל אחד ואחד מכיר חלקו, כגון שיש קורות בין זו לזו, פירוש בין חלק לחלק, ואע''פ שאין בו אלא פתח אחד חייב. דיקא נמי דמיירי שכל אחד מכיר חלקו, דקתני יכול שאני מרבה בתי כנסיות ובתי מדרשות, ולא קתני נמי בית השותפין ש''מ. במה מחנכין אותו. וא''ת נימא דמחנכין אותו במשיחה, שהרי הוא היה נמשח, כדאיתא בריש פירקין דקרי ליה משוח שעבר. וי''ל דאיירי לאחר שנגנז שמן המשחה. [תוספות רבינו פרץ].
------
אמ' ר' יהודה אני לא שמעתי אלא מקום מקודש. פ' ובתי כנסיות שלכרכים גם הן מקודשין הואיל ולרבים נינהו. ואם יקשה לך היאך נקשה מדברי ר' יהודה על החכמי' לא קשיא דחכמי' דהכא עם ר' מאיר חלוקתן ובר מחלוקתיה דר' מאיר ר' יהודה ולפי' הקשה מדבריו על דבריו. ר' צדוק אומר אף לא מטות. פ' לא יהיו המטות מונחין ועומדין לעולי רגלים ידורו בבתים ויישנו על המטות בלא שכר. גולפא ומשכא לאושפיזא. פ' עולי רגלים כשילכו יניחו עורות הצאן אשר שחטו לבעלי הבתים אשר דרו אצלן הואיל והן ישינין על מטותיהן הפרושה (בעיר) [בעור]. אלא מחוורתא כדשנין. 
פ' הא ר' מאיר והא רבנן או הא דאית בה דירה לחזן או דלית בה. [פירוש קדמון].
------
שנינו במסכת מדות (פ''ג מ''א) המזבח היה שלשים ושתים אמה על שלשים ושתים אמה, עלה אמה וכנס אמה זהו יסוד נמצאו שלשים על שלשים, עלה חמש וכנס אמה זהו סובב נמצא עשרים ושמנה על עשרים ושמנה, עלה שלש וכנס אמה זהו מקום קרנות אמה מזה ואמה מזה נמצא עשרים וששה על עשרים וששה מקום הילוך רגלי הכהנים אמה מזה ואמה מזה נמצא עשרים וארבע על עשרים וארבע מקום המערכה. בפרק קמא דעירובין (ד' א') ובפרק שתי הלחם (מנחות 
צ''ז ב') אומר שכל אמות הבנין באמה בת ששה טפחים אבל אמות המזבח מהן באמה בת חמשה ומהן באמה בת ששה. נחזור למשנת מדות שאומר שם, חוט של סיקרא חוגרו באמצע להבדיל בין דמים העליונים לדמים התחתונים, והיסוד היה מהלך על פני כל הצפון ועל פני כל המערב ואוכל בדרום אמה אחת ובמזרח אמה אחת. אבל קרן מזרחית דרומית לא היה בו יסוד לפי שאותה אמה של רוחב היסוד לאותו צד היתה מרצועה שיוצאה מחלקו של יהודה ונכנסת בחלקו של בנימין ושאר המזבח של אולם וההיכל ובית קדשי הקדשים היה בחלקו של בנימין כדתניא בפרק קמא דיומא (י''ב א') ובאיזהו מקומן (זבחים נ''ג ב') והר הבית והלשכות והעזרות היו בחלקו של יהודה. ובקרן מערבית דרומית היו שני נקבים כמין שני חוטמין דקים שהדמים הניתנים על יסוד מערבית ועל יסוד דרומית יורדין בהן ומתערבין באמה ויוצאין לנחל קדרון, למטה ברצפה באותה קרן מקום היה שם אמה על אמה וטבלא של שיש וטבעת קבועה בה שבו יורדין לשיתין ומנקין אותן, הכבש היה בנוי לדרומו של מזבח ארכו שלשים ושתים על רוחב שש עשרה אמות (מ''ב ג') ואוכל בארץ שלשים אמה מצד המזבח ופורח ממנו אמה על יסוד ואמה על סובב, ואויר מעט היה מפסיק בין הכבש למזבח כדי ליתן האיברים בזריקה (רמב''ם בית הבחירה פ''ב הי''ג). ושני כבשים קטנים יוצאין ממנו שבהן באין לסובב וליסוד ומובדלין מן המזבח כמלא נימא כדאיתא במסכת זבחים (ס''ב ב'), וחלון היתה במערבו של כבש אמה על אמה ורבובה היתה נקראת שבה היו נותנין פסולי חטאת העוף עד שתעובר צורתן ויצאו לבית השריפה, ומפרש במקום אחר (תמיד ל''א ב') ששתי שולחנות היו במערב הכבש האחד של שיש שנותנין עליו את האיברים ואחד של כסף שנותנין עליו כלי שרת (ע''פ רמב''ם שם הל' י''ד—ט''ו). ובספר מצות לא תעשה (ר''צ) נתבאר היאך בונין את המזבח מפני שאסור לבנותו גזית. [סמ''ג עשין סימן קס''ג].
------
רצועה יוצאה מחלקו של יהודא ונכנסת לתוך חלקו של בנימין ובה מזבח בנוי. עיין מ''ש בפרשת ויקרא בפסוק וזרקו את הדם על המזבח סביב. והאי תנא סבר ירושלים לא נחלקה לשבטים. פירוש וקסבר דהאי דכתיב בנימין זאב יטרף לא על הקרבנות כמו שאנו מתרגמין אלא על שאול דכתיב בי' ובכל אשר יפנה ירשיע. [תוס' רי''ד].
------
פרק מרובה (ב''ק פ''ב ב') וסוף מסכת ערכין (ל''ב ב') עשרה דברים נאמרו בירושלם. מסכת מגלה פרק בני העיר (כ''ו א') ומסכת יומא פרק קמא (י''ב א') אין משכירין בתים בירושלם לפי שאינן שלהם. ומסתברא שמאלו הקדושות קצתם נוהגות שם היום, וכמו שבארנו פרק מ''א בענין כרם רבעי עולה לירושלם, וכל שכן אלו דברים שהם מעיקר קדושת העיר וקדושתה לעולם עומדת. אבל אין משכירין בתים בירושלם מסתברא שאינו אלא בזמן הבית כדאמרינן (יומא ומגילה שם) ר' אלעזר ב''ר צדוק אומר אף לא מטות, לפיכך עורות קדשים בעלי אושפיזכנין נוטלין אותם בזרוע. וכן הדין נמי באין עושין כבשונות בירושלם, מפני העשן שמשחיר החומה וגנאי הוא כמו שפרש''י ז''ל (ב''ק שם). וכן אין מגדלין תרנגולין מפני הקדשים. ואין מוציאין זיזין וגזוזטראות לרשות הרבים מפני אהל הטומאה, הני וכיוצא בהם. תוספתא מסכת מעשר שני פרק קמא (הי''א) אין משכירין בתים בירושלם מפני שהן של שבטים, וכן הוא פסק הלכה ירושלם לא נחלקה לשבטים, כת''ק דרבי יהודה דלעיל. [כפתור ופרח לרבינו אשתורי הפרחי פ''ו].
------
אמר אביי שמע מינה אורח ארעא למשבק איניש גולפא ומשכא לאושפיזיה — פי' קנקני וגולפי חביות וכדים אחד הן, והם של חרס. [הערוך ערך גלף א]. לובש שמונה ומהפך בצינורא — פירוש מהפך במזלג אברין של תמיד בשחר. תרגום ''מזלגותיו'' (שמות כ''ז, ג') צינורייתיה. ר''ח ז''ל פי' עצי נורא. [הערוך ערך צנרגא].
------
פיס'. ומתקנין לו כהן אחר תחתיו, שמא יארע בו פסול. פי' שמא יראה קרי ויטמא. ואמרי' בגמרא, פשיט', אירע בו פסול קודם לתמיד שלשחר מחנכין אותו בתמיד שלשחר. פי' ואחר כך הוא עושה עבודת היום. אירע בו פסול אחר תמיד שלשחר במה מחנכין אותו, אמר אביי לובש שמונה ומהפך בצינורא. פי' באיברי התמיד שהקטיר הראשון על המערכה, והיפוך הצינורא היא חשובה עבודה להתחנך בה. וכדרב הונא, דאמ' רב הונא זר שהיפך בצינורא חייב. ואחר כך עושה עבודת היום. רב פפא אמ' עבודתו מחנכתו, מי לא תניא כל הכלים שעשה משה משיחתן מקדשתן, מיכן ואילך עבודתם מחנכתן, הכא נמי עבודתן מחנכתן. [פסקי הרי''ד].
------
פשיטא אירע בו פסול. פ' מדקימ' לן דאין כהן גדול עולה לכהונה גדולה עד שמתחנך בח' בגדים מהן ד' שלובש כהן הדיוט והן כתונת ומכנסים ומצנפת ואבנט מוסיף עליו כהן גדול חשן ואפוד ומעיל וציץ כדכת' שבעת ימים ילבשם הכהן וקימ' לן דאין עבודת יום הכפורים כשרה אלא בכהן גדול ואשכחנן דכל עבודת יום הכפורים צריכה... חוץ מתמיד של שחר שאין מזין מדמו לפנים כלום וקימ' לן שכהן גדול ביום הכפורים לובש ח' ומקריב תמיד של שחר ואחר כך משמש בפנים בד' בגדים ככהן הדיוט מפני שאותן הד' של כהן גדול יש בהן הזהב וקימ' לן אין קטיגור נעשה סניגור לפום הכי אקשינן הא דתנן מתקינין לו אחר וכול' בשלמא אם אירע בו בכהן גדול פסול קודם תמיד של שחר יכולין אנו להלביש כהן שמתקינין אותו ח' כלים ומקריב תמיד של שחר ומחנכין אותו באותן הבגדים שלובש ועובד בהן דקימ' לן שהחינוך של כהן גדול אפי' שעה אחת דכת' שבעת ימים ילבשם הכהן ואמרי' עלה שעה מנ' לן דכת' ואשר ימלא את ידו אפי' לבשם שעה אחת הרי נתחנך ונעשה כהן גדול בשלמ' הני מילי קודם התמיד שהרי נתחנך בלבישת ח' כלים ונעשה כהן גדול וחאזי ליה להכניס ולעבוד בבית קדש הקדשים אלא אם אירע פסול בכהן גדול אחר התמיד וצריך לעבוד בפנים בד' בגדים כהדיוט במה מחנך זה הכהן שמתקינין אותו עד שיעלה לכהונה גדולה. והשיב רב אדה שמלבישין אותו אבנט כהן גדול כי היה דעתו כדעת רבי שאומר אבנט כהן הדיוט בכל השנה וביום הכפורים של כלאים שש משזר ותולעת שני ואבנטו של כהן גדול ביום הכפורים של בד דכתיב ובאבנט בד יחגור (ומיכון) [ומכיון] שמלבישין את[ו] עתה בכלל הד' בגדים אבנט בד שלא לבש אותו מעודו שמבגדי כהן גדול הוא הרי נתחנך ונעשה כהן גדול ונכנס ועובד ככהן גדול באבנט שלא לבש אותו אלא היום. [פירוש קדמון].
------
מחנכין אותו בתמיד של שחר. פ' עיקר הדבר כי עבודת יום הכפורים אינה כשרה אלא בכהן גדול וזה שהתקינו אותו כהן הדיוט ולפי' אנו רוצין שלא יבא לעבודת יום הכפורים אלא עד שיהא שעה אחת קודם לכן בתורת כהן גדול לפי' אם נפסל הכהן הגדול קודם תמיד של שחר נכנס והוא מותקן ולובש ח' בגדים שדרך כהן גדול ללבשן בכל השנה ומקריב בהן תמיד של שחר שאינו צריך לפנים ומתחנך בהן ונעשה עליו תורת כהן גדול ואחר כך מפשיט ד' בגדים שיש בהן זהב והן חשן ואפוד ומעיל וציץ שפסולין בעבודת יום הכפורים שאין נכנסין בזהב לפני ולפנים כדאמרינן אין קטיגור נעשה סניגור ולפי' אינו משמש ביום הכפורים אלא בד' בגדים בכתנת ומכנסים ומצנפת ואבנט בד שאין בהן זהב ומשמש בהן הדיוט בכל השנה. אמר רב אדה בר אהבה באבנט. פ' דקימ' לן שאבנטו שלכהן הדיוט בד ואבנטו שלכהן גדול כלאים זה הדין בכל השנה אבל בעבודת יום הכפורים לובש הכהן הגדול אבנט בד כדכת' ובאבנט בד יחגר לפי' חוגרין זה שעה אחת קודם עבודתו באבנטו של כהן גדול בכל השנה דכלאים עד שתהא עליו תורת כהן גדול ואחרי כן מפשיטין אותו וחוגר אבנט בד ועובד ויש פירוש אחר על דרך אחרת והוא שכתבתי למעלה. לא זהו אבנטו של כהן גדול. פ' כי אבנטו של כהן הדיוט בכל השנה כלאים אלמ' מיהא א[ת]י רבי (אליף) [אחליף] דאמ' אבנטו של כהן הדיוט כלאים. [פירוש קדמון].
------
ומהפך בצינורא. פ' יהפך שעה אחת בח' בגד' ויתרבה בבגדי' ואחר כך מפשיט ד' של זהב ומשמש בד' שאין בהן זהב. [תרגום מערבית. ויש אומרים כי צינורא היא המזלג (רש''י). וי''א שהוא קצור של עצי נורא והם העצים (ר''ח). וי''א שהוא האפר. וי''א שאינו מהפך אלא את הקרבן 
והבשר אשר על האש אשר על המזבח ומהפכם כדי שישרפו ויהיה פירוש צנורא גחלי האש והכהן מהפך באיברים אשר על גחלי האש כדי שישרפו מהר ואם תפרשהו מזלג צריך לומר יהפך הכהן אותם האיברים אשר על המזבח במזלג]. [פירוש קדמון].
------
@ י''ב ע''ב
עבודתו מחנכתו, אותו כהן המשמש תחתיו ולא בעי חינוך קודם עבודה... [דהא דמשיחתו מקדשתו] (ד)בכהן גדול קמא קא משתעי, ולא בכהן המשמש תחתיו. ה''ג כי אתא רב דימי אמ' אבנטו של כהן גדול ביום הכיפו' כול', כגון בהנהו עבודות לקמ' ומרק אחר שחיטה על ידו וכגון נתנן לממרס.0... אין בין כהן וכול' אלא לאו ביום הכיפור' קאמ', אלמא דר' הוא דאמ' של כלאים... אלא אבנט דשל כהן גדול הוי של בוץ ולדברי הכל כדכת' והאבנט... של כהן הדיוט לא הוי אלא דבוץ לא תסתיים מיהא כלל. ולעול' בשאר ימות השנה, לא... [היה הבדל בין כהן גדול וכהן הדיוט] ...קאמ'. אין בין כהן גדול לכהן הדיוט, בהנך ד' בגדים דשוין דלית בהו... [שינוי בין בגדי כהן גדול ובגדים ש]כהן הדיוט לובש אלא אבנט בלבד דשל כהן גדול דכלאים (דשל) [ושל] הדיוט דבוץ... [ביום הכיפורים], ובשאר ימות השנה דברי הכל של כלאים כדכת' ואת האבנט שש משזר תכלת וארגמן ותולעת שני וגו', דתכלת הוי צמר ושש הוי פשתן. אף אנן נמי תנינא, דר' סבר דאבנטו של כהן הדיוט בין ביום הכיפור' בין בשאר ימות השנה של כלאים. על בשרו, ולבש הכהן מדו בד ומכנסי בד ילבש על בשרו והרים את הדשן וגו'. ילבש על בשרו, מה ת''ל ילבש ליכתוב יהיו על בשרו, אלא להכי כת' ילבש להביא מצנפת ואבנט דלא כתיבי בהאי קרא שצריך ללובשן בשעת הרמת הדשן, מדו בד זה הכתונת כמו מדיו, ט''א להביא מצנפת ואבנט בגזירה שוה דילבש ולבש, ד[כ]ההוא קרא (נמי) דכתיבי ביה כולהו ד' בגדים כת' ילבש דכת' כתנת בד קדש ילבש ומכנסי בד וגו'. בגדי כהן גדול ביום הכיפור', אותן בגדים ששימש בהן עבודת פנים שהן כשירין לכהן הדיוט בין ביום הכיפור' בין בשאר ימות השנה ואפי' להרמת הדשן. שתי תשובות בדבר, להשיב לך שאינן כשירין לכהן הדיוט וכי אבנטו של כהן גדול וכול', והלא יש ביניהם הפרש גדול כדפרש' לעיל. קדושה חמורה, לפניי לפנים. לרבות את השחקין, בגדי כהן הדיוט שבלו שיכול ללובשן להרמת הדשן שאין צריך בגדים יפים. הרמת הדשן, זהו שהיה תורם מלא קומצו מן הדשן מעל המזבח ונותן למטה באמצע המזבח ונבלע מעצמו ועל ידי נס, והשאר היה זורק לבית הדשן. ואזדא ר' דוסא לטעמ', דאמ' לעיל שכשירין לכהן הדיוט. והניחם שם, בעניינא דיום הכיפו' כת'. מלמד שטעונין גניזה, שאינו לובשן עוד ועושין חדשים. שלא ישתמש בהן ביום הכיפור' אחר, הא הדיוט ישתמש בהן בשאר ימות השנה. לעבודתו, לכהונה גדולה כבתחילה. כל מצות כהונה עליו, דלובש ח' ועובד נמי ביום הכיפו' אחר. לא לכהן גדול, דאינו לובש ח' מש' איבה דראשון שיהא מקנא בו על שגדל להיות כמותו. ולא לכהן הדיוט, דאסור באלמנה ולא פורע ופורם מש' מעלין בקודש ולא מורידין. 
בן אילם. [פירוש רבינו אליקים].
------
מצות עשה לעשות שמן המשחה שיהא מוכן לדברים שמושחין בו (ע''פ רמב''ם כלי המקדש פ''א ה''א ע''ש) שנאמר בפרשת כי תשא (שמות ל' כ''ג ורש''י) ואתה קח לך בשמים ראש מר דרור חמש מאות וקנמן בשם מחציתו חמשים ומאתים, בשמים ראש כלומר חשובים, וקנמן בשם כלומר שהוא בשם ויש בו ריח וטעם, מחציתו חמשים ומאתים גזירת הכתוב היא שיהו שוקלים שני פעמים חמשים ומאתים שיהו בו שני הכרעות וסך כולן חמש מאות כשיעור מר דרור כך שנויה בכריתות פ''ק (ה א'). וקנה שהוא בושם סך כלו חמשים ומאתים, וקדה חמש מאות שם שורש עשב ובלשון חכמים (כריתות ו' א') קציעה (רש''י לפסוק כ''ד). שמן זית הין יהיה זה לי זה בגימטריא שנים עשר לוג, לדורותיכם מלמד שכולו קיים לעתיד לבא ונמשחו בו כהנים והמשכן והכלים (כריתות ה' ב'), ומשם ואילך כל הראוי לכלי שרת כיון שנכנס לתוך הכלי קדוש קדושת הגוף ליפסל ביוצא ובלינה ובטבול יום ואינו נפדה לצאת לחולין שנאמר כל הנוגע בהם יקדש וכתיב גבי מזבח כל הנוגע במזבח יקדש שומע אני אף שאין ראוי ת''ל כבשים דווקא ראוי (ע''פ רש''י לפסוק כ''ט). תניא ביומא פ''ק (י''ב ב') כל הכלים שעשה [משה] משיחתן מקדשתן מכאן ואילך עבודתן מחנכתן. גרסינן בפ''ק דכריתות (ה' א') ת''ר שמן המשחה שעשה משה בו שלקו את העיקרין דברי רבי יהודה אמר לו [רבי יוסי] והלא לסוך את העיקרין אינו ספק אלא כיצד עשו הביאו את העיקרין ושראום במים והציף עליהן שמן המשחה קלט את הריח וקפחו. [סמ''ג עשין סימן קס''ו].
------
אבנטו של כהן הדיוט רבי ורבי אלעזר ברבי שמעון חד אמר של כלאים וחד אמר של בוץ. [האגודה].
------
זה שמצינו ששמואל הרמתי שהיה לוי היה חגור אפוד בד זהו באדם שחשוב וראוי שתשרה עליו שכינה להודיע כי הגיע זה למעלת כהן גדול בדבר הנוטה לרוח הקדש כגון מעשה האפוד (ע''פ רמב''ם כלי המקדש פ''י הי''ג). [סמ''ג עשין סימן קע''ג].
------
אלא לאו ביום הכיפורים. וא''ת ביום הכיפורי' למה צריך כהן הדיוט לבגדי כהונה והא כל עבודת יום הכיפו' אינה כשיר' אלא בכהן גדול, יש לומ' שתרומת הדשן לא היתה בכהן גדול דבעיא נמי בגדים כדלקמן. והכי נראה לר' דתרומת הדשן איתה בכהן הדיוט אף ביום הכיפורים, דהכי משמע לקמ' שלא היה טובל טבילה ראשונה מחמש טבילות ולא מקדש קידוש ראשון מעשרה קידושין אלא סמוך לשחיטת התמיד, דתנן בפרק אמר להן הממונה [כ''ח ע''א] אם הגיע זמן השחיט' אומ' בורקי כול' וקתני מיד והורידו כהן גדול לבית הטבילה, וקא חשיב שני קידושין לההיא טבילה, ואילו תרומת הדשן נמי אינה כשירה אלא בכהן גדול, אם [כן] לא היה צריך טבילה וקידוש לשחיטת התמיד, שהרי כבר טבל וקידש לתרומת הדשן, ואמרי לקמ' (בשמעתין) במכילתין [כ''ב ע''א] קידש ידיו לתרומת הדשן למחר אינו צריך קידוש לשחיטת התמיד שכבר קידש מתחילת עבודה, ואם תאמר שאני יום הכיפור' דגזיר' הכת' הוא דצריך לטבול ולקדש כשמשנה בגדים מעבודה לעבודה אם כן הוו להו יותר מה' טבילות וי' קידושין שכהן גדול היה עושה ביום הכיפורים אם תרומת הדשן אינה כשיר' אלא בכהן גדול דצריך לטבול ולקדש ולחזור ולטבול ולקדש לתמיד, וגם הפייסות דקא חשיב לקמ' בסדר יומא [כ''ב ע''א] למאי הוה חשיב אי תרומת הדשן אינה כשיר' בכהן הדיוט. [תוס' ר''י הלבן].
------
ובהנך דשוין. פ' כהן גדול שוה לכהן הדיוט בכת' ומכנ' ומצנ' ואבנ' חלקו בו רבי ור' אלעזר והכי קאמרי אין בין כהן גד' לכהן הדיוט באותן הד' בגד' ששוין בהן אלא אבנט שאבנ' של כה' גד' כלאים בכל השנה ושל הדיו' בד ור' אלעז' סבר לית ביניהו מידי בבגדים ששוין בהן אלא הד' בגד' של הדיו' כמותן לכהן גדול בכל השנה. שני אינו ראוי לא לכה' גדו'. פ' אינו עובד לא במקום כה' גדול ולא במקום כה' הדיוט אבל מצות כהונה גדולה עליו שלא ישא אלא בתולה שנחמיר עליו. [פירוש קדמון].
------
מצות עשה שיהו הכהנים לובשים בגדי כהונה לעבודה שנאמר (שמות כ''ח ד') ועשו בגדי קדש לאהרן אחיך ולבניו לכהנו לי. ושלשה מינים הם, בגדי כהן הדיוט ובגדי זהב ובגדי לבן, בגדי כהן הדיוט הם ארבעה כלים כתונת ומכנסים ומגבעות ואבנט וארבעתן היו של פשתן לבנים וחוטן כפול ששה והאבנט היה בו כלאים שהיה רקום בצמר (ע''פ רמב''ם כלי המקדש פ''ח ה''א) שבכולם כתוב בפרשת פקודי שש וכתיב ואת האבנט שש משזר ותכלת וארגמן ותולעת שני מעשה רקם וכן אומר (רבא) [רבי] בפרק קמא דיומא (י''ב ב') כי אבנטו של כהן גדול שהיה של כלאים כל השנה זהו אבנטו של כהן הדיוט. וכל מקום שנאמר בתורה שש צריך שיהא חוטן כפול ששה מפשתים ומקום שנאמר בד גם הוא מפשתים אם היה חוט אחד לבדו כשר ומצוה מן המובחר שיהא כפול ששה (ע''פ לשון רמב''ם שם הי''ד וע''פ הי''ג שם ע''ש). ואין הכהנים לובשין לעבודה אלא צמר ופשתים בלבד (רמב''ם שם הי''ב). בגדי זהב הם בגדי כהן גדול מוסף על הארבעה של כהן הדיוט והם חושן ואפוד ומעיל וציץ (ע''פ רמב''ם שם ה''ב ע''ש). ובארבעה של כהן הדיוט יש שינוי כי מצנפת של כהן גדול קרויה מצנפת ושל כהן הדיוט קרוי מגבעת מפני שהמצנפת של כהן גדול היתה קצרה יותר כדאמרינן בזבחים (י''ט א') שערו היה נראה בין ציץ למצנפת ששם מניח תפילין שהרי מקום יש בראש להניח שני תפילין והציץ והתפילין היו שם רק שהציץ לצד המצח והתפילין לצד המצנפת ומגבעת כהן הדיוט היתה מכסה את הראש לבד מקום תפילין אחרים לכך קרויה מגבעות כך פירש רבינו יצחק ברבי אשר הלוי (יומא תו''י ד''ה אמר). בגדי לבן הם ארבעה כלים שמשתמש בהן כהן גדול ביום הכיפורים כתונת ומכנסים ומצנפת ואבנט וארבעתן לבנים וחוטן כפול ששה ומן הפשתן לבדו הן (רמב''ם שם ה''ג). גרסינן בפרק בא לו במסכת יומא (ע''ב ב') במתניתא תנא כל מקום שנאמר בתורה מעשה רוקם הוא שיהו הצורות הנעשות באריג 
נראין מצד אחד באריג בלבד מפני שהן מעשה מחט ומעשה חושב הוא שתהא הצורה נכרת משני צדדין פנים ואחור (ע''פ לשון רמב''ם שם הט''ו) מפני שהם מעשה אורג. [סמ''ג עשין סימן קע''ג].
------
מדו היא הכתנת ומה תלמוד לומר מדו שתהא כמדתו (פירוש רש''י ויקרא ו' ג'). ותניא ביומא פרק קמא מה ת''ל ילבש להביא מצנפת ואבנט להרמה דברי ר' יהודה. על בשרו שלא יהא דבר חוצץ (רש''י שם). [סמ''ג עשין סימנים קצ''א, קצ''ב].
------
ר' דוסא אמ' להביא בגדי כהונה כהן גדול ביום הכיפורים כול'. ר' דוסא ור' לא צריכי לרבויי מצנפת ואבנט דכל עבודה צריכה כל ד' בגדי כהונה מדכתיב כתונת ומכנסיים בתרומת הדשן מסתמא נמי כל ד' בגדי כהונה. לרבות את השחקים. וכגון שלא נקרעו דקרועין ודאי פסולין כדאמ' בפ' כל הזבחים שקיבל דמן [י''ח ע''ב] היו מטושטשין או מקורעין ועבד עבודתו פסולה, והתם נמי משמע דלכתחיל' (משמע) בענן חדשים, והכי דריש התם בד שיהו שלבוץ בד שיהו חדשים, מיהו אינו מעכב אם עבד בשחקים והכי משמע התם, מיהו הא לא ידע ר' עד אימת נקראין חדשים ולא שחקין, דהא אי אפשר לומ' שיהו מיד נקרין שחקין לאחר שעבד בהן פעם אחת דא''כ לכל עבודה היו צריכין לבגדים אחרים, ותימא אמאי לא יהיב שיעורא למילתא. [תוס' ר''י הלבן].
------
תפלה של ראש אין עושין אותה של יד. [מנחות ל''ד, ע''ב] אמר ר' יוסי ומודה לי ר' יהודה במי שאין לו תפלה ש''י 
ויש לו שתי תפלין של ראש שטולה עור על אחת מהן ומניחה, פי' כי היכי דלהוי בית בעור אחד ומניחה בשל יד ואע''פ שאין פרשיות מדובקות בפנים. ופרכי' והא שלח רב חנניא משמי' דר' יוחנן תפלה ש''י עושין אותה של ראש ושל ראש אין עושין אותה ש''י לפי שאין מורידין מקדושה חמורה לקדושה קלה, ש''ר קרי קדושה חמורה לפי שהן בגובה של ראש ונראין לכל. ומשני ל''ק הא בעתיקתא והא בחדתא, פי' היכא שכבר הונחו על הראש אין עושין אותה ליד מפני שמורידן אבל בחדתא שעדיין לא הונחו בההיא קאמר שטולה עליהן עור ומניחן. ונראה בעיני דדוקא ע''י הדחק התירו לעשות כן כדקתני מי שאין לו תפלה ש''י. ופי' מורי ה''ר שמחה דדוקא טולה על אחת מהן שמכניס ד' בתים בבית אחת אבל להוציא הפרשיות מן הבתים ולהכניסן בבית לא, דאפי' למ''ד מתירין מבגד לבגד ה''מ תשמישי מצוה אבל תשמישי קדושה לא. והא דתניא [ל''ב, ע''א] ס''ת שבלה ותפלין שבלו אין עושין מהן מזוזה לפי שאין מורידין (או) [אבל] מס''ת לס''ת או מתפלין לתפלה דליכא הורדה עושין, טעמא משום דבלו הא לא בלו אפי' מס''ת לס''ת אין עושין ולהכי נקט בלו, כדא' בפ' התכלת [מ''א, ע''א וע''ב] ושוין שמביא תכלת ממקום אחר ותולה בה ובלבד שלא תהא מופסקת ש''מ מתירין מבגד לבגד דלמא דאי בלאי, אלמא היכא דבלה מתירין. אבל הכא אוקמינא בחדתא נקט טולה עור על אחד מהן אבל אינו רשאי להוציאם מבית לבית. והא נמי דמסיק ולמ''ד הזמנה מלתא היא דאתני עלייהו מעיקרא פי' ולמ''ד בפ' נגמר הדין [מ''ז, ע''ב] הזמנה מלתא הי' אפי' חדתי שהזמין לראש אין מורידין לשל יד וההיא דטולה עור על אחת מהן ומניחה היינו דאתני עלייהו מעיקרא דאי בעי עביד להו לשל יד ההיא נמי פי' מורי ה''ר שמחה דוקא דלא לבשן מעולם אבל לבשן לא מהני תנאה דמעיקרא, דאמר בפ' 
קמא דיומא [י''ב, ע''ב] ילבש להביא בגדי כה''ג שכשרין לכהן הדיוט א''ר שתי תשובות בדבר חדא בגדים שנשתמש בהם קדושה חמורה ישתמש בהם קדושה קלה, ואי תנאה דמעיקרא מהני היכא דנשתמש בהם קדושה חמורה להורידה אין לך תנאי גדול מזה כיון דדינו להכי מעיקרא להני אתקון אחר עבודתו של כה''ג שישתמש בהן כהן הדיוט, אלא כי מהני תנאה דוקא להוציא מתורת הזמנה אבל להוציא מתורת מעשה לא מהני. והא דאמר בפ' בני העיר [כ''ו, ע''א] אבל התנו [לפנינו איתא אבל מכרו] ז' טובי העיר במעמד אנשי 
העיר שרי למשתי שיכרא וכן בפ''ק דב''ב [ח', ע''ב ע''ש] 
אמר רבה מריש לא הוה יתיבנא אציפי דבי כנישתא כיון דשמענא רשאין בני העיר לשנותן לכל מה שירצו יתיבנא, דמשמע דמהני תנאה אפילו היכי דנשתמשו בהם, ה''מ בתשמישי קדושה ואין בהם אלא כמו קדושת דמים בעלמא אבל בקדושה גופא דיש בהם קדושת הגוף לא מהני תנאה דמעיקרא בתר דנשתמשו בהם. [או''ז הלכ' תפילין סימן תקע''א].
------
שיני כל מצות כהונה [גדולה] עליו. כדאמרי' במסכת מגילה [ט' ע''ב], אין בין כהן משמש לכהן שעבר, אלא פר יום הכיפורים ועשירית האיפה. ואפי' עבודת יום הכיפורים אחר, משמע שכשירה בו, אלא שהפר צריך להיות מממון שלמשמש, ואף באותו יום הכיפורים עצמו שמתמנה, צריך שיהיה פר משלכהן שאירע לו פסול, דהכי משמע בירוש' [פ''א ה''א] דגריס התם, עבודתו שלמי, אכהן מתמנה קא מיבעיא, עבודתו כגון פר, משלמי, משלו או משלכהן שאירע בו פסול, ופשיט התם, נשמעיניה מן הדא, מעשה בבן אלם מציפורי, שאירע קרי לכהן גדול ביום הכיפורים, ונכנס בן אלם ושימש תחתיו בכהונה גדולה, וכשיצא אמ' למלך, אדוני המלך פר ושעיר שליום הכיפורי', שלמי הן קריבין, משלי או משלכהן גדול, וידע המלך מה שאמ' לו, אמ' לו, בן אלם לא דייך ששימשתה לפני מי שאמ' והיה [ה]עולם שעה אחת, וידע בן אלם שהוסע מכהונה גדולה, כלומר בן אלם רצה להבין דעתו שלמלך, אם רצונו למנותו לכהונה גדולה לגמרי לעולם ולהעביר הראשון, ושאל ממנו לאחר שיצא מעבודתו, אותו פר ושעיר שעבדתי היום, למי ליתן הדמים עליהם, וכגון שלקחום באשראי בלא דמים מיירי, ואם היה משיבו משלך, היה יודע שרצונו למנותו לגמרי, דבעי למימ' דפר ושעיר משלכהן שאירע בו פסול יש להיות, אף באותו יום שמתמנה, מפני שהוא עיקר, שסופו לחזור לכהונתו לאחר אותו יום הכיפורים, ואם היה משיבו משלך, היה יודע שדעתו להעביר את הראשון לגמרי, והיינו דקא מסיק וידע [ה]מלך מה שאמ' לו, שדעתו שלבן אלם היה לנסותו, אם הוא רוצה שיהא כהן גדול לגמרי אם לאו, ואמ' לו לא דייך בן אלם ששימשתה שעה אחת לפני מי שאמ' והיה העולם, ותרצה עדיין להשתכר יותר, כלומ' משלראשון הן, מיד ידע בן אלם שהוסע מכהונה גדולה, מיהו [הא] שמעינן מהתם דפר ושעיר משלראשון. אפי' ביום שנתמנה, ובתוספתא היא שנויה כך מעשה בן אלם כדגריס בירוש' [פ''א ה''ד]. ר' יוסי אומ' ראשון חוזר לעבודתו שיני אין ראוי לא לכהן גדול כו'. מיהו אם עבד בח' בגדים עבודתו כשיר' דלא אסר ר' יוסי אלא לכתחילה משו' איבה כדלקמ'. [תוס' ר''י הלבן].
------
יוסי בן אלם. ויש ספרים יוסי בן אולם. גרסינן בפ''א דסדר יומא ת''ר אירע בו פסול בכהן גדול ומינו אחר תחתיו, ראשון חוזר לעבודתו, שני כל מצוות כהונה עליו דברי רבי מאיר. רבי יוסי אומר ראשון חוזר לעבודתו, שני אינו ראוי לא לכהן גדול ולא לכהן הדיוט. אמר רבי יוסי מעשה [ביוסי] בן אולם מציפורי שאירע בו פסול בכהן גדול ומינוהו תחתיו. ואמרו חכמים ראשון חוזר לעבודתו וכו'. ובפ''א דמגילה ירושלמי [ה''י] ובסדר יומא פ''א [ה''א] ובפרק אחרון דהוריות ירושלמי [פ''ג ה''ב], אשר ימשח אותו, אחד מושחין אין מושחין שנים. רבי יוחנן אמר מפני איבה. עבר זה ושימש זה הראשון כל קדושות כהונה עליו והשני אינו כשר לא לכהן גדול ולא לכהן הדיוט. א''ר יוחנן עבר ועבד עבודתו פסולה. כך היא בירושלמי. אבל גמרא דידן [י''ג ע''א] אמר רבה בר בר חנה א''ר יוחנן הלכה כרבי יוסי ומודה רבי יוסי שאם עבר [ועבד] עבודתו כשירה. פירוש שאם עבד בשמונה בגדים עבודתו כשירה. ופריך פשיטא וכו'.
ומסקינן בירושלמי [יומא פ''א ה''א] עבודתו משל מי, פירוש כהן שנתמנה כשאירע פסול בכהן גדול פר בשל מי. משום דכתיב [ויקרא ט''ז] והקריב אהרן את פר החטאת אשר לו, משלו אותו פר משל מי. נשמעינה מן הדה מעשה בבן אלם מציפורי שאירע קרי בכהן גדול ביום הכיפורים ונכנס בן אלם ושימש תחתיו, בא ואמר למלך פר ואיל הקריבים היום משל מי הן קריבין. (משמע) [משלי] או מכהן גדול. וידע המלך מה הוא שואלו. פירוש שרצה שיהיו קריבין משלו ולא משום כהן גדול. ופירשו כגון שנלקחו באשראי. וידע המלך מה הוא שואלו. פירוש שרצה שיהא קבוע לעולם בכהונה גדולה ושעבר יהא דחוי. אמר לו המלך בן אלם לא דייך ששימשת ששימשת שעה אחת לפני מי שאמר והיה העולם. וידע בן אלם שהוסע מן הכהונה.
הילכך נראה לי ההוא ירושלמי דאמר רבי יוחנן אם עבר ועבד עבודתו פסולה, כשהביא פר ואיל של יום הכיפורים משלו. והא דגמרא דידן בשאר ימות השנה ובשמונה ככהן גדול אז עבודתו כשירה. והטעם כיון שהראשון עדיין בכל קדושתו וזה הממונה אינו [אלא] על תנאי שאם יארע בו פסול בכהן גדול שישמש תחתיו, נמצא שני זה אינו אלא כשליח בעלמא.
והא דמסקינן הכא ואירע בו קרי בכהן גדול. לא קרי ממש אלא מקרה של שום פסול. כדבעינן לפרושי אי''ה על סדר ישמעאל בן קמחית. ובתוספתא דסדר יומא בפ''א [ה''ד] מעשה ביוסף בן אלם הכהן מציפורי ששימש שעה אחת כהן גדול, ולא היה כשר לא לכהן גדול ולא לכהן הדיוט. כשיצא אמר למלך פר ושעיר קריבין היום משל מי, [משלי] או מכהן גדול. ידע המלך מה אמר לו. אמר לו מה זה בן אלם לא דייך ששמוך לכהן גדול שעה אחת לפני מי שאמר והיה העולם ואתה מבקש כהונה גדולה. באותה שעה ידע בן אלם שהוסע מן הכהונה. פירוש שהוסע לגמרי מעבודות כהונה בין כהדיוט בין ככהן גדול. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך יוסי בן אלם].
------
@ י''ג ע''א
שאם עבר, על דברי חכמ' ועבד, או עבודת כהונה גדולה בזו או עבודת כהן הדיוט עבודתו כשירה. הלכ' כר' יוסי, דאמ' שאם עבר וכול'. הויא ליה צרות מחיים, לכהן ראשון דסבר ראשון זה מצפה למיתתי והויא ליה איבה מחיים, ואימ' דאינו חוזר קמ''ל. הא קא חיישי לשמא יארע בו פסול, ואמאי לא חישינ' שמא תמות אשתו. ורבנ', אמרי לך אי איכא למיחש למיתה גם למיתה דתרתי נמי חייש'. נימרו איהו לנפשייהו, היכא דמתקינין נמי אחר דאיכא נמי למיפרך אין לדבר סוף, דדיל' להך שיני נמי איכא למימ' שמא יארע בו פסול. זריז הוא, ויהא מזדהר בעצמו שלא יארע בו פסול. דעבדינ' לו צרה, שמתקינין לו אחר תחתיו. ומי סגי ליה בתקנתא, כלומ' לר' יהו' דאמ' מתקינין לו אשה אחרת הך תקנתא לא כלום היא דאי מתה ראשונה הך לאו אשתו הוא כלל, שהרי לא קדשה, [ו]ליכא למיקרי ביה ובעד ביתו [עד] דמקדש (ליה) [לה] והויא ליה אשתו, ואכתי כל כמה דלא כניס לה לחופה לאו ביתו היא הדר קושיין לדוכתיה דלית (להו) [ליה] אלא אשה אחת הואיל ומגרש להאי, ואי מת[ה] אידך קאי בלא בית. על מנת שתמותי, דאמ' לה אם תמותי יהא גט ואם לאו לא יהא גט, והילכך אם מתה הוי גט ואידך ראשונה הויא אשתו, דהשתא לא מצית למימ' דקם ליה בלא בית, ולאו תירוצא הוא כלל, אלא מפירכא דפריך ליה קדחי מיניה. ודיל' לא מתה, וכמה דלא מתה לא מיגרשה והוו ליה שני בתים. על מנת שלא תמותי, כלומ' שאם לא תמות(י) תהא מגורשת הא אם תמותי לא, וקא פריך ודיל' לא מתה והוי ליה כול'. דיל' לא מתה ולא חדא, והוי (להו) [ליה] ב' בתים. ועוד כי האי גוונא כו', על מנת שתמות אחת מכם, שאם תמות אחת מכם תהא מגורשת, והשתא הוה ליה למיפרך ודיל' מתה אידך והוי ליה גיטא דהאי גיטא וקם ליה בלא בית, אלא מש' דפריך ליה מעיקר הך קושיא (מנה) [מנח] ליה להך ומפריך ליה אחריתי, כי אמ' לה[ן] שתמות אחת מכם דתלי תנאה בנפשא דידה מי הוי גיטא. והא' רבא, במסכת גיטין בפרק המגרש [פ''ג ע''ב]. וחייכי אין זה כריתות, הואיל וכל ימיה לא איפשר למישוייה כרות דלא תיהוי אגידא ביה, דאי שתיא יין אינה מגורשת ודמי כמאן דאמ' לה שלא תשתה יין לעול', הכא נמי כי אמ' לה שתמות דתליא ביה תנאה לא הוה כריתות. כל ימי חיי וחיי פל' הוי כריתות, דדיל' מייתי ומקיימא ליה לתנאה והוי גיטא כרות. שלא תמות חבירתיך, כלומ' שאם לא תמות חבירתיך כל זמן עבודת היום תהא מגורשת, הא אם מתה לא ואשתכח דלא קם ליה בלא בית, דגיטא דהא לאו גיטא היא דמעולם לא היה גט הואיל ומתה אידך קודם שכלתה עבודת היום. [פירוש רבינו אליקים].
------
הל' כר' יוסי. תימ' היל' למשיחא, ועוד פשיט' דהל' כר' יוסי. דקיימ' לן [ערובין מ''ו ע''ב] דהל' כר' יוסי מחבירו. כהן גדול זריז הוא. ויזהר מליטמא, וקרי נמי קאי בזריזות שלא יהרהר וישמור עצמו מדברים המביאין לידי קרי, ועוד דאמרי' [כ''א ע''א] לא אירע קרי לכהן גדול ביום הכיפורי' מעולם. דמקדש לה וכמה דלא כניס לה לאו ביתו הוא. בירוש' [פ''א ה''א] לא יהיב חילוק בין כניסה לקידושין. ומשמ' התם שהיה מקדש בו ביום, לאחר אם היתה מתה אשתו, ולא היה צריך לקדש מאיתמול, ואי משו' שבות, אין שבות במקדש, דהכי גריס התם, ויקדש מאתמול, בתמיה, ומשני וכפר בעדו ובעד ביתו ולא בעד שני ביתו, ר' גמלא בר' אלעא בעא קמי ר' מנא, ולא נמצא כקונה קניין בשבת, אמ' לו משו' שבות שהתירו במקדש, היינו משמ' התם כדפרישית, אבל בתלמוד שלנו [דחייב] כניסה, אין יכול לכנוס אלא מאתמול, דתשמיש אסור ביום הכיפורי', וגם על ידי חופה לא מצי למיהוי ביום הכיפורים דאי אפשר לו ליצא מלשכה שהרי צריך פרישה כל ז', ואי בשמסר האב לשלוחי הבעל, דחשבינן ככניסה למיתת חנק במס' כתובות [מ''ח ע''ב], שמא לא מיקרי ביתו לגמרי בהא, דהתם נמי יהיב חילוק קצת בין מסר האב לכניסת חופה. [תוס' ר''י הלבן].
------
תוד''ה הלכה כר' יוסי וכו'. נפקא מינה אפילו בזמן הזה כגון שעבר זקן מנשיאותו, כי ההוא מעשה דר''ג וראב''ע, צריך לנהוג בו כבוד. גיליון מתוספות שנץ כ''י. דכניס לה. מכאן פסק מרי''ש דאסור לכנוס אשה בשבת ובי''ט דאם לא כן למה כונס לה מערב יום הכיפורים, אם תמות אשתו ביום הכיפורים קודם עבודה יכנוס אשה אחרת. ואפילו לקדש אשה אסור בשבת וביום טוב, כדאיתא במסכת ביצה אין מקדשין וכו'. ומפרש בירושלמי משום דהוי ליה כקונה קנין בשבת. ואפילו למאן דשרי לקדש אשה בשבת היכא דהוא לדבר מצוה, מכל מקום לכנוס אסור כדחזינן הכא. וכניסה היא שבע ברכות. וקידושין הוא ברכת אירוסין בלבד ע''כ. אלא דאמר לה הרי זה גיטיך על מנת שתמות אחת מכם. ודילמא לא מייתא ולא חדא וה''ל שני בתים. נ''ב, כך הגירסא בגמרא בקצת ספרים, כלומר ואפילו אם תמות אחת והוי גט ולא הוי ליה לא חד בית, ניחוש שמא תמות האחרת וקם ליה בלא בית. אבל הקו' ל''ג לה. עד כאן. [תוספות רבינו פרץ].
------
פיס'. ר' יהוד' אומ' אף אשה אחרת מתקנין לו, שמא תמות אשתו, שנ' [ויקרא ט''ז] וכפר בעדו ובעד ביתו, ביתו זו אשתו, אמרו לו חכמ' אם כן אין לדבר סוף. ורבנ' הא קא חיישי' לשמא יארע בו פסול, אמרי לך רבנן טומאה שכיחא מיתה לא שכיחא. שפיר קאמרו ליה רבנן לר' יהודה, אמ' לך ר' יהודה למיתה דחד חיישינן למיתה דתרי לא חיישינן. ורבנן נימרו לנפשייהו, אמרי לך כהן גדול זריז הוא, אי זריז הוא לא ניתקן ליה כלל, אמרי' כיון דעבדי' ליה צרה כל שכן דמזרז טפי. [פסקי הרי''ד].
------
ור' יהודא אמר לך למיתה דחדא חיישי' למיתה דתרי לא חיישי' בפ' לולב הגזול אמרי' דר' יהודא לא חייש למיתה ומעלה עשו בכפר'. ועמ''ש בפ' כל גט במהדורא תנינא. דהדר מגרש לה. קשיא לי ואמאי לא מתרץ לי' דכניס לה ביוה''כ אחר מיתת הראשונ' ומוכיח מיכן שאסור לכנוס אשה ביוה''כ וכ''ש בשבת. עמ''ש בפ' משילין במהדורא תנינא ועיין מ''ש בפ' אחרי מות בפסוק וכפר הכהן אשר ימשח אותו שסתרתי זו ההוכחה. [תוס' רי''ד].
------
ורבנן נימרו לנפשיהו. פ' והוה להן שיתקינו שני כהנים דאם חישי למיתת תרתי יחושו נמי לפסולת שנים. אי כאניס לה הוו שני בתים. פ' ביבמות פר' הבא על יבמתו [נ''ט ע''א] אי הכי הכא נמי אשה אחת ולא שתים דל עלי אן קולה [תרגום. שמע מינה שזה שאמר] והוא אשה בבתוליה יקח אשה אחת התיר הקב''ה. כל ימי חיי וחייכי אין זה כריתות. פ' כי יתכן שתשתה בחייו יין או בחייה ויעמוד התנאי ויבטל הגט וכול'. ועוד כי האי גונא מי האוי גיטא. פ' כי כל תנאי שיתנה אדם בגט ולא יבטל התנאי ויעמוד הגט בחיי האשה אינו גט דהא זה הגט לא יעמוד אלא אחר מיתת האשה ומה יועיל אותו הגט. [פירוש קדמון].
------
דכניס לה בירושלמי [ה''א] אמר הדין דמכניסין אלמן אלמנה בערב שבת צריך לייחד עמהם מבעוד יום שלא יהי' כקונה קנין בשבת. [האגודה].
------
דאמ' הרי זה גיטיך על מנת שתמותי. הכא הוה מצי לאקשויי וכי האי גוונא מי הוי גיטא, והאמ' ר' אבא כול' כדלקמן. אלא דאמ' לה על מנת שלא תמותי. והכא הוה מצי לאקשויי ליחוש שמא תמות בפלגא דעבודה והוי להו שתי בתים. אלא דאמ' לה על מנת שתמות אחת מכם. הא לגמרי לא אתי שפיר מה תירץ השתא, דהכא טפי אתי דקם ליה בלא בית, דאם מתה ראשונה נמצאת שניה מגורשת, וקם ליה בלא בית. גימגום. כל ימי חיי וחייכי. ל''ג חיי, דבמס' גיטין [פ''ג ע''ב] משמ' דחיי הרי זה כריתות, הואיל דבחייה מיהת לאחר מותו יתקיים כריתות, וגם בכאן אין צריך אלא לחייכי בלבד. ודיל' מתה חבירתה בפלגא דעבודה. כלומ' אפי' התנה על מנת שלא תמות חבירתיך לאחר עבודה מיד, אכתי איכ' למיחש למתה בפלגא דעבודה. [תוס' ר''י הלבן].
------
דמגרש לה על תנאי מכאן משמע דכהן יכול לגרש על תנאי ולא הוי ריח הגט וכן איתא בפרק הזורק גט [פ''א ע''א]. [האגודה].
------
@ י''ג ע''ב
שתמות חבירתיך, והשתא איבעי מצי למיפרך דיל' לא מתה חבירתה ולא מיגרשא הא (והוה) [והוו] ליה שני בתים, אלא חדא מגו תרתי נקט ופריך לאידך גיסא, דיל' לא מתה חבירתה והוה ליה גיטא וקם ליה בלא בית ולחדא מגורשת הא מתה, והשתא איגלאי מילתא דאי מתה לאחר עבודת היום והוי גיטא דהא גיטא מעליא ולא עבד עבודה אלא בבית אחד, ואי מתה בפלגה דעבודה קיימא ליה אידך דלא הוי גיטא. ולחדא אמ' לה על מנת שלא תיכנסי בבית הכנסת, דאי נמי מתה [ההיא דעיילא] לבית הכנסת הוי גיטה גיטא ודחבירתה לאו גיטא דהא מתה הך. אלא לחדא אמ' לה, כדקאמרת על מנת שלא תמות חבירתיך. ולחדא אמ' לה הרי זה גיטיך על מנת שאכנס אני וכול', הא לא איכנס לא, דהשתא לההיא דאמ' לה שלא תמות חבירתיך הא מתה לא, הילכך אי מתה הא קיימא הא ואי מתה הא דקאמ' לה על מנת שלא תמות חבירתיך קיימא הא דאמ' לה על מנת שאכנס דהא לא נכנס ולא מיגרשא. קדים ועייל לבית הכנסת וכול', דהא עלה דההיא קאמ' על מנת שלא תמות הוא דאתני על מנת שאכנס וכול', כל הני תירוצי לאו תירוצי מעליי נינהו אלא לאשתמוטי בעלמ' נינהו, איסטניא, אלא מעתה כיון דאמרת בית אחד אמ' רחמנא ולא בעו שני בתים וכי אית ליה שני בתים אינו יכול לכפר אפי' אחת מהן. שני יבמות הבאות מבית אחד, שנפלו לו מאח אחד. לא יתיבמו, אפי' אחת מהן דכת' אשר לא יבנה את בית אחיו בית אחד ולא ב' בתים. ת' יבמתו [יבמתו] כתי', תרי זימני. ריבה, דאפי' אימא תרי יבמות מבית אחד חולץ לאחת ומיבם לאחת. אלא מעתה, הואיל דאמרת לעיל דכמה דלא כניס לה לאו ביתו היא. ארוסה, שומרת יבם מן האירוס. לא תתיבם, דבית אחיו כת' דהך לאו בית אחיו הוא, דאכתי אמ' ליה הכא ליכא למימ' הכי דהא כת' החוצה לרבות את הארוסה, דהכי משמ' אשת המת החוצה שהייתה עדיין חוצה שלא היתה כנוסה לא תהיה לאיש זה אלא תתייבם. מקריב אונן, כל ימות השנה בשעה שמת מוטל לפניו. ואינו אוכל, בקדשים. להביא מתוך ביתו, דלא תימ' כי עסיק בעבודה ואירע לו אנינות דיכול לגמור את העבודה דיצא לחוץ, אלא אפי' בתחילה מביאין ליה קרבן מתוך ביתו. ואי סיפ' דכת' בהו אלא להביאו מתוך ביתו, והכי גרסי' לה אלא אפי' הוא בביתו ואירע לו אנינות מביאין אותו לכהן גדול מתוך ביתו לעזרה ויכול להתחיל בתחילה בעבודה. אפוקי מפקינן ליה, לכהן הדיוט אונן מבית המקדש. דתניא היה עומד כול', בכהן הדיוט קא מיירי, וכיון דכהן הדיוט מפקינן ליה מסתמא לכהן גדול אי גמר עבודתו [מי מפרישינן], אבל להביאו מתוך ביתו לא, שאינו עובד כל היום אלא מפרש' ליה מן העבודה סמוך לשקיעת החמה דליהוי ליה היכירא [ד]אונן הוא דלא ליתי למיכל. [פירוש רבינו אליקים].
------
אלא דאמ' לה על מנת שתמות חבירתיך. הכא נמי הוה מצי לאקשויי ודיל' לא מתה חבירתה, והוו ליה תרי בתי. ודיל' לא מתה חבירתה ולא עיילא הא לבית הכנסת והוה ליה גיטא דתרויהו גט כול'. ואע''ג דהוה מצי למיהוי תקנתא כגון דאמ' לחדא הרי זה גיטיך על מנת שלא תמות חבירתך עד לאחר עבודה, ולחדא אמ' על מנת שלא תיכנסי לבית הכנסת כל היום דהשתא אם מתה אידך בפלגא דעבודה הרי היא מגורשת שלא נכנסה לבית הכנסת כל היום וגיטא דקמא לא הוי גט ושפיר. ואם לא מתה עד לאחר עבודה הרי קמייתא מגורשת ולהאיך נימא לה תיכנסי לבית הכנסת שלא יהא גיטה גט, אלא הואיל דתולה באחרים איכ' למיחש שמא לא תיכנס לבית הכנסת וקם ליה בלא בית. להכי לא משני ליה הכי. [תוס' ר''י הלבן].
------
אלא דא''ל ה''ז גיטיך ע''מ שתמות חברתיך וכו'. פירוש אע''ג דאין לקושיא זו שום הבנה בזה כלל. ממ''נ מאי סבר, אי סבר דמיתה שכיחא, הא קם ליה בלא בית כלל כדקאמר בגמרא דילמא מייתא חברתה והוי גיטא וכו'. אי סבר דמיתה לא שכיחא, דילמא לא מייתא שום חדא מינייהו והו''ל שני בתים. אלא דלעיל מיניה ממאי דסליק קאמר ועבד ליה עבודה בשני בתים. נמצא דמה שכתב ''אלא דא''ל ה''ז גיטיך ע''מ שתמות חברתיך'' אין הבנה בדבריו כדפירשתי. מ''מ כיון דלא הוה מקשה ומתרץ כדפירש רש''י ז''ל, אלא דסתמא דתלמודא שקיל וטרי כל החלוקיות דאפשר למימר עד שלבסוף מסיק המסקנא על האמת והצדק, לכך אינו חש לדקדק כל כך. 
כך נראה לי גיליון. עד כאן. [תוספות רבינו פרץ].
------
ע''מ שתמות חברתיך. הוה מצי למימר דילמא לא מתה חברתה והוה ליה שני בתים. ודילמא לא מתה חברתה ולא עיילא לבית הכנסת. וא''ת אי לא מייתא חברתה עיילא לבית הכנסת סמוך לשקיעת החמה ונמצאת חברתה מתגרשת כיון שלא מתה היא, והיא לא מיגרשה כיון דעיילא לבית הכנסת. וי''ל דמכל מקום איכא למיחש דילמא אדעיילא לבית הכנסת מתה מיד אחר כך והוה ליה שני בתים עד פלגא דיומא. אלא לחדא אמר לה הרי זה גיטיך ע''מ שאכנס לבית הכנסת. וצ''ל דלאידך אמר הרי זה גיטיך על מנת שלא תמות חברתך, דאם לא כן מאי אמרת אי לא עיילא הוה ליה שני בתים ואי עייל ומתה חברתה וקם ליה בלא בית. אלא ודאי דאמר לה לאידך על מנת שלא תמות חברתך. וכל כמה דלא מתה אידך לא יכנס לבית הכנסת. ומיגרשא חברתה. ואי מתה חברתה קדים ועייל ומשוי ליה גיטא. אלא מעתה. דקפיד אשני בתים, משום דכתיב ביתו דמשמע בית אחד. שתי יבמות הבאות מבית אחד לא יתייבמו. דהא כתיב אשר לא יבנה בית אחיו. היה עומד ומקריב. פירש בקונטרס דאכהן הדיוט קאי. וקשה היכי קאמר רבי יוסי יגמור, הא מחלל עבודה כדקאמר הא אחר מחלל עבודה. לכך נראה דקאי אכהן גדול. והשתא פריך שפיר מר''י לר''י. וא''ת והא כתיב ומן המקדש לא יצא, ואיך א''ר יהודה מניח עבודתו ויוצא. וי''ל הא דאמר קרא לא יצא, היינו כשהתחיל עבודה, אבל קודם שיתחיל העבודה יכול הוא לצאת. [תוספות רבינו פרץ].
אלא דמגרש תרוייהו וכו' מאי איכא למימר דילמא מייתא חברתה בפלגא דעבודה וכו' אי חזי דבעיא למימת. נ''ב גיליון. וקשיא לי, אי מייתא חדא והאחרת נתגרשה, נמצא דמחצי היום ואילך קם הוא בלא אשה כלל. וי''ל דכשרואה בשחרית דאשה האחרת בסכנה ונוטה למות עייל לב''ה ומיגרשא המסוכנת, ונשאר הוא נשוי עם האחרת חברתה, וכשמתה חברתה בפלגא דעבודה בטל הגט מהשתא של האחת שאמר לה ה''ז גיטך ע''מ שלא תמות חברתה, וכשמתה בטל הגט למפרע ואין כאן אלא אשה אחת בלבד. עד כאן. [תוספות רבינו פרץ].
------
על מנת שלא תכנסי לבית הכנסת. פ' נמצאת זו שנכנסת לבית הכנסת ביתו והאחרת כל זמן שזו בחיים אינו אשתו ואם תמות יבטל הגט ותהיה אשתו. אלא מעתה שתי יבמות הבאות מבית אחד לא יתיבמו. פ' ואו אמרת דכל אתרא דאשכחנן ביה בית אשה אחת היא כדאמרת בכהן וכפר בעדו ובעד ביתו ואשה אחת אמ' הכת' הכין נמי את בעי למימר במי שמת והניח שתי נשים שלא תתיבם אחת מהן דכי אמ' רחמנא בענין יבום בית אמ' כדכת' ונקרא שמו בישראל בית חלוץ הנעל ומפרקינן דלענין יבום דבי רחמנ' במיליה וקאמ' יבמתו במקומות הרבה דשמע' מנה אפי' הניח נשים הרבה תתיבם אחת מהן. אלא מעתה ארוסה לא תתיבם. פ' מכיון דאמרת לענין כהן גדול דלא מתקריא ביתו עד שיכניס אותה ואמרת וכיון דלא אכניס לאו ביתו היא הכין נמי את בעי למימר לענין מי שמת ארוסה דלא תתיבם אלא אם כן נכנסה דהא בית כת' ביבום כדכת' ונקרא שמו בישראל בית חלוץ הנעל בית אחד כתי'. [י''ד ע''א] לומר שאינו עובד כל היום. פ' שאם היה אבל אינו מקריב כי אינו עומד כל הזמן כולו באבילות ושלא באבילות אלא אם היה אבל אינו עובד. [פירוש קדמון].
------
ואי משום דעבר אהא דתנן בסוף מסכת ביצה (ל''ו ב') אין מקדשין וכו' עד כל אלו שאמרו בי''ט אמרו ואין צריך לומר בשבת, וזה קידשה ביום ראש השנה, הא גרסינן עלה בירושלמי התם תני אין מקדשין קידש אצרכוה רבנן גיטא אין מגרשין ואין כונסין ואין חולצין ולא מיבמין (וכו') [וכולן] שעשאן ישראל בין אנוסין בין שוגגין בין מזידין בין מוטעין מה שעשה עשוי. גירס' ירושלמי בפ''ק דיומא (סה''א) גבי כהן גדול ויקדש מאתמול בעד ביתו ולא בעד שני ביתיו ר' גמליאל בר איניא בעי קומי ר' מנא לא נמצא כקונה קנין שבת אמר לו שבות התירו במקדש א''ר מנא הדא אמרה אילין נסבין ארמלן צריכין לכונסן מבעוד יום כדי שלא יהא כקונה קניין בשבת. וכל זה מיירי לכתחילה כדפרישית לעיל. ומיהו פליגי אגמרא דידן דמשמע בפ''ק דיומא דכניס לא תגרש על תנאי. [ראבי''ה סימן תתקנ''ג].
------
הר''ם ז''ל אומר אדם הנושא אלמנה או גרושה אם עשה נשואין בערב שבת צריך להתייחד עמהם בעוד יום לפי שאין קניין לא לאלמנה ולא לגרושה כי אם יחוד ואין קניין בשבת. ומביא ראיה מירושלמי דאמר מתקנין לו אשה אחרת שמא תמות אשתו ויהיה בלא אשה והתורה אמרה וכפר בעדו ובעד ביתו ומקשה התם והא אין קנין בשבת ומשני אין שבות במקדש. גיטין וקדושין אינם אסורים אלא משום שבות הדא אמרה ארמלן מכנסן מבעוד יום ולמה אלמנה יותר מבתולה לפי שבתולה יש לה חופה וחופה קונה לכל דבר אבל אלמנה אין לה קניין כי אם יחוד ודווקא כשהיא טהורה מתייחד עמה וראיה מיבמות אבל אם הוא רוצה להמתין שלא יתייחד עמה עד מוצאי שבת יכול לכונסה אפי' בערב שבת בלא יחוד ואם היא טמאה אין לה להתייחד עמה עד שתטבול. (הג''ה) מיהו לא סבירא לן הכי דודאי הברכה והטלית היא החופה ואז הוא קניין וצ''ע במה שמקשה לפנים. עכ''ל. [תשב''ץ סימן תנ''ד].
------
דין אדם הנושא אשה אלמנה או גרושה אם עשה נשואין בע''ש צריך להתיחד עמה מבעוד יום לפי שאין קנין לאלמנה או לגרושה אלא ביחוד ואין קנין בשבת. ומביא ראיה מירושלמי דיומא [פ''א ה''א] דאמ' מתקנין לו אשה אחרת שמא תמות אשתו ויהיה בלא אשה והתורה אמרה וכפר בעדו ובעד ביתו ומקשי' התם והא אין קנין בשבת ומתרץ אין שבות במקדש. וגיטין וקדושין אין אסורין כ''א משום שבות. הדא אמרה (אומר) [ארמלן] מכניסין מבעוד יום ולמה יותר אלמנה מבתולה לפי שבתולה יש לה חופה וחופה קונה לכל דבר אבל אלמנה אין לה קנין כ''א ייחוד. ודוקא כשהיא טהורה מתיחד עמה. ועוד ראיה מיבמות. אבל אם הוא רוצה להמתין שלא יתיחד עמה עד מוצאי שבת יכול לכנסה בע''ש בלא יחוד. ואם היא טמאה אין לו להתיחד עמה עד שתטבול. [כל בו סימן קכ''ז בשם התשב''ץ].
------
מאי איכא למימר (דלא) דיל' מתה חבירתה בפלגא דעבודה כול'. ודוקא דאמ' לתרויהו, אבל אי לא אמ' אלא לחדא מיניהו, הרי זה גיטיך [על מנת] שאיכנס אני לבית הכנסת, ולאידך לא אמר כלום, איכא למיחש שמא תמות חבירתה בפלגא דעבודה, ולא איפשר למיהוי תקנתא, דאם יכנס לבית הכנסת ותהיה מגורשת גם זו, נמצא דקם ליה בלא בית, ואם לא יכנס לבית הכנסת, נמצא פלגי דעבודה בתרי בתי. מיהו הכי נמי הוה מצי למינקט, דאמ' על מנת שלא אכנס אני לבית הכנסת, כדקא הוה מהדר לעיל בשלא תכנסי, וכגון דאמ' לחדא על מנת שלא תמות חבירתיך עד לאחר העבודה, ולאידך אמ' על מנת שלא איכנס לבית הכנסת (ותהא מתה מגורשת, ואם לא תמות עד לאחר עבודה) כל היום, דהשתא הוה ליה בית אחד ממה נפשך, [שאם] תמות חבירתה בפלגי דעבודה, הרי גט קמייתא [דלא] הוי גט, [ו]לא יכנס לבית הכנסת ותהא מתה [מגורשת], ואם לא תמות עד לאחר עבודה, הרי גיטא קמייתא הוי גט, מיהו יכנס לבית הכנסת לאחר מיכן, ותהא גיטא דהאיך בטל. קדים ועייל לבית הכנסת. תמיה ר' אי דוקא נקט קדים ועייל, אבל לאחר מיתה לא מצי לקיים תנאיה. מניח עבודתו ויוצא דברי ר' יהודה. נר' לר' טפי, דבכהן גדול מיירי, כדמשמ' לישנא השתא לר' יהודה אפוקי מפקינן ליה, וכדמשמע לקמן דגזר שמא יאכל, אבל בכהן הדיוט כדפי' בקו', מאי טע' דר' יוסי דאמ' יגמור. [תוס' ר''י הלבן].
------
כהן הדיוט שהיה במקדש בעבודתו ושמע שמת לו מת שהוא חייב להתאבל עליו אינו עובד מפני שהוא אונן ואם עבד והוא אונן של תורה חילל עבודתו בין בקרבן יחיד בין בקרבן ציבור כדמסקינן בפ''ב דזבחים (ט''ז א') אבל כהן גדול עובד כשהוא אונן שנאמר (ויקרא כ''א י''ב) ומן המקדש לא יצא ולא יחלל (ע''פ לשון הרמב''ם ביאת המקדש פ''ב הל' ו' ע''ש) כלומר אינו צריך לצאת מן המקדש ולהניח עבודתו שהרי אם עבד לא חילל (ע''פ פירוש רש''י עה''ת). ותניא בפרק קמא דיומא (י''ג ב') כהן גדול מקריב אונן ואינו אוכל. ועוד תניא (שם) היה כהן, הדיוט (רש''י), עומד ומקריב ושמע שמת לו מת ר' יוסי אומר יגמור עבודתו, והלכה כר' יוסי לגבי ר' יהודה שחולק עליו (עירובין מ''ו ב'). ומניין שעבודת האונן פסולה, דבי ר' ישמעאל תנא בפרק שני דזבחים (ט''ז א') אתיא (ב)[מ]קל וחומר אם בעל מום שאוכל בקדשים אם עבד חילל אונן [שהוא] (ש)אסור לאכול בקדשים שנאמר לא אכלתי באוני ממנו אינו דין שיחלל (שם הל' ז'), ואף על פי שכהן גדול עובד אונן אסור לאכול בקדשים כאשר ביארנו שנאמר ואכלתי חטאת היום הייטב בעיני ה' וכן אינו חולק לאכול לערב (ע''פ הל' ח' שם) כדאיתא בפרק טבול יום בזבחים (צ''ח ב'), עוד מסקינן שם (צ''ט ב') כי ביום המיתה בלבד נקרא אונן מן התורה ובלילה הוא אונן מדבריהם, וביום הקבורה כולו [ו]אפילו אינו ביום המיתה הוא אונן מדבריהם אבל אינו תופס לילו ואפילו מדבריהם וטובל ואוכל בקדשים לערב, ויום שמועה קרובה ויום ליקוט עצמות הרי הוא כיום הקבורה שאינו תופס לילו (ע''פ הל' ט'—י' שם). [סמ''ג לאוין סימן ש''ג].
------
@ י''ד ע''א
ואי מתה אשתו עביד עבודה, אע''ג דאונן הוא, הכא כשהוא אונן בשאר ימות השנה (כיון) דכיון דכול' עלמ' וכול'. וכי האי גוונא מי חיילא עליה אנינות, דהך איתתא הא לא אשתו היא דהא מיגרשא כדאוקמי' לעיל דמגרש להי לתרויהו. (איטמר) [איטרד] מי לא מיטרדי, וכאונן דמי דאסור לאכול בקדשים מפני צערו, כדאמ' בקדשים צריך לאוכלם בשמחה כדכת' לא אכלתי באוני ממנו והיינו מעשר וכל שכן קדשים ואמרי' לשמחה כדרך שהמלכים אוכלים. [פירוש רבינו אליקים].
------
מיטרידי מי לא מיטריד. תימ' לר' אמאי יהא אסור משו' טירדא לאכול בקדשים כאונן, משמ' דשרא בכאן, ושינויי דחיקי פירש בקונ' משו' דכת' למשחה, וגם ר' שינויי דחיקי היה מתרץ, דהאי מיטרידי מי לא מיטריד, אשמא אתי למיכל מחמת טירדא קאי, ולא מצי למיתוקם, וגם תימה מאי קאמ' (ליה) אנינות הא מיגרשא, ומי ידע שמא תמות קודם התחלת העבודה, ולעיל משמע דאינו נכנס לבית הכנסת כדי לקיים גיטא, אלא במתה חבירתה בפלגי דעבודה כי היכא דלא נעביד עבודה למפרע בשני בתים, מיהו בהא ליכא למיתמה דלעיל אכתי לא מיירי בהא, אבל השתא בעי [למימר] דלעולם הוא נכנס לבית הכנסת כדי לקיים גיטא שלא תהא חלה עליו אנינות. [תוס' ר''י הלבן].
------
איטרודי מי לא מיטריד. פירש''י ואנן למשחה בעינן לגדולה וכו'. ולא נהירא דאיסור זה לא אשכחן בשום מקום דהכי נמי טבעה ספינתו בים אם כן לא יאכל בקדשים. ופירש הרב רבינו יוסף, איטרודי מי לא מיטריד ואיידי דטריד איכא למיחש שמא יאכל. נתכוין להזות על האדם והזה על הבהמה אם יש באזוב לא ישנה בה. ה''ג רש''י ז''ל, ופירש הטעם, משום דהוי כמים שנעשית בהם מלאכה שפסולים. ולא נהירא, שהרי אין מלאכה פוסלת במים לאחר שנתקדשו באפר, כדתנן במסכת פרה פרה נפסלת במלאכה עד שתיעשה אפר ומים נפסלין במלאכה עד שיתן בהם אפר. ובסיפרי מפיק לה מקרא דלמשמרת למי נדה ולא שכבר מי נדה. לכך נראה לי דלאו משום מלאכה היא אלא גזרת הכתוב דאם נפלה ההזאה על דבר שאינו מקבל טומאה לאו הזאה היא ונפסל כל מה שבגבעול. ורבינו חננאל גריס איפכא, נתכוין להזות על הבהמה והזה על האדם אם יש באזוב לא ישנה, דבכוונה תליא מילתא וכיון דנתכוין על דבר שאינו מקבל טומאה נפסל כל מה שבגבעול. מאי טעמיה דרבי עקיבא. תימה מי גרע מנוגע דאמר טמא. ומאי קא מיבעיא ליה, פשיטא דטמא, ואומר ריב''א דכיון דבדרך הזאה עביד ליה לא חשבו ליה כנוגע. [תוספות רבינו פרץ].
------
ואי חזי לה דבעיא למימת קדים הוא [ועייל לבית הכנסת] ומשוי לגיטא דההיא דמתה גיטה למפרע [שנתקיים] התנאי, ואין כאן לא אנינות ולא אבילות. [מי לא מיטריד]. הוא מאשתו שמתה, ובאכילת קדשים בעינן שמחה וגדולה דכתיב לך נתתים למשחה ולגדולה כדרך שהמלכים [אוכלים]. [רבינו אברהם מן ההר].
------
(משנה) כל ז' ימים, של פרישה הוא זורק את הדם של תמידין וכל קרבנות הוא מקריב כדי (לחנכן) [לחנכו] בעבודת יום הכיפו' ולהרגילו. הראש והרגל, של תמידין שהן קריבין ראשון בתמיד, שכהן גדול מקריב חלק בראש. (גמרא) מן תנא, דכל ז' ימים כהן גדול מקריב. אמ' רב חסדא דלא כר' עקי', טומאתו וכיון שמזין על כהן גדול כל ז' ימים קודם לכיפורים היכי עביד עבודה דמסתמא הוי טהור ואינו (מפריש) [מופרש] אלא לקדושה בעלמ' והיל' מטמאתו ההזאה ולאו כשר הוא לעבודה. דתניא והזה הטהור על הטמא, דמצי למיכתב והזה הטהור וממילא ידענא דעל טמא הוא מזה אלא מה ת''ל הטמא לומ' לך על הטמא טהור, שאם הזה על הטמא הרי טהור, וטהור אתא לאשמועי' דאי הזה על הטהור מטמאתו הזאה. אין הדברים הללו אמורים וכול', כלומ' האי קרא והזה הטהור על הטמא בא לומ' שאין דברים הללו אמורין בפרשה דהוי הזאה. אלא בדבר המקבל טומאה, וכי היזה בדבר המקבל טומאה מה שנשתייר באזוב כשר ויכול לטהר את הטמא באותן שירים שבאזוב, אבל אם היה על דבר שאינו מקבל טומאה לא הוי הזאה להכשיר את השירים שנשתיירו באזוב, בדתנן נתכוון להזות על הבהמה דלאו בת הזאה היא לא מקבלא טומאה דהיינו שינוי דבעי למיעבד, והזה על האדם דבר הזאה, ההיא הזאה לאו כשירה היא דהא לא נתכוון להזות עליו. ואם יש באזוב עוד כדי הזאה ישנה, כלומ' מזה עליו פעם שנייה לשם הזאה ומטהרו, דהיינו על הטמא טהור וכי הזה על האדם יכול לטהר בשירים. נתכוון להזות על האדם והזה על הבהמה, הואיל ונפלה ההזאה על הבהמה אין השיריים שבאזוב כשירין דלאו שירי הזאה כשיר' נינהו אלא שירי הזאה פסולה, וצריך לו לקנח האזוב ולהטביל [ו]להזות עליו פעם שנייה על האדם, דהכי משמע על הטהור טמא דכי הזה על הבהמה דלא מקבלא טומאה טמאין השירים שאין מטהרין כלל. ניכתוב רחמ' והזה הטהור עליו, וממילא ידענא דעל הטמא הוא דמשתעי קרא דהא כל הפרשה כולה בטמאין קא משתעי. ורבנ', ההוא על הטמא לדברי' המקבלין טומאה וכול' כדפרש'. אבל הכא קל וחומר הוא, דלאו כדאמרת דטהור שנפלה עליו הזאה טימאתו, דהשתא כי מזה על הטמא טהור, כי מזה על הטהור לא כל שכן דטהור. ור' עקי', אמ' לך דודאי קל וחומר הוא דכי נפלה על הטהור דליהוי טהור טפי אבל גזירת הכת' הוא דהכי הוא כדאמ', והיינו הך מילתא דקא מתמה שלמה עלה אמרתי אחכמה והיא רחוקה ממני, שאיני יודע פשר דבר זה ועל הטמא טהור ועל הטהור טמא. ורבנ', לעולם קרא כי אתא לדברים המקבלים טומאה הוא דאתא וההוא דקאמ' שלמה אמרתי אחכמה וגו' למזה ולמזין עליו טהור, כלומ' על מזה ומזין עליו הוא דקא מתמה דשניהן טהורין אע''פ שנוגעין במי הנידה, ונוגע במי הנידה נוגע בעלמ' דלאו מזה הוא טמא, כדכת' והנוגע במי הנידה יטמא וגו' וקפריך ומזה טהור, בתמיה, והכתיב מזה מי הנידה, ת' מאי מזה דקאמ' קרא טמא נוגע אבל מזה טהור. והכת' מזה והכת' נוגע, דתרויהו טמאין דכת' ומזה מי הנידה יכבס בגדיו והנוגע במי הנידה יטמא וגו'. ועוד, היכי מצית למימ' דמזה היינו נוגע, והא מזה חמור מנוגע דמזה טעון כיבוס בגדים ונוגע אינו טעון כול'. אלא מאי מזה, דקאמ' קרא ומזה מי הנידה יכבס וגו' דטמא. נושא, דנושא מי הנידה טמא, אמ' ליה אם כן ניכת' רחמ' נושא מי הנידה, אמ' ליה לעול' מאי מזה נושא, ומאי טע' כת' רחמ' בלש' מזה הקמ''ל דבעינן שיעור הזאה, דנושא אינו טמא עד שישא כדי שיעור הזאה, מאי איכ' למימ' דלטעמ' ליכתוב רחמ' נושא, הני מילי דאין צריך שיעור כמה יזה אגבא דגברא קאמ' אבל במנא, בכלי שיטבול בו האזוב, צריכין שיעור דתנן וכול' אבא שאול אמ' אפי' תימ' כול', עד השתא שמעי' דבצפרא היו מזין עליה ולהכי [ל]ר' עקי' לא מציתו עביד עבודה כול'. [פירוש רבינו אליקים].
------
מוסרין לזקנים וכו' ומלמדין אותו סדר היום, איזה מקום קודם לחברו כדי שלא ישנה, שאם ישנה שיקדים עבודה המאוחרת למוקדמת לא עשה כלום, כדאמרי' לקמן [ס' ע''א] דכתיב במעשה יום הכפורים חוקה, וכל מקום שכתוב חוקה (עבודה) [עיכובא]. כל שבעת הימים, ימי הפרישה, הוא זורק את הדם של תמיד של שחר ושל ערב, ומקטיר את הקטרת, כדי שיהא רגיל ומזומן ביום הכפורים לעבודה, ומטיב את הנרות, ומדשן מן האפר של פתילות שכבו, וכן כל יום ויום מטיבין בבקר שנאמר [שמות ל'] בבקר בבקר בהטיבו את הנרות, ובכל יום ויום מקטירין קטרת במזבח הזהב העומד בהיכל פרס שחרית ופרס בין הערבים. ופרס הוא חצי מנה, לפי שמשקל מנה היו מקטירין בשתי הפעמים כדתנן [כריתות ו' ע''א] בפיטום הקטרת ששלש מאות וששים וחמשה מנה היו כמנין ימות החמה, ושלשה מנים שהיה מוסיף ביום הכפורים. לפי שכתוב [ויקרא ט''ז] מלא חפניו, וכל כהן גדול המשמש, הגדול לפי גדלו והקטן לפי קטנו, לפי' היו מתקנין לו הרבה, שלא יחסר לו, ואם יותיר יותיר. וכן אחת לשבעים ושלש שנים היו בה חצאין של קטרת של כל השנה כולה, שהמחצית משלש מאות וששים וחמשה מנה הם ק' ושמונים ושתים ומחצה, ונראה מזה שלפי המנהג לא היה מלא חפני הכהנים הגדולים אלא חצי מנה, דהיינו פרס, נמצא שבכל שנה ושנה היה נשאר מהשלש מנים המזומנים ליום הכפורים, שתי מנים ופרס, וכשתחשוב כאותן לכל שנה ושנה יעלה קפ''ב ופרס בשבעים ושלש שנים, כיצד חשוב ע''ג שתי פעמים הם קמ''ו וע''ג חצאין הם ל''ו ופרס, וחבר ל''ו עם מ''ו ויעלו פ''ב ופרס על המאה. ומקריב את הראש ואת הרגל, מן התמידין. ושאר כל הימים אם ירצה להקריב כל קרבן שירצה מקריב, ואין כהני המשמר יכול לעכב על ידו, לפי שכל כהן גדול בכל השנה, מקריב חלק בראש, ראש הוא להקריב כל חלק שיבחר. ונוטל חלק בחלוקת אכילת קדשים, בראש, מנה יפה שיבחר לו, אבל החלקים (ש)היו שוין אלא שיש בני אדם שבוחר בחתיכה אחת מחברתה. [רבינו יהונתן מלוניל].
------
מתני'. כל שבעת הימים הוא זורק את הדם ומקטיר את הקטרת ומטיב את הנירות ומקריב את הראש ואת הרגל. ושאר כל הימים אם רצה להקריב מקריב, שכהן גדול מקריב חלק בראש ונוטל חלק בראש. פי' הראש והרגל קודמין לכל האיברין שלתמיד, כדתנן בפרקין דלקמן [כ''ה ע''א]. ואמרי' בגמ', מתני' דלא כר' עקיבה, דאי ר' עקיב' כיון דאמ' טהור שנפלה עליו הזאה טימאתו היכי עביד עבודה, דתניא והזה הטהור על הטמא, על הטמא טהור ועל טהור טמא, דברי ר' עקיבה. פי' ולזה היו מזין עליו מכל חטאות שהיו שם, ומסתמ' טהור היה, וכיון שהיזו עליו ניטמא במי חטאת שהן אב הטומאה, והיכי עביד עבודה. — [י''ד ע''ב] אמ' אביי אפי' תימ' ר' עקיבה, דעביד עבודה כולי יומא ולפניא מדו עליה וטביל ועביד הערב שמש. [פסקי הרי''ד].
------
כל שבעת הימים הוא זורק את הדם ומקטיר את הקטורת ומטיב את הנרות ומקריב את הראש ואת הרגל. וכל זה כדי שיהא רגיל בעבודה ביום הכפורים. [הבתים — שערי עבודת יום הכפורים שער ראשון].
------
ואותן ז' ימים מרגילין אותו בעבודה מזה הדם ומקטיר קטרת ומטיב נרות ומקטיר אברי התמיד כדי שיהא רגיל בעבודה. [ארחות חיים הלכ' סדר עבודת כהן גדול ביום הכפורים סימן נ'].
------
כל שבעת הימים זורק הדם ומקטיר קטורת ומטיב הנרות ומקריב ראש ורגל ושאר כל הימים אם רצה להקריב מקריב שכהן גדול מקריב בראש ונוטל חלק בראש. [האגודה].
------
ומטיב את הנרות — פירוש מכבד את הנר ומקנחה מכל פסולת שנשאר בה מן הלילה ומשים לשם הפתילה. [הערוך ערך טבגא].
------
היכי עביד עבודה דתניא והזה. פ' וקאמרי' לענין כהן המפרש ומזין עליו כל ז' מכל חטאות שהיו שם וכיון שתפול עליו (ה)הזאה צריך הערב שמש ולא ימצא לזרוק את הדם ולא להקטיר ולא להטיב. אם יש באזוב ישנה להזות על האדם. פ' אם נשאר באזוב ממי החטאת כלום לא נפסלו אלא אם מזה ממנו על אחרים ויטהרו שהייתי [אומר] כיון שהזה על אדם נפסל הנשאר באזוב קמ''ל שכיון שהיתה כונתו להזות על הבהמה שאינה מקבלת טומאה חוזרת הזאתו (להכשרה) ולא אבדה. [פירוש קדמון].
------
טמאים לטהרם בהזיות וטבילה. צוה יוצרנו כי יטמא אדם במת שיזו עליו מי חטאת דכתיב בפ' זאת חקת התורה זאת התורה אדם כי ימות באהל וכתיב והזה הטהור על הטמא וכתיב ורחץ בשרו במים וטהר. [יראים סימן תמ''ב].
------
נתכוון להזות על האדם והזה על הבהמה אם יש באזוב [לא ישנה, נתכוון להזות על הבהמה והזה על האדם אם יש באזוב] ישנה. נר' דמדנקט הכי נתכוון להזות על הבהמה. משמ' דבאדם טמא מיירי (ו)האי והזה על האדם, ולהכי ישנה ויזה עליו, משו' דבעי כוונה לשם טמא, והאי דנקט בהמה, ולא נקט נתכוון על האדם טהור, דנמי ישנה הואיל דבענן כוונה לשם טמא, רבותא קמ''ל דאפי' נתכוון לבהמה להזות דאין שם הזאה עליה ישנה, ואין כוונה מועלת [לבהמה] שיהא [צריך] לטבול אזוב פעם שניה ולהזות, מיהו הוא הדין אפי' נתכוון [להזות] על הבהמה והזה נמי על הטהור, ישנה באזוב ויזה על הטמא, ואין צריך לטבול פעם שנייה, אע''פ ששניהם עשה נתכוון לבהמה וגם הזה על הטהור, והאי דקתני נמי נתכוון להזות על האדם והזה על הבהמה לא ישנה, משמ' נמי דבאדם טמא מיירי, וקמ''ל דאפי' נתכוון על אדם טמא דשייכא ביה הזאה, אם הזה על הבהמה, שירי פסול הן, וצריך לטבול פעם שניה. [תוס' ר''י הלבן].
------
בפרק י''ב (דפרה מ''ב) שנינו מזין הזאה אחת על כמה בני אדם ועל כמה כלים כאחד ואפילו הן מאה, נתכוון להזות על דבר המקבל טומאה או על [ה]אדם והזה מאותה טבילה על דבר שאינו מקבל טומאה או על הבהמה אם נשאר מים באזוב אינו צריך לחזור ולהטביל אלא מזה מן השאר על האדם או על הכלים הטמאין שהרי תחילת טבילתו בכשרות היתה אבל אם תחילת טבילתו היתה להזות על דבר שאינו מקבל טומאה צריך להטביל את האזוב פעם שנייה (ע''פ לשון רמב''ם פרה אדומה פ''י ה''ח ע''ש ובראב''ד ובכס''מ ה''ט) וכן מפרש בתוספתא (פי''ב ה''ו) דתניא טבל האזוב לשם דבר שאינו ראוי להזות והזה על דבר שהוא ראוי להזות הואיל ותחילת טבילתו פסול כך הזייתו פסולה כולה. ורש''י פירש בפ''ק דיומא (י''ד א' ד''ה כדתנן) להפך נתכוון להזות על הבהמה והזה על האדם [אם] יש באזוב ישנה כלומר ראויים השירים להזות על זה שצריך הזאה דלא נתכוון לו וחוזר ושונה ואין צריך לחזור ולהטביל אבל להפך לא ישנה דהזאת בהמה אין שם הזאה עליה והוו להו כמים שנעשית בהן מלאכה. [סמ''ג עשין סימנים רל''ב—רל''ג].
------
ורבנן ההוא למזה ולמזין עליו טהור ונוגע בהן טמא. תימה הא כשהזה על הטהור נמי נוגע הוא הניזה, דהזאה משמע [בכל הזאות] דבענן שלא יהא דבר חוצץ בין הזאה לבשר, כגון גבי מצורע חזינן דפליגי תנאי [נגעים פי''ד מ''א] איכ' דאמ' על מצחו, ואיכ' דאמ' על פיסת היד, מיהו כולי עלמ' מודו דבעינן בגוף הבשר, והוא הדין להזאת טמא מת, נמצא כשמזין עליו נמי נוגע הוא הניזה, ואמאי הוי התם טהור לרבנן והכא טמא, דמדקא דייק הכי לרבנן ההוא למזה ולמזין עליו דטהור, משמ' דאליבא דרבנן אפי' הזה על הטהור הזאה גמורה דהיינו בנגיעה [ב]בשר הוי טהור, מיהו יש לומ' דנגיעה שהיא דרך הזאה, יש לומ' בה קל וחומר כדקאמ', על הטמא טהור ועל הטהור [לא] כל שכן, אבל בנגיעה בעלמ' לא שייך לומ' קל וחומר, אינמי יש לומ' דלהכי לא מיטמי כשמזין עליו בדרך הזאה, אע''פ שהוא נוגע, משו' דהואיל דשוב אין ראוי להזאה מה שהוזה עליו, הרי הוא כמו שנעשת מצותה באותן מים שהוזו עליו, ואין מטמאין, כדתנן במס' פרה [פי''ב מ''ד] מי חטאת שעשו מצותן אין מטמאין. מ''ר. וראשון עיקר. [תוס' ר''י הלבן].
------
דבעינן שיעור הזאה. והא משמע דלנושא הוא דבענן שיעור הזאה אבל לנוגע אפי' בכל שהוא טמא. הניח' למאן דאמ' הזאה צריכ' שיעור. לא הוי ידע ר' כמה הוא שיעורה ואינו מפר' בשום מקום. כמה יהו מי חטאת ויהא בהן כדי הזאה כדי שיטבול ראשי גבעולין. והאי דקא מסיק הכא לטמא לנושא דבענן האי שיעורא אתי שפיר הא דיהיב שיעורא כדי שיטבול ראשי גבעולין, אבל במקום עיקרה שלמשנה זו במס' פרה [פי''ב מ''ה], לא הוה ידע ר' (ו)למאי איצטריך האי שיעורא, דבבציר מהך שיעורא [דבהטבלת] ראשי גבעולין לא מצי למיהוי הזאה, והתם במשנה פליג ר' יהודה ואמ' רואין [אותן] כאילו הן על איזוב שלנחשת, והא נמי הוה אתי שפיר להאי שיעור לנושא, דאין צריך לשער בראשי גבעולין שלאזוב עצמו, שהוא רך ומוצץ בו מים, אלא רואין כאילו הן על אזוב של נחשת שאינו מוצץ, אבל לשיעור הזאה עצמה, לא ידענא מאי פליג ר' יהודה התם. [תוס' ר''י הלבן].
------
@ י''ד ע''ב
כמה יהו ויהא בהן כדי הזאה — כדי שיטבול ראשי גבעולין ויזה — פירוש כמו ''הפשתה גבעול'' (שמות ט', ל''א). [הערוך ערך גבעול]. אביי מסדר מערכה משמיה דגמרא — פירוש לא אמרה מפי חכם אלא סתם. [הערוך ערך גמרגד].
------
יומא, דטמא הוה, והשתא מתריץ אביי דבפניא מדו עליה לאחר העבודה והדר טביל, נמצאת למחר כל היום עבודתו בטהרה ועביד הערב שמש מש' טומאה דהזאה. אלמא קטרת, עבדי ברישא. והדר נירות, מדקתני במתני' ומקטיר את הקטרת ומטיב את הנירות. מי שזכה, דכהנים היו מתחלקים לעבודת היום על ידי פייס (שכהן) [יש כהן] שהיה זוכה בדישון המזבח הפנימי ששם מקטירין קטרת כל היום, ויש כהן שהיה זוכה להטבת הנירות וקא חשיב הכא הטבת מנורה והדר קטרת, אלמא דמטיב נירות ברישא, הך משנה במסכת תמיד איש המצפה ומתני' דהכא רבנ'. והא איפכא שמעי' ליה, דשמעי' ליה לר' שמע' איש המצפה דפליג עילויה [ד]מתני' דתמיד דמשנה לה, אלמא דמתני' דתמיד לאו ר' שמע' היא, (דתנן) [דהתם] בתמיד קמיירי דטעון ב' מתנות שהן ד' כדין עולה ואותן ב' מתנות נותן אחת מזרחית צפונית אחת מערבית דרומית, בא לו כהן המעלה דם התמיד, ולקמ' [ט''ו ע''ב] מפרש מאי טע' מזרחית צפונית ברישא, משנה בתמיד מבשאר עולות דאע''ג דעולה היא אפי' הכי בעי ג' מתנות דבמערב' דרומית עביד ב' דיהיב במערבית לחוד ובדרומית לחוד ולקמ' מפר' טע' דתרויהו. מאן תנא סדר יומא, מתני' דהכא דקתני קטרת והדר הטבת נירות, ר' שמע' איש המצפה. ורמי סדר יומא, דקתני קטרת ברישא. אסדר יומא, דתנן בפרק שיני [כ''ה ע''א] ארבעה פייסות היו שם, פייס שיני שהיו מטילין גורלות מי יהא שוחט התמיד וכול' מי מדשן את המנורה דהיינו הטבת נירות, ופייס השלישי היינו שהיו מפייסין מי מקטיר את הקטרת, חדשים לקטרת בואו והפיסו, שהיה א' להם הממונה אם יש כאן בני אדם שלא הקטירו עדיין הקטרת יבואו עכשיו ויפייסו שלא היה שום אדם ששנה בקטרת, כדאמרי' באידך פרקין מעולם לא שנה אדם בקטרת אלא כל אחד ואחד היה עושה בפעמו, שהקטרת היה מעשיר את כל מי שמקטירו כדכת' [דברים ל''ג] ישימו (קטרת) [קטורה] באפך וכת' בתריה ברך ה' חילו, אלמא דהטבת נירות חשיב ברישא והדר קטרת. כאן בהטבת ה' נירות, דכהן שהיה בא בבקר להיטיב נירות אי אפשר שלא היה מוצא החמש כבויות והב' מזרחיות פעמים דולקות ופעמ' האחת נמי כבויה, אבל החיצונה לעולם היא דולקת עד הערב, והיל' הא דקתני מתני' דפייס הטבת נירות ברישא לאו הטבת כולהו קאמ', אלא הטבת ה' ברישא דהנהו ודאי היה מדשן מקמי קטרת, ודקתני מתני' דהכא קטרת ברישא, מקמי הטבת ב' נירות קאמ' דמקטיר קטרת והדר אתו אם דולקות שתיהן (ו)מכבה האחת ומדשנה והחיצונה מניחה דולקת דלא מדשן לה עד לערב, והשתא אשתכח דמתני' דהכא ומתני' דפייס חדא נינהו, דמטיב ה' נירות והדר קטרת ובתר הכי הטבת ב' נירות. למימרא דבקטרת מפסיק להו, בתימ', דודאי קטרת במילתא אחריתי בעי הפסקה בין הטבת ה' נירות לב' נירות. ולקמ' בפרק א' להם הממונה [ל''ג ע''א] משמא דגמדא שם חכם, ואית דגרסי משמא דגמרא כלומ' למד מתלמודו סדר המערכה. ובדם התמיד מפסיק לה, הה' נירות והב', כדקתני התם. הא לאבא שאול, הא דקאמ' אביי דבדם התמיד מפסיק להו היינו לאבא שאול, ולרבנ' בקטרת מפסיק להו דתנן לא ייטיב ואחר כך וכול', הך פלוגתא דרבנן ואבא שאול בב' נירות הוא דבה' נירות מודו כולי עלמ' דודאי [לפני] קטרת הוא הטבתן. אבא שאול או' מטיב, אף הב' נירות. ואחר כך מקטיר, את הקטרת, ובמאי מפסיק להו בדם התמיד. ומאי טע' דאבא שאול, דאמ' מטיב כולה ברישא והדר מקטיר. [פירוש רבינו אליקים].
------
דעביד עבודה כולי יומא לפניא מדו עליה. פ' ובסוף היום מזין עליו לקיים ומזין עליו כל ז' וטובל ויערב שמשו ויטהר. ורמינהו מי שזכה בדישון המזבח הפנימי. פ' במס' תמיד לא תמצא אלו הג' בהלכה אחת אלא מפוזרין הן בתוך המסכת והקדים הנר על הקטרת אלמא נרות והדר קטרת. ואחר כך נותן דרומה. פ' ומשנתנו אמרה במס' תמיד נותן מערבה דרומה פעם אחת ולא שתי פעמים ומדקאמ' ר' שמעון שנותנין שתי פעמים ש''מ דמס' תמיד לאו אליבא דר' שמעון היא שנויה. לא קשיא כאן בהטבת שתי נרות. פ' אלמ' נרות והדר קטרת ובהדין פירקא קתני מקטיר ומטיב אלמא קטרת והדר נרות. וכאן בהטבת חמש נרות. פ' והכין הוה עובדא מטיב ה' נרות בתחלה ומפסיק ומקטיר קטרת והדר מטיב תרי אחריני. אבה שאול אומ' מטיב. פ' אבה שאול אומ' מטיב ה' נרות ואחר כך זורק דם התמיד ומטיב הב' נרות. ואח''כ מקטיר. [תרגום מערבית. ופירש ההטבה שמתקן את הנרות בבקר ומדליקן בלילה]. [פירוש קדמון].
------
והמצוה הכ''ה היא שנצטוו הכהנים להדליק הנרות תמיד לפני י''י והוא אמרו יתעלה (ר''פ תצוה) באהל מועד מחוץ לפרוכת אשר על העדות יערוך אותו אהרן ובניו. וזו היא מצות הטבת הנרות [תמידין פ''ג הי''ב ועכ''מ]. וכבר התבארו משפטי מצוה זו כלם בשמיני ממנחות (פ''ו.:) ופרק ראשון מיומא (י''ד.:00, ט''ו.., כ''א:) ומקומות ממסכת תמיד (ספ''ג ורפ''ו). [ספר המצות לרמב''ם — עשין כ''ה].
------
להטיב נרות תמיד לפני השם, שנאמר [שמות כ''ז] יערוך אותו אהרן ובניו, כלומר יערוך הנר לפני השם, וזהו מצות הטבת נירות הנזכרות בגמרא. משרשי המצוה שציונו השם יתברך להיות נר דולק בבית הקדוש להגדלת הבית לכבוד ולתפארת בעיני הרואים, כי כן דרך בני איש להתכבד בבתיהם בנירות דולקין. וכל ענין ההגדלה בו כדי שיכניס האדם בלבו כשיראהו מורא וענוה, וכבר אמרנו כי במעשה הטוב הכשר הנפש. וכל זה סובב על היסוד הבנוי לנו כי הכל נגזר מצד המקבלים, עם היותי מאמין באמת כי יש למקובלים בעניינים אלה חכמות נכבדות וסודות נפלאים. ואולם גם אנחנו נכתוב הנראה כפשוטן של דברים והכל לשם שמים. דיני המצוה כגון מה שאמרו הדלקת הנרות דוחה שבת כקרבנות שקבוע להם זמן, שנאמר בו תמיד, ושניתן לכל נר ונר חצי לוג שמן שנאמר מערב עד בקר, ושיערו חכמים שזה השיעור יספיק בלילי טבת, וכן נותנין בכל הלילות, ואם יוותר אין בכך כלום. ומענין מצות ההטבה היא הדישון, ודישון המנורה והטבתה מצות עשה בבקר ובין הערבים. והדישון הוא שכל נר שכבה מסיר הפתילה וכל שמן שבנר ומקנחו ונותן בו פתילה אחרת ושמן אחר, ונר שלא כבה מתקנו. ונר מערבי אם כבה מדליקו מאש שעל מזבח החיצון, והאחרים מדליקן זה מזה, שמושך הפתילה ומטה אותה עד שהאור נתפשת בה, לפי שאין כבוד המצוה להדליקן מנר אחר. ויתר פרטיה מבוארים בפרק (שמיני) [תשיעי] ממנחות [פ''ו ע''א] ומקומות מתמיד. זהו דעת הרמב''ם זכרונו לברכה במצוה זו שהטבת הנרות היא הדלקתן כמו שפירשנו, אבל דעת מפרשים אחרים שההטבה היא הדישון והקינוח ותיקון הפתילות וזו היא מצוה בפני עצמה, וכן נראה בפרק התכלת במסכת מנחות [נ' ע''א]. ונוהגת בזמן הבית בכהנים. וכהן העובר עליה ולא ערך הנירות כמצוה בטל עשה. [ספר החינוך מצוה צ''ח].
------
המצוה כ''ד להדליק נר לפני ה' תמיד [סהמ''צ לר''מ כ''ה] שנאמר [שמות כ''ז כ''א] באהל מועד וגו'. לשון הר''ם בספר המצות הצווי אשר צוו הכהנים להדליק נר תמיד לפני ה', והוא אמרו יתעלה באהל מועד מחוץ לפרכת אשר על העדות יערוך וגו'. וזו היא מצות הטבת הנרות ע''כ. כבר בארנו ענין המנורה [במ''ע י''ט מצות בנין בית הבחירה], ולכונת האורה צריך מצות הדלקת הנרות שיהא דולק תמיד, ולזה היה דוחה שבת, שעל מה שהוראת הנרות צריך אורה כל הימים לכך היו נותנים בו שמן שיהיה האור מצוי תמיד [מנחות פ''ו ע''א]. ורבותינו בארו בענין הדלקת הנרות מה שיש בו מן ההערה הנפשית, והוא אמרם [תנחומא בהעלותך ג'] אם הוזהרתם להיות מדליק[ים] לפני נרות אני משמר נפשותיכם מכל רע שנמשלו לנר שנאמר [משלי כ' כ''ז] נר אלקים נשמת אדם חופש כל חדרי בטן. והנה בפסוק זה באר אדון החכמים שנשמת האדם נאצלת מאור ה', וקראה ''נר'' למיעוט אורה לפי ערך המאורות הגדולים הנאצלים מאורו. אמר חופש כל חדרי בטן, קרא ''חדרי בטן'' חדרי התורה והחכמות, כמאמר רבותינו בשכר פרי הבטן בשכר פרי בטנה של תורה. ובילמדנו [תנחומא בהעלותך ב'] בהעלותך את הנרות זש''ה [ישעיה מ''ב כ''א] ה' חפץ למען צדקו יגדיל תורה ויאדיר, אמר לו הקב''ה לא בשביל שאני צריך לנרו של בשר ודם הזהרתיך על הנרות אלא כדי לזכותכם. וכן הוא אומר [דניאל ב' כ''ב] ונהורא עמיה שרי, וכתיב [תהלים קל''ט י''ב] גם חשך לא יחשיך ממך ולילה כיום יאיר כחשכה כאורה, ללמדך שאיני צריך לנרו של בשר ודם, תדע לך כשאדם בונה בית עושה חלונות צרות מבחוץ ורחבות מבפנים כדי שיהיה האור נכנס מבחוץ ויאיר מבפנים, ושלמה כשבנה בית המקדש לא עשה כן, אלא חלונות צרות מבפנים ורחבות מבחוץ כדי שיהיה האור יוצא מבפנים מבית המקדש ומאיר לחוץ, שכן הוא אומר [מ''א ו' ד'] ויעש לבית חלוני שקופים אטומים, להודיעך שכלו אור ואינו צריך לאורה, ולמה צוה אתכם כדי לזכותכם. לכך נאמר ה' חפץ למען צדקו. אמר להם הקב''ה לישראל היו זהירין להדליק נרות לשמי ואני מאיר לבני אורה גדולה לעתיד לבא, לכך נאמר [ישעיה ס' א'] קומי אורי כי בא אורך. אמרו שהאור יוצא מבפנים מבית המקדש ומאיר לחוץ, זה מבואר ממה שכתבנו למעלה להוראת המקדש. ואמרו הוו זהירין להדליק הנרות לשמי ואני מאיר וכו', שבהערתנו והשגתנו בענין המנורה שבאה להאיר לנו להסתכל בכל עניני המקדש כאור באור פני ה' כמאמר דוד [תהלים ל''ו י'] באורך נראה אור. [הבתים — ספר המצוה].
------
ומקטי' הקטרת ומטיב הנירות. ומקשי' בגמ', מכלל דקטרת ברישא והדר נירות. ורמי סדר יומא אסדר יומא, דתנן בפרקין דלקמ' [כ''ה ע''א] הפייס השיני מי שוחט, מי זורק, מי מדשן מזבח הפנימי, מי מדשן את המנורה, מי מעלה איברין לכבש בפייס (השיני) [השלישי], חדשים לקטרת בואו והפיסו. פי' אלמא דישון המנורה בפייס שיני וקטרת בפייס שלישי. אמ' אביי לא קשיא, כאן בהטבת חמש נירות כאן בהטבת שתי נירות. פי' לא היה מטיב לכל שבע' הנירות ביחד, אלא מטיב חמש ומקטיר הקטרת ואחר כך חוזר ומטיב שתי הנירות, ומאי דתנן מקטיר את הקט' ומטיב את הנירות בשתי נירות האחרונות, ומאי דתנן דדישון המנורה בפייס השיני והקטרת בפייס שלישי בה' נירות. [פסקי הרי''ד].
------
נותן מזרחה צפונה. בזבחים מייתי להך ברייתא וקתני התם נמי יש אומ' נותן שתי מתנות, ותימה מאי איכא בין יש אומ' לר' שמעון המצפה, ויש לומ' ר' שמע' מצריך ליתנו לשתי מקומות ממש וריוח ביניהם ויש אומ' לא מצרכי ריוח. אלא אמ' ר' יוח' מאן תנא סדר יומא ר' שמעון איש המצפה. יש לתמוה על סוגיא זו, דפשיטא ליה משו' דפליג ר' שמעון המצפה בחד דוכתא בתמיד, הכי נמי לכל מילי דתמיד פליגי, היכי חזינן כי האי גוונא. [תוס' ר''י הלבן].
------
ורמי סדר יומא אסדר יומא דתנן פייס השני. תימה מאי פריך מהאי משנה, על כרחך לא מיתניא האי על הסדר, דהא קתני מי שוחט מי זורק מי מדשן מזבח הפנימי, ודישון מזבח הפנימי היה קודם השחיטה. ויש לומר דמכל מקום פריך שפיר, דהא (מזבח) דאית ליה להאי תנא דפייס דנרות קודם לקטורת, דאם איתא דקטורת קודם, לא היה לו לעשות פייס מנורה בפייס שני אלא היה לו להמתין עד פייס רביעי. אלא ודאי מדפייסו ליה (כיון) ש''מ דס''ל דנרות קודמות לקטורת. ומיהו קשה כיון דדישון מזבח הפנימי היה קודם שחיטה, למה היו מקדימין מי שוחט מי זורק מי מדשן. ויש לומר משום דמיד לאחר תרומת הדשן שהיא תחילה לכל עבודות היו עסוקים בתמיד לבקרו ולהתעסק בו, לפיכך היו מפייסין בו מי מעלה איברים לכבש. וי''ג כהנים היו בפייס השני חוץ מדישון המזבח והמנורה, ולפיכך היו מפיסין מי שוחט מי זורק, שהן עיקר עבודת התמיד. דתנא לא ייטב. פירוש כולן. ואחר כך יקטיר אלא יקטיר ואחר כך יטיב. שני נרות. ועל כרחך צריך לפרש הכי. דאין לומר ואחר כך יטיב כולן, דאם כן במאי מפסק להו. דהא בקטורת ליכא למימר, דהא אמרת יקטיר והדר יטיב כל הנרות. ובדם התמיד ליכא למימר דהא לעולם דם התמיד קודם לקטורת. [תוספות רבינו פרץ].
------
לא קשיא כאן בהטבת שתי נרות. ואסדר תמיד אין לתרץ כך דהתם משמע בהדיא דבדם התמיד הוה מפסיק להו, דקטורת היתה אף לאחר הטבת שתי נרות, דתני התם מעיקרא [תמיד ל' ע''ב], מי שזכה בדישון המנורה נכנס ומצא שתי נרות מזרחיים דולקין, מדשן את השאר ומניח אילו במקומן כול', היינו הטבת חמש נרות, ותנן אחר כך בבבא תיניינא סדר שחיטת התמיד, לא היו כופתין את הטלה אלא מעקידין אותו, השוחט עומד במזרח ופניו למערב כול', שחט השוחט וקיבל המקבל כול', ומפרש כל סדר הולכת איברים לכבש, ושוב מפרש סדר הולכת איברים מן הכבש למזבח, ושוב קתני מי שזכה בקטורת היה נוטל את הכף והבזך בתוכו מלא וגדוש קטורת כו' ועדיין זה אינה הקטרה, אלא מכין היה הקטרת, ושוב קתני הטבת שתי נרות, מי שזכה בדישון המנורה נכנס ומצא שתי נרות מזרחיים דולקין מדשן את המזרחי ומניח את המערבי דולק שממנו היה מדליק את המנורה בין הערבים, מצאו [שכבה] מדשנו ומדליקו ממזבח העולה, ושוב תנן לבסוף הקטרה, מי שזכה בקטרת היה נוטל את [ה]בזך מתוך הכף כו', היינו משמע התם בהדיא, דקטרת היה אף לאחר הטבת שתי נרות, ואבא שאול היא ההיא מתניתא דתמיד. [תוס' ר''י הלבן].
------
אמר אביי ל''ק כאן בהטבת שתי נרות כאן בהטבת חמש נרות. פי' סדר יומא אסדר יומא מתרץ הכי אבל תמיד אסדר יומא לא מצי לתרוצי הכי דהתם בתמיד משמע שבין הטבת חמש נרות בין הטבת שתי נרות קודמת לקטרת ולא מפסיק להו אלא בדם התמיד ובוודאי דתמיד אבא שאול הוא ואביי דמסדר מערכה משמא דגמרא ממתני' דתמיד מסדר הכי. [תוס' רי''ד].
------
מי שזכה במחתה צבר את הגחלים ע''ג המזבח ורדדן בשולי המחתה והשתחוה ויצא, מי שזכה בקטרת נוטל הבזך מתוך הכף ונותנו לאוהבו או לקרובו, נתפזר ממנו לתוכו (ו)נותנו לו בחפניו, ומלמדין אותו הזהר שלא תתחיל מפניך שלא תכוה (תמיד ל''ג א'), אלא ברחוק מפזר אבק הקטרת ומתקרב לצד עצמו (יומא נ''ב ב'). לא היה המקטיר מקטיר עד שהממונה אומר לו הקטר ואם היה כ''ג אומר לו בקול רם אישי כ''ג הקטר (תמיד שם) בקול רם כדי שישמעו העם (עי' רמב''ם תמידין ומוספין פ''ג ה''ט) ויפרשו מן ההיכל ומבין האולם ולמזבח ולא היה שם אדם עד שיצא זה שהקטיר הקטרת, וכן בשעה שיכנס בדם החטאת הנעשה בפנים פורשין הכל מבין האולם ולמזבח עד שיצא שנאמר וכל אדם לא יהיה באהל מועד בבאו לכפר בקדש וגו' בנין אב לכל כפרה שבמקדש שלא יהיה שם אדם (ע''פ לשון רמב''ם שם ה''ג) אחר שפרשו העם הקטיר והשתחוה ויצא. במסכת יומא פ''ק (י''ד ב') משמע שהטבת שתי נרות לא היתה עד אחר הקטרת אליבא דרבנן דאבא שאול. ואחר כך נכנס זה שזכה בדישון המנורה ומטיב שתי הנרות ויוצא זה שהקטיר עם מדשן המנורה (רמב''ם שם פ''ו ה''ד). ומה שמפסיקין בהטבה דורש רבי יוחנן בפ''ג דיומא (ל''ג ב') בבקר בבקר בהטיבו את הנרות חלק ההטבה לשנים כלומר מקצתן יקדמו לעבודה אחת ומקצתן יקדמו לעבודה אחרת והואיל והתחיל עושה כל הנרות חוץ משתים שאין הטבה בפחות משתים שנאמר הנרות. [סמ''ג עשין סימנים קצ''א, קצ''ב].
------
נכנסו ללשכת הכלים והוציאו משם כל כלי שרת הצריכין להם והשקו את התמיד מים בכוס של זהב כדי שיהא נוח להפשיט עורו, אע''פ שמבוקר מבערב מבקרין אותו לאור האבוקות, מי שזכה בשחיטת התמיד מושכו לבית המטבחים שהיה בצפון המזבח מי שזכו באיבריו הולכין אחריו (ע''פ רמב''ם תמידין ומוספין פ''ו ה''א ופ''א ה''ט). ובית המטבחים היה לצפונו של מזבח ועליו היה שמנה עמודים ננסין ורביעין של ארז על גביהן ואונקליות של ברזל קבועין בהן לתלות בהן כשהן מפשיטין על השלחנות (מדות פ''ג מ''ה). ושוהין שם עד שפותחין שער ההיכל הגדול ובשעת פתיחת השער שוחטין את התמיד, ואח''כ נכנסין להיכל שני הכהנים האחד שזכה בדישון המזבח הפנימי והשני שזכה בדישון המנורה, והמדשן את המזבח מדשנו בשעה שהשוחט שוחט את התמיד ואחר כך זורק את הדם זה שקבל, ואחר שזורקין את הדם מטיב זה שבהיכל חמש נרות ויוצאין שניהם מן ההיכל (רמב''ם פ''ו שם והל' ב'—ג') אליבא דרבנן דאבא שאול בפ''ק דיומא (י''ד ב') ובפ''ג (ל''ד א') מעמיד סתם משנה כמותן אף על פי שיכול להעמידה כאבא שאול, ולאביי דמסדר מערכה משמיה דגמרא אליבא דאבא שאול בפ''ג דיומא (ל''ג א') אומר הטבת חמש נרות קודם לדם התמיד ואחר כך הטבת שתי נרות ואחר כך הקטרת. [סמ''ג עשין סימנים קצ''א, קצ''ב].
------
@ ט''ו ע''א
בעידן הטבת, ב' נירות תהא מקטרא קטרת לבד. והתניא מערב ועד בקר, דכת' מחוץ לפרוכת באהל מועד יערך אותו אהרן ובניו מערב ועד בקר. זאת מידתה חצי לוג. אין לך עבודה שכשירה מערב ועד בקר, כלומ' שכשירה לעשותה כל כך מבערב בעוד שתחשך. אלא זו בלבד, הדלקת נירות שהיא אחרונה מכל (הנירות) [המלאכות] שבמקדש, הילכך ליכא למימ' והדר מקטיר קטרת שלבין הערבים, אלא מאי קאמ' רחמ' ובהעלות אהרן את הנירות בין הערבים יקטירנה הכי קאמ', בעידן הדלקה תהא מקטרא קטרת וכול', בעידן הטבה דב' נירות תהא מקטרא קטרת. ואבא שאול, אמ' לעול' כדאמרי בבקר בבקר בהטיבו וגו' והדר יקטירנה, ודקאמרת אם כן בין הערבים נמי ברישא מדליק והדר מקטיר, לא דמי כלל אהדדי, דשאני התם בין הערבים דכת' אותו יערך אהרן ובניו דמשמ' אותו מערב ועד בוקר ולא עבודה אחרת מערב ועד בקר. רב פפא אמ' לא קשיא, מהדר לתרוצי אדלעיל דרמי סדר יומא אסדר יומא, לא תימ' כאן בהטבת ה' נירות וכול' אלא לא קשיא. הא רבנ' והא אבא שאול, רב פפא לא דייק(א) הפסקה דחמש ושתיים אלא הכי קאמ', מתני' דקטרת והדר נירות רבנן דאמ' בעידן הטבה תהא מקטרא קטרת, ודקתני נירות והדר קטרת אבא שאול [הוא]. אימא סיפא, דסדר יומא בפרק אמ' להם הממונה הוא [ל''ג ע''א]. הביאו לו לכהן. וקרצו, שחטו, שהיה עושה עיקר שחיטה על ידו שהיה כהן הדיוט גומר שחיטה אחריו ולאו מש' דהויא עבודה, אלא מש' דמצוה למרק אתאן בהך סיפא לרבנן, דאינהו נמי אמרי קטרת ברישא והדר נירות, והשתא רישא וסיפא רבנ', מתני' דהך פירקא ומתני' באידך פירקא, ומיצעתא, פייס דהוי בפרק שיני [כ''ב ע''א] אבא שאול, בתימ'. בשלמ' לאביי, דמתרץ לעיל כאן בהטבת ה' נירות וכול'. לא אמ' כרב פפא, כלומ' להכי לא מוקים לה כרב פפא מש' דרישא וסיפא וכול'. אמ' לך, רב פפא תירוצא דאביי לאו מילתא היא. תנא רישא הטבת ב' נירות והדר תנא ה' נירות, בתימ', איפכא מיבעי ליה למיתנא, דהא הטבת ה' נירות ברישא לדברי הכל, ואביי מוקים לעיל רישא דסדר יומא דהיינו מתני' ותנא בהטבת ב' נירות, וסיפא דפייס דהוי בפרק שיני בהטבת ה' נירות, הילכך לא אוקימנ' לה כדמוקי לה אביי. הכא אורויי בעלמ' הוא דקא מיירי, מה היה עושה כל אותן ז' ימים ולא מיירי כלל בסדר יומא, והואיל דלא נקט לה מש' סדר דיומא אי איירי בה' נירות ברישא לא איכפת לן. [ו]סדר העבודות דשאר ימות השנה הדר ותני בפרק שיני [כ''ה ע''א], מי שוחט ומי זורק וכל שאר העבודות חשיב נמי כי האי גוונא הא בתר הא על הסדר וקא איירי נמי בהטבת ה' נירות כדאיתא בסדרא דיומא. מאי טע' דר' שמע' איש המצפה, דאמ' נותן ד' מתנות. עולה (הוא) [היא], דכת' על עולת התמיד. ואמ' רחמ' עביד בה מעשה חטאת, דכת' לחטאת על עולה, כלומ' מעשה חטאת עשה בעולה אחת שהיא שתים כמעשה עולה, (דמעלה) [דבעולה] נותנין שתים שהן ארבע ובחטאת ד' מתנות על ד' קרנות, והילכך נותן שתים שהן שתים כמעשה חטאת והיינו דנותן מערבה ואחר כך דרומה, וקפריך אמאי קעביד ביה פלגא דהך ופלגא דהך, ליעבוד כולה כמעשה עולה וכולה כמעשה חטאת דניתיב ב' שהן ד' כמעשה וכול', אמ' ליה הא ליכא למימ' שהרי לא מצינו דמים שמכפרין וחוזרין ומכפרין, דמאחר שעשה מתנות שלומות כמעשה עולה היאך יחזור ויעשה מעשה כפרה פעם אחרת דליעביד ד' כמעשה חטאת, אמ' ליה וליטעמיך איכא נמי למיפרך, וכי מצינו דמים שחציין וכול' דקאמרת דעביד ביה מקצת מעשה חטאת ומקצת מעשה עולה, אלא על כורחיך מאי אית לך למימ' מאי טע' עבדינ' ביה חצי חטאת וחצי עולה דהא לא איפשר בעניינא אחרינא שהרי הקישן הכת לחטאת על עולת התמיד, הכא (לא) [נמי] ניתיב ב' שהן ד' כמעשה עולה וארבע וכול' שהרי הקישן הכת', ומתרץ לעול' כדמעיקרא, אחת שהיא שתים ושתים שהן שתים, ודקאמרת וכי (מצינן) [מצינו] דמים שחציין וכול' לאו חציין חטאת היא אלא הכל מעשה עולה הוא, ודקא יהיב שתים שהן (שתאם) [שתים] פיסוק מתנות בעלמ' הוא ולא כמעשה חטאת הוא, דאילו וכל חטאת על כל מתנה ומתנה שהוא נותן טובל אצבעו בדם ונותן אבל הכא באילו שתים שהן שתים אינו טובל אצבעו בדם אלא פעם אחת אלא שהוא מפסיק במתנה ונותנה בב' מקומות מערבה ואחר כך דרומה דלא הוי אלא פיסוק בעלמ', דהא בין שתיהן ליכא אלא שיעור מתנה אחת והיל' לאו כמעשה חטאת הוא, אבל אי עבדי' ביה כולי מעשה עולה והדר כולי מעשה חטאת ליהוי שינויי יתירא דכי האי גוונא לא אשכחן. מתנות עולת בהמה, נותנין למטה מן הסיקרא, ושל חטאת בהמה למעלה, אבל בעוף נקיטינן איפכא בזבחים [נ''ג ע''א], חטאתה למטה ועולתה למעלה והיינו דקפריך מאי שנא דיהב כולהו מתנות למטה כמעשה עולה, ניתיב אחת שהן שתים למטה וכול'. והתנן, לקמ' בפרק הוציאו לו [נ''ח ע''ב]. הזה ממנו, מדם הפר. אחת למעלה, מן הכפרת. וז' למטה, מן הכפרת, אלמא דמצינן דם שחציו למעלה וחציו למטה. ת' כמצליף, באותן הזאות לא היה מתכוין לא למטה ולא למעלה אלא כאדם שמצליף היה מזה א' למעלה וז' למטה דלא חשיב הזאה. כמנגדנא, כאדם שמכה ברצועה לחבירו שעומד בצידו ומכה אותו כלאחר ידו, שאינו מתכוון להכות במקום אחד אלא כשהוא מגביה הרצועה וחוזר ומכה פעמים מכה למטה ופעמ' מכה למעלה, כך זה היה מזה אחת למעלה וז' למטה. כלאחר ידו בהגבהת ידו ולא כמתכוין ממש, והכי קתני בהדיא בפרק הוציאו לו [נ''ג ע''ב] לא היה מתכוין להזות לא למעלן ולא למטן אלא כמצליף, אבל במתכוין לא מצינו דמים שחציין למטן וחציין למעלן, ואכתי מי לא מצינו דמים שחציין כול'. והתנן וכול', והזה על טוהרו של מזבח בדם הפר ובדם השעיר קמיירי בפרק הוציאו לו [נ''ט ע''א], מאי לאו דהאי טיהרו היינו אפלגיא דמזבח שמזה שם והרי כבר נתן מאותו הדם למעלה על הקרנות של מזבח כדכת' וכפר אהרן על קרנותיו והכי קים לן דחטאת בהמה למעלה, והאי טיהרו משמע אפלגיה כדאמ' אינשי טהר טיהרא אפלגיה דיומא כלומ' האיר השמש והגיע הצהרים בחצי היום, אלמא דמצינו דמים שחציין למטה וחציין למעלה. ט'ן' אפלגיה דמזבח, דהיינו בחוט הסקרא שעומד בחציו של מזבח, וקתני היזה דאי איפשר לצמצם להיות במקום החוט כל ההזאות לפי שהוא דם אלא מזה למעלה ולמטה אלמא דאיכא חציו למעלה וחציו למטה. [פירוש רבינו אליקים].
------
תהא מקטרא הקטרת. פ' בין הטבת הנרות יקטיר הקטרת והוא שמטיב ה' הנרות ומקטי' ומטיב ב' נרו' נמצאת אומ' ביני ביני מקטרא קטרת. והתניא מערב עד בקר. פ' באהל מועד מחו' לפרכ' אש' על הע' יע' אותו אהרן ובנ' מע' 
עד בק' לפ' ייי'. שכשרה מערב עד בקר. [תרגום מערבית. פירוש אמרו מבערב מפני שהדלקת בין הערבים היא בכניסת הלילה ואין עבודה כשרה בלילה זולתה]. ש[א]ני התם דכת' אותו. פ' ולפי' בערב יקדים ההקטרה להדלקה דקאמ' רחמנ' יערוך אותו אה' וב' מע' עד בק' דמשמע ההדלקה בסוף כל עבודה וכת' אותו לומ' לך זה הדין לא יהיה נוהג אלא בהדלקת אותן הנרות שלבין הערבי' בלבד למעוטי הטבת נרות בבק' שתהא קודם הקטרה. רב פפא אמ' לא קשיא הא רבנן והא אבא שאול. פ' בתר דאוקי אביי תרי מתנית' דסתרי ואמר שסותרין זה את זה בהטבת ב' ובהטבת ה' ובא רב 
פפא לפרק פירוק אחר ולומ' שאין אתה צריך לכך אלא אוקי תרויהו בהטבת ז' ומתנית' דבהדין פירקא דאמרה מקטיר ואח''כ מטיב לרבנן דאמרי בבריתא לא ייטיב ואחר כך יקטיר אלא יקטי' ואח''כ ייטיב ומתנית' דפיס בפרקא תנינא דאמ' מטיב ואח''כ מקטי' לאבה שאול דאמ' בברית' מטיב ואח''כ מקטיר. רישא וסיפה רבנן מצעתא אבה שאול. פ' אמירתו בכאן רישה ומצעתא וסיפה אינה על הלכה אחת ולא על 
פרק אחד אלא על המסכת כולה מדבר ולפי' תהיה רישה בפר' הראשון ומצעתא בפר' הב' וסופה בפר' הג'. אמ' לך תנא ברישא הטבת ב' נרות. פ' הדין שהטבת ה' נרות קודם לב' נרות כדסידר אביי המערכה בפר' ג' והקדים הה' לב' אמר לך רב פפא ואם כן הוא הדין היאך תנא בפרקא קמ' הטבת ב' נרות שהטבתן אחר הקטרת כדתנן מקטי' את הקטרת ומטיב את הנרות והדר בפרק' תנינא תנא הטבת הה' הלא מהופך זה כי לא היה ראוי שישנה בפר' קמ' הטב' הה' שהן הקודמי' ובפר' תנינא הטבת הב' ומכיון דלא תנא הכי ילפי' דלאו על ה' וב' מדבר אלא על הכל. [פירוש קדמון].
------
תן לה מידתה שתהא דולקת והולכת מערב וכול'. ובימות החמה [ש]לילות מועטין שהיו מתקנין פתילות גדולות ועבות, כדי שיהא נבער חצי לוג השמן עד זמן הטבה, שאם לא כן נמצא [שהן] דולקין זמן מרובה בימות החמה, שהרי אף בלילות ארוכים שבימות החורף דיי היה בחצי לוג לדלוק כל הלילה, אינמי יש לומ' שמכבה אותן דאי איפשר להניחם ולשהות ולא להקטיר איברי תמיד עד שיכבו מעצמן, דזמן ארוך הוי, ושוב מצא ר' בירושלמי [פ''ב ה''ב] דדייק הא, ומתרץ שעל ידי הפתילות היו מתקנין, וה''ג התם ר' שמואל בר רב יצחק בעי מעתה באחד בתקופת טבת מחצי לוג בכל נר, ובאחד בתקופת תמוז נמי מחצי לוג לכל נר, ומשני אמ' ר' [יסא] אין מן הדה לית שמע מינה כלום, דתנינן תמן בן בבי על הפקיע שהיה מזווג את הפתילות, היינו כדפרישית. על הדף, יש לעיין באי זה פרק. [תוס' ר''י הלבן].
------
מערב ועד בקר תן לה מדתה שתהא דולקת מערב ועד בקר ושיערו חכמים (מנחות פ''ט א') חצי לוג ללילי תקופת טבת הארוכים (לשון רש''י שם) ופירש רש''י (שם) שכשהלילות מתקצרין ונותר מן השמן אין בכך כלום. יש מפרשים (יומא ט''ו א' תו''י ד''ה תן) שמה שאנו אומרים במסכת יומא (כ''ג א') בן בכרי היה ממונה על הפקיעות פירוש שהיה מפקיע פתילות לפי הלילות כי בלילות קצרות עושין אותן גסות כדי שיכלה כל השמן וכן מצינו זה הלשון שבפתילות כדאמרינן בפרק במה מדליקין (שבת כ''א א') מבלאי מכנסי הכהנים ומהמיניהם מהן היו מפקיעין פתילות למקדש וכן ישנו בירושלמי דפרק אחרון דפאה (דף ל''ו, ב'), אמנם בפרק שני דיומא (כ''ג א') גרסינן אמר אביי מריש הוה אמינא מאי פקיע פתילה כדתנן מפקיעין כיון דשמעתא להא דתניא ולא עוד אלא שלוקה מן הממונה בפקיע אמינא מאי פקיע מלקות. [סמ''ג עשין סימן קצ''ג].
------
אימ' סיפא הביאו לו את התמיד כול' אתאן לרבנן. ולא תיקשי לאביי דמוקי כולה סדר יומא כרבנן וכגון בהטבת שתים, מסיפא דהך מתנית' דהביאו לו את התמיד וקרצו, דקתני נכנס להקטיר את הקטרת ולהטיב את הנרות ולהקריב את הראש ואת האברים, דמשמ' שהולכת איברים לכבש היתה לאחר הקטרת, ולעיל במיצעיתא דסדר יומא תנן, פייס השיני מי שוחט כו' ומי מעלה איברים לכבש, ושוב קטורת פייס השלישי חדשים לקטורת בואו והפיסו, דהאי להקריב את הראש ואת האיברים, לאו בהולכת[ן] לכבש מיירי, אלא בהקטרת[ן] מיירי. [תוס' ר''י הלבן].
------
גופה בא לו לקרן מזרח' צפונ'. פ' דברי הכל בין תנא דתמיד ובין ר' שמע' איש המצפה שבזה הקרן שהוא מזרחי' צפונ' מכוין ונותן במקצועו ובזויתו אחת מדם התמיד שהיא שתים והטע' שנ' שתים שזה הקרן בב' רוחות מזרחה צפונה אבל נתינת הדם לא תהיה אלא פעם א' בזויתו וחלוקת תנא דתמיד ור' שמע' בקרן האחד בצד זה הקרן והוא קרן מערבית דרומית. עובד בה מעשה חטאת. פ' שצריכה על כל קרן וקרן. [פירשו זה במשנה באי זהו מקומן של זבחים ואמרו בתלמוד] היכי עביד רב ושמואל חד אמ' נותן וחוזר ונותן וחד אמ' מתנה אחת כמין גם. וליתן אחת שהן שתים למטה. [תרגום מערבית. פירוש דם עולה היה מזה על קרנות החצי התחתון של המזבח וזהו מפני שחציו התחתון היה מסומן בסקרא כמו שאמר במס' מדות פרק ג']. וחוט של סקרא חוגרו באמצע להבדיל בין דמים העליונים לדמים התחתונים. [פירוש קדמון].
------
עולה היא ואמר רחמנא עביד בה מעשה חטאת — פירוש כך מעשה ההזאות, כל הזאה הניתנת בחודו של קרן — כשתי הזויות היא חשובה, ודין העולה שתים בחודם של קרנות ונחשבות ד', והחטאת דינה ד' מתנות על ד' קרנות, לפיכך אח''כ נותן ב' שהן ב' במעשה חטאת, ואע''ג 
שדם חטאת נזרק למעלה מחציו ודם העולה נזרק למטה מחציו של מזבח, כדתנן בפ''ג במדות (מ''א) חוט של 
סקרא חוגרו באמצע להבדיל בין דמים העליונים לדמים התחתונים. [הערוך ערך חטגח]. אחת למעלה ושבע למטה כמצליף. מאי כמצליף מחוי רב יהודה כמנגדנא — 
פירוש המכה שמרים ידו ואינו מכה עד שיוריד. ירושלמי כמצליף — כמטבריר, פירוש שמטה ידו עד טיבורו. [הערוך ערך מצליף]. לא למעלה ולא למטה אלא כמצליף — כבר פי' בע' מצליף ובע' נגד ובע' צד. ''יודע כמביא למעלה'' (תהלים ע''ד, ה') תרג' יצליף בקורנוסא. [הערוך ערך צלף]. מחוי רב יהודה כמנגדנא — פירש ר''ח ז''ל כמכה שמעלה ידו ומורידה וכל הכאה במקום אחד הוא. ואני קבלתי מרבי משה הדרשן מעיר נרבונא כך ואקשינן ולא מצינו דמים חציין למעלה וחציין למטה, והתנן הזה ממנו מדם הפר אחת למעלה 
וז' למטה ושנינן כמצליף. מחוי רב יהודה כמנגדנא — וכך 
הם שבע למטה שראש הרצועה מגיע תחלה למטה ואח''כ למעלה, כך זה שבע הזאות של מטה, מזה מלמטה ועולה למעלה, ואחד שלמעלה מזה מלמעלה למטה, וכולן במקום אחד הם. [הערוך ערך נגד ב]. והא תנן הזה על טהרו של 
מזבח ז' פעמים, מאי לאו אפלגיה דמזבח, כדאמרי אינשי 
טהר טיהרא והוה פלגא דיומא — כלומר כמו שקוראין בני אדם חציו של יום טיהרא כך קורין לחציו של מזבח טיהרא. תרגום ''והיית ממשש בצהרים'' (דברים כ''ח, כ''ט). אמר רבה בר שילא לא, אגילויא דמזבח דכתיב ''וכעצם השמים לטהר'' (שמות כ''ד, י') — פירוש מקום נקי שנראה ונתגלה זהבו שאין שם עיכולי קטורת כשמים נקיים ואין בהם עבים. [הערוך ערך טהרגב].
------
וניתיב אחת שהן שתים למטה כמעשה עולה. דעולת בהמה היא מתן דמה למטה מחוט הסיקרא, וחטאת למעלה מחוט הסיקרא, וילפינן מקרא בעולה דכת' בחטאת [ויקרא ד'], ואת דמה ישפוך אל יסוד מזבח העולה, ומדכת' יסוד מזבח גבי עולה, משמ' נמי שמעשה עולה הוא למטה מחוט הסיקרא כנגד היסוד, ואע''ג דקרא כת' בחטאת, מיהו בשירי דם חטאת משתעי, שנשפכין על גבי היסוד, ומדכת' רחמ' יסוד מזבח העולה, ש''מ דיסוד הוא לעולה לא לחטאת. וחטאת בהמה למעלה דבכולהו (כת') חטאות כת' קרנות. וחילופא אמרי' בעוף, דחטאת העוף למטה ועולת העוף למעלה [קנים פ''א מ''א], דכת' בהזאת דם חטאת העוף [ויקרא ה'] והזה מדם [ה]חטאת על קיר המזבח, ודרשי' בזבחים [ס''ד ע''ב] ובתורת כהנים [פי''ח] זה קיר התחתון, או אינו אלא קיר העליון, ת''ל הנשאר בדם ימצה אל יסוד המזבח קיר שהשיריים שלו מתמצין ליסוד, ואי זה [זה] קיר התחתון, והוא הדין למליקה ומיצוי דחטאת העוף למטה, ועולת העוף [למעלה] דכת' בעולת העוף [ויקרא א'] ומלק והקטיר 
מה הקטרה בראש המזבח אף מליקה בראש המזבח. וחוט הסיקרא נקב היה למטה מן הסובב אמה באמצע הכותל מזבח העולה. [תוס' ר''י הלבן].
------
כמנגדנא. כשליח ב''ד המכה ברצועה זו למטה מזו 
שאינו מכה במקום אחד, כך זה אינו מזה במקום אחד. [ורבינו שלמה כתב] ולשון מצליף לא נודע לי. [רבינו אברהם מן ההר].
------
מאי לאו אפלגי' דמזבח כו'. פירש המורה וכיון דז' הזאות מזה א''א לצמצם שלא יהא מהם למעלה ולמטה ורבינו חננאל זצוק''ל פי' הנה מדם אחד נתן למעלה בקרנות ולמטה בחציו ודרבינו חננאל מסתבר. [תוס' רי''ד].
------
תוד''ה מאי לאו אפלגיה וכו' ורש''י לא פירש כן. אבל פירושו לא נהירא, דאין זה למעלה ולמטה בדבר מועט כזה. תן לה מדתה. פ''ה מדת שמן כדי שיהא וכו'. ויש מפרשים דאפילו בתקופת תמוז לא היה מותיר. שהיו עושים הפתילות לפי קוצר הלילה, והיה הממונה בקי בהן בכך. שכן מצינו בן בבי היה ממונה על הפקיע לעשות פתילות. עד כאן. והתנן הזה ממנו אחת למעלה ושבע למטה. וקא סלקא דעתין שרוצה לומר למעלה, מאמצע עוביו ולמעלה, ולמטה מאמצע עוביו ולמטה. אלמא מצינו דמים חציין למעלה וחציין למטה. ומשני כמצלף, פירוש האי למעלה ולמטה דקאמר, לאו אאמצע עוביו קאי, דאי אפשר שהיו כל ההזאות במקום אחד. ולמעלה ולמטה דקאמר, איד קאי. אחת למעלה שהיה הופך ידו למטה ואצבעותיו למעלה, והיה מזה כלפי מעלה. ושבע למטה, שהיו אצבעותיו כלפי מטה וידו למעלה, ומטה כלפי מטה כמצליף. כמנגדנא. מי שמיחייב מלקות מפרש במסכת מכות, שהיה המכה מכה אחת מלפניו ושתים מלאחריו. ולא שהיה הופכו, אלא בידו [של] מלקה היה תלוי, כשהיה מגביה [ידו] ראשי הרצועות מגיעות עד כריסו, וכשהיה רוצה להכות לאחוריו היה מושך ידו אצלו והיו ראשי הרצועות מגיעות לאחוריו כנגד גבו. אלמא בידו של מלקה היה תלוי להכות לפניו או לאחריו. הכא נמי בידו היה תלוי להזות למעלה 
או למטה. ורש''י לא פירש כן. ופירוש לשון זה לא שמעתי מהו. ושמעתי דמתרגמינן יודע כמביא למעלה כמצלף. [תוספות רבינו פרץ].
------
@ ט''ו ע''ב
לא אגופיא, דמזבחא למעלה במקום המערכה, דהשתא הוי כולה למעלה והיינו טיהרו שהיו מט(ו)הרין אותה תחילה יפה מן הדשן ואחר כך מזה דטהור היינו נקיות, והכי גמרי' בפרק הוציאו לו [נ''ט ע''א], [כ]שהיה מזה לא היה מזה לא על גבי אפר ולא על גבי גחלים אלא חותה גחלים אילך ואילך ומזה על גופו של מזבח. וכעצם השמים לטוהר, לש' נקיות. ומאי שנא דיהיב עולה ברישא, שהיה נותן בקרן מזרחית צפונית א' שהיא מש' עולה והדר עביד מעשה חטאת דיהיב מערבה ואחר כך דרומה. כיון דעולה היא, דאע''ג דעבדי ביה מעשה חטאת מכל מקום עולה איקרי, כדכת' עולת תמיד העשויה וגו' הילכך מתנות דגופה קדים. ניתיב איפכא, דליתיב דרומ' מזרח' מש' עולה והדר צפונ' מערב' מש' חטאת. עולה טעונה יסוד, כדגמרי' במסכת פסחים בפרק תמיד נשחט [ס''ה ע''א], על יסוד מזבח העולה לימד על העולה שטעונה יסוד, וקרן מזרח' דרומ' של מזבח החיצון לא הוה ליה יסוד כדמפר' טע' בפרק אי זהו מקומן [נ''א ע''א] לפי שלא היתה בחלקו של טורף דאמ' ר' שמואל בר רב יצחק מזבח אוכל בחלקו של יהודה אמה, ותנן במסכת מידות [פ''ג מ''א] חוט של סקרה חוגרו באמצע היסוד היה מהלך על פני כל הצפון ועל פני כל המערב אוכל בדרום אמה אחת ובמזרח אמה אחת לפיכך לא היו עושין בקרן מזרח' דרומ'. לא יהו אלא דרך ימין, למזרח כשהיה עולה בכבש שהיה בדרום ובא לו לקרן מזרח' צפונ' זהו ימין ובאותו קרן שפוגע בתחילה נותן תחילה, ובמסכת זבחים בפרק קדשי קדשים [ס''ב ע''ב] מפיק ליה מהאי קרא ומעלות(י)הו פנות קדים. וממאי דבעולה הוא, דקאמ' רחמ' עביד בה וכול' דדיקת הכי לחטאת. על עולת התמיד, עלה היא ועובד בה מעשה חטאת. דיל' בחטאת הוא דקאמ' רחמ' עיביד בה וכול', דהכי משמ' קרא לחטאת על עולת התמיד מה שעשית על עולת התמיד עשה על חטאת, כלומ' דבתר דעביד בחטאת מעשה עולת התמיד יעשה כן בחטאת עצמה מעשה חטאת. מדכת' על עולת התמיד יעשה ונסכו, ש''מ מידי דחטאת שדי אעולה דאי כת' תעשה ונסכה הוי משמע מידי דעולה שדי אחטאת. תנן התם, במסכת תמיד [פ''ג מ''א]. אמ' להם הממונה, הסגן, שהיה ממונה לאלתר כשהיה מאיר בעזרה היה א' להם צאו והביאו לי טלה. מלשכת טלאים, לשכה שבה נותנין טלאים לצורך תמידין כדי שיהו מבוקרין ד' ימים קודם הקרבה, ולא היתה פחותה לעולם מששה טלאים. והרי לישכת טלאים, בניחותא אתי, כלומ' וקים לן דלישכת טלאים היתה במקצוע בפינת צפונ' מערבית של בית המוקד. וד' לשכות היו שם, בלשכת בית המוקד, לשכת החותמות, מפר' לה במסכת שקלים בפרק אילו הממונין [מ''ג], ארבע חותמות היו במקדש וכתוב עליהם עגל גדי זכר חוטא, עגל משמע נסכי בקר של גדולים ושל קטנים, גדי משמע נסכי צאן של גדולים ושל קטנים ושל זכרים ושל נקבות חוץ משל חולים, זכר משמע נסכי אלים בלבד, חוטא משמע נסכי שלש בהמות של מצורע, כל מי שמבקש נסכים היה הולך אצל ר' יוח' בן פנחס שממונה על החותמות נותן לו מעות ומקבל (כנגדו) [כנגדן] (מעות) [חותם] וכול' ובאותה לשכה היו מניחין אותן חותמות. בית המיוחד (היו) [היה] בית גדול ושם היו עושין מדורה להתחמם בה בימי החורף לפי שהיו הולכין יחיפין בעזרה. ורמינהי, במסכת מידות [פ''א מ''ו] קאי הך מתני'. (י)היו [ל]בית המוקד, שהיו פתוחות לה. כקיטוניות פתוחות לטריקלין, כחדרים קטנים הפתוחות לבית גדול, וד' לשכות הבנויות בתוכה פתוחות לה ב' היו פתוחות לקודש והב' לחול, שלשכת בית המוקד היתה בנויה חציה בעזרה וחציה מחוץ לעזרה, והיו פסיפסין נתקעין בקרקע באותה לשכה כדרך תפיסת כותל העזרה להבדיל בין חול לקודש. מערבית דרומית היא היתה לשכת טלה קרבן, השתא קשיא טלאים אטלאים דהתם גבי תמיד קתני צפונ' מערב' הוי לשכת הטלאים בה יורדין לבית הטבילה שפירחי כהונה היו ישינים לשם ואם אירע קרי לאחד מהן יורד וטובל שם. [פירוש רבינו אליקים].
------
[גי' ר''ח] והא איכא שירים. פי' שירי הדם הנשפכין אל היסוד למטה וההזאה למעלה ואיך תאמר לא מצינו דמים שחצין למעלה וחצין למטה. והא שירים הפנימיים. פ' דם הפר ודם השעיר אשר יזה מדמן לפני הכפרת ועל הפרכת ועל מזבח הזהב שבהיכל ביום הכפורים השירים שלהן נשפכין על יסוד מערבי של מזבח החיצון שבעזרה ואם שפכן קודם שיזה בפנים או שלא שפכן כלל עיכב הכפרה כדמפרש בפרק הוציאו לו את הכף פרק ה' אם עד שלא גמר המתנות שבפנים נשפך הדם יביא דם אחר ויחזור ויזה כתחלה מבפנים ואמרי' עלה בגמ' לדברי האומר שירים מעכבין וכול' ושמ' מי' דאית דם שחציו למעלה וחציו למטה ומפרקי' הכי קאמ' שאין דם שמעכב שתמצא חציו למעלה וחציו למטה במזבח אחד ודם הפר ודם השעיר שהזה דמן בפנים השירים שלהן נשפכין במזבח אחר והוא מזבח החיצון נעשה דמם חציו למעלה במזבח הזהב בפנים ושיריו למטה במזבח החיצון אבל במזבח אחד לא תמצא דם שחציו למעלה וחציו למטה. [פירוש קדמון].
------
ומאי שנא דיהיב מזרחית צפונית כו'. בין לרבנן בין לר' שמעון מקשי. לשכת החותמות. ארבע חותמות היו במקדש וכת' עליהן עגל זכר גדי וחוטא, עגל היה משמש עם ניסכי בקר גדולים וקטנים זכרים ונקבות, גדי משמש עם נסכי צאן גדולים וקטנים זכרים ונקבות, חוץ משל אילים, זכר משמש ניסכי אלים. זכרים עולות, ונקבות זבחי שלמים, הכי מפרש להו במסכת שקלים [י''ד ע''ב], והיינו טעמ' היו חולקין כך לארבע מפני שאילו הן חלוקין בנסכים. נסכי בקר חצי הין, בין לגדולים בין לקטנים, וניסכי צאן רביעית הין, ניסכי האיל שלישית ההין, וחוטא דנחלק היינו משום שלא מצינו [ש]באין נסכים עם חטאת, אלא במצורע בלבד, ובמסכת שקלים ב(י)ן עזאי פליג ואמ' חמשה היו, וחשיב חוטא דל וחוטא עשיר, דהיינו מצורע עשיר ומצורע עני. ויוחנן היה ממונה על החותמות, ואחיה היה ממונה על הנסכים. ומי שהיה [מבקש] נסכים הולך לו אצל יוחנן שהוא ממונה על החותמות, ונותן לו מעות ומקבל ממנו חותם, בא לו אצל אחיה שהוא ממונה על הנסכים, ונותן לו חותם ומקבל 
ממנו נסכים, כפי מה שהוא חותם, אם עגל של עגל, ולערב היו באים זה אצל זה, אחיה מוציא את החותמות ומקבל כנגדן מעות, אם הותירו שלקח יוחנן מעות יותר מכדי דמי ניסכי חותמו, הותירו להקדש, ואם פחתו ישלם יוחנן מביתו, שיד הקדש על העליונה, הכי מפרש במשנה שקלים. [תוס' ר''י הלבן].
------
מערבית דרומית. פ' חלוקת תנא דתמיד ור' שמע' בזה הקרן שהוא קרן מערב' דרומית דתנא דתמיד אומר נותן בזויתו אחת מדם התמיד כאשר נותן בקרן שכנגדו שהוא מזרח' צפונ' ור' שמע' לא כי אלא נותן אחת מערבה ופעם אחת דרומה כמעשה חטאת ואקשי' לר' שמעון אי סברת דלעביד בעולת התמיד כמעשה חטאת היה לך לומ' שיתן בזוית מערבי' דרומ' והוא זה הקרן אחת שהיא לשתים רוחות כאשר נתן בזוית קרן מזר' צפו' שכנגדו דהאכין מעשה עולה שתים הזאות שהן לארבע רוחות והדר ליתן ד' הזאות אחת מזרחה באותו הקרן ואחת צפונה באותו הקרן ואחת מערבה בזה הקרן ואחת דרומה בזה הקרן שכך מעשה חטאת. וקרן דרומית מזרחית לא הוה לה יסוד. פ' עיקר פירושא דהאי סברא מפו' במס' מדות דאמרי' התם כי היסוד החלול לא 
היה סובב את המזבח מד' רוחותיו ולא היה אלא בפאת 
צפון ובפא' מער' וזה היסוד כמו אצטבה סביב למזבח מד' רוחותיו רומה אמה ורחבה אמה ומקצתו חלול ומקצתו 
אינו חלול והחלול תחלתו אמה מפאת מזרח ופאת צפון 
כולה ופאת מערב כולה ואמה בפאת דרום כגון זו נמצאת אומ' שבקרן מזר' צפונ' יסוד חלולו ובקר' צפוני' מערבי' יסוד חלול ובקר' מערבי' דרומ' יסוד חלול וקרן דרומית מזרחי' אין בה יסוד חלול ולפום הכין לא הוה יהיב דם עולה לתמן דטעונה יסוד והכין אמרי' במס' מדות בפר' ג' עלה אמה וכנס אמה זה היסוד הסובב את כל המזבח ואמרי' נמי בפרק' גופיה והיסוד היה מהלך על פני כל הצפון ועל פני כל המערב ואוכל בדרום אמה ובמזרח אמה זה הוא החלול והוא כמו אמת המים מכוסה באבנים ובקרן מערבי' דרומ' היו שם שני נקבין שהדמים נשפכין בהן ויורדין מן הנקבין אל היסוד החלול הדומה לאמה ומשם יוצאין אל נחל קדרון נמצאת כי היסוד רומו אמה ורחבו אמה והוא סובב את המזבח מד' רוחותיו מיהו שפאת צפון ופאת מערב ואמה בדרום ואמה במזרח חלול כמו אמת המים והשאר אצטבה. אלא דרך ימין למזרח ברישא בההוא פגע. פ' לפי' שהכבש היה בדרומו של מזבח וכשעולה הכהן מן הכבש למזבח נמצא עומד בדרום המזבח וכשרוצה לסבב מצדדי המזבח על הקרנות חוזר ופונה על ימינו וכשמחזיר את פניו לפנות על ימינו נמצא המזרח עד פניו לפיכ' פוגע תחלה בקר' דרומית מזרחית מניח אותו לפי שאין לו יסוד כאשר פירשנו ואחריו פוגע בקר' מזרח' צפונ' מזה עליו בזויתו אחת ואח' כך הולך אל הקרן שכנגדו שהוא מערב' דרומית מזה עליו שתים שהן שתים. [פירוש קדמון].
------
ברישא בההוא פגע. וא''ת והלא פגע תחלה בקרן דרומית מזרחית. וי''ל דבההוא אי אפשר ליתן משום דאין לה יסוד ומקיף והולך עד מזרחית צפונית ונותן. ונראה דלא גרסינן למזרח. דדוקא בזבחים שייך למיתני כדפרי'. הממונה. פירש רש''י הסגן. והקשה הרב רבינו אלחנן, דבירושלמי מפרש חמשה דברים שהסגן משמש, ולא קא חשיב הא. ונ''ל שממונה על כך היה. דמסתמא ממונים הרבה היו לשם. [תוספות רבינו פרץ].
------
אמר להם צאו וראו אם הגיע זמן שחיטה (תמיד ל' א') שהיה אחד צופה על הגג להגיד כשיאיר המזרח עד שיכולין לראות [את] חברון משם ומפרש בירושלמי (יומא דף י''ג ב') שכדי להזכיר זכות אבות מזכירין חברון. אחר כך אמר להם צאו והביאו טלה מלשכת טלאים והרי לשכת טלאים היתה במקצוע צפונית מערבית של בית המוקד, וארבע לשכות היו שם אחת לשכת הטלאים ואחת לשכת החותמות וחותמות אלו ביארנו עניינם במצות הנסכים (עשה קפ''ג דף רט''ו ד' בד''ו [הו' בשקלים י''ד ב']) ואחת לשכת בית המוקד ואחת לשכה שעושין בה לחם הפנים (תמיד שם). ולמעלה בבנין הבית (ע' קס''ג) [ו]במסכת מדות (פ''א מ''ו ועי' יומא ט''ו ב') אינן מבוארים כמו בכאן. במסכת שבת פירש רבינו שלמה (י''ט ב' במשנה) שבבית המוקד גדול היה אש לחמם רגלי הכהנים מפני שהיו הולכין יחפים ע''ג הרצפה. ובלשכת בית המוקד קטן יש לפרש שהיה שם אש להביא משם אש למערכה כשהיתה כבויה על ידי גשמים או על ידי דבר אחר (יומא ט''ו ב' תד''ה ואחת). [סמ''ג עשין סימנים קצ''א, קצ''ב].
------
והרי לשכת הטלאים הית' במקצוע צפונית מערבית. פי' אמתני' דמדות קא סמוך דתנן בפ''ק ארבע לשכות היו ובית המוקד כו' והאי מקצוע צפונית מערבית אבית המוקד קאי. [תוס' רי''ד].
------
ארבע לשכות היו בבית המוקד [כקיטוניות] פתוחות לטרקלין — ''ויבא החדרה'' (בראשית מ''ג, ל') תר''י ועל לקיטונא, וכן ''בחדר משכבך'' (שמות ז', כ''ח), ''ומחדרים אימה'' (דברים ל''ב, כ''ה). [הערוך ערך קטןגד]. ארבע לשכות היו בבית המוקד הקיטונות פתוחות לטרקלין — גמר' (ב''ב צ''ח:) מאי טרקלין — קובתא בי ורדי — פירש רבינו גרשם קובתא בי ורדי כעין שפורסין אהלים ועגול הוא מלמעלה כקובה ומוקף הוא מכל דפניו ופורסין שושנים לשם כדי שיהא ריחם נודף ושוכבים בתוכו שרים. [הערוך ערך טרקלין]. ורמינהו — הא דתנן בראש מדות (פ''א, מ''ו) וראשי הפשפשין מבדילין בין קדש לחול ס''א פסיפסין — פירוש שהיו ראשי הקורות יוצאין מן הכתל עד אותו שהיה קודש והיה יודע איזה קודש ואיזה חול, כדי לאכול קדשים בקודש, פ''א ענין גמדים ובלעז מרולי. [הערוך ערך פשפשגד].
------
ורמינהי ארבעה לשכות היו שם לבית המוקד כו'. תימ' לר' אמאי לא משני הכי, דההיא מתנית' דתמיד דקתני לשכת הטלאים היתה במקצוע צפונית ומערבית, איהו חשיב צפונית ומערבית דעזרה, וקא חשיב לשכות דעזרה, ונימ' לשכת החותמות ולשכת בית המוקד דקא חשיב התם, לא היו לשכות דבית המוקד, אלא נימ' דשל עזרה הוו, והך מתנית' דמסכת מידות, דקתני מערבית דרומית היא היתה לשכת טלה קרבן, איהו חשיב מקצוע דבית המוקד, ובית המוקד היה עומד בצד [צפוני] דעזרה, נמצא דרומה של בית המוקד היא צפונה של עזרה, ומקצוע מערבית דרומית של בית המוקד, הוא מקצוע צפונית מערבית של עזרה, ולא לקשו מתנית' אהדדי, ומלשכת לחם הפנים נמי לא הוה מצי לאקשויי, דהכא [ב]מתנית' דמסכת מדות חשיב לה בדרומית ומזרחית, והתם במשנת תמיד חשיב לה בסוף [דשפיר] תני לה לבסוף, דהויא לה בקרן מזרחית צפונית דעזרה, [שכשלישכת] טלאים במקצוע צפונית מערבית [ד]עזרה, לשכת החותמות הויא לה במקצוע מערבית דרומית דרך ימין, ולשכת בית המוקד במקצוע דרומית מזרחית דעזרה, ולשכת לחם הפנים במקצוע [מזרחית] צפונית דעזרה דהינו נמי הוי מקצוע דרומית מזרחית של בית המוקד, והואיל דבית המוקד עומד בצד צפונית דעזרה, והכי נמי תני בהך משנה דמידות דרומית ומזרחית, היא היתה לשכת לחם הפנים, ולא הוה בעי [לשנויי] כדקא משנינן לקמן, מר חשיב ליה דרך ימין, ומר חשיב ליה דרך שמאל, ונראין היו דברים, אם היה מתרץ כך, דההוא תנא דמסכת מדות [לא] חשיב לשכות דעזרה, ולשכת החותמות ולשכת בית המוקד דעזרה היו, ולא של בית המוקד, דהא מדהוה דבית המוקד נמי לשכת החותמות ולשכת המוקד כדבעי למימ' השתא, אם כן אמאי לא תני להו בהך מתנית' דמסכת מידות, אינמי אמאי לא תני במסכת תמיד לשכה שגנזו בה בית חשמוניי אבני מזבח ולשכת בית הטבילה. [תוס' ר''י הלבן].
------
@ ט''ז ע''א
והא לך עיקרי בניינו כמו שמפורש במסכת מדות. והר המוריה נקרא הר [ה]בית בלשון משנה, שנינו שם (פ''ב מ''א) הר הבית היה חמש מאות אמה על חמש מאות אמה והיה מוקף חומה סביב (ע''פ רמב''ם בית הבחירה פ''ה ה''א) וחמשה שערים היו לו להר הבית שני שערי חולדה מן הדרום משמשין כניסה ויציאה וקיפונוס מן המערב משמש כניסה ויציאה וטדי מן הצפון לא היה משמש כלום (מדות פ''א מ''ג). וכל השערים שהיו שם היו שקופות חוץ משער הטדי שהיו שתי אבנים מוטות זו על זו (פ''ב מ''ג). עוד היה שם שער מזרחי ועליו שושן הבירה מצויירת (פ''א מ''ג). וכל הכתלים שהיו שם היו גבוהים חוץ מכותל [ה]מזרחי שהכהן השורף את הפרה עומד בהר המשחה ומתכוון ורואה פתחו של היכל בשעת הזיית הדם (פ''ג מ''ד). לפנים מחומת [הר] הבית היה סורג והיא מחיצה המוקפת סביב גבוה עשרה טפחים, ולפנים ממנו החיל עשר אמות (ע''פ רמב''ם שם פ''ה ה''ג). עד כאן מהלך בשוה, ועולה מן החיל לעזרת נשים בשתים עשרה מעלות רום כל מעלה חצי אמה ושלחה חצי אמה (ע''פ רמב''ם שם פ''ו ה''א). פירוש ושלחה משך רוחב המעלה חצי אמה. ועזרת נשים היתה מאה ושלשים וחמש אורך על רוחב מאה ושלשים וחמש, וארבע לשכות היו בארבע מקצעותיה של ארבעים [ארבעים] אמה ולא היו מקורות וכן הם עתידין להיות שנאמר (יחזקאל מ''ו כ''א) ויוציאני אל החצר החיצונה ויעבירני אל ארבעת מקצעות החצר וגו' ואומר והנה חצרות קטורות ואין קטורות אלא שאין מקורות, ומה היו משמשות דרומית מזרחית היא הייתה לשכת הנזירים ששם הנזירים מבשלים את שלמיהן ומגלחין את שערן ומשלחין תחת הדוד ובמזרחית צפונית היתה לשכת דיר העצים ששם הכהנים בעלי מומין מתלעין בעצים שכל עץ שנמצא בה תולעת פסול (מדות פ''ב מ''ה). ובאותה לשכה נגנז הארון כדאיתא במסכת שקלים (פ''ו ה''א). ובפרק כל קרבנות צבור (מנחות פ''ה ב') אמר שמואל לא שנו אלא לח אבל יבש גוררו וכשר. צפונית מערבית לשכת המצורעים (מדות שם). בפרק קמא דיומא (ט''ז א' רש''י ד''ה לשכת) מפרש ששם המצורעים טובלים. מערבית דרומית אמר רבי אליעזר בן יעקב שכחתי מה היתה משמשת אבא שאול 
אומר שם היו נותנין שמן ויין והיא היתה נקראת לשכת בית שמניא וחלקה היתה בראשונה והקיפוה גזוזטרא שהנשים רואות מלמעלה והאנשים מלמטה (מדות שם) בשמחת בית השואבה כדאמר בפרק החליל בסוכה (נ''א ב'), כדי שלא יהו מעורבבין. ומהלך כל עזרת נשים בשוה וחמש עשרה מעלות עולות מתוכה לעזרת ישראל (ע''פ רמב''ם שם פ''ו ה''ב) כנגד חמש עשרה שיר המעלות שבתהלים (ע''פ מדות שם). ולשכות היו תחת עזרת ישראל ופתוחות לעזרת נשים ששם כהנים [נ''א הלויים] נותנים כינורות ונבלים ומצלתים וכל כלי השיר. עזרת ישראל היתה אורך מאה שלשים וחמש על רוחב אחד עשרה אמה וכן עזרת כהנים היתה אורך מאה שלשים וחמש על רוחב אחד עשרה, וראשי פספסין מבדילין בין עזרת ישראל לעזרת כהנים ואמר רבי אליעזר בן יעקב, שמשנתו קב ונקי, מעלה היתה ביניהם גבוה אמה והדוכן נתון עליה (מדות שם מ''ו), פירוש היו שם הלוים עומדין בשעה שאומרין שירה על הקרבן וכן שלש מעלות של חצי חצי אמה נמצאת עזרת כהנים גבוה מעזרת ישראל אמה ומחצה כך מוכיח ביומא (ט''ז א'). ופירש שם רש''י (ד''ה ומתכוין ורואה) שכל השערים מכוונין זה כנגד זה, שער הר הבית כנגד שער של עזרת נשים ושל עזרת נשים כנגד שער העזרה גדולה ושער העזרה כנגד פתח ההיכל עד כאן לשונו. כל העזרה היתה בין המזרח למערב מאה ושמנים ושבע כיצד מקום דריסת רגלי ישראל אחת עשרה אמה מקום דריסת רגלי הכהנים אחת עשרה אמה, המזבח שלשים ושתים אמה בין האולם ולמזבח עשרים ושתים אמה ההיכל מאה אמה ואחת עשרה אמה לאחורי בית הכפורת (פ''ה מ''א). לשון זה פרש''י במסכת יומא (ט''ז ב' ד''ה רובא ע''ש) מן הצפון לדרום היתה מאה שלשים וחמש אמה כיצד מכותל צפונית לננסין שמנה אמות, והם עמודים נמוכים התקועים בארץ ואונקליות של ברזל קבועים בהם שבהן תולין הבהמה להפשיט (מדות פ''ג מ''ה), ומן הננסין לשולחנות ארבע הרי י''ב ומקום השלחנות זו אצל זו אינו פחות מארבע והם היו שמנה שלחנות כדתנן בשקלים (פ''ו ה''ג) נתונות ארבע בראש ארבע נמצאו ארבע זו אצל זו ברוחב הרי שש עשרה ומשם לטבעות ארבע הרי עשרים ומקום הטבעות עשרים וארבע ומן הטבעות למזבח שמנה הרי חמשים ושתים והכבש והמזבח ששים ושתים הרי מאה וארבע עשרה נשארו עשרים ואחת חלקהו חציו למקום הננסין וחציו בין כבש לכותל ולא הוצרך לפרש רוחב השולחנות במשנה לפי שנתפרשו בספר יחזקאל ע''כ דבריו. מכותל צפוני של עזרה עד כותל המזבח וכנגדו מכותל האולם עד כותל מזרחי של עזרה שהוא אורך ששה ושבעים, כל המרובע הזה הוא הנקרא צפון והוא המקום ששוחטין בו קדשי הקדשים (רמב''ם שם פ''ה הל' ט''ו—ט''ז). ששה לשכות היו בעזרת ישראל שלש בצפון ושלש בדרום שבדרום לשכת המלח, לשכת הפרוה, לשכת המדיחין, לשכת המלח ששם היו נותנין מלח לקרבן, לשכת הפרוה ששם היו מולחין עורות קדשים ועל גגה הייתה הטבילה לכהן גדול ביום הכפורים, לשכת המדיחין שם היו מדיחים קרבי קדשים ומשם מסיבה עולה לגג בית הפרוה, והשלש שבצפון לשכת הגזית, ולשכת הגולה, ולשכת העץ, לשכת הגזית ששם סנהדרי גדולה יושבת, וחציה היה קדש וחציה היה חול ולה שני פתחים אחד לקדש ואחד לחול ובחצי של חול היו סנהדרין יושבים כך המסקנא בפ''ב דיומא (כ''ה א'), לשכת הגולה שם היה בור הגולה שממלאין ממנו בגלגל ומשם היו מספיקין מים לכל העזרה, לשכת העץ אמר ר' אליעזר בן יעקב (מדות פ''ה מ''ד) שכחתי מה שהיתה משמשת אבא שאול אומר לשכת כהן גדול היתה והיא היתה אחורי שתיהן וגג שלשתן שוה, ואותה לשכת העץ היא הנקראת במסכת יומא בפרק קמא (ב' א') לשכת פרהדרין (ע''פ לשון רמב''ם שם הי''ז), או שמא היתה לשכת בית אבטינס ולשכת פרהדרין הייתה בדרום כי בזה מסופק התלמוד ביומא (י''ט, א'). [סמ''ג עשין סימן קס''ג].
------
ששיקצום מלכי יון, שעשאום ע''ז ועבדום. מאן תנא מידות, הך מתני' דגבי מידות. ר' אליעז' בן יעק' היא, דשמעי' ליה דעסיק במסכת מידות וליה לא סבירא ליה (בההיא) [ההיא] דמסכת תמיד. ומשלחין, ושורפין שם (שעריהן) [שערותיהן]. תחת הדוד, תחת הסיר, כדכת' ונתן על האש אשר תחת זבח השלמים. דיר העצים, דירה לעצים. מתלעים בעצים, זורקין מן העצים את התולעים. לשכת המצורעין, ששם המצורעין טובלין בשמיני שלהם אע''פ שטבלו מבערב, לפי שכשילכו לשערי ניקנור לקבל הזאה בבהונות יהו (טהורות) [טהורים] בשעת מתן בהונות. לשכת שמניא מדקתני אמ' ר' אליע' שכחתי מה היתה משמשת מכלל דעד השתא מיירי ר' אליע' בן יעקב במידות, והכי משמע זו שכחתי אבל בכולהו שארא ברירא לי מה היו משמשות והילכך סתמות דמידות איהו קתני לה. והכי נמי מסתברא, דמסכת מידות ר' אליע' היא. דתנן, במסכת מידות [פ''ב מ''ה]. כל הכתלים שהיו שם, בעזרה. היו גבוהין, יותר ממ' אמה. מידה זו של מ' אמה איני יודע היכן דבמסכת מידות אינה נמנית. חוץ מכותל מזרחי, שהוא לא היה גבוה אלא מ' אמה, מפני שהכהן השורף את הפרה עומד בהר המשחה ובשעת הזיית דם מכוון ורואה פתחו של היכל למעלה מכותל העזרה ומזה, כדכת' והזה אל נוכח פני אוהל מועד, ואם לא שכותל העזרה נמוך לא היה יכול לראות פתחו של היכל דרך פתחים של עזרה אע''פ שהן זה כנגד זה פתחו של היכל ופתח העזרה דכל הפתחים שכנגד פתח ההיכל היו זה כנגד זה, ולפיכך לא היה יכול לראותו לפי שקרקע ההיכל גבוה למעלה מפתח העזרה דפתחה לא היה אלא כדתנן כל הפתחים וכול' במסכת מידות [פ''ב מ''ג] לפנים הימנו דחומת עזרה החיצונה. חיל, לעיל מינה תני התם, סורג היה שם חוץ לעזרת נשים ולפנים הימנו חיל. סורג, פליץ בלע' חיל כמו חיל וחומה שעושין חומה קטנה לפני החומה מש' החיזוק. וי''ב מעלות, היו בו לפנים מאותו סורג בעליית חומת עזרה. רום מעלה חצי אמה, שכל מעלה ומעלה היתה גבוהה חצי אמה. ושלחה חצי אמה, כלומ' רחבה מקום דריסת הרגלים הוי חצי אמה, וכיון דרום כל מעלה חצי אמה ונמצא לי''ב מעלות שהיו גבוהות שש אמות עד פתח העזרה שבין הסורג לחיל היו יורדות מעזרת יש' לעזרת נשים רום מעלה וכול', ונמצא דעזרת יש' היתה גבוהה מעזרת נשים ו' אמות וחצי צרפם עם הז' הרי י''ג אמות וחצי, והשאר היה מקום חלק עד למזבח, ותנן בין האולם וכול' י''ב מעלות היו שם באותו מקום כ''ב אמות שבין האולם ולמזבח רום מעלה חצי וכול' הרי ו' אמות שהיה גבוה מעזרת יש', צרפם על הי''ג וחצי הרי י''ט אמ' וחצי שגבוה קרקע היכל כנגד (כנגד) פתח העזרה, ותנן נמי עזרת יש' היתה מאה ושלשים וכול' שכל העזרה כולה מבפנים עד אחורי קדש הקדשים היתה אורך קפ''ז על רוחב קל''ה [שרוחב עזרת ישראל י''א אמה] ורוחב עזרת כהנים שבצידה נמי י''א ואורכה נמי כעזרת יש' למזבח הוי אורכו ל''ב הרי נ''ד ומן המזבח לאורך כ''ב הרי ע''ו ואורך היכל ק' אמה עם קודש הקדשים הרי קע''ו ואחורי קדש הקדשים י''א אמה הרי קפ''ז וכי האי גוונא קיימי'. ותנן ר' אליע' בן יעק' א' מעלה היתה שם, בין עזרת יש' לעזרת כהנים, ואית דאמ' לפני האולם אורך קפ''ז על י''ב שבין האולם ולמזבח, ומסתברא הכי. ודוכן, כן, וכן באותו כן 
ג' מעלות של חצי אמה, והך סיומא דהך משנה במסכת מידות [פ''ב מ''ב] נמצאת עזרת כהנים גבוהה מעזרת יש' כ' אמות ומחצה הילכך לר' אליע' בן יעק' הוסף האי גבהות על 
י''ט אמות ומחצה דלעיל נמצא האסקופה התחתונה של פתח ההיכל למעלה ממפתן העזרה כ' אמות. אי אמרת בשלמ', הך מתני' דמידות דקתני כל הכתלים כול' ר' אליע' בן יעקב, דמרבה כ' אמות ומחצה. היינו דאיכסי ליה פתחא, דעזרה, שלא היה יכול לראות כלל מפתח ההיכל כנגד פתח העזרה, ולפיכך היה צריך שיהא כותל מזרחי נמוך כדי שיראה לפתח ההיכל למעלה מחומת עזרה. אלא אי אמרת רבנ', היא. הא איכא פלגא וכול', ופתח העזרה גובהו כ' אמה ואילו גובה כל המעלות שהיו שם לא היו 
אלא י''ט אמות וחצי, והילכך כותל מזרחי למה לא היה 
גבוה כשאר כל הכתלים שהיו שם. אלא שמ' מינ' וכול' רב אדא בר מתנה אמ' הא מני, מתני' דמידות דכל הכתלים ר' יהו' היא, דלדידיה נמי איכסי פיתחא. דתניא ר' יהו' א', מזבח החיצון ממוצע ועומד וכול' ל''ב אורך ול''ב רוחב היו לו, עשר אמות אמצעיות של מזבח כנגד פתחו של היכל, שפתחו של היכל היה נמי באמצע עזרה ולא היה ר(ו)חב אלא י' אמות, וי''א אמה היה המזבח ממזוזת ההיכל לדרום, וי''א אמה שנשתייר עדיין ממזבח היו ממזוזת היכל ולצפון. [פירוש רבינו אליקים].
------
עזרת ישראל היתה ארך מאה ושלושים וחמש. ברוחב כל העזרה, על רוחב אחת עשרה ולאורך העזרה, דרוחב כל העזרה היה רחב מאה ושלושים וחמש, ואורך כל העזרה קפ''ז אמות, ואילו [י''א] דעזרת ישראל הן בכלל אותן קפ''ז, כדחשבינן לקמן [ט''ז ע''ב]. מ''ר. וראשי פספסין מבדילין. תרוויהו הוו שוין בקדושה לכל דבר אלא מעלה בכהנים עשו, שיהא הפרש ביניהם לישראלים, וכשהיו צריכין לסמיכה ולשחיטה, ששחיטה בזר כשרה, או לתנופה, היו ניכנסין לשם ישראל וסומכין ומניפין, ואפי' עד מקום הטבעות שבצפון המזבח, דהיינו מקום שחיטה, והוא לפנים מעזרת כהנים, היו נכנסים לשחיטה, והכי תנן בהדיא בסדר טהרות בפרק קמא [כלים פ''א מ''ח], עזרת כהנים מקודשת ממנה, שאין ישראל ניכנסין לשם, אלא בשעת צורכיהן, לסמיכה ולשחיטה ולתנופה. זה פרש ר' בעצמו. [תוס' ר''י הלבן].
------
נמצא שיוכל אדם להקיף ולסבב כל ההיכל מחוץ לכותלי האולם. וזה שאם הוא לפני שער האולם מבחוץ פניו למערב ורוצה להקיף דרך דרום, ילך למזרח ופניו לדרום עד כדי מ' אמה, מחזיר פניו למערב והולך מאה אמה, על ימינו כותל האולם הדרומי ועל שמאלו עובר על שער המים ושער הקרבן ושער הדלק. לסוף אותם מאה אמה מחזיר פניו לצפון והולך מאה אמה גם כן, והוא עתה בין כותל ההיכל המערבית וכותל חומת החיל המערבית, שהרוחב שם י''א אמה, ועל ימינו הלול ועל שמאלו שער הפרבר. לסוף אותם מאה אמה מחזיר פניו למזרח ומהלך בין כותל האולם הצפונית ובין כותל חומת החיל הצפונית, והנה על שמאלו שער הניצוץ, שער הקרבן, שער המוקד. מחזיר פניו לדרום והולך מ' אמה וימינו לכותל האולם המזרחית, ואז הוא שב לפני שער האולם. האמנם מי שיכנס לפנים בשער לא יסבב ההיכל אלא משלשת צדדיו, והם כל פני המזרח וכל פני הדרום והצפון וזה בחילפות, לא לצד המערב כלל לפי שראשי כותלי החילפות המערביים נגמרים כנגד כותל ההיכל המערבית ולא יעברו. ואין הכל ראויים לזה הסיבוב, מדאמרינן מסכת כלים פרק קמא (מ''ח) עזרת כהנים מקודשת ממנה שאין ישראל נכנסים לשם אלא בשעת צרכיהם לסמיכה לשחיטה ולתנופה, וכל שכן משם ולפנים. והכי נמי תניא פרק הקומץ רבה (מנחות כ''ז ב') מחוסרי כפרה שנכנסו לעזרה בשוגג חייבי חטאת, במזיד ענושי כרת. ואין צריך לומר טבול יום ושאר כל הטמאים. וטהורין שנכנסו לפנים ממחיצתם בהיכל כלו בארבעים, מבית לפרכת ואל פני הכפרת במיתה. פרש''י ז''ל (שם ד''ה וטהורין) ממחיצת י''א אמה מקום דריסת רגלי ישראל דכתיב (ויקרא ט''ז ב') ואל יבוא בכל עת. העזרה לא היתה מכוונת באמצע הר הבית, אלא רחוקה מן הדרום של הר הבית יותר מכל הרוחות, וקרובה למערבו יותר מכל הרוחות, ובינה ובין הצפון יותר ממה שבינה ובין המערב, ובינה ובין המזרח יותר ממה שבינה ובין הצפון. נמצא היותר קרוב המערב, אחריו הצפון, אחריו המזרח, אחריו הדרום. מכל זה יראה כי מה שאנו רואים היום בזמננו זה מהכותלים העומדים האלה, שהם כותלים מחומת הר הבית. עוד היום ניכר שער שושן למזרח והוא סגור אבני גזית. ואם תחלק זה הכותל לשלשה חלקים יהיה זה הפתח בחלק הראשון מצד קרן מזרחי דרומי וכן ניכרים שני שערי חולדה לדרום, וכן ניכר שער הקיפינוס למערב, שער הצפון שהוא הטדי אינו ניכר שאותו צד נחרב. ואנו צריכין לאמת זה בהקש חפושי, וזה שאם היו אלו חומות מרובע שכ''ב על קל''ה, היה קל''ה לבד מצפון לדרום ואנחנו רואים היום שהחומה ההולכת מצפון לדרום הרבה מאד יותר מקל''ה והיא חומת המזרח. ואם נאמר שהם חומות מרובע העזרה, כלומר מרובע קפ''ז על קל''ה, יהיה בזה גם כן הקושיא הראשונה. ועוד שהיה צריך שיהיה רוחב למזרחו קל''ה מעזרת נשים, גם מה שבין חומת הר הבית והסורג, ומה שבין הסורג והחיל, והנה אין אנו רואים שיהיה משפת ההר, כלומר הר המוריה של מזרחו תחתיו הוא עמק יהושפט אלא כמו חמשים אמה או פחות, ואין טעם לומר שנאכל מן ההר כל כך, א''כ בהכרח יש לנו לומר שהם כותלי הר הבית. ולצפון הפתח הסגור אשר במזרח שאמרנו עליו שהוא שער שושן כמטחוי קשת, יש בכותלו שני שערים גבוהים מאד בכיפות מחוץ, ודלתותיהם ברזל והם סגורים לעולם, וקורין להם ההמון שערי רחמים. והישמעאלים הורגלו בזה וקורין להם בא''ב אלרחמ''א. ומסתברא שהם אותם שני שערים שעשה שלמה לגמול חסדים אחד לחתנים ואחד לאבלים ומנודים כמו שנזכר מסכת סופרים (פ''כ) [פי''ט] (הי''ב) רבי אליעזר בן הורקנוס אומר ראה שלמה כת של גומלי חסדים ובנה להם לישראל שני שערים אחד לחתנים ואחד לאבלים ומנודים, בשבת היו מתקבצים יושבי ירושלים ועולין להר הבית ויושבין בין שני שערים הללו כדי לגמול חסדים זה לזה. ושמא לזה קורין להם קצת שערי רחמים. אם כן היום שאנחנו בחטאינו מבחוץ נוכל להתקרב לענין תפלה והשתחויה עד אותם הכתלים, וכן עמא דבר באים עד אותם הכותלים ומתפללים לאל יתעלה לפני אלו השני שערים שהזכרנו. וכבר בקש מהאל יתברך שלמה בתפלתו (מלכים א' ח' ט') שתקובל תפלת המקום ההוא. ומשנת מסכת כלים פרק קמא (מ''ז), טמא מת נכנס להר הבית, ולא טמא מת בלבד אמרו אלא אפילו מת עצמו שנאמר (שמות י''ג י''ט) ויקח משה את עצמות יוסף עמו במחנה לויה. פרק כיצד צולין את הפסח (פסחים פ''ב א') ראש המעמד היה מעמיד את הטמאים על שער המזרח. מאי טעמא אמר רב יוסף כדי לביישן, רבא אמר מפני החשד. מאי ביניהו איכא ביניהו מפנקי, אי נמי דקא גדלי שישורא. (שם פ''ה ב') אמר ר' שמואל ב''ר יצחק מפני מה לא נתקדשו שערי ניקנור, מפני שהמצורעין עמדין שם ומכיניסין בהונות ידם. עוד בסוף הפרק (שם פ''ו א') ויאבל חיל וחומה, אמר רבי אחא ואיתימא ר' חנינא, ואמרי לה אמר רבי חנינא שורא ובר שורא. תוספתא מסכת שבועות פ''ק (ה''ב) היה רבי שמעון אומר קשה טומאת מקדש וקדשיו מכל עברות שבתורה שמתכפרות בשעה אחת, וטומאת מקדש וקדשיו מתכפרת בשלשים ושנים שעירים, כל עברות שבתורה מתכפרות פעם אחת בשנה וזו בכל חדש וחדש, שנאמר (יחזקאל ה' י''א) לכן חי אני נאם יי' אלהים אם לא את מקדשי טמא. [כפתור ופרח לרבינו אשתורי הפרחי פ''ו].
------
לפנים ממנו סורג גבוה י' טפחים — פירוש כותל בין חומת הבית ובין החיל, והחיל כותל גבוה יותר מן הסורג. [הערוך ערך סרגגג]. רום מעלה חצי אמה ושילחה חצי אמה — פירוש ורחבה חצי אמה. [הערוך ערך שלחגו].
------
וקרקע אלו המקומות לא היה שוה אלא יורד ועולה. כיצד אדם נכנס להר הבית דרך שער המזרח שהוא שער שושן, ועובר בסורג עד שמגיע לחיל, וכל זה בשוה ובמישור. וכשהוא רוצה ליכנס לעזרת נשים היה צריך לעלות י''ב מדרגות רום כל אחת חצי אמה ורחבה חצי אמה, וכשעלה אלו הי''ב מדרגות מוצא שער כדי ליכנס באותה עזרה, ושמו שער הקדים או שער התחתון וכדלקמן, ואינו בכלל השערים שהזכרנו. הולך כל רוחב עזרת נשים בשוה ובמישור, עד שמוצא לסוף זה כותל שהוא מפסיק בין עזרת נשים ובין מרובע קפ''ז על קל''ה הולך מצפון לדרום ונקרא זה חומת העזרה, ועליו ועל החיל הוא שאמר (איכה ב', ח') ויאבל חיל וחומה, והיא רחוב וחרוץ (דניאל ט', כ''ה). עולה ט''ו מעלות או מדרגות כראשונה, ומוצא למעלה שער אחד והוא שער ניקנור. הולך במישור י''א אמה על קל''ה ומוצא לפניו מדרגה גבוהה אמה אחת ועליה שלש מעלות, כל מעלה מהם גבהה חצי אמה ורחבה חצי אמה, והוא הנקרא דוכן. עולה והוא בעזרת כהנים ושם מקום מזבח ומטבחיים והכל בשוה ובמישור והוא מה שבין האולם והמזבח. עולה משם לאולם י''ב מדרגות כראשונות, והאולם וההיכל הכל שוה ובמישור. נמצא גובה קרקע ההיכל על קרקע שער שושן כ''ב אמה, וסימניך ב''ך יברך ישראל. העולה בידינו שהשערים שהם למזרח הם חמשה, הראשון שער שושן בחומת הר הבית, השני שער התחתון והוא בחומת החיל והוא כדי לכנס לעזרת נשים, השלישי שער ניקנור שהוא בחומת העזרה, הרביעי הוא שער האולם. והאולם הוא כותל שער שלפני ההיכל ארכו מאה אמה ובאמצעיתו השער גבהו ארבעים רחבו עשרים, בינו ובין כותל ההיכל י''א אמה. וכן לסוף אותם מאה אמה לכל צד מהאולם כותל עד כותל ההיכל המערבית והרוחב שביניהם עשר אמות, ואותו רוחב נקרא בית החילפות והוא מקום הסכינים לגנזם שם. והוא לשון המקרא שנקראים הסכינים חליפות שכן כתוב מחלפים תשעה ועשרים בתחלת ספר עזרא (א' ט'). ועובי כותל זה האולם בכל שלשת צדדיו חמש אמות, הרי שהאולם מקיף ההיכל משלשה צדדין עד חומת המערבית. השער החמישי שער ההיכל, מכוונים זה לזה, וכל אלו הדברים יתבארו ממה ששנינו במסכת מדות. [כפתור ופרח לרבינו אשתורי הפרחי פ''ו].
------
לפנים הימנו החיל עשר אמות ושתים עשרה מעלות היו שם. פי' לפנים מן הסורג הי' החיל רחבו של חיל עשר אמות מן הסורג ועד שער עזרת נשים הי' אויר עשר אמות ואותן עשר אמות היו נקראין חיל ושם היו י''ב מעלות כעליית שער עזרת נשים שמן פתח הר הבית ועד הסורג הי' מישור ומן הסורג ועד שער עזרת נשים היו עשר אמות שנקראות חיל ושם יש י''ב מעלות סמוך לשער עזרת נשים ושום שער לא הי' משער המזרחי של הר הבית ועד שער עזרת נשים ומשער עזרת נשים יכול לראות פתחו של היכל הילכך א''צ להנמיך אלא כותל מזרחי של הר הבית אבל כותל מזרחי של עזרת נשים אין צריך להנמיך שמן השער של עזרת נשים הוא רואה פתחו של היכל. [תוס' רי''ד].
------
ששאלת שפר''ש בפ''ק דיומא (ט''ז ע''א ד''ה ותנן) שהפתח היה מגולה ונראה חצי אמה, ובפ''ב דמידות (מ''ו) גר' ר' אליעזר בן יעקב אומר מעלה היתה גבוהה אמה וכו' עד נמצאת עזרת כהנים גבוהה משל ישראל ב' אמות ומחצה, וא''כ מתגלה הפתח ב' אמות זה לשונך. והוא טעות כי מה שפי' רבינו שלמה זה לרבנן כדאי' התם בהדי' בגמרא, אבל לר' אליעזר בן יעקב כמו שיותר עולה יותר נכסה מיד במעלה ראשונה (איכפי) [איכסי] כולה כל שכן כשיגבה יותר. [ראבי''ה סימן תתקצ''א].
------
אי אמרת בשלמא ר' אליעזר היא היינו דאיכסי לי' פיתחא. פי' המורה ר' אליעזר הוא דאית לי' מעל' יתירה וגבה קרקע ההיכל מקרקע התחתון כ' אמה וחצי אבל רבינו חננאל זצוק''ל וגם רבינו ברוך זצוק''ל פירשו דר''א הוה מרבה עד כ''ב אמות ומחצה ומונים האמה שלמעלה והג' מעלות של דוכן ואע''פ שפשט המשנה דמידות מוכיח כדבריהם דתנן נמצאת עזרת כהנים גבוהה מעזרת ישראל ב' אמות ומחצה אפ''ה כדברי המורה נ''ל שאלו הית' עזרת כהנים גבוהה מעזרת ישראל ב' אמות ומחצה מה אנו צריכין לבנין הדוכן א''ו קרקע עזרת כהנים לא הי' גבוה מקרקע עזרת ישראל אלא מעלה של אמה והדוכן היה בנוי על אותה המעלה של גובה אמה וחצי על פני כל אורך העזר' של קל''ה אמה וכפי מה שהיו עולים בדוכן מעזרת ישראל ג' מעלות של חצי אמה לבד מאמת המעלה כך היו יורדין מן הדוכן לעזרת הכהנים אותן ג' מעלות וקרקע העזר' לא הי' גבוה אלא אמה אחת מעזרת ישראל ואין למנות גובהו של דוכן מפני שהוא נבלע בגובה הי''ב מעלות של אולם ומאי דתנן נמצאת עזרת הכהנים גבוהה מעזרת ישראל ב' אמות ומחצה זהו בעלייתה מפני הדוכן שהי' בנוי בשפתה ולא בכל העזר' דא''כ ליתני ר''א אומר שתי אמות ומחצה הית' גבוהה עזרת כהנים יותר מעזרת ישראל אמאי תני מעלה מעלה של אמה והדוכן עלי' של אמה וחצי ש''מ שלא היה גובה עזרת כהנים על עזרת ישראל אלא אמה אחת כפתרון המורה. [תוס' רי''ד].
------
ר' יהודה אומר מזבח ממוצע. פ' המזבח בין העזרות והאולם ורומו עשר אמות צא מהן שש אמות לרום מעלות ישארו ד' אמות מכסין פני פתח ההיכל ולא יוכל העומד בהר הזתים לראות מחצי האמה הנשארת כלום מפתח ההיכל כי המזבח לפניו עולה ומכסה ולפי' צריך למעט הכותל המזרחי כדי שיתגלה לעומד בהר הזתים פתח ההיכל או מעט ממנו. [פירוש קדמון].
------
@ ט''ז ע''ב
נמצא מזבח מכוון כנגד היכל וכתליו, דמזבח ל''ב אמה ורוחב ההיכל כ' אמה, דכת' והבית עשרים אמה ארכו ועשרים רחבו, וכתלים דהיכל דצפון ודרום עוביין ו' ו' דכת' והתא עובי ו', הרי היכל וכותליו ל''ב אמה וכנגדן עומד המזבח, וכיון דאמ' ר' יהו' דמזבח כנגד פתח קאי איסתתם לה פתח עזרה, די''ב מעלות מפתח העזרה גדולה לעזרת נשים וט''ו מעלות מעזרת נשים לעזרת יש' דקאי מזבח בגויה הרי י''ג אמות וחצי, וי' אמות דגובהא דמזבח איסתתם ליה פתח עזרה, ולהכי בענן כותל נמוך. ה''ג אמרי אי ס''ד מידות ר' יהו' היא תיובתא היא, כלומ' ומי מצית אמרת מידות ר' יהו' היא, דאמ' מזבח באמצע עזרה הוא. והתנן, במסכת מידות [פ''ה מ''א] כל העזרה וכול', כיצד היתה אורך קפ''ז מקום דריסת רגלי יש', דהיינו עזרת יש' י''א אמה כדאמרי' לעיל ועזרת יש' רוחב י''א וכן עזרת כהנים היכל מאה עם אולם ועם בית קדשי הקדשים וקמפרש היכי דמי רוחב קל''ה. לטבעות, טבעות היו תחובין ברצפה שבהן מכניסין ראש הבהמה בשעת שחיטה כדי שיוכל מיד לשוחטה, דכת' ושחט אחד ולא שתים. שולחנות, שעליהן מפשיטין ומנתחין את הקרבנות. ננסין, יתידות ותחובין בהן מסמרות ותולין בהן הנתחים כעין אותן של קצבים. טבעות ושולחנות וננסות היו בצפון אבל כבש היה לדרום, הרי לך ק''י אמות, ואותן כ''ה אמות שנשתיירו ברוחב העזרה שלא נחשבו עדיין, הרי הן מן הכבש לכותל, ומקום הננסין דלא חשיב להו תנא בהדי הנך קמאי י''ג אמה מקום הננסין וי''ב אמה לדרום בין כבש לכותל. רובא דמזבח בדרום קאי, דמכותל דרום לכבש י''ב וכבש גופיה ל' היינו מ''ב, (ופלגו) [ופלגא] דעזרה ברוחבה ס''ז אמות ומחצה אשתכח דכ''ה אמות דמזבח קיימין בדרום ולא קאי ממזבח בצפון אלא ק' אמות, והילכך רובה בדרום קאי. [פירוש רבינו אליקים].
------
מן המזבח לטבעות. פ' אלו הטבעות לבית המטבחים ובית המטבחים היה לצפונו של מזבח כאשר מפורש במס' מדות. רובא דמזבח בדרום קאי. פ' כי תמצא ממנו י''ט וחצי בדרום וי''ב וחצי בצפון נמצא קרוב לדרום ואי קשיא לך הא דתנן שבית המטבח' היה לצפונו של מזבח שנמצא רוב המזבח בצפון לא קשיא דצפונו של מזבח הוא דרומו של עולם ודרומו של מזבח הוא צפונו של עולם. [פירוש קדמון].
------
מן השלחנות לננסים ד' — פירוש עמודים קצרים. [הערוך ערך ננס].
------
@ י''ז ע''א
אלא ש''מ מידות ר' אליע' וכול', רב אחא בריה דרב יצחק אמ', אדלעיל קמהדר לתרוצי דקרמי לשכת טלאים אלשכת טלאים, והכי קאמ' לא קשיא, דהא לשכה אקצויי מיקציא, כלומ' היתה ועומדת בלשכת בית המוקד על פני המערב ואינה מגעת לא בכותל צפונ[י] ולא בכותל דרום ונראת כמו שמגעת בשתי מקצועי בית המוקד בצפונ' מערב' ובדרומ' מערבי' דמן דאתו מצפון והוי השתא קמיה האי כותל שבצד צפון וחזי שפיר דלא נגעה בצפון כלל, אבל לאידך כותל שבצד דרום לא חזי כולי האי ודמי ליה כאילו קיימא רובה בדרום, והכי נמי ההוא דאתי מדרום מתחזייא ליה כדקיימא בצפון, והילכ' האי תנא דתמיד דקאמ' דלשכת הטלאים היתה צפונית מערב' מיירי לההוא דאתי מדרום, ומתני' דמידות דקתני במערבית דרומית מיירי לההוא דאתי (לההוא) מצפון, וחדא נינהו, ולא אצטריך לאוקמי מידות כר' אליע' בן יעק'. ומסתברא, דתרויהו הנך מתני' מודו דיותר משהיא תופסת בצפונ' מערב' תופסת היא במערב' דרומ'. מדרמינן, בדוכתא אחריתי אתרוייהו. לחם הפנים אלחם הפנים, דבהא דמידות קתני דרומ' מזרח' היא היתה לשכה שעושין בה לחם הפנים, ובהא דתמיד קתני דלשכת טלאים צפונ' מערב' וסמיך ליה לשכת החותמות במערב' דרומ' וסמיך ליה לשכת בית המוקד דרומ' מזרח' וסמיך ליה לשכת לחם הפנים במזרח' צפונ' חזיא כסדרן כדקיימי קחשיב להו תנא, ואפי' אי חשבת להו איפכא אתיא לחם הפנים דרומ' מערב', והילכך קשיא לחם הפנים אלחם הפנים. ומשנינן אמ' (ר' יהוש' בריה דרב הונא) [רב הונא בריה דרב יהושע] מר קחשיב דרך ימין ומר קחשיב דרך שמאל, דהשתא אי אמרת בשלמ' אלשכת הטלאים היתה משוכה יותר במערב' דרומ' ובאותו קרן חשבינן לה היינו דקא מתרץ לה לחם הפנים, היכי דמי דמתני' דחשיב דרך שמאל והא דקתני לשכת טלאים צפונ' מערב' לאו מש' דקיימא בצפונית מערב' ממש דהא איתקצויי מיתקצייא למערב' דרומ', אלא מש' דמאן דאתי מדרום מיתחזיא ליה כמן דהויא בצפון, והשתא חשבינן להו הכי דרך שמאל לשכת טלאים מערב' דרומ' ולשכת חותמות שסמוך לה מערב' צפו' ולישכת המוקד צפונ' מזרח' ולשכת לחם הפנים מזרח' דרומית, ואידך דמידות קא חשיב דרך ימין דלשכת טלאים מערב' דרומ' ולשכת לחם הפנים דרומ' מזרח' וכול', והשתא מיתרצן שפיר. [פירוש רבינו אליקים].
------
תוד''ה ומר קא חשיב דרך וכו' דקיימא במזרח ומאן וכו' בצפון ולשכת טלאים בצפונית מערבית. ומ''ש ולשכת לחם הפנים מזרחית צפונית, נ''ב גיליון, וי''ל דלשכת הטלאים צ''ל אקצויי מקצי, דבתמיד אמר שהיתה בצפונית מערבית, ובמדות אמר שהיתה במערבית דרומית. אלא התנא רוצה להראות לנו אקצויי מקציא והכל אמת. אבל לשכת לחם הפנים דבמדות אמר שהיתה במזרחית דרומית, ובתמיד לא נזכר באיזה מקום היתה, מנלן לבדות מלבנו ולומר אקצויי מקציא. טוב לנו לומר דרך שמאל קא חשיב וקסבר כמשנת מדות. הראב''ד ז''ל. גיליון ע''כ. רב אדא בריה דרב יצחק אמר האי לישכה אקצויי מקציא. וא''ת אמאי לא משני אלישכת לחם הפנים הכי. וי''ל דלא שייך אקצויי מקציא. מדלא קתני במקצוע, כדקתני בלישכת הטלאים. תוד''ה והא אמר מר וכו'. ונראה לי לתרץ דמיש גמרינן וכו' הפנים 
נמי הוה מצי לשנויי וכו' בתוך העזרה היו אחת במקצוע מערבית צפונית של עזרה ואחת במקצוע צפונית מזרחית של עזרה שהוא דרומו של בית המוקד. ונ''ב ספר אחר, לשכת החותמות במקצוע מערבית דרומית דעזרה דרך ימין, ולשכת בית המוקד במקצוע דרומית מזרחית דעזרה. ולשכת לחם הפנים במקצוע מזרחית צפונית בעזרה כשתמנה. ונ''ב כך גירסת הראב''ד ז''ל בדברי התוספות. עד כאן. שם באותו דיבור. ומסתמא העזרה גדולה יותר מבית המוקד. ונ''ב גיליון, ועוד דדוחק לומר דלשכת בית המוקד היתה בעזרה, שהרי תנא קרי לה לשכת בית המוקד, משמע שהיתה בבית המוקד. ועוד שהרי בסוף מתניתין דמדות ומייתי לקמן בשמעתין, דקא חשיב שש לשכות היו בעזרה, ולא קא חשיב הני. הראב''ד ז''ל גיליון. ע''כ. [תוספות רבינו פרץ].
------
אמ' רב הונא בריה דרב יהושע מר קא חשיב דרך [ימין] ומר קא חשיב דרך שמאל. האי תנא דאמ' להם הממונה, לא חשיב אלא אותן ארבעה לשכות העומדות בקודש ביחד, במקצוע צפונית ומערבית של עזרה, וקא חשיב דרך שמאל, אחת לשכת הטלאים במערבית דרומית, ואחת לשכת החותמות במערבית צפונית, ואחת לשכת בית המוקד בצפונית ומזרחית, ואחת לשכת שעושין בה לחם הפנים, בדרומית ומזרחית לבית המוקד. והאי תנא אידך לא חשיב אלא אותן ארבע לשכות הפתוחות לבית המוקד, שתים בקודש ושתים בחול, וקא חשיב דרך ימין, מערבית דרומית היא היתה לשכת טלה קרבן, דרומית מזרחית היא היתה לשכת עושי לחם הפנים, אילו שתים בקדש, ואילו שתים בחול, מזרחית צפונית בה גנזו אבני מזבח, צפונית מערבית בה יורדין לבית הטבילה, ולא חשיב בית המוקד, ולא חשיב נמי לשכת החותמות, דאינה פתוחה לבית המוקד, ותנא קמא לא חשיב הני תרתי, משום דאינן עומדות בקודש, דלא חשיב אלא אותן ארבע העומדות בקודש, ואע''ג דבית המוקד מקצת בחול, כיון דמקצת קיימא בקודש קא חשיב ליה, הרי עכשיו שש לשכות היו בבית המוקד ארבע דקודש ושתים דחול. [תוס' ר''י הלבן].
------
ומר קחשיב דרך שמאל. פי' ותבא לשכת הטלאים מערבית דרומית ולשכת החותמות מערבית צפונית ולשכת בית המוקד צפונית מזרחית ולשכת לחם הפנים מזרחית דרומית ומאי דתנן במדות מזרחית צפונית בה נגזו בית חשמונאי אבני מזבח היא לשכת בית המוקד דתני בתמיד וצפונית מערבית שבה יורדין לבית הטבילה היא לשכת החותמות דתני בתמיד והאי הוה בכל חדא וחדא. [תוס' רי''ד].
------
מעלה היתה שם וכו'. ושלש מעלות של חצי אמה מלבד אותה שהיתה גבוהה אמה. ונמצאת עזרת כהנים גבוהה שתי אמות ומחצה. אלא ש''מ ראב''י היא. וא''ת מאי אולמיה האי סברא מסברא דלעיל. וי''ל דהכא מסתבר טפי משום דהכא תנא בפלוגתא דראב''י ורבנן, אבל לעיל לא הוזכר במילתיה דראב''י, ושמא י''ל דאף רבנן מודו בהא. [תוספות רבינו פרץ].
------
@ י''ז ע''ב
אלא אי אמרת, דבצפונ' מערב' האי קיימא טפי ומהתם חשבינן לה, אם כן לא מיתרץ לחם הפנים אפי' קא אמרת דמר קחשיב דרך שמאל ומר דרך ימין, כיצד, דלשכת טלאים צפונ' מערב' והחותמות צפונית מזרחית ובית המוקד מזרח' דרומית ולחם הפנים דרומית מערבית, דבההוא סדר דחשיב להו תנא דתמיד חשבינן להו, והשתא קשיא, אלא לאו שמ' מינ' דלשכת הטלאים במערב' דרומ' הואי ומהתם חשבי' ליה, וקפריך היכי מצי ההוא תנו דתמיד למיפני ביה דרך שמאל והאמ' מר כל פינות שאתה פונה כול'. ת' הני מילי, בעבודות דמזבח כגון מתנות דדם שעל קרנות המזבח דהתם אזיל ועביד דרך ימין. אבל הכא חושבנא בעלמ' הוא, דקחשיב ללשכות, ומה לי דרך ימין או דרך שמאל. ונוטל אני חלה אחת, משתי חלות של עצרת. ממעשה לחם הפנים, כלומ' מלחם הפנים בהילקחו מעל השולחן, וארבע או חמש דקאמ' מפר' לקמ'. ר' א', לעול' נוטל חמש ממעשה לחם הפנים לפי שדרכו ליטול החצי מן הכל, די''ב חלות הן בלחם הפנים בשתים ליכא שום חלוקה לפי שמשמר הנכנס נוטלן בשכר הגפת דלתות, שנועלין דלתות העזרה במוצאי שבת אע''ג דאכתי לא מטא זימניה עד יום ראשון והשתא שקיל איהו, ומשמר היוצא ומשמר הנכנס נוטלין ה' וחולקין אותן ביניהן כדכת' מחצה לאהרן ומח' לבניו, מדקתני ארבע אלמא לא שקיל פלגא אלא בציר מפלגא כל דהו. רישא ומיצעיתא רבנ', כלומ' אפי' תימא רבנ' היא, ומודו רבנ' בפרוסה וכול' והא דקתני חלה אחת מב' חלות לאו מש' דסבירא להו דשקיל פלגא אלא מש' דלאו אורחא דכהן גדול לשקול חלה פרוסה הילכך מודו דלישקול ל(י)ה שלימה. [פירוש רבינו אליקים].
------
האי לשכה אקצויי מקציא — פירוש מוקצה היתה מקרנים ולא היתה במקצוע צפונית מערבית ולא במקצוע מערבית דרומית אלא באמצע רוח מערבית, מאן דאתי מצפון כיון שלא היה מוצאה בצפון מיחזיא ליה בדרום, ומאן דאתי מדרום כיון שלא [היה] מוצאה בדרום מיחזיא ליה בצפון, ומסתברא אע''פ שלא היתה בקרנים ממש ולא היתה בכיוון בחצי רוח מערב אלא יותר מקורבת למערבית דרומית, ממאי מדרמינן וכו', זה הפירוש קבלתי מר' משה הדרשן מעיר נרבונא. [הערוך ערך קץגו].
------
מאי תרצת דלחם הפנים. פ' כי כשתחזור על ימינך מקרן צפונית מערב' תמצא הקרן הד' מזרח' צפונ' ואם תחזור על שמאלך יהיה הקר' הד' דרומית מערבית והנה בין על ימינך בין על שמאלך לא יהיה הד' דרומ' מזרח' הנאמר במס' מדות ולא יעמוד לך תירוץ בימין ושמאל כלל. לשכת לחם הפנים מנה אותה תנא דתמיד אחר שלש לשכות ולא הזכיר באי זו קרן היתה מיהו הנה התחיל מלשכת הטלאים שהיתה בקרן מערב' דרומ' כאשר פירשנו וכאשר אתה מתחיל מקר' מערב' דרומ' ופונה על ימינך אתה פוגע דרומית מזרחית לשכת (לחם הפנים) החותמות ומאחריה קר' מזר' צפו' לשכת בית המוקד ומאחריה קר' צפו' מערב' לשכת לחם הפנים ותנא דמסכת מדות אמ' דרו' מזר' היא היתה לשכת לחם הפנים בפר' ראשון והא רמיא ממס' מדות על מס' תמיד. ומפרקי' כשאתה חוזר על שמאלך ומסבב על הקרנות תמצא אחר מערב' דרומ' מערב' צפונ' ואחריו צפונ' מזרח' ואחריו הקרן הד' דרומ' מזרח' ולשם היתה לשכת לחם הפנים אליב' דתנא של מס' מדות ולפי' נמצא תנא דמס' מדות פונה בחשבונו על השמאל ותנא דתמיד פונה בחשבונו על ימינו. [פירוש קדמון].
------
כשמחזירים הכהנים פניהם לצבור אחר שמברכין לא יחזירו אלא דרך ימין. [תניא רבתי סימן ה'].
------
פיס'. שכהן גדול מקריב חלק בראש. ת''ר, כיצד מקריב חלק בראש, או' עולה זו אני מקריב, מנחה זו אני מקריב. כיצד נוטל חלק בראש, או' חטאת זו אני אוכל, אשם זו 
אני אוכל, ונוטל חלה משתי חלות וחמש מלחם הפנים. [פסקי הרי''ד].
------
עולה זו אני מקריב כול'. כלומ' כל קרבן שהיה רוצה היה מקריב, ולא היה צריך לפייס כשאר כהנים. [תוס' ר''י הלבן].
------
אמר אביי רישה ומצעתה רבנן היא. פ' דאמרי' לא שקיל כהן גדול פלגא ואי אמרת למה רישה נוטל חלה שהיא חצי השתי חלות אמ' לך לפי שאין פורסין האחת דלאו אורח ארעא למיתן פרוסה. דלאו אורח ארעא למיתבה [נ''א למיתנה] ליה לכהן גדול. פ' כי בזיון הוא שיפרוס האחת ויתן לו פרוסה ולפי' נותנין לו אחת ואע''פ שהוא חצי השתים. [פירוש קדמון].
------
@ י''ח ע''א
וד' או ה' דקאמרי רבנ' היכי דמי, לרבנ' דפליגי על דר' יהו' במסכת סוכה בפרק החליל [נ''ו ע''א], דאמרי דמשמר הנכנס לא שקיל טפי ממשמר היוצא דלית ליה שכר הגפת דלתות, אליבייהו מי''ב למיפלג כהן גדול, פלגא כמה הוי שית בציר חדא מינייהו מש' דלא שקיל פלגא שלם נמצא דנוטל כהן גדול חמש והיינו או חמש דקאמ', והא דקאמרי ארבע היינו לר' יהו' דאית ליה דתרתי אזלי בשכר הגפת דלתות, השתא לא קיימן למיפלג אלא (ד') [י'] ובצר חדא מפלגא שקיל ד' וכי האי גוונא הוי כרבנן דלעולם כהן גדול להכי לא שקיל פלגא. ור' סבר לה כר' יהו', דאיכא שכר הגפת דלתות, ואמטו להכי שקיל חמש דהיינו פלגא דהא לא קיימי למפלג אלא הכי. דינא כהן גדול עובד באיזו משמרה שירצה ונוטל הוא פלגא, ומשמר היוצא והנכנס אידך פלגא. אלא מאי ארבע, בתימ' דמשמ' דלא שקיל פלגא חמש בעי למישקל דהיינו פלגא, ואמאי קתני ארבע אפי' לר' יהו'. 
הא דאיכא משמר המתעכב, דאמרי' יום טוב הסמוכה לשבת בין מלפניה בין מלאחריה היו כל המשמרות שוות בחילוק לחם הפנים מפני שצריכות כולן לעלות לרגל ובעל כורחן היו מתעכבות שם בשבת בעת סילוקן נוטלין כולן וחולקין ביניהם, דהכי תקינו חכמ', חל יום אחד להיות בנתים בין 
יום טוב לשבת, אם מוצאי יום טוב בלילי ערב שבת אמרי' להו מדוע לא הלכתם לדרככם בערב שבת לפיכך אינן שוות בחילוק, אבל אם נתעכב שום משמר שהיה מרוחק מביתו יותר ממהלך יום אחד או ב' משמרות או ג' נותנין להם 
ב' חלות בין כולם, ונכנס נוטל שתים בשכר הגפת דלתות, [נמצא] שנשתיירו שם ח' לחלוק ונוטל מהן [כהן] גדול חציין דהיינו ארבע, ואי ליכא משמר המתעכב מעשר שקיל כהן גדול פלגא דהיינו חמש. אי הכי מאי ר' א' לעולם חמש, דמשמ' אפי' בזמן שמתעכב שם משמר. קשיא, אלא ודאי רבנ' היא, דאי ר' פעמים נוטל ד' ופעמים נוטל ה' מיבעי 
ליה. [פירוש רבינו אליקים].
------
משתים עשרה בעי מפלג. פ' וחצי השתים עשרה ששה וכשאתה מפחית לו החצי כדי שלא יקח החצי מכוון אתה מחסיר מן הששה אחת ישארו חמשה לוקח אותם. חמש בעי למשקל. פ' כי הי''ב כשתסיר מהן ב' להגפת הדלתות ישארו י' חצים ה' והיה ראוי לו לשנות וחמש ממעשה לחם הפנים אם רבי היא למה שנה ארבע. משמונה הוא דבעי למפלג. פ' כי אף י''ב יסור מהן ב' להגפת הדלתו' וב' למשמר המתעכב ישארו ח'. [פירוש קדמון].
------
שתים בשכר הגפת דלתות — פירוש מלשון ''יגיפו הדלתות'' (נחמיה ז', ג'), ''ונעל הדלת אחריה'' (שמואל%ב' י''ג, י''ז) תרג' וגף דשא בתרהא. [הערוך ערך גףגב]. אישי כהן גדול — פירוש אדוני, וכן במקרא ''אבי אבי רכב ישראל ופרשיו'' (מלכים%ב ב', י''ב). [הערוך ערך איש]. תרקב — פירוש תרי וקב דהיינו ג' קבין והן חצי סאה. [הערוך ערך תרקב]. אי בר אחתיך דיילא נהוי, חזי, בשוקא קמיה לא תחליף — פירוש הוא הממונה על המכס חזי קמיה לא תחליף שהוא יודע כל מה שעשית ויתפשך לדין. [הערוך ערך דיילא].
------
רבא אמ' כולה [רבי] היא כול'. תימ' לאביי דתירץ רישא [ומציעתא] רבנן היא, וארבע או חמש א[ו]קי בפלוגתייהו דרבנן [ור'] יהודה דפליגי בשכר [הגפת] דלתות, למאי איצטריך לאוקומי בפלוגתא, הוה מצי לתרץ תרווייהו ארבע או חמש דקתני כרבנן, וארבע בדאיכא משמר המתעכב, וחמש בדליכא משמר המתעכב, יש לומר דהא ניחא ליה לתרץ בפלוגתא כמו שתירץ, משום דמשמר המתעכב לא שכיח, וברייתא לא [מיירי] במילת' דלא שכיחא, מיהו לרבא דמהדר הכי לתרוצי במשמר המתעכב אליבא דר', תימה אמאי לא מתרץ לה אליבא דרבנן הכי במשמר המ[ת]עכב כדיפרישית, גימגו'. [תוס' ר''י הלבן].
------
(משנה) מוסרין זקינים לכהן גדול, בסדר היום, כל סדר העבודה, וכל שבעה עושין לפניו כן כדי שיהא מכיר אי זהו פר ואי זהו איל. ורגיל לעבודה, למחר שידע להבחין בין זה לזה. (גמרא) בשלמ' שכח לחיי, שאם שכח א' לו קרא אתה דהיינו מילתא דעבידא ששוכח אדם מה שלומד, מי מוקמינן שום אינו של כהן גדול. כי האי גוונא, דלא למד. ובחכמה, אלמא דחכם בענן דליהוי. מנין שאם אין לו, עושר, שירד מעושרו לאחר שנתמנה לכהן גדול. שאחיו וכול', במקדש ראשון לא מוקמי אלא אם כן היה גדול מאחיו בכל אילו אבל במקדש שיני היו מעמידין, כגון על ידי שוחד. דאמ' רב אסי תרקבא, תרי וקב, דהיינו ג' קבין. מרתא בת בייתוס. ליהושע בן גמלא, בעלה. בכהני רברבי, לכהן גדול. מביאו לידי שינה, ומתוך שהוא ישן בא לידי קרי. אף השעירים, היו מעבירין לפניו ערב יום הכיפו', ותנא דידן כיון דעל חטא אתו אילו היו מעבירין לפניו חלשא דעתיה דכהן גדול שחושש וא' מי יודע שתהא כפרה על ידי. אי הכי פר נמי וכול', ואמאי מעבירין אותו לפניו כין דלא אתי על שום חטא אלא על חטא דכהן גדול ועל אחיו הכהנים, אי איכא איניש דאית ביה מילתא דעבד שום חטא מידע ליה דאזיל בין אחיו הכהנים, וקבעי לההוא דחטא ומהדר ליה בתשובה קודם לכן והילכך תו לא חלשה דעתיה, (בשיר) [אבל בשעירים] דאתו על חטא דכולהו יש' דלא ידע מאי ניהו דחטא ולא איפשר ליה לאהדוריה בתשובה להכי חלשא דעתיה. דיילא, שמש, כלומ' מוכס. חזי בשוקא קמיה דלא תחליף, השמר בעצמך שלא תלך לפניו בשוק, ולא תעסוק בשום סחורה לפניו, לפי שהוא יודע כל מעשיך הואיל ושכינך ובן אחותך הוא ויקח המכס ממך משלם, הכי נמי כהן גדול מכיר באחיו הכהנים וידע מאן דחטא. נקוסא. סלתות, העשויין במחבת כעין שתיתא. כדי למסמסו, שיתעכל המאכל מיד, דהיינו מאכל המתעכל הוא טפי משאר אוכלין, ולא יהא עליו כמשוי ולא ליטרדיה למחר. כל שכן, אם הוא אוכל הסולת והבצים שמביאו לידי חימום ולידי קרי. לא אב''י ולא אבב''י, דכולהו הני מביאין אותו לידי קרי. ה''ג אף לא יין לבן. זב תולין לו [ב]מאכל, שאם אכל אוכלין המביאין לידי זיבה, וראה זיבה תולין לו ואמרין דמחמת רוב מאכל וכל מיני מאכל שאכל הוא, כדאמרי' [זבים פ''ב מ''ב] בשבעה דרכים בודקין את הזב במאכל ובמשתה וגו', ולא זב גמור הוא אמ' רחמ' (ולא) [אלא] מחמת אונס דכת' כי יהיה זב מבשרו דמשמע מאיליו. אין מאכילין אותו דברים המביאין לידי טומאה, שאם ראה שתים אין א' שמא מחמת רוב מאכל הוא, ויאכילוהו עוד לנסותו אם יראה עוד [מ]רוב מאכל, אלא אין מניחין אותו לאכול אילו אוכלין, ואם יקרהו כפעם בפעם הוה ליה זב ואם לאו בידוע שלא ראה למפרע אלא מחמת אוכלין שלא שימר עצמו מהן. מורייס, שומן של דגים. [פירוש רבינו אליקים].
------
מוסרין לו זקנים מזקני ב''ג וקורין לו בסדר היום, בפרשת אחרי מות. שמא לא למדת, דאע''ג דמוכחי מקרא [ויקרא כ''א] והכהן הגדול, שיהא גדול בנוי ובחכמה, אפי' הכי לא הוי עיכובא, ובמקדש שני מיירי, שהיו מלכי יון, והכהנים שהיו עשירים היו נותנין ממון למלכות, כדי שיהיו כהנים גדולים, ואע''פ שהיו עמי הארץ לא היתה נפסלת העבודה אם יעשנה כפי אשר יורוהו ב''ד של כהונה. ערב יום הכפורים שחרית וכו' ש[י]היה מכיר (מתוכן) [ומתבונן] בבהמות העוברות לפניו, לתת את לבו הלכות סדר היום, המין הזה קודם לזה, ובגמ' פריך מאי טעמא אין מעבירים לפניו שעירים. [רבינו יהונתן מלוניל].
------
מתני'. מסרו לו זקני' מזקני בית דין וקוראין לפניו בסדר היום, ואומ' לו אישי כהן גדול קרא אתה בפיך, שמא שכח' ולא למד'. ערב יום [הכיפורים] מעמידין אותו בשערי מזרח ומעבירין לפניו פרים ואלים וכבשים, כדי שיהא מכיר ורגיל בעבודה. אמרי' בגמ', שמא שכח לחיי, אלא שמא לא למד מי מוקמי' כי האי גוונא, והתניא והכהן הגדול מאחיו, שיהא גדול מאחיו בנוי בכח בעושר בחכמה. אמ' רב יוסף לא קשיא, הא במקדש ראשון והא במקדש שיני, דאמ' ר' יוסי תרקבא דדינרי עלת [מרתא בת] בייתוס לינאי מלכא עד דאוקמיה ליהושע בן גמלא בכהני רברבי. [פסקי הרי''ד].
------
כל שבעת הימים מרגילין אותו בעבודות והוא זורק את הדם ומקטיר את הקטרת ומטיב את הנרות ומקטיר את איברי התמיד על המזבח (רמב''ם עבודת יוהכ''פ פ''א ה''ה), ושאר כל ימות השנה אם רצה כ''ג להקריב מקריב שכ''ג מקריב בראש ונוטל חלק שיבחר בראש (יומא י''ד א'). מוסרין לו זקנים מזקני בית דין וקוראין לפניו בסדר היום ואומרים לו אישי כ''ג קרא אתה בפיך שמא שכחת או שמא לא למדת, ערב יום הכיפורים בשחרית מעמידין אותו בשער המזרח ומעבירין לפניו פרים ואילים וכבשים כדי שיהא מכיר ורגיל בעבודה, כל שבעת הימים לא היו מונעין ממנו מאכל ומשתה, ערב יום הכיפורים עם חשיכה לא היו מניחין אותו לאכול הרבה שרוב מאכל מביא לידי שינה ואמרינן בגמרא שאין מאכילין אותו דברים המרגילין לקרי כגון ביצים וחלב וכיוצא בהן. מסרוהו זקני בית דין לזקני כהונה הוליכוהו לעליית בית אבטינס השביעוהו ונפטרין והולכין להם וכן אומרים לו אישי כהן גדול אנו שלוחי בית דין ואתה שלוחנו ושליח בית דין משביעין אנו עליך במי ששיכן שמו בבית הזה שלא תשנה דבר מכל מה שאמרנו לך (י''ח ב') ומפרש בגמרא (י''ט ב') שבועה זו למה שלא יתקן מבחוץ ויכניס מבפנים כדרך שהצדוקין עושין שהיו אומרים קטרת של יום הכיפורים מניחין אותה על גבי האש בהיכל חוץ לפרוכת וכשיעלה עשנה מכניס אותה לפנים בקדשי הקדשים מן המקרא הזה שכתוב כי בענן אראה על הכפרת ואומרים שהוא ענן הקטרת כענין שאמרנו אבל הקבלה בתורה שבעל פה שאין נותן הקטרת אלא בקדש הקדשים לפני הארון שנ' ונתן [את] הקטרת על האש לפני ה' (ע''פ רמב''ם שם ה''ז) וזהו שכתוב כי בענן וגו' מלמד שנותנין בו עשב שמעלה עשן זקוף כמקל עד שמגיע לשמי קורה ואח''כ מתפשט משם עד שיתמר הבית עשן (נ''ג א'). ומעשה בצדוקי אחד שתיקן מבחוץ והכניס מבפנים ונשמע כמין קול בעזרה שבא מלאך וחבטו על פניו ונכנסו אחיו הכהנים ומצאו מכת רגל עגל בין כתיפיו שנ' ורגליהם רגל ישרה וגו' (י''ט ב'). והשבועה מפרש בגמרא (שם) שכך היו אומרים לו משביעין אנו עליך על דעת המקום ועל דעתנו ועל דעת ב''ד, והוא פורש ובוכה שחשדוהו [שהוא] צדוקי והם פורשין ובוכין דאמר ריש לקיש החושד בכשרים לוקה בגופו. [סמ''ג עשין סימן ר''ט].
------
מסרו לו זקנים מזקני בית דין וקורין לפניו בסדר היום, ואומרים לו אישי כהן גדול קרא אתה בפיך שמא שכחת או שמא לא למדת. ערב יום הכפורים בשחרית מעמידין אותו בשער מזרח, ומעבירים לפניו פרים אילים וכבשים, כדי שיהא מכיר ורגיל בעבודה. כל שבעה ימים לא היו מונעים ממנו מאכל ומשתה, ערב יום הכפורים עם חשכה לא היו מניחים אותו לאכול הרבה, שהמאכל מביא את השינה. ואין מאכילין אותו לא אתרוג ולא ביצים ולא יין ישן ולא גריסין ולא חלב ולא גבינה ולא בשר שמן ולא מוריס ולא כל דבר המביא לידי טומאה, כגון לגלוגות ושחלים. [הבתים — שערי עבודת יום הכפורים שער ראשון].
------
ומוסרין לו זקנים מזקני ב''ד ומלמדין אותו עבודת היום ואומרים לו אישי כ''ג קרא שמא שכחת ומתקינין אחר תחתיו שמא יארע לו פסול. [ארחות חיים הלכ' סדר עבודת כהן גדול ביום הכפורים סימן נ'].
------
מסרו לו שני זקנים ואמרו לו קרא בפיך וקורין לפניו סדר היום. שחרית מעמידין אותו בשער מזרח ומעבירין לפניו פרים ואלים וכבשים, כל שבעת הימים לא היו מונעים ממנו מאכל ומשתה מלבד ערב יום הכפורים ואין מאכילין אותו דבר המביא לידי קרי, הנהו דמפרש בגמרא (דף יח) [ע''ב] אכסניא לא יאכל בצים ולא ישן בטלית של בעל הבית. [האגודה].
------
אישי. אדוני. מכיר. מתבונן בבהמות העוברות לפניו. [דיילא. שוטר] המלך, הזהר שלא תתראה [לפניו בשוק, שמתוך שמכירך מתחילה בקי הוא] בעושרך ובמעשיך [למצוא] עלילה [לגבות ממך ממון]. [רבינו אברהם מן ההר].
------
כל שבעת הימים לא היו מונעין ממנו מאכל ומשתה. תימ' וכי לא היו מתענין בז' ימי תשובה, ויש לומר דבלילה קא מיירי האי דלא היו מונעין. היינו משתה לאו הוא יין. [דהא] כל אותן ז' ימים היה עובד ואנן אמרינ' [תענית י''ז ע''א] דבית אב אסור ביין בין ביום בין בלילה כשמגיע יומו לעבוד, אבל בשאר כל המשמר(ות) של אותו בית אב, יש חילוק בין יום ולילה, דביום אסורין שמא [תכבד העבודה] (ו)על בית אב [ו]היה להם לסייע, אבל בלילה שאין עבודה כשירה אלא דתמיד בלבד הקטרת איברים, אין כאן חששא לשאר כל המשמר, ומותרין ביין במשמר שלו, ובבית אב שלו אסור ביין כל אותו היום בין ביום בין בלילה [כדקאמ']. אין מאכילין אותו חגבי ולא [גבם]. ואי פרכת אמאי לא מדכר הני כולהו נמי בכהן גדול, איכא למימ' דהיינו טעמ' משום דהני דלא מדכר התם והכא מדכר, אין מביאין לידי קרי, אלא לידי זיבה, וזיבה באונס לא מיטמיא, כ(י)דאמרי' [זבחים פ''ב מ''ב] בשבעה דברים בודקין את הזב במאכל ובמשתה כול', משמ' דאינו מטמא בזיבה אם נוכל לתלות זיבתו במאכל ובמשתה, [ולהכי] ליכא למיחש בכהן גדול וצריך לשאל. ובתלמוד ירושלמי [פ''א ה''ד] מזכיר כולן בכהן גדול חגבי נמי. והתם נמי דייק למה הוצרכו לכך, והא מעשרה נסים הוא דלא אירע קרי לכהן גדול ביום הכיפורים, ומשני התם משום לא תנסו את ה' וגומ', כלומ' אע''פ שנס היה, מכל מקום הם לא היו סומכין על הנס והיו ניזהרין, דאסור לסמוך על הנס. [תוס' ר''י הלבן].
------
מרתא בת בייתוס. אלמנה היתה וקידשה יהושע בן גמלא כשהיה כהן הדיוט, ולאחר שקידש נתנה שוחד לינאי מלכא שמינהו כהן גדול, ואע''פ שכהן גדול אסור באלמנה, מותר [בה] מאחר שקידשה בעודו הדיוט ושוב נתמנה, הכי אמרי' במסכת יבמות [ס''א ע''א]. [תוס' ר''י הלבן].
------
תוד''ה עיילא ליה מרתא וכו' אחר במקומו. ועוד דמרתא בת בייתוס הואי בשעת החורבן. אלא נראה שאותו ינאי היה קרוב לחורבן ולא מזרע חשמונאים. לרבנן אינו נוטל אלא חמש. וחמש ומחצה אינו נוטל, דלאו אורח ארעא בפרוסה. תרקבא דדינרי וכו'. משמע הכא שלא היה יהושע בן גמלא צדיק. והא דאמרינן דהוא תיקן שיהו מלמדי תינוקות בכל עיר ועיר. וי''ל דאין הכי נמי צדיק היה, אבל היה שם צדיק והגון וחכם יותר ממנו. למסמסו. פירש הקונטרס למרק אכילתו שבמעיו ולשלשלו, כדי שלא יצטרך לנקביו למחרת וקשה חדא דסולת וביצים לא משלשלי. ועוד אי אפילו משלשלי היו משלשלים נמי למחר. אלא נראה לפרש למסמסו, לעצור אכילה שבמעיו. [תוספות רבינו פרץ].
------
ותנא דידן אמאי לא תני שעירים. בירושלמי [פ''א ה''ג] משמ' משום דפר ושעיר דין אחד יש להם, מתן דמם שוה, וכל עבודתם שוה, להכי לא תני לשעיר, התם לא פריך שעיר[ים] אלא משעיר אחת דפנים פריך התם, אותו ודאי שוה לפר. [תוס' ר''י הלבן].
------
פיס'. ומעבירין לפניו פרים ואלים כול'. תנא אף השעירים, ותנא דידן מאי טע' לא תני שעירים, כיון דעל חט הוא דאתו חלשא דעתיה. פי' שמא לא ילבין [לשון] שלזהורית ויתבייש. אי הכי פר נמי על חט הוא דאתי, כיון דעל הכהנים אתי אי איכא כהן דאית ביה מילתא מידע ידע ביה וקא מהדר ליה בתשובה, אבל בכולהו יש' לא ידע. מתני'. כל שבעת הימים לא היו מונעין ממנו מאכל ומשתה. ערב יום הכיפור' עם חשיכה לא היו מניחין אותו לוכל הרבה, שהמאכל מביא את השינה. [פסקי הרי''ד].
------
ערב יום הכפורים היו מעבירין לפניו פרים אלים וכבשים כדי שיהא מכיר ורגיל בעבודה. אבל שעירים לא היו מעבירין לפניו, דכיון שהיה מכלל קרבנות יום הכפורים שעיר הבא על חטא כל ישראל שנא' (ויקרא ט''ז) והתודה עליו את כל עונות בני ישראל וגו', שמא תחלש דעתו עליו ויפרוש מלעבוד, ויאמר איך אוכל אני לכפר חטאות הגוי הגדול הזה ומי בקי בהם בסתריהם שאוכל להחזירם למוטב, ועל כן לא היו מעבירין לפניו שעירין. אבל פרים אע''פ שהיה בא הפר לכפר על עונותיו ועונות אחיו הכהנים, מ''מ רגיל הוא בכהנים כולם ואם יודע באחד מהם כל דבר רע מחזירו למוטב, והיינו דאמרי אינשי אי בר אחתיך דילא לא תחליף בשוקא קמיה. לא היו מניחין אותו לאכול ביום זה אלא מעט, מפני שרבוי המאכל והמשתה מביא לידי קרי, אע''פ שבשאר בני אדם אמרו האוכל ושותה בתשעה בו מעלה עליו הכתוב כאילו התענה תשיעי ועשירי. וכן לא היו מניחין אותו לאכול דברים המחממין הרבה המעוררין קרי כגון ביצים ויין ישן וכיוצא בהם. [תלמיד הרשב''א].
------
ת''ר זב תולין לו מאכל וכל מיני מאכל. פי' הכי תנן בפ''ב דזבין בשבע' דרכים בודקין את הזב עד שלא נזקקין לזיבה במאכל ובמשתה כו' עד ר''ע אומר אכל כל מאכל בין רע ובין יפה ושתה כל משקה בין רע ובין יפה אמרו לו אין כאן זבים מעתה אמר להן אם אחריות זבים עליכם משנזקק לזיבה אין בודקין אותו אונסו וספיקו ושכבת זרעו טמאין שרגלים לדבר מדקאמר ר''ע אכל כל מאכל בין רע בין יפה מכלל דת''ק סבר דוקא מאכל רע ומשקה רע תולין לו כגון אותן המנויין כאן אבל אם אכל מאכל יפה ושתה משקה יפה אע''פ שאכל ושתה הרבה אין תולין לו בהם וסתמא דהך ברייתא דתני זב תולין לו מאכל וכל מיני מאכל כר''ע. אין מאכילין אותו לא חגב''י ולא גב''ם. פי' כיון דתנן משנזקק לזיבה אין בודקין אותו שאין תולין לו אל יאכילוהו דברים המרגילין לזיבה שאם לאו לא יטהר ולא יפסוק מלראות. [תוס' רי''ד].
------
מתני' ערב יום הכפורים. ת''ר זב תולין לו במאכל. פ' נאמ' כי זו הזיבות אינו מחמת כחישותא אלא שמא מחמת מאכל הוא. [פירוש קדמון].
------
@ י''ח ע''ב
חלוגלוגות, פולפוד בלע'. גרגיר, אורוגא בלע'. מיגו דמיירי בהני עשבים מייתי נמי האי קרא ויצא אחד אל השדה וגו'. אם יכול לאוכלו, בשוק בעניינא שלא יראהו אדם אוכלו. [מעבירו ע''ג עיניו] מוללו בין אצבעותיו כעין קליות. מצרנא, שגדל על המצר מקום דריסת רגלי אדם, שאותו מאיר יותר. בטליתו של בעל הבית, שמא יראה בו קרי. בכילה, שאם הוא ישן תחתיה שמא יחשדוהו שהשכיב אשה עמו. ט''ן דיל' מנח סדין הפרוס על הכילה תחתיו בשעת שינה ויראה בו קרי ויהא נראה, והיינו דקתני בכילה ולא קתני תחת הכילה. לדרשיש, שם מקום. מאן הוייא ליומא, מי רוצה להנשא (ביום) [ליום] אחד לבדו. שכנציב, שם מקום. והיכי עביד הכי שנשא אשה בכל מקום שהוא הולך. זימה, מפר' במסכת יבמות [ל''ז ע''ב] זו מה היא, ספק בתו ספק (שאינו) [שאינה] בתו או אחותו. ת' אמרו רבנ' קלא אית להו וכול', כלומ' הכא ליכא למיחש דהיכא דאיכא בני רבנן כי הני קלא אית להו דבנייהו אינהו. וניפייסה, שנתרצת להינשא לו. ז' נקיים, דשמא מחמת חימוד בעל ראתה דם, ואינהו היכי הוו עבדי דבעלי לאלתר. מיקדם הוו קדמי, כלומ' קודם ז' ימים היו מקדימין לבקש אשה באותו מקום שהיו רוצין לילך כדי שתשב ז' נקיים. אי [בעית] אימ', לא איצטריכא להו לאקדומי דהא לא בעלו אלא מייחדי לה בייחוד (דעלמ') [בעלמא] כדי שלא יתנו עיניהם באשה אחרת. לפי שאינו דומה כול', דאותו שאין לו פת בסלו רעב מאותו שיש לו פת בסלו אע''פ שאינו אוכלו. [פירוש רבינו אליקים].
------
השום והשחלים וחלגלגות — (מגילה י''ח.) מאי חלגלגות שמעוה לאמתיה דבי רבי דקאמרה לההוא גברא דהוה קא מבדר פרפחיניה, עד מתי אתה מפזר חלגלגותיך. פירוש בלשון ערבי אלפרפחין ובלעז פורקקלי. [הערוך ערך חלגלגות]. ''ויצא האחד אל השדה ללקט ארות'' (מלכים%ב' ד', ל''ט) מאי אורות — זה גרגירא, ולמה נקרא שמה אורות — שמאירין את העינים — והוא גרגירא מצראה. [הערוך ערך ארות]. המוצא גרגר בשוק — כבר פירשנו בע' ארות. [הערוך ערך גרגל]. אינו דומה מי שיש לו פת בסלו למי שאין לו פת בסלו — פירוש מי שיש לו פת אינו תאב למאכל כל כך, ומי שאין לו לעולם רעב. [הערוך ערך פתגא]. הוליכוהו לעליית בית אבטינס — פירוש מוליכין אותו לבית אחד נקרא בית אבטינס שהיו ממונים על מעשה הקטורת כדי שילמדהו חפינה, וכן אמר תנא ללמדו חפינא. [הערוך ערך אבטינס].
------
שלשה דברים נאמרו בגרגיר. ממעט הכשפים ומאיר את העינים ומרבה את הזרע. [כל בו סימן קי''ח].
------
לא יאכל ביצים. [שמביאין לידי קרי ומתגנה] על בני הבית. בטליתו. שהוא מתכסה בה, שמא ימצא עליו קרי. מאן הויא ליומא. יש כאן אשה שתינשא לי לימים שאתעכב כאן ואחר כך אגרשנה. קלא אית להו. שמם קרוי על בניהם. שבעה נקיים. שמא מחמת חימוד ראתה דם ולא הרגישה. יחודי. ולא היו נזקקים להם. ופירש רבינו שלמה שהנשוי אשה אינו מתאוה כמו שמתאוה מי שאין לו אשה ע''כ. וזה גם בפרק החולץ [יבמות ל''ז ע''ב] [וביארנו] שם... הביאוה. לזקני כהונה. ללמדו חפינת הקטורת [המוטלת עליו] ביום הכפורים, ועבודה קשה היא כדלקמן [מ''ז ע''א]. והשביעוהו. [שלא יהא צדוקי לתקן בחוץ ולהכניס בפנים]. [והם בוכים]. שחשדוהו. אם היה חכם דורש. בדבר הלכה כל ליל יום הכפורים [שלא יישן] ויראה קרי. ואם היה תלמיד. כלומר מבין... ושואל כענין. באיוב ובעזרא. שהם דברים המושכים את הלב לשומען ואין שינה חוטפתו. [רבינו אברהם מן ההר].
------
רב חביבא שהיה בימי רבינא. דגר' בפ''א דכתובו' הל' דברכת חתנים [ח' ע''א] רבינא איעסק ליה לבריה בי רב חביבא בריך משעת אירוסין אמ' קים לי בגווייהו דלא הדרי בהו ולא אסתייעא מילתא והדרו, ופירש''י לא נתנו לו את האשה, כך פי' ר''ת. ונ''ל לא נתנו האשה כמו שהיה סבור רב חביבא, כי רב חביבא היה סבור שבאותו שבוע שקידש או ביום א' או ב' או ג' היה נושא ביום רביעי כדין בתולה הניסת ברביעי, הילכך בירך מפני שכל אותו שבוע כאילו שבעת ימי חופה ועדיין לא רמו שערי באסינתי כי כפתאום נעשה הדבר מפני שבת רב חביבא קטנה היתה, ובשעת אירוסין הסכימו להשיאן ברביעי של אירוסי' ולא איסתייעא מילתא שנידחו הנישואין ביום רביעי מלכנוס עד רביעי של שבוע שלאחריו. דה''ג בפ' אחרון דמס' נידה [ס''ו ע''א] רבינא איעסק ליה לבריה בי רב חביבא, א''ל סבר לה מר לכתוב כתובה לארבעה א''ל אין, כי מטא לארבעה אמ' נינטר עד ארבע אחרינא, א''ל מאי האי א''ל לא סבר לה מר להא דאמ' רבא תבעוה לינשא וניתפייסה צריכה לישב שבעה נקיים, א''ל אימר דאמ' רבא בגדולה דקא חזיא [דמא] פי' מחמת חימוד, קטנה דלא חזיא שהרי לא הגיע זמנה לראות מי אמ' הרי מסולקת דמים היא. א''ל בפי' אמר רבא בין גדולה בין קטנה וטעמ' דגדולה מאי משום דמחמ' קטנה נמי חמודי מחמדה, אלמ' נטרו עד ארבע אחרינא והשיאום ולא חזרו בהן. ואין לפר' לא נתנו לו את האשה כלל, כלומ' משעה ששדכו לארס בירך ואע''פ שלא קדש דהא לא משמ' הכי, אלא קדש ומשעת אירוסי' משעה שקידש ועסקו על הנישואי' להשיאם באותו שבוע דהא לא ס''ד דברכת נישואין יקדים משעת שידוכין, דלכל היותר מכי רמו שערי באסינתי לאחר קידושי' להזמין צרכי הסעודה וכאן לא זימנו עדיין כלום אלא שהסכימו בשעת קידושין להשיאם ברביעי. ואין לפרש דעסק זה דקאמר' בשלהי נידה היינו עסק נישואין דא''כ מאי האי סבר מר נכתוב כתובה לארבעה היינו רב חביבא, א''כ הוה ליה למימ' רב חביבא איעסק בברתיה, ותו אם כך היה בצרכי נישואין ומעיקרא הוה ליה לרבינא למימ' ליה נינטר עד אותו ארבעי דלא הוה דעתיה מעיקרא, ותו לא הוה לן למיחש לחימוד, דהא דאמ' רבא [שם בנדה] תבעוה לינשא וניפייסה היכא דבפתאום היה מעשה כההיא דמייתינן בפ''א דסדר יומא הל' מונע ממנו מאכל [י''ח ע''ב] וביבמות פ' החולץ [ל''ז ע''ב] רב כי מקלע לדרשיש אמר מאן הויא ליומיה וכן רב נחמן כי מקלע לשכנציב ומקשינן והאמ' רבא תבעוה לינשא וכו', ושנינן רבנן שלוחי הוו משדרי ומודעי להו, אלמ' דדוקא בפתאום הוא דאמרי' הכי אבל כי נתקדשה כיון שאין זמן לדבר כל שעה עומדת לינשא וכל שעה שתינשא אחר ז' ימים לקידושיה שוב אין לחוש לומ' שמא ראתה אם לא שבודאי תראה אבל אם בעלה בדרך שנה או יותר משעת ראיה (והפסיקה ובנידה דאוריתא) ובא בהסח הדעת אם היא בחזקת טהרה שהיא יודעת שעברו שבעה בלא ראיה או משעת ראיה והפסיקה ובנידה דאורייתא תטבול ותזקק לבעלה. ומיהו רב דא''ל לחייא בריה אשתך טבלה אל תזקק לה לילה הראשון ובנידה דאורייתא וטעמא כדמפרש בערבי פסחים [קי''ב ע''ב] הואיל והוחזק מעין פתוח דינן יהא שוה וכן ראיתי אחר זמן שאף ריב''א הלוי פי' כעניין זה בסדר יומא. יש להקשות רב חביבא היאך קידש בתו כשהיא קטנה, והתנן בפ''ב דקידושין [מ''א ע''א] האיש מקדש את בתו כשהיא נערה, ובגמרא כשהיא נערה אין כשהיא קטנה לא מסייע ליה לרב ואיתימא [רבי] אלעזר דאמר רב יהודה אמר רב אסור לאדם שיקדש את בתו כשהיא קטנה עד שתגדיל ותאמר בפלוני אני רוצה. ובכתובו' פ' אע''פ [נ''ז ע''ב] אמר רבא בר ליואי אין פוסקין על הקטנה להשיאה כשהיא קטנה אבל פוסקי' על הקטנה להשיאה כשהיא גדולה. ותו גרסי' בשלהי עשרה יוחסין [קדושין פ''ב ע''ב] רב חנן בר רבא איקלע לבי רב חסדא חתניה שקליה לבת ברתיה אותבוה בכנפיה א''ל לא סבר לה מר להא דמקדשא א''ל עבר לה אדרב יהודה אמר רב אסור לאדם שיקדש את בתו כשהיא קטנה וכו'. וי''ל הא דקדש רב (חסדא) [חביבא] בתו קטנה כל כך היתה קטנה שלא היתה בושה לעמוד ערומה או בושה לעמוד ערומה ויש בה דעת כגון שיודעת טעם ביאה ואינה מוסרת עצמה לביאה מחמת קוטנה כל זה אסור, אבל אם מוסרת עצמה לביאה וחומדת מותר לכתחילה, והא דרב חביבא מוסרת עצמה לביאה היתה דהא א''ל רבינא קטנה נמי חמודי מחמדא [נדה ס''ו ע''א], אלמא בקטנה יש גבול דאי כל קטנה אסורה היכי קיימי רבנן ומתקני נישואי יתומה בקידושי אמה ואחיה או מיאנה וקדשה עצמה אלא קים להו לרבנן דיש גבול לקטנות לחימוד ואם אביה רוצה להשיאה או לקדשה על פיה הרשות בידו כההיא דא''ר זירא באע''פ [כתובות נ''ז ע''ב] תנא קטנה בין היא בין אביה יכול' לעכב ופרכינן בשלמא איהי מציא מעכבא אלא אביה אי איהי ניחא לה אביה מאי נפקא ליה מינה וכו' אלמא היכא דאיהי ניחא לה ולאבוה נמי ליכא איסור, וכי היכי דבנישואין ליכא איסור בקידושין נמי אי הגיעה לחימוד וניחא לה ולאביה ליכא איסורא, ומתניתין [קדושין מ''א ע''א] דקתני נערה לסיועיה לרב אורחא דמילתא נקט, תדע מדמסיק עד שתגדיל ותאמר בפלוני אני רוצה, למה לי' למימר בפלוני אני רוצה לימא עד שתגדיל בסתמא דהא אמירה דידה לא שמעינן ממתנית' אלא ש''מ כל היכא דאמרה בפלוני אני רוצה והגיעה לחימוד ביאה הרי היא כגדולה. וגבול שנתנו חכמים לקידושי קטנה כדאמר רבא בפ' התקבל במס' גיטין [ס''ה ע''א] אמר רבא צרור וזורקו אגוז ונוטלו זוכה לעצמו ואין זוכה לאחרים וכנגדו בקטנה מתקדשת למיאון. ונ''ל שלענין קידושי האב אסור וביתומה דוקא הוא תקנה זה דרבא מפרש, והא דתנן ביבמות פ' ב''ש [ק''ז ע''ב] ר' חנניה בן אנטיגנוס אומר כל תינוקת שאינה יכולה לשמור (גיטה) [קידושיה] אינה צריכה למאן ובגמרא [ק''ח ע''א] אמר רב יהודה אמר שמואל הל' כר' חנניה בן אנטיגנוס, ראב''י אומר כל עכבא שהיא מן האיש כאילו היא אשתו ובגמרא מפרש לה היכי דמי, והדתני בר קפרא בפ' ב''ש [ק''ט ע''א] לעולם יתרחק אדם מן המיאון פי' שלא (יהא) [ילמדוה] ב''ד למאן, אבל קידושי קטנה לא אמר מתרחק כדמפרש טעמא דילמא דלכי גדלה מיחרטא פי' שמיאנה לפי שאין מיאון אלא בעודה קטנה וכיון שהגדילה מתחרטת שלא קיימתו לבעל. וכמה פעמים הוזכר רב חביבא סתם בתלמוד ולפי החכמים הנזכרים בשמועתו יש לעמוד מי הוא לפי שרב חביבא חבירו של רב קודם, יש לך להבין מי הנושא ונותן עמו או חולק עליו, כההיא בפ''א דכתובות [ח' ע''א] דגרסי' רב חביבא איקלע לבי מהולא בריך שהשמחה במעונו ולית הילכתא כוותיה, ואין ידוע איזהו כיון דלעיל מיהא גרס רב תחליפא בר מערבא איקלע לבבל וכו'. ורב תחליפא בר מערבא בימי ר' אבהו ואף בימי ר' יוחנן היה כאשר נברר בע''ה על הסדר, (דאמאי) [ואמאי] פסיק בעל התלמוד במעשה דרב חביבא אם הוא דאיעסק רבינא בברתיה, וי''ל משום דמעשה בעי למיתני בהדדי והדר לבי מהולא. הילכך איכא למימר הכי והכי ולא נודע לי הבירור. אבל רב חביבא דפליג בהדי מר בר רב אשי בפ''ב דכתובות הל' כותב אדם עדותו על השטר וכו' [כ' ע''א] עד איבעי' להו עצמו מאי רב חביבא אמר אפילו עצמו ומר בר רב אשי אמר עצמו לא ומסקנא והיל' עצמו לא ואי צורבא מרבנן אפילו עצמו וכו' והל' זו דזוכר' מעצמו בע''ה בסדר רב כהנא נכתבנה. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב חביבא שהיה בימי רבינא].
------
רב אמר מאן הויא ליומא והא אמר תבעוה לינשא ונתפייסית צריכה שבעה נקיים, יחודי הוה מיחדי לאו יחוד עם הכלה, דהא אמרינן פר' קמא דכתובות [ד' ע''א] הוא ישן בין האנשים והיא ישינה בין הנשים, אלא מיחדין להם הנשים והם בודקות עצמן בכל יום עד שתיבעל. [האגודה].
------
לא יבא על נשים הרבה וכן היא אסורה ליבעל לאנשים הרבה שאינה יודעת ממי נתעברה ונמצא אח נושא אחותו ואב נושא בתו ומרבים ממזרות בישראל ועל זה נאמר ומלאה הארץ זמה. ולא ילך אדם וישא אשה במדינה זו וילך וישא אחר' במדינה אחרת שנמצא אב נושא בתו ואח נושא אחותו. ואם הוא אדם חשוב שיודעי' ומכירין אותו ונודע בעולם כגון גברא רבא מות' פשוט ביבמות וכן כתב הרמ''ה. ועוד פשוט לא ישא אדם אשה ודעתו לגרשה וכתב הרמ''ה ואם התנה מותר וכן מוכח שם. [רבינו ירוחם נכ''ג ח''ב].
------
ועל זה נאמ' ומלאה הארץ זימה. זו מה היא בנוטרייקון. הכי דרשי' ביבמות [ל''ז ע''ב]. ייחודי קא מייחדי להו. לאו ממש יחוד, דהא כלה שפירסה נידה קודם שניבעלה הוא ישן בין האנשים היא ישינה בין הנשים, במסכת כתובות [ד' ע''א]. והך נמי חשבינן לה כנידה כדרבא דאמ' תבעוה לינשא כול', הילכך לאו יחוד ממש קאמ', אלא כלומ' מיחדין היו נשים להן, שיהיו מיוחדות להם, ולא יתאוו לנשים אחרות, כדקא מסיק לפי שאינו דומה מי שיש לו פת בסלו למי [שאין לו] פת בסלו. אנו שלוחי בית דין. דמקצת זקני בית דין היו שלוחין ולא כולם. [תוס' ר''י הלבן].
------
הלכות נדה בא''י אלקי ישראל מן העולם ועד העולם אשר קדשנו במצותיו וצונו והבדילנו מטומאה והזהירנו לשמור מן הנידות ומן הזיבות. כלה צריכה ז' נקיים קודם שתנשא. אמר רבא תבעוה לינשא ונתפייסה צריכה שתשב ז' נקיים לא שנא גדולה ולא שנא קטנה כדא' בפ' בת' דנדה אם לא שמרה ז' נקיים אסורה כדמשמע רבינא איעסק ליה לבריה בי רב חביבא אמר לינטר מר עד ארבעין אחרינא כי צריכה לישב ז' נקיים. ושמעתי מר' יב''ק משפירא ז''ל דווקא דבפתאום היה מעשה דגבי רב חביבא עסקו על הנשואין להשיאם באותו שבוע, ובההיא דפרק א' דיומא (י''ח ע''ב) דאמר מאן הויא ליומא ומקשי תבעוה לינשא ונתפייסה צריכה להמתין ומשני לוחא הוו משדרי ומודעי להו, אבל אם קידשה ועומדת לינשא כל שעה כשעברו ז' ימים אחר קידושיה שוב אין לחוש אם לא תראה ודאי. אבל אבא מרי ה''ר יב''ק ז''ל היה מורה לכל כלה לישב ז' נקיים. וכן הורו כל רבותי לא שנא בתולה ולא שנא אלמנה כשנתרצית לינשא ז' ימים הסמוכין לבעילת מצוה צריכה לספור ז' ימים נקיים ובודקת בכל יום ויום ואם לא ראתה טובלת קודם בעילת מצוה פן ראתה לפני שנה או שנתיי' בימי בתוליה ולא טבלה ועכשיו מטהרת בטבילה, ואם לא שמרה ז' נקיים לא תיבעל לו עד שתספור ז' נקיים. [הרוקח סימן שי''ז].
------
יחודי דהוה מיחדין להי. פ' לא היו בועלין אותן ולא היו באין עליהן אשר יקחו ליומה אלא כדי לשמש הבית וכדי... [פירוש קדמון].
------
מסרוהו, לכהן גדול בערב יום הכיפו' זקני בית דין וכול' לעליית בית אבטינס (ולשכת בית אבטינס), ומפ' בגמ' מאי טע' השביעוהו כדמפ' ואזיל משביעין אנו עליך וכול'. ונפטרו והלכו להם, כלומ' שהיו משביעין אותו זקני כהונה. הוא, כהן גדול. פורש, מהן ובוכה, בגמ' מפר' טע'. [פירוש רבינו אליקים].
------
מסרוהו [זקני] בית דין לזקני כהונה הוליכוהו לעליית בית אבטינס השביעוהו ונפטרו והלכו להם. ואו' אישי כהן גדול, אנו שלוחי בית דין ואתה שלוחינו ושליח בית דין, משביעין אנו עליך במי ששיכן את שמו בבית הזה שלא תשנה דבר מכל מה שאמרנו לך, והוא פורש ובוכה והן פורשין ובוכין. [פסקי הרי''ד].
------
מסרוהו לזקני כהונה לעלי' בית אבטיניס השביעוהו הוא בוכה והן בוכין. אם הי' חכם דורש, אם רגיל לקרות קורא, או קוראין לפניו, זכרי' בן קבוטל אומר הרבה פעמים קריתי לפניו בסדר דניאל. [האגודה].
------
זקני ב''ד היו מוסרין את הכהן גדול לזקני כהונה, והיו מוליכין אותו לעליית בית אבטינס שהיה ממונה על הקטורת. והיו מלמדין אותו חפינה ואומרין לו גם כן שלא יתן הקטורת באש עד שיהיה לפני ולפנים, והיו משביעין אותו ואומרין לו אישי כהן גדול אנו שלוחי ב''ד ואתה שלוחנו ושליח ב''ד, משביעין אנו אותך במי ששיכן שמו בבית הגדול הזה שלא תשנה מכל מה שאמרנו לך כלום. ולמה היו משביעין כהן בכך מפני שהצדוקין היו נותנין הקטורת על האש מחוץ ולא היו מכניסין לפני ולפנים עד שהיה העשן עולה כפשוטו של מקרא שכתוב (ויקרא ט''ז) כי בענן אראה על הכפורת, וחכמי ישראל אומרים שאינו עושה כן שהרי נאמר (ויקרא ט''ז) ונתן הקטורת על האש לפני ה', ומה ת''ל כי בענן אראה מלמד שנותן בה מעלה עשן כלומר אותו עשב הנכנס בסמי הקטורת שהיה מעלה עשן זקוף, ועל כן היו משביעין אותו שלא יעשה כדרך הצדוקין. ומעשה בצדוקי אחד שמנוהו כהן גדול שלא הכירו בו שהיה צדוקי, ותיקן מבחוץ והכניס מבפנים, וכמין קול נשמע בעזרה שבא מלאך וחבטו על פניו ונכנסו אחיו הכהנים ומצאו ככף רגל עגל בין כתפיו דכתיב (יחזקאל א') וכף רגליהם ככף רגל עגל. כשהשביעוהו שבועה זו היה כהן גדול פורש ובוכה שחשדוהו צדוקי והן פורשין ובוכין שחשדו בו ואמר ריש לקיש החושד בכשרים לוקה בגופו. [תלמיד הרשב''א].
------
מתני'. אם היה חכם דורש, ואם לאו דורשין לפניו. אם רגיל לקרות קורא, ואם לאו קוראין לפניו. במה קוראין, באיוב ובעזרא ובדברי הימים. זכריה בן קבוטל או' פעמ' הרבה קריתי לפניו בדניאל. [פסקי הרי''ד].
------
כל ליל יום הכיפורים כהן גדול יושב ודורש ואם אינו תלמיד חכם דורשין לפניו (ע''פ רמב''ם עבודת יוהכ''פ פ''א ה''ח ע''ש) [ו]אם רגיל לקרות קורא ואם לאו קורין לפניו במה קורין לפניו באיוב בעזרא בדברי הימים זכריה בן קבוטל אומר הרבה פעמים קראתי לפניו בדניאל, בקש להתנמנם פרחי כהונה מכין לפניו באצבע צרדה ואומרים לו אישי כ''ג עמוד והפג אחת להצטנן על הרצפה ומעסיקין אותו עד שמגיע זמן השחיטה (י''ט ב'). [סמ''ג עשין סימן ר''ט].
------
כל לילי יום הכפורים אם היה חכם דורש, ואם תלמיד דורשים לפניו, אם רגיל לקרות קורא, ואם לאו קורין לפניו. ובמה קורין לפניו, באיוב ובעזרא ובדברי הימים ובדניאל. בקש להתנמנם, פרחי כהונה מכין באצבע צרדה ומעסיקין אותו עד שיגיע זמן שחיטה. ואין מעסיקין לא בכנור אלא בפה. ומה היו אומרים, אם י''י לא יבנה בית שוא עמלו בוניו בו אם י''י לא ישמור עיר שוא שקד שומר. יקירי ירושלים לא היו ישנים כל הלילה כדי שישמע כהן גדול קול הברה ולא [תהא] שינה חוטפתו. [הבתים — שערי עבודת יום הכפורים שער ראשון].
------
זכריה בן קבוטלי, בפ''א דסדר יומא [י''ח ע''ב] זכריה בן קבוטל אומ' הרבה פעמים קראתי לפניו בדניאל ובגמרא [שם י''ט ע''ב] מתני ליה רב חנן בר רבא לחייא בר רב קמיה דרב בפ''ה ומחוי ליה רב בידיה ב''ב, ובירושלמי [יומא פ''א ה''ו] תני קורין לפניו במשלי ובתלים מפני שטעמו מפיג את השינה, כהנא שאל לרב מה נתני קבוטר או קבוטל והוה קאי ומצלי וחוי ליה באצבע ציפר קבוטר וחולק הירושלמי על גמרא דידן דמסקינן [יומא שם] ולומר ליה מימר זמן קרית שמע הוי קרי, וכה''ג מי שרי והאמר רב יצחק בר שמואל בר מרתא משמיה דרב הקורא את שמע לא ירמוז בעיניו ולא יקרוץ בשפתותיו ולא באצבעו ותניא דבי ר' אלעזר חסמא אומר הקורא את שמע ומרמז בעיניו ומקריץ בשפתותיו ומראה באצבע עליו הכתוב אומר ולא אותי קראת, ומסיק הא בפ' ראשון והא בפ''ב. והכא נמי גרס' בפ''ב דברכות [ט''ז ע''א] האומנין קורין בראש הנדבך ובראש האילן, ת''ר האומנין קורא בראש האילן ובראש הנדבך וכו', עד רמי ליה מרי בר[ה דבת] שמואל לרבא תנן האומנין קורא בראש האילן אלמא לא בעינן כונה ורמינהו ר' שמעון בן יוחי אומ' הקורא את שמע צריך שיכוין את לבו וכו', עד א''ל הכי אמר ר' יוחנן בטלין ממלאכתן וקורא והתניא ב''ה אומר' עוסקין במלאכתן וקורא לא קשיא כאן בפרק ראשון כאן בפ' שני. ובתחילת הפרק [י''ג ע''א] נמי פליגי תנאי אי פרק ראשון כולו צריך כוונה או אפילו פחות מכאן, ור' מאיר אומר שמע ישראל וגו' עד כאן כוונת הלב, ואמר רבא הלכה כר' מאיר, ואמר ר' יצחק בר שמואל בר מרתא משמיה דרב אמר שמע ישראל וגו' ונאנס בשינה יצא, וא''ל רב יוסף לרב יוסף בריה דרבה אבוך היכי עביד וא''ל בפסוקא קמא מצער נפשיה מכאן ואילך לא מצער, וכן א''ל רב נחמן לדארו עבדיה בפסוקא קמא צערן מכאן ואילך לא, אלמא אפילו רב סבירא ליה דעיקר הכוונה אינה אלא בפסוק ראשון, והכא בסדר יומא כי פרכינן לרב משנינן הא בפ''א הא בפ''ב, ותו רבא נמי דפסק הל' כר''מ בפסוק ראשון מסקינן התם הא בפ''א הא בפ''ב, ונראה דודאי עיקר הכוונה פסוק ראשון למ''ד פסוק ראשון בלבד בעי כוונה, וגבי פועלין אין צריך לבטל אלא פסוק ראשון משום דפועלין נינהו, מיהו אדם הקורא ק''ש לקרוץ בעיניו ולרמוז לחברו בדבר שאין המלאכה תלויה בה אפילו פועל אסור כל פרק ראשון, ואע''ג דכוונה לא בעי בזיון מיהא אסור שהרי נעשה רמיזותיו וקריצותיו כמבזה, הילכך בפרש' ראשונה שיש בה עול מלכות שמים וללמוד וללמד ולעשות הילכך אין לנהוג בה בדבר שאין לאחרים הפסד רמיזות וקריצות, אבל מלאכה כשסיים פסוק ראשון שהוא מלכות שמים ששקול כנגד הכל יכוין כוונה גמורה, מכאן ואילך אם יעסוק במלאכה אין כאן איסור למ''ד דהוא הכונה ולמ''ד עד לבבך ובטל ממלאכתו עד אותו פסוק, ולמ''ד פרש' ראשונה (פרש' ראשונ') ומכאן ואילך אין ברמיזה משום ולא אותי קראת, אבל קודם לכן אסור וכדברי הכל כדפרישית. ובירושלמי דברכות פ''א [ה''ב] הל' מאימתי קורין את שמע בשחרית א''ר מני קשייתה קומי ר' יוסי אפילו תימא ק''ש אינה צריכה כונה שלשה פסוקי' הראשונים צריכה כוונה היינו עד על לבבך. ועל ההיא דגרס' פ''ב שואל מפני הכבוד פלוגתא דר' מאיר ור' יהודא, גרס' עלה בירושלמי [שם ה''א] עד כדון באמצע הפרשה ואפילו באמצע הפסוק, ר' ירמי' מדמי, ר' יונה משתעי ר' חונה רב יוסף, ודברת בם מכאן שיש לך רשות לדבר בם, והיינו דתניא בסדר יומא [י''ט ע''ב] ודברת בם ולא בתפלה. וקשה לי ההיא דפ' אחרון דסוטה [מ''ז ע''א] מעשה דיהושע בן פרחיה שדחפו לאותו [האיש] בשתי ידיו דמסקינן יומא חד הוה קא קרי ק''ש אתא לקמיה הוה בדעתיה לקבולי אחוי ליה בידיה הוא סבר דדחוי קדחי ליה, מדאחוי ליה בידיה ש''מ בפרק שיני היה עומד כיון דמפני הכבוד או מפני היראה שואל או משיב כדמסיק בגמרא דידן משום כה''ג מיבעיא דהוה ליה ודאי לאפסוקי. וי''ל דסבר יהושע בן פרחיה דכיון דסגי בהכי אין להפסיק בדיבור, וברייתא היא במס' דרך ארץ [פ''א] שכן מצינן ביעקב אבינו שלא נשק ליוסף פ' בשעה שויאסור מרכבתו ועלה לקראתו ונתראה אליו ובאותה שעה היה יעקב אבינו קורא ק''ש ולא רצה להפסיק. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך זכריה בן קבוטלי].
------
@ י''ט ע''א
תנא, לפיכך היו מוליכין אותו לעליית בית אבטינס. ללמדו חפינה, שבית אבטינס היו מפטמין את הקטרת והיו מלמדין אותו היאך יעשה חפינה, כדכת' ומלא חפניו וכול' דיש בה אומנות גדול[ה] כדמפרש לקמ'. הפרוה, בפרק אמ' להם הממונה [ל''ה ע''א] מפר' מאי פרוה, ועל גגה של לישכת בית הפרוה היתה בית הטבילה לכהן גדול ביום הכיפו' דח' טבילות היה עושה בו ביום וארבע מהן היה עושה שם כדלקמ', ומביאין לו שם מים חיים בצינורות שהן קולחין שם על ידי..., ולפיכך היה טובל שם ולא היה טובל בשער המים היכא דעביד טבילה כל ז' ימים מש' דבעינן שלא יצא חוץ מקדושה. ומשם, מלישכת המדיחין. מסיבה עולה, דרך קטן שעולה לגג בית הפרוה, שדרך אותה מסיבה היו מביאין מים ללישכת המדיחין שהיו מדיחין (מהן) [בהן] קרבי קדשים. לשכת הגולה, שם היה בירה גדולה והגלגל נתון עליו ומשם מספק מים לכל העזרה. לשכת הגזית, שם היה סנהדרין גדולה של יש', היתה אחורי שתיהן, אלמא דלישכה אחת של כהן גדול היתה בצפון אבל לא ידעי' אי לשכת בית אבטינס אי לשכת פרהדרין. וגג שלשתן, של אילו לשכות שוה. שער הדלק, שבה מכניסין אש מן ההדיוט על גבי המזבח, שאע''פ שהאש יורדת מן השמים מצוה להביא מן ההדיוט דכת' ונתנו בני אהרן הכהנים אש על המזבח. שער הקרבן, שכל מי שהיה מחויב קרבן היה מביאו דרך אותו שער. שער המים, שהיה עושה טבילה ו' קידושין שהיה מקדש ידיו ורגליו בו ביום ביום הכיפור', וכולן הטבילות בקודש בלישכת הפרוה שבעזרה חוץ מזו מן הראשונה שהיה עושה שחרית סמוך כשהיה נפנה, מש' דקודם שנכנס בקודש יכול לעשות טבילה בחול, אבל משנכנס בקודש לא (יהא) [היה] יכול לעשות טבילה אלא בקודש, ואחת שהיה עושה במוצאי יום הכיפור' לאחר כל עבודתו והיינו חוץ מזו. על גבי שער המים, על שער ממש מבחוץ לעזרה. ובצד לשכתו, של כהן גדול היתה שער המים, והיינו אחת בדרום ואשכחן דאחת בצפון ואחת בדרום. ולא ידענא וכול', מאי טע' מש' דלשכת פרהדרין הויא דירתו וכך היה דרכו בכל יום דמקדים וקאי, כשהיה עומד ומשכים בבוקר להסיך רגליו שהיה נפנה וטביל, דבמקדש כל המסיך רגליו טוען טבילה, וטביל שם בשער המים שהיה בסמוך לו בדרום ואזיל לצפון ששם היתה לשכת בית אבטינס וגמר חפינה בכל יום ויום. ואזיל לבית המקדש כול', כדקתני מתני' [לעיל י''ד ע''א] כל שבעת ימים הוא זורק וכול'. מדו עליה, שכל ז' ימים היו מזין עליו. ואזיל לדרום, לשער המים. וטביל, מפני ההזאה שנפלה עליו דכר' עקי' טומאתו דדיל' טהור הוה. וניח, בלשכת פרהדרין שהיתה בדרום סמוך לשער המים דלאלתר כשעולה מן הטבילה ניח בסמוך דליכא טירחא למיהדר. אלא אי אמרת, לשכת פרהדרין היתה בצפון לשכת בית אבטינס בדרום מכדי איהו עביד כדמפרש' דמיקדם קדים כול'. ואזיל לדרום, לשער המים וטביל ולאלתר נכנס בלשכת בית אבטינס דקיימא בסמוך לשער המים וגמר חפינה (ואזיל לדרום לשער המים וטביל לאלתר נכנס בלשכת בית אבטינס דקיימ' בסמוך לשער המים) וכול', ובעי מיהדר משער המים שהיתה בדרום ללישכת פרהדרין שהיתה בצפון דהיינו טורח גדול ואין מטרחי ליה כולי האי, אלא ודאי מסתברא דבדרום קאי, וליכא טירחא כולי האי. אלמא לא, בתימ', כלומ' ומי לא מטרחי כמה דמצינו לאטרוחיה. דאי צדוקי, לא משני מכהונה גדולה כי חזי דמטרחי ליה כולי האי, האי נמי להכי מטרחי ליה דאזיל מצפון לדרום כדי שלא תזוח דעתו עליו דאי נייח לאלתר הוה מגיס דעתו, ולעול' אימ' לך דלשכת פרהדרין בצפון מש' הך טע' דפר', דאי לא תימא הכי דמטרחי ליה ליעבדינהו לתרוייהו הני תרתי לשכות גבי הדדי ואמאי קיימא אחת בצפון ואחת בדרום. אי נמי וכול', אלא ודאי מסתברא דבענן דליטרח טפי, והילכך מסתברא דלשכת פרהדרין בצפון קאי. נימא מתני', דקתני דכהן גדול הוי שליחא דידן דקתני ואתה שלוחינו ושלוח בית דין. תיובתא דרב הונא בריה דרב יהוש', דאמ' במסכת נדרים [ל''ה ע''ב]. הני כהני וכול', כיון דאנן לא מצינן למיעבד להקריב קרבנות אינהו דהוו שלוחים היכי מצו עבדי, דקים לן דשלוחי דאיניש לא עביד מאי דמשלח לא מצי עביד אלא ודאי שלוחי דרחמ' נינהו. [פירוש רבינו אליקים].
------
תנא ללמדו חפינה. פי' למה הוליכוהו זקני כהונה לעליית בית אבטינס, ללמדו מצות חפינה, שהיא עבודה קשה שבמקדש, ובית אבטינס היו ממונין על הקטרת. [פסקי הרי''ד].
------
ועל גגה היתה בית טבילה לכוהן גדול. ובנין לא חשיב כצינור שחקקו ולבסוף קבעו. ומשם מסיבה עולה לגג בית הפרוה. יש לומ' כדי להעלות כוהן גדול לשם לטבילה, אינמי יש לומ' כדי להביא מים להדיח קרבי קדשים. אבא שאול אומ' לשכת כוהן גדול היתה שם כול'. איכא למימ' דלפרש אתא מה שאמ' ר' אל[י]עזר שכחתי מה היתה משמשת, ואיכא למימ' דלישכה אחרת קא אמ', ומדמסיק וגג שלשתן שוה, משמ' טפי דלפרש אתא. [תוס' ר''י הלבן].
------
כשבונין ההיכל והעזרה, בונין בה אבנים גדולות ואם לא מצאו אבנים, בונים בלבנים. ואין מפצלין אבני הבנין בהר הבית, אלא מפצלין ומסתתין אותו מבחוץ ואחר כך מכניסין אותן לבנין שנ' אבנים (שלמות) [גדולות] אבנים יקרות ליסד הבית אבני גזית. ואומר ומקבות והגרזן כל כלי ברזל לא נשמע בבית בהבנותו. ואין בונין בו עץ [בולט] כלל. אלא באבנים או בלבנים וסיד. ואין עושין אכסדראות שלהם עץ בכל העזרה, אלא או של אבנים או של לבנים, לר''מ. כתב הראב''ד שלשכת כהן גדול היתה של עץ. ובשמחת בית השואבה הקיפו כל העזרה גזוזטרא, ולא אסרה תורה כל עץ, אלא אצל מזבח ה' אלקיך, והיא עזרת כהנים, משער נקנור ולפנים, אבל בעזרת נשים ובהר הבית מותר. והרב ר' יהונתן הכהן העמיד דברי הר''ם לפני ענין ההלכה, ונראין דבריו. [הבתים — שערי בית המקדש שער ראשון].
------
שבעה שערים היו בעזרה שלשה בצפון ושלשה בדרום ואחד במזרח, שבדרום שער הדלק שני לו שער הקרבן שלישי לו שער המים, שבמזרח שער ניקנור ושני לשכות היו לו אחת מימינו ואחת משמאלו אחת לשכת פנחס המלביש ואחת משמאלו לשכת עושה חביתים (מדות פ''א מ''ד), פירוש שער ניקנור הוא היה שער עזרת ישראל, נמצא שבעזרה היו שמנה לשכות אלו שתים ושש שלמעלה. ושבצפון שער הניצוץ כמין אכסדרה היה ועלייה בנויה על גביו שהכהנים שומרים מלמעלה ולוים מלמטה ופתח היה לו לחיל שני לו שער הקרבן שלישי לו שער בית המוקד (מ''ה) ומפרש שם (מ''ח) שכיפה בית גדול היה מוקף רובידין של אבן. ארבע לשכות היו לבית המוקד כקטניות פתוחות לטרקלין שתים בקדש ושתים בחול וראשי פשפשין מבדילין בין קדש לחול ומה היו משמשות מערבית דרומית היא היתה לשכת טלה קרבן, מזרחית דרומית היא היתה לשכת עושה לחם הפנים מזרחית צפונית בה גנזו בית חשמונאי אבני מזבח ששקצו מלכי יון צפונית מערבית בה יורדין לבית הטבילה (מ''ו) ומפרש בתמיד (כ''ה ב') ובמדות (שם ומ''ט) שהיורד לבית הטבילה מלשכה זו היה הולך במסיבה ההולכת תחת הבירה, פירוש תחת בית המקדש, והנרות דולקות מכאן ומכאן עד שמגיע לבית הטבילה ומדורה היתה שם ובית הכסא של כבוד וזהו כבודו מצאו נעול בידוע שיש שם אדם (ע''פ רמב''ם בית הבחירה פ''ה הי''א) פירוש זהו כבודו. מפני ששנינו בפרק ג' דיומא (כ''ח א') כל המסך רגליו טעון טבילה וכל המטיל מים טעון קידוש ידים ורגלים מפני שמצוה לשפשף (רש''י ברכות ס''ב ב' ד''ה מדורה). ושני שערים היו לו לבית המוקד אחד פתוח (לחול) [לחיל] ואחד פתוח לעזרה (מ''ז). כל השערים שהיו שם נשתנו להיות של זהב חוץ משער ניקנור מפני שנעשה בהן נס, שהושלכה לים מפני נחשול ויצאו ליבשה מאליה (יומא ל''ח א') ויש אומרים מפני שנחשתן מצהיב (פ''ב מ''ג). [סמ''ג עשין סימן קס''ג].
------
שבדרום שער הדלק. [הערוך ערך דלק].
------
ואתה שלוחינו ושליח בית דין, נימא תיהוי תיובתיה דרב הונא בריה דרב יהושע, דאמ' הני כהני שלוחי דרחמ' נינהו מי איכא מידי דאנן לא מצינן עבדינן ושלוחי דידן מצו עבדי, הכי קאמרו ליה משביעין אנו עליך על דעתינו ועל דעת בית דין. [פסקי הרי''ד].
------
לימא. מתניתין דתני אתה שלוחנו. תיובתיה דרב הונא. דאמר דכהנים בהקרבת קרבנות שלוחי דרחמנא נינהו ולא שלוחינו. ונפקא מינה שאם היה מודר הנאה מכהן זה מותר לו להקריב קרבנותיו. [רבינו אברהם מן ההר].
------
הני כהני שלוחי דרחמנא נינהו כו'. אי קשיא כיון דלרב הונא ברי' דרב יהושע פשיט לי' דשלוחי דרחמנא נינהו אמאי בפ' אין בין המודר הנאה בעינן לה ולא פשטינן לה. תשובה התם דבעי לה משום דהוו בעי למיפשט לי' אמאי דתנן התם ומקריב עליו קיני זבין וקיני זבות אי אמרת שלוחי דידן נינהו הא קא מהני לי' ודחיי' דמחוסר כפרה שאני ולעולם מהכא לא תיפשוט ואע''ג דלא מצי למיפשט ממתני' דהתם רב הונא ברי' דרב יהושע פשיטא לי' מסברא דשלוחי דרחמנא נינהו ומאן דמבעי' לי' התם בנדרים הוה בעי דליפשטי לי' או ממתני' או ממתניתא. [תוס' רי''ד].
------
@ י''ט ע''ב
ת' הכי קאמרי ליה, על דעתינו ועל דעת בית דין וכול', ולא קתני שלוחינו ושליח בית דין דודאי לאו שלוחי דידן נינהו. שחשדוהו צדוקי, שלפיכך היו משביעין אותו שלא ישנה מן הסדר דשמא צדוקי הוא ויהא משנה. החושד [ב]כשירים וכול', דשמא האי כהן גדול כשר הוא ולאו צדוקי ולהכי בוכין דעל כורחייהו איבעי להו לאחשודי ולמימ' הכי. וכל כך למה, כלומ' מאי עבדי דלא עבדי צדוקים דהוו חשדי ליה הא אנן לא עבדי בפנים אלא כאמור בסדר, ת' איכא חדא (שהצודקין) [שהצדוקין] משנין בה. שלא יתקין, הקטורת מבחוץ שלא ישים הגחלים על הקטרת חוץ בהיכל ואחר כך יכניס אותו בבית קדש הקדשים. כדרך שהצדוקין עושין, שהן היו דורשין אל יבא בכל עת כי בענן, שלא יבא לפנים כי אם בענן הקטרת כדגמרי' בפרק הוציאו לו [נ''ג ע''א], וחכמ' א' לא בא ענן זה אלא ללמדך שנותנין בו מעלה עשן אבל אינו מתקנו אלא לפניי לפנים דכת' ונתן את הקטרת על האש לפני ה'. בצדוקי אחד, שהיה כהן גדול. מתייראין אנו מן הפרושין, שלא לחלק על דבריהם. ומוטל באשפה, שמת מיתה חטופה. מחוטמו, דהיינו אבר שנכנס תחילה לפיכך לקה תחילה שנכנס שלא כדרך עבודה. רגל עגל בין כתיפיו, כלומ' רושם העגל ששם חבטו המלאך, ורגליהם של (מלאך) [מלאכים] כרגל עגל, [שנ'] וכף רגליהם כרגל עגל, ואם תאמר הא כת' וכל אדם לא יבא באהל מועד ואפי' מלאך, יש לומ' מפני שעשאו שלא כראוי נכנס בו מלאך וחבטו. אם היה חכם דורש, כל ליל יום הכיפור' אם היה יודע לדרוש, ואם לאו שאינו תלמ' חכם כל כך שאינו יודע לדרוש תלמ' חכמ' דורשין לפניו כדי להפיגו משנתו, שיהא למחר קל וזריז דשינה מכבדת את הגוף. זכריה בן קפוטל, כהן הוה, בפ''ה ולא קבוטל בבי''ת. ה''ג ומחוי ליה רב בידיה, בבי''ת, שהיה מראה לו באצבעו על הדף ומושכו כאן וכאן ועושה כעין ב' כלומר דקבוטל הוא ולא קפוטל, ואית דמפרשי שהיה עושה בשתי אצבעותיו כמין ב'. ונימא ליה מימר, באמירה זכריה בן קבוטל הוא, ואמאי מחוי ליה. קרית שמע הוה קרי, ולא הוה מצי למימ' ליה. וכי האי גוונא מי שרי, לאחויי בידיה בעידן דקרי קריית שמע. לא ירמז, היינו לא יקרוץ לש' סימן, אלא האי לישנא דעין והאי דשפה. לא אתי קראת יעקב, כלומ' לא קראת אותי כיעקב, דכת' בספר ההגדה שבשעה שבא יוסף ליעקב היה קורא קרית שמע, ולא רצה לספר עמו עד שגמר קרית שמע. בפרק שיני, מוהיה אם שמוע ואילך, אבל בפרק ראשון דאיכא מלכות שמים לא ירמז בעיניו וכול'. בם ולא בתפילה, כשאתה עוסק בדברי תורה אתה רשיי לדבר בדברים אחרים אבל כשאתה מתפלל אי אתה רשיי לדבר אפי' בדברי תורה. ע''א וח''ע בם ולא בתפילה כלומ' בדברי תורה תהא עוסק כל היום ולא בתפילה, בם משמ' תדיר דמשמ' עשה קבע כול'. כל הדברים יגיעים, כל הדברים שהן יגיעים כגון סיחת חולין. לא יוכל איש לדבר, שאין לו רשות לדבר. [פירוש רבינו אליקים].
------
הכי קאמרי ליה. כלומר האי שלוחינו דקאמרי ליה לאו לענין עבודה קאמרי, אלא לענין קבלת שבועה, שאין אנו משביעין אותך לפי מחשבת [לבך אם תערים כדאמר] לקמן, לא לפי מחשבתך אם אין פיך ולבך שוים בדבר שאנו משביעין אותך. לוקה בגופו. כדכתיב [שמות ד'] והן לא יאמינו לי וכתיב והנה ידו מצורעת. שלא יתקן. מלא חפניו הניתנת [ביוה''כ] על המחתה. מבחוץ. בהיכל, שכך היו צדוקים עושין שאין דורשין אל יבוא אלא בענן [דרישא] דקרא הוא אל יבוא בכל עת אל הקודש והם דורשין [בענן] הקטורת יבוא אל הקודש ואז אראה על הכפורת. ואין נותנין הקטורת של יום הכפורים אלא בקדש הקדשים, כדכתיב על הכפורת לפני ה'. הפרושים. החכמים, שהם חכמי ישראל. לא ירמוז בעיניו. לאדם שיבין מה שבלבו... דבר זה, כדכתיב [משלי ו'] קורץ בעיניו מולל ברגליו מורה באצבעותיו. מי שרי. לעשות כן לכתחלה. לא אותי קראת. כלומר לא עשית יפה שלא קראת אותי כראוי אלא קריאת ארעי. ומיהו דיעבד יצא. בפרק ראשון. פירש רבינו שלמה פרק ראשון צריך כונה, שנאמר [בו] והיו הדברים האלה על לבבך, ורב דאחוי ליה בידיה בפרק שני היה ע''כ. והעיקר דטעמא דמילתא לאו משום כונה הוא, דהא קיימא לן [ברכות י''ג ע''ב] כרבי מאיר [שאמר] שכיון שכיון לבו בפסוק ראשון שוב אינו צריך. אלא משום קריאת ארעי הוא, כדפרישנא. וכן פירש הרי''ף פרק היה קורא שהביאה. וכן פירש הר''ם פרק ב' [ה''ח]. אלא שיש מעט תימה בדבריו, שכתב הקורא ק''ש לא ירמוז בעינו וכו'. והיה לו לפרש ''בפרשה ראשונה'', כמו שביאר לעיל בפרק זה [ה''ד] בעוסק במלאכה ובאומנין שבטלין בפרק ראשון כדי שלא תהא קריאת ארעי, דאידי ואידי חד טעמא הוא. ואפשר מפני שכתב למעלה דבפרשה ראשונה שדינה הוא דבעינן שלא תהא קריאת ארעי הספיק לכל מה שטעמו הוא משום קריאת ארעי שאינו אלא בפרשה ראשונה. ודברת בם ולא בתפלה. פירש רבינו שלמה שהתפלה בלחש שנאמר [שמואל א' א'] וקולה לא ישמע כך מצאתי בשאילתות דרב אחאי גאון [פ' ואתחנן] ע''כ. נראה דעתו דק''ש [צריך] שיאמר בקול רם ותפלה בלחש. ואית דמפרשי ולא בתפלה, שאין לשאול צרכיו כלל בשעה שהוא קורא ק''ש. בם. כלומר בדברי תורה נתנה לך רשות לדבר אבל לא תהיה לך רשות לדבר בדברים בטלים, כלומר בדיבור שאין בו צורך וכל שכן בדבר הנמאס. קבע. שלא תתעסק בדברים אחרים כשאתה קורא. וזה בפרשה ראשונה דוקא, כדאסיקנא לעיל. ומיהו כונת הלב אינה צריכה אלא בפסוק ראשון, כדפסיק רבא פרק היה קורא [ברכות י''ג ע''ב]. שיחת חולין. ללא צורך. עובר בעשה ובלאו. אזהרות דרבנן נינהו, כדי שלא יהא אדם רגיל בשיחה בטילה, והני קראי אסמכתא נינהו. פרחי. בחורים כהנים. צרדא. מפרש בגמרא. הפג. טייל בריצפה כדי להפיג שינה מעיניך. צרתה דדא. צרתה של זאת, כלומר אצבע לצד ראשונה לזו... ומאי היא הסמוכה, זאת גודל באצבע הסמוכה לגודל מחבר לאגודל בחוזק, ושומטה ומכה על כפו, ונשמע הקול בבית המקדש. בכוליה בי רב. בבית המדרש. על הדת. הראה לנו דבר חדש. קידה. נועץ גודליו בארץ ושוחה ונושק את הרצפה. כך מפורש בסוכה... מהם ורבים שבמקדש [אין ישינים. אלא שהיו חוטאין]. שבאין לדבר עבירה. [מוטב שיהיו ישינים] כדי שלא יבוא לדבר עבירה. תרגומא. [להאי בגבולין] בנהרדעא היה. [רבינו אברהם מן ההר].
------
הוא פורש ובוכה שחשדוהו צדוקי, והן פורשין ובוכין, דאמ' ריש לקיש החושד כשירין לוקה בגופו, וכל כך למה שלא יתקן מבחוץ ויכניס כדרך שהצדוקין עושין. פי' הצדוקין היו מתקנין הקטרת על הגיחלים בהיכל, והיו מכניסין לבית קדשי הקדשי' קטרת מתוקן, שהיו דורשין בו [ויקרא ט''ז] כי בענן אראה על הכפרת, בענן הקטרת. ורבנ' דרשי ונתן הקטרת על האש לפני י''י, דווק' לפני י''י יתן הקטרת על האש ולא מבחוץ. [פסקי הרי''ד].
------
בימי בית שני צץ המינות בישראל ויצאו הצדוקים מהרה יאבדו ושאין מאמינים בתורה שבעל פה והיו אומרים שהקטורת של יום הכפורים מניחים אותה בהיכל חוץ לפרוכת וכשיעלה עשנה מכניס אותה לפנים בקודש הקדשים מטעם זו שכתוב בתורה כי בענן אראה על הכפורת אמרו שהוא ענן הקטורת, מפי השמועה למדו חכמים שאין נותן הקטורת אלא בקודש הקדשים לפני הארון, שנאמר ונתן את הקטורת על האש לפני י''י. ולפי שהיו חוששין בבית שני שמא כהן גדול זה נוטה לצד מינות היו משביעין אותו ערב יום הכפורים ואומרים לו אישי כהן גדול אנו שלוחי ב''ד ואתה שלוחנו ושלוח ב''ד משביעים אנו עליך שלא תשנה מכל מה שאמרנו לך, והוא פורש ובוכה על שחשדוהו במינות, והם פורשים ובוכים לפי שחשדו מי שמעשיו סתומין ושמא אין בלבו כלום, לשון רבנו משה. מעשה בצדוקי אחד שתיקן מבחוץ והכניס, ביציאתו היה שמח שמחה גדולה, פגע בו אביו, אמר לו אע''פ שצדוקים אנו מתייראים אנו מן הפרושים, אמר לו כל ימי הייתי מצטער על המקרא הזה כי בענן אראה על הכפורת אימתי יבא לידי ואקיימנו עכשיו שבא לידי לא אקיימנו. לא היו ימים מועטים עד שמת ומוטל באשפה והיו תולעים יוצאים מחוטמו. [הבתים — שערי עבודת יום הכפורים שער ראשון].
------
ומהם חמשה דברים העושה אותם אין חזקתו לשוב מהם, לפי שהם דברים קלים בעיני רוב האדם, ונמצא חוטא והוא ידמה שאין זה חטא. ואלו הן, א) האוכל מסעודה שאינה מספקת לבעליה, שזה אבק גזל, והוא מדמה שלא חטא ויאמר כלום אכלתי שלא ברשותו. ב) המשתמש בעבוטו של עני, שהעבוט אינו אלא כגון קרדום ומחרישה ויאמר בלבו אינם חסרים ולא גזלתי אותו. ג) המסתכל בעריות מעלה על לבו שאין בכך כלום, אומר וכי בעלתי או קרבתי, והוא אינו יודע שראיית העינים עון גדול שהיא גורמת לגופן של עריות, שנאמר ולא תתורו אחרי לבבכם ואחרי עיניכם. ד) המתכבד בקלון חברו ואומר בלבו שאינו חוטא, לפי שאין חברו
עומד שם ולא הגיע לו בשתו ולא ביישו, אלא ערך מעשיו הטובים וחכמתו למול מעשה חברו, או חכמתו, כדי (שיראם) [שיראה] מכללם שהוא מכובד וחברו בזוי. ה) החושד בכשרים, אומר בלבו שאינו חוטא לפי שהוא אומר מה עשיתי לו, וכי יש שם אלא חשד שמא [עשה שמא] לא עשה, והוא אינו יודע שזה עון שמשים אדם כשר בדעתו, לבעל עבירות, לר''ם. [הבתים — שערי תשובה שער רביעי].
------
והיו תולעין יוצאין מחוטמו. פי' משום שהריח ריח הקטורת קודם שהכניסו לפנים ולפנים. [תוס' רי''ד].
------
כמין קול נשמע בעזרה שבא מלאך וחבטו כול'. ובירושלמי [פ''א ה''ה] דייק אהא, בעון קומי ר' אבהו והא כת' וכל אדם לא יהיה באהל מועד, אפי' אותן שכת' בהן ודמות פניהם פני אדם לא יהיה באהל מועד, כלומ' היאך איקלע שבא מלאך וחבטו, והא קרא משמ' דאפי' מלאכים לא היה להם רשות ליכנס באהל מועד ביום הכיפורים, ומתרץ התם דקרא מיירי בשעה שהוא נכנס כדרכו, כלומ' בשעה שכהן גדול לא קלקל בכניסתו, והתם לא גרסי' בהאי לישנא בא מלאך וחבטו, אלא הכי גרסי' התם, יצא חוטמו מזניק תולעים וכמין פרסת רגל [עגל] בין מצחו. [תוס' ר''י הלבן].
------
שאילתא דמחייבין דבית ישראל למיקרי קרית שמע שחרית וערבית דכתיב בשכבך ובקומך בשכבך זו זמן שכיבה היינו ק''ש דערבית ובקומך זו זמן קימה היינו ק''ש דשחרית וכל מאן דזהיר בק''ש שחרי' וערבית כמאן דמקיים לא ימוש ספר התורה הזה מפיך וגו' [מנחות צ''ט:] דאמר ר' יוחנן משום רבי יהושע בן יהוצדק אפילו קרא ק''ש שחרית וערבית קיים לא ימוש ספר התורה הזה מפיך וצריך לכווניה דעתיה בפסוק ראשון [ברכות י''ג:] דתניא שמע ישראל ה' אלהינו ה' אחד ע''כ כוונת הלב דברי ר''מ ואמר רבא הלכתא כר''מ ואסיר לרמוזי בעייניה ולאחוויי באצבעתיה ולמיעסק בשפתיה בעידנא דקא קרי ק''ש [יומא י''ט:] דאמר רב שמואל אמר רב יצחק בר שמואל בר מרתא משמיה דרב הקורא ק''ש אל ירמוז בעיניו ואל יורה באצבעותיו ואל יקרוץ בשפתותיו ותניא ר''א חסמא אומר הקורא ק''ש ומרמז בעיניו ומורה באצבעותיו וקורץ בשפתיו עליו הכתוב אומר ולא אותי קראת יעקב משום דקא משוי ליה עראי ותניא ודברת בם בם ולא בתפלה אלא תפלה בלחש ד''א בם יש לך רשות לדבר ואין לך רשות לדבר בדברים אחרים מאי היא שיחת חולין ד''א בם עשם קבע ואל תעשם עראי וצריך לאגבוהי קליה כי היכי דשמעי אודניה מ''ט שמע כתיב [ברכות י''ג. ט''ו.] השמע לאזניך מה שאתה מוצא מפיך ואי קרא בכל לישנא נפיק ידי חובתיה דכתיב שמע בכל לשון שאתה שומע ולא מיבעי ליה למיגז במילתיה [שם ט''ו:] דתני רב עובדיה קמיה דרב ולמדתם שיהא למודך תם כדי ליתן ריוח בין הדבקים עני רבא בתריה כגון בכל לבבך על לבבך בכל לבבכם עשב בשדך ואבדתם מהרה על לבבכם הכנף פתיל אתכם מארץ א''ר חמא בר' חנינא כל הקורא את שמע באותותיה אפילו נתחייב גזר דינה של גיהנם מצננין לו גיהנם דכתיב בפרש שדי מלכים בה תשלג בצלמון אל תיקרי בפרס אלא בפרש אל תיקרי בצלמון אלא בצלמות. ברם צריך למימר אילו 
היכא דקרא ולא השמיע לאזניו מי נפיק ידי חובתיה אי לא 
או דילמא צריך למהדר מיקרא מרישא אי נמי קרא ולא דקדק באותותיה נפק אי לא נפק מיפלג פליגו בה ר' יהודה ור' 
יוסי דתנן [ברכות ט''ו.] הקורא את שמע ולא השמיע לאזנו ר' יהודה אומר יצא ור' יוסי אומר לא יצא קרא ולא דקדק באותותיה ר' יוסי אומר יצא ר' יהודה אומר לא יצא הילכתא מאי ת''ש [שם:] דאמר רב טובי אמר ר' יאשיה הלכתא כדברי שניהם להקל וכן הלכתא. [שאילתות פרשת ואתחנן שאילתא קמ''ג].
------
הקורא את שמע לא ירמוז בעיניו, ולא יקרוץ בשפתיו, ולא יראה באצבעותיו, כדי שלא תהא קריאתו עראי, ואם עשה כן אע''פ שיצא ידי חובתו הרי זה מגונה. לר''ם. [הבתים — שערי קריאת שמע שער שלישי].
------
כשקור' פרש' שמע לא יקראנה עראי שלא יקרוץ בעיניו ולא ירמוז בשפתיו ולא יורה באצבעותיו אלא יקרא קבע פ''א כך פשוט ביומא. ועוד פשוט ודברת בם יש לך רשו' לדבר ולא בדברי' אחרי'. [רבינו ירוחם נ''ג ח''ב].
------
הקורא שמע לא ירמוז ולא יקרוץ בפרק ראשון אבל בפרק שני מותר, ודברת בם בקריאת שמע מפני היראה ולא בתפלה אפי' מיראה וכבוד. [האגודה].
------
יש מורין בנענוע ראשם בשעה שמאריכין בדל''ת דאחד כפי המחשבה למעלה ולמטה ולארבע רוחות. ויש מפקפקים בדבר משום דתנן לא ירמוז בעיניו והרא''ש כתב דלא דמי להתם כי בכאן הרמיזה היא לצורך הכוונה לשון הטורים. [האגור סימן ק''ח].
------
בם ולא בתפלה — פירש [בשאילתות] בקרית שמע 
אתה קורא בקול רם, אבל לא בתפלה בקול [רם] אלא בלחש. בם יש לך רשות לדבר — ולפסוק מן התלמוד ולא בדברים אחרים. בם עשה קבע... אמר רבא המפסיק בשעה שקורא בתלמוד ושח שיחת חולין עובר בעשה, שנאמר ''ודברת 
בם'' (דברים ו', ז') בם יש לך רשות להפסיק ולקרוא קרית שמע ולא בדברים אחרים. פ''א ''ודברת בם'' — בם ולא בתפלה, שבק''ש אתה יכול להפסיק בין פרשה לפרשה ולהחזיר שלום לכל אדם, דתנן (ברכות פ''ב, מ''א) בפ' 
היה קורא ובפרקים שואל מפני הכבוד ומשיב שלום לכל אדם. ירושלמי (ברכות פ''ב, ה''א) רב הונא בשם רב יוסף ''ודברת בם'' — מכאן שיש לך רשות לדבר בם, אבל בתפלה אי אתה יכול להפסיק בין פרשה לפרשה ולהחזיר שלום, דתנן בפ' אין עומדין (פ''ה, מ''א) אפילו המלך שואל בשלומו לא ישיבנו. איכא דאמרי ולא בתפלה שלא יאריך בתפלה שחיי שעה היא לבטל התורה שהיא חיי עולם. [הערוך ערך בם]. מכין לפניו באצבע צרדה גמרא אמר רב יהודה צרתה דדא, מאי היא — אגודל — תוספתא (פ''א) אי זו היא אצבע צרדא — זו אצבע גדולה של ימין. בילמדנו סוף בא אל פרעה (תנחומא סוף בא) ושעור רצועה של יד, אמר ר''ל עד אצבע צרדה, ומאי צרדה — אמצעית — פירוש היא אצבע הארוכה. [הערוך ערך צרדה]. עמוד והפג אחת על הרצפה — ולמה נקרא שמה רצפה — שהיה עשוי קרקע עזרה מאבני שיש חשובים קטנים מגוונים הרבה והיו רצופין ונקראין כאחד. [הערוך ערך רצף].
------
בפרק ג' דמגילה דרש רבי יהודה איש כפר נביריא ואמרי לה איש כפר גבור חיל, מאי דכתיב לך דומיה תהלה סמא דכולה משתוקא כי אתא רב דימי [אמר] אמרי במערבא מלה בסלע משתוקא בתרין. גרסינן בתחילת אגדה דשמואל ובתחלת מדרש תהלים הנקרא שוחר טוב ובשלהי מסכת ברכות ירושלמי [פ''ט ה''ה] עת לעשות לה' הפרו תורתך רבי נתן מסרס קראי הפרו תורתך עת לעשות לה' רבי חלקיה בשם רבי סימון העושה תורתו עיתים הרי זה מיפר ברית מה טעם הפרו תורתך עת לעשות. תני רבי שמעון בן יוחאי אם ראית את הבריות שנתיאשו מן התורה עמוד והתחזק בהן ואתה מקבל שכר כולם מה טעם הפרו תורתך עת לעשות הילל הזקן היה אומר בשעה דמכנשין פזר ובשעה שמפזרין כנש וכן היה הילל אומר אם ראית התורה שהיא חביבה על ישראל והכל שמחים בה פזר ואם לאו כנש. א''ר אלעזר מה התינוק הזה צריך לינק בכל שעות שביום כך כל אדם מישראל צריך לייגע בתורה בכל שעות שביום. רבי יונה ב''ר יוסי בן גיורא כל פטיטיא בישין ופטיטי דאורייתא טבין. כל ברכיא טבין וברכיא דאורייתא בישין.
פירש רבינו שמואל דוד אמי ז''ל, כל שיחה בטילה וכל הדברים יגעים ורעים, [כי] ברוב דברים לא יחדל פשע. אבל דברים שאדם מרבה לדבר בדברי תורה טובים. כל כרביא, פירוש חרישות, שאדם חורש כאן מעט וכאן מעט כדי שלא להכחיש את הקרקע טוב, אבל חרישת התורה שפעם לומד [ופעם] יושב בטל, אותן חרישות רעות. אלא בתורתו יהגה יומם ולילה.
ואחי הרב רבי מאיר פירש משמו, כל חרישות (טוב) [טובים] לקרקע, כשחורש לאחר הקציר והופך את התלמים ומניח כך עד זמן חרישתו לזרע, טובים הם לקרקע (ומשביחו) [ומשביחין אותו]. אבל חרישת התורה שלומד ומניח ואינו חוזר כל שעה עליה רע ומביאו לידי שכחה.
וכמדומה לי אני הסודר ששמעתי מפיו כל חרישות טובות כמו [מגילת אסתר ד'] החרש תחרישי, טובים הם. דסמא דכולא משתוקא. וכרביא (מפנה) [מכנה] לחרישה וחרישה לשתיקה. אבל חרישת התורה, השתיקה, אפילו מהרהר ואינו מוציאם בפה, רע הוא. כדאיתא בפרק בכל מערבין [עירובין נ''ד ע''א] דאמר שמואל לרב יהודה שיננא פתח פומך קרי פתח פומך תני כי היכי דתוריך חיי ויתקיים תלמודך בידך דכתיב כי חיים הם למוצאיהם [אל תקרי למוצאיהם אלא] למוציאיהם [למוציאיהם] בפה.
וגרסינן בפ''א דסדר יומא [י''ט ע''ב] תנו רבנן ודברת בם עשה אותם קבע ואל תעשה אותם ארעי ואמר רבה השח שיחת חולין עובר בעשה. ואמרו עליו [סוכה כ''ח ע''א] על רבי אליעזר הגדול שתפס מדות רבו רבי יוחנן בן זכאי שלא שח שיחת חולין ולא מצאו אדם יושב ודומם אלא יושב ושונה. הרי כל פטטיא בישין ופטטייא דאורייתא טבין. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יהודה איש כפר נביריא].
------
תוד''ה בם ולא בתפלה וכו' על עקיבו לא יפסיק. נ''ב גיליון, ועוד יש מפרשים בם ולא בתפלה כדאמרינן מפסיקין מד''ת לק''ש ואין מפסיקין לתפלה ע''כ. ונ''ב וכ''פ הערוך בערך בם ולא בתפלה בק''ש אתה קורא בקול רם אבל לא בתפלה בקול אלא בלחש. בם יש לך רשות לדבר ולפסוק מן התלמוד, ולא בדברים אחרים. בם, עשה [אותם] קבע. אמר רבא המפסיק בשעה שקורא בתלמוד וסח שיחת חולין עובר בעשה שנאמר ודברת בם, בם יש לך רשות לדבר (ולא בדברים אחרים) להפסיק ולקרא ק''ש ולא בדברים אחרים. פירוש אחר, בם ולא בתפלה, שבק''ש (דתנו) יכול להפסיק בין פרשה לפרשה ולהחזיר שלום לכל אדם, דתנן בפרקים שואל מפני הכבוד ומשיב שלום לכל אדם. ירושלמי ר' הונא בש''ר יוסף מכאן שיש לך רשות לדבר בם, אבל בתפלה אפילו המלך שואל בשלומו לא ישיבנו. איכא דאמרי ולא בתפלה, שלא יאריך בתפלה, שחיי שעה היא לבטל תורה שהיא חיי עולם ע''כ. מחוטמו פירש רש''י שהוא ראשון לאיברים. ור''י פירש לפי שהריח מקטורת, שלא נעשית כמצותו. שבא מלאך וחבטו על פניו. והא דאמרינן וכל אדם לא יהיה באהל מועד, אפילו מלאכי השרת שכתוב בהם ופניהם פני אדם. וי''ל כיון שלא נעשית ההקטרה כמצותה לא נזהרו עליו. פרק ראשון. לאו דוקא פרק ראשון. דא''צ כונה אלא פסוק ראשון. צרתה דדא ומאי ניהו גודל. פירש רש''י צרתה של זו אצבע שהיא צרה לזו ומאי היא זו גודל וכו' ולא נהירא, שאינו נשמע קולו יפה. ומפרש ר''י צרה דדא היא אמה שהיא צרה לאצבע, והיה מחבר גודל לאצבע בחזקה, ושמטה ומכה בכפו. ובכך היה קולו נשמע יפה. וכן יסד הפייטן, עולם מלא באצבע צרדא הכילו. ויסד על מה שנאמר וכל בשליש עפר הארץ. ואמרינן במדרש בשלישי שבאצבעות, דהוא אמה. מדד כל העולם כולו. אלמא צרדא הוא אמה. [תוספות רבינו פרץ].
------
שורש קבלת חכמים וסוד ומוסר ומשפיל רוחו. הבא לקבל דברי חכמים כמו שותה בצמא את דבריהם ויש להשפיל רוחו לשמוע מן הקטן כגדול כדאי' בספרי מנין שאם שמע אדם מפי קטן שיהיה בעיניו כשומע מפי חכם וכו' ת''ל אשר אנכי מצוה אתכם דברי חכמים כדרבונות וגו' נתנו מרועה אחד ואמר בפ' א' דברכות העוב' על דברי חכמים חייב מיתה ואמרי' בחלק ובערכין כי דבר ה' בזה אפי' דבור אחד ועל דבריהם נכרת ברית כדאמרינן בנדרים ואמרינן בפ' ג' דברכות (ד' י''ט) כל מה שאמרו חכמים אסמכיינהו על לאו דלא תסור מכל הדברים אשר יגידו לך ימין ושמאל בספרי אפי' נראין בעיניך על ימין שהו' שמאל ועל שמאל שהוא ימין שמע להם, ותנן והוי מתאבק בעפר רגליהם וכששמע מעט חוזר כמה פעמי' כדאמרינן בע''ז (ד' י''ט) צייד הרמאי יחרך משבר כנפיו, בספרי אם שמור תשמרון תלמיד למד שנים או שלשה דברים ביום נמצא עשיר לאחר זמן וקובץ על יד ירבה ר' ישמעאל או' נפש רעבה כל מר מתוק מוציאה קמח בפני עצמה סובין בפני עצמה קיבר בפני עצמה כך יושב ושונה איש פלוני מתיר איש פלוני אוסר ר''ע או' שתה מים מבורך תחלתו אינו יכול להוציא טפת מים כך מי שלא למד בתחלתו אלא מה שמכניסין בתוכו ונוזלי' מתוך בארך, לבסוף באין תלמידי' ולומדים ממנו יפוצו מעינותיהם חוצה, ואמרי' בפ''ב דע''ז (ד' ל''ה) כי טובים דודיך מיין עריבים עלי דברי דודים מיינה של תו' ואמרי' בכל התלמו' איידי דאתייה מדרשא אקדמה כמו בריש יבמות דקודשא ב''ה אמ' שמעתא מכולהו רבנן במס' חגיגה וכן בריש גיטין (ד' ו') אביתר בני כך הוא אומר ובתנחומא ר''א בני אומ' פרה בת שתים, ואמרי' בברכות אגרא דשמעתתא סברא ואמ' לפום צערא אגרא, בפ''א דברכות (דף ה') ואתנה לך את לוחות האבן זו תורה והתורה זו משנה והמצוה זו מצות אשר כתבתי אלו נביאים להורותם זה תלמוד מלמד שכולם נתנו למשה בסיני ובכריתות בפ' אמרו לו (דף י''ג) ולהורות אלו הוראות את כל החוקים אלו המדרשו' אשר דבר ה' זה הלכה ביד משה זה תלמוד הרי קבלת חכמי' כל התורה אם אינו יכול ללמוד תלמוד ילמוד מדרשים או מקרא או חומש רק שלא ישב בטל ודברת בם ולא בדברים בטלים כדאמרי' ביומא (ד' י''ט) ובספרי למוד מדרש הלכות ואגדות כי לא על הלחם לבדו זה מדרש כי על כל מוצא פי ה' יחיה האדם אלו הלכות ואגדו' כי אם שמור תשמרון אם שמור אדם מד''ת כשם שראשוני' מתקיימין כך אחרונים מתקיימין לעשות' למד אדם תורה הרי מצוה אחת למד ושמר ועשה הרי אין למעלה הימנו רצונך שתכיר את מי שאמר והיה העולם למוד האגדה שמתוך כך אתה מכיר את מי שאמר והיה העולם. בתורת כהנים אם בחקתי תלכו שתהיו עמלים בתורה תשמרו ועשיתם הלומד לעשות אם לא תשמעו ולא תעשו כל שאינו לומד אינו עושה לסוף מואס באחרים לסוף מואס בחכמים לסוף אינו מניח אחרים לעשות לסוף אינו מודה במצות שנתנו למשה בהר סיני לסוף כופר בעיקר בפ' בתרא דברכות (ד' ס''ג) בשעת המפזרים כנס בשע' המכנסים פזר יפוצו מעינותיך חוצה וקיים מ''ח דברים שהתורה נקנית בהם הולך אל חכמים יחכם וקיים קבלת חכמים לשמוע דבריהם ותוכחותם ומנהגם זהו סוד ואת ישרים סודו לדמות דבר ולפלפל ולהשוות הכל. לאחד מאלף תגלה סודך מה שידעו שנים אפשר להסתיר שלשה ידעו הכל נאמן רוח מכסה דבר סוד חכמים שומע מוסר וימנע מלעשות עוד על כן יקבל מוסר באהבה הוכח לחכם ויאהבך כדאמרי' בערכין (ד' ט''ז) החזק במוסר אל תרף יסר בנך ויניחך שמע בני מוסר אביך. [הרוקח הלכ' חסידות].
------
הפורש מן התורה אפילו זקן מופלג עובר בלא תעשה 
שנא' (דברים ד' ט') ופן יסורו מלבבך כל ימי חייך והודעתם לבניך ולבני בניך ותנן במסכת אבות (פ''ג מ''י) כל השוכח דבר אחד ממשנתו מעלה עליו הכתוב כאילו מתחייב בנפשו שנאמר השמר לך ושמור נפשך מאד פן תשכח את הדברים אשר ראו עיניך, יכול אפילו תקפה עליו משנתו תלמוד לומר ופן יסורו מלבבך הא אינו מתחייב עד שישב ויסירם מלבו, ובפרק שתי הלחם (מנחות צ''ט ב') אמרינן שעובר בשני לאוין שהרי כל מקום שנא' השמר פן ואל אינו אלא לא תעשה (עי' יראים סי' שנ''ט). גרסינן בפרק קמא דכתובות (ה' ב') תנו רבנן אל ישמיע אדם לאזניו דברים בטלים מפני שהם נכוות תחילה לאברים, וביומא פרק קמא (י''ט ב') גרסינן אמר רבא השח שיחת חולין עובר בעשה דתנו רבנן ודברת בם ולא בתפלה ודברת בם ולא בדברים אחרים, פירש רב אחאי (שאלתות ואתחנן קמ''ג) [בדברי] תורה בקול רם אבל תפלה בלחש שנ' (שמואל א' א' י''ג) וקולה לא ישמע, ובירושלמי (ברכות פ''ב ה''א) מפרש בקרית שמע אתה יכול לדבר בין הפרקים, ולא בתפלה כלל (ברכות י''ג א' תד''ה ובאמצע). גרסינן בפרק ג' דיומא (ל''ח ב') אמ' רב כל המשכח דבר אחד מתלמודו גורם גלות לבניו שנאמר (הושע ד' ו') ותשכח תורת א%להיך אשכח בניך גם אני, א''ר אבהו אף מורידין אותו מגדלותו שנאמר (שם) כי אתה הדעת מאסת ואמאסך מכהן לי. [סמ''ג לאוין סימן י''ג].
------
שלא לפרוש מן התורה [נוסח סמ''ק מצוריך, ולהסיר מלבבו] דכתיב (דברי' ד') רק השמר לך ושמור נפשך מאד פן תשכח את הדברים אשר ראו עיניך ופן יסורו מלבבך כל ימי חייך ביושב ומסיר מלבו הכתוב מדברא) וגם אמרו חכמים (כתובות דף ה' ויומא י''ט ול''ח) השח שיחת חוליןב) עובר בעשה. שנאמר, ודברת בם ולא בדברים אחרים. וגם בלאו דפן יסורו מלבבך כל ימי חייך. [סמ''ק סימן ט''ו]. א) (אבות דף ח') ואפילו זקן גדול. ב) פי' דבר גנאי וקלות ראש. [הגהות רבינו פרץ על הסמ''ק סימן ט''ו].
------
והשח שיחת חולין עובר בעשה שנא' ודברת בם ולא בדברים בטלים. [אהל מועד שער ראשית חכמה דרך ו'].
------
(משנה) בקש להתנמנם, בלילי יום הכיפו'. באצבע צרדה, באותו אצבע שסמוך לאגודל, שדוחק הצרדה עם האגודל ומכהו על פיסת ידו ועושה קול גדול. עמוד והפג אחת על הרצפה, כלומ' הפג שנתך בדבר אחר כאן על הרצפה שתעסוק בדבר אחר. ט''ן עמוד והפג כלומ' דליקו[ם] לצוותא בעלמ' לבדוחי דעתיה פעם אחת על הרצפה. זמן שחיטה, של תמיד של שחר. (גמרא) דאגודל, כלומ' צרה של אגודל. מחוי רב הונא, באי זה ענין היו מכין לפני כהן גדול בליל יום הכיפו'. בכוליה בי רב, בכל הישיבה. על חדת, מה שהיו אומ' עמוד והפג, על דבר חדש (היה) [היו] או' לו שיעשה דבר חדש דבדיחה דעתיה. דקידה, היינו מילתא דלא שכיחא. אם ה' לא יבנה בית שוא עמלו בוניו בו, כלומ' לשוא היו עומלין (הבולים) [הבונים] אם לא מה' הדבר, שמראין לו שיכוון לבו לשמים ש[ב]הקב''ה הדבר תלוי. מיקירי ירושלים, ממכובדין שבירושל' היו עושין כן שלא היו ישינין כל הלילה, אלא שחוטאין, שבאין לידי פריצות שלא היו ישינים לא אנשים ולא נשים. קול הברה, קול שאונם. תרגומא נהרדעא, דמאי גבולין דקתני שהיו עושין כן, נהרדעא. וקב''ה מאי אמ', דהיכי מכריען לכף זכות. [פירוש רבינו אליקים].
------
ביקש להתנמנם, פירחי כהונה מכין לפניו באצבע צרדה, ואו' לו אישי כהן גדול עמוד והפג אחת על הרצפה, ומעסיקין אותו עד זמן שחיטה. מאי צרדה, אמ' רב יהוד' צרה דדא, מאי היא גודל. פי' האצבע הארוכה הנקראת אמה, שהיא שליש לגודל, היא צרתה שלגודל, שהכופף אצבעו לתוך אצבעותיו יבא הגודל מכוון כנגדה, והיה מכה שניהן זו בזו ומוציא קול מביניהן. מחוי ליה רב הונא ואזיל קליה בכוליה ביה רב. — והפג אחת על הרצפה, אמ' רב יצחק על חדת מאי היא, דאמרי ליה אחוי קידה. פי' זהו חדת, דבר חדש שאין בני אדם יכולין לעשותה, שהיה נשען על ראשי גודל ידיו ורגליו וכורע ומשתחוה (וכורע) ומנשק את הרצפה, והיה מפיג שנתו על ידי קידה זו. — ומעסיקין אותו, תנא אין מעסיקין לא בנבל ולא בכינור אלא בפה, ומה היו אומ' [תהלים קכ''ז] אם י''י לא יבנה בית. מיקירי ירושלם לא היו ישינין כל הלילה, כדי שישמע כהן גדול קול הברה ולא תהא שינה חוטפתו. [פסקי הרי''ד].
------
ובכל ליל יום הכפורים יושב ודורש ודורשין לפניו בקש להתנמנם פרחי כהונה מכין לפניו באצבע צרדה ואומר' לו אישי כ''ג עמוד והצטנן מעט על הרצפה. [ארחות חיים הלכ' סדר עבודת כהן גדול ביום הכפורים סימן נ'].
------
ביקש להתנמנם פרחי כהונה מכין לפניו באצבע צרדה ואומרים עמוד והפג על הרצפה. [האגודה].
------
ליל יום הכפורים לא היו מניחין אותו לישן כדי שלא יבא לידי קרי, אלא היה יושב ודורש או דורשין לפניו, והיו אומרין אם ה' לא יבנה בית שוא עמלו בוניו בו, לרמוז לו שיהא שלם לבבו עם ה' אלוקיו שאם לא כן כל טורח עבודתו אינו כלום. אם ביקש להתנמנם פרחי כהונה מכין לפניו באצבע צרדה ואומרין לו אישי כהן גדול עמוד והפיג אחת על הרצפה, כלומר שילך מעט על הרצפה כדי להפיג שנתו. והיו אומרין לו להראות להם קידה מפני שהיא עבודה קשה שהיה נועץ גודליו בארץ ושוחה ונושק הרצפה ועומד כמו שמוזכר במס' סוכה (נ''ג ע''א). מיקירי ירושלים לא היו ישנין כל הלילה כדי שישמע כהן גדול קול הברה ולא תהא שינה חוטפתו. [תלמיד הרשב''א].
------
@ כ' ע''א
לפתח חטאת רובץ, אנוסין הן מפני יצר הרע שמכשילן. תלת מאה ושיתי וארבע הוי, ימות השנה שס''ה, והשס''ד אית רשות לסטן (להסיטן) [להסטין] בשנה, ובציר יום אחד דהיינו יום הכיפו' דלית ליה רשותא לאסטוני. (משנה) תורמין, שתורם הכהן מן הדשן שעל גבי מזבח מלא קומצו כדלקמ' בפרק שיני [כ''ב ע''א], וההיא קמעא מנח אמדבחא ומובלע במקומו על ידי נס, והשאר מוציא חוץ למחנה במקום טהור. קרות הגבר, מפר' בגמ'. או סמוך לו בין מלפניו, כלומ' או שהיה מקדים מעט קודם לקרות הגבר או שהיה מאחר מעט מחצות לילה, לפי שכל עבודת יום הכיפו' אינה כשירה אלא בכהן גדול ואפי' הרמת הדשן להרים באותו יום, והיל' צריך לו להקדים שירים מחצות כי היכי דלא ליהוי ליה חולשא טפי בכמה עבודות דאיבעי ליה למיעבד. וברגלים, היו תורמין מאשמורה הראשונה מש' דנפישי קרבנות ציבור כולי יומא, ולפיכך היו מקדימין כל כך כדי לתקן הכל קודם שעלה עמוד השחר שהרי לא היתה קרות הגבר מגעת עד וכול'. (גמרא) אהיכא קיימי, כלומ' תרומה מאן דכר שמה במתני' בכל יום תורמין את המזבח, הא לא איירי אכתי בתרומת מזבח. איברים, של תמיד של בין הערבים. שפקעו, שקפצו. לא יחזיר, אותם על גבי המזבח. ואין מועלין בהם, אם נהנין מהן לפי שאינן חשובין, שכבר פסקה עבודת תמיד של בין הערבים, ומדפסקה עבודת תמיד מכלל דמהשתא לאחר חצות הגיע זמן לתרום את המזבח ואההי קתני תנא כי תנא בכל יום תורמין, מהמ' דעד חצות זמן הקטרה. כתיבה חד א', לאו מש' דתרי קראי נינהו דכתיבי הכי, אלא ברישא דפרשת צו את אהרן כת' על מוקדה על המזבח כל הלילה דהיינו הקטרת איברים של תמיד, וסמיך ליה ולבש הכהן וגו' והרים דכיון דכל הלילה כת' בין הקטרה להרמה שדינן ליה להא ולהא כמאן דכת' כל הלילה והקטיר וכל הלילה והרים, חציו להקטרת תמיד ומחצות ואילך זמן תרומת הדשן. [פירוש רבינו אליקים].
------
רש''י ד''ה לפתח חטאת וכו' מחטיאם בעל כרחם. ונ''ב ספר אחר, תלת מאה ושיתין וארבע, לפי שנת החמה קאמר ע''כ. ביומא דכיפורי לית ליה רשותא וכו'. יש מדרש, ויהי היום ויבואו בני אלהים דהוי יום הכיפורים, משמע דביומי דכיפורי אית ליה רשותא לשטוני, והכא אמרינן דלית ליה רשותא לשטוני. וי''ל דמדרש סובר דאיוב מאומות העולם ובאומות העולם יש לו רשות לשטוני, אבל הכא מיירי בישראל דלית ליה רשות לשטוני. מה שכתב רש''י בד''ה לפתח חטאת וכו' נ''ב גיליון ויש מפרשים כמו שכתב התרגום ביומא דדינא חטאך נטיר ע''כ. [תוספות רבינו פרץ].
------
לפתח חטאת רובץ. יצר הרע מחטיאם על כרחם. [רבינו אברהם מן ההר].
------
והרב רבי יצחק בן גיאת כתב, שתוקעין בשופר, כדי לערבב את השטן, דאמרינן בפרק קמא דיומא (כ' ע''א) שהשטן יש לו רשות להשטין כל ימות השנה, חוץ מיום הכפורים, שאין לו רשות, שנאמר (זכריה ג', ב') יגער ה' בך השטן, בגימטריא שס''ד, כמנין ימות החמה פחות יום אחד, שהוא יום הכפורים, ולמוצאי יום הכפורים ירצה להשטין, וקול השופר מערבבו, שופר, נוטריקון אין שטן ואין פגע רע. ואל יקשה מה שכתוב באיוב (א', ו') ויהי היום ויבאו בני האלהים להתיצב על ה' ויבא גם השטן בתוכם. ותרגם המתרגם והוא ביום דינא רבא יום שבוק סורחנייא אתו כיתי מלאכיא למיקם בדינא קדם ה'. שמשמע שהוא משטין גם ביום הכפורים, יש לומר, כי קודם מתן תורה היה משטין, אבל כיון שנתקדש יום זה. וניתנו בו הלוחות, והוא יום מחילה וסליחה, אינו יכול להשטין, ועליו נאמר (משלי ט''ו, י''ח) איש חמה יגרה מדון, איש חימה בגימטריא השטן. [אבודרהם סדר תפילת יום הכפורים].
------
ואת כל הרשעים ישמיד. י'ש'מ'י'ד' ימים בשנה, לבד יום הכיפורים. [סידור חסידי אשכנז].
------
ובמויו''כ מנהגינו לתקוע אחר תפלת ערבית סימן א' בשופר בלא ברכה ושמעתי משום שהשטן ביו''כ לית לי' רשותא לאסטוני ובמיוה''כ בחזרתו מגערין בו ואמר רבינו האי בתשובה לא מצאתי טעם אלא דומה שהוא זכר ליובל ביוה''כ תעבירו שופר בכל ארצכם ולפי שאינו ברור חשבון זמן היובל התקינו בכל שנה ושנה זכר היובל. יהי רצון שיבנה הבית במהרה בימינו אמן. [עשרת הדברות לבעל העיטור הלכ' יו''כ בסופו].
------
השטן בגימטריא שס''ד כי ביום הכיפורים אין לו רשות להסטין ודוקא עבירות שנעשו בו ביום. [האגודה].
------
בכל יום תורמין את המזבח מקרות הגבר, מאי קרות הגבר רב אמר קרא גברא, ר' שילא אמר קרא תרנגולא — ''ויסעו מעציון גבר'' (דברים ב', ח') תר''י ונטלו מכרך תרנגולא. [הערוך ערך גברגב].
------
על גבי המזבח, ועושין ממנה תפוח תל גבוה, כמו שעושין מן ענבים הנדרכין, והוא באמצע המזבח, ופעמים שהיו עליו כשלש מאות כור, ובכל יום ויום בחול תורמין בקריאת הגבר, דהיינו קרא גברא, והוא שומר בית המקדש או מגדל, שקורא סמוך [לעלות] השחר, עמדו כהנים על (מעמדכם) [עבודתכם] ולויים בדוכנכם וישראל למעמדם, והיה קולו נשמע בשלש פרסאות, ולפי שלא היה להם בחול קרבנות מרובות, אם יקחו שעה אחת מן היום לפנות הדשן לא היו חוששין להקדים, לפי שהיום מספיק לקרבנות היום, ביום הכפורים דאיכא חולשא דכהן גדול, לפי שכל עבודת יום הכפורים אינן כשרות אלא בו, וצריך שישכים הכהן לסדר מערכתו בהשכמה, בעוד שהוא חזק ואינו חלוש מתענית, וממהר שאר עבודות בהשכמה עד שלא יחלש, וסידור מערכה לא היה אפש' למעבדה עד שיפנה כל הדשן [אל] התפוח, לפיכך מקדימין מחצות לילה, ברגלים דנפישי ישראל ונפישי קרבנות, ורב הדשן במקום המערכה, מקדימין לתרומת הדשן ממשמורת הראשונה, דכל הלילה הוא כשר לתרומת הדשן, מאותן... כיון, כל הלילה דוהרים את 
הדשן, ואם היו שם איברים שלא היו מעוכלים לגמרי, היו עושין להם מערכה אחרת לעכל אותם, כדתנן בפרק טרף בקלפי [מ''ג ע''ב] בכל יום היו שם ד' מערכות והיום חמש. [רבינו יהונתן מלוניל].
------
מתני'. בכל יום תורמין את המזבח מקרות הגבר או שסמוך לו, בין מלפניו בין מלאחריו, וביום הכיפורים מחצות, וברגלים ממשמרה הראשונה, ולא היתה קרות הגבר מגעת עד שהיתה עזרה מליאה מיש'. מנהני מילי, אמ' ר' יוח' ממשמע שנ' [ויקרא ו'] כל הלילה, איני יודע שעד הבקר, מה ת''ל עד הבקר, תן בוקר לבוקרו של לילה. פי' כיון דכת' היא העולה על מוקדה על המזבח כל הלילה, פשיט' ודאי שזמן ההקטרה היא עד הבקר ואחרי כן ירים את הדשן, השתא דכת' עד הבקר קרא יתירה בא ליתן בקר לבוקרו של לילה, שלא יקטיר עד הבקר ממש, דהיינו האיר מזרח שהוא בוקרו שללילה, אלא קודם לכן, ולא פירש במה יקדים, והילכך לפי צורך שעה יעשו בכל יום מקרות הגבר או סמוך בין מלפניו בין מלאחריו סגי. ביום הכיפורים דאיכא חולשא דכהן גדול עבדינן בחצות, ברגלים דנפישי ישראל ונפישי קרבנות עבדינן ממשמרת הראשנה, כדקתני ולא היתה קרות הגבר מגעת עד שהיתה העזרה מליאה מיש'. מאי קרות הגבר, רב אמ' קרא גברא, ורב שילא אמ' קרא תרנוגלא. פי' קרא גברא זהו גביני כרוז. כדתניא, גביני כרוז מהו אומ', עמדו כהנים לעבודתכם ולוים לדוכנכם וישראל למעמדכם, והיה קולו נשמע כשלש פרסאות. מעשה באגריפס שהיה מהלך בלילה ושמע קולו כשלש פרסאות וכשבא לביתו שיגר לו מתנות רבות. [פסקי הרי''ד].
------
שיסיר הכהן הדשן בכל יום ויום מעל המזבח, וזהו שנקרא תרומת הדשן שהיתה נעשית בכל יום, שנאמר [ויקרא ו'] ולבש הכהן מדו בד וגומר, והרים את הדשן. משרשי מצוה זו מה שכתבנו למעלה להגדיל כבוד הבית ולהדרו בכל יכלתינו מן הטעם שאמרנו שם. ונוי הוא למזבח לפנות הדשן ממקום שראוי להדליק בו האש, ועוד שהאש דולק יפה כשאין תחתיו דשן. מדיני המצוה מה שאמרו זכרונם לברכה [יומא כ''ג ע''ב] שהרמת הדשן היא עבודה מעבודות הכהונה. ובגדי הכהונה שהיו תורמין בהן הדשן היו פחותין מן הכלים שמשמש בהן שאר עבודות, שנאמר [שם] ופשט את בגדיו ולבש בגדים אחרים. ואף על פי שפסוק זה נאמר בהוצאת הדשן אל מחוץ למחנה, מכל מקום גם בתרומת הדשן, דהיינו כשמסלק אותה מעל המזבח ומורידה לרצפה שאצל המזבח, יש לנו ללמוד גם כן שאין ראוי לעשות אותה מלאכה באותן בגדים שהוא משמש. ונאמר בזה על דרך משל, בגדים שבשל בהן קדירה לרבו אל ימזג בהן כוס לרבו. ואימתי תורמין הדשן בכל יום, מישעלה עמוד השחר, ובמועדים משליש האחרון של לילה, וביום הכפורים מחצות הלילה. וכיצד תורמין אותה, מי שזכה ובא גורלו להסירה טובל ולובש בגדי הרמה ומקדש ידיו ורגליו, והיו אומרים לו אחיו הכהנים הזהר שמא תגע בכלי עד שתקדש ידיך ורגליך, ואחר כך לוקח המחתה, ושל כסף היתה, נתונה במקצועות בין כבש למזבח במערבו של כבש, ונוטל את המחתה ועולה לראש המזבח ומפנה את הגחלים הילך והילך, וחותה מן הגחלים שנתאכלו בלב האש ויורד למטה לארץ, והופך פניו לצפון ומהלך בארץ למזרח הכבש כמו עשר אמות כלפי הצפון וצובר את הגחלים שחתה על גבי הרצפה רחוק מן הכבש שלשה טפחים במקום מוראת העוף ודישון מזבח הפנימי והמנורה. וחתיכה זו שחותה במחתה ומוריד לרצפה אצל המזבח היא המצוה של כל יום. ואחר שיורד זה שתרם רצין אחיו הכהנים ומקדשין ידיהם ורגליהם במהרה ונוטלין את המגרפות והצינורות ועולין לראש המזבח וגורפין את הדשן מכל צידי המזבח, ועושין ממנו ערימה על גבי תפוח, והוא מקום מן המזבח שנקרא כן. וכשאותו תפוח היה גדול מורידין ממנו קצת למטה בכלי גדול מחזיק לתך שנקרא פסכתר, ועומד שם עד שמוציאין אותו כולו מחוץ למחנה. ויתר פרטיה במסכת תמיד ויומא [כ' ע''א—כ''ד ע''ב]. ונוהגת בזמן הבית בזכרי כהונה. ועובר עליה ולא הסירה כמצותה ביטל עשה. [ספר החינוך מצוה קל''א].
------
ובחצות הלילה מפייסין לתרומת הדשן ומסדרין המערכה ומדשנין המזבח כדרך שעושין בכל יום על הסדר וקודם שיאור היום מקדש כ''ג ידיו ורגליו ותורם תרומת הדשן ומסדר חמש מערכות א' מערכה גדולה ושנית למערכת הקטורת ושלישית לקיום האש ורביעית לאיברים ופדרים שלא נתאכלו מבערב וחמישית למערכת מלא חפניו הקטרת. [ארחות חיים הלכ' סדר עבודת כהן גדול ביום הכפורים 
סימן נ'].
------
בי''ה תורמין מחצות. [האגודה].
------
בחצות הלילה היה מרים הדשן שמצות עשה היא להרים הדשן בכל יום שנא' (ויקרא ו') בסדר צו והרים את הדשן וגו', והיה חותה במחתה מן המאוכלות הפנימיות והופך פניו לצפון והולך בארץ למזרח הכבש כמו עשר אמות כלפי צפון, וצובר מה שחתה על גבי הרצפה רחוק מן הכבש שלושה טפחים, מקום שנותנין מוראת העוף ודישון מזבח הפנימי והמנורה כדאיתא בפ''ק דתמיד (כ''ח ע''ב) והיה נבלע במקומו בנס. והוצאת שאר הדשן הכתוב באותה פרשה אינה חובה בכל יום. הרמה זו צריך שיהא שיעורה לכל הפחות כדי מלא קומצו, דגרסינן בפרק בראשונה (יומא כ''ד ע''א) בעי ר' אבין תרומת הדשן בכמה מתרומת מעשר ילפינן לה או מתרומת מדין, פירוש דכתיב (במדבר ל''א) נפש מחמש מאות. אמר רב חנניה ת''ש נאמר כאן והרים ונאמר להלן במנחה והרים, מה להלן בקומצו אף כאן מלא קומצו. ומה שהיו מקדימין הרמת הדשן מחצות אע''פ שבכל יום לא היו תורמין אלא בקריאת הגבר או סמוך לו לפניו או מאחריו, כבר פירשו בגמ' הטעם משום דמדאורייתא מההיא שעתא חזי אלא משום חולשא דכהן גדול כדי שלא יצטרך לעבוד כל העבודות בבת אחת מקדים יותר משאר ימים כדאיתא בשלהי פ''ק דיומא (כ' ע''ב). ומכאן נראה מפורש שגם הרמת הדשן אינה כשרה ביום זה אלא בכהן גדול וכן דעת רבינו שמשון, ואם כן מקדש היה ידיו ורגליו קודם ההרמה שהרי כל כהן העובד היה טעון בבקר קדוש ידים ורגלים ואם לא עשה כן פסל כדאיתא בפרק הממונה (ל' ע''ב). ומה שלא מנו חכמים ביום הכפורים אלא עשרה קדושין היינו מפני שלא מנו אלא אותן של יום. ויש מרבותינו הצרפתים ז''ל שסוברין שהרמת הדשן כשרה בכהן הדיוט מפני שהיא עבודת לילה, ועוד שהרי לא מנו אלא עשרה קדושין. והסברא הראשונה נראית נכונה יותר, אלא שאין כאן מקום אריכות. ומה שהיה מקדש ידיו ורגליו בשחר בטבילה ראשונה ולא היה מספיק לו בקדוש של הרמת הדשן, יש לי לומר משום דקדוש נפסל בלינה דעמוד השחר כרבי דאית ליה הכי בזבחים (כ' ע''א) והלכה כמותו מחברו. ולרבי שמעון בן אלעזר דפליג עליה נמי יש לומר דכיון דטביל אף הוא מקדש, דכל הטבילות בקדושין היו, ובודאי לא היה טובל בהרמת הדשן דטבילה דיום הכפורים חדוש שלא מצינו כן בשאר ימות השנה, וביום גמירי בלילה לא גמירי. [תלמיד הרשב''א].
------
שנינו שם (כ' א') שתרומת הדשן היתה ביום הכיפורים מחצות לילה ואחר כך עושין סידור המערכה ודישון מזבח כדרך שעושין בכל יום כמו שביארנו במצות התמיד (עשה קצ''א—קצ''ב דף רי''ח בד''ו) עד שיגיע[ו] לשחיטת התמיד (ע''פ רמב''ם עבודת יוהכ''פ פ''ד רה''א). אמר להם הממונה צאו וראו אם הגיע זמן שחיטה אם הגיע הרואה אומר ברק ברקאי מתיא בן שמואל אומר האיר כל פני המזרח וזה שלמטה אומר לו עד שהוא בחברון כלומר אם הוא יום גדול כל כך שאתה יכול לראות חברון משם והרואה אומר הן ומפרש בירושלמי שכדי להזכיר זכות ישני חברון אומר כן, אחר כך הורידוהו לבית הטבילה (יומא כ''ח א'—ב' ורש''י), ואין אדם נכנס לעזרה לעבודה אפילו טהור עד שיטבול, וחמש טבילות טובל בו ביום וכולן בקדש על גג בית הפרוה חוץ מזו בלבד (ל' א') ות''ר בגמרא (ל''א א') חמש טבילות ועשרה קידושין כ''ג טובל ומקדש בו ביום וכולן בקדש על בית הפרוה חוץ מן הראשונה שהיתה בחול על גב שער המים ובצד לשכתו היתה. ואותן המים נמשכין מעין עיטם הוא מעין מי נפתוח האמור בספר יהושע (ט''ו ט') כך נראה לרבינו שלמה (שם ד''ה עין) שמשם הגבול משפע למזרח ולמערב והוא הגבוה שבכל ארץ ישראל, כי גם מקרקע העזרה היה גבוה עשרים ושלש אמות כמו שמוכיח שם. פרשו סדין של בוץ בינו לבין העם כדי שיכיר שעבודת היום בבגדי בוץ, ירד וטבל עלה ונסתפג הביאו לו בגדי זהב ולבש וקדש ידיו ורגליו מקיתון זהב, הביאו לו את התמיד קרצו, כלומר שחטו ברוב שנים (ל''ב ב') ומירק אחר שחיטה על ידו וקבל הדם וזרקו ואחר כך נכנס להיכל ומטיב חמש נרות ומקטיר קטרת של שחר ומטיב שתי נרות ומקטיר איברי תמיד והמנחה והחביתין והנסכים כמנהג של כל יום, ואחר התמיד מקריב את הפר ושבעה כבשים של מוסף היום (ע''פ רמב''ם שם) כרבי עקיבא דתוספתא (יומא פ''ג הי''ד) שנ' מלבד עולת הבקר אשר לעולת התמיד תעשו את אלה ואח''כ עבודת היום ואח''כ שעיר הנעשה בחוץ שנאמר שעיר חטאת אחד מלבד חטאת הכיפורים ואח''כ אילו ואיל העם ואימורי חטאת ואחר כך תמיד של בין הערבים עד כאן דברי רבי עקיבא בפרק בא לו (יומא ע' א'). [סמ''ג עשין סימן ר''ט].
------
בשחר סמוך לקריאת הגבר לפניו או מאחריו היה בא הממונה, ודופק אל פתח בית המוקד, ששם היו הכהנים ישנים והם פתחו לו. נטל את המפתח, ופתח הפשפש והוא השער הקטן שבין המוקד ובין העזרה, ונכנס לעזרה, ונכנסו אחריו הכהנים. [הבתים — שערי בית המקדש שער חמישי].
------
אהיכא קיימינן. בקונטרס עשה גרסא תנן התם, ור' הוה בעי לשנויי כגירסת הספרים כלומ' אהיכא קאי בכל יום תורמין את המזבח, הא לא איירי לעיל בהרמה ולא מידי, ומאי נקט ליה הכא דין דהרמת הדשן, אבל שינוייה דקא משני, אהא דתנן איברים שפקעו, לא אתי שפיר, דההיא משנה דסדר קדשים היא וסדר מועד קדים לסדר קדשים, מוהיה אמונת עיתך חוסן ישועות חכמה ודעת [ישעי' ל''ג], דרשינן במסכת שבת בפרק במה מדליקין [ל''א ע''א] עיתיך זה סדר מועד, חוסן זה סדר נשים, ישועות זה סדר נזיקין, חכמה זה סדר קדשים, ולא שייך לומ' אהא קיימינן, אלא אמאי דתנא ליה קודם. [תוס' ר''י הלבן].
------
איברים שפקעו מעל גבי המזבח קודם חצות יחזיר. בזבחים בפרק המזבח מקדש [פ''ו ע''א] שנוייה הך מתנית' ודייק עלה בגמרא, היכי דמי אי דאית בהו ממשא בהנהו איברים דפקעו, אפי' לאחר חצות נמי יחזיר, דהא לא שלטא בהו נורא, ואי דלית בהו ממשא כגון דאיעכלו לגמרי, אפי' קודם חצות נמי לא יחזיר, ומשני לא צריכא בשרירי, כלומ' דאינן מעוכלין לגמרי, וגם לית בהו ממשא לגמרי, אלא שלטה בהו נורא במקצתה. והתם משמ' דווקא שפקעו, אבל לא פקעו אפי' איעכול לגמרי, היה עושה בהן מערכה, ולמחר מקטירן עם תמיד של שחר. כל הלילה והקטיר. האי והקטיר לא הוה ידע ר' מהו, דלא כת' בההוא קרא והקטיר. [תוס' ר''י הלבן].
------
איברים שפקעו מעל המזבח קודם חצות יחזיר ומועלין בהן כו'. בפ' המזבח מקדש אמרי' היכי דמי אי דאית בהו ממש אפילו לאחר חצות נמי אי דלית בהו ממש אפילו קודם חצות נמי לא צריכי בשרירי. [תוס' רי''ד].
------
@ כ' ע''ב
ואי דאורייתא הוא, דמחצות ואילך להרמה, אלא ר' יוח' לא פליג אההיא דלעיל חציו להקטרה וחציו להרמה, דאם כן אליביה לא הוה ידעי' טע' מאי איברים שפקעו לאחר חצות לא יחזיר, אלא לאורויי קאתי, דההוא זמן דהרמה לא הוי זמן קבוע כדשמעי' במתני' דזמנין דאית ליה זמן אחר, אבל חציו להקטרה כדקאי קאי, ומסתברא דהכי הוא דקתני ממשמ' שנ' כל הלילה איני יודע דהיינו עד הבקר ת''ל בוקר לבוקרו של לילה. בוקרו של לילה, היינו משיעלה עמוד השחר, וקודם שיעלה עמוד השחר היינו בוקר לבוקרו של לילה, וקאמ' רחמ' תן לו להרמת הדשן בוקר כלומ' שתוסיף על בוקרו של לילה לצורך הרמת הדשן, והילכ' כיון דליכא שיעור לההוא בוקר דמוסיפין על בוקרו של לילה אלא בדידן תליא מילתא, מוספינן אנן על בוקרו של לילה כמה שנראה בעניינו שראוי להוסיף דבכל יום בקריאת הגבר וכול'. קרא גברא, שהיה שם אדם שהיה מנער בני המשמרה וא' עמדו כהנים לעבודתכם ולויים לדוכנכם, כדלקמ' בסמוך בברייתא וכדפר' רב. אבוב לחרי זמר (למרדאי) [לגרדאי] ולא קיבלוה מיניה, בתימ', משל הוא כלומ' כלי שיר שלועזין הרפא כשהיה מזמר לפני בני חורין והיה נאה להם ושומעין אותו בלבב שלם ועכשיו מזמר לפני גרדיים ולא חששו לקולו ולא קיבלוהו, הכי נמי לאשלי רברבי אמרי הא מילתא וקיבלוה ואת לא תקבל. רב, הוה אמורא דר'. נינח מר, כלומ' לישתוק מר דלא ניחא לי אמורא כוותך דאדם גדול את. אמ' ליה איתגרת ליה פוץ עמריה, משל הוא, אם נשכרת לאדם אחר אפי' אם הוא מצוה לך לנפץ צמרו נפוץ לו, להכי נקט צמר מפני שהוא מלאכת הנשים לשון גנאי, אף אני כיון שהתחלתי להיות אמורא שלך לא אחזור בי. מעלין בקודש, שלא היה שם אדם גדול כרב ואם היה מניחו לא היה לו אמורא כמותו. גביני כרוז, שם אדם שהיה מכריז בבית המקדש וא' עמדו כהנים כול'. וכבר אמ', כלומ' כבר היה מעשה בכהן גדול אחד שאמ' אנא השם. ונשמע קולו וכול', והיינו רבותא, דאע''ג דגבי כהן גדול איכא חולשא מעבודות שעבד כל היום קודם שהגיע לומ' אנא השם אפי' הכי נשמע קולו עד יריחו, (ולאילו) [ואילו] גבי גביני כרוז ליכא חולשא. והכא גבי יממא, גבי כהן גדול שאין קול אדם נשמע ברחוק ביום כבלילה, כדמפרש' בסמוך וגבי[ני] כרוז הוה מכריז (חלילא) [בלילה]. והאי חירגא לא שמיה, אותו דבר דק שנראה בשמש שמו לא [כך בתימ']. נשמע קול המונה של רומי, בכל העולם. ויש א' אף לידה, לא גרסי' והיינו כותיה דרב דאמ' קרא גברא, כדקתני בהדיא גביני כרוז מהוא. [פירוש רבינו אליקים].
------
אלא אמר ר' יוחנן ממשמעות שנא' כו'. עיין התם בפ' המזבח מקדש דמשבש המורה האי אלא ופריש בענינא אחרינא. אעפ''כ כהן גדול משובח ממנו כו'. קשיא לי דבפ''ג דתמיד תנן מיריחו היו שומעין קול גביני כרוז. [תוס' רי''ד].
------
תן לו בקר לבוקרו של לילה. דהיינו חצות, ובשרירי כדמשמ' בזבחים, דמשוה הפרשה, אבל מה שניתעכלו לגמרי הרמתן כל הלילה, (מעיקרא הוה משמע ליה דחלקהו חציו) ובהנך דנתעכלו, תנן במתנית' דברגלים היו מקדימין מאשמורה הראשונה, דהרמתן כל הלילה, ומעיקרא הוה משמ' ליה דחליקהו חציו להרמה, אפילו (כי) באותן דנתעכלו לגמרי, להכי הוה מתמה, ואי דאורייתא היכי מקדמינן. מ''ר. [תוס' ר''י הלבן].
------
ביום הכיפורים דאיכא חולשא דכהן גדול עבדינן מחצות. ומכאן הוה משמע שכהן גדול עצמו היה מרים את הדשן ביום הכיפורים כשאר עבודות היום שאינן כשרין אלא בו, מדקא מסיק חולשא דכהן גדול, דאי אחריני עבדי לה. מאי חולשא אית ליה, אם לאחר חצות ירימו, אבל הפייט יסד, הוקמו מחצות אפר לנערה הרים בפייס [דשן] הבערה, נראה ששאר כהנים היו מפיסין עליה כשאר ימות השנה, ונראה נמי לר' יותר ששאר כהנים היו מדשנין, דאם כהן גדול, אם כן הוה עביד טפי מעשרה קידושין וחמש טבילות, דתרומת הדשן נמי בעיא קידוש וטבילה, ואע''ג דאמ' לקמן [כ''ב ע''א] קידש לתרומת הדשן למחר אינו צריך לקדש שכבר קידש מתחילת עבודה, וקידוש קמא דכהן גדול ביום הכיפורים אינו משום קדושת היום, אלא משום דבשאר כל ימות השנה נמי אסור ליכנס לעבודה עד שיקדש, כדאמ' לקמן במכילתין [פ''ג מ''א] כל המטילין מים טעון קידושין וכשקידש להרמה לא היה צריך לקדש לתמיד, מיהו מדלא חשיב לקמן אותו קידוש ראשון וטבילה ראשונה אלא לשחיטת תמיד, מכלל שתרומת הדשן לא היתה בו ולא קידש וטבל עדיין באותו היום, ומהא (שחיטת התמיד) נמי דתנן במתניתין ומעסיקין אותו עד שהוא מגיע לזמן שחיטה, משמ' שזו היתה תחילת עבודתו שחיטת התמיד, ועוד מדקא חשיב לקמ' [כ''ב ע''א] ד' פייסות, [אי] תרומת הדשן נמי אינה כשירה בהדיוט ביום הכיפורים, אמאי מסדר להו לפייסות בסדר יומא, דאם כן דתרומת הדשן נמי בכהן גדול ביום הכיפורים הרי שום פייס לא היו ביום הכיפורים. [תוס' ר''י הלבן].
------
ברגלים דנפישי ישראל ונפישי קורבנות עבדינן מאשמור' הראשונה כדקתני לא הייתה קרות הגבר מגעת כול'. נר' לר' דהכי קאמ' ברגלים משום דנפישי ישראל ונפישי קורבנות והיו ממלאין את העזרה קודם חצות כדקתני לא הייתה קרות הגבר כול', לפיכך אילו היה ממתין עד חצות, לא היה יכול להוציא את הדשן, משום הדחק של ריבוי העם, להכי הוה מקדים, והיינו [דקא] מסיק טעמ', כדקתני לא היתה, אבל לפירוש הקונטרס דפירש טעמ' מפני ריבוי הדשן לא אתי שפיר מסקנא דמסיק, כדקתני לא היתה קרות הגבר מגעת כול'. רב אמ' קרא גברא. בירושלמי דמסכת סוכה [פ''ה ה''ה] גריס כרז כרוזא. ובירושלמי גריס וברגלים מחצות עד שלא יבואו לידי צמאון, ולא הוה ידע ר' מהו. [תוס' ר''י הלבן].
------
קרא גברא. מכריז הממונה על הכרוז, ואומר עמדו כהנים לעבודתכם. אבוב לחרי זמר. משל הוא, כלומר זמר נאה וערב לבני חורין ולא לפחותים. כך מה שאמרתי לך קבלה היא בטוב ואתה אינך מקבל על שאתה פחות. והבין ר' שילא, שהוא רב שהיה אצל ר' חייא דודו. ואמר ליה מר הוא רב נינח מר. כלומר שב לך בביתך שאיני כדאי שתתרגם לפני. והשיב לו רב זה המשל. איתגרת ליה פוץ עמריה. כלומר אם נשכרת לאדם לעשות עמו מלאכה היום עשה כל מה שיאמר לך שתעשה, ואפילו אם יאמר לך לעשות מלאכה בזויה כגון ניפוץ הצמר שהיא מלאכת נשים עשה לו. אף אני מאחר שהתחלתי להיות תורגמן בפניך אגמור. ולא מורידין. גנאי הדרשה היא שיקום פחות ממנו לגמור הדרשה. ושמעינן מהך עובדא דרב, שכשהתורגמן גדול מהחכם רשאי לשנות ולהוסיף על דבריו. וכן כתב הר''ם בתלמוד תורה פרק ד'. ומסתברא דהוא הדין אם התורגמן אביו של חכם שיוכל לשנות דרבו ואביו חדא דינא להו. וכ''כ הר''ם פרק ד' [ה''ג]. קול גלגל חמה. ידוע שהקול הוא דפיקת אויר. ובמקום שאין אויר אין קול. וקצת מהראשונים מחכמי האומות טעו בזה וחשבו שיש לגלגלים קולות ערבים. והעיקר שחכמי ברייתא זאת לא טעו בזה. ומשל הוא לכל מה שפעולתו חזקה וניגלית ונראית תיארוהו בלשון קול. תדע שהרי אמרו בזה ''וקול הנשמה שיוצאה מהגוף'', וודאי זה משל. [רבינו אברהם מן ההר].
------
אבוב לחרי — זמר, לגרדאי ולא קבלוה — פירוש כמו משל הוא אבוב שהיה לשרים גדולים — זמר, לאנשים פעוטים אינו ערב להן ולא מחזירין עליו. ''כנור ועוגב'' (בראשית ד', כ''א) תרגום בבלי וירושלמי כינרא ואבובא. ''כחלילים יהמה'' (ירמיה מ''ח, ל''ו) תרגומו כזמר אבובין דוי. [הערוך ערך אבוב]. איתגרת ליה — פוץ עמריה — פירש פעם אחת נשכר עני בן טובים אצל בעל הבית שלא היה מכירו, נתן לו צמר לנפצו ונעצב הנשכר שהגיע לזו הפחיתה, והרגיש בעל הבית וא''ל הניחהו, והשיב לו מאחר שנשכר הנח לנפץ הצמר. [הערוך ערך פץגא]. גביני כרוז מה היה אומר — עמדו כהנים לעבודתכם ולויים לדוכנכם וישראל למעמדכם והיה קולו נשמע לג' פרסאות — פירש שם אדם שהיה מכריז בשחר. [הערוך ערך גביני כרוז]. והאי חרגא לא שמיה, והיינו דאמר נבוכדנצר ''וכל דיירי ארעא כלא חשיבין'' (דניאל ד', ל''ב) — פירוש מה שמתנסר מן הרקיע שנראה בחמה. [הערוך ערך חרגא].
------
@ כ''א ע''א
ג' קולן הולך מסוף העולם ועד סופו וכו' עד וי''א אף רדיא — פירוש זה דומה לרדיא דתעניות בס''ג דפ' סדר תעניות האלו (כ''ה:) ושם מפורש דדמי לעגלא תולתא, והיינו ''קול התור נשמע בארצינו'' (שה''ש ב', י''ב) ופירוש תור היינו עגל שהוא עיגלא תולתא בן ג' שנים. [הערוך ערך רד ח]. צר לי המקום שאלין בירושלים — פירוש לא אמר אדם אין לי מקום ללון בירושלים שהמקום צר. [הערוך ערך לןגא].
------
ואסור לאדם לעבור תחת קיר נטוי או על גשר רעוע או לעמוד במקום סכנה (ע''פ רמב''ם רוצח ושמ''נ פי''ב ה''ו). ואסור להתייחד עם הגוים מפני שהם חשודים על שפיכות דמים ותניא במסכת ע''ז (כ''ה ב') לא יתלוה עמהם בדרך, פגע [ב]גוי בדרך מחזירו לימינו היו עולין במעלה או היו יורדין בירידה לא יהיה ישראל למטה וגוי למעלה אלא ישראל למעלה וגוי למטה שמא יפיל עליו דבר להמיתו ולא ישוח לפניו שמא ירוץ [את] גולגלתו, שאלו לאן אתה הולך ירחיב לו הדרך כדרך שהרחיב יעקב לעשו שנאמר עד אשר אבא אל אדוני שעירה (רמב''ם שם הל' ז'—ח' ע''ש). גרסינן בפ''ק דיומא (כ''א א') היוצא קודם קרות הגבר דמו בראשו רבי יאשיה אומר עד שישנה ויש אומרים עד שישלש ובאיזה תרנגול אמרו בתרנגול בינוני. עוד אמרו במסכת ע''ז אסור להתרפאות מן הגוי אלא במכה שבחוץ שאין בו סכנה וכל מכה שמחללין עליה את השבת אין מתרפאין מהן, ומותר לשאול לרופא גוי ויאמר לו דבר פלוני או עשב פלוני יפה לכך וכך תעשה אבל לא יקח ממנו, ואסור להסתפר מהם בייחוד שמא יהרגנו (ע''פ רמב''ם שם הל' ט'—י''א). והזכרתי מדברים אלו בהלכות ע''ז בספר מצות לא תעשה (סוף ל''ת מ''ה). [סמ''ג עשין סימן ע''ט].
------
עד שישנה, עד שיקרא שתי פעמ'. ובאיזה תרנגול אמרו, האי קודם קרות הגבר, אלמא דקריית הגבר היינו קרא תרנגולא. כיפני, שאינו ממהר לקרות יותר ואינו מאחר ל''א כיפני לא בחור ולא זקן. צפופים, כלומ' בדוחק. ומשתחוים רווחים, ובתלמוד ירושלמי כת' שכשהן מתפללין היו מרויחין כל כך שהיה בין כל אחד ואחד ד' אמות כדי שלא ישמע אדם תפילת חבירו. ונמשכין וכול', כלומ' אע''פ שכשהיו עומדין היו נמשכין י''א אמות אחורי בית קודש הקדשים מש' דוחק, אפי' הכי כשהיו מתפללין וחוזרין ובאין וכולן בעזרה לפני הבית כדי שלא יהא אחוריהן אל היכל ה' ומשתחוין, ואפי' הכי היו רווחין. ולא אירע קרי לכהן גדול ביום הכיפו', ואי קשיא הא מעשה דיוסף בן אילם מציפורי שאירע פסול בכהן גדול ומינוהו תחתיו, ת' לא משום טומאת קרי אלא כגון שנתזה צינורא של עם הארץ על בגדיו. לא נמצא פסול בעומר, דאי הוה ביה פסול לא איפשר באחרינא, שהרי העומר נקצר בליל שיני של פסח ולא בזמן אחר ועכשיו אין מוצ(י)אין אחר כמותו. [הא דלא נמצא] פסול בעומר ושתי (העומר) [הלחם] ובלחם הפנים, חשיבי ניסים. פתח במקדש, דקאמ' נעשו לאבות' בבית המקדש ומסיים בירושלם. ת' איכא תרתי אחרנייתא במקדש דתניא וכול', והני תרתי דבירושלם לא הויא בחושבנא. בקלנבו, מקום. שברי כלי חרס, כגון כלי חרס שבישלו בו את החטאת ונשבר כדכת' וכלי חרש אשר תבושל בו ישבר, ומש' בזיון קדשים מפני החטאת שניבלע בהן לא היו יכולין להוציאן חוץ לעזרה והיו נבלעין במקומן כדי שלא יזיקו לכהנים שהן יחיפין. ונבלעין במקומן, באותו מקום שהיו משליכין אותן דהיינו אצל המזבח, כדכת' והסיר את מראתו בנוצתה והשליך אותה אצל המזבח וגו'. פסולי' כמה הוו, ב' הנהו י' ניסין תלתא בעומר ובשתי הלחם ובלחם הפנים חשבינהו בחד נס. אפיק תרי, כדעבדי' דלא חשבינן הני ג' אלא בחד ועייל הני תרתי בדוכתייהו בליעה דכלי חרס ובליעה דמוראה ונוצה וכול' והוו י'. אי הכי, דפסולי חשבת בחד, בלועי[ן] נמי וכול'. לשום לחם חום ביום הילקחו, ביום הלקח לא כת' אלא ביום הלקחו מעל השולחן. אינו מן המידה, דבית קדשי הקדשים לא היה רחב אלא כ' אמה, וקיימ' לן די' אמות הוי מיכן לארון וי' אמות מיכן. כרובים בנס היו עומדין, כלומ' גופן של כרובים, (שהיה) [שהרי] רחב בית קדשי הקדשים לא היה אלא כ' וכל כנף של כרוב היה מחזיק ה' אמות דהיינו כנפים כ' אמות, צא וחשוב מעתה גופן של כרובים היכן עומדין, ובבבא בתרא בפרק המוכר פירות [צ''ט ע''א] מפרש ארון וכרובים ומפיק להו מקראי. ניסי דבראי קחשיב, ודישון מנורה ומזבח הזהב ניסי בראי נינהו שהרי מוציאין אותן חוץ לכותל ושם היו נבלעין. ניסי דגוואי הוא, שהרי עומד [היה] שולחן (היה) בהיכל. [פירוש רבינו אליקים].
------
ונמשכין אחת עשרה אמה אחורי בית הכפורת. הכא משמ' שברגל היו ישראל נכנסין חוץ מאחת עשרה אמה שלהן לי''א שלעזרת כהנים, והיו נכנסין לי''א אמות שאחורי [בית] הכפורת דרך חלל שבן המזבח לכותל עזרה עד שהיו מגיעין לאולם, ושוב דרך חלל שבין אולם לכותל עזרה, עד שהיו מגיעין לי''א דאחורי [בית] הכפורת, אבל בחלל [שבין] האולם למזבח, ודאי לא היו נכנסין, דהא אפילו כהנים בעלי מומין ופרועי ראש לא היו נכנסין לשם, כדתנן בתחילת טהרות [כלים פ''א מ''ח] בין האולם ולמזבח מקודש ממנה, שאין בעלי מומין ופרועי ראש ניכנסין לשם. [תוס' ר''י הלבן].
------
י' נסים במקדש [ע''ב] וה' דברים שחסרו במקדש שני. [האגודה].
------
ולא אירע קירי לכהן גדול ביום הכיפורים. אבל שאר טמאו' היו מאורעין כדלקמן [מ''ז ע''א] נתזה [צנורא] על בגדיו. לא נמצא פסול בעומר. כדפירש בקונטרס טעם משום דאין להם תקנה להביא אחר, ואע''ג דאמרינן בפירקין (ד)לעיל [ז' ע''א] היה עומד ומקריב מנחת העומר ונטמאת אומר(ין) ומביאין אחרת תחתיה, דמשמ' דיש תקנה להביא אחרת, [מכל מקום לא שכיח למצוא אחרת]. מאי דכת' על השלחן הטהור. ופשטיה דקרא דכת' טהור בשולחן ובמנורה יותר ממזבח, נר' לר' משום דשולחן ומנורה לא היה בו שום ליכלוך לעולם, דתשמישו שלשולחן לא היה אלא לחם, וכן במנורה אע''פ שהיה דשן נשאר, הרי היו נירות עשוי[ו]ת למנורה מקום שנותנין שם השמן ולא מגופה של מנורה, דכת' והעלה את נירותיה משמ' שהנירות היה מעלה להניח בהן שמן, והמנורה עצמה היתה מצוחצחת טהורה לגמרי, אבל במזבח החיצון היה בו עיכול איברים ופדרים, וכן במזבח הקטרת היה נשאר אפר של קטרת. [תוס' ר''י הלבן].
------
לא נמצא פסול בעומר. לפי שלא היו יכולים להביא אחר כדפירש רש''י. אע''ג דאמרינן לעיל גבי עומר, נמצאת בידו אומר ומביא אחרת תחתיה, מכל מקום לא שכיח למצוא אחרת. [תוספות רבינו פרץ].
------
צפופים. לשון צף. מרוב עם היו נדחקין איש לאחיו. רווחים. כשהם מתפללים ומשתחוים נעשה להם נס שמשתחוים בריוח עד שיש ד' אמות ביניהם, שלא ישמע וידויו של חבירו שלא יכלם. צר לי המקום. מזונותי דחוקים דירתי דחוקה. [רבינו אברהם מן ההר].
------
[ואמר רבנאי אמר שמואל כרובים בנס היו עומדין]. בנס כי היה בכנף כל כרוב חמש אמות ולכרוב שני כנפים נעשה בהן עשר אמות דכת' וחמש אמות כנף הכרוב האחד וח' אמות כנף הכרוב השני עשר אמות מקצות כנפיו ועד קצות כנפיו והם שני כרובים נמצא בכנפיהם עשרים אמה וכן היה בית קדש הקדשים אין בו אלא כדי להכיל כנפיהן גופן היאך היה עומד אלא בנס שנ' ותגע כנף האחד בקיר וכנף הכרוב השני נוגעת בקיר השני וכנפיהם אל תוך הבית נוגעות כנף אל כנף. ניסי דבראי קא חשיב. פ' אמ' לו הנסים שהיו נעשין חוץ להיכל למזבח ולעזרות הן שמנה אבל הנסין הנעשין בהיכל לא מנה אותן. [פירוש קדמון].
------
@ כ''א ע''ב
לנחת, שאינו מיטלטל. (אבל) [וכל] כלי עץ וכול', והיל' מאי היא דכת' טהור, אלא ודאי מיטלטל הוא שהרי מגביהין אותו כול', ולהכי מקבל טומאה דדומיא דשק בענן מה שק מיטלטל מלא וריקם אף כל המיטלטל מלא וריקם. ומראין אותו לעולי רגלים, בעזרה אלמא דלחם הפנים נמי ניסי דבראי הוא. והיו מוציאין, פירות של זהב בזמנן, בשעה ש(ה)שאר אילנות מוציאין. וה''ג ומהן היה פרנסתן של פרחי כהונה, מאותן פירות שהיו קונין מהם כל צורכן, לבנין בית המקדש. ניסי דקביעי, שאינן מיטלטלין ואינן זזין ממקומן, כגון הני אילנות, לא קחשיב. ארון וכרובים, נמי מצית לתרוצי דלהכי לא קא חשיב להו דניסי דקביעי נינהו, ולא תימא דניסי דגוואי נינהו ולא תיקשי לחם הפנים אדידהו. רבוצה כארי, רבוצה על המערכה כעין רבוצת ארי. וברה כחמה, שאינה אדומה כאש שלנו. ויש בה ממש, שיכולין למשמש הלהבה בגחלים. אוכלת לחין כיבישין, שלא היתה כבה מחמת בשר (לא) [לח] שהיו זורקין עליה. כדאמרי' דמעלה עשן, באותו אש שההדיוט מביא. במקדש שיני רבוצה ככלב, שאינה גדולה כל כך. מי הויא, כלל אש מן השמים. וארצה בו ואכבד, כת' וקרינן ואכבדה. ארון וכפורת, כדמפר' באידך פירקין [נ''ג ע''ב] דנגנזו במקדש ראשון וכרובים עמהם. ואש, שלא ירדה במקדש שיני מן השמים. ושכינה, שלא שרתה שכינה במקדש שיני. ורוח הקודש, שלא היה בו נביא, דחגי זכריה ומלאכי היו נביאים קודם לכן. ת''ר מיהוה הוה סיועי לא הוו מסייעי, דאינו שורף עצים לחין כמתחילה. הא דידן, אש שלנו שאוכלת עצים והמים מכבין אותה. שותה ואינה אוכלת, היינו אש דחולים שאינה שורפת הגוף ממש אבל כל הליחה שבתוך הגוף היא שותה, ולפיכך שותה החולה כל שעה ואינו אוכל. דמערכה, שבעוד שהעצים לחים והבשר לח (ושמי) [ושמן] אוכלתן ואין מניחין לייבש כאש שלנו שמייבש ואחר כך אוכל. דגבריאל, שדחה אש מן הכבשן לחוץ ונצטנן מבפנים, כדאמרי' במסכת פסחים [קי''ח ע''א], ושרפן לאותן מלאכים שהיו א' מה אנוש כי תזכרנו, כשביקש לבראות אדם הראשון. שגשמי שנה מרובין, לפי שזו היא רוח דרומית שמטה העשן כלפי צפון ורוח דרומ' מעלה רביבים ואין בעלי בתים יכולין לשמור את פירותיהן וממהרין למכור בזול, וכשנוטה כלפי (צפון) [דרום] מנשבת רוח צפונ' וגשמי שנה מועטין ופירותיה משתמרין שמוכרין ביוקר כדכת' מצפון זהב יאתה. וכלפי מזרח הכל שמיחין, שרוח מערב' יש בו גשם ואין בו כל כך ומשתמרין הפירות ואינן משתמרין כל כך ועומד השער במקומו שלא יזול ולא יתייקר. הכל עציבין, שרוח מזרחי אין בו שום לחלוח' לא לגדל ולא להשתמר, אלמא מיהא דנוטה לכאן ולכאן ואמאי קתני לעיל אין מזיזות אותו ממקומו. ת' דאזיל ואתי כי דיקלא, שהרוח נוטה אותו הולך ובא עם הרוח אבל אינה נשברת כעשן של הדיוט. מזרחית לעולם יפה, כלומ' רוח מזרחית, ולעיל קתני נוטה כלפי מערב הכל עציבין לפי שרוח מזרחית מנשבת ודוחה העשן כלפי מערב. מרבי, מגדל, האי מרבי דידיה. רוח צפונית יפה לחטין, לפי שהשולחן שנותנין עליו לחם הפנים עומד בצפון. ורוח דרומית יפה לזיתים, לפי שמנורה שמדליקין (בו) [בה] שמן זית בדרום עומדת. הא לן והא להו, הא לן דארץ יש' שצריכין גשמים הרבה לפי שיושבת בהרים רוח מזרחית קשה שאין בה גשמים, הא להו בבל שיושבת במצולה דאינה צריכה רוב גשמים לפיכך רוח מזרחית יפה לה, ומערב' קשה שמביאה גשמים הרבה ומרקיב פירותיהם, רוח מערבית מביאה גשמים כדגרסי' [ספרי דברים ל''ב] יערף כמטר לקחי זו רוח מערבית שבאה מעורפו של עולם. [פירוש רבינו אליקים].
------
לנחת. שאינו מטלטל. [וכלי עץ] לענין [טומאה הוקש לשק, מה שק מטלטל מלא וריקן אף כלי עץ מטלטל מלא וריקן]. [רבינו אברהם מן ההר].
------
אלא מלמד שמגביהין אותו. פ' מוציאין אותו מפתח ההיכל והלחם עליו ומראין אותו לעולי רגלים שהוא (חוס) [חום]. ארון וכרובים נמי נסי דקביעי נינהו. פ' ובשר הקדש ושאר הנסין בכל יום מתחדשין כי הבשר המתבשל היום אינו שהיה למחר וכן שאר הנסין המנויים. [פירוש קדמון].
------
חמשה דברים נאמרו באש של מערכה. נר' לר' דשלהבת היתה עולה מן השמים ולא גחלת כדפירש בקונטרס, שהרי אש כת' בכל מקום. ואורים ותומים. תימה והא אורים ותומים היו קבועים בחשן אם כן חשן נמי לא הוה במקדש שיני, והאי אי אפשר לומר, ויש לומר דאורים ותומים היו עם החשן בבית שיני, אלא לא היו נשאלין להם באורים ותומים בבית שיני, והא דקא חשיב הכא אורים ותומים בשאלה מיירי. ושמן המשחה נמי לא הוה בבית שיני כדאמ' במנחות ולקמן נמי מייתינן לה [נ''ב ע''א] משנגנז הארון נגנזו עימו צנצנת המן וצלוחית של שמן המשחה כול', והאי דלא חשיב הכא נמי שמן המשחה, משום דהכא לא חשיב אלא דברים שבבית עצמו היו מונחים, אבל שמן המשחה לא היתה בבית המקדש מונח. [תוס' ר''י הלבן].
------
הזהירה תורה להדליק אש בכל יום על המזבח (ע''פ רמב''ם הקדמת הלכות תמידין ומוספין אות ב'). וכן הזהירה תורה לעשות תרומת הדשן בכל יום, שנאמר בפרשת צו (ויקרא ו' ב'—ו') זאת תורת העולה היא העולה על מוקדה על המזבח כל הלילה עד הבקר ואש המזבח תוקד בו, ולבש הכהן מדו בד ומכנסי בד ילבש על בשרו והרים את הדשן אשר תאכל האש את העולה על המזבח ושמו אצל המזבח, ופשט את בגדיו ולבש בגדים אחרים והוציא את הדשן אל מחוץ למחנה אל מקום טהור, והאש על המזבח תוקד בו לא תכבה ובער עליה הכהן עצים בבקר בבקר וערך עליה העולה והקטיר עליה חלבי השלמים, אש תמיד תוקד על המזבח לא תכבה. [סמ''ג עשין סימנים קצ''א, קצ''ב].
------
להיות אש על המזבח בכל יום תמיד, שנאמר [ויקרא ו'] אש תמיד תוקד על המזבח, ובא הפירוש של תמיד, כלומר להשים בו עצים בבקר ובין הערבים. ובביאור אמרו זכרונם לברכה [יומא כ''א ע''ב] אף על פי שהאש יורד מן השמים מצוה להביא מן ההדיוט. ואל יקשה עליך לאמר מה היא מצוה זו, והלא על כל פנים היה להם להבעיר אש לצורך הקרבן שנתחייבו להקריב, ובלא אש אי אפשר, כי מצוה זו בפני עצמה היא, כי מלבד אש הצריך לקרבן היו בוערים אש במזבח במצוה זו, וכמו שדרשו זכרונם לברכה [שם מ''ה ע''א] שלש מערכות של אש מן הכתובים, כמו שנכתוב בדינין של מצוה זו. משרשי מצוה. הקדמה, ידוע הדבר בינינו ואצל כל חכם כי ניסים גדולים אשר יעשה האל אל בני אדם בטובו הגדול לעולם יעשה דרך סתר, ונראים העניינים נעשים קצת כאילו הם בדרכי הטבע ממש או בקרוב לטבע, כי גם בנס קריעת ים סוף שהיה נס מפורסם כתוב שם [שמות י''ד] ויולך יי את הים ברוח קדים עזה כל הלילה וישם את הים לחרבה ויבקעו המים. והמשכילים יבינו כי עניין סתר זה למעלת האדון ושפלות המקבל. ומזה העניין ציוונו להבעיר אש במזבח, אף על פי ששם יורד אש מן השמים, כדי להסתיר הנס. לפי הדומה שהאש היורדת לא היתה נראת בירידתה מן הטעם שאמרנו חוץ מיום שמיני של מילואים [ויקרא ט'] ושל גדעון [שופטים ו'] ומנוח [שופטים י''ג] שהיתה נראית. ועדיין אנו צריכין לומר מהו עניין המצוה להדליק אש על המזבח מלבד האש הצריך שם לקרבן. ונראה על צד הפשט שהוא כעניין מה שכתבנו במצות לחם הפנים, שהאדם מתברך לפי מעשיו שהוא עוסק בהם לרצון בוראו. ועל זה הדרך אמרנו שברכה מצויה בכל לחם חול מתוך עסקינו במצוה בלחם קדש, כאילו תאמר על דרך משל שהברכה תתפשט במינה. וכמו כן הוא עסק המצוה באש בכל יום שיתברך האדם בעניין האש שבו, ומהו אש זה, הוא הטבע שבאדם, כי מן הארבעה יסודות שבאדם הוא אש והוא ראש לארבעתן, 
כי בו יתחזק האדם ויתנועע ויפעל, ועל כן צריכה הברכה 
בו יותר. ועניין הברכה הוא שלימות, כלומר דבר שאין בו חסרון ולא מותר, וכן האש שבאדם צריך לברכה זו שיהא ממנו באדם מה שצריך אליו, לא פחות כי יחלש כוחו, ולא יותר כי ישרף בו כדרך בני אדם שמתים בתוספת האש בהם יותר מדאי והוא הקדחת. ובני אהרן הוסיפו באש מבלי שנצטוו [ויקרא י'], ונוסף גם בהם אש ונשרפו, כי לפי פעולת בני אדם יבואו ענשיו או תנוח ברכת יי בו.
מדיני המצוה מה שאמרו זכרונם לברכה [יומא כ''א ע''ב] שאף על פי שהאש ירדה מן השמים בימי משה מצוה להביא מן ההדיוט, שנאמר [ויקרא א'] ונתנו בני אהרן הכהן אש וגומר. ובבקר היו עורכין עצים ועושים בראש המזבח מערכה גדולה של עצים, שנאמר [ויקרא ו'] ובער עליה הכהן עצים בבקר בבקר. ומלבד העצים הערוכים על המערכה מצוה על הכהן להעלות למזבח בשני גזירין של עץ, שנאמר ובער עליה הכהן עצים, ומיעוט עצים שנים. וכן מוסיפים גם כן שני גזירין עם תמיד של בין הערבים ומעלין אותם שני כהנים, שנאמר [ויקרא א'] וערכו, ושל שחר כהן אחד. ושלש מערכות של אש היו עושים במזבח בכל יום. הראשונה גדולה שעליה מקריבין התמיד עם שאר קרבנות, שנייה בצדה קטנה ממנה שממנה לוקחין אש במחתה להקטיר קטרת בכל יום, ומערכה שלישית אין עליה כלום אלא לקיים מצות האש, שנאמר [ויקרא ו'] אש תמיד תוקד בו וכולי. ושלש כתובים בעניין שהם מורים על שלש מערכות אלה כמו שלמדנו מפי השמועה, שאמרו זכרונם לברכה [יומא מ''ה ע''ב] על מוקדה זו מערכה גדולה, ואש המזבח תוקד בו זה מערכה שנייה של קטורת, והאש על המזבח תוקד בו זה מערכה שלישית של קיום האש. ויתר פרטיה מבוארים בפרק ד' מיומא ושני מתמיד. ונוהגת בזמן הבית בזכרי כהונה, ואם לא הבעירו הכהנים מערכה שלישית במזבח בטלו מצות עשה זו. [ספר החינוך מצוה קל''ב].
------
והמצוה הכ''ט היא שצונו להבעיר האש על המזבח בכל יום תמיד והוא אמרו יתעלה (ר''פ צו) אש תמיד תוקד על המזבח לא תכבה. וזה לא יתכן אלא במה שצוה להתמיד להשים עצים בבקר ובין הערבים כמו שהתבאר בשני מן יומא (כ''ד:00, כ''ו:—כ''ח.) ובמסכת תמיד (פ''ב). ובבאור אמרו (ספרא פ' ויקרא ספ''ה, יומא כ''א:00, נ''ג.., ערובי' ס''ג.) אע''פ שהאש יורד מן השמים מצוה להביא מן ההדיוט. וכבר התבארו משפטי מצוה זו ברביעי מן יומא (ל''ט.., מ''ה.:00, מ''ו:) ושני מתמיד. כלומר מצות מערכות האש שייעשו בכל יום במזבח. [ספר המצות לרמב''ם — עשין כ''ט].
------
המצוה כ''ח להבעיר אש על המזבח בכל יום תמיד [סהמ''צ עשין כ''ט. רמב''ם תמידין ומוספין פרק ב' ה''א—ז'], שנאמר [ויקרא ו' ה'] אש תמיד תוקד על המזבח וגו'. סדר המערכה עורכין בבקר עצים ועושין מערכה גדולה של אש, ומצוה לעלות עם שני גזרים עצים בתמיד של שחר יתר על עצי המערכה [תמיד כ''ט ע''א, רמב''ם שם ה''ב]. וכן מוסיפין שני גזרין עם תמיד של בין הערבים [יומא כ''ו ע''ב]. ועושין מערכה אחרת מלבד המערכה הגדולה שממנה לוקחים נר במחתה להקטיר קטרת [שם מ''ג ע''ב, מ''ה ע''א, רמב''ם שם ה''ד]. ומערכה שלישית אין עליה כלום לקיים מצות האש שנאמר [ויקרא ו' ו'] אש תמיד תוקד. ענין מצוה זו מבוארת במה שהיה צריך לתמידין ולשאר קרבנות, ואפשר שהכונה להיות בו האש תמיד ככונת הר''ם [מורה נבוכים ח''ג פמ''ה] בענין הקטרת שהאש שורף ומעביר כל עפוש וכל ריח רע, וגם לגדולת המזבח ומעלתו כדרך בתי המלכים. ואפשר שיש הערה בסוד המערכות. ובמה שאמרו רבותינו [יומא כ''א ע''ב] אעפ''י שהאש יורדת מן השמים מצוה להביא מן ההדיוט, למכוון בענין הקרבנות, לכליון כחות הגוף ולהערה נפשית, ואעפ''י שהאש ההוא מן השמים מצוה להביא מן ההדיוט, שעם ההערה באש יורד אש מן השמים, צריך אש ההדיוט שהוא המוציא שכלו מן הכח אל הפועל בהערתו ופעולתו. [הבתים — ספר המצוה].
------
חמשה דברים היו בין מקדש ראשון למקדש שיני ואילו הן כפרת וכרובים ואש ושכינה ורוח הקודש ואורים ותומים. [בה''ג הלכ' סופרים].
------
חמשה דברים היו בין מקדש ראשון למקדש שני, ואלו הן, ארון וכפורת וכרובים ואש ושכינה ורוח הקודש ואורים [ותומים]. [הפרדס לרש''י הלכ' סופרים].
------
ששנינו בכמה מקומות. אמר רבי ישמעאל סח לי סוורא שר הפנים. ובשלהי שלשה שאכלו [ברכות נ''א ע''א] תניא אמר רבי ישמעאל שלשה דברים סח לי סוריא שר הפנים. ואינו כן אלא כמו שכתוב בספר היכלות [פ''ח] סוורא שר הפנים. וכן פירש רבינו חננאל מצאתי סויראו שר הפנים. פירש רבינו חננאל רבי ישמעאל כהן גדול היה ומשתמש בכתר שם נורא שמסר לו גבריאל והיה מדבר עם מלאכי השרת. וגרסינן נמי בפ''א דברכות [ז' ע''א] תניא א''ר ישמעאל בן אלישע פעם אחת נכנסתי לבית קדש הקדשים להקטיר קטורת ביום הכיפורים וראיתי אכתריאל יה י''י צבאות יושב הכרובים יושב על כסא רם ונישא וכו'. וכל רבותינו פירשו שכינה, וכן פירש רבינו חננאל. ופירש רבינו חננאל יש אומר מלאך. ואנו לא קבלנו אלא הכבוד. ואנו מוסיפין ביאור לדברים האלו. כי בכל התלמוד אין אומר מניין. אלא שהקדימו אותו דבר ודיברו בו, ואומר ראייה לדברים הללו מניין. לפיכך אמרנו כאן מניין שהקב''ה מתפלל. וכן מניין שהקב''ה מניח תפלין. ומביא ראייה על התפלה (וראייה) מרבי ישמעאל כהן גדול. עד כאן פירוש רבינו חננאל.
ורב ניסים גאון השיב לאחד ששאל אותו כמה [שאלות]. וגם על זה שאל שאמר ראיתי את אכתריאל י''י צבאות. אפשר להיות שהעינים שולטות ומקום מסבב אותו אלא גוף שיש לו שיעור רוחב ואורך והגאון הרחיב לו כמה פתחים תשובות. וזו תשובה שפירש לו. וראיתי את אכתריאל. במקצת האגדות פירשו רבותינו כי הוא מלאך. כמו מיכאל וגבריאל (ישמעאל) מלאך. והדבר ששמע הוא דברו של הקב''ה. שיש כמו זה כתוב בתורה [בראשית כ''ב], ויקרא אליו מלאך ה' מן השמים אל תשלח ידך אל הנער, וסיים ולא חשכת את בנך את יחידך ממני. וסיים הענין דבריו. כי כל הנראה לעיני בני אדם הוא מלאך (בראוי) [בודאי], אבל הקב''ה אינו נראה כל עיקר. עד כאן תשובת רב ניסים גאון. [נדפס בתורתן של גאונים ח''ז עמ' תתמ''ח].
------
ואני הסודר נראה לעניות דעתי כי ודאי מה שראה רבי ישמעאל, הכבוד ראה, כראיית ישעיה [פ''ו] ויחזקאל [פ''א]. וכן [שמות כ''ד] ויראו את אלהי ישראל ותחת רגליו וגו'. והשם שנראה לו נקרא כך. שמו שהזכיר ''אכתריאל'', אחד משמותיו הקדושים הוא. שלפי מה שראה הכבוד באותו הכבוד ובאותו הדמיון שנדמה לו נקרא שמו כך. כי בענין זה מצינו בספר היכלות. וכיון שאמר ''יושב על כסא רם ונשא'' אי אפשר לפרש על מלאך. ומה ששמע ''ישמעאל בני ברכני'' והתפלל לפניו וראה שנענע לו ראשו וקיבל תפלתו, אי אפשר לפרש כל אותה תפלה על מלאך כי דייקת בה.
וגרסינן נמי בירושלמי דסדר יומא פרק הוציאו לו [פ''ה ה''ב] בהלכה היה מתפלל תפלה קצרה מעשה בכהן אחד שהאריך וגמרו ליכנס אחריו אמרו שמעון הצדיק היה וכו', עד ארבעים שנה ששימש שמעון הצדיק בכהונה גדולה. ובשנה אחרונה אמר להן בשנה זו הוא מת. אמרו לו מהיכן אתה יודע אמר להן בכל שנה ושנה כשהייתי נכנס לבית קדש הקדשים היה זקן אחד לבוש לבנים ועטוף לבנים נכנס עמי ויצא עמי. ובשנה זו נכנס עמי ולא יצא עמי. בעון קומי רבי אבהו והא כתיב וכל אדם לא יהיה באהל מועד אפילו אותן שכתוב בהן ודמות פניהם פני אדם לא יהיה באהל מועד בבואו לכפר. אמר לון מאן אמר דהוא בר נש, כבוד הקב''ה היה. כן הגירסא בירושלמי.
אבל בויקרא רבה על אותו פסוק [פ' אחרי] מביא כל מעשה דשמעון הצדיק כמו בירושלמי, אלא בויקרא רבא הגירסא כך א''ר אבהו ומי אמר להן שאדם הוא. אלא הקב''ה בכבודו היה יוצא ונכנס עמו. אמר רבי אבהו וכל אדם לא יהיה באהל מועד, וכהן גדול לא היה אדם, א''ר פינחס בשעה שהיתה שכינה שורה עליו היו פניו בוערות כלפידים. הד''ה כי שפתי כהן ישמרו דעת עד כי מלאך השם צבאות הוא, אלא אפילו מלאך לא היה נראה בשעה שנכנס לפני ולפנים. ואיך נפרש [האגדה] על מלאך, אלא כקבלת רבינו חננאל ברבותינו שהוא הכבוד ראה.
וכבר כתבתי בסדר אבדימי דמן חיפה שיש להקשות [מן] ההיא דפ''ק דסדר יומא [כ''א ע''ב], חמשה דברים שבין מקדש ראשון למקדש שני, ארון וכפורת וכרוב, אש, ושכינה ורוח הקודש ואורים ותומים שחסרו בבית השני, דכתיב ואכבד וקרינן ואכבדה, ובמעשה זה פירשו רבותינו שכינה. דהתירוץ [הוא] כמו שכתבתי למעלה. לקביעות כל השנה לא היתה השכינה קבועה בבית שני כראשון. אבל לפי זכות כהנים גדולים המשמשים ביום הכיפורים, כגון ר' שמעון הצדיק ורבי ישמעאל ושאר כהנים [שהיו] צדיקים היתה נגלית. מכל מקום ביום הכיפורים היתה מצויה כדי לקיים ונתן הקטורת על האש לפני ה'. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי ישמעאל בן אלישע כהן גדול].
------
ויש אוכלת [לחים] כיבישים. ואעפ''כ הן לא היו סומכין על הנס אלא היו מייבשים, וכן בלחם הפנים אע''פ שלא היה מתעפש כדאמרן, מיהו הם לא סומכין על כך אלא כל תקנות שהיו יכולין לעשות שלא יתעפש היו עושין, כמו צניפין, והרבה דברים, במסכת מנחות [צ''ז ע''א]. וקשה לזיתים בשעה שהן חונטין. נר' דחיטים הן מתברכים כשהביאו שליש וזיתים כשמתחנטין להכי נקט הכי חנטה בזיתים ובחיטים הבאת שליש דלגבי תרומה נמי תנן גבי זיתים משהביאו שליש כבחיטין [מעשרות פ''א מ''ג]. [תוס' ר''י הלבן].
------
שותה ואינה אוכלת דחולין. [תרגום מערבית. פ' כל החולים בחולי החמימות הם מרבים בשתית המים ומואסים המאכל ואותה החמימות הזרה הבאה עליהם שותה ואינה אוכלת]. דוחה אש דגבריאל. פ' בערב פסח' [קי''ח ע''א] אמ' לו גבריאל אין גבורתו של הקב''ה בכך וכו'. דאמר מר הושיט אצבעו ביניהם. פ' כשבקש הקב''ה לברוא את האדם אמ' המלאכים לפניו מה אנוש כי תזכרנו הושיט אצבעו ביניהם ושרף את המלאכים שהן מן האש. עשן המערכה נוטה כלפי צפון. פ' כשנוטה העשן כלפי צפון הרוח מן הדרום (ומיכון) [ומכיון] דעניים שמחים בה ש''מ דרוח דרום מעלי. נוטה כלפי מזרח. פ' כשנוטה העשן כלפי מזרח יהיה (העשן) הרוח מן המערב וכשנוטה מן המערב הרוח מן המזרח. דאזיל ואתי כי דקלא. [תרגום מערבית. פי' היה העשן עולה כמו שהוא מקובץ כמו אחד המוליך דקל]. שלחן בצפון ומנורה בדרום האי מרבי דידיה כול'. פ' השלחן שבצפון ו[ל]כך הצפונית יפה לחטין. המנורה לדרום לכך הדרומית יפה לזתים. לא קשיא הא לן והא להו. פ' לבני בבל מזרחית יפה וכו' לבני ארץ ישראל כדרב יצחק שתלה הדבר בעשן המערכה ועשן המערכה אינו בארץ ישראל. [פירוש קדמון].
------
@ כ''ב ע''א
בראשונה, קודם תקנת בית דין היו נוהגין שכל מי שהיה רוצה לתרום תרומת הדשן מעל המזבח היה תורם. בזמן שהן מרובין, שהיה שם כהנים הרבה שרוצין לתרום. יהיו ר(ו)צין וכול' לתוך ד' אמות, שהיה מגיע בתוך ד' אמות סמוך למזבח קודם לחבירו. ואם היו שנים שוין, שהיו שנים באין אצל המזבח ביחד, שלא הקדים אחד את חבירו, דעכשיו שניהן אין יכולין לתרום הילכ' הממונה א' להם הצביעו, בגמ' מפר' לה. אחת או שתים, כלומ' אצבע או אצבעים. אין מוציאין אגודל במקדש, בגמ' מפר' טע' תנא מפני הרמאין התקינו שלא יהו מוציאין אגודל, דהא כשמוציא ב' אצבעות אין הסגן מונה אותן אלא אחת שהרי מכיר שהן של אדם אחד, שהסגן (אין) [אינו] מונה אלא אצבע אחת לכל אחד ואחד ואפי' אם הוא מוציא שנים אין מונה אותן אלא במקום אחד, ופעמ' שאירע החשבון באחד שלא (יוציא) [הוציא] אלא אצבע אחד ויראה שיסיים החשבון באותו שלמטה הימנו ויוציא אגודל שלו בהחבא, ונראה כאילו אותו אצבע שהוציא תחילה הוי מכהן (אחד) [אחר] והאגודל שלו לפי שהאגודל מרוחק משאר אצבעות ויכלה בו החשבון ויהיה תורם, והיינו טע' דאגודל טפי מאצבע אחד. [פירוש רבינו אליקים].
------
והמצוה השלשים היא שנצטוו הכהנים להסיר הדשן בכל יום מעל גבי המזבח וזה הוא הנקרא [יומא כ''ב. וש''נ, חולין קי''ז. וש''נ] תרומת הדשן. והוא אמרו יתעלה (ר''פ צו) ולבש הכהן מדו בד והרים את הדשן. וכבר התבארו דיני מצוה זו במסכת תמיד (כ''ו.., כ''ח—ל':00, ל''ג.) וכפורים (פ''ב, ודף כ'.:00, ל''ג.). [ספר המצות לרמב''ם — עשין ל'].
------
בראשונה כל מי שרוצה לתרום את המזבח וכו'. כל כהן שהוא מבית אב ורוצה לתרום הדשן שחרית תורם, ולא היו עושין פייס, דהיינו גורל למי יפול גורלו לתרום, לפי שהוא עבודת לילה צריך להשכים בה הרבה, ואי הוה נמי פייס לא הוי אתא, דאמרי מי יודע דמיתרמי ליה בגורל, ולמה אקום ממטתי, לפיכך הפקירוה, ואמרו כל מי שירצה יעשנה. ובזמן שהיו מרובין שנים או שלשה הבאים לתרום את הדשן, זה אומ' אני תורם וזה אומר אני תורם, זה היה משפטם, רצים ועולים בכבש של מזבח שלשים ושתים אורך, וכל הקודם מהם שיכנס לתוך ד' אמות עליונות של כבש הסמוכות לראש המזבח, זכה לתרום וזה גורלם. ואם היו שניהן שוין לכניסתן, מעתה באים כולם להטיל גורל, ומהו הגורל הממונה על הפייסות שאומר לכולם הצביעו, כלומר, הוציאו אצבעותיכם כל אחד יראה אצבע, ולמקום שיכלה בו חשבון מאה או חמשים הוא זוכה בתרומת הדשן. ומה הם מוציאין, כלומר, כמה אצבעות ארבעה או חמשה, ומשיב אין להוציא אלא אחת או שתים, ובגמ' פריך [כ''ג ע''א] השתא שתים מוציאין ולא חיישי' שמא ירמו הממונה, אחת מיבעיא, ומשני, כאן בבריא כאן בחולה, בבריא אין להוציא אלא אצבע אחד, שאם אתה מתיר להוציא שתים לאחד מבני חבורה, שמא לא יוציאו בתחלת הגורל אלא אצבע אחד וכשיראה שיכלה החשבון בחבירו הסמוך לו יוציא שתי אצבעות ויחשבנו כשני בני אדם, ולא יזהר בזה הממונה, לפי שבתחלת הפייס לא הוציא אחד ממנו אלא אצבע אחד, וכשרואה שתים חושב אותן לשני בני אדם, וזה הרמאי תיכף שמנה אצבע האחד יכניסנו, ויאמר שלא הוציא אלא אחד, ובו נשלם החשבון, אבל בחולה מוציאים שנים, לפי שאינו יכול לכבש אצבעותיו, וכשמוציא אצבע אחת יוציא חברתה עמה, ולעולם אין מונין להם אלא אחד. ואפי' בחולה אין מוציאין גודל לפי שיש הפרש בין האצבע ובין הגודל יכול לרמות הממונה שיוציא באמצע החשבון אצבעו הסמוך לגודל, ויחשוב הממונה אותם בשנים, ויחזור ויכניסנו ויאמר שלא הוציא אלא אחד ובו נגמר החשבון, ואחד מבני החבורה הסמוכין לו אין נאמנין, דנוגעין בדבר הן, ואפי' יכירו אותן שאינן סמוכין לו שכבר עברו בחשבון, שאינן נוגעין בדבר, יפול מחלוקת בדבר, וכלין דרכי השלום. ובגמ' קאמר שאם הוציא גודל אין מונין אותו כלל עם חבריו, לפי שרמאי הוא, ולוקה בפקיע ברצועה. מעשה שהיו שניהם שוין וכו', לראות מי יקדים לד' אמות העליונות הסמוכות לראש המזבח, כיון שראו וכו', כיון שראו שהיתה חשובה תרומת הדשן ביניהם שכל כך היו רבים הרוצים לזכות בה, תקנו להם פייס. ובברייתא תניא שהתקינו שכל מי שיזכה בתרומת הדשן יזכה בסידור מערכה ובשני גזירי עצים, כדי שיבאו בשמחה. (ומפרש) [ומקשה] בגמ' והא תנן שבאין כל כך עד (שמתכנסין) [שמסתכנין], ומשני, שלאחר שתיקנו להם פייס מפני הסכנה, הניחו מלבוא, שאמרו מי יימר דמיתרמי לן, וכשראו שלא היו מקדימין כלל, התקינו שיזכו בסידור המערכה ובשני גזירי עצים. ד' פייסות היו שם וזה פייס ראשון, זה של תרומת הדשן היה הפייס ראשון. [רבינו יהונתן מלוניל].
------
בראשנה כל מי שהוא רוצה לתרום את המזבח תורם, ובזמן שהיו מרובין [רצין] ועולין לכבש וכל הקודם לחבירו בתוך ד' אמות זכה. אם היו שנים שוין הממונה אומ' להם הצביעו, ומה הן מוציאין אחת או שתים, אין מוציאין גודל במקדש. והא מעיקרא מאי טע' לא תקינו פייסא, מעיקרא סבור כיון דאיכא אונס שינה לא אתו, כיון דחזו דאתו וקאתו לידי סכנה תקינו להו פייסא. והרי איברים ופדרים דאיכא אונס שינה ותקינו להו רבנן, שאני מיגנא ממיקם, ותקנתא להאי גיסא הוי תקנתא להך גיסא. פי' וכי התקנה להך גיסא הואי בעבור שהיו באין רבים לתרום עשו להם תקנה בפייס, אדרבה תקנתא להך גיסא הואי. שמפני שלא היו באין עשו להם תקנה שיבואו. דתניא מי שזכה לתרומת הדשן יזכה לסידור המערכה ובשני גיזירי עצים. אלמא נתנו לו אילו כדי שיבואו. אמ' רב אשי שני תקנות הוו, מעיקרא סבור לא אתו, כיון דחזו דקאתו ואתו לידי סכנה תקינו להו רבנן פייסא, וכיון דתקינו רבנן פייסא לא אתו, אמרי מי יימר דמתרמי להו. הדר תקינו מי שזכה בתרומת הדשן יזכה בסידור המערכה ובשני גזירי עצים, דניתו וניתו בפייס. בתוך ארבע אמות זכה. אמ' רב פפא פשיט' לי ד' אמות דארעא לא רצין ועולין בכבש תנן, קמייתא נמי לא רצין ועולין תנן והדר כל הקודם את חבירו לתוך ארבע אמות, דביני ביני משום דלא מסיימי, אלא פשי' לגבי המזבח תנן. [פסקי הרי''ד].
------
המצוה כ''ט שנצטוו הכהנים להסיר הדשן מעל המזבח [סהמ''צ לר''מ עשין ל', רמב''ם תמידים ומוספים פ''ב ה''י] שנאמר [במדבר ה' ב'] ולבש הכהן מדו בד והרים את הדשן. ענין מצוה זו נקרא [יומא כ''ב ע''א ועוד הרבה] ''תרומת הדשן'' והיה פושט בגדיו ולובש בגדים אחרים פחותים מן הכלים שמשתמש בהם. ואמרו חכמים על דרך משל [שבת קי''ד ע''א, יומא כ''ג ע''ב] בגדים שבשל בהם קדרה לרבו אל ימזוג בהם כוס לרבו. וכל זה היה למה שצריך למזבח ולמערכות, ולזרז הענין באה בו מצוה. וגם בעת שהיה מקיים המצוה היה מעורר אל תכלית כונת הקרבנות, כי כאשר היה פושט בגדיו שלא ישמש באותן כלים ששמש לרבו, היה זה הערה שאין מצות הקרבנות מכוונת לעצמה. [הבתים — ספר המצוה].
------
בראשונה כל מי (שירצה) [שרוצה] תורם. לסוף אומר להם הצביעו. ארבע פייסות היו שם וזה הראשון. [האגודה].
------
בראשונה כל מי שרוצה לתרום את המזבח. פ' יקח מן הדשן שעל המזבח באצבעותיו ישליך אותו אל הצד האחר המזבח וזו היא תרומת המזבח ואחר כך יוציא הדשן מעל המזבח אל מחוץ למחנה. שאני מיגנא ממיקם. פ' האברין והפדרים בתחלת הלילה קודם שינתו וקודם השינה אין לשם אונס הרבה ותרומת הדשן אחר שנתו היא ויקשה עליו שיקום משנתו ותאנוס אותה השינה. תקנתא להאי גיסא הואי. פ' מפני שלא היו באים עושין הפיס ומזכין להן שני גיזירי עצים כדי שיבואו. יזכה לסידור מערכה. פ' היו צריכין לעשות סידור המערכה עם תרומת הדשן כדי שיבואו וגם עושין פיס כדי שיבואו והנה הפיס היה תקנה מפני שאינן באין ואיך תאמר מפני שהן באין. [פירוש קדמון].
------
סדר המעשה שביום הזה כך הוא, כחצות לילה מפיסין לתרומת הדשן ומסדרין את המערכה ומדשנין את המזבח כדרך שעושין בכל יום עד שיגיע לשחיטת התמיד. לשון רבנו משה. ממה שכתב הר''ם מפייסין לתרומת הדשן, נראה שדעתו שתרומת הדשן היתה נעשית על ידי פייס כשאר הימים. ולפי פירוש המפרשים נראה מן ההלכה שהכל עושה כהן גדול. ומפני זה היו מקדימין תרומת הדשן מחצות, מה שאין כן בשאר הימים שהיתה מקריאת הגבר או סמוך לו, כדי שיעשה במתון מפני חולשתו ביום התענית וברוב עבודות, ולא ייגע עצמו ביותר. [הבתים — שערי עבודת יום הכפורים שער שני].
------
הממונה אומר להם הצביעו. פירש רש''י הוציאו יד והממונה מוציא מפיו וכו'. וא''ת הממונה היה מוציא המנין מפיו אם כן היה מבין למי יכלה, ויבא הוא להפיל הפייס על כל מי שירצה. ע''כ צ''ל שאחר היה מוציא מפיו המנין, ומונין אחר שנטל הממונה המצנפת. והא איברים ופדרים וכו'. וא''ת והלא לא התקינו פייס לאיברים ופדרים [לתמיד] של בין הערבים אלא מי שזכה בו שחרית יזכה בו בין הערבים. וי''ל כיון דתקינו ליה שחרית, אותו שזוכה בו שחרית זוכה בו ערבית הוי כאילו תקינו ליה פייס. להאי גיסא. פירש רש''י דמקשה אהא דקאמר מפני תקלה שאירע נתקין פייס, והא להאי גיסא וכו'. ויש אומרים דפריך אהא דקאמר כיון דעבודת לילה הוא לא הוי חשיבא ולא אתו... משום הכי תקינו לה פייס דליתו. ופריך וכי משום תרומת הדשן לבד היה הפייס, והא עבודות חשובות של יממא תלויות באותו פייס, ואם כן אתו בשביל אותן עבודות חשובות, כגון לסידור המערכה ושני גזירי עצים. רצין ועולין בכבש תנן. וא''ת והא אמרינן בירושלמי דברכות המתפלל צריך שיהא רגליו רגל ישרה עקב בצד גודל, כדאשכחן גבי כהנים בשעת עבודה שהיו הולכים עקב בצד גודל, ואם כן היכי קאמר רצין בכבש. וי''ל דהכא ההיא שעתא לאו עיקר עבודה היא. ומיהו קשה ההיא דתמיד נשחט דקאמר היינו זריזותייהו דאגב דרהטי משרדי דמא והיכי הוא מצי רהיט עקב בצד גודל. וי''ל דאה''נ דהוו רהטי עקב בצד גודל. שאול מאי היא מעשה דאגג. וא''ת והא איכא הא דכתיב ויקח העולה ויעלהו וגו' וכתיב התם ביקש י''י לו איש כלבבו. ויש לומר דמשום ההוא מעשה לא נגזר כי אם עליו, אבל משום מעשה דאגג נגזר עליו ועל זרעו. לדברי האומר קבל לשון הרע הא איפרעו מיניה. תימה מאי קא משני, הא לא איפריעו מגופיה כמו ממעשה דבת שבע דלעיל, ואם כן היה לו לומר דוד בשלש. וי''ל דהפסד המלכות לזרעו חשיב נמי לגופיה. [תוספות רבינו פרץ].
------
רצין ועולין בכבש — בירושלמי בעירובין בפ' חלון (פ''ז, ה''ב) גובה המזבח עשרה אמות וכבושו שלשים ושתים אמות וכל תל המתלקט עשרה טפחים מתוך חמש אמות הן שליש. בסיפרא (ויקרא פרק ו' פרשה ה') ''על ירך המזבח צפונה לפני ה''' (ויקרא א', י''א) שהירך בצפון וכו' עד הא למדנו שהכבש בדרום. [הערוך ערך כבש]. בזמן שהן שנים שווין, הממונה אומר להן הצביעו, תנא הוציאו אצבעותיכם למנין — ירושלמי (יומא פ''ב, ה''א) מהו הצביעו — הוציאו אצבעותיכם, וכך היה הדבר מקיפין הכהנים ועומדים כמין כוליאר והגדול אומר נחשוב ס' או ע' היה אומר חשבון יותר משהיו הכהנים והממונה בא ואח''כ נוטל מצנפת מראשו של אחד מהן ויודעין שממנו פייס מתחיל, והממונה לא היה יודע החשבון עדיין. ואחר שנטל המצנפת מודיעין לו החשבון והוא אומר להן הוציאו אצבעותיכם ומונה והולך כל האצבעות, אבל לא הגופין שאסור למנות את ישראל, ובמקום שמשלים את החשבון הוא הזוכה. [הערוך ערך צבע ב]. ארבע פייסות היו שם — ''גורלך תפיל בתוכינו'' (משלי א', י''ד) תרג' פייסך ארמא בינתינן. [הערוך ערך פסגב].
------
לא תעלה במעלות על המזבח. הזהיר הב''ה בפרשת יתרו לא תעלה במעלות על מזבחי ותניא במכילתא עשה כבש למזבח פי' אחד ולא שנים אין לי אלא עליה ירידה מנין ת''ל אשר לא תגלה ערותך עליו הא לא עליה ולא ירידה גרמה אלא כיסוי גורם ר' ישמעאל אומר אינו צריך והלא כבר נאמר ועשה להם מכנסי בד לכסות בשר ערוה מה ת''ל אשר לא תגלה ערותך עליו שלא יפסיע פסיעה גסה אלא עקב בצד גודל וגודל בצד עקב ולאו דוקא שהרי לא אסר אלא פסיעה גסה ותנן נמי היו רצין ועולין בכבש וכו'. [יראים סימן שי''א].
------
שלא לפסוע על המזבח שנאמר (שמות כ' כ''ג) לא תעלה במעלות על מזבחי (רמב''ם ל''ת פ'), ותניא במכילתא מכאן אמרו עשה כבש למזבח, פירוש שלא יעשה מדרגות שגורמין לגילוי ערוה מחמת הרחבת הפסיעות (ע''פ פירוש רש''י עה''ת), אין לי אלא עלייה ירידה מניין תלמוד לומר אשר לא תגלה ערותך עליו רבי ישמעאל אומר אינו צריך והלא כבר נאמר (שמות כ''ח מ''ב) ועשה להם מכנסי בד לכסות בשר ערוה מה תלמוד לומר אשר לא תגלה [ערותך עליו] שלא יפסיע פסיעה גסה אלא עקב בצד גודל, ולאו דווקא עקב בצד גודל שהרי לא אסר אלא הרחבת פסיעות ותנן נמי היו רצין ועולין בכבש (יראים סי' שי''א ע''ש). [סמ''ג לאוין סימן רצ''א].
------
כיצד היו הפייסות, כל כהני בתי אבות של יום נכנסין ללשכת הגזית והממונה שעל הפייסות עמהם והם עומדים בהקפה והממונה נוטל מצנפת מעל הראש של אחד מהם ומחזירה והוא האיש שמתחילין למנות ממנו (ע''פ רמב''ם תמידין ומוספין פ''ד ה''א) ומסכימין על מנין שמונין מאה או אלף או כל מנין שיסכימו עליו והממונה אומר להם הצביעו כדאיתא במסכת יומא פרק שני והן מוציאין אצבעותיהן אחת או שתים ואם הוציא אצבע שלישי עם האצבעות מונין לו אחת, ואין מוציאין גודל במקדש מפני הרמאין שגודל(יהן) קצר ונוח להוציאו ולכפותו והמוציא גודל אין מונין אותו לו, ומתחיל הממונה למנות מן האיש הידוע שהסיר מצנפתו תחילה ומונה על אצבעותיו וחוזר חלילה עד שישלימו המניין שהסכימו והאיש שנשלם המנין אצל אצבעו הוא שזכה בפייס (עי' רמב''ם שם ה''ג ולח''מ). ומה שמונין האצבעות ולא באנשים (לפני) [לפי] שאסור למנות את ישראל אלא על ידי דבר אחר שנאמר ויפקדם בטלאים (ע''פ רמב''ם שם ה''ד). [סמ''ג עשין סימנים קצ''א, קצ''ב].
------
(גמרא) והא, עבודה דתרומת הדשן. מעיקרא, קודם המעשה שאירע דמפר' במתני' מאי טע' לא תקינו לה פייס כדתקינו לשאר עבודות, כדלקמ' ד' פייסות היו שם, ת' מעיקרא סבור כיון דעבודת לילה הוא כדתנן בפרקין דלעיל [כ' ע''א] בכל יום תורמין את המזבח מקרות הגבר, לא חשיבא להו דהא ליכא עבודה שכשירה בלילה אלא היא, ולא חשיבא כל כך ולא (ניתו) [אתו] אלא חד או ב' או ג', והילכ' לא צריך פייס כיון דקא חזו וכול'. והרי עיכול איברים ופדרים, דעבודת לילה היא כדאמר' לעיל חציו להקטרת איברים, ואפי' הכי מפייסין של בין הערבים ואותם שמתעסקין בתמיד מתעסקין באיכול איברים. ת' סוף עבודה דיממא היא, ולהכי (חשבי') [חשיבא] להו [ו]ודאי אתו. אי הכי הא(י) נמי, תרומת הדשן תחילה וכול' וחשיב להו בדיממא. דאמ' ר' יוח', במסכת זבחים [כ' ע''א] אימא שכבר קידש מתחילה לעבודה אחת ולא לעבודת היום, ולעיל תרומת הדשן [עבודת] לילה בפני עצמה היא. כיון דקחזו דקאתו, אע''ג דאיכא אונס שינה וקאתי לידי וכול'. שאני מיגנא ממיקם, כלומ' נוח לו לאדם לעמוד בעצמו שלא יישן קודם שישכב משיקום ויעור משנתו לאחר שכיבה, כלומ' דאיברים ופדרים הוו [קודם] שכיבה ואכתי הוו כולהו התם אבל תרומת [הדשן] הוה לאחר שכיבה והוי אונס שינה טפי. ל''א שאני מיגנא ממיקם, תרומת הדשן שהיה עומד מקרות הגבר דהוה ליה לאיתעורי משנתיה ולמיקם איכא אונס טפי, אבל איברים ופדרים דסוף עבודת היום (דניעור) דניעור ועומד הוא אע''ג דבעי למיגנא ליכא אונס שינה כל כך. ותקנתא להך גיסא הוי, בתימ' כלומ' ומי תקינו רבנ' פייס בתרומת הדשן מש' מעשה דנשברה רגלו לחוד דקאמ' כיון דעבודת לילה הוא לא חשיב' להו ולהכי לא תקינו לה פייס מעיקרא, והא מהניא תקנתא נמי להך גיסא לעבודת היום דחשבינ' להו דתניא מי שזכה וכול'. ובב' גיזירי עצים, שמצוה להביא לאחר סידור המערכה ב' חתיכות של עצים כדמפיק לקמן [כ''ו ע''ב] מובער עליה הכהן עצים, וגבי תמיד של בין הערבים נמי מצוה להוסיף כמו כן אלא אותן צריך שיביאום שני כהנים כדמפיק לקמ' [שם] מוערכו עצים. שתי תקנות הוו, כלומ' לא מצית למיפרך (כלומ') דמעיקרא לא מהניא תקנתא לשום עבודת היום אלא לתרומת הדשן לחוד, ולהכי סבור דלא חשיבא להו דשתי תקנות הוו מעיקר' כי לא תקון פייס מש' דסבור כיון דאיכא אונס שינה לא אתו וכול'. לידי סכנה, כדמפר' במתני'. מי יימר דמתרמי ליה, פייס, והיל' מש' הך ספיקא לא בעי למיקם, ועוד דלא חשיב' להו. והדר תקינו, להך תקנתא מי שזכה וכול' כי היכי דתיהוי חשיב' להו וניתו וניפייסו. ארבע אמות דארעא, בעוד ששניהן רצין בקרקע קודם שיגיעו לכבש בהנהו ד' אמות פשיט' לי דלא קתני כל הקודם וכול' דמשמע דלאחר עלייה הויא הרחקת ד' אמות ביניהן. קמייתא נמי, ד' אמות ראשונות דכבש דלאו היינו רוצין ועולין. דביני ביני, ד' אמות באמצע הכבש. דלא מסיימי, הי נינהו ד' אמות דצריך שיהא בהן קודם לחבירו, אלא פשיט' לי דד' אמות אחרונות של כבש גבי סמוך למזבח תנן. בעי רב פפא, כלומ' אלא הא קמיבעיא לי[ה] ד' אמות דבהדי אמה יסוד ואמה סובב, דסובב הוי כנוס אמה לפנים מן היסוד דהשתא הוו ב' אמות דיסוד וסובב וב' אמות דכבש. [פירוש רבינו אליקים].
------
מעיקרא סבור כיון דעבודת לילה הוא לא חשיבא להו ולא אתו. ואי מתקנינן להו פייס לא אתו, דאמרי כל אחד ואחד מי יימר דמתרמי ליה פייסא, אבל השתא בלא פייס כל חד סמיך עליה במרוצתו, שירוץ קודם חבירו ויזכה. [תוס' ר''י הלבן].
------
והרי איברים ופדרים דעבודת לילה הוא ותקינו לה רבנן פייסא. תמיה ר' לפרש הני איברים בתמיד כדפריש בקונטרס, דהיכי אתרמו שנשתהו איברי תמיד מלהקטירן קודם שתחשך, [והלא] זמן גדול הוא ביום להקטירן שהרי תמיד נשחט בשמונה ומחצה, וגם אי אפשר לומ' שמא בשביל נדרים ונדבות לא הספיקו להקטירן, שהרי לאחר שחיטת תמיד לא היו קריבות נדרים ונדבות כדאמרינן בפסחים בתמיד נשחט [נ''ט ע''א], אין לך דבר [שמתעכב] אחר תמיד שלבין הערבים אלא קטורת ונרות, ומפקינ' מוהקטיר עליה חלבי השלמים עליה השלם כל הקרבנות, ואפי' יש שם איברי שלמים שניתותרו, כגון שנזרק דמן קודם שחיטת התמיד, דמותרין להקטיר אחר תמיד, כדמשמ' נמי בתמיד נשחט [פסחים נ''ט ע''ב], רב כהנא רמי כתי' ולא ילין חלב חגי עד בקר, עד בקר הוא דלא ילין, הא כל הלילה ילין, וכתי' והקטיר עליה חלבי השלמים, ואמ' מר עליה השלם כל הקרבנות, הוא מותיב לה והוא מפרק לה, בשניתותרו. מיהו הקטרת איברי תמיד וודאי קודמין לכולי עלמ', ואמאי נשתהו עד הלילה, ור' הוה בעי לאוקומי הני איברים ופדרים דמסיק הכא, באיברי שלמים, וכגון שניתותרו, כדאמרן, שנזרק דמן קודם שחיטת התמיד וקריבין כל הלילה, ואם לא הוספקו להקטיר קודם חשיכה שרבו, אבל אי איפשר לומ' כן, דפייס לא תקנו לשלמים כדתנן לקמן בפירקין [כ''ו ע''ב], במה דברים אמורים בקרבנות ציבור, אבל בקרבנות היחיד, אם רצה להקריב מקריב, גימגו'. [תוס' ר''י הלבן].
------
דאמ' ר' יוחנן קידש ידיו לתרומת הדשן למחר אין כול'. מה שפירש בקונטרס דאפי' לר' דאמ' לינה פוסלת ה[קי]דוש אפי' לא פסק מעבודה כל הלילה, מודה הוא דמקרות הגבר לא פסלא, אמ' לן ר' דפלוגתא דאמוראי היא אליבא דר' בהא מילתא, בשחיטת קדשים [זבחים כ' ע''א]. [תוס' ר''י הלבן].
------
פר''ח. ותקנתא להאי גיסא. וכי מפני שהיו באין הרבה ודוחפין (ומשביין) [ומשברין] זה לזה על זה היתה תקנת הפייס לא היתה תקנה אלא מפני שלא היו באין הלא תראה שהוסיפו לה עבודות אחרות דתניא מי שזכה (היו) וכו'. ותקנת הפייס שנראת חשובה עבודה תיקנו לה פייס. [ספר הישר לר''ת — חידושים סימן ש''ה].
------
ותקנתא להאי גיסא הואי תקנתא להך גיסא הואי. נראה לר' דהכי קשיא ליה כלומ' את אמרת דתקנתא דפייס משום סכנה הואי שהיתה חשובה בעינהם והיו מסתכנין עליה, הא חזינן טפי דתקנתא להך גיסא הואי שלא היתה חשובה בעיניהם ולא היו באין עד שתקנו להם מי שזכה בתרומת הדשן יזכה בסידור מערכה, ושינויא נמי אתי שפיר להך פירושא אבל כמו שפירש בקונטרס דהכי קשיא ליה וכי מפני תקלה שאורעה תיקנו להם פייס, והא להך גיסא הואי בשביל סידור המערכה ושני גזרי עצים וכיון דכולן בכהן אחד יש כאן עבודות חשובים ומעיקרא בעו פייסא, יש לתמו' מאי ק(ו)שיא ליה מהיכן משמ' טפי דמשום מערכה איתקן פייס, ולא משום תרומת הדשן, ועוד לפירושא דיליה מאי טעמ' תקינו הכי מי שזכה בתרומת הדשן כול'. קמייתא נמי לא רצים ועולים בכבש תנן. ורצים בכבש, משמע שהיו הרבה רצים בכבש, ולד' אמות לא שייכא ריצה. [תוס' ר''י הלבן].
------
ותקנתא להאי גיסא הוי תקנתא להך גיסא הואי. פירש המורה וכי מפני התקלה שאירע ניתקן להם פייס והא להך גיסא הוי בשביל סידור המערכה ושני גזרי עצים כו' ואינו נ''ל שלשון הגמרא אינו מוכיח כן ורבינו ברוך זצוק''ל פירש וכי התקנה משום דאתי טובא הוא בתימה תקנתא משום דלא אתין הוה ותקינו לה רבה פייסא ושתיפו בהדה סידור מערכה ושני גזרי עצים כי היכי דניתו זה הפתרון נראה לפי לשון הגמרא. [תוס' רי''ד].
------
@ כ''ב ע''ב
או דיל' לבר מאמה וכול', דכולהו ד' חשיב בכבש, תיקו. הוציאו (אצבעותיהם) [אצבעותיכם], שהיה א' להם הממונה אני רוצה למנות עד כ' או עד ל' ומי שיכלה בו החשבון הוא יתרום את המזבח. ונימנינהו לדידהו, ואמאי מונה אצבעותיהם. אפי' לדבר מצוה, דמלחמת שאול בעמלק הויא מלחמת מצוה ולא רצה למנות את עצמן שנ' ויפקדם בבזק. האי בזק, משמ' לן מידי דמיבזק כגון בוזקין את המלח על גבי הכבש, כלומ' (דדבר) [בדבר] הנפרד מן האדם כגון צרור או מיני קטנית דכל אחד ואחד נתן צרור למניין. דמיבזק, דמיבדר. דיל' שמא דאתרא הוא, והכי כת' ויפקדם בבזק באותו מקום. בזמן שיש' עושין וכול', לא ימד ולא יספר. בזמן שאין יש' עושין, והיה מספר דליהוו בני מניינא. בידי אדם, לא יספר. דמעיקר' כת' בבזק שלא היה עשיר כל כך עדיין שאול שלא היה יכול למנותם אלא בצרורות. ודיל' מדידהו, שהטלאים היו של יש'. אם כן, דלאו דידיה הוו מאי רבותא דמילתא. על עסקי נחל, על עסקי העגלה הערופה בנחל. שבשעה שאמ' לו וכול', ועוד נשא קל וחומ' אחר בעצמו ואמ' אם אדם חטא בהמה מה (חטאת) [חטאה]. ופגע בכהנים, הרוג אותם שבנוב עיר הכהנ', ומתוך שהיו מספקין מים ומזון לאחיהם הכהנים מעלה עליו הכת' כאילו הרג כהנים עצמן. ה''ג כמה דלא חלי לא מרגיש גברא דמריה סייעיה, כלומ' מי שהקב''ה רוצה לעוזרו אפי' אם הוא חוטא אין צריך להרגיש לו בשום רעה. שאול באחת ועלתה לו, שלא עשה אלא חטא אחד [ו]נחשב לו מיד שנפרע ממנו, כדכת' נחמתי כי המלכתי את שאול. והאיכא מעשה דנוב עיר הכהנים, והיל' לא עלתה נמי אלא בשתים. במעשה דאגג כת' נחמתי כי המלכתי, ואכתי לא עבר ההוא חטא דנוב עיר הכהנים. ודהסת, שהסיתו השטן למנות את יש' דכת' ויסת את דוד לאמר. ואית דמפרשי מה שאמ' לשאול אם ה' הסיתך בי ירח מנחה, ולאו עיקר מש' דלא כת' ויתן ה' דבר ביש' אלא על מה שמנה אותן. והא איכא נמי מעשה דבת שבע, דב' מעשים הוו חד דקטל אורייה וחד דבא [על] אשתו בחייו. ת' התם, במעשה דבת שבע איפרועי איפרעון מיניה ולהכי לא חשיב ליה בהדי אינך תרתי דלא איפרעון. ילד אמנון, דמתו בחי[י]ו. ותמר, שזינתה מאחיה והוה ליה כמתה והוה ליה צער ביותר. (הכא) [התם] נמי, בהסת איפרעון מיניה דכת' ויתן ה' דבר, ואמאי קתני לעיל דלא עלתה לו. לא איפרען מגופיה, אלא מיש', הכא במעשה דבת שבע איפרעון מגופיה. דאמ' רב יהו' וכול' ששה חדשים נצטרע וכול', מפרש במסכת סנהדרין בחלק [ק''ז ע''א], ומקראי מפיק להו. יראיך, יראוני, סנהדרין. ששון ישעך, שכינה. לשון הרע, מה שאמ' ציבא על מפיבושת אלמא דעבד טפי משתים שלא נפרעו ממנו. ת' כדשמואל, דאמ' לא קיבל בשילהי פרק במה בהמה יוצאה [נ''ו ע''א], דאמ' שמו' לא קיבל דוד לשון הרע אלא דברים הניכרין חזא ביה וכול', ואפי' לרב דאמ' קיבל לא קשיא דהא איפרעון מיניה וכול'. שמלוכלך בטיט, כן הוא מלוכלך בחטא. סיוטא, פלצות, שבאה רוח והפחידתו מפני שהטיח דברים כלפי שאול. הדר חזא, מש' דלא אמ' דרך כבוד מלך יש'. שלא היה בו שום דופי, לא פגם משפחה ולא בגופו. קופה של שרצים, שמץ פסול במשפחתו. וכת' ויעל נחש העמוני, שעלה למלחמה על אותן בני בליעל והושיען שאול (מידם) [מידו] ומוחל על כבודו על מה שאמרו מה יושיענו זה. [פירוש רבינו אליקים].
------
פיס'. הממונה אומ' להם הצביעו. תנא הוציאו אצבעותיכם למיניין. פי' זהו הפייס הנעשה על ידי מניין. ונימנינהו לדידהו, מסייע ליה לר' יצחק דאמ' ר' יצחק אסור למנות את ישראל אפי' לדבר מצוה שנ' ויפקדם בבזק. פי' חרשים, כדתנן בשילהי עירו' [ק''ד ע''א] בוזקין מלח על גבי הכבש. אינמי ויפקדם בטלאים [שמואל%א' ט''ו] ודווק' לדבר מצוה מותר על ידי דבר אחר, אבל שלא לדבר מצוה אפי' על ידי דבר אחר אסור, שאם יועיל על ידי דבר אחר שלא לדבר מצוה למה נענש דוד כשמנה את יש' והיה דבר בישראל, ימנה אותם על ידי דבר אחר, ולמה לא מנו יואב וכל סנהדרין שכשמנו את ישראל על ידי דבר אחר ויתנו את המספר לדוד, כלום היה רוצה דוד אלא לדעת את מספרם, ימנו על ידי דבר אחר ולא יהיה דבר בעם. אלא ש''מ שלא לדבר מצוה אסור למנותן אפי' על ידי דבר אחר, ומעשה דדוד שלא לדבר מצוה הוה, שלא היה בעת המלחמה למנות עליהן שרי צבאות, ומפני זה נענש. [פסקי הרי''ד].
------
תאנא הוציאו אצבעותיכם למנין. [תרגום מערבית. פ' גדר הפיס שיוציאו האצבעות וימנו כמה יש במספר האצבעות וכאשר ישיגו המספר אחר אשר הסכימו ממי תהיה ההתחלה צוה אותם להוציא כל אחד אצבע אחד ויחזר המספר המושג שבידו עליהם. ובעת סבבו המספר לא יציין אל הגופות ויאמר אחד שנים. אלא יציין אל האצבעות אשר צוה להוציאם לסבב עליהם המניין. ולכן הוקשו בהלכה ואמרו ויהיה ציון המניין אל הגוף ר''ל אל גופות הכהנים. ולא יהיה אל האצבעות ותפול התשובה כי אסור למנות את ישראל. וכבר נאמר כי אין שם מספר בתחלה ויוציאו האצבעות כדי שיכללו (כמות) [במנין]. ואמנם היה אצלם פסוקים יאמרום ותהיה כל מלה מהפסוק כנגד איש אחר כמו ואני תפלתי לך]. ויפקדם בבזק. [תרגום מערבית. פ' רצה באמרו בבזק שאמנם השליך כל אחד אבן ונמנו האבנים ולא ימנו גופות ישראל]. [פירוש קדמון].
------
וכד מכנסין לבי כנישתא ובעי למידע אי הוה עשרה, קיימא לן דאסור למנות אפילו לדבר מצוה, והיכא עבדו, פתח חד ואני, תניין ברוב, ג' חסדך, ד' אבוא, ה' ביתך, וכד משלמי האי פסיקא על האי סידרא, ידעו דאיכא עשרה. [האורה לרש''י סימן נ''ו].
------
אסור למנות ישראל אפילו לדבר מצוה. פי' לדבר שבקדושה צריך שיפקדם ע''י דבר אחר אבל שלא לדבר מצוה אפילו ע''י דבר אחר אסור שאם יועיל ע''י דבר אחר שלא לדבר מצוה למה נענש דוד כשמנה את ישראל והי' דבר בישראל ימנה אותם ע''י דבר אחר ולמה לא עשה יואב וכל סנהדרין שבישראל ע''י דבר אחר ויתנו המספר לדוד כלום הי' רוצה דוד כ''א לדעת מספרם ימנו ע''י דבר אחר ולא הי' דבר בעם אלא לאו שלא לדבר מצוה אסור למנותם אפילו ע''י דבר אחר ומעשה דדוד שלא לדבר מצוה היה שלא הי' בעת המלחמה למנות עליהם שרי צבאות ומפני זה נענש. [תוס' רי''ד].
------
[אסור] למנות את ישראל. [מדברי] קבלה. כלומר למנות [אינו לאו אלא] מדברי קבלה היא. כמה לא חלי. כלומר כמה [סמוך ומובטח] מי שהקב''ה בעזרו. [ועלתה לו. לקונסו מיתה.] דוד. נכשל. בשתים ולא עלו לו לרעה. דאוריה. שהרגו. [ודהסתה] שהוסת למנות את ישראל בסוף ימיו וגרם לבא עליהם דבר. שמחל על כבודו. לאנשים אלו שבזוהו בפרהסיא, שלא נתן לב לדבריהם ויהי כמחריש. [רבינו אברהם מן ההר].
------
כל המונה ישראל אפי' לדבר מצוה עובר בלאו. [האגודה].
------
''ויפקדם בבזק'' (שמואל%א' י''א, ח') מאי משמע דהאי בזק לישנא דמבזק הוא ודלמא שמא דמתא הוא... כיון שנתמנה אדם פרנס על הציבור — מיד מתעשר, דמעיקרא כתיב ''בבזק'' ולבסוף כתיב ''בטלאים'' — פירוש לישנא דמבדר, כלומר אבנים שמשליך אדם. ובפסיקתא דכי תשא ובילמדנו בפ' כי תשא ''ויפקדם בבזק'' (תנחומא), כד אינון מסכינין באילין בזקיא, כד אינון עתירין באילין אמריא, ומפורש בהגדה (שם) מהו בזק — אבן נטל מכל אחד ואחד מהן ובאבנים מנאן, שמנה האבנים. ''כצרור אבן במרגמה'' (משלי כ''ו, ח') תרג' הך ביזקא דכיפא בקילעא. [הערוך ערך בזק]. כמה לא חלי ולא מרגיש גברא דמריה סייעיה — פירוש ענין חולי. [הערוך ערך חלגט]. מעשה דאוריה ודהסתה — פירוש כשמנה את ישראל דכתיב ''ויסת את דוד בהם'' (שמואל%ב' כ''ד, א'). [הערוך ערך סת]. חזא רב נחמן סיוטא בחלמיה — פירוש פחד. [הערוך ערך סייט]. נעניתי לך שאול בן קיש מלך ישראל — בפ' מציאת האשה בגמ' המשיא את בתו (כתובות ס''ז:) נעניתי לך קום אכול, אלו ב' ענינים שייכי לאהדדי. [הערוך ערך עןגג].
------
שנ' ויפקדם בבזק. והאי מניין לדבר מצוה הואי, להציל את ישראל מיד אויביהם לידע אם יכלו להלחם על שונאיהם, והיינו דבר מצוה. ומיהא דכת' בחומש כי תשא את ראש בני ישראל וגומ' [שמות ל'], דמשמ' בלא נתינת כופר אסור למנות, משום דהוה אמינא הא דאסור למנות לגולגולת, הני מילי שלא לדבר מצוה, שאין צריכין למניין לשום מצוה, אלא לידע כמה הן, אבל לדבר מצוה, [הוה] אמינא דמותר [למנות] לגולגולת, להכי לא נפקא ליה מיניה. ששה חדשים נצטרע דוד. בסנהדרין בחלק [ק''ז ע''א], יליף מקראי ממניין שנות מלכותו שנצטרע ששה חדשים. [תוס' ר''י הלבן].
------
אבא יוסי בן דוסאי. תנא היה. ורבי היה אומר משמו. כההיא דסדר יומא פ''ב [כ''ב ע''ב] הלכה אם היו שניהם שווים הממונה אומר להם הצביעו. כתוב אחד אומר והיה מספר בני ישראל. וכתוב אחד אומר לא ימד ולא יספר. רבי אומר משום אבא יוסי בן דוסאי, כאן בידי אדם כאן בידי שמים. ובחגיגה פרק ב' [י''ג ע''ב] תניא, רבי אומר משום אבא יוסי בן דוסאי אלף אלפין ישמשוניה מספר גדוד אחד, ולגדודיו אין מספר. ואיכא נמי בספרי [במדבר פמ''ב] על פסוק ישא ה' פניו אליך [וכו']. ותו התם [ספרי שם] רבי אומר משום אבא יוסי בן דוסאי כתוב אחד אומר מונה מספר לכוכבים לכולם שמות יקרא, וכתוב אחד אומר המוציא במספר צבאם לכולם בשם יקרא. כיצד יתקיימו שני כתובים הללו מגיד שאין (אדם) שם שנוי. י''ל שאין שֵם נקרא בפעם שניה, כדמסיק לא השם שנקרא עכשיו הוא נקרא לאחר זמן. כענין שנאמר ויאמר אליו מלאך ה' למה זה תשאל לשמי והוא פלאי. ואיני יודע לאיזה שם אני מתחלף. ובפרק אחרון דזבחים [קט''ז ע''ב] תניא, בספרי בהאי ברייתא [פ' נשא], דכתב. רבי אומר משום אבא יוסי בן דוסאי. כתוב אחד אומר ויקן דוד את הגורן בכסף שקלים חמשים. וכתוב אחד אומר ויתן דוד לארוונה שקלי זהב משקל [שש] מאות. הא כיצד בקר ועצים ומקום המזבח בחמשים, וכל הבית בשש מאות. ובסוף אגדה דשמואל [פל''ב] שנויה בלישנא אחרינא. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך אבא יוסי בן דוסאי].
------
מעשה דאוריה. דכתי' [שמואל ב' י''ב] את אוריה החתי הכית בחרב, ורב הונא סבר שדוד נענש על אוריה, ואע''ג דאמרי' דאין שליח לדבר עבירה הני מילי מדיני אדם אבל בדיני שמים חייב, הכי אמרינן בקידושין [מ''ג ע''א] [מיהו מחלוקת] הוא לשם איכא למאן דאמ' דוד לא נענש [במיתת] אוריה ודריש למקרא הכי ואותו הרגת בחרב בני עמון [שמואל ב' י''ב], הרי הוא לך כחרב בני עמון מה חרב בני עמון אי אתה נענש עליו אף אוריה החתי אי אתה נענש עליו מאי טעמ' מורד במלכות הוה כדקאמ' ואדוני יואב ועבדי אדוני חונים וגו' [שמואל ב' י''א], מיהו הכא [רב הונא לא] סבר לה כשמאי הזקן, דאמ' התם דכולי עלמ' מודו דבדיני שמים חייב. ולרב דאמ' קבל דוד לשון הרע הא מיפרעין מיניה דאמ' רב יהודה אמ' כול'. תימה הא לא איפרעין מגופיה, מיהו יש לומר דהא נמי מגופו חשיב, שהמלכות נתחלקה ממנו וירד מגדולה. [תוס' ר''י הלבן].
------
אמר רב ששה חדשים נצטרע. פ' דהכין כת' במזמור [תהלים נ''א] בבא אליו נתן הנביא כאשר בא אל בת שבע כת' באותו מזמור תחטאני באזוב ואטהר תכבסני ומש' אלבין, וזה האזוב הוא שניתן בו את המצורע. ונסתלקה ממנו שכינה. פ' כת' במזמור [שם] אל תשליכנו מלפניך ורוח קדשך אל תקח ממנו השיבה לי ששון ישעך וג'. [פירוש קדמון].
------
בן שנה שאול במלכו כבן שנה לחטא, מתקיף לה רב ואימא כבן שנה שמלוכלך בטיט ובצואה חזא סיוטא בחילמא. מכאן אני מוכיח אדם שאומר לחבירו אתה משקר כממזר צריך לעשות לו דין דגמרא דמפרש במסכת קידושין [כ''ח ע''א] ואינו יכול לטעון כמו ממזר ולא ממזר. [האגודה].
------
אע''פ שיש רשות לחכם לנדות לכבודו לא שבח לת''ח לנהוג עצמו בדבר זה אלא מעלים אזנו מדברי עמי הארץ ולא ישית לבו להם כענין שאמר שלמה בחכמתו. גם לכל הדברים אשר ידברו אל תתן לבך. וכן היה דרך החסידים הראשונים שומעין חרפתם ואינן משיבין ולא עוד אלא שמוחלין למחרף וסולחין לו וחכמים גדולים היו משתבחין במעשיהם [הנאים] ואומרים שמעולם לא נדו ולא החרימו לכבודן. וזהו דרכן של ת''ח שראוי לילך בה. בד''א כשבזוהו או חרפוהו בסתר. אבל ת''ח שבזוהו או חרפו אדם בפרהסיא אסור לו למחול על כבודו ואם מחל נענש מפני שזה בזיון של תורה אלא נוקם ונוטר הדבר כנחש עד שיבקש ממנו מחילה ויסלח. ונשיא שמחל על כבודו מחול אבל לא קללתו. ומלך שמחל על כבודו אין כבודו מחול. [ארחות חיים דין אהבת השם ויראתו סימן ט''ז].
------
מר זוטרא בריה דרב נחמן כמה פעמים מוזכר בתלמוד [ברכות מ''ג ע''ב] וחסיד ומעביר על מידותיו היה כדגרסי' במגילה פ' אחרון הל' במה הארכת ימים [כ''ח ע''א] וזו אחת מהן ולא עלתה עמי קללת חבירי על מטתי כי הא דמר זוטרא בריה דרב נחמן כי הוה סליק לפוריא אמר שרי ליה ומחיל ליה לכל מאן דצערן, פ' מבקש רחמים שלא יענש שום אדם על ידו אם סרח עליו. מיהו י''ל כל מי שהיה מצערו הוי נקיט בליביה האי (לא דפייסיה) [דלא פייסיה] כדאיתא בסדר יומא פ' בראשונה [כ''ב ע''ב] אמר ר' יוחנן כל תלמיד חכם שאינו נוקם ונוטר כנחש אינו תלמיד חכם ופרכינן והכתיב לא תקום ולא תטור ומשני ההוא בממון הוא דכתיב דתניא לא תקום ולא תטור איזו היא נקימה ואיזו היא נטירה אמר לו השאילני מגלך וכו' וצערא דגופא לא והתניא הן עלובים ואינן עולבים שומע חרפתו ואינו משיב עושה מאהבה ושמח ביסורים עליו הכתוב אומר ואוהביו כצאת השמש בגבורתו, לעולם דנקיט ליה בליביה, והאמר רב[א] כל המעביר על מידותיו מעבירין לו על כל פשעיו דמפייסו לו ומפייס, אלמא בלא פיוס אין להעביר לתלמידי חכמים על מידותיהם אלא דנקיט בליביה, אסר' [ואם] על יד אחרים ילקה לא יחיש לדבר למחות בידם, וגם לשמוח בתקלתו אין לשום אדם מישר' לשמוח בתקלת חבירו דכת' [משלי כ''ד י''ז] [ו]שמואל הקטן אומ' [אבות פ''ד מי''ט] בנפול אויבך אל תשמח מיהו מידה יתירה (אין) [היא] לבקש רחמים שלא יהא נענש על ידו דכתיב [משלי י''ז] גם ענוש לצדיק לא טוב וגרסי' במס' שבת פ' שואל אדם [קמ''ט ע''ב] אמר רב יעקב ברה (רב) [דבת] יעקב כל שחבירו נענש על ידו אין מכניסין אותו למחיצתו של הקב''ה ומסקנא מהכא גם ענוש לצדיק לא טוב והיינו כשהצדיק מתכוין לענוש למצער אותו, כגון ר' יהושע ב''ל [ברכות ז' ע''א] דבעא למילט לההוא מינא דהוה מצער ליה בפסוקא ולא איסתייעא מילתא דאיכוון בעידן דחוורא כרבלתא דתרנגולא ונמנם ואמר ש''מ לאו אורח ארעא למיעבד הכי משום דכתיב ורחמיו על כל מעשיו אי נמי מהכא גם ענוש לצדיק לא טוב, ודאי כה''ג לבקש לעונשם אין לעשות, אבל אם יענשו ממילא אין חטא לצדיק, ומר זטרא ושאר חסידי' שהיו אומ' [ו]רוצים שלא תעלה עמהם קללת אחרים על מטתם מוחלין ומבקשין שלא יענשו על ידיהם דלא מיבעיא מסירות דין שלא היו מוסרין על חבירם אפילו אי לית להו דיינא בארעא אלא מוחלין בדעת שלמה כדי שלא תבוא תקלה על ידיהם. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך מר זוטרא בריה דרב נחמן].
------
@ כ''ג ע''א
נוקם ונוטר כנחש, להכי נקט נחש מש' דכת' ואתה תשופנו עקב, ומתרגמ' ואת תהא נטר ליה לסופא. ההוא, קרא דאזהר על נקימה ונטירה בממון קא משתעי וכדתניא וכול'. ה''ג למחר יאמר לו השאילני מגלך אמ' לו איני משאילך וכו', דהשתא מתנקם הוא ממנו. איני כמותך וכול', דהשתא נוטר בלבו מה שעשה לו אבל אינו מתנקם הימנו לאלתר. וצערא דגופיה לא, כלומ' וכי לא הזהיר נמי הכת' שאם מביישין את עצמו שאינו רשאי להתנקם וליטור בלבו. והתניא, הן תלמ' חכמ' עלובין וכול'. ת' לעולם דנקיט בליביה, שגומרין בלבם עד שיראה להן המקום נקמה, אבל אין משיבין. ואמאי נקיט בליביה, והאמ' רבא כל המעביר על מידותיו וכול'. דמיפייסין ליה ומיפייס, שמפייסין לו שימחול לו והשתא מעביר על מידותיו ומיפייס, אבל אם אין מפייסין אותו נוקם ונוטר. בריא, מוציא אחת, חולה מוציא שתים שאין בו כח לזקוף [אחת] מאצבעותיו בלא חבירתה, תניא נמי הכי אחת וכול'. ויחידים, חולים, ואהכי קרי ליה יחידים דרוב העולם בריאין הן. ואין מונין להם, אותן ב' אצבעות אלא באצבע אחת. לא שלישי לאגודל, דהיינו אותו אצבע שקורין אמה אינו מוציא עוד אצבע לפי שאינו יכול להוציא אלא אחת, מפני הרמאין, אגודל לחוד קאי מפר' מ''צ, ואית דאמ' דאשלישי נמי קאי ומש' דגדול הוא משאר (משאר) אצבעות מיחזי כמאדם אחר ולא הוא ואם הוציא שלישי עם האצבע מונין לו, קס''ד דהך מקשה שמונין אותן ב' אצבעות במקום ב' אנשים וקשיא לברייתא דקתני אין מונין להם אלא אחת. בפקיע, על ש[ו]ם שהוציא הגודל. ת' במאי מונין לו נמי, דקאמ' אחת. מרעתכא מטרקא. דטייעי, רצועה של סוחרים שעושין להכות את סוסיהן. דפסיק רישיה, כלומ' קשה הוא ויכולין להכות בה מכה גדולה. הא דתנן, במסכת שקלים בפרק אילו הן הממונין [מ''א]. בן בביי, שם כהן. הוה אמינא דהאי פקיע מיני פתיל, שהיה ממונה לעשות פתילות במנורה דהוה אומנות גדול[ה], שבאותו שיעור שנותנין בהן שמן בימות החמה נותנין בימות הגשמים וצריך לו לכוון ולעשות הפתילה עבה בימות החמה כדי (כולא) [שכולה] תהא דולקת עד בוקר ובימות הגשמים דקה ביותר כדי שתהא דולקת עד הבוקר. כדתנן, בפרק החליל [נ''א ע''א]. מבלאי מכנסי וכול' נגדא, מטרקא. ותקע לו בלבו, לאותו שהיה לפניו. אנו על מי להביא את העגלה, לאו מש' דהכי הוא דאינהו הוו ידעי מאן אלא להרבות בבכיה הוה אמ' הכי כדלקמ'. הרי (היא) [הוא] כפרתכם, שתהא מיתתי כפרה עליכם. ולא נטמית סכין, שעדיין היה חי כשנטל הסכין ממנו. יותר משפיכות דמים, שאפי' האב לא היה חושש כל כך במיתת בנו כמו שהיה חושש בטומאת הסכין. וכך הוא, דודאי היתה קלה שפיכות דמים בעיניהם, [דכת'] וגם דם נקי שפך וגו'. הי מעשה קדים, אי האי דשפיכות דמים או ההוא דנשברה רגלו דמתני' דתקינו פייסא ארבע אמות. מאי עיבידתיהו, בהאי מעשה דשפיכות דמים, דקתני נכנס אחד מהן לתוך ד' אמות וכול' תנא וכבר תקינו פייס וקראי מקרה דאפי' ממילא דמיגו דרהטי ודחפי כל חד וחד לחבריה אתו לידי סכנה ומיחזי כבלא מתכוין. לידי סכנה, דנשברה רגלו. וירושלם בת אייתוהיי וכול', בתימ', דקאמ' על מי להביא כלומ' דמהיכן הן מודדין מן העיר ומביאין בני העיר [או] מן העזרה ומביאין כהנים. עשרה דברים, בבבא קמא [פ''ב ע''ב]. וזו (אחד) [אחת] מהן, דאינה מביאה מש' דגבי עגלה כת' לרשתה וירושלם לא נתחלקה לשבטים. [פירוש רבינו אליקים].
------
יש דברים שהם מחוקי התורה ולכבוד לומדיה ואסור לוותר עליהם וע''כ אמרו שצריך ת''ח להיות נוקם ונוטר כנחש שאסור לו למחול עד שיבקשו ממנו המחילה וכן אי אמר שרו לי תגראי ברישא הרי הוא כשואל חלק ירושתו שמחוקי כבוד התורה הוא זה אבל במקום שאינו מחוקי התורה אם הוא נהנה בעוה''ז לכבוד התורה נוטל חייו מן העולם הבא אבל במקום שאין מכירין אותו מותר לו להודיע את עצמו אבל יזהר שלא ישים כוונתו בלמודה בשביל שיכבדוהו בני אדם ולא לאסוף עושר בעבורה אמרו חכמים אל תאמר אשנה בשביל שאהא רב אלא למוד מאהבה וסוף הכבוד לבא. [אהל מועד שער ראשית חכמה דרך ו'].
------
לא תקום ולא תטור. צוה והזהיר בקדושים. לא תקום ולא תטור את בני עמך ותניא בת''כ ומייתינן לה ביומא פ' בראשונה בממון הכתוב מדבר כדתניא איזו היא נקימה ואיזו נטירה אמר לו השאילני מגלך א''ל איני רוצה למחר אמר לו השאילני קרדומך א''ל איני משאילך כדרך שלא השאלתני זו היא נקימה איזו נטירה כגון שא''ל השאילני מגלך א''ל איני משאילך למחר א''ל השאילני קרדומך א''ל הא לך איני כמותך שלא השאלתני מגלך זו היא נטירה לכך נאמר לא תטור. את בני עמך [לבני עמך אי אתה נוטר] אבל אתה נוטר לאחרים פי' לעובדי כוכבים. ומנלן דבממון משתעי קרא ולא בדברים צא ולמד מי''ג מדות שהתורה נדרשת בהן דבר למד מעניינו במה הכתוב מדבר בממון פעולת שכר שכיר עושק גזל לקט ופרט כיחש ממון ושיקר. ולאו דוקא שאילת כלים דלאו כלים כתיבי בקראי אלא אפילו שאר ממון או [או]כלים למדנו שמוזהרים ישראל שלא (ימעט) [למנוע לעשות] צדקה וגמילות חסדים בממון בשביל שלא עשאהו עמו בהיותו צריך שזו נקימה היא וגם מוזהרים שלא להזכיר ולומר להם אע''פ שלא עשית עמי אעשה עמך שזו היא נטירה. ויוצרינו יעמידנו ביראתו הטהורה. [יראים סימנים קצ''ז, קצ''ח].
------
והמצוה הש''ד היא שהזהירנו שלא לנקום קצתנו מקצתנו. והוא שעשה לו מעשה אחד ולא יסור מלחפש אחריו עד שיגמלהו כמעשהו הרע או יכאיבהו כמו שהכאיבו. הזהיר האל מזה ואמר (קדושים י''ט) לא תקום. ובספרא עד היכן כוחה שלנקימה אמר לו השאילני מגלך ולא השאילו למחר אמר לו השאילני קרדומך אמר לו איני משאילך כשם שלא השאלתני מגלך לכך נאמר לא תקום. ועל זה הדמיון הקש בכל הענינים. [ספר המצות לרמב''ם — לאוין ש''ד].
------
והמצוה הש''ה היא שהזהירנו שלא לנטור ואע''פ שלא נשלם גמול והוא שנזכור העון שחטא לנו החוטא ונזכירהו לו. אמר יתעלה (קדושים י''ט) לא תטור. ולשון ספרא עד היכן כוחה שלנטירה אמר לו השאילני מגלך ולא השאילו למחר אמר לו השאילני קרדומך אמר לו הילך איני כמותך שלא השאלתני מגלך לכך נאמר לא תטור. [ספר המצות לרמב''ם — לאוין ש''ה].
------
והמבקש מטו מחבירו אינו חייב לבקש [ממנו] יותר משלשה פעמים, שנ' [בראשית נ'] כה תאמרון ליוסף אנא שא נא ועתה שא נא. וכיון שמבקש ממנו [מטו] שלשה פעמים בשלש שורות [שוב אינו צריך], ואם [נתחייב לו ממון וכבר] נתן לו (ממון) כבר נפטר ממנו, וזה שאינו מוחל לו [הוא] נקרא אכזרי. במה דברים אמורים לחבירו, אבל לרבו צריך לפייסו עד שיתפייס. מת זה שנתחייב לבקש ממנו מטו, מוליך עשרה בני אדם ומעמיד אותן על קברו ואומר חטאתי לה' אלהי ישראל (ולזה) [ולפלוני זה] שחבלתי בו. יש מגדולי ישראל שהיה ממציא עצמו [ועובר] לפני מי שהקניטו, אולי יבקש ממנו מחילה וימחול לו. לעולם יהא אדם מן הנרדפין ולא מן הרודפין, שאין לך נרדף בעופות יותר מתורים ובני יונה והכשירן הכתוב לגבי מזבח, כמבואר בפרק החובל [ב''ק צ''ג ע''א]. בני אדם שהן עלובין ואינן עולבין שומעין חרפתן ואינן משיבין עושין מאהבה ושמחין בייסורין, עליהם אמר הכתוב [שופטים ה'] ואוהביו כצאת השמש בגבורתו, אע''פ שאינן משיבין על חרפתן ראוי להם לתפוש הדבר בלבם. אמרו חכמים כל תלמיד חכם שאינו נוקם ונוטר כנחש אינו תלמיד חכם, שאין לו לתלמיד חכם להקל (על עצמו) [בעצמו] בעיני העם, ולא אסרה תורה נקימה [ונטירה] כמו שנ' [ויקרא י''ט] לא תקום ולא תטור את בני עמך אלא בדבר שבממון. כיצד, אמר לו השאילני מגלך אמר לו לאו, למחר אמר לו אותו השאילני קרדומך אמ' לו איני משאילך כדרך שלא השאלתני, זו היא נקימה. אי זו היא נטירה, אמ' לו השאילני מגלך אמ' לו לאו, למחר אמ' לו השאילני קרדומך, אמ' לו הילך, איני כמותך שלא השאלתני, זו היא נטירה, שנוטר בלבו על חבירו שלא השאילו את שלו, אבל על צער גופו ראוי לו ליקום וליטור. ולא אמרו כל המעביר על מדותיו מעבירין לו על כל פשעיו אלא שאם מפייסין אותו מתפייס, ולא יהיה נוח לכעוס וקשה לרצות ואכזרי למחול, וכל זה מבואר למעלה בפרק שיני [כ''ג ע''א]. [פסקי ריא''ז].
------
הנוקם על חבירו עובר בלא תעשה שנאמר לא תקום, ואף על פי שאינו לוקה על לאו זה מכל מקום דיעה רעה היא עד מאד (רמב''ם דעות פ''ז הל' ז'), במסכת יומא בפרק בראשונה ובת''כ (קדושים פרק ד' ה''י) מפרש מה היא הנקימה כגון ראובן שאמר לשמעון השאילני קרדומך אמר ליה איני משאילך למחר נצטרך שמעון לשאול מראובן אמר ליה השאילני קרדומך אמר לו ראובן איני משאילך כדרך שלא השאלתני כששאלתי ממך הרי זה נוקם, וכן כל כיוצא בזה (ע''פ רמב''ם שם). [סמ''ג לאוין סימן י''א].
------
כל הנוטר לאחד מישראל עובר בלא תעשה שנאמר (ויקרא י''ט י''ח) [ו]לא תטור, מפרש במסכת יומא ובת''כ (קדושים פרק ד' הל' י''א) מה היא הנטירה כגון ראובן שאמר לשמעון השאילני קרדומך ענהו שמעון איני משאילך למחר נצטרך שמעון לראובן אמר לו השאילני קרדומך ענהו ראובן הריני משאילך ואיני כמותך ולא אשלם לך מעשיך, העושה זה וכיוצא בו הרי זה עובר בלא תטור (ע''פ רמב''ם דעות פ''ז הל' ח'). עוד שם אומר רבי יוחנן כל תלמיד חכם שאינו נוקם ונוטר איבה כנחש אינו תלמיד חכם, והכתיב לא תקום ולא תטור ההוא בממון הוא דכתיב, ומסיק שם דת''ח צריך שיהא עלוב ולא עולב שומע חרפתו ואינו משיב, ולעולם דנקיט ליה בליביה וכי מפייסין ליה מפייס. וכתב רבי' משה (תלמוד תורה פ''ז הל' י''ג) דהתם מיירי בתלמיד חכם שביזוהו בפרהסיא שאסור לו למחול על כבודו ואם מחל נענש מפני שזה בזיון התורה אבל אם לא ביז[ו]הו בפרהסיא לא. ושאר כל אדם שמתקוטטים עם חביריהם אף על פי שאין לאו בזה אם ינקום מחבירו, מדת חסידות היא להעביר על מדותיו כדאמרינן כל המעביר על מדותיו מעבירין לו על כל פשעיו, וכן דוד היה משתבח במדותיו הטובות ואמר (תהלים ז' ה') אם גמלתי שולמי רע וגומר, וההוא חסידא (מגילה כ''ח א') דכל אימת דסליק לפוריא הוה אמר שרי ומחיל כל מאן דמצערן לי. [סמ''ג לאוין סימן י''ב].
------
אמרינן במסכת תמיד, תניא רבי אומר, איזהו דרך ישרה שיבור לו האדם, יאהב את התוכחות, שכל זמן שתוכחות בעולם נחת רוח באה לעולם, ברכה באה לעולם, רעה מסתלקת מן העולם, שנאמר [משלי כ''ד] ולמוכיחים 
ינעם ועליהם תבוא ברכת טוב, ויש אומרים, יחזיק באמונה 
יתרה, שנאמר [תהלים ק''א], עיני בנאמני ארץ לשבת עמדי. 
אמר ר' שמואל בר נחמני א''ר יונתן כל המוכיח את חבירו לשם שמים זוכה לפלגו של הקב''ה, שנאמר [משלי כ''ח], מוכיח אדם אחרי חן ימצא, ולא עוד, אלא שמושכין עליו חוט של חסד ושל חן, שנאמר חן ימצא. ולהרב ר' אברהם ב''ר דוד מצאתי, הרואה דבר מגונה בחבירו חייב להוכיחו. וחייב להוכיחו עד שיביא את עצמו לידי הכאה וקללה, כדכתיב [שמואל א' פ''כ] ביהונתן, למה יומת מה עשה, וכתיב ויטל שאול את החנית עליו להכותו, וכתיב בן נעות המרדות, נמצא שאין לאדם להתיירא מחבירו מלהוכיחו אעפ''י שהוא גדול, ואפילו יכנו ויקללנו, הכל יסבול לכבוד המקום ולמצות התוכחה. וכל זה, בזמן שזה הנוכח מאמדין אותו שיסבול, אף על פי שהוא קושר בו שנאה, אבל אם מכיר בו שלא יחזור למוטב, עליו הכתוב אומר [משלי ט'] אל תוכח לץ פן ישנאך. ואם מכיר בו שממנו לא יקבל תוכחת, ילך אצל הגדול ממנו. ואם רואה בו דבר ערוה ומהימן ליה לאותו גדול כבי תרי יאמר לו, ואותו גדול יוכיחנו בינו לבין עצמו אבל לא בפני רבים, שהוא לא שמע מפי עדים, אעפ''י שמן ההלכה אינו נראה שעל זה הגדול להוכיחנו, שלא נתנו לו רשות לתלמיד לומר לרבו אלא למסנייה, כדגרסינן [פסחים קי''ג ע''ב], מהו למימר ליה לרביה ומסנייה, אמר ליה, אי מהימן ליה לרביה כבי תרי לימר ליה, ואי לא, לא לימר ליה. ודרך מצות תוכחה בכמה קשוטין צריך לקשט עצמו מי שאוחז אותה, כדגרסינן בערכין [ט''ז ע''ב], א''ר אלעזר בן עזריה, העבודה אם יש בדור מי שראוי להוכיח, ומי שיודע היאך מוכיחין, ומי שראוי לקבל תוכחות. וחייב אדם להוכיח את חברו אפילו מאה פעמים, שנאמר [ויקרא י''ט] הוכח תוכיח את עמיתך. ואמרו [ב''מ ל''א ע''א] הוכח אפילו מאה פעמים משמע, תוכיח, אין לי אלא רב לתלמיד, תלמיד לרב מנין, ת''ל תוכיח. ואם מכיר בו שהוא עז פנים ושונא את המוכיחין אותו, אינו חייב להוכיחו, ולא עוד אלא שהוא עובר שני לאוין, שנאמר אל תוכח לץ פן ישנאך. ואדם שמקיים מצות ואינו מקיים כל המצות, באותן המקיים חייב להוכיח בהן אחרים, אף על פי שאינו מקיים את כולם, ואין בזה משום קשט עצמך ואחר כך קשט אחרים. כדאמרינן [ב''ב ס' ע''א] לגבי ר' ינאי הוה ליה אילן הנוטה לרשות הרבים, ובמלכי בית דוד [סנהדרין י''ט ע''א], אי לאו דדיינינון להו אינהו היכי דייני, והכתיב [צפניה פ''ב] התקוששו וקושו, קשט את עצמך ואח''כ קשט אחרים. ומה שאמרו בפרק בראשונה [יומא כ''ג ע''א], אמר ר' יוחנן, כל ת''ח שאינו נוקם ונוטר כנחש אינו תלמיד חכם, ומקשינן, והתניא [שבת פ''ח ע''ב], הנעלבים ואינם עולבין, שומעין חרפתן ואינן משיבין וכו', ומתרץ, לעולם דנקיט ליה בליביה. ומקשינן תוב, והאמר רבא [ר''ה י''ז ע''א], כל המעביר על מידותיו מעבירין לו על כל פשעיו, ומתרצינן, ההוא, דמפייסינן ליה ומיפייס, אבל היכא דלא מיפייסינן ליה צריך למינקט ליה בלביה, דצריך שיהא מקפיד על כבוד תורתו ומקנא עליה, כדאמרינן [קדושין ל''ג ע''א] לענין קימה, אי לאו תורה כמה נחמן כי אנא איכא בשוקא, כלומר, מפני ענוה היה אומר כך, אין עומדין מפני אלא מפני כבוד התורה, וגם ת''ח כמו כן, אם מבזין אותו ומוחל נמצא מבזה את התורה, שאותו שביזהו לא חשש לכבוד התורה, לכך אם אינו נוקם לכבוד התורה אינו ת''ח. וכן הוא עיקר. ומאי דאמרינן במגילה [כ''ח ע''א], מימי לא עלתה עמי קללת חברי על מטתי, כי הא דמר זוטרא חסידא כי הוה סליק לפורייה הוה אמר, שרי ליה ומחיל ליה לכל מאן דצערן לי, איכא למימר, שלא היה מוחל לאדם אפיקורס שהיה מבזה אותו, אלא לאדם שהיה דין ממונו עמו והיה מצערו, א''נ לא היה מוחל קללתו אלא צער גופו, אבל כבוד תורתו לא היה מוחל אלא הוה נקיט בליביה. ובהא דאמרינן בפסחים [קי''ג ע''ב], מהו למימר ליה לרביה ומסנייה, א''ל אי מהימן עליה כבי תרי לימא ליה ואי לא, לא לימא ליה, לאו דוקא רביה, אלא לכל אדם בין רבו בין חברו, ואי מאמד עצמו דמהימן ליה כבי תרי לימא ליה, ואין בזה [שבת קמ''ח ע''ב] משום הרואה דבר ערוה בחבירו ומעיד בו יחידי. [שבלי הלקט דין התוכחות סימן מ''ז].
------
תניא רבי אומר, איזו דרך ישרה שיבור לו האדם, אוהב את התוכחות, שכל זמן שתוכחות בעולם, נחת רוח באה לעולם, רעה מסתלקת שנאמר, ולמוכיחים ינעם ועליהם תבוא ברכת טוב. אמר ר' שמואל בר נחמני א''ר יונתן, כל המוכיח חבירו לשם שמים זוכר לפלגו של הקב''ה שנאמר, מוכיח אדם אחרי חן ימצא, ולא עוד, אלא שמושכין עליו חוט של חן שנאמר חן ימצא. ובשם ר' אברהם ב''ר דוד מצאתי, הרואה דבר מגונה בחבירו חייב להוכיחו עד שיביא עצמו לידי הכאה וקללה כדכתיב ביהונתן, למה ימות מה עשה, וכתיב ויטל שאול את החנית עליו להכותו, וכתיב בן נעות המרדות, נמצא שאין לאדם לירא מחבירו מלהוכיחו, אעפ''י שהוא גדול ואפילו יכנו או יקללנו הכל יסבול לכבוד השם ולמצות התוכחה. וכל זה בזמן שאומדין שזה הנוכח יסבול אעפ''י שהוא קושר בו שנאה, אבל אם מכיר בו שלא יחזור למוטב עליו הכתוב אומר אל תוכח לץ פן ישנאך. ואם מכיר בו שממנו אינו מקבל התוכחה ילך אצל גדול אם ראה בו דבר ערוה ומהימן ליה אותו גדול כבי תרי יאמר לו, ואותו גדול יוכיחנו בינו לבין עצמו אבל לא בפני רבים שהוא לא שמע בפני עדים, ואעפ''י שמן ההלכה אינו נראה שזה הגדול יוכיחנו, שלא נתנו לו רשות לתלמיד לומר לרבו אלא למסנייה, כדגרסינן, מהו למימר ליה לרבי' ומסנייה, אמר ליה אם מהימן ליה לרביה כבי תרי לימא ליה ואי לא לא לימא ליה. ודרך מצות תוכחה, בכמה קשוטין צריך לקשט עצמו מי שאוחז אותה כדגרסינן בערכין, אמר ר' אלעזר בן עזאי, העבודה, אם יש בדור הזה מי שראוי להוכיח, ומי שיודע היאך מוכיחין, ומי שראוי לקבל תוכחה. וחייב אדם להוכיח את חברו אפילו מאה פעמים, שנאמר, הוכח תוכיח את עמיתך, ואומר, הוכח אפילו מאה פעמים משמע, תוכיח, אין לי אלא רב לתלמיד תלמיד לרב מנין, ת''ל תוכיח. ואם מכיר בו שהוא עז פנים ושונא את המוכיחים אותו אינו חייב להוכיחו ולא עוד אלא שעובר בשני לאוין, שנאמר אל תוכח לץ פן ישנאך. ואדם שמקיים מצות ואינו מקיים כל המצות חייב להוכיח את אחרים, ואין בזה קשט את עצמך ואח''כ קשט את אחרים. ומה שאמרו כל תלמיד חכם שאינו נוקם ונוטר כנחש אינו תלמיד חכם, ומקשינן, והא תניא הנעלבין ואינם עולבים שומעים חרפתם ואינם משיבין וכו', ומתרצינן, לעולם דנקיט ליה בליביה, ומקשינן עוד, והאמר רבא, כל המעביר על מידותיו מעבירין לו על כל פשעיו, ומתרצינן, הוא דמפייסינן ליה ומיפייס, אבל היכא דלא מפייסינן צריך למינקט ליה בליביה, דצריך שיהא מקפיד על כבוד תורתו ומקנא עליו. כי כשמבזין אותו ומוחל נמצא כמבזה זה התורה, שאותו שביזהו לא חשש לכבוד התורה, לכך אם אינו נוקם לכבוד התורה אינו תלמיד חכם וכן עיקר. והא דאמרינן במגילה, מימי לא עלתה עמי קללת חבירי על מטתי, כי הא דמר זוטרא חסידא כי הוה סליק אפוריא אמר, שרי ליה ומחול ליה לכל מאן דמצערן, איכא למימר, שלא היה מוחל [אלא] לאדם שהיה לו דין ממונו עמו והיה מצערו, או אי נמי, לא היה מוחל אלא צער גופו ולא הי' מוחל קללתו, אבל כבוד תורתו לא היה מוחל אלא הוה מינקט בליביה. [שבלי הלקט הקצר דין התוכחות סימן מ''ז].
------
ולרבנו שלמה זצ''ל מצאתי, שנים שנתקוטטו זה עם זה והכה האחד את חברו, לאחר זמן בא ואמר לו אני מקבל כל ריצוי וקנס שיאמרו לי בי''ד ותמחול לי על מה שהעויתי, קפץ ונשבע מלמחול לו עולמית, וכשעברה חמתו נתחרט מן השבועה ורוצה למחול לו, ושאל ידידי לומר שנשבע זה לבטל את המצוה, שהרי כתיב [ויקרא י''ט] לא תקום ולא תטור את בני עמך, וכתוב בקבלה [מיכה ז'], נושא עון ועובר על פשע, ופירשו חכמים ז''ל [ר''ה י''ז ע''א] למי הוא נושא עון למי שהוא עובר על פשע, ולא חיילא שבועה, או דילמא, אינה בטול מצוה וחיילא שבועה. ואם תמצא לומר דחיילא שבועה, יכול הוא לנשקו ולדבר עמו באהבה ובחיבה הואיל ואינו מוציא מפיו מחילה או לא. כך נראה, משום שבועה לבטל את המצוה אין לדונו, דהתנן [ב''ק צ''ב ע''א], מנין שאם לא מחל לו שהוא אכזרי שנאמר [בראשית כ'], ויתפלל אברהם אל האלהים, ואי איתא, ליתני שהוא עובר בלאו דלא תקום ולא תטור את בני עמך, אלא ודאי אין לדונו בלא תטור שהרי נתבזה ואי אפשר בלא נטירה. אלא מיהו אכזרי הוי כדמפרש תנא, ונקימה ונטירה כבר פירשו חכמים [יומא כ''ג ע''א], איזהו נקימה ואיזהו נטירה, אמר לו השאילני קרדומך א''ל איני משאילך, למחר א''ל השאילני מגלך, א''ל איני משאילך כדרך שלא השאלתני קרדומך זו היא נקימה. נטירה, א''ל השאילני קרדומך ולא השאילו, למחר א''ל השאילני מגלך, א''ל הילך, איני כמותך שלא השאלתני קרדומך זו היא נטירה. ועוד תנן [נדרים ס''ה ע''ב] גבי נדרים, פותחין מן הכתוב שבתורה ואומרין לו, אילו היית יודע שאתה עובר על לא תקום ולא תטור את בני עמך, ואהבת לרעך כמוך, וחי אחיך עמך, שמא יעני ואי אתה יכול לפרנסו, ואומר לו אילו הייתי יודע שכך היה לא הייתי נודר, הרי זה מותר. מדקתני פותחין לו, מכלל דלאו ביטול מצוה היא זו, דאי ביטול מצוה היא, למה ליה למפתח בחרטה, ומי שרי, והתנן [נדרים ט''ז ע''א] אין נשבעין לעבור על המצות, דלא חיילא שבועה כלל, אלא ודאי אין בכך ביטול מצוה, וכבר פרשו חכמים, איזהו בטול מצוה כגון, שנשבע שלא לעשות סכה, שלא ליטול לולב, ושלא להניח תפלין. ולחבקו ולנשקו, אי אפשר שאין לך מחילה גדולה מזו, שהרי כתובה בתורה שנאמר [שמואל ב' פי''ד], וישב אבשלום בירושלם שנתים ימים ופני המלך לא ראה, דכי נקט עליה מילתא מחמת אמנון שהרג, ובשעת מחילה כתיב [שם] ויבוא יואב אל המלך ויגד לו ויקרא אל אבשלום ויבוא אל המלך וישתחו אפים לפני המלך וישק המלך לאבשלום, מדאשתיק קרא ולא אמר הריני מוחל ש''מ הנשיקה מחילה מעלייתא היא, אלא הריני רואה תקנה לשבועתו, [יומא פ''ז ע''א] יביא עשרה בני אדם ויאמר בפניהם, נתחבלתי בפני כל ונשבעתי שלא למחול לו ואיני יודע מה לעשות, והלה נכנס ואומר חטאתי לה' אלהי ישראל ולפלוני זה שחבלתי בו, והם אומרים, שרוי לך ומחול לך ונמצאו שניהם יוצאין ידי שמים ומחילה קיימת, ומנא לן דבעינן עשרה, דאמר רב חסדא צריך לפייסו בשלש שורות של שלשה שלשה בני אדם, שנאמר [איוב ל''ג], ישור על אנשים, ויאמר חטאתי, ואמר רב יוסף בר חנינא, מת יוליך עשרה בני אדם ומעמידן על קברו וכו'. ומנא תימרא דעבדינן בנדרים כך. דתנן [נדרים מ''ג ע''א], המודר הנאה מחבירו ואין לו מה יאכל ילך אצל חנוני הרגיל אצלו ויאמר, איש פלוני מודר הנאה ממני ואיני יודע מה אעשה, והלה נותן לו, ובא לו ונוטל מזה, היה ביתו לבנות או גדרו לגדור ושדהו לקצור הולך אצל הפועלים ואומר, איש פלוני מודר הנאה ממני ואיני יודע מה אעשה, והן עושין ובאין ונוטלין שכרן מזה, וילפינן מינה דאגלויי דעתא הכא מילתא היא וזוכין בכך להיות ידו כידו והויא מחילה גמורה. ואי יהיב ליה קנס שרי ליה למישקליה שאין מחילה תלויה בקנס, דתנן [ב''ק צ''ב ע''א], גבי ה' דברים אע''פ שהוא נותן לו אינו נמחל שנאמר [בראשית כ'], ועתה השב את אשת האיש כי נביא הוא והתפלל בעדך וחיה. [שבלי הלקט דיני נדרים ושבועות סימן מ''ח].
------
ובשם רש''י ז''ל מצאתי, שנים שנתקוטטו זה עם זה, והכה האחד את חבירו, לאחר זמן בא ואמר לו, אני מקבל עלי כל רצוי וקנס שיאמר לי בית דין ותמחול לי על מה שהעויתי, קפץ זה ונשבע שלא למחול לו עולמית, וכשעברה חמתו נתחרט מן השבועה ורוצה למחול לו, שאל ידידי לומר אם הנשבע זה הוא נשבע לבטל את המצוה, שהרי כתיב לא תקום ולא תטור את בני עמך, וכתיב בקבלה נושא עון ועובר על פשע, ופירשו חכמים למי נושא עון למי שעובר על פשע ולא חיילא שבועה, או דילמא אינה בטול מצוה וחיילא שבועה, יכול הוא לנשקו ולדבר עמו באהבה ובחיבה הואיל ואינו מוציא מחילה מפיו או לאיו. השיב, שאין לדונו משום שבועה לבטל מצוה היא, דהכי תנן, מנין שאם לא מחל שהוא אכזרי, שנאמר ויתפלל אברהם אל האלהים, ואם איתא שהוא מבטל מצוה הוה לו למיתני הוא עובר בלאו, שנאמר לא תקום ולא תטור את בני עמך, אלא ודאי אין לדונו בלא תטור שהרי נתבזה ואי אפשר בלא נטירה אלא מיהו אכזרי הוא כדמפרש תנא. ועוד נראה שאין לדונו משום שבועה לבטל מצוה דתנן גבי נדרים, פותחין מן הכתוב בחרטה, אומר לו, אילו היית יודע שאתה עובר על לא תקום ולא תטור את בני עמך, ואהבת לרעך כמוך, וחי אחיך עמך, שמא יעני ואי אתה יכול לפרנסו, ואומר הוא, אילו הייתי יודע שכך היה לא הייתי נודר הרי זה מותר, ומדקתני פותחין לו, מכלל דלאיו בטול מצוה הוי, דאי בטול מצוה היא זו למה לי למפתח בחרטה, ומי שרי, והתנן, אין נשבעין לעבור על המצות דלא חיילא שבועה כלל, אלא ודאי אין בכך בטול מצוה, כגון שנשבע שלא לעשות סוכה שלא ליטול לולב שלא להניח תפלין. ולחבקו ולנשקו שאין לך מחילה גדולה מזו, שהרי כתוב בתורה וישב אבשלום בירושלים שנתים ימים ופני המלך 
לא ראה וזה היה עבור אמנון אחיו שהרג ובשעת המחילה כתיב ויבא יואב אל המלך ויגד לו ויקרא אבשלום ויבוא אל המלך וישתחו לו אפים לפני המלך וישק המלך לאבשלום ומדאשתיק קרא ולא אומר הריני מוחל, מכלל דנשיקה מחילה מעלייתא הוא. אלא איני רואה תקנה לשבועתו אלא שיביא עשרה בני אדם ויאמר בפניהם נשבעתי שלא למחול לו ואיני יודע מה לעשות והלה נכנס, ויאמר לו, חטאתי לה' אלהי ישראל ולפלוני זה שחבלתי בו, והם אומרים שרי לך ומחול לך, ונמצאו שניהם יוצאים מידי שמים ומחילה קיימת. ומנא לן דבעי י', דאמר רב חסדא צריך לפייסו בג' שורות של שלשה שלשה בני אדם, שנאמר, ישור על אנשים, ויאמר חטאתי וישר העויתי ולא שוה לי, ואמר רב יוסף יוליך עשרה בני אדם ומעמידן וכו'. ומנא תימרא דעבדינן בנדרים כך, דתנן המודר הנאה מחבירו ואין לו מה יאכל ילך אצל חנוני הרגיל אצלו ויאמר איש פלוני מודר הנאה ממני ואיני יודע מה אעשה, והן עושין ובאין ונוטלים שכרם מזה, וילפינן מהא דאגלויי דעתא הכא מלתא היא, וזוכין בכך להיות ידו כידו והויא מחילה גמורה. [שבלי הלקט הקצר דיני נדרים ושבועות סימן מ''ח].
------
שלא לנקום דכתיב (ויקרא י''ט) לא תקום כלומר (ת''כ פרשת קדושים) שלא ימאן להשאיל לחבירו כליו כאשר עשה לו שלא השאילו. שלא לנטור דכתיב (שם) ולא תטור כלומר שלא יאמר לחבירו הריני משאיל לך ואיני כמוך שלא השאלתני ובדברים אחרים יש מדת חסידות שלא לנקום ושלא לנטור, רק לתלמיד חכם שביזוהו ברבים דאסור למחול עד שיפייסוהו כמו כן ברבים. [סמ''ק סימנים ק''ל, קל''א].
------
שלא לנקום דכתיב (ויקרא י''ט) לא תקום. שלא ימאן להשאיל כלי לחבירו כאשר עשה לוא). שלא לנטור דכתיב (שם) לא תטור. שלא יאמר הרני משאילך ואיני כמוך שלא השאלתני, ובדברים אחרים מידת חסידות שלא לנקום ולא לנטור, רק תלמיד חכם שביזהו ברבים אסור לו למחול עד שיפסוהו כמו כן ברביםב). א) פי' ראובן שאמר לשמעון השאיליני קרדומך ענהו שמעון איני משאילך למחר נצרך שמעון לראובן אמר ליה השאיליני קרדומך אמר ליה איני משאילך כדרך שלא השאלתני כששאלתי ממך הרי זה נוקם וכיוצא בזה, עכ''ל ס''ג. ב) אומר שם 
ר' יוחנן כל תלמיד חכם שאינו נוקם ונוטר כנחש אינו תלמיד חכם והכתיב לא תקום ולא תטור ההוא בממון הוא דכתיב, עכ''ל ביומא. מסקינן במסכת יומא (שם) דתלמיד חכם צריך להיות עלוב ולא עולב שומע חרפתו ואינו משיב ולעולם דנקיט כלביה וכי מפייסין ליה מפייס, עכ''ל ס''ג. וכתב ר' משה דהתם מיירי בתלמיד חכם שביזוהו בפרהסיא דשאר כל אדם שמתקוטטים עם חביריהם אע''פ שאי' לאו בזה אם ינקום מחבירו מידות חסידות הוא להעביר על מידותיו כדאמרינן (שם) המעביר על מידותיו מעבירין ממנו כל פשעיו, עכ''ל. [סמ''ק מצוריך סימנים קכ''ח, קכ''ט].
------
שלא לנטור, כלומר שנמנענו מלנטור בלבבינו מה שהרע לנו אחד מישראל, ואף על פי שנסכים בנפשותינו שלא לשלם לו גמול על מעשיו, אפילו בזכירת חטאו בלב לבד נמנענו, ועל זה נאמר [ויקרא י''ט] ולא תטור. ולשון סיפרי עד היכן כוחה של נטירה, אמר לו השאילני מגלך ולא השאילו, למחר אמר לו השאילני קרדומך, אמר לו הילך ואיני כמותך שלא השאלתני מגלך, לכך נאמר ולא תטור. כל עניין מצוה זו כמצות הנקימה הקודמת. [ספר החינוך מצוה רמ''ב].
------
שלא לנקום, כלומר שנמנענו מלקחת נקמה מישראל, והעניין הוא כגון ישראל שהרע או צער לחברו באחד מכל הדברים ונוהג רוב בני אדם שבעולם הוא שלא יסורו מלחפש אחרי מי שהרע להן עד שיגמלוהו כמעשהו הרע או יכאיבוהו כמו שהכאיבם, ומזה הענין מנענו השם ברוך הוא באומרו [ויקרא י''ט] לא תקום. ולשון סיפרא, עד היכן כוחה של נקמה, אמר לו השאילני מגלך ולא השאילו, למחר אמר לו השאילני קרדומך, אמר לו איני משאילך כדרך שלא השאלת לי מגלך, לכך נאמר לא תקום. ועל כגון זה היקש כל העניינים. משרשי המצוה שידע האדם ויתן אל לבו כי כל אשר יקרהו מטוב עד רע הוא סבה שתבוא עליו מאת השם ברוך הוא, ומיד האדם מיד איש אחיו לא יהיה דבר בלתי רצון השם ברוך הוא, על כן כשיצערהו או יכאיבהו אדם ידע בנפשו כי עוונותיו גרמו, והשם יתברך גזר עליו בכך ולא ישית מחשבותיו לנקום ממנו, כי הוא אינו סבת רעתו, כי העון הוא המסבב, וכמו שאמר דוד עליו השלום [שמואל ב' ט''ז] הניחו לו ויקלל כי אמר לו השם יתברך, תלה העניין בחטאו ולא בשמעי בן גרה. ועוד נמצא במצוה תועלת רב להשבית ריב ולהעביר המשטמות מלב בני אדם, ובהיות שלום בין אנשים יעשה השם שלום להם. דיני המצוה קצרים, כבר זכרנו רובן לפי הנראה. ונוהגת בכל מקום ובכל זמן בזכרים ונקבות. ועובר עליה וקבע בלבו לשנוא חבירו על שהרע לו עד שיגמלהו כרעתו עבר על לאו זה, ורעתו רבה, כי הוא סבה לתקלה מרובה, אבל אין לוקין על זה הלאו לפי שאין בו מעשה. וכלל זה יהיה בידך בכל מקום שנאמר לאו שאין בו מעשה אין לוקין עליו, שאף על פי שעשה בו שום מעשה אינו לוקה עליו מפני כן מכיון שאיפשר לעבור על הלאו מבלי מעשה. ותזכור דבר זה בכולן, כי דבר ברור הוא אין צורך לשנותו במקום אחר. [ספר החינוך מצוה רמ''א].
------
נקימה ונטירה לא שייך אלא בדבר ממון כדאמרינן ביומא ובתורת כהנים אבל בשאר דברים לא. וביומא אמר דת''ח שביזהו בפרהסיא נוטר בלבו ולא ימחול עד שיבקשו ממנו מחילה ואם מחל הרי זה נענש וכן מי שהוציאו עליו שם רע לא ימחול עד שיבקשו ממנו מחילה אבל בשאר דברים שאדם מתקוטט עם חבירו מדת חסידות הוא להעביר על כל פשעיו וכשיעלה על מטתו יאמר הריני מוחל לכל מי שציערני היום כמו שהי' אומר אחד מן החכמים שרי לי' מארי לכל מאן דמצערן. [ריקאנטי סימן תקנ''ז].
------
האזהרה ש''ד לר''ם [סהמ''צ ל''ת ש''ד, דעות פ''ז ה''ז] הוזהרנו שלא לנקום קצתנו לקצתנו, והוא שיקדם לאדם מעשה אחד ולא יסור מלחפש אחריו עד שיגמלהו בכמו מעשיו הרעים. או יכאיבהו בשיעור מה שהכאיבו [יומא כ''ג ע''א]. הזהיר ה' זה ואמר [ויקרא י''ט י''ח] לא תקום. ולשון סיפרא [תו''כ קדושים פ''ד ה''ח] עד היכן כחה של נקמה, א''ל השאילני מגלך [ולא השאילו] למחר אומר לו השאילני קרדומך א''ל איני משאילך כשם שלא השאלת לי מגלך לכך נאמר לא תקום, ועל זה הקש בכל הענינים. [הבתים — ספר המצוה].
------
האזהרה ש''ה לר''ם [סהמ''צ ל''ת ש''ה, דעות פ''ז ה''ח] הוזהרנו מלנטור ואעפ''י שלא ננקום, והוא שננטור החטא אשר חטא עלינו החוטא ונזכירהו לו, אמר יתעלה [ויקרא י''ט י''ח] לא תטור, ולשון סיפרא [תו''כ קדושים פ''ד הי''א] עד היכן כחה של נטירה א''ל השאילני מגלך ולא השאילו, למחר אומר לו השאילני קרדומך א''ל הילך איני כמותך שלא השאלתני מגלך לכך נאמר לא תטור. וכונת אזהרות אלו מבוארות. כי הנטירה תבא בשנאת הלב עד שלא תנוח דעתו עד שינקם ממנו יותר ממה שגמלהו, וזה יהיה חסרון גדול בנפש, גם לפעמים יבאהו הנטירה שבמעט דבר שיזיקהו יקום עליו ויהרגהו. [הבתים — ספר המצוה].
------
נוקם ונוטר. לבני אדם שמבזים אותו בפרהסיא צריך לו לתת הדברים על לבו ולא יראה עצמו כמי שאינו מקפיד בדבר. בממון. בענין ממון. כדתניא. בסיפרא. איזו היא נקימה ואיזו היא נטירה. שצריך שלא יתן כלל הדבר אל לבו, כדי שלא יבוא כלל לשום צד של נקימה. וצערא דגופא. כלומר אפילו דבר שאינו ממון אלא שציערו אינו אסור שלא יקום ושלא יטור. הנעלבין. שבני אדם יביישום, והם אינם מביישין אותן בני אדם המביישים אותם. ואין משיבין. לעולם. דנקיט [ליה] בליביה. כלומר שצריך שיתן הדברים על לבו, ולא יעשה עצמו כמי שאינו מקפיד בדבר. מעבירין לו. אלמא צריך הוא למחול לו. ומשני דההיא מיירי אחר שמתודה לו שיעביר על מדותיו וימחול לו, וכי אמינא אנא שצריך שיהיה נוקם ונוטר כנחש, עד שיבקש מחילה ממנו [על שבייש את] התורה הוא והואיל וביישו בפרהסיא, שלא יראה עצמו כמי שאינו מקפיד בדבר עד שיבקש לו מחילה. והר''ם הביא זה הדין בסוף תלמוד תורה [פ''ז הי''ג], ופירש זה הדין בשחירפו או ביזהו בפרהסיא, אבל ביזהו בסתר ראוי להם למחול. [רבינו אברהם מן ההר].
------
שלא להתגאות דכתיב (דברים ח') פן תאכל ושבעת 
ורם לבבך ושכחת. פן קאי אורם לבבך. שאלו לחכם מהו הגאוה. אמר להם שטות שאין בעלה מכיר בה, וגם נקרא תועבה שנאמר (משלי ט''ז) תועבת ה' כל גבה לב, וגם 
כתיב (תהלים ק''א) גבה עינים ורחב לבב אותו לא אוכל. אמר הקב''ה לי נאה הגאוה להיות גאה דכתיב (שם צ''ג) ה' מלך גאות לבש. וזה רוצה לגזול מלבושי כביכול אין אנו יכולין לדור במדור אחד. אך את דכא ושפל רוח אשכון. וכתיב (קהלת א') והארץ לעולם עומדת, פי' השפלים כמו ארץ. וגם הנגעים באים על גסי הרוח. דכתיב (מלכים א' ה') וידבר על העצים ועל האבנים מן הארז אשר בלבנון עד האזוב אשר יוצא בקיר. ויש במדרש, (פסיקתא זוטרת' פר' מצורע י''ט) מפני מה מצורע מטהר בעץ ארז ואזוב לפי שהגביה [עצמו] כארז בא לו הנגע. מאי תקנתיה, ישפיל עצמו כאזוב. וגם אמרו חכמים (סנהדרין י''ד) הוי קבלא) וקיים שהרי בית אפל אין פותחין בו חלונות לראו' נגעוב). וגם כתיב (איוב כ''ד) וכראש שבלת ימלו. משל למעמר שדהו גבוהות הוא קוצר תחלה. וגם אמרו חכמי' תמיהני מי שעבר במעבר השתן והזרע והדם איך יתגאה. וגם אמרו חכמים (נדרים נ''ה ערובין נ''ד) אפילו איש מלא תורה והגיס דעתו הקב''ה משפילו שנאמר (במדבר כ''א) ומבמות הגיא. ולא עוד אלא ששוקעין [נוסח סמ''ק מצוריך, ששוקפין] אותו בקרקע. שנא', ונשקפה על פני הישימון. ואם חזר בו הקב''ה מגביהו שנאמ' (ישעיה מ') כל גיא ינשא. ואמרו רבותינו (סוטה דף ה') כל מי שדעתו שפלה עליו מעלה עליו הקב''ה כאלו הקריב כל הקרבנות שבעולם שנאמר (תלים נ''א) זבחי אלהים רוח נשברה וגומר. ואמרו (יומא דף כ''ג גיטין ל''ו שבת פ''ח) הנעלבים ואינם עולבים, שומעין חרפתם ואינם משיבים, עליהם הכתוב אומר (שופטים ה') ואוהביו כצאת השמש בגבורתו. ופי' רבותינו בגבורתו שיהיה לעתיד לבא וזהו שמ''ג פעמים ממה שהוא עתה ומעשה ברבי שמעון שהיה רוכב על החמור וכו' כדאיתא במסכת תענית (דף כ'). [סמ''ק סימן כ''ב]. א) קבל פי' חשך. כלומר שיהיה עניו ויהא קיים. [לשון סמ''ק מצוריך סימן כ''ג, פ''ה הוי אפיל ותחיה אפילה מתרגמין קבלה, עכ''ל פ''ק בסנהדרין] ב) שנאמר, כנגע נראה לי. ודרשי' ולא לאורי. [הגהות רבינו פרץ על הסמ''ק סימן כ''ב].
------
בעלי תשובה דרכם להיות ענוים ושפלים ביותר, ואם חרפו אותם הכסילים במעשיהם הראשונים ואמרו אמש הייתם עושים כך וכך, אל ירגישו להם, אלא שומעים ושמחים, שזה זכות להם שכל זמן שהם בושים ממעשיהם שעברו ונכלמים מהם, זכותם מרובה ומעלתם מתגדלת. וחטא גדול הוא לאומר לבעל תשובה זכור מעשיך הראשונים, או מזכירם לבניו כדי לביישו, ולהזכיר דברים וענינים הדומים להם כדי להזכירו מה עשה, הכל אסור, ומוזהר עליו בכלל אונאת דברים, שהזהירה תורה עליו, שנאמר ולא תונו איש את עמיתו, לר''ם. [הבתים — שערי תשובה שער ראשון].
------
המקניט את חברו אפילו בדברים, צריך לפייסו בדברים, ואם לא רצה למחול לו, צריך לפייסו בשלשה שורות של [שלשה] בני אדם זו אחר זו. לא רצה למחול לו, מניחו והולך לו. וזה שלא מחל לו נקרא אכזרי. יש מן הגדולים שפסק, בד''א, בשלא הוציא עליו שם רע, אבל אם הוציא עליו שם רע לא נקרא אכזרי, אם אינו מוחל לו, שהמוציא שם רע על חברו אין לו מחילה עולמית. המקניט חברו בדברים מרבה עליו רעים, והולך ובא לפניו אפילו מאה פעמים, עד שימחול לו. לפי שאסור לאדם שיהיה אכזרי, ולא יתפייס, אלא יהיה נוח לרצות וקשה לכעוס. ובשעה שמבקש ממנו החוטא למחול לו מוחל לו בלב שלם ובנפש חפצה. ואפילו הצר לו הרבה, ואפילו חטא לו הרבה, לא יקום ולא יטור, וזהו דרכם של זרע ישראל הנכון. אבל הגוים ערלי לב אינו כן, אלא, עברתם שמרה נצח. וכן הוא אומר על הגבעונים, לפי 
שלא מחלו, והגבעונים לא מבני ישראל המה, לר''ם. החובל בחברו או הקניטו בדברים, ומת חברו, ולא בקש ממנו מחילה, מביא עשרה בני אדם על קברו, ומתודה לפניהם, ואומר, חטאתי לה' אלקי ישראל ולפלוני זה שחבלתי בו, ושאמרתי לו כך וכך. [הבתים — שערי תשובה שער ראשון].
------
ומחייבי כל ישראל שירצו את חבריהם שאם לא ירצו אותם לא ימחול להם הב''ה, והרי תנן בפרק החובל [צ''ב ע''א] אע''פ שהביא כל צאן קדר אינו נמחל לו עד שירצה את חבירו, ואם חבירו לא ימחול לו נקרא אכזרי שנאמר ויתפלל אברהם אל האלהים, וידענו שאברהם רחמני היה, ומי שאינו עושה כן אינו מזרעו, וכיון שאינו מזרעו הוא אכזרי באמת, שנאמר ונתן לך רחמים ורחמך, כלומר כשיתן לך האל רחמים שתרחם על הבריות הוא ירחם עליך כאשר נשבע לאבותיך שהיו רחמנים, ואמרו [יומא כ''ג ע''א] כל המעביר על מדותיו מעבירין על כל פשעיו, וצריך כל אדם שיפייס את חבירו אחר שמחל לו שיתפלל לפני הבורא יתע' שימחול לחבירו, כמו שעשה אברהם לאבימלך, ושמעתי שעל זה נענשו ישראל על מכירת יוסף על שלא התפלל יוסף בעבורם שימחול להם הב''ה. [ספר המנהגות לרבינו אשר מלוניל].
------
דמפיסין ליה ומיפיס. פ' אבל אם אין מפיסין אותו מותר לנטור בלבו ואם מפיסין אותו אסור לנטור. [פירוש קדמון].
------
פיס'. ומה הן מוציאין אחת או שתים. השתא שתים מוציאין אחת מיבעיא, אמ' רב חסד' לא קשיא כאן בחולה כאן בבריא, דתניא אחת מוציאין שתים אין מוציאין, והיחידים מוציאי' שתים ואין מונין להם אלא אחת. פי' אין מוציאין ב' אצבעות, שלא יטעה הממונה על הפייס וימנה אותם שנים, והיחידים שהם החולים שאין יכולין לקפוץ אצבעותיהן התירו להן להוציא שנים ואין מונין להן אלא אחת. ואין מוציאין גודל במקדש. תניא אין מוציאין לא שלש ולא גודל במקדש מפני הרמאין. פי' הרמאין כשרואה שהמניין יכלה למי שבצידו יערים ויוציא אצבע אחרת ויטעה הממונה וימנה אותם ויכלה המניין אליו, ואם הוציא גודל יכול להערים ולהוציא עוד אצבע אחרת ולהרחיקו זו מזו, ויסבור הממונה כי משני אנשים הם, אבל שאר האצבעות אינו יכול להרחיקן כל כך שיראו כשני אנשים. ואם הוציא שלש מונין לו אחת. פי' כגון שהיה חלוש ולא היה יכול להוציא אצבעותיו והוציא שלש אין קונסין אותו אלא מונין אחת. אבל אם הוציא גודל אין מונין לו כלל כאילו לא היה שם, ולא עוד אלא שלוקה מן הממונה בפקיע. פי' פקיע נגדא. פי' רצועה שמלקה אותו בה. [פסקי הרי''ד].
------
ואין מוציאין גודל במקדש. [תרגום מערבית. פ' אם הוציא הגודל לקטנותו יתכן להטעות בו. כי הוא משקיף על החשבון וכשיראה שבהסתרתו לא תבואהו העבודה יסתירהו וכשיראה שבהגלותו יפול עליו הגורל יראהו וכן האצבעות האחרות קמיצה וזרת שאי אפשר לו שיגלם ולא שיושיטם ולא שיוציאם כשאר האצבעות. ואפשר להטעות בהם ולכן לא יוציאם והסבה בזה משליכים הגורל באופל והסתר ואפשר להמגרילים לטעות מפני שאינם רואים]. כאן בבריא כאן בחולה. פ' החולה שאינו יכול להוציא אצבעו בטוב ולא לפשוט אותו יוציא שתים אי זו מהן נפשט טוב יעבור המניין. ואם הוציא שלש מונין לו. פ' אלמא מונין שנים ואיך תאמ' אין מונים אלא אחת מן השתים. בנדרים פר' הנודר מן המבושל שרח דאלך ופי תעניות קאלו מן יחידים רבנן. [פירוש קדמון].
------
ויחידים מוציאין שתים — פירוש — רבנן, כדתנן בתענית (י'.) התחילו היחידים מתענין, אוכלין ושותין משחשיכה ומותרין במלאכה, ואמרינן מאן יחידין א''ר הונא רבנן. ומה שאמרו כאן — בבריא, כאן — בחולה — חולים היינו רבנן דגרסינן בנדרים בר''ג דפ' הנודר מן המבושל (נדרים מ''ט.) רבא אמר מאן חולים — רבנן, רבא לטעמיה דאמר כמאן מצלינן האידנא אקצירי ואמריעי, כי האי תנא קצירי — קצירי ממש, מריעי — רבנן. ויש ששונים יהירים — כדאמרינן (סוכה ל''ז.) מעשה ביהירי ירושלים. ופירוש אנשים בעלי גאות, אינו טוב להן לעשות כמעשה שעושין אחרים שגנאי הוא להן. [הערוך ערך יחיד]. ולא עוד אלא שלוקה מן הממונה בפקיע... מאי פקיע אמר רב יהודה מדוורתא והיא מטרקא — והיא כמין חבל מפתיל תלוי במקל כגון הרצועה שבי''ד מכין בה, ופירוש הממונה בפקיע הממונה להכות בזה הפקיע. אמר אביי... הא דתנן בפ''ה בשקלים (מ''א) בן בבי ממונה על הפקיע... מאי פקיע — נגדא. [הערוך ערך פקעגג]. מאי פקיעה — מדוורתא — היא הרצועה שמשגת האדם. [הערוך ערך דרגג]. מטרקא קטירא דטייעי דפסיק רישיה — פי' פקיע מדוורתא והיא מטרקא והיא כמין חבל מפתיל תלוי במקל כגון הרצועה שמכין בית דין בה ופירשנו בע' דר. [הערוך ערך מטרקא]. בא אביו של תינוק ומצאו שהוא מפרפר — ''בהתחננו אלינו'' (בראשית מ''ב, כ''א) תר''י מפרפר קדמינן פי' מתעגל בעפר. [הערוך ערך פרפרגא]. אמר להן הרי הוא כפרתכם. [הערוך ערך כפרגו].
------
אמר אביי מריש הוה אמינא האי דתנן בן ביבאי ממונה על הפקיע ה''א פתילתא היא כדתנן מבלאי מכנסי הכהנים כו'. בירושלמי בפ' חמישי דשקלים מפרש לי' בפתילות ממש דה''ג התם בן בכי על הפקיע שהי' מזווג את הפתילות ר' יוסא על לכופרא בעה ממנייה פרנסין ולא קבלין עליהון על ומר קומיהן בר בכי על הפקיע מה אם זה שנתמנה על הפתילות זכה להימנות עם גדולי הדור אתם שאתם נתמנין על חיי נפשות לא כ''ש. [תוס' רי''ד].
------
מבלאי מכנסי כהנים ומהמייניהן היו מפקיעין. רבותא נקט, ואפי' הנך בלאים שיש בהן צמר היו מדליקין אע''פ שבשבת לא היו מדליקין, [דאין] מדליקין בפתיל של צמר דכל היוצא מן העץ אין מדליקין בו אלא פשתן, ואמרינן בבמה מדליקין [שבת כ''א ע''א] פתילות שאמרו חכמים אין מדליקין בהם בשבת אין מדליקין בהם במקדש שנ' להעלות נר תמיד, כדי שיהא שלהבת עולה מאליה. מיהו בשמחת בית השואבה התירו והכי אמרי' התם שמחת בית השואבה שאני, אבל בהא תמיה ר' אמאי לא נקט נמי כתונת דהוה נמי כלאים. [תוס' ר''י הלבן].
------
מה שהיו מדליקין בשמחת בית השואבה מבלאי מכנסי הכהנים (סוכה נ''א א'), אע''ג דשייך בהו מעילה, בירושלמי (שם פ''ה ה''ג) גרסינן תנא אשה היתה יכולה לברור חטין לאור הנר ולא שהיתה בוררת. והמדליק אינו אלא כדפסיק בגדי כהונה שלא היה אלא לשמחה הנאה והמדליק והרואה נמי פטור דדמי למראה שאין בו מעילה. [ראבי''ה סימן תתקס''א].
------
מתני'. מעשה שהיו שנים רצין ועולין בכבש, ודחף אחד מהן את חבירו ונשברה רגלו. וכשראו בית דין שהיו באין לידי סכנה התקינו שלא יהו תורמין את המזבח אלא בפייס. וד' פייסות היו שם וזה היה הפייס הראשון. ת''ר, מעשה ששניהן שוין ועולין בכבש, וקדם אחד מהן לתוך ד' אמות תקע הסכין בלבו. הי מעשה קדום, אילימא דשפיכות דמים, השתא אשפיכות דמים לא תקינו אנשברה רגלו מתקני פייסא, אלא דנשברה רגלו קדים, כיון דתקינו פייסא ארבע אמות מאי עיבידתיהו, אלא דשפיכות דמים קדים, מעיקרא סבור אקראי בעלמ' מילתא דלא שכיחא, כיון דחזו דאפילו ממילא אתו לידי סכנה תקינו להו פייסא. [פסקי הרי''ד].
------
הי מעשה קדים. פ' המעשה שבברית' היה קודם המעשה שבמשנה או המעשה שבמשנה קודם לשל ברית'. [כ''ג ע''ב] הא נודע מי הכהו לא היו עורפין. פ' וזה הכהן שמת הנה נודע חברו שהכה אותו ומפרקי' ודאי לא אמרי' כן אלא כדי להרבות בבכיה ולא להעמיד דברים על אמתן. [פירוש קדמון].
------
@ כ''ג ע''ב
ה''ג ועוד לא נודע מי הכהו וה(כ)א נודע מי הכהו, כלומ' אפי' אי(הו) [הוי] הכי דירושלם מביאה עגלה ערופה הכא אינה מביאה כלל, דהא גבי עגלה ערופה כת' ולא נודע מי הכהו והכא נודע מי הרגו לזה, ת' ודאי איהו נמי לא הוה אמ' אהכי אלא כדי להרבות בבכיה קאמ' כדפרש'. איבעיא להו, הא דקתני ללמדך שקשה עליהם וכול' מאי, מי אמרי' דשפיכות דמים דזל שהדבר קל בעיניהן מאד לשפוך דם. וטהרת כלים כדקיימא קיימא, כלומ' דלא חמירא עלייהו טפי [ד]מדמעיקרא הוא דחמירא שהחמירו בטהרת כלים מאד מכמות שהיתה. אמ' ליה מדקא נסיב תלמודא וכול', ש''מ שפיכות דמים הכא הוא דקל, ולהכי נסיב ליה תלמודא להאי קרא לאורויי דכי היכי דבימי מנשה קיל להו שפיכות דמים הכא נמי קיל מדקאמ' הרי היא כפרתכם. ופשט ולבש, בהוצאת הדשן כת' ופשט את בגדיו ולבש בגדים אחרים והוציא את הדשן וגו'. שומע אני, כדרך שכהן גדול פושט ביום הכיפורים בגדי קדש דהתם נמי כת' ופשט את בגדי הבד אשר לבש בבאו אל הקדש וגו', ולובש בגדי חול כדמפרש' לקמן בפרק בא לו כהן גדול [ס''ח ע''ב] אם רוצה לקרות בבגדי בוץ קורא ואם לאו [קורא] בבגדי לבן שלו בגדי חול, ובפרק אמ' להם הממונה [ל''ה ע''ב] (גמרי') [אמרינן] נמי כהן גדול שעשתה לו אמו כתונת לובשה ועובד בה עבודת יחיד שהיה קורא בה בסדר היום. מה להלן בגדי קודש, כלומר שפושט בגדי קודש, אף ולבש בגדי קודש. לר' אלעז' לא משתעי אחרים דקרא אלא בכהנים ולא משתעי כלל בבגדים, דמשמ' כהנים אחרים שלא היו כשירין להרמה, דהיינו בעלי מומין, כשירין להוציא את הדשן. פחותין מהן, בדמים ולא בקדושה. שבישל בהן קדירה לרבו, כלומ' שמוציא בהם את הדשן. אל ימזוג וכול', שלא יעשה בהן תרומת הדשן. כמחלוקת, בהוצאת הדשן אל מחוץ למחנה דר' אליעז' סבר לאו עבודה היא ובעלי מומין כשירין בה, (כך מחלוקת בהרמה) ותנא קמא סבר דעבודה היא ואין בעלי מומין כשירין בה, כך מחלוקת בהרמה. בשני כלים, דכת' ולבש הכהן מדו בד ומכנסי בד ילבש על בשרו והרים וכול'. ור' יוח' אמ', לעולם עבודה היא ובעיא ד' בגדים דגלי רחמ' וגו' כדאמ' לעיל כת' הכא ומכנסי בד ילבש, וכת' התם במעשה יום הכיפו' כתנת בד קדש ילבש, מה להלן ד' בגדים אף כאן נמי. ומאי שנא הני, תרי דכתיבי בקרא טפי מאינך, הקמ''ל מדו בד כמידתו, שתהא הכתנת גדולה עד רגליו בסמוך לקרקע. ומכנסי בד, אתי לאשמועי' כדתניא וכול' קודם למכנסים אלא דמכנסים קודם לשאר בגדים, ת''ל ומכנסי בד ילבש יהו על בשרו דכת' גבי כהן גדול ביום הכיפו' דמשמע יהיו קודם לשאר בגדים. וריש לקיש, אמ' לך לעול' בב' כלים כשיר' כדכת' קרא דלאו עבודה היא וצריכי לגופייהו ולאו לדרשא, ודקאמרת מד(י)ו כמידתו מגופיה דקרא שמעי' ליה מדאפקיה לקרא בלש' מידה דהוה מצי למיכתב קרא כתנת. שלא יהא דבר וכול', מעל בשרו נפקא. מגופיה דקרא שמעי' ליה, דמשמ' ילבש על בשרו ולא על הבגדים, דמשמ' בעוד שהוא ערום מה ת''ל ילבש הואיל וכבר כת' על בשרו. להביא מצנפת וכול', דצריך ד' כלים דמשמ' ילבש לבישה אחריתי דלא כת' בקרא, והיינו כר' יוח', ור' דוסא לא (דרשי) [דריש] הכי [ד]סבר כריש לקיש. בגדי כהן גדול, בגדי לבן שעושה בהן עבודת פנים ביום הכיפו', ואע''ג דכת' בהו והניחם שם כשירין לכהן הדיוט. שתי תשובות בדבר, דליכא למימ' כלל דליהוו כשירין לכהן הדיוט. חדא דאבנטו של כהן גדול ביום הכיפו' לא זהו אבנטו של כהן הדיוט, בשאר ימות השנה כדלעיל בפירקא קמא [י''ב ע''ב] בפלוגתא דר' ור' אלעז' ביר' שמע'. קדושה חמורה, לפני לפנים. תשמש בהן קדושה קלה, בשאר ימות השנה עבודת חוץ בתימ'. [פירוש רבינו אליקים].
------
לאחר שירד הגיע לרצפה והפך פניו לצפון הלך למזרחו של כבש כעשר אמות צבר את הגחלים על גבי הרצפה רחוק מן הכבש שלשה טפחים מקום שנותנין מוראת העוף ודישון מזבח הפנימי והמנורה, ראוהו אחיו הכהנים שירד והם רצו ובאו ומהרו וקדשו ידיהם ורגליהם מן הכיור נטלו את המגרפות ואת הצינורות ועלו לראש המזבח והאיברים והפדרים שלא נתאכלו מבערב מסלקין אותן לצידי המזבח אם אין הצדדין מחזיקין סודרין אותן בסובב או על גבי הכבש, החלו מעלין באפר על גבי תל דשן עגולה כתפוח שהיה על המזבח (תמיד כ''ח ב') וגורפין מאותו התל בפסכתר והוא כלי גדול מחזיק לתך ומורידין אותו למטה וברגלים היו מניחין כל התל על המזבח מפני שהוא נוי למזבח (ע''פ רמב''ם תמידין ומוספין פ''ב הי''ג). ומעולם לא נתעצל כהן מלהוציא את הדשן (רמב''ם שם הי''ד). תניא בתורת כהנים (צו פ''ב) ומביאה ביומא בפרק שני (כ''ג ב') ופשט את בגדיו ולבש בגדים אחרים מקיש בגדים שלובש להוציא את הדשן לבגדים שפשט מה להלן בגדי קדש אף כאן בגדי קדש אם כן מה ת''ל אחרים פחותים מן הראשונים. [סמ''ג עשין סימן קצ''א, קצ''ב].
------
ת''ר ופשט. פ' ופשט את בגדיו ולבש בגדים אחרים וג'. כמחלוקת בהוצאה. פ' מחלוקת תנא קמא ור' אלעז' לענין הבגדים שזה אומ' של קדש וזה אומ' של חול. כך מחלוקת בהרמה. פ' ההרמה הוא שיקח מן הדשן ועודנו על גבי המזבח באצבעותיו כגון תרומה וישליך אותו אל מקום אחר מן המזבח ואחר כך יוציא שאר הדשן אל מחוץ למחנה ישפוך אותו לשם. שכשרה בשני כלים. פ' בכתנת ומכנסים כדכת' ולבש הכהן מדו בד ומכנסי בד ילב' על בשרו. מדו בד מדיו כמדתו. [תרגום מערבית. פ' יהיו אורך בגדיו כאורך מדתו לא יהיו נסחבים ולא יהיו קצרים]. קודם למכנסים מעל בשרו נפקא. פ' שהיה לו לומ' ומכנסי בד ילבש למה אמ' על בשרו אלא כדי להודיעך שלא יהא דבר קודם למכנסים. שכשרין לכהן הדיוט. פ' אבל מצנפת ואבנט לא תרבה אותן כי אינו מרים בהן שהרמה לא עבודה היא. [פירוש קדמון].
------
לימד על בעלי מומין שכשירין להוציא דשן. והוא הדין לר' אליעזר לא בעיא בגדי כהונה. [תוס' ר''י הלבן].
------
והמצוה הע''א היא שהזהיר בעל מום עובר שלא לעבוד כל זמן שהמום ההוא בו. כמו הגרב והילפת והדומה להם מן המומין העוברים. והוא אמרו יתעלה (אמור כ''א י''ח) כי כל איש אשר בו מום לא יקרב. ולשון ספרא איש מזרעך לדורותם אשר יהיה בו מום אין לי אלא מום קבוע מום עובר מניין תלמוד לומר כי כל איש אשר בו מום לא יקרב. ומי שעבר גם כן ועבד במום עובר לוקה. וכבר התבארו משפטי מומים עוברין שלאדם ומומין קבועין בשביעי מבכורות. [ספר המצות לרמב''ם — לאוין ע''א].
------
כתב הרב והמצוה שבעים ואחת שנמנע בעל מום עובר מן העבודה כל זמן שהמום ההוא יהיה בו ולשו סיפרא אין לי אלא מום קבוע מום עובר מנין ת''ל כל איש אשר בו מום לא יקרב. ואני אומר שהמניעה הזו עם הקודמת לה מצות ל''ת אחת והיא שמנעו הכתובים כל בעל מום מן העבודה ובארו שכל המומין במניעה הזאת ושניהם יחד להשלים הדין בענין הזה כמאמר הרב בלאוין (מ' ס''ט) שאמ' אך אל הפרוכת לא יבא ואל המזבח לא יגש. ואם כדעתו זאת ימנה עוד מניעות רבות בזה שכך אמרו עוד בספרא אשר יהיה בו מום אין לי אלא שהיה בו מום לאחר הדבר כזיבה ונגעים היה בו מום לפני הדבר מנין ת''ל אשר בו מום. אבל הכל לתשלום הענין הוא. [השגות הרמב''ן על ספר המצות לרמב''ם].
------
שלא יכנס בעל מום בהיכל בכללו, כלומר אל המזבח ובין האולם ולמזבח ובכל שאר המקומות שבהיכל, שנאמר [ויקרא כ''א] אך אל הפרוכת לא יבא ואל המזבח לא יגש. ונתבאר בסיפרא ששני לאוין אלה של הפרוכת והמזבח לא יספיק אחד מהם בלתי חבירו, ושניהם באו להשלים הדין בענין אחד, והוא להרחיק המקום האסור עליהם להכנס בו. משרשי המצוה להגדיל כבוד הבית והדרה, על כן אין ראוי לבוא שם בעל מום כי הוא מקום השלמות אינו בדין לעמוד שם מי שיש בו שום חסרון. וכבר כתבתי למעלה הרבה פעמים התועלת הנמצא לנו בהגדילנו מעלת הבית הקדוש ותפארתו. דיני המצוה, כלומר מה הן המומין שבשבילן ימנע הכהן מליכנס זכרתים למעלה סמוך ברמז באזהרת בעל מום קבוע, ושם הודעתי מקומן בגמרא וכל הענין כמנהגי. וכתב הרמב''ן זכרונו לברכה שאין לנו לחשוב זה הלאו במנין הלאוין שאיסור היכנס בעל מום בהיכל וגם פרועי ראש וקרועי בגדים ושתוי אינו אלא מעלה מדבריהם זכרונם לברכה, ולא בא הכתוב הזה אלא לאסור מהם קריבה לעבודה, וזה בכלל לאו דבעל מום שלא יעבוד הוא. וכתב עוד שאף הם לא אסרו אלא המקום הנקרא בין האולם ולמזבח שהוא כ''ב אמה, אבל כנגד המזבח עצמו שהוא ל''ב אמה לא אסרו, וכמו שכתבתי למעלה בסדר ויהי ביום השמיני באזהרת פרוע ראש בשם הרב זכרונו לברכה. [ספר החינוך מצוה רע''ז].
------
האזהרה ע''א הוזהרנו שלא יעבוד בעל מום קבוע [סהמ''צ לר''מ ל''ת ע''א, רמב''ם ביאת מקדש פ''ז כה''ע], שנאמר [ויקרא כ''א י''ח] כל אשר בו מום לא יקרב איש עור או פסח. וכונת אזהרה זו ככונת הקודמת. והוצרכה במום שאינו קבוע ובמום קבוע, כי אלו הוזהר בעל מום שאינו קבוע בעוד שהמום בו, ומותר כשיעבור המום הייתי אומר נאסר בעל מום שאינו קבוע מפני שיש לו מתירים, אבל בעל מום קבוע שאין לו מתירין לא יאסר מן העבודה, לכך הוזהר בעל מום קבוע, ואם הוזהר בעל מום קבוע ולא הוזהר בעל מום שאינו קבוע הייתי אומר שבעל מום שאינו קבוע הוא מותר בעבודה כי בעל מום קבוע הוא שהוזהר, מפני שהוא חסר בגופו ויש לו קצת חסרון בשכלו, מה שאין כן במום שאינו קבוע. [הבתים — ספר המצוה].
------
@ כ''ד ע''א
השחקין, בגדי קודש ישנים שכשירין להוצאת הדשן, ואזדו לטעמייהו ר' דוסא ותנא קמא דהיינו ר' יהו' דסתם ברייתא ר' יהו'. שלא ישתמש בהן, כהן גדול ביום הכיפו' אחר. עבודה היא, וצריכה ד' כלים, וצריכא קרא לרבויי אינך ב' בגדים דלא כתיבי בקרא למצנפת ואבנט להרמה, ור' דוסא סבר לא צריך קרא לרבויי דהואיל ועבודה היא ממילא ידעי דבעיא ד' כלים וכי אצטריך ולבש לרבות בגדי כהן גדול וכול' הוא דאתא. תרומת הדשן בכמה, כיצד תורמין אותה. מתרומת מעשר ילפי' לה, דהויא אחד מעשרה. או מתרומת מדין ילפי' לה, אחד מחמש מאות. ואית דגרסי, אחד מחמישים, ולא נהירא מש' דלא כת' הרמה אלא גבי אחד מחמש מאות. ונאמר להלן בקומצו, והרים ממנו בקומצו מסולת וגו'. אף כאן בקומצו, שנוטל מלא קומצו מן הדשן ותו לא מידי. אף תרומת הדשן, זר שתרום תרומת הדשן חייב מיתה דעבודה היא. עבודת מתנה, כגון (הכי) [הני] ד' עבודות שכולן מתנה הן על גבי המזבח בהנהו כת' בסיומא דקרא והזר הקרב יומת. ולא עבודת סילוק, כגון תרומת הדשן. ועבדתם, דמצי למיכתב קרא ולמבית לפרכת עבודת מתנה ועבדתם למה לי. עבודה תמה, הוא דזר חייב, וכגון עבודה שלמה שהוא עושה משלמת עבודת אותו דבר דליכא למיעבד בה תו מידי. לאפוקי עבודה שיש אחריה עבודה, כגון הולכה וקבלה שיש אחריהן עבודה אחרת בדם עצמו כגון מתנות דדם, והרמת הדשן נמי יש אחריה הוצאת הדשן. רבי רחמ' לכל דבר המזבח, ואפי' עבודת סילוק, אבל בעבודה שיש אחריה עבודה מודה. ורב, ההוא לכל דבר המזבח אתי לאותויי ז' הזאות שבפנים שעושה ביום הכיפור' מדם הפר ומדם השעיר בהיכל. ושבמצורע, ז' הזאות שעושין מן השמן בהיכל דהנהו אי עביד להו זר חייב. ולוי נפקא ליה, ז' הזאות וכול'. מדבר לכל דבר, נפקא דמצו למיכת' קרא מדבר המזבח וכת' לכל דבר. כלל, ואפי' עבודת סילוק. עבודת מתנה פרט, מתנה ולא סילוק. עבודת סילוק לא, וקשיא ללוי, ת' אמ' קרא ולמבית לפרכת [וכול'] מבית לפרכת וכול'. [פירוש רבינו אליקים].
------
שחקים — פירוש בלאי בגדי פשתן. [הערוך ערך שחק].
------
בפרק שני דיומא תניא נאמר כאן והרים ונאמר להלן והרים מה להלן בקומצו אף כאן בקומצו ופירש רבינו שלמה (ד''ה תא שמע) כלומר לא יפחות מאומד מלא הקומץ ואם רצה להוסיף יוסיף אבל אין לומר כמשמעו שיקמוץ רמץ גחלים רותחין בידו. [סמ''ג עשין סימנים קצ''א, קצ''ב].
------
והמצוה הע''ד היא שהזהיר הזר מעבוד במקדש. רצוני באמרי זר כל מי שאינו מזרע אהרון. והוא אמרו יתעלה (קרח י''ח ד') וזר לא יקרב אליכם. ובאר הכתוב שהעובר על לאו זה חייב מיתה בידי שמים והוא אמרו יתעלה (שם ז') והזר הקרב יומת. ולשון ספרי והזר הקרב יומת לעבודה עונש שמענו אזהרה לא שמענו תלמוד לומר וזר לא יקרב אליכם. וכבר נכפלו האזהרה והעונש בזה הענין והוא אמרו (שם) ולא יקרבו עוד בני ישראל לשאת חטא למות. וכבר התבארו בגמר יומא (כ''ד.) העבודות שיתחייב עליהם הזר מיתה ואמרו ארבע עבודות זר חייב עליהם מיתה ואלו הן זריקה והקטרה ונסוך היין ונסוך המים. ובמקום ההוא (כ''ד.:00, כ''ז—כ''ח.., מ''ה.) ובפרק האחרון ממסכת זבחים (קי''ב:—ג'., קי''ח—כ':) התבארו משפטי מצוה זו. [ספר המצות לרמב''ם — 
לאוין ע''ד].
------
מסקינן במסכת יומא פרק שני (כ''ד א') שאין הזר חייב מיתה אלא על הזריקה ועל ההקטרה, ואמר רב הונא (שם י''ב א') שמהפך בצינורא בכלל הקטרה, ועל ניסוך המים בחג ועל ניסוך היין תמיד שהם עבודה תמה, ומרבה עוד שם מלכל דבר המזבח (במדבר י''ח ז') שבע הזאות של פר כהן משיח ופר העלם דבר ולוג שמן של מצורע, ואומר שם (כ''ד ב') רבי יוחנן זר שסידר שני גיזרי עצים חייב הואיל והיא עבודה תמה, אבל כל עבודה שיש אחריה עבודה אף על פי שפסל ולוקה כמו שאומר בזבחים פרק שני (ט''ז א') אינו חייב מיתה. [סמ''ג לאוין סימן ש''ט].
------
שלא יעבוד זר במקדש, כלומר כל מי שאינו מזרע אהרן, שנאמר [במדבר י''ח] וזר לא יקרב אליכם, ונכפלה המניעה בזה בלשון אחר בכתוב והוא שנאמר [שם] ולא יקרבו עוד בני ישראל אל אהל מועד לשאת חטא למות. משרשי המצוה כתבתי למעלה בסדר זה עשה ג' [מצוה שצ''ד]. מדיני המצוה מה שאמרו זכרונם לברכה שאין חיוב אזהרת קריבה זו אלא הקרב לעבודה מכל העבודות שהן מיוחדות לכהן, וכמו שאמרו זכרונם לברכה [זבחים ל''ב ע''א] מקבלת הדם ואילך מצות כהונה כגון יציקות בלילות תנופות הגשות והרבה עבודות כאלו מפורשות בגמרא שמצותן בכהן, הרי אלו כולן באזהרה לזר והקרבן פסול, אבל יש שם עבודות שאינן בכלל אזהרה זו כגון שחיטה שכשרה אפילו לכתחלה בזרים ואפילו בקדשי קדשים, וכן הולכת העצים וכן הדלקת הנרות שאם הוציא הכהן לחוץ אחר שהטיב אותן שמותר לזר להדליקן, ויש מהן ארבע עבודות לבד מיוחדות שהן חמורות שיש בהן חיוב מיתה והן זריקה הקטרה הקרבה ניסוך ועליהן נאמר והזר הקרב יומת, וכמו שנתבאר במסכת יומא בפרק בראשונה [כ''ד ע''א] כל מי שהוא רוצה לתרום. ויתר פרטיה מבוארים שם ביומא ובפרק בתרא ממסכת זבחים. ונוהג איסור זה בזכרים ונקבות בזמן הבית, ואף בזמן הזה אף על פי שהוא שמם בעונותינו. ועובר על זה ועשה במקדש אפילו היום אחת מכל העבודות שהם בכהנים עובר על לאו כמו שכתבנו, ואם עשה אחת מארבע עבודות שזכרו חייב מיתה בידי שמים. [ספר החינוך מצוה ש''צ].
------
ולא עבודת סילוק. פ' ותרומת הדשן סילוק היא שהרי מוציא את הדשן מעל המזבח. שבע הזאות שבפנים. פ' פרשנום במס' מנחות בפ' ג' הקומץ את המנחות לאכל דבר וכול'. בגמ' דשבע הזאות שבפרה וגם מזכירין אותן במסכת זו בסוף פרק הוציאו לו. ולוי נפקא מדבר לכל דבר. פ' היה לו לומ' לדבר המזבח למה אמ' לכל דבר המזבח אלא להרבות ז' הזאות ורבי בדבר תרומת הדשן. [פירוש קדמון].
------
תוד''ה ולוי רבי רחמנא וכו' ולמעוטי עבודה שאינה תמה אימא מרבה אני עבודה שאינה תמה כגון קבלה והולכה ומוציא אני עבודת סילוק וי''ל דעבודת סילוק וכו'. וי''ל דעל כרחך צריך לקיים הפסוק ואי אמרת לכל דבר המזבח לרבות עבודת סילוק כגון תרומת הדשן, מקיים אני עדיין קרא עבודת מתנה, דמשמע דממעט עבודת סילוק בשאר עבודת סילוק כגון הוצאת הדשן דעבודתן היא. ומקיים אני קרא דועבדתם דמשמע עבודה תמה ולא עבודה שיש אחריה עבודה, למעוטי שחיטה וקבלה והולכה דבכולן יש אחריהם עבודה. אבל אם מרבה מלכל דבר המזבח עבודה שאינה תמה, תו לא מצי לקיים קרא דועבדתם עבודה, דמוציא עבודה שיש אחריה עבודה. והקטרה. קטורת ואיברים. וא''ת מאי שנא דקא חשיב ליה ניסוך המים ויין בתרי ומאי שנא הקטרה דלא חשיב קטורת ואיברים אלא בחדא. וי''ל דקא חשיב ניסוך המים בפני עצמו משום דלא הוה אלא פעם אחת בשנה. ועוד י''ל דהיינו טעמא דלא דלא הוה ניסוך המים בכלל יין, משום דפליגי איכא מ''ד ניסוך המים מדרבנן הוא ואיכא למ''ד הלכה למשה מסיני. [תוספות רבינו פרץ].
------
@ כ''ד ע''ב
ולא עבודת סילוק, כגון הוצאת כף ומחתה שמוציא מבית קדשי הקדשים. הא בחוץ, כגון במזבח החיצון. אפי' עבודת סילוק, כגון תרומת הדשן זר נמי חייב. מבית לפרוכת, הוא דעבודה תמה חייב כגון ז' הזאות שלפניי ולפנים מדם השעיר, שאחר אותן הזאות אין עושין שום עבודה בדם לפני ולפנים. ולא עבודה שיש אחריה עבודה, כגון הזאות של דם הפר שלפניי ולפנים שאחריהן עושה הזאות של שעיר לפניי ולפנים כדלקמ', דדם הפר ודם השעיר עבודה אחת הן. ועבדתם חזר ערביה, דו' מוסיף על עניין ראשון, דאפי' בחוץ בענן תמה כלפנים. עבודת סילוק בהיכל, כגון סילוק לחם הפנים ודישון מזבח הזהב מהו, אליבא דלוי דאמ' עבודת סילוק [ב]חוץ בעזרה חייב (לפנים) [לחוץ] מדמינן לה מה בחוץ חייב אף בהיכל נמי, ריבוי ו' דולמבית לפרכת אתי לאורויי דהיכל כלפנים דמי ופטור. אלא מעתה, כיון דדרשת דאעבודה תמה שהוא עבודת מתנה חייב לדברי הכל. זר שסידר, לחם הפנים על השלחן. לחייב, דעבודה תמה היא, ת' לאו תמה היא דאיכא אחר אותו סידור בזיכי לבונה דלחם הפנים לא איפשר בלא בזיכי לבונה. איכא סילוק, לחם הפנים. והקטרה, דבזיכין. שסידר את המנורה, שנתן עליה את הנירות, שבכל יום היה מסלק את הנירות מן המנורה ומניחן בהיכל ומקנחן בספוג דהיינו הטבה ואחר כך מחזירן למקומן, וזהו סידורן כדגמרי' במנחות בפרק שתי מידות. הדלקה, שמדליק הפתילות (האליתא) באש הבא מן ההדיוט. [האליתא], מדליקין קיסמין דקין להדליק בהן עצים גדולים של מערכה. ובכלי שרת, שיהא המפוח שנופחין בו האש כלי שרת, השתא ומה הצתת (האילתא) [האליתא] הויא עבודה הדלקת הפתילות מיבעיא, ת' האי מאי קושיא, הצתת [אליתא] (ה)עבודה וכול'. המערכה, סידור העצים על המזבח. שני גיזירין שנתן על המערכה לאחר סידורה. איכא סידור איברים, דאיבעי ליה למיעבד. אכתי מר סבר עבודה תמה היא, הואיל ובסידור עצים לא הויא אחריה עבודה. ומר סבר, רב (ולוי) סבר(י) לאו עבודה תמה היא הואיל ושם סידור בעלמ' היה אחריה, כגון סידור איברים על המערכה. בין לפנים, בהיכל במזבח הזהב. בין לפניי לפנים, כגון הזאות שלפני הכפרת. והמזה בחטאת וכול', דמחטאת לא עבדי אלא הזאה ועולת העוף הוי כלל והזאה עניין זריקה היא (והוא) [ו]עבודה היא. והמנסך וכול', דהיינו כרב. והמזה ז' הזאות, והוא הדין לכל זריקות והזאות אלא רבותא הוא דתנא דאע''ג דלא הויין על המזבח זר חייב עליהן. והמעלה, היינו הקטרה. בין דבר פסול, כגון בהנהו דאם עלו לא ירדו, דגמרי' בזבחים [פ''ד ע''א] כגון הלן והיוצא והטמא בפרק המזבח מקדש את הראוי לו. לכדאמרן, מש' מעשה שהיו באין לידי סכנה. וחוזרין ומפייסין, כלומ' לכל פייסותיהם מאותן הפייסות יוצאין וחוזרין ומתקבצין הכהנים, ליעבדו כולהו (כולהו) בפעם ראשונה שהיו נכנסין. שנ' אשר יחדו נמתיק סוד בבית אלהים נהלך ברגש, אלמא דמצוה לעשות הרגש בעזרה. במה מפיסין, כלומ' מה היו הכהנים מלובשין כשבאין להפיס. איכא, כהנים בעלי זרועות דאע''ג דלא חל עלייהו הפייס חמסי ועבדי עבודה מקמי ההוא דחל עליה פייס למיעבד, אבל השתא כי לביש בגדי חול כולי האי לא עבדי שפושטין בגדי חול ולובשין בגדי קודש ואזלי ועבדי עבודה בחמסנות. אגב חביבותא, דחל עליה פייס מיקרי ורהיט ועביד עבודה באותן בגדים ולא ממתין עד דלביש בגדי קודש. דתנן, במסכת תמיד [פ''ה מ''ג] דלאחר שפייסום מסרום לחזנים שהיו מוסרין הכהנים לשמשים. והיו מפשיטין אותן את בגדיהן וכול' אלא מכנסים בלבד, מש' צניעות. [פירוש רבינו אליקים].
------
ועבדתם הדר ערביה. פ' ואו מוסף על עניין ראשון שהיה לו לומ' עבדתם הוסיף ואו לערב שעבודה שיתחייב עליה מיתה תמה היא בין בחוץ בין בפנים ולא שיש אחריה עבודה שלא יתחייב עליה הזר מיתה. לפנים מדמינן ליה או לחוץ. פ' לפנים בית קדש הקדשים הוא דאמ' קרא אל מבית לפרוכת. איכא סילוק הקטרה. פ' מסלקין הבזיכין ומקטירין אותן על גבי המזבח והנה נעשת זו העבודה עבודת סילוק ועבודה שיש אחריה עבודה. אלא בכהן כשר ובכלי שרת. פ' אלמא העברה עבודה היא. שני גיזירין סידור. פ' כי היו מביאין שני גיזרין בבקר ושני גיזרין בערב לרבות בעצים. ושלשת לוגין מים. פ' ולא מנה עמהן תרומת הדשן אלמ' לאו עבודה שמתחייב עליה הזר היא אלא עבודת סילוק היא. ולא היו מניחין עליהן אלא מכנסים בלבד. פ' שמניחין עליהן מכנסי חול כדי להלבישו בגדי קדש ויחזור ויפשיטם המכנסי חול ומלבישם מכנסי קדש. [פירוש קדמון].
------
אלא מעתה זר שסידר את השלחן ניחייב מיתה. [פי' המורה] ואמאי אמר לעיל ד' עבודות ותו לא. ואינו נ''ל פתרון זה דאלא מעתה לאו אעבודת מתנה קאי דליכא מאן דפליג בהא וקרא הוא והכי הו''ל למימר זר שסידר את השלחן ניחייב בלאו אלא מעתה ותו מאי דאמר אמאי אמר ד' עבודות ותו לא ה''נ איכא לאקשויי על שבע הזאות שבפנים ושבמצורע אלא רב דמזבח החיצון קא חשיב. ונ''ל דה''פ אלא מעתה כיון דאמרת לכל דבר המזבח לאתויי ז' הזאות שבפנים גם סידר את השלחן ניחייב ואלמה תנן בשלהי זבחים המסדר את השלחן והמטיב את הנרות אין חייבין עליו לא משום זרות ולא משום טומאה ולא משום מחוסר בגדים ולא משום רחוץ ידים ורגלים. [תוס' רי''ד].
------
איכא סידור בזיכין. ואע''ג דבלחם הפנים עצמו אין עבודה אח''כ, מ''מ סידור השלחן לא נגמר עד שיסדר הבזיכין. זר שסידר את המנורה. פירש רש''י בבקר היו מסלקין וכו'. וצ''ל דס''ל כמ''ד דנרות לא קביעי במנורה, דפלוגתא היא במנחות. (הדלקה לאו עבודה היא. דשלהבת עולה מאיליה, אבל הצתת האליתא צורך גדול יש. ומיהו קשה כיון דהדלקה לאו עבודה היא, אם כן אמאי כתיב בהו דבר אל אהרן בהעלותך את הנרות וגו'. ונ''ב ולעניות דעתי יש לתרץ דודאי עבודה היא, ומיהו לא הוי עבודה דליחייב עליה זר, הואיל ולא הוי אלא להפיס דעתו דאהרן שהיה מצטער דכל הנשיאים הביאו נדבותם לחנוכת המזבח והוא לא הביא ודוק). והמזה בחטאת העוף. אבל מיצוי העוף לא, דמיצוי בחטאת העוף לא מעכבא. אבל עולת העוף מיצוי מעכבא דלא הוי ביה הזייה כי אם מיצוי. [תוספות רבינו פרץ].
------
גרסינן בפרק הקומץ רבה (מנחות כ''ח ב') אמר שמואל משמיה דסבא גובהה של מנורה שמנה עשר טפחים, הרגלים והפרח, שנאמר עד יריכה עד פרחה, שלשה טפחים וטפחיים חלק וטפח שבו גביע וכפתור ופרח וטפחיים חלק וטפח כפתור ושני קנים יוצאין ממנו אחד אילך ואחד אילך ונמשכין ועולין עד כנגד גובהה של מנורה וטפח חלק וטפח כפתור ושני קנים יוצאין ממנו אחד אילך ואחד אילך ונמשכין ועולין כנגד גובהה של מנורה וטפח חלק וטפח כפתור ושני קנים יוצאים ממנו אחד אילך ואחד אילך ונמשכין ועולין כנגד גובה המנורה וטפחיים חלק נשתייר שם שלשה טפחים שבהם [שלשה] גביעים וכפתור ופרח, וגביעים למה הם דומין כמין כוסות [של] אלכסנדריים, שהם ארוכין קצת ופיהם רחב ושוליהן קצר (עי' רש''י שם ורמב''ם בית הבחירה פ''ג ה''ט) וכפתורים כמין תפוחי הכרתיים, פירוש שרחבן יותר מעוביין כך פירש ר''ח ורש''י, ורבינו משה (שם) פירש שהם ארוכים מעט כביצה ששני ראשיה חדין, והפרחים כמין פרחי העמודים פירש רבינו משה שהן כמו קערה ושפתה כפולה לחוץ, נמצאו גביעים עשרים ושנים דכתיב ובמנורה ארבעה גביעים ושמונה עשר בקנים וכפתורים אחד עשר כפתוריהם שנים וששה דקנים וכפתור וכפתור וכפתור הרי אחד עשר ופרחים תשעה פרחים שנים וששה דקנים ועד יריכה עד פרחה מקשה היא הרי תשעה. ובפרק הקומץ רבה (כ''ח א') מפרש שאם לא עשאה מן הזהב אלא משאר מיני מתכות אין עושין בה גביעים כפתורים ופרחים וגם אין מקפידין על משקלה אבל הבאה זהב תהיה כולה ככר עם נרותיה כולה מקשה (ע''פ רמב''ם שם פ''ג ה''ד), והנרות קבועים במנורה בכלל הככר כדאיתא בפרק שתי מדות (מנחות פ''ח ב'). אמנם יש חולקין שם ואומרים שאין הנרות והמנורה גוף אחד וכן בפרק שני דיומא (כ''ד ב') מקשה הספר אלא מעתה דעבודת מתנה מיחייב זר שסידר את המנורה ליחייב ופירש שם רבינו שלמה שבבקר היו מסלקין הנרות של זהב מן המנורה לקנח יפה אפרן וחוזרין וקובעין אותן בה והרי זו עבודת מתנה ומתרץ שאינה עבודה תמה שיש אחריה נתינת פתילה, וכך הוא אומר בפרשת ויקהל (שמות ל''ה י''ד) את מנורת המאור ואת כליה ואת נרותיה הפסיק כלים ביניהם. המלקחים והמחתות וכלי השמן אינן מכלל הככר שהרי נאמר במנורה ככר זהב טהור וחזר ואמר ומלקחיה ומחתותיה זהב טהור ולא נאמר נרותיה זהב מפני שהנרות מכללה (ע''פ רמב''ם שם ה''ו). ויש חולקין שם כמו שבארנו. ששת הנרות הקבועים בששת הקנים היוצאים מן המנורה כולן פניהם לנר אמצעי של קנה המנורה וזה האמצעי פניו כנגד קדשי הקדשים והוא הנקרא [נר] מערבי (לשון רמב''ם שם ה''ח) לדברי האומר (מנחות צ''ח ב') מצפון לדרום היו מונחין. שנינו במסכת תמיד (ל' ב') אבן הייתה לפני המנורה ובה שלשה מעלות שעליה הכהן עומד ומטיב את הנרות. [סמ''ג עשין סימן קס''ג].
------
הצתת האילתא עבודה היא הדלק' לאו עבודה היא. קשיא לי טובא דמהכא מוכח דלא בעי הדלק' לא כהן ולא בגדי כהונה בהצתת האילתא והכתיב צו את אהרן בהעלותך את הנרות וכתיב נמי ובהעלות אהרן את הנרות בין הערבים יקטירנה והיאך אפשר דלא סגיא כהונה ולמה לא תירץ לו הדלק' ה''נ ודאי דזר מחייב מיתה דעד כאן לא פטר תנא אלא המטיב את הנרות דלאו עבודה תמה היא אבל ההדלק' עבודה תמה היא וזר מחייב עליה ורב לא מנה ד' עבודות אלא במזבח החיצון. [תוס' רי''ד].
------
פיס'. ארבע פייסות היו שם וזה היה פייס הראשון. פי' ארבע פעמים היו מתקבצין בעזרה להפיס, וזה היה הקיבוץ הראשון שהיו מתקבצין להפיס מי יזכה לתרום את המזבח. ובענן, למה מפיסין וחוזרין ומפיסין. פי' למה היו עושין 
ד' פייסות בקיבוץ אחד, יפיסו על כל העבודות מי יזכה בזו ומי יזכה בזו. אמ' ר' אסי אמ' ר' יוח' כדי להרגיש את העזרה, שנ' [תהלים נ''ה] אשר יחדו נמתיק סוד בבית אלהים נהלך ברגש. במה מפיסין, רב נחמן אמ' בבגדי חול, דאי אמרת בבגדי קודש איכא בעלי זרועות דחטפי ועבדי. רב ששת אמ' בבגדי קודש, דאי אמרת בבגדי חול אגב חביבותא מיקרי עביד. [פסקי הרי''ד].
------
@ כ''ה ע''א
מאי לאו באותן שזכו לפייס, קמיירי והכי קאמ' דלאחר שזכו לפייס היו מפשיטין אותן בגדי חול ומלבישין אותן בגדי קודש (ואחר כך היו מפשיטין אותן בגדי חול ומלבישין אותן בגדי קודש) ואחר כך היו מפשיטין מכנסי חול ולובשין מכנסי קודש כדי לשמש בהן, אלמא דבבגדי חול היו מפייסין. לא באותן, כהנים שלא זכו לפייס קאמ', דעדיין היו לבושין בגדי קודש שפייסו בהן, [ו]היו מפשיטין אותן בגדי קודש הואיל ולא היה להם לעבוד עבודה שהרי לא זכו לפייס, אלא מכנסים בלבד היו מניחין להם עד שלובשין אותן בגדי חול ואחר כך מפשיטין מכנסי קודש ולובשין מכנסי חול. והכי נמי מסתברא, דבבגדי קודש היו מפיסין, דאי סל' דע' באותן שזכו לפייס קמיירי והא דקתני אלא מכנסים מכנסי חל קאמ' דבתחילה היו לובשין שאר בגדי קודש ואחר כך מפשיטין מכנסי חול ולובשין בגדי קודש, היכי מצי עבדי הכי והתניא וכול', אלא ודאי באותן שלא זכו לפייס קאמ'. ואידך, רב נחמן אמ' לך לעולם באותן שזכו לפייס. והכי קתני עד שעודן עליהם בגדי חול שפייסו בהן מלבישין אותן וכול', ואחר כך היו מפשיטים אותן בגדי חול ולא היו מניחים עליהם אלא מכנסים בלבד שהיו של קודש, ואחר כך היו מלבישין אותן שאר בגדי קודש דהשתא קודמין מכנסים לשאר בגדים. בסילקי, פלטר גדולה. פייס במזרח, שבמזרחה היו מפיסין. וזקן, הסגן, דהיינו ממונה. כולואר, בת נפש, כלומ' שהיו עומדין בעגולה שממנו פייס מתחיל, ובעוד שהיה בא בפתאום ליטול מצנפת של אחד מהם (היו) [היה] א' כך וכך רוצוני לחשוב עד חמשים או עד מאה וממי שנופל היה מתחיל למנות ובמי שהיה מסיים החשבון הוא היה עושה אותה עבודה שמפיסין עליה כדפרש' לעיל [כ''ג ע''א]. אין כדתני רב הונא ב''ר יהו' ואמ' לה רב (ו)שמואל בי''ר יהו', לקמ' בפרק אמ' להם הממונה [ל''ה ע''ב]. דכהן שעשתה לו אמו כתונת לובשה ועובד בה עבודת יחיד, הכא נמי כהן שעשתה לו אמו כתונת ומצנפת לובשה אבל אינו עובד בהן הואיל ואינן של קודש. חצייה בנויה בקודש [וכו'], והא בעינא [ב]בית אלהים נהלך ברגש וליכא דהא קא עבדי פייס ד' זמנין (לא עבדו) מש' בית אלהים נהלך ברגש כדלעיל [כ''ד ע''ב], ואי כולה בנויה בחול נמצא דלא הוה פייס בבית אלהים. תוכן קודש, הואיל ופתוחות לקודש, והיכי הוה מצי למיתב. תוכן חול, בענן בית אלהים נהלך ברגש וליכא, אלא ש''מ אחד פתוח וכול'. [פירוש רבינו אליקים].
------
מאי לאו באותם שזכו לפייס. שהיו עליהן בגדי חול עד שילבישום בגדי קדש. דאי באותם שלא זכו בפייס קאמר שילבישום בגדי קדש לעשות פייס ואח''כ מפשיטין אותם, אם כן אפילו מכנסים לא היו מניחין עליהם אלא היה להם להפשיטם. הראש והרגל. פירוש הראש בימין והרגל בשמאלו. אע''ג דעבודה היא, דכתיב והקריב הכהן את הכל המזבחה ואמרינן זו הולכת איברים למזבח, מ''מ כיון דסבר דלא מעכבא כשרה בשמאל כדאמרינן בפ''ק דמנחות. והקרבים. וא''ת מי היה מקריב הכרעים, דהא לא חשיב אותם במתניתין. וי''ל דמי שהיה מעלה הקרבים היה מעלה ג''כ הכרעים. ולא הוצרך להזכירם, דבכל מקום הוזכר בפסוק הכרעים אצל הקרבים, כדכתיב והקרב והכרעים ירחץ במים. סד''א הואיל ולא שכיח ומעתרא. וא''ת אשכחן קטורת דמעתרא, כדאמרינן לקמן, אבל הוצאת המחתה מנליה דמעתרא. לכך פר''ח דהוצאת מחתה מעתרא משום דכתיב ברך י''י חילו זו קטורת ופועל ידיו תרצה זו מחתה. [תוספות רבינו פרץ].
------
באותן שזכו לפייס. פ' דש''מ שמפשיטים אותן בגדי חול כדי שילבישום בגדי קדש אלמ' בבגדי [קודש] מפיסין. ואמרי לה רב שמואל בר יהוד'. פ' שמראין דבריו שהיו עושין בגדים משלהן ואחר כך מוסרין אותן לצבור וזו המצנפת חול היתה עד שימסור אותה לציבור. ופתוחות לקדש תוכן קודש. פ' הואיל ותוכן קדש היאך מצא הזקן לישב במערכה והא אין ישיבה בעזרה אלא למלכי בית דוד בלבד. [פירוש קדמון].
------
ואחר כך אומר הממונה לכל אנשי בית אב של אותו היום חדשים לקטרת, שלא הקטירו מעולם, באו והפיסו (ע''פ תמיד ל''ב ב' ורמב''ם תמידין ומוספין פ''ד ה''ז). מי שזכה בכף אומר לזה שעל ימינו זכה עמי במחתה כדאיתא בירושלמי (יומא דף י' ב'). ואחר כך אומר להם הממונה חדשים וגם ישנים בואו והפיסו מי מעלה איברים מן הכבש למזבח. אחר שהפיסו וזכה מי שזכה שאר הכהנים מוסרין אותן לחזנים ומפשיטין אותן את בגדי הקדש ולא היו מניחין עליהם אלא המכנסים בלבד עד שלובשין בגדי חול וחוזרין ופושטין את המכנסים של קדש כך מפרש לה רב ששת בפרק שני דיומא (כ''ה א') ומחזירין החזנים את הכלים לחלונות (ע''פ לשון רמב''ם שם פ''ד ה''ב) שהיו שם וכתוב עליהן מבחוץ שם הכלים שבתוכם (תמיד שם). [סמ''ג עשין סימנים קצ''א, קצ''ב].
------
סדר לבישת הבגדים המכנסים תחילה ואחר כך הכתונת ואחר כך חוגר עליו את האבנט כנגד אצילי ידיו, וכן מפורש בקבלה ולא יחגרו ביזע ולא יחגרו במקום שמזיעין וכן קבל יונתן בן עוזיאל מפי הנביאים ותרגם על לבביהון יסרון ואחר כך צונף במצנפת, וכהן גדול אחר שלבש האבנט לובש המעיל ואחר כך חוגרו בחשב האפוד מתחת לחשן ואחר כך צונף במצנפת וקושר הציץ מלמעלה (ע''פ רמב''ם כלי המקדש פ''י הל' א'—ג' בקיצור). [סמ''ג עשין סימן קע''ג].
------
לשכת הגזית כמין בסילקי גדולה היתה — פירוש פלטין גדולה ובלעז בסיליקא. [הערוך ערך בסיליקי]. הכהנים מקיפין ועומדין כמין כוכליאר — תכשיט שמתעגל על ראשה. [הערוך ערך ככליאר]. מי מדשן — מן ''ודשנו את המזבח'' (במדבר ד', י''ג). [הערוך ערך דשןגא]. העוקץ 
והרגל — פירוש העוקץ הוא העצה, כדכתיב ''לעומת העצה'' (ויקרא ג', ט'). [הערוך ערך עקץ א]. החזה והגרה — פירוש ממקום שחותך הראש עד הצלעות נקרא גרה והוא כנגד החזה, והוא אבר אחד שמוליך אדם אחד. [הערוך ערך גרה]. הסלת והחביתין והיין — פירוש כה''ג מקריב בכל 
יום עשירית האפה במחבת מחציתה בבקר ומחציתה בערב, דכתיב ''זה קרבן אהרן ובניו'' (ויקרא ו', י''ג). [הערוך ערך חבת].
------
אמ' רב ששת מנא אמינא לה, דתניא לשכת הגזית כמין בהילקי גדולה היתה, פייס במזרח וזקן יושב במערבה והכהנים מקיפין ועומדין כמין כוכליאר. פי' כלי תכשיט עגול הוא, כדתנן בפרק במה אשה [שבת ס''ב ע''א] ולא בכוכליאר ולא בכובלת. הממונה בא ונוטל מצנפת מראשו שלאחד מהן, ויודעין שממנו פייס מתחיל. פי' פייס הוא חשבון, שהיה תופס חשבון אחד כפי רצון הממונה מאה או מאתים, והיה מונה האצבעות שהיו מוציאין וחוזר חלילה עד שיכלה המיניין, ובמי שיכלה המיניין הוא זוכה בעבודה. ואי ס''ד בבגדי חול, מצנפת בבגדי חול מי איכא, אין כדתני ר' חייא בר יהוד'. פי' דאמ' [ל''ה ע''ב] שאמותיהן שלכהנים עושות להם כתונת ומצנפת שלחול. [פסקי הרי''ד].
------
רבי' שמואל. אמר אביי ש''מ לשכת הגזית חצייה בקדש. במזרח במקום הפייסות. וחצייה בחול. מקום ישיבת זקן במערב. שכשניבנית לשכת הגזית נבנית בקרקע שחציו נתקדשה בקדושת העזרה וחציו לא נתקדשה. והילכך (שש) [שני] פתחים שלה אותו הפתוח לקדש מושך אצלו חלק המקודש והפתוח לחול מושך אצלו חלק החול להיות תוכו חול. (כרבנן) [כדאמרינן] לקמן דבתר פתחה אזלינן דאילו היתה כולה בנויה בקודש אעפ''י שהיו לה שני פתחים אחד לחול ואחד לקדש לא היתה מחציתה חול אלא קדש דפתח הפתוח לקודש מושך כל הקדושה אצלו להיות קודש. דהא (תנן) [דתנן] (בנויית) [בנויות] בקודש ופתוחות לחול תוכן חול (וה''מ) [ה''מ] שאין להם פתח אחר לקודש אזלינן בתר פתח הפתוח לקודש הואיל ותוכה קודש. הילכך אע''ג דאית לה שני פתחים בעינן נמי חצייה מקום קודש וחצייה מקום חול. [ספר הישר לר''ת — חידושים סימן תשע''א].
------
ש''מ לישכת הגזית חצייה בקודש וחצייה בחול. תימ' לר' [דהשתא] משמ' דהאי לשכת הגזית היתה עומדת במערב עזרה, [דחזינ'] שמזרחה שלה היה קודש, ולעיל בפרק קמא [י''ט ע''א] [אמרינן] שבצפון היתה עומדת, דחשיב לה מהנך דשלש שבצפון, ואם תאמר במקצוע מערבית צפונית היתה עומדת, [והא אמרי'] לעיל [ט''ו ע''ב] [דלשכת] הטלאים היתה עומדת במקצוע מערבית צפונית דעזרה, [ולי] נראה דלעיל [י''ז ע''א] לא משמ' דלשכת [הטלאים] היתה עומדת במקצוע מערבית צפונית דעזרה [ממש] אלא משוכה... [תוס' ר''י הלבן].
------
זקן [יושב] במערבה והא אמר אין ישיבה בעזרה. הנה מיכן מוכיח דאפילו בלשכות אין ישיבה וקשיא לשכת פרהדרין. ונ''ל לומר לעולם בלשכות יש ישיבה ושם היו אוכלין קדשי קדשים בהסיבה כדרך שהמלכים אוכלין ולשכת הגזית (עני) מפני שהית' בסילוקי גדולה ושם היו מתקבצין כל הכהנים לפייס כאויר העזרה דמיא א''נ משום דהוי סמוכה למזבח ופתוחה למזבח ולימא שגם לשכת פרהדרין הית' בנוי חצי' (כרמל) [בחול] ופתח פתוח לה בחיל ושם הי' כהן גדול ישן אינו נ''ל דלעיל בשש לשכות היו בעזרה מוכיח דבתוך העזרה קיימא ותו אביי דדייק הכא הכי לידוק לעיל בלשכת פרהדרין הכי. [תוס' רי''ד].
------
אין ישיבה בעזרה אלא למלכות בית דוד שנאמר ויבא המלך דוד וישב לפני ה' והסנהדרין שהיו יושבין בלשכת הגזית לא היו יושבין אלא בחציה של חול (רמב''ם בית הבחירה פ''ז ה''ו). [סמ''ג עשין סימן קס''ד].
------
אסור לישב בעזרה. ואין ישיבה אלא למלכי בית דוד בלבד. ובעזרת נשים מותר. וסנהדרין שהיו יושבין בלשכת הגזית, היו יושבין בחציה שהוא חול. [הבתים — שערי בית המקדש שער שישי].
------
לא יקל אדם את ראשו כנגד שער מזרחי של עזרה, והוא שער ניקנור, שהוא מכוון כנגד קדשי הקדשים. ולא אסרו אלא מן הצופים ולפנים, וכשהוא רואה את המקדש. והוא שאין גדר מפסיק ביניהם ולא אסרו אלא בזמן שהשכינה שורה. וכל הנכנס לעזרה יהלך בנחת, במקום שמותר לו להכנס שם, ויראה עצמו שהוא עומד לפני האדון שנאמר, והיו עיני ולבי שם כל הימים. ומהלך באימה וביראה ובפחד ורעדה, שנאמר, [ב]בית אלה' נהלך ברגש. לר''ם. [הבתים — שערי בית המקדש שער שישי].
------
(משנה) [מי שוחט], לעבודה אחת מפיסין ואותו שהיה זוכה בשחיטת התמיד היה א' לכל מי שירצה זכה עמי בעבודת התמיד כמו שמצינו במשנתינו בזריקה בדישון מזבח הפנימי והמנורה והעלאת אברים לכבש וכול', שעל פיו היו זוכין השלשה עשר בעבודת תמיד ולא על ידי הפייס, וכן מי שחל עליו פייס של קטרת א' לכל מי שירצה זכה עמי בקטרת כגון במחתה שבה חותין גחלים מן המערכה לצורך הקטרת, או לכל עבודה ועבודה [שהיו] מפייסין מי שוחט והולך ושוחט ואחר באין ומפייסין מי זורק והולך וזורק, וכן לכל עבודה ועבודה נכנסין בלישכה להפיס. (גמרא) טובא הויין, מד' פייסות. הכי קאמ', כלומ' הכי קמיבעיא ליה. ולכל חדא וחדא, בכל פעם ופעם שנכנסין להפיס מפיסין כמה פיסות שמפיסין לכל עבודה ועבודה שבתמיד. [פירוש רבינו אליקים].
------
פייס שני מי שוחט, את התמיד, אע''ג דשחיטה כשרה בזר, אפילו הכי צריכה פייס. וכיון שנודע השוחט, ידעי' שהשני שעמד [סמוך] לו לימינו, הוא זורק, והעומד שלישי סמוך לזורק הוא מדשן מזבח פנימי, וכן כולם. דהכי תני בברייתא, דתני ר' חייא לא לכל עבודה ועבודה מפיסי', אלא כהן שזכה בתמיד שני[ם] עשר אחיו הכהנים נמשכין עמו, ובגמ' מוכח שהזורק הוא מקבל ומוליך, שאם היה השוחט מקבל, זמנין דשוחט זר, וקבלה פסולה בזר, ואי אפשר לומר שכהן אחד היה מקבל ומוליך, והשני זורק, שאם כן שלש עשרה כהנים היו זוכין בו, מלבד השוחט, ואנן בהדי שוחט תנן להו, הראש באחד, ושתי ידים כהן שני, העוקץ והרגל שלישי, החזה והגרה רביעי, ושתי דפנות חמישי, והקרבים ששי, והסלת שביעי, חביתי כהן גדול שהוא עשרית האיפה מחציתה בבקר ומחציתה בערב שמיני, והיין לנסכים תשיעי, ומי שוחט, עשירי, ומי זורק, אחד עשר, ומי מדשן [המזבח הפנימי שנים עשר], ומי מדשן את המנורה שלש עשר. דרך הילוכו היה קרב, מפרש בגמ' כיצד דרך הילוכו הראש והרגל החזה והגרה ושתי הידים ושתי הדפנות והעוקץ והרגל. ומפר' בגמ' להכי קרב הראש והרגל, משום דראש כולו עצמות, קרב הרגל עמו, שיש בו קצת בשר, וכשמעלה הראש מכסה בית השחיטה בפדר, וזהו דרך כבוד של מעלה. החזה והגרה, חזה הוא שומן החזה הרואה את הקרקע, וחותכין אותו ושתי צלעות אילך ואילך. והגרה ממקום שהוא מעלה את הגרה, הוא הצואר, ובו מחוברין הקנה והכבד והלב, והסלת, עשירית האיפה למנחת נסכו, והיין רביעית ההין. [רבינו יהונתן מלוניל].
------
מתני'. הפייס השיני מי שוחט, מי זורק, מי מדשן מזבח הפנימי, מי מדשן את המנורה, מי מעלה איברים לכבש. הראש והרגל ושתי הידים העוקץ והרגל החזה והגרה ושתי הדפנות הקרבים הסלת והחביתים והיין. ושלשה עשר זכין בו. אמ' בן עזיי לפני ר' עקיב' כדרך הילוכו כך היה קרב. פי' מי מדשן מזבח הפנימי מאפר הקטרת שהקטירו עליו אתמול בין הערבים. ומי מדשן המנורה שהיה מטיב את הנירות שדלקו כל הלילה ובבקר מדשנו. מי מעלה איברים לכבש, שלא היו מעלין האיברים מיד למזבח על גבי המערכה, אלא מעלין אותן ונותנין אותן על הכבש ואחרי כן מעלין אותן מן הכבש למזבח. הראש והרגל הימנית היו קריבין שניהן יחד, ושתי הידים בכהן שיני. העוקץ הוא אליה ורגל השמאלית בכהן שלישי. החזה הוא הרואה פני הקרקע ושתי צלעות קטנות אחת מיכן. והגרה היא הצואר שלבהמה אחר שחתכו הראש בכהן רביעי. ושתי דפנות בכהן חמישי. הקרבים בכהן שישי והם המעים בלא הכבד והריאה והטחול והלב, שאלה היו מקריבין עם האיברים, כדמפרש במסכת תמיד. והסלת בכהן שביעי והוא עשרון סלת למנחת תמיד. והחביתים בכהן שמיני, והם חביתי כהן גדול שמביא בכל יום עשרון אחד וחוציהו חציו בשחרית וחציו בין הערבים, ומכל חצי עשרון עושה י' חלות במחבת והן תדיר בכל יום. והיין בכהן תשיעי, הוא רביעית ההין שהוא ג' לוגין לנסך התמיד. ושלש' 
עשר כהנים זכין בפייס, אילו תשעה שלתמיד, וארבעה, מי שוחט, מי זורק, מי מדשן מזבח הפנימי, ומי מדשן המנורה. [פסקי הרי''ד].
------
שלשה עשר זכין בו. פ' האחד שוחט השני זורק השלישי מדשן מזבח הרביעי מדשן המנורה החמישי בראש וברגל הששי בשתי הידים השביעי בעוקץ וברגל השמיני בחזה ובגרה התשיעי בשתי הדפנות הי' בקרבים הי''א בסלת הי''ב בחבתין הי''ג ביין. [פירוש קדמון].
------
איבעי' להו כשהן מפיסין לעבודה אחת מפיסין, או דיל' לכל עבודה ועבודה מפיסין. פי' בפייס השיני שואל שיש שם עבודות הרבה, לעבודה אחת מפיסין דהיינו מי שוחט, וכיון דנודע מי יזכה בשחיטה אין עושין פייס אחר אלא הסמוך לו זורק והשלישי לו מדשן. או דיל' לכל עבודה ועבודה מפיסין. [כ''ה ע''ב] ת''ש דתני זעירי לא על כל עבודה ועבודה מפיסין אלא כהן שזכה בתמיד. פי' בשחיטתו. שנים עשר אחיו הכהנים נמשכין עמו. [פסקי הרי''ד].
------
@ כ''ה ע''ב
זכה עמי במחתה, הכא נמי לא היו מפיסין בתמיד אלא בשחיטה, וכהן שזכה בשחיטה מזכה כל מי שירצה עמו בלא פייס. דחדא עבודה היא, דמחתה לא הוי אלא לצורך הקטרת, אבל גבי תמיד איכא כמה עבודות והיל' מפיסין בו כמה פייסות. ומחתה אצטרי' ליה, דמהו דתימא כיון דחדא עבודה היא אמאי אצטריך וכול', אצטריך למימ' דלא בעי פייס אי לאו מש' למילף אשאר עבודות, דלא בעו נמי פייס לכל עבוד' ועבוד'. אצטריך סל' דע' אמינ' וכול' לא שכיחא, דלא עבדי קטרת אלא פעמים ביום, אבל קרבנות עבדי כולי יומא. ומעתרא, שמעשרת אותן העוסקין בעבודתה כדלקמ' [כ''ו ע''א], אימא דנותקין לה פייס בפני עצמה בכל מילי דאית בה ואע''ג דחדא עבודה היא, (דלא) ולא מש' למילף ההוא דינא לשאר עבודות אצטריך. שנים עשר כהנים, ואותו שזכה הוי י''ג כדלקמ' [כ''ו ע''ב] במתני' די''ג כהנים זכין (בעבודה) [בעבודת] תמיד. נמשכין עמו, של[כ]ל מי שהוא רוצה היה מזכה לכל עבודה ועבודה. דישון מזבח הפנימי והמנורה מש' דעביד להו בין עבודות של תמיד חשיב להו מעבודת התמיד. הראש והרגל, מעלה כהן אחד דפחות מב' אברים אי אפשר לכהן אחד, כדתניא בתורת כהנים וערכו בני אהרן הכהנים את הנתחים יכול אפי' ק' כהנים ת''ל וערך הכהן אותם אי וערך יכול אפי' אחד לכולן ת''ל וערכו הא כיצד כהן אחד מקריב שני איברים, ובגמ' מפרש' מאי טע' ראש ורגל סלקי ברישא. ושתי הידים, אשפלש בלע' עם השוקים. עוקץ, זנב עם האליה, ותנינן בתמיד [פ''ד מ''ג] דב' כליות ואצבע כבד היה עמו. הרגל, אידך שוק עם הירך. הגרה, מפר' בשחיטת חולין [קי''א ע''א] קניא דקופיא כלומר הריאה וכל מה שתלוי עמה דהיינו כבד ושתי הדפנות. ובתמיד [שם] תנינן שלא היה נוגע בשדרה ולא בשתי צלעות רכות שמלמעלן ולא בשתי צלעות רכות שמלמטן וכן בדופן האחרת אלא אותן צלעות רכות, והשדרה היה מונח עם הגרה. קרביים, בני מעים. והסולת, עשירית האיפה סלת למנחה שהיה בא עם התמיד. חביתים, חבית[י] כהן גדול שבכל יום ויום היה מביא משלו עשירית האיפה סלת למנחה, מחציתה בבקר ומחצית בער' והיה מקריב סמוך למנחת התמיד. והיין, ניסוך היין שעם התמיד, שלשה עשר כהנים זכין בו בתמיד, שוחט א', זורק ב', דישון מזבח הפנימי ג', ומנורה ד', ראש ורגל ה', שתי ידים ו', עוקץ ורגל ז', חזה וגרה ח', שתי דפנות ט', קרבים י', הסלת י''א, חביתים י''ב, יין י''ג. כדרך הילוכו, מפר' בגמ'. אגב חביבותא, דבעי למזרקיה על המזבח. לא מקבל ליה לכוליה דמא, ובענן דליקביל ליה לכוליה דמא כדלקמ' באידך פרקין [מ''ח ע''א]. זימנין דשחיט זר, ובהדי דקביל ליה אזיל ליה וזריק ליה, שחיטה בזר כשירה ולא קבלה כדגמר התם [כ''ז ע''א] והקריבו בני אהרן הכהנים את הדם (את הדם), מקבלה ואילך מצות כהונה. י''ב דד לכיור, כרצונש בלע', דמעיקרא לא הוה ביה אלא ב', ותנא לקמ' בפרק אמ' להם הממונה [ל''ז ע''א] דלהכי עביד ביה י''ב כדי שיהו י''ב וכול'. תליסר הוו, הנהו דלשחיטה לא בעו קידוש הואיל דכשירה בזר לא הויא עבודה, אלא מיהא מש' קבלה ליבעי קידוש לכהן השוחט והיל' הוו ליה י''ג דמקדשין. אלא לאו ש''מ זורק מקבל, והיל' שוחט לא מקדש והוו להו י''ב ש''מ. ובא לו, המקבל לזרוק, ש''מ דזורק מקבל. ת''ר כיצד דרך הילוכו וכול', בראש ורגל כולי עלמ' לא פליגי דהוו קרבי ברישא כדלקמ' טע', ואפי' למאן דאמ' דרך הילוכו אע''ג דראש ורגל לאו דרך הליכה. דרך הפשיטו, כדרך שמפשיטין אותן איברים. זה אחר זה, כך היו קריבין זה אחר זה. דרך עילויו, איברים המעולים שבו קריבין תחילה. והכת' כל נתח טוב ורך וכתף, אלמא דרגלים וידים הוו מעולים. ת' ההוא בכחושה, דבבהמה כחושה הויין מעולין לפי שיש בהן בשר יותר מבשאר איברים, דהואיל וליכא שומנא בתר עודפא דבשרא אזלינן. בין תנא דידן, דמתני' דחשיב ליה כדפרש' במתני' שתי ידים העוקץ והרגל וכול', ובין ר' יוסי דאמ' (הכא) דרך עילויו, [הכא] בתר עילויא דבשרא אזלי תרויהו. תנא דידן אזיל בתר איברא דבישרא, בתר איברים המסורבלין יותר דהא חשיב עילוי טפי. ור' יוסי אזיל בתר שומנא, דאיברים דבישרא שמיני חשיב עילוי טפי, ולהכי חשיב ברישא דפנות וחזה וגרה דשמיני טפי. קרבה רגל, בהמה, רגל עם הירך שמסורבל בבשר דהשתא הוי דרך כבוד שהראש בלבד לא הוי דרך כבוד שאין בו כי אם עצמות. פדר, היינו קרומית גדולה של חלב שעל הקרביים, טיילא בלע', ובלשון אחר מיזדרא. ואידך פדר, דתרי זמני כת' בפרשה פדר. [פירוש רבינו אליקים].
------
איבעיא להו מי מקבל הדם, שוחט מקבל או זורק מקבל. ת''ש דתנן שחט השוחט וקיבל המקבל ובא לו לזרוק, ש''מ זורק מקבל. פיס'. אמ' בן עזיי כדרך הילוכו היה קרב. ת''ר כיצד סדר הילוכו, הראש והרגל החזה והגרה ושתי הידים ושתי הדפנות העוקץ והרגל, דכול' עלמ' ראש קרב ברישא. דתניא מניין לראש ופדר שקודמין לכל איברין שבגוף, ת''ל את ראשו ואת פדרו וערך. [פסקי הרי''ד].
------
איבעיא להו מי מקבל שוחט וכו'. אבל הא לא פריך לא שוחט ולא זורק מקבלים אלא כהן אחר מקבל. דאם כן חסר כהן אחד במשנתנו, דהוה ליה למיתני מי שוחט מי מקבל מי זורק. וא''ת תפשוט דעל כרחך זורק מקבל, דאי שוחט מקבל אם כן הא דקאמר לקמן בפרק אמר להם הממונה קירצו ומירק אחר שחיטה על ידו, דמשמע דביום הכיפורים היו צריכים לזה משום דכל עבודות יום הכיפורים אינן כשרות אלא בכהן גדול, אי שוחט מקבל, בכל יום נמי צריך אחר למרק השחיטה. וי''ל דאין הכי נמי דבכל יום נמי היה צריך אחר למרק כמו ביום הכיפורים, והא דתני (בו יום) [ביום] הכיפורים משום רבותא נקט דסד''א דאפילו מירוק לא יהא כשר אלא בו קמ''ל דשרי באחר. אי נמי דבשאר ימות השנה לא היו צריכין מירוק, משום דכהנים זריזין הן לקבל הדם קודם שישפך לארץ, אבל ביום הכיפורים לא היו רוצים להטריח כהן הגדול כל כך משום חולשא, לפיכך היה אחר ממרק. וקיבל המקבל ובא לו לזרוק. יש מפרשים זורק מקבל, מדלא קתני ונותנו לחבירו לזרוק. אבל מוליך לא קא מיבעיא ליה מי מוליך, דפשיטא ליה דהזורק הוא המוליך. כיצד דרך עילויו. פירש רש''י הראש והרגל החזה והגרה ושתי הדפנות והעוקץ והרגל ושתי הידים. ולא נהירא, שהרי משמע דלא פליג רבי יוסי אתנא דמתניתין אלא בחזה וגרה. לכך פירש ר''י דגרסינן עוקץ ורגל (קודם) [אחר] שתי ידים. והכתיב כל נתח טוב ירך וכתף. לגירסת רש''י איני יודע מאי פריך. וצ''ל דפריך הכי, אלמא ירך וכתף מעלי מחזה וגרה, מדקרי להו נתח טוב יותר משאר איברים. [תוספות רבינו פרץ].
------
ואי סל' דע' שוחט מקבל תליסר הוו. [תרגום מערבית. פ' העקר בזה כי השוחט לא יצטרך קדוש ידים ורגלים שהיא עבודה שכשרה בזר ומפני שהשחיטה היא עבודה שכשרה בזר חוייב לזה כי לא יצטרך הכהן השוחט קדוש ידים ורגלים ומספר הכהנים הוא י''ג כמו שאמר י''ג זכין בו ומהם אחד שוחט לא יצטרך קדוש ולכן עשה בן קטין י''ב דדים כנגד י''ב כהן אשר זוכין בו הצריכים אל קדוש ידים ולזה אמרנו אם היה זה הכהן השוחט הוא המקבל והקבלה היא עבודה שצריכה קדוש יחוייב שיהיו הי''ג כלם צריכין קדוש ויחוייב כי יעשה להם י''ג דדים ומפני שעשה להם י''ב דדים למדנו מזה כי השוחט אין עליו עבודה אחרת זולת השחיטה וכי הזורק הוא המקבל]. [פירוש קדמון].
------
כיצד דרך הילוכו הראש והרגל. פ' כי הרגל לעולם תעלה על הראש משום שיש ברגל הבשר שהירך עם הרגל והראש יש בה העצמות. ושתי דפנות. [תרגום מערבית. פ' לפי שסובר שהמובחר באברי הכבש אחרי הראש הדפנות ולכן הקדימם. לזה הקשינו עליו מהפסוק שמורה שהנכבד באברים הירך הוא הרגל]. ההוא בכחושה. [תרגום מערבית. פ' כי הבהמה הכחושה אשר אין בה חלב מובחר האברים שבה המרובה בבשר כהירך והכתף ודברי ר' יוסי בבהמה השמנה]. [פירוש קדמון].
------
@ כ''ו ע''א
דרך כבוד שלמעלה, שלא יהא נראה בית השחיטה שמנוול הוא. (משנה) חדשים לקטרת וכול', פרישנא שפיר בפרקין קמא. חדשים עם ישנים, כלומ' הן מי שזכה כבר בהעלאת איברים מן הכבש למזבח בין מי שלא זכה היו באין ומפיסין. מי מעלה איברים מן הכבש למזבח, דבתחילה לא היו מפיסין אלא מי מעלה איברין לכבש והיו נותנין אותן על הכבש (על הכבש) מחציו ולמטה במערבו של כבש ומלחום ובאו להם ללשכת הגזית לקרות את שמע כדתנן במתני' בתמיד [פ''ג מ''ג], ואחר כך מפיסין ומעלין מן הכבש למזבח. (גמרא) לא שנה אדם בה, בקטרת להקטירה פעמים. מפני שמעשרת, והיו מקפידין לברור אותן שלא זכו כדי שיתעשרו. מאי טע', קטרת מעשרת. אילימא מש' דכת' ישימו קטרת באפך וכליל על מזבחך, דקטרת הוי כליל, והדר כת' ברך ה' חילו. עולה נמי הכת' כליל, דעולה הוא כלול על המזבח, ואימא דבעולה קמישתעי קרא דמעשרת. הא שכיחא, שכל היום מקריבין עולות כמה פעמים שירצו, אבל קטרת אין מקריבין אלא פעמים ביום, ואין הברכה מצויה אלא בדבר שאינו מצוי. דמורי, הוראות. מחוקקי, משמע סופר, דהיינו תלמ' חכמ'. אסוקי שמעתא אליבא דהיל' קאמינא, דלא מסיק איניש אלא אי דאתי מלוי אי מיששכר אבל הוראה בעלמ' אפי' דאתי מיהודה ודאי מורי, והא דאמרי' התם במסכת סוטה [ז' ע''ב] דמשה ביקש עליו רחמים דכת' ועזר מצריו תהיה, ההוא ביהודה גופיה דלא הוה סליק שמע' במתיבתא דרקיעא אליבא דהיל' וכי קאמרי בבנים. כי תניא ההיא בקטורת, דהתם הוו מפייסין שחרית וערבית. מפיסין לו, משמע תמיד קטרת מפיסין לה (משמע). ומשמרות מתחדשות, דמשמרה הנכנסת הואיל ולא פייסו בשחרית מפיסה בערבית, וכדגרס' בפרק החליל [נ''ו ע''ב] משמרה היוצאה עושה תמיד של שחר ומוספין ומשמרה הנכנסת עושה תמיד של בין הערבים ובזיכין, דמשמרה היוצאה משמרת[ה] עד חצי היום. ולמאי דסליק אדעתין מעיקר', דאף בחול מפיסין על תמיד של בין הערבים, דמה קא פריך כשם שמפיסין שחרית וכול' מכלל דאית ליה דמפיסין נמי בתמיד של בין הערבים אם כן נפישי להו פייסות בכל יום טפי (מדי) [מד']. ת' מייתא כולהו מצפרא אתי, דד' פעמים נכנסין בשחרית להפיס, ובאותן ד' פעמים על תמיד של בין הערבים לאחר שמפיסין על תמיד של שחר ומיהו מאן דזכי בשחרית זכי ודזכי בערבית זכי, והכי נמי כי מפיסין לקטרת של שחרית מפיסין באותו פעם פייס לקטרת של בין הערבים, אלא מכל מקום אין נכנסין להפיס אלא ד' פעמים. הוא מעלה על גבי המזבח, ואין צריך להפיס. ברוב עם וגו', ולהכי המעלה לכבש אינו מעלה מן הכבש למזבח אלא על ידי פייס. במקום שכינה לאו אורח ארעא, הואיל דקרבו האיברים כל כך לגבי המזבח אין דרך כבוד בכך לפייס עליהן. ט''ן ונהיר', לאו אורח ארעא דהאי ליעביד פלגא והאי ליעביד פלגא. לא ר' אליע' בן יעק', אמ' לא היו מפיסין להעלאת איברים מן הכבש למזבח. אית ליה דר' יהו', דאמ' לעיל לא היה פייס למחתה אלא וכול', דאם כן דר' אליע' אית ליה דלא הוה פייס למחתה נמי 
בצרו ליה פייסות דלא עבדי ביום אלא ג' פייסות לדידהו, אלא באתרא דמפיק (מה) [מ]האי פייס מעייל לאידך דחבריה בחושבנא דד' פייסות וכן אידך נמי. חמש, פייסות, ד' דמתני' ואחת שמפיסין על המחתה דהיינו דלא כר' אליע' ודלא 
ר' יהו'. [פירוש רבינו אליקים].
------
פייס השלישי חדשים לקטרת בואו והפיסו — פי' בגמרא תנא מעולם לא שנה אדם בה — לפיכך נקראו חדשים. [הערוך ערך חדש].
------
פייס השלישי חדשים לקטורת, אותם כהנים שהיו באותו בית אב שלא זכו מימיהם להקטיר קטרת, אתם הן הבאים לפייס הקטרת, עד שהיו כל כהני בית אב שוין, שזכו כולן כל אחד ואחד פעם אחד, ואז יחזרו חלילה. ותנא בברייתא מעולם לא שנה אדם בה, מרוב כהנים כל בית ובית אב אבל לעולם אם לא היו מספיקין בית אב של יום ראשון לא היו באין להקטיר אותן בית אב של יום שני, אלא חוזרין חלילה. ומפרש טעמ' בגמ' מפני שמעשרת העוסקין בה, דכתי' [דברים ל''ג] ברך ה' חילו וגו'. ויותר ראוי לפרש זה הפסוק בקטרת, מבעולה אע''פ שהיא כתובה בפסוק עצמו דכתי' וכליל על מזבחך, משום דבעולה שכיחא וקטרת לא שכיחא, ומסתברא דכי כתיבי עשרה, אדלא שכיחי כתיבי, דאם כן נמצאו כל הכהנים עשירים. ובקטרת היה דבר מנוסה, לפי' היו מחזיקין בזה. והאי לא שנה בה מעולם, לא קאמ' אלא משני פייסות, אבל שני פעמים הקטיר קטרת של שחרית ושל ערבית, דאמרי' בגמ', אין מפייסין על התמיד של בין הערבים אלא כהן שזכה שחרית זכה בו בין הערבים, אבל בשבתות הואיל ומשמרות מתחדשות בו, צריך להפיס בין בתמיד בין בקטרת. הרביעי חדשים גם ישנים, שאפי' יצא הפייס להעלות מן הכבש למזבח לאחר שזכו להעלותם על גבי הכבש, אין אנו חוששי' לזה, ויחיד הבא לו הגורל הוא לבדו יעלה כל האיברים למזבח שאע''פ שהבאת האיברים עד הכבש היו רבים, משום דכתי' [משלי י''ד] ברב עם הדרת מלך, אבל מחצי כבש ולמעלה ולמזבח, לאו אורח ארעא היא, ויותר יש כבוד שכינה במועט מבמרובין. [רבינו יהונתן מלוניל].
------
מתני'. הפייס השלישי חדשים לקטרת בואו והפיסו. הפייס הרביעי חדשים גם ישנים, מי מעלה איברין מן הכבש למזבח. פי' קיבוץ שלישי היו מתקבצין כדי להפיס מי יזכה בקטרת, והיה מכריז הממונה אל יכנסו בקיבוץ זה אלא חדשים שמעולם לא הקטירו קטרת, (אלא) [אבל] מי שהקטיר קטרת פעם אחת בימיו לא היה נכנס להפיס, שהיו רוצין שכל הכהנים יזכו בהקטרה. תנא מעולם לא שנה בה אדם, מאי טע' אמ' ר' יוחנ' מפני שמעשרת. אמ' ליה רב פפא לאביי דכת' [דברים ל''ג] ישימו קטורה באפך וכליל על מזבחך, וכת' בתריה ברך י''י חילו, עולה נמי הא כת' בה כליל. פי' בשמואל כת' [שמואל א' ז'] כליל בעולה שהקריב. אמ' ליה הא שכיחא והא לא שכיחא. אמ' ר' יוח' אין מפיסין על תמיד שלבין הערבים, אלא כהן שזכה בו שחרית זכה בו ערבית. מיתיבי, כשם שמפיסין שחרית כן מפיסין ערבית, כי תניא ההיא בקטרת, והתניא כשם שמפיסין לו שחרית כך מפיסין לו ערבית וכשם שמפיסין לה שחרית כך מפיסין לה ערבית, אמ' ר' שמואל בר יצחק בשבת הואיל ומשמרות מתחדשות. פי' משמרה היוצאה מקרבת תמיד שלשחר, משמרת הנכנסת מקרבת תמיד שלבין הערבים, ולפיכך מפיסין בשניהן, אבל בכל ימי השבוע מי שזוכה בתמיד שלשחר הוא מקריב תמיד שלבין הערבים. פיס'. הפייס הרביעי כול'. מתני' דלא כר' אליעזר בן יעקב, דתניא ר' אליעזר בן יעקב אומ' המעלה איברים לכבש הוא מעלה אותם מן הכבש למזבח. [פסקי הרי''ד].
------
מתני' הפיס השלישי חדשים לקטורת. פ' כהנים חדשים שלא הקטירו הקטרת מעולם יבואו ויפיסו כי הקטרת לא שנה בה אדם מעולם. האי שכיחא והאי לא שכיחא. פ' שאינה אלא בבקר ובערב בלבד. והעולה של תמיד היא בבקר ובערב וכל מי שעליו נדר או נדבה מביא עולה באי זה עת שירצה והנה היא מצויה בכל עת. פ''א היתה בימי שאול והשופטים והקטרת לא היתה. בשבת הואיל ומשמרות מתחדשות. פ' כי המשמר העובד בבקר ביום השבת אינו המשמר העובד ערבית כי משמר של בקר יוצא ונכנס משמר חדש ולפיכך צריך להפיס להן. לא ר' אליע' בן יעקב אית דר' יהודה. [תרגום מערבית. פ' כי ר''א יאמר שהמעלה אברים מן הכבש למזבח לא יצטרך פיס ור''י יאמר שהמחתה לא תצטרך פיס ואין המחתה מכלל הד' פיסות ומעלה אברים מן הכבש הוא מכלל הד' פיסות ואם היו ר''י ור''א כל אחד סובר סברת חברו הנה יחסרו הד' פיסות פיס והוא מי מעלה איברים וכו' והיו ג' ולכן מחוייבים לומר שר' יהודה לא היה סובר סברת ר''א אך הוא סובר שהמעלה איברים יצטרך פיס עד שיהיו ד' וכן ר''א לא היה סובר סברת ר''י במחתה אך סובר כי יש 
לה פיס. ויסיר פיס מעלה אברים ויתן פיס למחתה ויהיו 
ד' ולא יחסרו דבר וכן אם מצאת מי שסובר שהם ה' פיסות דע שהוא סובר כי מעלה איברים יש לו פיס ויהיו ד' והמחתה 
יש לה פיס ויהיו ה' פיסות נגד דעת ר''א ודעת ר''י]. 
[פירוש קדמון].
------
תוד''ה יהודה מחוקקי. ועוד י''ל דקרא דלא יסור שבט מיהודה בנשיא וראש הגולה איירי שבא[רץ ישראל] כדדרשינן בסנהדרין. ודוד נמי מלוי קאתי, שבא ממרים, כדאמרינן במסכת סוטה ע''כ. מעולם לא שנה אדם בה. יש במדרש טעם שיש לאדם לדחוק את עצמו להיות בעל ברית, לפי שדומה אותה מצוה לקטרת כדאמרינן בשעה שמל אברהם את עצמו ואת בני ביתו ירד הקב''ה לשם, אמרו לו מלאכי השרת ומה לך לפנות אל גבעות הערלות כלומר מקום מטונף הוא מפני הערלות. אמר להם חביבים עלי כקטורת. דבחד קרא כתיב גבעות הערלות, ובחד קרא כתיב גבעת הלבונה וילפינן מהדדי. ולכך מנהג שלנו שלא ישנה אדם להיות [בעל] ברית משני תינוקות לאחד. כדאמרינן גבי קטורת שלא שנה בה אדם. עולה נמי כתיב וכליל על מזבחך. ואם כן הוה ליה נמי לפייס חדשים לעולה. ומשני לא שכיח קטרת. ומסתברא וכו' כך פירש רש''י. ולפי זה לפי המסקנא משמע דלא מעתרא. והקדוש הרב ר' ורדימוס פירש הא שכיחא [עו]לה, שכל הרוצה להתנדב עולה הרשות בידו. ומשום הכי לא היו מפייסים חדשים, דבלאו [הכי] אם רוצה יתנדב עולה ויקריבנה ויעשיר. [ו]לפי זה לפי המסקנא בעולה נמי מעתרא. ולמאי דס''ד מעיקרא נפישי להו פייסות וכו'. וא''ת לפי המסקנא נמי נפישי פייסות, שהרי היו מפיסין שתי פעמים ביום משום קטורת. [וי''ל] הא אוקמינן דבשבת איירי אבל בחול מי שזכה בשחרית זכה [בין] הערבים. והא דתני שלא שנה בה אדם מעולם, צ''ל מיום לחבירו. אבל ביום אחד מי שזכה שחרית זכה בה נמי ערבית. [מי] מעלה איברים מן הכבש ולמזבח. ופירש רש''י דכהן אחד היה שמעלה אותם. ולא נהירא, דמשמע בסמוך דצריך ששה כהנים. לכך נ''ל דכשם שהיו ששה כהנים להעלות איברים לכבש כך היו ששה כהנים להעלות מן הכבש למזבח. [תוספות רבינו פרץ].
------
אמר ר' יוחנן אין מפייסין על תמיד של בין הערבים אלא כהן שזכה בו שחרית זכה בו ערבית. פי' ושני גזרי עצים הנוהגין בתמיד של בין הערביים ואינן נוהגין בתמיד של שחר יש לומר שמי שזכה בתמיד שחרית אחד עשר כהנים נמשכין עמו וצריכין עדיין שני כהנים אחד לדישון מזבח הפנימי ואחד להדליק המנורה והלכך י''ל שלשה עשר י''ד נמשכין עמו שיהיו הכל ט''ו י''ד י''א לתמיד עם הגזרין ומי שוחט 
מי זורק ומי מדשן מזבח הפנימי מקטרת הבקר ומי מדליק המנורה הרי ט''ו. [תוס' רי''ד].
------
גרסינן ביומא פ''ב (כ''ו א') א''ר יוחנן כל כהן שזכה בעבודה מן העבודות שחרית יזכה בה בין הערבים חוץ מן הקטרת שמפייסין בה פיוס אחר (ע''פ רמב''ם תמידין ומוספין פ''ד ה''ח וע''ש) ואמרינן (שם) מעולם לא שנה אדם בה. וכמשפט תמיד הבקר כך היה תמיד של בין הערבים לבד מסידור המערכות ותרומת הדשן והפייסות שלא היו כי אם בשחרית בלבד (ע''פ רמב''ם שם פ''ו הי''א וע''ש בלח''מ). ועוד מחלק שם במשנה בפ''ג (ל''א ב', ל''ד א') שקטרת 
של בין הערבים היתה קרבה בין אברים למנחת נסכים שנאמר כמנחת הבקר וכנסכו שהיתה אחר הקטרת ולא כאברי בקר. ודווקא לכתחילה קאמר שהרי אברים הקטירן כל הלילה (מנחות ע''ב א' ורש''י), ואחר הנסכים מדליק הנרות שנאמר מערב ועד בקר אין לך עבודה שכשרה מערב ועד בקר אלא זו בלבד כלומר אין לך עבודה כשרה אחר זו (יומא ט''ו א' ורש''י). [סמ''ג עשין סימנים קצ''א, קצ''ב].
------
@ כ''ו ע''ב
בתשעה, כהנים. עצמו בתשעה, מהעלאת איברים לכבש ואילך קא חשיב, דמהראש והרגל עד החביתים והיין הוו ט' כהנים. בחג, שהן מנסכין מים עם התמיד של שחר, ועצמו בתשעה הרי י'. בין הערבים, של כל השנה. שני גיזירי, עצים דשחרית לא קא חשיב מש' דההוא דהוה זכי בתרומת הדשן הוא הוה זכי בהו ובסידור המערכה ומצי למיעבדינהו בלילה, כדלקמ' בסוף פרקין [כ''ז ע''ב] לרבות את העצים על המערכה כדי שיתקיים האש. שני בזיכי לבונה, של לחם הפנים להקטירם על המזבח, וכמאן דאמ' במסכת פסחים [נ''ח ע''א] דבזיכין קודמין למוספין, דהא בתמיד של שחר עסיק' דאי בתמיד של בין הערבים אם כן הוו להו י''ג, שנים בידם בזיכי לבונה וב' בידם ב' גיזירי עצים ועצמו בתשעה הרי י''ג. (גמרא) בשבת, אחד בידו צלוחית של מים. בחול נמי משכחת לה, כלומ' מאי איריא שבת שבתוך החג אפי' בשאר ימים שבתוך החג נמי משכחת לה בין הערבים י''ב, מש' דכל ימות השנה הוו בין הערבים י''א וכי מוספת בחג אחד בידו צלוחית של מים הרי י''ב. אף אנן נמי תנינא, דאין מנסכין מים אלא בתמיד של שחר. ניסך על רגליו, ולא היה מודה בניסוך המים שדרשו חכמ' מים יוד מים מים. באתרוגיהן, ואין דרך נטילת לולב אלא בקריאת הלל וקריאת הלל בשחרית. והדר ניעביד, שצריך להביא ב' פעמ' דלהכי כת' רחמ' בקרא. אם כן, דמש' תמיד של שחר לחוד קאתו. נימא קרא ובער ובער, דהוי משמ' והדר ניעביד. אמ' ליה אי כת' רחמ' ובער ובער, הוה אמינא חד אין תרי לא, דכהן אחד מסדר ב' גיזירי עצים ולא שנים. קמ''ל דניעביד חד וניעביד תרי, דלהכי כת' ובער וערכו, שאם ירצה אחד ואם ירצו שנים עושין. אם כן נימא קרא, בחד לישנא ובער ובערו. אי נמי וערך כול', ש''מ מדכתבינהו בתרי לישני דחד אתי לתמיד של בין הערבים הוא כדאמרי'. פעמים שלשה עשר, כהנים זכין בתמיד, עצמו בט', ושני דישונין חד דמזבח הזהב וחד דמנורה וקטורת דהוו עבדי להו בשעת הולכת איברים לכבש כדלקמ' בפרק אמ' להם הממונה [ל''ג ע''ב] הרי י''ב, והעלאת איברים מן הכבש למזבח הרי י''ג ושוחט וזורק לא קחשיב מש' דלא הוו בשעת הולכת תמיד אלא קודם דתנא לא קחשיב אלא משעת הולכה ואילך, ואית דחשיבי שוחט וזורק דהוו בגופיה של תמיד ומפקי דישון ודישון דלא הוו בגופיה, ואע''ג דקטרת נמי לא הוי בגופיה עבודת מתנה הוי כתמיד [שהיו] מקטירין אותו על גבי המזבח, לאפוקי דישון דעבודת סילוק היא הכא והכא, ולהכי לא דמו כיון דהוו מעבודת תמיד. ונהי פעמים י''ד, הני י''ג ובחג ביד אחד צלוחית של מים הרי י''ד. ופעמים ט''ו, י''ד דמעיקרא בתמיד של בין הערבים שבתוך החג דמוסיף ד' שבידם שני גיזירי עצים אי נמי בשבת. פעמ' (י''ז) [ט''ז], כגון בשבת שבתוך החג דמוסיף אחד שבידו צלוחית של מים. והתניא י''ז, דסבר דהוי פייס למחתה. ההוא דלא כר' אליע' וכול', דהואיל ומיצרך ליה פייס ההוא תנא איבעי ליה חד כהן (לבדה) [לבדו]. [פירוש רבינו אליקים].
------
תמיד קרב בתשעה וכו', כדרכו בתשעה, משעת הולכת איברים ואילך קא חשיב, הוא עצמו בכל יום בתשעה, חמשה לאיברים ואחד לקרבים ואחד לחביתין, ואחד ליין ואחד לסלת, והאי סתמ' כר' אליעזר דלית ליה פייס להעלות מן הכבש ולמזבח, אלא אותן הכהנים שהביאום עד הכבש הם מעלין אותם על גבי המזבח. בחג צריך שני ניסוכין, אחד של יין ואחד של מים, הרי כאן עשרה. בין הערבים שבכל יום ויום, שנים בידם שני גזירי עצים להוסיף על עצי המערכה להרבותם, וצריכי' בשני כהנים בערב, מה שאין כן בשחרית דכתי' בשל שחרית [ויקרא ו'] ובער עליה הכהן עצים בבקר בבקר, ולמא לי' למהדר וערכו עצים על האש תנהו לעצים של בין הערבים, וכתי' בלשון רבים, וערכו, ש''מ שנים כהנים וביד כל אחד ואחד עצים. ובשל שחרית אע''ג דאיכא כהן אחד לשני גזירי עצים, לא קא חשיב ליה, משום דסידור שני גזירי עצים קודמות (להם) [לדם] התמיד, כדתניא [להלן ל''ג ע''א] באביי מסדר מערכה, מה שאין כן בשל ערבים, שהוא אחר הולכת אברים לכבש. בשבת באחד עשר שני בזיכי לבונה דכתי' [ויקרא כ''ד] שתים מערכות שש המערכ' (דכתי') [וכתיב] ונתת על המערכת לבונה זכה והית' ללח' לאזכר' על כל מערכה ומערכה. ובשבת שבתוך החג ביד אחד צלוחית מים הרי י''ב, ובתמיד של שחר מיירי, דליכא למיחשב בהני ב' כהני' של ב' גזירי עצים. ש''מ דאין מנסכין מים (אלא) בתמיד של בין הערבים, [דאל''כ] בחול שבתוך החג נמי משכחת י''ב, כיצד כדרכו בט' [שנים] בידם ב' גזירי עצים ואחד בידו צלוחית מים הרי כאן י''ב. [רבינו יהונתן מלוניל].
------
מתני'. תמיד קרב בתשעה, בעשרה, באחד עשר, בשנים עשר, לא פחות ולא יתר. עצמו בתשעה, ובחג ביד אחד צלוחית שלמים הרי כאן עשרה. ובין הערבים באחד עשר, עצמו בתשעה, ושנים בידם שני גיזרי עצים. ובשבת באחד עשר, עצמו בתשעה ושנים בידם שני בזיכי לבונה של לחם הפנים. ובשבת שבתוך החג ביד אחד צלוחית שלמים. פי' בכל יום קרב עצמו בתשעה כהנים כדפרישנא לעיל [כ''ה ע''א], ובחג הסוכות עושין שני ניסוכין, ניסוך היין וניסוך המים, הרי הוספנו כהן אחד שיוליך בידו צלוחית שלמים. ובין הערבים של כל ימות השנה קרב בי''א, שמוסיפין שני כהנים להוליך שני גיזירי עצים, אבל שני גיזירי דשחרי' הן קודמין לאיברי תמיד טובא, כדאמ' בפרקין דלקמ' [ל''ג ע''א], ולעיל נמי אמרן [כ''ב ע''א] דמי שזכה בהרמת הדשן הוא מסדר המערכה ושני גיזירי עצים. ובשבת היו מקריבין עם תמיד שלשחר שני בזיכי לבונה שללחם הפנים ובין הערבים היו שני גיזירי עצים, נמצא כי בין בשחרית ובין הערבים הוא קרב באחד עשר. ובשבת שבתוך החג עוד הם מוסיפין כהן אחד לצלוחית של מים הרי י''ב. ואי אמרת כיון דאמ' ר' יוחנ' אין מפיסין על תמיד שלבין הערבים, אלא מי שזכו בתמיד שלשחר הם יעשו אתו, אם כן שני גיזירי עצים מי יעשה אותם, ויש לומ' שכמו שבתמיד של שחר היו נמשכין עמו שנים עשר הסמוכין לו זה אחר זה כך היו נמשכין שנים אחרים שיקריבו ב' גיזירי עצים בערב, וכמו שבשחרית היו ב' כהנים אחרים מי מדשן מזבח הפנימי ומי מדשן המנורה הן בעצמן היו ערבית, אחד היה מדשן מזבח הפנימי מן הקטרת שעשו שחרית ואחד היה מדליק את המנורה. [פסקי הרי''ד].
------
מתני' תמיד קרב בתשעה כול'. כדרכו בתשעה. פ' מפורש במס' תמיד בפרק ד' הראשון בראש וברגל הב' בשתי הידים הג' בעוקץ וברגל הד' בחזה ובגרה הה' בשתי דפנות הו' בקרבים הז' בסולת הח' בחבתים הט' ביין. ושנים בידם שני גיזרי עצים. פ' שמביאין בכל לילה ואם תאמר הלא גם בבקר מביאין שני גיזרין ולא לא הזכיר שבבקר אמ' לך כי שני גיזרי הבקר קודם הפייס מביאין אותן ועוד כי שני הגזירין שבבקר כהן אחר מביא אותן כדאמרי' לקמן ובער עליה הכהן עצים בבקר בבקר וג'. ביד אחד צלוחית של מים. פ' הרי י''ב כי כדרכו בתשעה ושנים לבזיכי לבונה ואחד לצלוחית של מים הרי י''ב. [פירוש קדמון].
------
עצמו בתשעה. פירש רש''י [ד''ה עצמו] דהא סתמא כראב''י. וקשה דא''כ רישא רבנן וסיפא ראב''י. ועוד קשיא דמשמע דלא היה רק כהן אחד להעלות איברים מן הכבש ולמזבח, ולקמן אמרינן לימד על הטלה שטעון ששה. ועוד קשה דתנן בפרק בתרא דתמיד, בשעה שכהן גדול רוצה להקריב היה עולה לראש המזבח הראשון מושיט לו הראש והרגל וכו' וכן השני וכו'. אלמא לכולי עלמא דבששה כהנים היה קרב מן הכבש ולמזבח, לכך נ''ל דאתיא שפיר כרבנן. והא דלא [תני] מן הכבש ולמזבח. משום דלא איירי הכא אלא בפייס השני, והעלאת איברים מן הכבש ולמזבח היה בפייס הרביעי. [תוספות רבינו פרץ].
------
בין הערבים באחד עשר עצמו בתשעה ושנים בידם שני גזרי עצים. פי' אבל שני גזרי עצים דשחרית היו קודמין קודם לאברי התמיד טובא כדבעינן למימר בפירקן דלקמן. [תוס' רי''ד].
------
שני גיזרי עצים... לרבות את העצים פירוש גיזרי עצים חתיכות עצים שהיה מנהגם בכל יום עורכין המערכה 
ואח''כ נכנסין שני כהנים בשני גיזרי עצים ומשימין אותן על המערכה, דאמר הכתוב ''וערכו עצים על האש'' (ויקרא א', ז'). [הערוך ערך גזרגב].
------
אמ' ר' אבא אמ' ר' יוח' אין מנסכין מים אלא בתמיד שלשחר, ממאי מדקתני שבת שבתוך החג ביד אחד צלוחית של מים, ואי ס''ד בתמיד של בין הערבים מנסכין, בחול נמי משכחת לה. אמ' רב אשי אף אנן נמי תנינ' ולמנסך או' לו הגבה את ידך, שפעם אחת ניסך על רגליו ורגמוהו כל העם באתרוגיהן. פי' ואין נטילת לולב ערבית אלא שחרית. תניא ר' שמע' בן יוחי מניין לתמיד של בין הערבים שטעון ב' גיזירי עצים בב' כהנים, שנ' [ויקרא א'] וערכו עצים על האש, אם אינו עניין לתמיד שלשחר דכת' [ויקרא ו'] ובער עליה עצים בבקר בבקר וערך עליה העולה, תניהו לתמיד של בין הערבים. [פסקי הרי''ד].
------
כל שבעת ימי החג מנסכין המים על גבי המזבח ודבר זה הלכה למשה מסיני (רמב''ם תמידין ומוספין פ''י ה''ו), ונרמז בקרבנות החג כדאיתא בפרק הבונה (שבת ק''ג ב') בשני הוא אומר ונסכיהם ובכל השאר לא אמר כי אם ונסכה, מ''ם דונסכיהם ובששי אומר ונסכיה, יו''ד דונסכיה ובשביעי כמשפטם, מ''ם דכמשפטם הרי כאן מי''ם, ובכולן לא תמצא אחת מן השלש אותיות אלו שישתנו חוץ מבאלו. ומפרש במסכת סוכה בפרק לולב וערבה (מ''ח א') כיצד היו עושין צלוחית של זהב מחזקת שלשה לוגין היה ממלא אותה מן השילוח, הגיעו לשער המים תקעו והריעו ותקעו ועלה לכבש ופנה לשמאלו, [ו]מסקינן בפ''ב דיומא (כ''ו ב') שעם ניסוך היין של תמיד של שחר היה מנסך המים לבדן בקרן דרומית מערבית למעלה מחצי המזבח, ומפרש במסכת סוכה בפרק לולב וערבה (מ''ח א') שהיו שם שני ספלים של כסף מערבי לשל מים מזרחי לשל יין ונתן המים מן הצלוחית לתוך הספל מערבי ושני הספלים היו מנוקבים כמין שני חוטמין דקין ושל מים היה נקב שלו דק משל יין כדי שיכלה המים עם היין כאחד והכל יורד לשיתין, זה שמנסך המים היו אומרים 
לו הגבה ידך שפעם אחת ניסך אחד על רגליו ורגמוהו כל העם באתרוגיהן שאמרו מין הוא שהן אומרים שאין מנסכין המים, וכמעשהו בחול כן מעשהו בשבת אלא שהיה ממלא מערב שבת כלי גדול של זהב ואינו מכלי שרת ומניחו בלשכה ולמחר ממלא ממנו (ע''פ רמב''ם תמידין ומוספין פ''י הל' ו'—ט') ואם נשפך ממלא מן הכיור ומנסך (ע''פ רמב''ם שם ה''י ע''ש). [סמ''ג עשין סימן ר''ה].
------
בחול נמי משכחת לה. פ' בחולו של מועד תמצא י''ב כי כדרכו בט' וב' לשני גיזרי עצים של בין הערבים וא' של מים הרי י''ב ומכיון דאוקי הי''ב בשבת שבתוך החג בלבד ש''מ שבשחרית מנסכין. והתניא שבעה עשר ההיא דלא כר' אליע'. פ' כי התנא העושה בפיס השני י''ז כהנים אומ' לך י''ג הזכים בו בכל יום וא' למחתה הרי י''ד ובשבת שבתוך החג מוסיפין ג' כהנים לשני בזיכין וצלוחית של מים הרי י''ז כהנים ומכיון שעשה זה התנא המחתה בפיס השני מכלל שאינו לא על דעת ר' אליע' ולא על דעת ר' יהוד' כי ר' אליע' סובר שהמחתה פיס בפני עצמה כדאמרי' לעיל ולא יכניס אותה בפיס השני. ור' יהוד' אומ' הזוכה בקטרת אומ' לזה שעמו שזכה במחתה והקטרת פיס שלישי הוא אלמ' המחתה בפיס שלשה הוא ואינה בפיס השני ובתוספה מפורש כי אלו המנויים י''ג י''ד ט''ו י''ו בפיס השני הם. תני ר' חייא פעמים י''ג. פ' כדקאמרי' הפיס הב' י''ג כהנים זכין בו וכשיהיה החג ביד אחד צלוחית של מים יהיו י''ד ובשבת נוספו שנים לשני בזיכי לבונה והם י''ג הרי ט''ו ובשבת שבתוך החג יהיו י''ו (ובשבת) כי י''ג הזכין בו ושנים בידן בזיכי לבונה ואחד בידו הצלוחית של מים הרי י''ו. פעמים י''ו. פ' בשבת שבתוך החג י''ג הזכין בו וב' לבזיכי לבונה ואחת לצלוחית של מים. [פירוש קדמון].
------
ורגמוהו כל העם באתרוגיהן. אלמא היה הניסוך בתמיד של שחר. ואע''ג דאנשי ירושלים היו נוטלין אתרוגיהן כל היום בידיהם מכל מקום מסתמא לא (היה) [היו] בעזרה בשעה שקרב תמיד של בין הערבים. אם אינו ענין לתמיד של שחר. וא''ת והא האי קרא לאו בתמיד של שחר כתיב אלא בעולת נדבה כתיב בפרשת ויקרא. וי''ל דלקמן מוקי ליה ר''א בכולהו. [תוספות רבינו פרץ].
------
וכן מוסיפין שני גיזרין עם תמיד של בין הערבים שנאמר וערכו עצים על האש כך אומר שם רבי שמעון בן יוחי שבתמיד של בין הערבים הכתוב מדבר שאם אינו ענין לתמיד של שחר שנאמר ובער עליה הכהן עצים תנהו ענין לתמיד של בין הערבים. ושני גיזרין של בין הערבים מעלין אותן שני כהנים כל אחד ואחד עץ יחידי בידו שנא' וערכו הרי כאן שנים אבל של שחר בכהן אחד (לשון רמב''ם תמידין ומוספין פ''ב ה''ג) שנאמר ובער. והגיזרין פירש רבינו שלמה (כ''ב א' ד''ה שני) שהם שני בקעיות עצים ארוכות כמידת רוחב המערכה ונותנו ממעל לעצי המערכה. [סמ''ג עשין סימנים קצ''א, קצ''ב].
------
פ''א לענין דתני ר' חייה פעמים י''ג פעמים י''ד כול'. עיקר מה שאתה אוחז בידך כי' ר' יהוד' סובר שהפיס הד' מעלה איברים לגבי המזבח כדאמר רבא לא ר' אליע' בן יעקב אית דר' יהוד' כול'. שתמצא אומר כי משנתנו דתנן הפיס הד' מעלה איברין לגבי מזבח ר' יהודה היא ור' אליע' אינו סובר כך ולפיכך כששנינו תמיד קרב בט' עד י''ב בא ר' חייה להודיע כי כולן זוכין בפיס הב' משום דפיס הב' י''ג של כל יום וג' שמנו ועד י''ב. והקשינו והתניא פעמים י''ו שזוכין בפיס הב' ופירקנו ההיא דלא כר' אליע' בן יעקב דמעלה איברים לכבש הוא המעלן לגבי המזבח ודתני י''ז קא מוסיף מעלה איברים לגבי המזבח דזוכה בפיס אחר וליתה לר' אליע' בן יעק' דהא לית ליה מעלה איברים לגבי המזבח אלא כהן המעלן לכבש מעלן לגבי המזבח וליתה לר' יהוד' דאילו ר' יהוד' כי אית ליה מעלה איברים לגבי המזבח הוא דזוכה בפיס הד' וכי תאני האי תנא י''ז זוכין כולן זוכין בפיס הב' קתני ומשכחת לה בודאי לא כר' אליע' בן יעק' ולא כר' יהוד' וזהו הפירוש הנכון והאמת. [פירוש קדמון].
------
והתניא שבעה עשר ההיא דלא כראב''י. פי' דתניא שבעה עשר הוא מונה כהן שהיה מעלה האברים מן הכבש למזבח ודלא כר' אליעזר ובהא פליגי עם תנא דידן דתנא דידן לא מני אלא אותן שהיו זכין עמו בפייס השני אבל כהן המעלה מן הכבש למזבח פייס רביעי הי' ולפיכך לא מני לי' ותנא דברייתא כיון דהוא צריך לאברי תמיד מני לי' עם כל אותן שזכו עמו בפייס שלו ולא גרסי' ודלא כר' יהודא הכא שא''צ לקטורת ומחתה הכא אלא מפני שלמעלה בד' פייסות היו שם גרסי' לי' אשתביש וכתבו לי' נמי הכא והנכון בעיני דלא גרסי' לי' כלל. [תוס' רי''ד].
------
והתניא י''ז ההיא דלא כראב''י אלא כרבי יהודה. כך גרס רש''י ז''ל. וקשה אמאי קאמר כרבי יהודה לימא אלא כרבנן דפליגי עליה דראב''י. ועוד מאי רבותא קמ''ל דאתיא כרבי יהודה, פשיטא דהכי אמרינן לעיל רבי יהודה לא סבר כראב''י. לכך נ''ל דהא דאמר אלא כרבי יהודה לא קאי אמעלה איברים מן הכבש ולמזבח, אלא קאי אמחתה, דלר''י לא הוה פייס למחתה. והכי קאמר אלא כרבי יהודה דאמר לא היה פייס למחתה, דאילו היה בה פייס אם כן נפישי להו פייסות והוו י''ח, והשתא אתי שפיר כר''י. ויש ספרים גורסים דלא כראב''י או דלא כר''י. כלומר אפילו אי מיתוקמא שפיר כראב''י דאמר דאין פייס להעלות איברים מן הכבש ולמזבח, מכל מקום הוו י''ז, דהא סבירא ליה דאיכא כהן דזכי במחתה, מ''מ לא אתיא כרבי יהודה, דהא ר''י לית ליה פייס למחתה. ואע''ג דסבר דהיה כהן להעלות איברים מן הכבש ולמזבח, מכל מקום לא אתיא כוותיה, דאם כן נפישי להו כהנים כדאמרי' לעיל שהיו ששה כהנים להוליך איברים מן הכבש ולמזבח. ופירוש זה קשה מאד, דמ''מ אתיא כר' יהודה, דנהי דסבר דלא [הוה] פייס למחתה, מ''מ סבר דהיה כהן למחתה, ואתיא שפיר כוותיה. ועוד קשה דאי חשבינן כהן דמחתה לחשוב נמי כהן דקטורת, אם כן הוו להו י''ח, ואם כן לא אתי נמי כראב''י. ועוד קשה דאמאי קאמר דלא אתיא כראב''י, משום דלא חשיב כהן המעלה איברים מן הכבש ולמזבח, מכלל דאי הוה חשיב ליה אתיא שפיר כוותיה, והלא מוכח לקמן דלהולכת איברים מן הכבש ולמזבח הוו ששה כהנים. לכך נראה דלא מיירי הכא כלל בפייס השני, והא דתני הכא י''ז, היינו כהן דמחתה דקסבר דמחתה בפייס השני, והכי פריך והתניא י''ז דקחשיב מחתה בפייס השני. [ו]הכי גרסינן ההיא דלא כראב''י ודלא כר''י. והכי פירושה דלא כראב''י, דלדידיה נהי דאית ליה דהוה פייס במחתה, מ''מ פייס דמחתה הוה בפייס רביעי, ואם כן לא אתיא ברייתא כותיה. ודלא כר''י נמי, דאילו לר''י לא היה פייס למחתה. וא''ת והיכי אמר דפייס דמחתה היה בפייס השני, והלא קאמר דבפייס השני מפייסים חדשים עם ישנים, ובקטורת אמרינן חדשים לקטורת, ומשמע כמו כן במחתה, והיכי אמרינן דפייס דמחתה היה בפייס השני. וי''ל דמחתה לא מיעתרא כי אם קטורת דייקא, ואם כן יכולים לומר דמחתה הוה בפייס השני שהיו מפייסין חדשים גם ישנים. [תוספות רבינו פרץ].
------
(משנה) איל קרב, שום איל בעולם. הבשר בחמשה, ודקחשיב לעיל בתמיד, הראש והרגל א', שתי הידים ב', העוקץ והרגל ג', החזה והגרה ד', ושתי הדפנות ה', דפחות מב' איברים לא איפשר בכהן אחד וכדפרש' לעיל [כ''ה ע''ב] בתורת כהנים. חביתים לא הוו אלא עם התמיד. פר קרב, שום פר קאמ'. הראש באחד, בכהן אחד שלא היה יכול לחלקו כדגמרי' התם [חולין י''א ע''א] אותה לנתחיה ולא נתחיה (ולא נתחיה) לנתחיה. רגל בשנים, שיש בו חוליא ואין צריך לשבור את העצם. והגרה בשלשה, הכבד באחד והלב באחד והריאה באחד [ו]אם רצה כהן אחד להקריב את כולם מקריב. של אילו ואילו, דקרבנות יחיד ודקרבנות ציבור. (גמרא) שוין בזר, דכשירין בזר. שוה בזר, דכי היכי דהפשט כשר בזר הכי נמי ניתוח לגופיה דנתינת אש בעיא כהונה ולא למידק מינה. [פירוש רבינו אליקים].
------
איל קרב בי''א, הבשר בה' כדאמרי' בכבש, אבל הקרבים בב' כהנים, מפני שהוא גדול, והסלת בב', לפי שהוא ב' עשרונים, וליין שהוא שלישית ההין מביאה בב' כלים, אי נמי בכלי אחד, ויש לו ב' אזנים, אחד אוחז בזה ואחד אוחז בזה. פר בן בקר קרב בכ''ד וכו', והחלקים כחלקי הכבש והאיל, אבל לפי גודלן (והכובש) [והכובד] שלהן עזרו אותן, כדקא חשיב ותני, ג' עשרונים לפר וחצי ההין יין לנסך. 
בד''א וכו', בקרבן צבור הוא דבעי' זה החשבון של כהנים שיתעסקו בעבודתם, ובעינן פייס. אבל בקרבן יחיד אם רצה להקריב כהן אחד את הכל ובלא פייס היה עושה. אבל הפשטן וניתוחן של ציבור, ושל יחיד, שוין להיות כשרין בזר, ומוכח בגמ' מקראי. [רבינו יהונתן מלוניל].
------
מתני'. איל קרב באחד עשר, הבשר בחמשה, הקרבים והסלת והיין שנים עשר. פר קרב בעשרים [ו]ארבעה, הראש והרגל, הראש באחד והרגל בשנים. העוקץ והרגל, העוקץ בשנים והרגל בשנים. החזה והגרה, החזה באחד והגרה בשלשה. שתי ידות בשנים. ושתי הדפנות בשנים. הקרבים והסלת והיין בשלשה שלשה. בד''א בקרבנות הציבור, אבל בקרבנות היחיד אם רצה להקריב מקריב. הפשיטו וניתוחו שלאילו שוין. העוקץ בשנים והרגל בשנים. בפרשת ויקרא בפסוק ונתח אותה לנתחיה פירשתי שאסור לנתח את הנתחים, והאי דתני העוקץ לשנים והרגל לשנים, שני כהנים מוליכין את האחד שלם ולא היו רשיין לנתחו. הפשיטו של אילו שוין. תנא שוין בזר. פי' בין בקרבנות הציבור בין בקרבנות היחיד כשירין לנתחו ולהפשיטו זר. אמ' חזקיה מניין להפשט וניתוח ששוה בזר, שנ' [ויקרא א'] ונתנו בני אהרן הכהן אש על המזבח, נתינת אש בעיא כהונה הפשט וניתוח לא בעיא כהונה. [כ''ז ע''א] מכדי כת' והקריבו בני אהרן הכהנים את הדם, מקבלה ואילך מצות כהונה ונתנו למה לי, למעוטי הפשט וניתוח. [פסקי הרי''ד].
------
נמצאו כולם עומדין בשורה והאיברים בידם, הראשון בראש וברגל, הראש בימינו וחוטמו כלפי זרועו וקרניו בין אצבעותיו ובית שחיטתו למעלה והפדר עליה והרגל של ימין בשמאלו ובית עורו לחוץ (תמיד ל''א א'). ותניא בפרק גיד הנשה (חולין צ' ב') שגיד הנשה של עולה חולצו מן הירך ונותנו על התפוח. השני בשתי ידים של ימין בימינו ושל שמאל בשמאלו ובית (עורו) [עורן] לחוץ, השלישי בעוקץ וברגל. העוקץ בימינו והאליה מדולדלת בין שתי אצבעותיו ואצבע הכבד ושתי הכליות עמו והרגל של שמאל בשמאלו ובית עורו לחוץ, הרביעי בחזה ובגרה, החזה בימינו והגרה בשמאלו וצלעותיו בין שתי אצבעותיו, החמשי (בבזך) בשתי דפנות של ימין בימינו ושל שמאל בשמאלו ובית עורן לחוץ, הששי בקרביים הנתונים בבזך וכרעים מלמעלה על גביהן, השביעי בסלת הנסכים, השמיני (ביין) [בחביתים], והתשיעי (בחביתים) [ביין] (המשך המשנה שם). שנינו במסכת יומא בפרק בראשונה (כ''ו ב') בד''א שהיה כבש או עז אבל אם היה איל הקרביים בשנים והסלת בשנים והיין בשנים, עוד שם הפר קרב בעשרים וארבעה. כיצד הראש באחד שנים לרגל ימין שנים לעוקץ שנים לרגל שמאל החזה באחד והגרה בשלש שתי הידים בשנים והדפנות בשנים והקרביים והיין והסלת בשלשה שלשה הרי עשרים וארבעה. בד''א בעולת ציבור אבל בעולת יחיד אם רצו להוליך נתחיה בפחות מאלו או ביותר מוליכין (לשון רמב''ם מעשה הקרבנות פ''ו הי''ט). הפשטן וניתוחן של אלו ואלו שוין וכשרין בזר (יומא שם). [סמ''ג עשין סימן ק''פ].
------
איל קרב וכו'. קשה דהא תינח סולת ויין דאיכא תוספת 
על של כבש, משום הכי היה צריך שני כהנים, אלא לקרבים למה היה צריך שני כהנים. וי''ל משום דנתונים בבזך כדאיתא בתמיד, לכך היה צריך שני כהנים. ומיהו קשה דהא בכבש נמי היו הקרבים נתונים בבזך, ואפילו הכי לא היה אלא 
בכהן אחד. וי''ל דבכבש איכא קרא בגמרא דטעון ששה כהנים, הילכך אע''פ שהיו קרבים כבדים והיה צריך כהן שני, לא רצו להוסיף. אבל באיל דליכא קרא כמה כהנים יהיו, הואיל והקרבים היו כבדים תיקנו להן שני כהנים. [תוספות רבינו פרץ].
------
מתני' איל קרב. פ' כי למעלה הזכרנו שהתמיד והוא הכבש קרב בט' והאיל דברנו עליו בכאן שהוא קרב בי''א כי הבשר קרב בח' כדרך שהוא נקרב בכבש כאשר פירשו למעלה והסלת בשנים והקרבים בשנים והיין בשנים הרי ו' וח' לבשר הרי י''א. [פירוש קדמון].
------
פר קרב בעשרים וארבעה כו'. עיין בפ' ויקרא בפסוק ונתח אותה לנתחיו שפירשתי שאסור לנתח את הנתחים והאי דתני העוקץ בשנים והרגל בשנים שני כהנים היו מוליכין האבר שלם ולא היו רשאין לנתחו. [תוס' רי''ד].
------
@ כ''ז ע''א
האי מיבעיא ליה לגופיה. פירוש דבנתינת אש בעי כהונה, אבל לאו למעוטי הפשט וניתוח, ונאמר דבעי כהונה ומהיכא תיתי מיעוט. וא''ת מהיכא תיתי לן למימר דהפשט וניתוח בעי כהונה דאיצטריך למעוטי. וכי תימא משום דקרא דוהפשיט את העולה ונתח אותה לנתחיה סמיך ליה לקרא דוהקריבו בני אהרן את הדם, ואית לן למימר דקאי כהן אוהפשיטו דבתריה, אם כן תיבעי למה איצטריך קרא לגופיה דנתינת אש, הוה ליה למימר ונתנו אש על המזבח לחוד ואנא ידענא דנתינת אש בעיא כהונה, דנימא דכהן קאי אנתינת אש דבתריה. וי''ל דודאי אהפשט וניתוח דגוף הקרבן אמרי' דקאי הכהנים אף עליה. אבל נתינת אש דלאו גוף הקרבן הוא אי לאו דכתיב ביה בני אהרן לא אמרינן דבעי כהונה, דלא הוה מוקמינן קרא והקריבו בני אהרן הכהנים דלעיל מיניה אף עליה, הואיל ולאו גוף הקרבן הוא. [תוספות רבינו פרץ].
------
מסבר ליה לבריה, שהיה מלמד לבנו שיטת התלמוד, והוה אמ' ליה ושחט מדכת' ושחט סתם משמ' דשחיטה בזר כשירה. מאין באתה, כלומ' מאי זה טעם אני א' כך. מכלל שנ' ואני ובניך וגו' והקריבו בני אהרן הכהנים את הדם, והיינו קבלה דהקמ''ל דמקבלה ואילך כול' מיכן ואילך דייק תלמודא. מכדי מקבלה ואילך מצות כהונה ונתנו בני אהרן הכהנים אש וגו' למה לי, דנתינת אש הויא בתר קבלת הדם מושחט והקריבו נפקא דנתינת אש בעיא כהונה ולא צריך ונתנו לגופיה אלא למעוטי הפשט וניתוח הוא דאתא. לא בעי כהונה, כדאמ' לעיל דהכי קאמ' נתינת וכול', אמ' ליה אכתי אצטריך ונתנו לגופיה דאי לא הוה אמ' לן בהדיא מההוא כללא לא ידעי', דסל' דע' אמי' כיון דנתינת אש לאו עבודה דמעכבא כפרה היא, שאם הביא קרבן ומצא אש ערוך על המזבח אע''פ שלא ערך לשום קרבן זה הויא כפרה, הילכ' לא תיבעי כהונה קמ''ל, ונתנו דבעיא כהונה, ולעול' אצטריך לגופיה ולאו למידק מיניה לגבי הפשט וניתוח. אלא מהכא נפקא, דהפשט וניתוח כשיר' בזר. ואימ' למעוטי שני גיזירי עצים, דלא בעו כהונה, ומשני גיזירי עצים של בין הערבים קפריך דהתם לא כתיב כהונה אלא סתמא כת' וערכו עצים. זביחה דכוותה וכול', דהפשט וניתוח הוו בזבח עצמו. סידור דכוותה, סידור ב' גיזירי עצים דהוי דומיא דסידור נתחים על גבי המזבח. לא סל' דע', דסידור ב' גיזירי עצים לא ליבעי כהונה דכת' והקריבו וגו' ואמ' מר וכול' הא סידור שני גיזירין בעיא והיל' ליכא למימר דאימעוט (דאימעוט) ב' גיזירין מוערכו הכהנים את הנתחים. אלא למעוטי הפשט וניתוח, אתא ונתנו. לגופיה, כדלעיל דנתינת אש בעיא כהונה. וערכו שנים, איידי דאיירי בהאי קרא מפר' ליה כוליה, ומילתא באפי נפשא היא. שטעון ששה, דהאיברים בחמשה כדפרש' במתני' והקרבים באחד. קשיא לר' אליעזר, שהיה מקשה בינו לבין עצמו, האי וערכו בני אהרן בבן הבקר כת' בפרשה ראשונה של ויקרא. ובן הבקר כ''ד בעי, כדאמ' במתני'. וניחא ליה, כלומ' דהדר מתרץ לנפשיה מקרא גופיה, דכת' על העצים אשר על האש אשר על המזבח. איזהו וכול', זה טלה כדכת' בתריה ואם מן הצאן וגו' וערך הכהן אותם על העצים אשר על האש אשר על המזב'. [פירוש רבינו אליקים].
------
דלאו עבודה מעכבת כפרה היא. פ' כי זריקת הדם היא שמעכבת הכפרה אבל נתינת האש ואכילת המזבח הבשר לא מעכב. מסתברא זביחא דכותה קא ממעט. פ' עריכת הבשר ממעטת הפשט הבשר ונתוחו שהכל בבשר אבל עצים לא ילמוד מן הבשר. לא והקריב הכהן את הכל. פ' אמ' לו אי אפשר לך שתמעט שני הגזירין מן הכהונה שהרי ממקום אחר את למד שצריכין כהן לסידורם. לימד על טלה שטעון ששה. פ' הנתחים שעורכין בני אהרן הוא הטלה של תמיד והנתחים קרבים בששה כאשר פירשנו. [פירוש קדמון].
------
מכדי מקבלה ואילך מצות כהונה וכו'. תימה מהכא לא תפשוט דהפשט וניתוח לא בעי כהונה, דהא איצטריך קרא דונתנו לגופיה למימר דנתינת אש בעי כהונה, דלא הוה מהדרנא ליה אקרא דלעיל משום דלאו גופיה דזיבחא הוא, כדהוה סלקא דעתין מעיקרא, ומהיכא תיתי דהפשט וניתוח לא בעי כהונה. וי''ל השתא דמייתי קרא דתשמרו כהונתכם לכל דבר המזבח כולל הכל, אפילו דבר דלא הוי גוף הקרבן בעי כהונה, הילכך ונתנו לא איצטריך לגופיה, ואתי שפיר למעוטי הפשט וניתוח. אע''ג דאתא קרא דושחט למימר דשחיטה כשרה בזר, משום הכי לא תימא דנתינת אש 
כשרה בזר, דמכל מקום הכלל לא זז ממקומו, ולעולם מתשמרו ידעינן כהונה אפילו בדבר דלאו גוף הקרבן הוא כדפירשנו, דוהקריבו לא אתי אלא לגלויי למימר דשחיטה 
לא היתה באותו הכלל, דושחט אבעליה קאי כדפירש הקונטרס, אבל לעולם מקבלה ואילך הוי בכלל לכל דבר המזבח. אבל מעיקרא מיקמי דאייתי דבר המזבח, אע''ג דידעינן דמוהקריבו דרשינן מקבלה ואילך מצות כהונה, הוה אמינא דדוקא אגופיה דזיבחא קאי, דומיא דקבלה. ואכתי איצטריך ונתנו סד''א כיון דנתינת אש עבודה דלא מעכבא כפרה היא לא תיבעי כהונה קמ''ל. אבל לא אתי למעוטי הפשט וניתוח. וא''ת מהיכא תיתי דבעיא כהונה כיון דלא מעכבא כפרה כמו נתינת אש. וי''ל כדשנינן לעיל, משום דגופיה דקרבן הוא קאי אף עליה. אי נמי בתר דגלי בנתינת אש דלא מעכבא כפרה ובעינן כהונה. דהכי פירש הקונטרס בסמוך. ואימא למעוטי סידור שני גזירי עצים. וא''ת הא כתיב וערך עליה הכהן עצים בבקר. וי''ל דכי כתיב כהן בשחרית כדפירש הקונטרס, אבל לא בבין הערבים. וא''ת א''כ דלא כתיב כהן בבין הערבים, מהיכא תיתי דבעי כהן. וי''ל משום דבתחלת הפסוק כתיב ונתנו בני אהרן, ואי לאו דמעטיה קרא הוה אמינא דבני אהרן קאי אוערכו. אי נמי דלא מיסתברא לחלוק בין סידור לסידור. [תוספות רבינו פרץ].
------
לא סלקא דעתך. וערכו למעוטי שני גזירי עצים. דכתיב והקריב הכהן את הכל זו הולכת איברים לכבש. דבהקטר 
לא מיירי דכתיב בסיפיה והקטיר העולה אשה הוא ריח 
ניחוח לי''י, אלא בהולכת איברים לכבש מיירי. ולגופיה לא איצטריך קרא, דהא מקבלה ואילך מצות כהונה. ולמעט הולכת עצים נמי לא איצטריך, דמהיכא תיתי לן דבעי כהונה. אלא אתי למידק הא סידור שני גזירי עצים בעי כהונה, ואם כן וערכו למה לי למעוטי הפשט וניתוח. [וא''ת] ואימא הולכת איברים בעי כהונה הא סידור שני גזירי עצים לא בעי כהונה. וי''ל דאם כן לישתוק קרא מהולכת איברים לכבש, דמוערכו לא הוה ממעטינן אלא סידור שני גזירי עצים שכן סידור דכוותיה, אבל קשה מה ראית דמוהקריב אתה מרבה סידור שני גזירי עצים משום דכוותיה, ומקרא דוערכו אתה ממעט הפשט וניתוח אע''ג דלאו דכותיה, אימא איפכא. וי''ל דבעינן או דכוותיה אע''ג דלא כתיב בההוא ענינא, או כתיבא בההוא ענינא אע''ג דלא הוי דכוותיה. ואם כן מרבה שפיר מקרא דוהקריב סידור שני גזירי עצים, נהי דלא כתיב בההוא ענינא, כיון דדכוותיה הוא מרבה לה מיניה. אבל לא היה יכול להרבות הפשט וניתוח מוהקריב דלאו דכוותיה ולא כתיב בהאי ענינא. אבל מקרא דוערכו ממעט שפיר הפשט וניתוח, דנהי דלאו דכוותיה מכל מקום כתיב בהאי ענינא. וערכו שנים בני אהרן שנים. ואע''ג דמוקמינן למעוטי הפשט וניתוח מכל מקום אי לא אתי אלא להכי איבעי ליה למיכתב הכהן, כדכתיב גבי נתינת אש. וליכא למימר דכוליה קרא למנינא אתא, דאם כן לא הוה ליה למיכתביה הכא בבן בקר. ומדכתביה הכא ש''מ למדרשיה לענינא דהפשט וניתוח ולמעוטי הפשט וניתוח דלא בעי כהונה. למדנו לטלה שטעון ששה. בהולכת איברים לכבש איירי ולא בהקטרה, מדכתיב בתריה והקטיר מכלל דעד השתא לא איירי בהקטרה. ותנן נמי בתמיד, כשהיה כהן גדול רוצה להקטיר לא היה אלא חד כהן. ולא נהירא, דלישנא דוערכו עצים על האש משמע דאיירי בנתינה על האש, ודומיא דבגזירין שהן על האש ממש, איירי קרא דוערכו בני אהרן הכהנים את הנתחים על האש ממש. אלא נראה לר''י דודאי בהקטרה טעון ששה, וכהן גדול שאני שיכול להקריב כל שעה שירצה. ושמא איכא קרא שיכול להקריב לבדו, דאם לא כן מנלן כיון שכן טעון ששה. [תוספות רבינו פרץ].
------
אדרבה סידור דכוותה קא ממעט. ה''ג לא ס''ד דכתיב והקריב הכהן את הכל המזבחה ואמר מר זו הולכת האברים לכבש הולכת האברים בעיא כהונה הולכת עצים לא בעיא כהונה הא סידור שני גזרי עצים בעי כהונה ונתנו לגופיה וערכו שני בני אהרן שנים הכהנים שנים למדנו לטלה שטעון ששה. [תוס' רי''ד].
------
תניא בפרק כל הפסולין בזבחים (ל''ב א') ושחט את בן הבקר לפני ה' והקריבו בני אהרן (ויקרא א' ה') זו קבלת הדם ללמדך מקבלה ואילך זו מצות כהונה מכאן שהשחיטה כשרה בזרים ובנשים ובעבדים ובטמאין ואפילו בקדשי קדשים, ומסיק דאפילו לכתחילה שוחטין חוץ מן הטמאים דלכתחילה לא שמא יגעו בבשר. הולכת עצים אינה צריכה כהונה (יומא כ''ז א'), וכן אם הטיב הכהן את הנרות והוציאן לחוץ מותר לזר להדליקן, הרמת הדשן צריכה כהן שנאמר ולבש הכהן מדו בד וגומר ואם הרים ישראל לוקה ואינו חייב מיתה אף על פי שאין אחריה עבודה שנאמר עבודת מתנה אתן את כהונתכם עבודת מתנה היא שתהיה בכהן לבדו ואם קרב לה זר חייב מיתה אבל עבודת סילוק אין חייבין עליה מיתה, וכן אם דישן מזבח הזהב והמנורה אינו חייב מיתה (רמב''ם ביאת המקדש פ''ט הל' ז'—ח'). [סמ''ג לאוין סימן ש''ט].
------
@ כ''ז ע''ב
את המערכה, של עצים. כיצד עושה, דתיהוי המערכה כשירה. (פירקה) [פורקה], שסותר אותה מערכה לגמרי כבתחילה. ומאי אהני ליה, בתימ' הואיל והזר עצמו חוזר וסודרה. שכשירה בלילה, כגון מערכה כדאמ' לעיל [כ''ב ע''א] מי שזכה לתרום בתרומת הדשן דהויא בלילה יזכה בסידור מערכה וכול'. והרי איברים ופדרים, שהן עבודת לילה כגון בתמיד של בין הערבים דכת' היא העולה על מוקדה על המזבח וגו', ואמרי' [י''ב ע''א] זר שהיפך בצינורא חייב מיתה. סוף עבודה דיממא היא, וחשיב' בעבודת היום. והרי תרומת הדשן, דזר חייב עליה אליבא דלוי דמרבי לעיל עבודת סילוק. דאמ' ר' יוח' וכול', במסכת זבחים [כ' ע''א] וכדפרש' לעיל [כ''ב ע''א]. ואלא קשיא, וכי יש לך עבודה שכשירה וכול', דהא כל הני לא הוי זר חייב עלייהו אי לאו מש' טעמ' דמפר' סוף עבודה ותחילת עבודה הואיל ועבודת יום הוא, בתימ'. אשתמיטתיה, להאי דפריך לעיל [דאי] הכי אלא מעתה תיבעי פייס. הא דתניא מי שזכה בתרומת [הדשן] יזכה וכול', אלמא דבעיא פייס, למימרא מדקא פריך הכי לא מעתה תיבעי ליה פייס, מכלל דסבירא ליה דעבודת יום היא דבעיא פייס הא עבודת לילה וכול'. והרי איברים ופדרים, דאיכא פייס כדאמר' [כ''ו ע''א] מי מעלה איברים מן הכבש למזבח, אע''ג דעבודת לילה הוא. והרי תרומת הדשן, דעבודת לילה היא ובעי פייס. ומש' מעשה שהיה, דנשברה רגלו הוא דתקינו לה פייס, ואי קשיא כי פריך לעיל והרי תרומת הדשן אמאי לא מתריץ האי תירוצא, פ' ה' לעיל קפריך ליה מפסלות דזר אבל הכא קפריך ליה [ו]מתריץ ליה בפייס. ואית דמפרשי דלהכי לא מתריץ ליה כי תירוצא דלעיל, דסבירא ליה דהרמת הדשן לאו עבודה דיממא הוא. למימ' דעבודת יום שזר חייב עליה וכול', כדקתני זר שסידר כול' חייב, הואיל ועבודת יום הוא, ועלה הוא דקא מהדר אלא מעתה תיבעי פייס. והרי שחיטה, דכשירה בזר ומפייסין עליה כדקתני [לעיל כ''ה ע''א] הפייס השיני מי שוחט וכול'. ותחילת עבודה היא, שבה מתחילין עבודת התמיד ולהכי חשובה לפייס עליה, אבל שני גיזירי עצים דלאו עבודה חשובה אי לאו מש' דזר חייב עליה ועבודת יום היא לא בעיא פייס. והאנן לא תנן הכי, דשני גיזירי עצים הויא עבודת (ה)יום. ואילו זמן וכול' לא קתני, לאו מש' דכשירה בלילה, לא אלא הך דלית ליה תקנתא אם נעשית בלילה כגון שחיטה דלא איפשר למיהדר ומישחט ביממא קתני, סידור שני גיזירי עצים דאית ליה תקנה, דאיפשר לפורקן ולסודרן ביום לא קתני, [ו]לעולם עבודת היום הוא. איכ' דאמ', ארישא דשמעתא קאי, אזר שסידר את המערכה וכול'. דאיכא אחריה עבודה, סידור ב' גיזירין, ואי' דמהדרי ליה אהא זר שסידר ב' גיזירי עצים וכו' והכי קפריך ר' זירא מדקאמ' הואיל ועבודת יום היא ולא קאמר הואיל ועבודה תמה היא מכלל דסבירא ליה דסידור שני גיזירין הויא עבודה שיש אחריה עבודה כגון סידור איברים, וכי יש לך עבודה שיש וכול'. [פירוש רבינו אליקים].
------
והמצוה הל''ט היא שצונו להקריב במקדש שני כבשים בכל יום. ואלו נקראין תמידין. והוא אמרו יתעלה (פינחס כ''ח) שנים ליום עולה תמיד. וכבר התבאר סדר הקרבתם ומעשיהם בשני מיומא (כ''ה—כ''ז:) ובמסכת תמיד (פ''ג—ד'). [ספר המצות לרמב''ם — עשין ל''ט].
------
המצוה ל''ז להקריב במקדש שני כבשים בכל יום [סהמ''צ עשין ל''ט] שנאמר [במדבר כ''ח ד'] את הכבש האחד תעשה בבקר וגו'. אמנם ענין הקרבנות כתב הר''ם בפ' ל''ב בשלישי [מורה נבוכים] וז''ל כשתתבונן בפעלות האלקיות ר''ל הטבעיות, יתבאר לך מהם תחבולות ה' וחכמתו בבריאת בעלי חיים, והדרגת תנועת האברים ושכונתם קצתם בקצתם, וכן יתבאר לך חכמתו ותחבולתו מהדרגת עניני כלל האיש ענין אחר ענין, והמשל בהדרגת תנועתיו ותכונת האברים וכו'. וכמו זאת ההדרגה בעצמה עם המנהיג ההוא ית' באו דברים רבים בתורתנו, והוא שאי אפשר לצאת מן ההפך אל ההפך פתאם, ולזה אי אפשר לפי טבע האדם שיניח כל מה שהרגיל בו פתאום. וכאשר שלח ה' משה רבינו ע''ה לתתנו ממלכת כהנים וגוי קדוש [שמות י''ט ו'] בידיעתו יתעלה, כמו שביאר ואמר [דברים ד' ל''ה] אתה הראית לדעת וגו' וידעת היום והשבות וגו' [שם שם ל''ט], ולהנתן לעבדתו כמו שאמר [שם י''א י''ג] ולעבדו בכל לבבכם, ואמר [שמות כ''ג כ''ה] ועבדתם את ה' אלקיכם, ואמר [דברים י''ג ה'] ואותו תעבודו. והיה המנהג המפורסם בעולם כלו שהיו אז רגילים בו, והעבודה הכוללת אשר גדלו עליה להקריב מיני ב''ח בהיכלות ההם שהיו מעמידין בהם הצלמים ולהשתחוות להם ולקטר לפניהם, והעובדים הפרושים היו אז האנשים הנתונים להיכלות ההן העשוים לכוכבים כמו שבארנו [מו''נ שם פכ''ט]. לא גזרה חכמתו וערמתו המבוארת בכל בריותיו, שיצונו להניח מיני העבודות ההם כלם ולבטלם, כי אז היה מה שלא יעלה בלב לקבלו לפי טבע האדם שהוא נוטה תמיד למורגל, והיה דומה אז כאלו יבא בזמנו זה שיקרא לעבודת ה', ויאמר ה' צוה אתכם שלא תתפללו אליו ולא תצומו ולא תבקשו תשועתו בעת צרה, אבל תהיה עבודתכם מחשבה מבלתי מעשה. ומפני זה השאיר ה' מיני העבודות ההם והעתיקם מהיותם לנבראים ולענינים דמיוניים שאין אמתות להם, לשמו יתעלה, וצונו לעשותם לו יתעלה, וצונו לבנות היכל לו ועשו לי מקדש [שמות כ''ה ח'], ושיהא מזבח לשמו מזבח אדמה תעשה לי [שם כ' כ''ד], ושיהא קרבן לו, כי יקריב מכם קרבן לה' [ויקרא א' ב'], ושישתחוו לו ושיקטירו לפניו. והזהיר מעשות דבר מאלו המעשים לזולתו זובח לאלקים יחרם וגו' [שמות כ''ב י''ט], כי לא תשתחוה לאל אחר וגו' [שם ל''ד י''ד], והפריש כהנים לעבודת בית המקדש אמר [שם כ''ח מ''א] וכהנו לי, ע''כ.
וממאמרים רבים מרבותינו יתבאר טעם הקרבנות כטעם הר''ם, אמר במדרש אליהו רבה [סדא''ר (פכ''ח) פכ''ט] וכי יש רעבון לפני המקום, אלא לא עשיתי דבר זה אלא כדי להרחיק ע''ז מכם, הה''ד [ויקרא י''ז ד'] ואל פתח אהל מעד לא הביאו. בויקרא רבה [ויק''ר פכ''ב ח'] משל לבן מלך שהיה אוכל נבלות, ולרוב רגילותו בהן לא היה יכול המלך להפרישו וצוה לאכלן על שלחנו. ונמצא בהגדה ריש לקיש אמר מוטב שיקריבו לשם שמים ואל יקריבו לשם ע''ז. במדרש תנחומא [תנחומא אח''מ י''א] איש איש מבית ישראל אשר ישחט וגו' ואל פתח אהל מועד לא הביאו [ויקרא י''ז ג' ד'], א''ר ישמעאל מפני מה, שהיו להוטין אחר ע''ז אסר להן לשחוט חוץ מאהל מועד. ובספרי [פנחס פיס' קמ''ב, ע''ש] צו את בני ישראל את קרבני לחמי [במדבר כ''ח ב'] למה נאמר, לפי שהוא אומר [במדבר כ''ז ט''ז] יפקוד ה' אלקי הרוחות לכל בשר איש על העדה אשר יצא לפניהם ואשר יבא לפניהם. משל לבת מלך שהיתה נפטרת מן העולם והיתה מפקידתו על בניה, ואמרה לו בבקשה ממך הזהר על בני, אמר לה עד שאת מפקידני על בני [פקדי בני עלי שלא ימרדו בי ושלא ינהגו בי מנהג בזיון, כך אמר לו הקב''ה עד שאתה מפקדני על בני] [נשמט מחה''ד והוספתי ע''פ הספרי] פקוד את בני עלי שלא ימרדו בי ושלא ימירו את כבודי באל נכר, וכן הוא אומר [דברים ל''א ב'] כי אביאנו אל האדמה ואכל ושבע ודשן ופנה אל אלקים אחרים, לכך נאמר צו את בני ישראל את קרבני לחמי. ושמעתי בשם קצת מבעלי העיון כתבו בענין כונת הקרבנות דברים לא נתבררו לי, כי אין בדברים ההם דבר מועיל לחזוק אמונה או להשיג דעת אמתי, או לחזוק קיום התורה והמצות. אך מדעתי, הדעת שיש להם בביאור זה ראוי להרחיקו לפי אמונת דעת תורתנו, לפי שיראה שהם נטו בכונת הקרבנות אל הורדת כחות עליונים לכן לא אכתוב דעתם.
ואמנם אכתוב הדברים אשר נפל בהם בין קצת המעיינים על באור הר''ם בכונת הקרבנות. אמרו אם הכונה בקרבנות כדעת הר''ם ואין להם כונה כלל בעצמם, מה נאמר בקרבנות האבות שנאמר בהם לריח ניחוח לה' [בראשית ד' ד']. וביחוד אמרו מה נאמר במנחת הבל ששעה אל מנחתו והיה יחיד, עד שאי אפשר לומר בו שהיה כן להעתיק דעת ההמון. וכן מה נאמר ברבוי המצות שבאו בקרבנות ובפרטיהן בשבתות ובחדשים וברגלים ובחוטאים ובטמאים ובקרבנות שבאו ביחידים אנשים שרידים, כגון כהן גדול ונשים, וכן מה נאמר ביעודים יעדו הנביאים לעתיד שישובו הקרבנות אם אין להם ענין מכוון לעצמם. וכן מה נאמר בלשון הכתוב באמרו [במדבר כ''ח ב'] את קרבני לחמי לאשי.
וקודם שאבאר הענינים האחרים אבאר הפסוק, כבר בארנו במצות תפלה [עשין י''ט] שהכונה בעבודת ה' לשלמות נפשנו למען נדבק בה' והדבקות בה' יהיה. או בהערה שכלית שזה יביא אל השלמות, או במחשבה או במעשה שיסיר אמונת דעות בלתי אמתיות. ולפי זה הדרך אמרו בספרי [דברים פיס' פ''ה] ובו תדבקון [דברים י''ג ה'] הפרישו עצמכם מעבודה זרה והדבקו בה'. וכל מעשה שיעשה להעתק אמונה כוזבת, ייוחס הדבר ההוא להתקרבות או להדבקות אל ה' יתעלה באשר יהיה זה סבה להתקרב אליו, ולפי זה איננו זר לבאר לפי כונת הר''ם אמרו את קרבני לחמי לאשי, כי כאשר יעתיקם זה מענין ע''ז ראוי ליחסו אל לחם ה'. עם מה שיתבאר שהקרבנות בצד מה היו להערה שכלית שהוא מזון הנפש, ומן הראוי שייוחס זה אל לחם ה'. וכן ''ריח ניחוחי'', וכן לזכרון לפני ה' [שמות ל' ט''ז], כי כל הערה שכלית תהיה לריח ניחוח לה' ולזכרון, ומן המבואר ג''כ בביאור לחמי לאשי ולריח ניחוחי, שה' צוה במעשה הקרבנות להעתיקם ממה שהורגלו בו, ושיקריבו אליו כל מה שיקריבו, א''כ ראוי שיתואר זה אליו, ולפי זאת הכונה אמרו רבותינו במנחות [ק''י ע''א] בא וראה מה כתוב בפרשת קרבנות שלא נאמר בהם אל ולא אלקים אלא לה', שלא ליתן פתחון פה לבעל הדין. לחלוק הכונה בזה מבוארת, כי ''אלקים'' שם משותף יאמר על הגלגלים, וכדי שלא יחשב בזה כי ההקרבה והקטור למלאכת השמים כעבודת הקודמים.
והדבר אשר יקשה מענין הקרבנות האבות, עם העיון האמתי יראה שאין בענין זה סותר לכונת הר''ם. וזה כי דבר ידוע הוא כי האבות והנביאים לאמת ולחזק אמתת מציאות האלקות בלבבם, היו מתארים קצת תוארים, ומדברים בהרחבת לשון בתארים, ועושים קצת מעשים אשר ענינים אלו. ודברים אלו לא יותרו להמון בשום צד, אך צריך להזהירם מאלו התארים והדברים ועשיית המעשים ההם להרחיק האמנת הגשמות הקרובה להמון. אמנם האבות והנביאים עם שלמותם ודבקות שכלם בשם, היה לבם נכון ובטוח לבל יפלו במכמורת דמיונות הדעות הכוזבות, הלא ידעת מאמר רבותינו אמרם [בר''ר פכ''ז א'] גדול כחם של נביאים שמדמין צורה ליוצרה, והיה הפלגת זה המאמץ להרחיק דבר זה מההמון, אמנם מה שמדמים צורה ליוצרה, תמצא במראות הנביאים שהיו מתארים השגתם במציאות ה' בישיבה, גם בתאר אדם. וכבר ידעת מאמרים רבים ואזהרות רבות בתורה להרחיק דבר זה. אמר [דברים ד' ט''ו] ונשמרתם מאד לנפשותיכם כי לא ראיתם כל תמונה. וכמה אזהרות באו בעניני ע''ז להרחיק כל אלו הענינים כמו שיתבארו במקומם. וידעת מאמר הנביא אמרו [ישעי' מ' כ''ה] ואל מי תדמיוני ואשוה. וכן רבים. וידעת ג''כ אמרם בהרחקת הדבור שמור רגלך וכו' [קהלת ד' י''ז], אל תבהל פיך וגו' על כן יהיו דבריך מעטים [שם ה' א' וצ''ל על פיך]. ואמר דוד [תהלים ס''ה ב'] לך דומיה תהלה, ואמר [שם ד' ה'] אמרו בלבבכם על משכבכם ודומו סלה, וכן פסוקים רבים.
וידעת מאמר רבותינו [ברכות ל''ג ע''ב] בספור התוארים כי גם האל הגבור והנורא אלו לא אמרה משה רבינו ע''ה ואתו אנשי כנסת הגדולה ותקנינהו בתפלה לא אמרינן להו. התבונן איך אמרו שאעפ''י שאמרם משה רבינו לא אמרינן להו אלמלא תקנינהו אנשי כנסת הגדולה. וכן ידעת אזהרת הקמת מצבה [דברים ט''ז כ''ב], ואמרו רבותינו [ספרי דברים פיס' קמ''ו] מצבה שהיתה אהובה לאבות שנואה לבנים, וכן ידעת אזהרת נטיעת אילן אצל מקדש [דברים שם כ''א] לתכלית הרחקה מענין מנהגיהם. ואם הדבור בתארים והקמת המצבה אשר אין בו דבר מורגש גשמי להמון כענין הקרבנות הוזהר מן ההמון ליראת דמיון התגשמות, כ''ש שהיה מן הראוי להרחיק מהם ענין הקרבנות, אף כי לא יביא בהן מצוה אם לא לפי הכונה אשר באר הר''ם לרוב הרגלם בדברים ההם והיה קשה להעתיקם, וצוה ה' שיעשו הקרבנות אליו ולשמו. על צד הכונה השנית כמו שבאר הר''ם. אמנם הקמת המצבות ונטיעת האלנות לא היה דבר מורגל לכל ההמון, ודי להם באזהרה לבד אך בענין הקרבנות שהורגלו בזה הרבה הוצרכו להעתיקם בענין אשר ירחיקם מן האמונות הקודמות, והוא כאשר נאמר בו [ויקרא א' ב'] לה', וגם התנו בה הדברים ירחיקום מן המורגל כפי מה שמבואר בתורה, ובאה הקבלה האמתית [זבחים מ''ו ע''ב] והוא שצריך שתהא מחשבתו בשעת שחיטת העולה לשם זבח, ושהזבח לה', ושיקטירו לאישים, ושהקטרתו לריח ניחוח בלבד, ושיהיה זה נחת רוח בפני הקב''ה. אמנם שתהא השחיטה לשם זבח, ושהזבח לה' כדי שלא יחשב בו מחשבה אחרת כמו שבארנו כאשר נאמר על הקרבנות לה', ושיקטירו לאישים להוראה שאין אכילה למעלה, ושהקטרתו לריח נחוח בלבד להערה שכלית שהיא ריח ניחוח לפני ה' כמו שבארנו. גם באו אזהרות בענין הקרבנות להרחק מן הדעות והאמונות הקודמות, וזה שלא ישחטו אלא במקום מיוחד [זבחים מ''ח ע''א], ועונש גדול למי ששוחט בחוץ [ויקרא י''ז ד', זבחים ק''ו ע''א]. וכן שלא יקריבו רק אנשים מיוחדים לעבודת ה' שפתיהם ישמו דעת ותורה יבקשו מפיהם [מלאכי א' ז'], והם ילמדו דעת את העם לכונת הקרבנות.
ומה שיקשה ג''כ רבוי המצות בענין הקרבנות בשבתות וברגלים ובחוטאים ובטמאים בימי טהרתם, אפשר שאלו הדברים היו קדומים ומורגלים להם ונצטוו שיעשו לשם לפי הדרך שבארנו. או אפשר כי כאשר גזרה חכמת ה' לצוותם על הקרבנות לפי הכונה שכתב הר''ם, היה מחכמת ה' שיבא הצווי בקרבנות בדרך שיושכל בהם ענין, ר''ל שיתעוררו במעשה הקרבנות על דבר אשר בשבילו יבאו הקרבנות, 
וזה כי העולה שכלה כליל להעלות ריח ניחוח, להערה שההתקרבות אל ה' בכליון ענין חומרי וגופני, וישאר ברוחו לבד העולה היא למעלה, ואז יהיה להם לריח ניחוח לה'. ויש קצת רמז ג''כ כאשר כל העולות שהם ממין הבהמה היו זכרים, והקרבה בחלב ודם, שהדם העמדת החי, והחלב הוא מיטב בעל חיים, ויהיה רמז להמעטת דמו וחלבו אשר בזה חיי גופו והם סבת חטא האדם. וזאת כונת רב ששת שהיה אומר [ברכות י''ז ע''א] ביום התענית בזמן שבית המקדש קיים היה אדם חוטא ומקריב קרבן ואין מקריב ממנו אלא חלבו ודמו ומתכפר לו, ועכשיו ישבתי בתענית ונתמעט חלבי ודמי יהי רצון מלפניך ה' אלקי שיהיה חלבי ודמי שנתמעט ממני כמונחים על המזבח ותרצני. ואל זאת הכונה אמרו רבותינו [מנחות ק''ד ב'] נפש כי יקריב מכם קרבן לה' [צ''ל ונפש כי תקריב קרבן מנחה לה', ויקרא ב' א'] מעלה אני עליו כאלו הקריב נפשו לפני. ועם הכונה שכתבנו במה שיש מן ההערה בקרבנות נמצא כאלו מקריב נפשו לה'. ובילמדנו [תנחומא תצוה י''ד] אמר הקב''ה בני לא מפני שיש אכילה ושתיה לפני אמרתי לכם אלא בשביל הריח, שתהיו ערבים ונוחים לפני כריח ניחוח. ובספרי [ספרי במדבר פיס' קמ''ג] כשם שנאמר ריח ניחוח בשור [ויקרא א' ט'] כך נאמר ריח ניחוח בצאן [שם שם י''ג] וכך נאמר בעוף [שם י''ז] ללמדך שאחד המרבה ואחד הממעיט ובלבד שיכוין לבו לשמים, וללמדך שאין לפניך אלא שיאמר ויעשה רצונו, וכן הוא אומר [תהילים נ' י''ב] אם ארעב לא אומר לך וגו', שומעני יש לפניו אכילה ושתיה ת''ל [שם שם י''ג] האוכל בשר אבירים ואם אמרתי זבח לי תודה בשביל שאעשה רצונך.
הנה בארנו שיש הערה בקרבנות במעשה עצמו, וכן יש הערה בדברים אשר יבאו עליהם הקרבנות, כי אשר יבאו על שגגת חטא יעוררו לכלות פשע ולהתם חטאת [דניאל ט' כ''ד] והר''ם מורה צדק באר טעם בקצת פרטי הקרבנות פ' מ''ו משלישי [מו''נ] ולא נכתוב כל לשונו הנה באשר יארך הענין, וכבר כתבנו פעמים כי מה שנכתוב מלשון הר''ם הוא במה שנתעורר במאמריו הצודקים על באור פסוק מן התורה או הנביאים ומאמרי רבותינו, ואעפ''י שיש הערה במה שכתב לכונת הקרבנות, מאשר יארך לנו הענין יספיק לנו כשנזכור הפסוקים שבאר בהם הר''ם כונתנו בענין הקרבנות, והם [מו''נ] פ' ל''ב ופ' מ''ה ופמ''ו משלישי.
ועתה נכתוב בקצור חלוקות הקרבנות במעשיהם, ונביא תחלה מה שמצאנו בילמדנו [תנחומא צו ד'] יש בו קצת הערה על מעשה הקרבנות, וזאת תורת זבח השלמים [ויקרא ז' י''א] זש''ה [תהלים פ''ה ט'] אשמעה מה ידבר האל ה' כי ידבר שלום, אמרו אומות העולם לבלעם למה אמר הקב''ה לישראל שיהיו מקריבים לו קרבנות ולנו לא אמר [כלום, אמר] להם הקרבנות אינם אלא שלום, ומי שקבל את התורה שכתוב בה שלום צריך שיקריב קרבנות, אתם מתחלה פסלתם אותה ועכשיו אתם מבקשים להקריב קרבנות שנ' [שם כ''ט י''א] ה' עוז לעמו יתן ה' יברך את עמו בשלום, לכך נאמר אשמעה מה ידבר האל כי ידבר שלום, ומה דבר זאת תורת זבח השלמים. ולמה נאמר ''זבח השלמים'' שהוא עושה שלום בין המזבח ובין הכהנים ובין ישראל לאביהם שבשמים, היאך העולה אין כתיב בה שלום, ולא בחטאת ולא באשם, אלא בתודה, בא וראה העולה היתה כלה כליל לאישים. והחטאת היה דמה ואמוריה למזבח ועורה ובשרה לכהנים, אבל לישראל לא היה ממנה הנאה, וכן האשם, אבל התודה היתה דמה ואמוריה למזבח וחזה ושוק לכהנים, ועורה ובשרה לישראל, נמצאת עושה שלום בין ישראל לאביהם שבשמים ובין המזבח ובין הכהנים. לפיכך נקראת זבח השלמים שנעשית שלום לכל.
וזאת [תנחומא צו ה'] תורת זבח השלמים כשהיו מקריבים זבח השלמים היה הקב''ה נושא להם פנים שנ' [במדבר ו' כ''ה] ישא ה' פניו אליך וישם לך שלום. ואם [תנחומא שם ו'] על תודה יקריבנו והקריב על זבח התודה [ויקרא ו' י''ב] ראה היאך הקב''ה סולח עונותיהם של ישראל, ראה מה היו מקריבין להקב''ה והקריב על זבח התודה. אלא אמר הקב''ה מי שיש לו פר יביא פר, ומי שאין לו פר יביא איל. ומי שאין לו איל יביא שה, ומי שאין לו שה יביא יונה, ומי שאין לו אחד מאלו יביא סלת. ומי שאין לו סלת ולא כלום יביא דברים שנ' [הושע י''ד ג'] קחו עמכם דברים ושובו אל ה' ותאמר שהוא מקובל. אמר הקב''ה הן ונשלמה פרים שפתינו. למה שאין תשובה לפני הקב''ה יותר מן ההודאה, לכך נאמ' אם על תודה יקריבנו. וזאת [תנחומא שם ז'] תורת זבח השלמים את מוצא כל הקרבנות שהיו מביאין היו באים על העברות אשם כשהיה מי הוא מקריבו היה מקריבו על עונות, שנאמר [עזרא י' י''ט] ויתנו ידם להוציא נשיהם ואשמים איל צאן על אשמתם. והחטאת היה בו על השגגה שנא' [במדבר ט''ו כ''ה] וחטאתם לפני ה' על שגגתם. עולה היה באה על הרהור הלב שנ' [איוב א' ה'] והשכים בבקר והעלה עולות וגו' כי אמר וגו' וברכו אלקי' בלבבם וגו'. אבל התודה כשהיתה באה על חנם היתה באה. אמר הקב''ה זו חביבה עלי מכל הקרבנות. אמר דוד [תהלים נ' כ''ג] זובח תודה יכבדנני, יכבדני אינו אומר אלא יכבדנני, שני פעמים בעולם הזה ובעולם הבא. ואחר שהבאנו זה המאמר נאמר כי שלשה מינין חלוקין יש במעשה הקרבנות, העולות היו כלן כליל וכבר בארנו מה שיש בהן מן ההערה. והחטאות היו נאכלין לכהנים מלבד האמורין שהיו קרבין, לכונה שכבר כתבנו, והשלמים היו נאכלים לבעלים מלבד חזה ושוק שנתן לכהנים.
ומה שצריך שנתעורר עליו כי בכל מוספי החדשים והרגלים וראש השנה ויום הכפורים וברוב הקרבנות היה בהן קרבן חטאת. ובקרבנות התמידין ומוסף שבת לא היה בהם חטאת, ורבותינו בארו בשבועות פרק ראשון [שבועות ב' ע''א] על מה הם מכפרים, ואמרו [תו''כ שמיני מכילתא דמלואים ה''ג] שרוב החטאות היו שעירי עזים בעבור שחטאת ישראל היה בשעיר רמז למכירת יוסף. וכבר כתב הר''ם פ' מ''ו משלישי לחלק זה המאמר דברים יש בהם תועלת בהערת הקרבנות. ואשר יראה לי מה שלא בא קרבן חטאת בשבתות ובתמידין. כי התמידין באו לכונה שכתב הר''ם לפי הרגלם. ואינן באים על חטא, והיו כלם עולות, לכונה שכבר כתבנו בעולות, ורבותינו אמרו [תנחומא שם ועוד ויק''ר פ''ז ג', תנחומא תצוה ט''ו] על עולה שבאה על הרהור הלב. וזה הענין, ויבואר לכונה שכתבנו בעולות כי הם להערה נפשית, והחטא הגדול בנפש הוא הרהור הלב, וכן נראה לי שמוסף שבת לא היה בא על חטא, אך לכונה שכתבנו בתמידין, ואפשר שזה היה דבר מורגל להם להוסיף ביום הידוע להם ליום אידם קרבן אחד למוסף.
ויש לנו הערה בענין קרבן מוסף אשר יבא בשבת, והוא כי הקרבנות היו באים בענין זריחת השמש ושקיעתו [יומא ס''ב ע''ב, תמיד ל''א ע''א], שקרבן של שחר היה מצותו משיאור היום [תמיד ל' ע''א] ועד ד' שעות [ברכות כ''ו ע''ב וש''נ] שעליית השמש נראית. וקרבן של בין הערבים היה משבע שעות ולמעלה [פסחים נ''ח ע''ב ועוד] שנראית התחלת שקיעת השמש. ומפני שהן היו עושים מהשמש האלוק הגדול היו מקריבים אליו בעת זריחתו לתועלת המושג להם בזריחת השמש, וכן בעת שקיעתו, שכל זה מצד תנועת השמש. ולפי כונה זו יראה לי שבארו רבותינו שתהא שחיטת התמידין כנגד השמש וזה אמרם [תמיד ל''א ע''ב] שנים ליום עולה תמיד [במדבר כ''ח ג'], מכאן אמרו תמיד של שחר היה נשחט על קרן צפונית מערבית על טבעת שניה ושל בין הערבים על קרן מזרחית צפונית נתון על טבעת שניה. והיתה הכונה בזה שישחטו כנגד השמש לשם ה'. לעורר שה' הוא סבת הכל. ובימי המנוחה אפשר שהיו מוסיפין קרבן אחד לעת עמידת השמש כדרך שבארו רבותינו בירושלמי [ירוש' ברכות פ''ד ה''א] בזמן התפלות, כמו שכתבנו במצות התפלה [עשין י''ט]. ולפי זה הדרך היה בא מוסף בשבתות ובראשי חדשים ובמועדים, אמנם בא בראשי חדשים חטאת מה שאין כן בשבת, מפני שזה היה צריך לכפרה, כי רבים חוטאים בענין חדוש הלבנה ומכונים לעשות פעולותיהם או להמנע מהם לפי חדוש הלבנה, ולמען לא ייחסו לה אלקות בא בו חטאת לכפר על ההרהור ההוא, ובא בו לה' כמו שבאר הר''ם פ' מ''ו משלישי [מו''נ] כתב וז''ל, וכאשר חשש שידמו בשעיר ראש חודש שהוא קרבן ללבנה כמו שהיו עושים המצרים (מהקריב) [שמקריבים] ללבנה בראשי חדשים, באר לנו שזה למצות ה' לא ללבנה. ואין לחוש זה החשש בשעירי הרגלים ולא בזולתם אחרי שהימים ההם אינם ר''ח ואין להם סימן טבעי יבדילם, אבל התורה נתנה אותם בהסכמה, אבל ראשי חדשים של לבנה [אינם] מהנחת התורה, והאומות היו מקריבים בהם (לריח) [לירח] כמו שהיו מקריבים [לשמש] בעת זריחתו, ובעת באו במעלות ידועות כמו שהתפרסם בספרים ההם, ומפני זה חדש הלשון בזה השעיר ונאמר בו ''לה''' להסיר המחשבות ההן הנתלות בלבבות ההן החולים חליים נאמנים ע''כ.
ונשוב לבאר ענינו, כבר בארנו מה שצריך בו חטאת לכפרה, וכבר באר הר''ם טעם למה נאמר בו לה' מה שאין כן בשעירי רגלים, ויראה לי שמפני שברגלים היו מתקבצין כלם, היה בא במוסף חטאת לכפר על קצת מאמיני דעות בלתי אמתיות, מפני היותם במעלות ידועות מזריחת הלבנה, ומפני זה צריך בו חטאת אבל אין צריך בו לה' כמו שצריך בר''ח כמו שבאר הר''ם. ואשר יחזק כונתי זאת כי בקרבן יום הכפורים אעפ''י שהיה בו חטאת לא נאמר בו חטאת, כאשר אינו במעלה, ואעפ''י שיש טעם אחר בענין בכורים במה שלא נאמר בו ''חטאת'' כמו שנבאר במקום המצוה [לקמן עשין מ''ד]. ושבת איננו יום ידוע, ולא קבוץ הכל כמו ברגלים מפני זה לא בא בו חטאת, זה מה שיראה לנו בענין זה. אמנם בענין היעודים לעתיד בקרבנות [בנבואת יחזקאל פמ''ג פמ''ה ופמ''ו] הוא לפי המכוון בקרבנות שהכל ידעו את ה' ובכל מקום מוקטר מוגש לשמו [מלאכי א' י''א]. ונאמר בהגדה [תנחומא אמור י''ט ויק''ר ט' ז'] שכל הקרבנות עתידין ליבטל חוץ מקרבן תודה וזה מבואר הכונה.
וראיתי להביא הנה ענין בנין המזבחות והקרבת הקרבנות והקמת מצבות כמה שנמצא שהיו עושין קודם מתן תורה לפי הקבלה ולפי מה שנמצא בתורה, אמרו רבותינו [עבודה זרה ח' ע''א] שאדם הראשון הקריב קרבן. ואמרו [שם ושבת כ''ח ע''ב] ששור שהקריב אדם הראשון קרן אחד היה לו במצחו. קין הביא מנחה מפירות האדמה [בראשית ד' ג'], ואמרו רבותינו [תנחומא בראשית ט'] שזרע פשתן היה ולא שעה ה' אל מנחתו. נח כאשר יצא מן התיבה העלה עולות מכל הבהמה הטהורה ומכל העוף הטהור [בראשית ח' כ']. ואברם כאשר נראה לו השם בנה מזבח, ולא תמצא שם הקרבת קרבן אלא ויבן מזבח לה' [שם י''ב ז' וז''ל, ויבן שם מזבח לה']. וכן כאשר ישב באלוני ממרה תמצא [שם י''ח] ויבן שם מזבח, ולא תמצא בשום מקום הקרבת קרבן עד העקדה שהקריב האיל תחת בנו וקרא שם המקום ה' יראה [שם כ''ב י''ד]. ויעקב במראה הסולם [בראשית כ''ח י''ח—י''ט] לקח את האבן אשר שם מראשותיו וישם אותה מצבה ויצוק שמן על ראשה וקרא אותו בית אלקים, וכן כאשר בא שלם עיר שכם הציב מזבח ויקרא לו אל אלק' ישראל [בראשית ל''ג כ']. ואחר מעשה דינה אמר לו אלקי' [בראשית שם ל''ה א'—ג'] קום עלה בית אל ושב שם ועשה שם מזבח לאל וגו', ויאמר יעקב אל ביתו ואל כל אשר עמו הסירו את אלקי הנכר וגו' ונקומה ונעלה בית אל ואעשה שם מזבח וגו'. וכשנראה לו בבאו מפדן ארם [שם ל''ב כ''ט] ויברך אותו ויאמר לו אלקים שמך יעקב לא יקרא וגו' ויאמר לו אלקים אני אל שדי פרה ורבה וגו' ואת הארץ אשר נתתי לאברהם וליצחק לך אתננה וגו' ויעל מעליו אלקי' וגו' ויצב יעקב מצבה במקום אשר דבר אתו וגו' [שם ל''ה י''א—י''ד], וכאשר נתבאר [צ''ל נתבשר] על בנו [שם מ''ו א'—ד'] כתב ויסע ישראל וכל אשר לו ויבא בארה שבע ויזבח זבחים לאלקי אביו יצחק ויאמר אלקי' לישראל במראות הלילה וגו', ויאמר אנכי האל אלקי אביך אל תירא מרדה וגו', אנכי ארד וגו', ואחר מלחמת עמלק תמצא באדון הנביאים [שמות י''ז י''ד ט''ו] ויאמר ה' אל משה כתוב זאת זכרון בספר ויבן משה מזבח ויקרא שמו ה' נסי. ונאמר בהגדה [תנחומא בשלח כ''ח] אמר להם משה לישראל הנס הזה שעשה לכם הקב''ה בשבילו עשה, למען שמו עשה, שלא היו ראוין באותה שעה לאותו נס. וראיתי להביא הנה מה שנאמר בענין ההוא במלחמת עמלק [ר''ה כ''ט ע''א] והיה כאשר ירים משה ידו וגבר ישראל [שמות י''ז י''א] וכי ידיו של משה עושות מלחמה או שוברות מלחמה אלא [לפנינו, אלא לומר לך] כל זמן שהיו ישראל מסתכלין כלפי מעלה ומשעבדין לבם לאביהם שבשמים היו מתגברין ואם לאו היו נופלין. ויהי ידיו אמונה עד בא השמש [שם שם י''ב] שהיו [מכאן בתנחומא שם] מחשבין את השעות באצטרוגליא מה עשה משה העמיד גלגל חמה ולבנה וערבב שפתותיהם [צ''ל שעותיהם], שנ' [חבקוק ג' י''א] שמש ירח עמד זבולה, וכל זה קודם מתן תורה.
אמנם נשוב לענין הקרבנות, אחר מתן תורה נאמר [שמות כ''ד א'—ו'] ואל משה אמר עלה אל ה' אתה ואהרן וגו' ונגש משה לבדו וגו', ויבא משה ויספר לעם את כל דברי ה' וגו'. ויכתוב משה את כל דברי ה' וגו', ויבן מזבח תחת ההר ושתים עשרה מצבה לשנים עשר שבטי ישראל וישלח את נערי בני ישראל ויעלו עולות ויזבחו זבחים שלמים לה' פרים, ויקח משה חצי הדם וישם באגנות וחצי הדם זרק וגו'. ונאמר בהגדה [תנחומא צו א'] כי מי בשחק יערוך לה' ידמה לה' בבני אילים [תהלים פ''ט ז'], אמר הקב''ה אלו הייתי מבקש קרבן לא הייתי אומר למיכאל שהוא אצלי שיקריב לי קרבן, וממי אני מבקש קרבן מישראל, ובסוף מנחות [ק''י ע''א] לעולם זאת (אומרת) על ישראל [פסוק דהי''ב ב' ג'] זה מזבח בנוי ומיכאל שר הגדול עומד ומקריב עליו קרבן, ר' יוחנן אומר אלו תלמידי חכמים העוסקין בהלכות עבודה, מעלה עליהם הכתוב כאלו נבנה בית המקדש בימיהם.
וראיתי לכתוב הנה מה שכתב אחד מחכמי ישראל למלך הכוזר על ענין הקרבנות [הכוזרי מאמר שני פכ''ה כ''ו]. אמר הכוזרי ארצה עתה שתקרב לי מה שקראתיו בקרבנות ממה שיקשה על השכל לקבלו, ממה שאמר [במדבר כ''ח ב'] את קרבני לחמי לאישי ריח ניחוחי, ואמ' על הקרבנות כי הם קרבן לה' ולחמו וריחו. אמר החבר מה שאמר ''לאשי'' מישר כל קשה, הוא אומר כי הקרבן ההוא והלחם והריח ניחוח אשר הם מיוחסים [שם, מיוחסים [אלי אמנם הם] לאשי] לאשי, ר''ל האש הנפעלת לדברו ית', אשר מאכלה הקרבנות, ואח''כ יאכלו הכהנים שאר חלקה, והכונה בזה תקון הסדר כדי שיחול בו המלך חול גדולה לא חול מקום, ושים דמיון הענין האלקי הנפש המדברת החולה [לפנינו, החלה, וצריך לתקן, החונה] בגוף טבעי בהמי, כאשר נשתוו טבעיו ונסדרו כוחותיו העליונים והתחתונים סדור נכון לענין יותר נעלה מענין הבהמות, היה ראוי שיחול מלך השכל אצלו להורות אותו ולישרו ולהתחבר לו כל עת שישוב הסדר ההוא. וכאשר יפסד הסדר יפרד ממנו. ובמדומה לכסיל, כי השכל צריך למאכל ולמשתה ולריח, בעבור שהוא רואה אותו כי הוא מתמיד בהתמדתם [ו]נפרד בהפרדם. ואיננו כן, אכן הענין האלקי מטיב לכל, רוצה הטוב לכל, ובעת שיסדר דבר ויכוין לקבול הנהגתו, ולא ימנע ממנו לאצול עליו אור וחכמה ודעת, וכאשר יפסד סדורו לא יקבל האור, ויהיה הפסדו. והתעלה הענין האלקי מהשיג אותו שנוי או הפסד. בכל מה שיש בסדר העבודה מהעבודות והקרבנות וההקטרה והזמירות והמאכל והמשתה, על תכלית הטהרה והקדושה נאמר [צ''ל עד שנאמר] בהם עבודת ה' ולחם אלקיך וזולת זה (מאכל), והכל כנוי לרצונו כסדר הטוב באומה והכהנים וקבול מנחתם על דרך הדמיון, וחולו אצלם לכבוד להם, הוא נעלה ונקדש מן ההנאה במאכלם ובמשתיהם אך מאכלם לנפשותם. כמו שעכול האצטומכא והכבד כאשר יהיה נתקן, ואחר כך יתקן הצלול ממנו בלב, והצלול שבצלול הקוח יתקן הלב והרוח והמוח במזון ההוא, ויתקנו ג''כ כל[י] העכול ושאר האברים ברוחות ההולכות אליהם מן הדפקים והעצבים והורידין. וכללו של דבר שיהא המזג כלו מתוקן ויהיה מזומן לקבול הנהגת הנפש המדברת, אשר היא עצם נפרד קרוב לעצם המלאכים שנ' בהם [דניאל ב' י''א] די מדרהון עם בשרא לא איתוהי ויחול בגוף חול מלכות והנהגה לא חול מקום, והיא [לא] נהנית מן המזון ההוא במאומה, כי הוא נעלה ממנו. והענין האלקי לא יחול כי אם בנפש מקבלת שכל, והנפש לא תתחבר כי אם ברוח חם טבעי, אי אפשר לו בלתי מקור שיקשר בו כהקשר הלהב באש [צ''ל, בראש] הפתילה, ודמיון הפתילה הוא [הלב, והלב] צריך אל משך הדם, והדם לא יהיה כי אם בכלי העכול, על כן הוצרך אל האצטומכא וכבד ושמשיהם, וכן יצטרך הלב אל הריאה והגרון והאף והקרום והמיתר המניע למיתר החזה לעבדת הנשימה, להשוות מזג הלב באויר הנכנס והעשן היוצא, והוצרך לבער מותרי המזונות אל 
כלים מכוחות דוחות וכלי היציאה והשתן, והיה הגוף מכל אשר זכרנו. והוצרך אל העתקת הגוף ממקום למקום 
לבקש מה שצריך אליו ולברוח ממה שיזיקהו, וכלים 
שיביאו וידחו מעליו, והוצרך אל הידים והרגלים, והוצרך 
אל יועצים מכירים מתרים במה שירא ממנו ויקוה אותו, יודעין מה שהיה, כותבין ומזכירין מה שעבר ליזהר מכמוהו ועתיד [צ''ל, לעתיד] או לקוותו, והוצרך אל החושים הנראים הנסתרים [צ''ל, והנסתרים], והיה הראש מחניהם בעזרת הלב והמשכתו, והיה הגוף כלו מסודר אחר שב להנהגת הלב שהוא המחנה הראשון לנפש, ואם תחול המוח הוא חול 
שני במצוע הלב. וכן נסדר החיות האלקיות, כאשר אמר יהושע [יהושע ג' ו'] בזאת תדעון כי אל חי בקרבכם, נפעלה האש בחפץ אלקי' ברצותו באומה, והיתה אות קבול מנחתם ותשורותם, כי האש ההוא הדק הנעלה מכל אשר תחת גלגל הירח מהגופות, והיה מקום חולה שומן חלב הקרבנות ועתרם ועשן הקטרת והשמנים, כדרך האש אשר איננה נתלית כי אם בש[ו]מן ובשמן, כחום הטבעי אשר נתלה בדק השמן מהדם. וצוה ית' במזבח העולה ומזבח הקטרת והמנורה, ואחר כן העולות וקטרת הסמים ושמן המאור ושמן המשחה, מזבח העולה להדבק בו האש הנראית הגלויה, ומזבח הזהב לאש היא יותר קלה ודקה, אבל המנורה להדבק בה אור החכמה והדעת, והשלחן להדבק הטובות הגופניות, כמו שאמרו רבותינו [ב''ב כ''ה ע''ב] הרוצה להתחכם ידרים הרוצה שיתעשר יצפין וסימניך שלחן בצפון ומנורה בדרום. וכל אלו עבודות לארון ולכרובים, אשר הם במעלת הלב והריאה מרחפת עליו, והוצרך לאלה כלים ושמשים כמו הכיור וכנו ומלקחים ומחתות וקערות וכפות ומנקיות וסירות ומזלגות וזולת זה. והוצרך אל דבר שישמור אותם המשכן והחצר ומכסהו, ולשמור הכל חצר המשכן וכליו. והוצרך אל נושאים לכל אלה, ובחר האלקי' לאלה ''בני לוי'' בעבור שהם הקרובים, כל שכן מעת העגל שנ' בהם [שמות ל''ב כ''ו] ויאספו אליו כל בני לוי ובחר בגדול שבהם והוא אלעזר [הכהן, והוא נושא] לגדול שבדברים והדק שבהם, כמו שאמר [במדבר ד' ט''ז, והובא בשיבוש] ופקדת אלעזר בן אהרן הכהן שמן המשחה וקטרת הסמים ומנחת התמיד ושמן המאור וגו', אשר אלה שנתלתה בהם האש הדקה ואור החכמה והדעת, ועוד אור הנבואה באורים ובתומים. ולגדולה שבכתות הלויים אחריו והם ''בני קהת'' [ל]שאת האברים הפנימיים הארון והשלחן והמנורה והמזבחות וכלי הקדש אשר ישרתו בהם [במדבר ג' ל''א], ובהם נאמר [שם ז' ט'] כי עבודת הקדש עליהם בכתף 
ישאו, כאשר אין לאברים הפנימיים עצמות שעוזרים על נשיא(ו)תם, אבל הכחות והרוחות נושאין אותה במה שדבק בהם. ולמי שתחתם מהלוים והם בני גרשון נשיאת האברים הדקים [שם, הרכים] החיצונים יריעות המשכן ואהל מועד ומכסהו ומכסה התחש ומסך [במדבר ד' כ''ו], ולמי שתחתם והם בני מררי [ל]שאת האברים הקשים קרשיו בריחיו עמודיו ואדניו [שם שם ל''א], ונעזרו שתי הכתות בנשיאתם בעגלות כמו שאמר [שם ז' ז'—ח'] שתי העגלות לבני גרשון וארבעת העגלות נתן לבני מררי כפי עבודתם, כל זה כסדר ותבונות חכמה אלקית. ואיננו גוזר חלילה שהכונה מהחכמה הזאת הוא הסדר אשר זכרתיו, אבל מה שהוא נפלא ונעלה ושהיא תורה מאת האלקי' ית', ומי שקבלה קבול שלם מבלי שיתחכם בה [בשכלו הוא מעולה ממי שיתחכם בה], וחקר אך מי שנטה מהמדרגה העליונה היא אל המחקר, טוב שיוציא בהם מוצאי חכמה, משיעזבם מסברות רעות ולספקות המביאות אל האבדון. אמר הכוזרי [שם פכ''ז כ''ח] הפלאת החבר במה שדמית אלא שהראש וחושיו לו שמעתי לו דמיון ולא לשמן המשחה. אמר החבר, אמת הוא ששורש החכמה מופקד בארון אשר במעלת הלב, והם [שם ושם] עשרת דברים ותולדותם, והוא התורה מצדו כמו שאמר [דברים ל''א כ''ו, ושמתם] ושמת אותו מצד ארון ברית ה', ומשם תצאנה שתי החכמות חכמת התורה [ונושאיה הכהנים] וחכמת הנבואה ונושאיה הנביאים, והמה היו כמו היועצים המכירים המזהירים את האומה והמזכירין והכותבים, והם ראש האומה ע''כ.
ואעפ''י שכבר כתבנו לפי דעתנו מה שיש בו די בכונת הקרבנות, ראיתי לכתוב הנה מה שהיה מוסכם זה ימים 
עם חברנו מענין הקרבנות, שמשל הקרבנות הם על דרך מלך עם משרתיו. ואמרנו שהתמידים וענין המוספים, כמו שנהוג להקריב קרבנות למלך שתי סעודות ביום, וביום מועד יוסיפו לו מנה יפה, וזה המין הראשון בקרבנות, וזה בא מכלל 
העם. המין השני, שהיחידים לפי הערתם ונדיבותם ישלחו קרבנות ומנחות אל המלך לבלתי סבה רק לאהבתו, ולפי זה הדרך בא מנהג הנדבות, החלק השלישי, אם חטאו למלך או חטא מנהיגם, ישתדלו כלם להקריב קרבנות לרצותו, ובדרך זו באו שעירי עבודה זרה כאשר שגגו בית דין והורו בע''ז, מביא כל שבט פר ושעיר. וכן כאשר חטא היחיד ישתדל להקריב קרבנות לו לכפר פניו במנחה, ובדרך זו באו חטאות ואשמות ליחיד. המין הרביעי, כאשר עמד איש זמן רב לא ראה פני המלך, בסבת מה, או מאשר איננו ראוי לבא בהיכל המלך בעת שיהיה ראוי לבא, יקדים פניו בקרבנות, ובדרך זו באו קרבן זב וזבה ויולדת ומצורע, עם ההערה במצורע ויולדת שמקריבין קרבנות להודות לשם שהצילם מן הפגעים. גם במצורע ויולדת באו הקרבנות לכפרה כי מה שאמרו רבותינו [ערכין ט''ו ע''ב] שהצרעת בא על לשון הרע, וזה אמת, מצד מה כי ידוע כי המדות עושות רושם בלחות, 
וידוע כי לשון הרע הוא חולי בנפש מליחה ארסיית רעה, כי רוע התכונה ההיא, ולכן תחדש היותר רע שבחלאים. וכן אמרו [נדה ל''א ע''ב] ביולדת שאי אפשר שלא תחטא בשפתיה מרוב הצער. ומפני שכלל הקרבנות הערה לתשובה ולהתעורר אל המעשים הטובים, אמרו רבותינו שהעולם עומד בסבת הקרבנות, כי עיר פרא אדם יולד [איוב י''א י''ב] ואי אפשר שהאדם בתחלת עניינו ישכיל ויבין הענינים, אך לפי המעשים שיעשום אם לטוב או הפכו ימשכו כונת הלב, ואין ספק כי כל עושה מעשה ישתדל לדעת לאיזה תכלית יגיע המעשה ההוא. ומפני זה כשבטלו הקרבנות תקנו 
תפלות כנגד תמידין [ברכות כ''ו ע''ב] שבדבור ההוא יהיה ג''כ הערה לעזוב רשע דרכו ואיש און מחשבותיו כי מי שישים כונתו בתפלה יסתכל בשלשה דברים שאמרו עליהם רבותינו [אבות פ''ב מ''א] שהמסתכל בהם אינו בא לידי עברה. ומכאן נתבאר שכונת הקרבנות ג''כ לזה הענין להתעורר בפחיתות חמרו, והיות חמר האדם הקרוב כחמר שאר בעלי חיים הקרוב, ובראותו סוף בהמה לשחיטה [אבות פ''ב מ''א], יבין וישכיל כי סוף כל אדם למות [ברכות י''ז ע''א] ובראותו איך בא הצווי בחלקי הקרבנות לעשותם, ישים אל לבו מן המצוה, וישכיל מן מוצא דבר, כי גדול הוא על כל אלקי' נפלאים מעשיו, ואז יצליח את דרכיו ואז ישכיל. [הבתים — ספר המצוה].
------
הוי אומר זה טלה. פ' של תמיד כי אין קרבן שקודם טלה של תמיד של בקר וכל העולות וכל הקרבנות אחר טלה של תמיד נקרבין ולפיכך תמצא איברי הטלה דבוקין על האש על העצים על המזבח אין ביניהן מה שיפריד אותם ואם יקריב אדם אחר כך עולה מן הבקר לא תמצא אותה על האש דבוקה כי הטלה של בקר יפריד בין העצים ובין בן הבקר למעלה מאיברי הטלה ולפיכך שנינו זה הפסוק בטלה. [פירוש קדמון].
------
מתקיף לה ר' זירא וכי יש לך עבודה שכשרה בלילה וזר חייב עלי' מיתה, גרסי'. [תוס' רי''ד].
------
וכי יש לך עבודה שכשרה בלילה ופסולה בזר. לאו דוקא פסולה, שהרי סידור שני גזירי עצים בעי כהן מקרא דלעיל. אלא כלומר שזר חייב עליה מיתה. אע''ג דחיוב מיתה דזר מקרא דועבדתם ומוביום צוותו נפקא, מ''מ מסתבר ליה כיון דלא חשיב לענין דכשרה בלילה הכי נמי אין זר חייב עליה מיתה. ולא והרי תרומת הדשן. דעבודת לילה היא וזר חייב עליה מיתה ללוי. ורב נמי לא פליג אלא מטעם דהוי עבודת סילוק הא לאו הכי מחייב זר עליה. ומשני תחלת וכו'. ומצי לשנויי כדשנינן בריש פירקין אימא שכבר קידש מתחלה לעבודה, אבל לא סבירא ליה השתא. וכן צריך לומר דלא סבירא ליה השתא הא דאמרינן לעיל דזר שסידר המערכה אינו חייב דהא איכא סידור שני גזירי עצים, דהשתא אמר דזר חייב עליה דהויא עבודה תמה. וא''ת היאך חשיב תרומת הדשן לתחלת עבודת היום, הא קודמת לסדור המערכה דחשבינן לה לעבודת לילה. וי''ל כיון שהלילה הוא מן היום שלאחריו ותרומת הדשן היא תחלת עבודת אותו היום על כרחך כשקידש קידש לכל היום כולו. אבל סידור המערכה, דגם בלילה צריך לסדר כמה פעמים, הילכך חשבינן ליה לעבודת הלילה. מתקיף לה רבא אלא מעתה וכו'. פירש הקונטרס אלא מעתה כיון וכו'. ולא רצה לפרש לפום ריהטא דפריך להא דאמר שהיא עבודת יום, אם כן ס''ל לרבא דפריך דאין שני גזירי עצים עבודת היום, ולקמן דרשינן לה מבבקר בבקר. לכך פירש דעיקר קושייתו משום חייב עליה מיתה. ומיהו בסמוך דפריך מאיברים ופדרים דעבודת לילה (ליבעי) [ובעי] פייס, לא פריך אלא אהא דעבודת יום בעי פייס. דסברי דפייס אינו תלוי בחיוב מיתה. והרי תרומת הדשן. דעבודת לילה ובעי פייס. משמע דסבירא ליה השתא כשינויא דריש פירקין שכבר קידש מתחילה לעבודה, ואי בעי מצי לשנויי כדפריך לעיל תחלת עבודת יום הוא. ותימה דאי סבירא ליה דעבודת לילה היא ואפילו הכי זר חייב עליה, אם כן ליתא לאתקפתא דרבי זירא, ובכולה סוגיא משמע דאתקפתא איתא, מדאוקי דברי רבי יוחנן אשני גזירי עצים. שאני שחיטה דתחלת עבודת יממא היא. וא''ת והרי דישון מנורה ומזבח הפנימי והעלאת איברים מכבש למזבח דעבודת לילה הוי ובעי פייס. וי''ל דדישון מזבח הפנימי התחלת עבודה דקטורת היום, וכן דישון המנורה תחלת עריכת נרות היא, וסבר דהדלקה עבודה היא. והולכת איברים לכבש תחלת הקטרה היא. [תוספות רבינו פרץ].
------
והרים את הדשן שנינו במסכת תמיד (כ''ו א') מי שרוצה לתרום את המזבח משכים וטובל עד שלא יבא הממונה ולא כל העיתים שוות פעמים שהוא בא מקרות הגבר או סמוך לו בין מלפניו או מלאחריו והממונה בא והם פתחו לו אמר להם מי שטבל יבא ויפיס והפיסו וזכה מי שזכה, וביומא פרק בראשונה (כ''ז ב') תניא מי שזכה לתרום הדשן יזכה בסדור המערכה ובשני גזירי עצים. מי שזכה לתרום את המזבח הוא יתרום את המזבח אומר לו הזהר שלא תגע בכלי עד ש(ת)תקדש ידיך ורגליך מן הכיור והרי המחתה נתונה במקצוע בין כבש למזבח במערבו של כבש ואין אדם נכנס עמו ולא נר בידו אלא מהלך לאור המערכה, לא היו רואין אותו ולא היו שומעין את קולו עד ששומעין את קול העץ שעשה בן קטין מוכני לכיור והם אומרים הגיע, קידש ידיו ורגליו מן הכיור נטל מחתת הכסף עלה לראש המזבח ופנה הגחלים אילך ואילך וחתה מן המאוכלות הפנימיות וירד (תמיד כ''ח א'). פירש רבינו חיים כ''ג אבי אמי (כ''ה ברש''י ויקרא ו' ג') דאאיברי העולה המאוכלין עומד שנאמר והרים את הדשן אשר תאכל האש את העולה וגו'. [סמ''ג עשין סימנים קצ''א, קצ''ב].
------
ולא והרי איברים ופדרים סוף עבודה דיממא הוא. פ' במנחות בפ' ג' [כ''ו ע''ב] בגמ' דהקטיר קומצה פעמים מפורש התם דאיברים ופדרים שפקעו מעל גבי המזבח מחזירין מבוא השמש. מתחלת עבודה ואלא קשיא. פ' אם אלו כולן עבודת יום הן ולפיכך פסולין בזה אבל עבודת לילה כשרה בזר למה המער[כ]ה [נ''א המנורה] תהיה פסולה בזר והיא עבודת לילה. שני גיזרי עצים חייב הואיל ועבודת יום היא. פ' כי השני גיזרין בבקר (בין) מביאין אותן כדכתי' [ויקרא ו'] ובער עליה הכהן עצים בבקר. משום מעשה שהיה למימרא. פ' מכיון שאמר אלא מעתה תבעה פיס למדת שהיתה דעתו שכל עבודה שהיא ביום וזר חייב עליה מיתה כשני הגזירין צריכה פיס. שני שחיטה דתחלת עבודה היא. פ' ולפי שהיא תחלת עבודת התמיד אי אפשר שלא יתקנו לה פיס. שני גיזרי עצים לא קתני. פ' דאלמ' שני גיזרי עצים אין זמנן ביום אלא בלילה ולמה אמרת הואיל ועבודת יום היא. דאית ליה תקנתא לא קתני. פ' ושני גיזרי עצים יש להם תקנה כי אם סדר אותם בלילה קודם עלות השחר יוכל לפרוק אותן קודם עלות השחר ומסדר אותן ביום ולפיכך לא שנה אותן. [פירוש קדמון].
------
@ כ''ח ע''א
איברים ופדרים, יש אחריה עבודה תרומת הדשן. ת' סוף עבודה דיממא, שבכל אותו יום אין אחריה עבודה שהרי תורמין הדשן בלילה. תרומת הדשן, יש אחריה עבודה, כגון הוצאת הדשן. תחילת עבודה, היא וחשובה היא, ולהכי זר חייב עליה. ואלא קשיא, וכי יש לך עבודה שיש אחריה עבודה וכול'. ועבודה תמה, דבעצים גופייהו מיהא ליכא עבודה אחריה. אלא מעתה, דעבודה תמה היא, וקמהדר ולא בעיא פייס בתימ' והתניא וכול', מש' מעשה שהיה תקינו לתרומת הדשן פייס בפני עצמה, כל היכא דפריך מפייס (מפריך) מתריץ מש' מעשה שהיה לגבי פייס. והרי שחיטה, דאיכא אחריה עבודה ובעיא פייס, הואיל ותחילת וכול' והיל' חשובה להפיס עליה. אף אנן נמי תנינא, דשני גיזירי עצים לא הויא עבודת היום ואיבעי לן למימ' דלהכי חייב דעבודה תמה היא דליכא אחריה עבודה בלילה. דתנן אמ' להם הממונה וכול', אמ' ליה אי מש' הכא לא אירמא דאיכא למימ' הך דלית ליה וכול' ואכתי אימא דעבודת יום הוא. ולאידך לישנא דפרש' דאיכ' למימ' קאי אזר שסידר את המערכה לא נהירא לי, דהא בסיפא דאתקפתא דר' זירא מתרץ בסידור ב' גזירי [עצים] ומוקי לה בעבודה תמה, ואם איתא דבסידור מערכה קאי לוקי לה בסידור מערכה כדלעיל ובעבודת יום או בתירוץ אחרינא, אלא ודאי במאי דאיירי איבעי ליה לתרוצי. [פירוש רבינו אליקים].
------
ואלא קשיא אלא כי אתמר. פ' אי קשיא לך אמאי לא דאחי הכי אימא שכבר קידש מתחלה לעבודה כד אמרי בריש פירקא והנה עבודת לילה היא. פירוקא משום דבתחלת הפרק נדחת שינויא זו ואמרי' אי בעית אימא לעולם תחילת עבודה יממא היא ואמאי לא תקינו לה פיס מעיקרא סבור כיון דאיכא אונס שינה לא אתו כיון דחזו ואתו לידי סכנה תקינו. למימרא דעבודה תמה בעיא פיס. פ' כדאמרינן בתחלת הפרק כיון דתקינו פיס לתרומת הדשן לא הוה אתו משום אונס שינה דאמרי מי ימא דמתרמי לן תקינו אלו העבודות כדי שיבואו. משום מעשה שהיה. פ' שדחף את חברו ונשברה רגלו ושפיכות דמים אלדי פי אול אלפרק [תרגום. אשר בתחלת הפרק]. אף אנן נמי תנינא. פ' שהשני גיזרי עצים אינן עבודת יום כסבירא ליה לת''ק אלא משום דעבודה תמה היא כלישנא בתרא. [פירוש קדמון].
------
למימרא דעבודה שזר חייב עלי' מיתה בעיא פייס אין זר חייב עלי' מיתה לא בעיא פייס והרי שחיטה כו'. ל''ג לי' דהא כל עבודות דתנן דבעי פיס לאו עבודה תמה נינהו ואפ''ה בעי פייס. [תוס' רי''ד].
------
אמ' להם הממונה, אשאר ימות השנה נמי קאי, דזמן שחיטת התמיד של שחר הוי א' משיעלה עמוד השחר והיה א' להם הסגן צאו וראו וכול', והיה אחד עולה במקום גבוה לראות אם האיר המזרח. בורקי, לש' אורה כמ' האירו ברקיו תבל. מתיה בן שמו' א', בלשון הזה היה א' הרואה. האיר על פני כל המזרח עד שבחברון, כלומר וכבר הגיע לחברון, מפר' בתלמוד ירושלמי [ה''א] שלכך א' עד שבחברון כדי להזכיר חברון. והוא א' הין, בגמ' מפר' מן אמ' הין. 
הוצרכו בכך, לצאת ולראות אם האיר המזרח. [ודימו שהאיר מזרח], וכסבורין היו שהאיר המזרח. לבית השריפה, מש' דנשחט שלא בזמנו. והורידו וכול', מפרש בגמ'. [פירוש רבינו אליקים].
------
אמר להם הממונה, הוא הסגן. צאו וראו, על החומה או על (גב) [גג] העזרה. אם הגיע זמן השחיטה, שחיטת התמיד, כלומר, אם האיר מזרח, לפי שהשחיטה פסולה בלילה, דכתיב [ויקרא י''ט] ביום זבחכם, אע''פ שכשירה בזר, ומפני שאינה עבודה לא נפקא לן מביום צותו את בני ישראל להקריב את קרבניהם [שם ז']. הגיע הזמן הרואה אומר, זה שעלה לגג, ברקאי, לשון זוהר מלשון ברק. מתיא בן שמואל אומ' האיר כל פני מזרח וכו', ומפרש בגמ' והממונה שצוהו לעלות שם שואל אותו, עד שבחברון נראה הזוהר עד חברון והעולה על הגג משיב לו הן. ובתלמוד ירושלמי [ה''א] מפרש להכי שואל עד חברון, ולא מגדל אחר, כדי להזכיר זכות אבות שבחברון. ולמה הוצרכו לכך, לעלות לגג ולראות. עלה מאור הלבנה, צמח תימור הלבנה סמוך לשחרית. ודימו, חשבו שהאיר המזרח. ושחטו את התמיד, וכשהרגישו בדבר, הוציאו התמיד לבית השריפה, שנשחט בלילה. והורידו כהן גדול וכו'. ומפרש בגמ' דחסורי מיחסרא והכי קתני וביום הכפורים כי אמ' ברק ברקאי, הורידו כהן גדול לבית הטבילה, כדי שיהא כשר לעבודת היום. והיא מחשבון ה' טבילות וי' קידושין שטובל כהן גדול ומקדש בו ביום, ואע''פ שקודם לזה סידר את המערכה. אי נמי שתרם תרומת הדשן, לפי ששתי עבודות אלו עבודה דלילה הן ולא צריכי טבילה. והטעות שטעו במאור הלבנה לא היה ביום הכפורים, דהא לא אפשר שהלבנה מתחלת לזרוח בשקיעת החמה, ומאירה עד שני שליש(י) הלילה ולא יותר, אלא בשאר ימות השנה היה, ובסוף החדש שמתחלת לזרוח סמוך לעמוד השחר, וחשבו שכבר שקעה הלבנה והאיר עמוד השחר. זה הכלל היה במקדש כל המיסך רגליו, דהיינו גדולים, דכתי' [ש''א כ''ד] ויסך שאול רגליו, טעון טבילה, במ' סאה, וכל המטיל מים, דהיינו קטנים, טעון קדוש ידים ורגלים, ומפרש בגמ' קידוש הרגלים מפני הניצוצות של השתן שניתזת על רגליו, וקידוש הידים לפי שמצוה לשפשף הניצוצות מעל הרגלים, שמא יאמרו הרואים כרות שפכה הוא שהרי אינו יכול לקלח השתן, אלא שותתין המים בין ברכיו, ומוציא לעז על בניו שהם ממזרים. וכשמסיך את רגליו צריך נמי להטביל עגבותיו, ואי אפשר, ומחייבי' להטביל כל גופו. [רבינו יהונתן מלוניל].
------
אמ' להם הממונה צאו וראו אם הגיע זמן השחיטה, אם הגיע או' בורקי. מתיה בן שמואל או' האיר פני כל המזרח עד שהוא בחברון, והוא או' הין. פי' לעיל קאי דתנן [י''ט ע''ב] ומעסיקין אותו בדברי' עד שמגיע זמן שחיטה, והיה או' להם הממונה כיון שיעלה עמוד השחר צאו על חומת העזרה וראו אם הגיע זמן השחיטה, אם היה רואה שהגיע היה או' הרואה שעלה על הגג לאותן העומדין למטה בורקי, והוא לש' אור ונוגה, כדכת' [חבקוק ג'] לנוגה ברק חניתך. ומתיה בן שמואל אומ' כך היה או' להן הרואה, האיר פני כל המזרח, ואותו שלמטה היה שואלו עד שהוא בחברון האיר, שאדם יכול לראות חברון, והוא אומ' לו הין. [פסקי הרי''ד].
------
הממונה. הוא הסגן. הרואה. זה שעומד על הגג. ברקאי. לשון צוהר, כמו [יחזקאל כ''א] למען היית לה ברק מרוטה. עד שהוא בחברון. עד שנראה הצוהר בחברון. המיסך. 
כמו [שמואל א' כ''ד] להסך את רגליו. [המטיל מים]. נקבים קטנים. קידוש ידים [ורגלים. מן הכיור]. [רבינו אברהם 
מן ההר].
------
אמר להם הממונה צאו וראו אם הגיע זמן השחיטה, זה הכלל כל המיסך רגליו טעון טבילה וכל המטיל מים טעון קדוש ידים ורגלים. [האגודה].
------
כאור הבוקר הממונה והוא סגן הכהנים היה אומר צאו וראו אם הגיע זמן שחיטה, והיו עולין לגג ורואין אם האיר פני המזרח הרואה אומר ברקאי, ולמה היו צריכין לכך, מפני שפעם אחת עלה אור הלבנה והיו סבורין שאור היום ושחטו התמיד ואחר כן הכירו בדבר והוצרכו לשרפו, על כן התקינו לעשות בכל יום כענין שכתבנו. [תלמיד הרשב''א].
------
תמיד של שחר זמן שחיטתו משיאירו פני המזרח (יומא כ''ח א') ומושך זמנו עד ארבע שעות ביום (ברכות כ''ז א'). ותמיד של בין הערבים מכי ינטו צללי ערב והוא משש שעות ומחצה ולמעלה עד סוף היום, והיו רגילין בכל יום לשוחטו בשמנה שעות ומחצה וקרב בתשעה ומחצה כדאיתא בפרק תמיד נשחט (פסחים נ''ח א') ושם מפרש הטעם שיהא פנאי להקריב נדרים ונדבות קודם תמיד של בין הערבים ותנו רבנן בפרק תמיד נשחט (נ''ח ב' ורש''י) מנין שלא יהא דבר קודם לתמיד של שחר ת''ל וערך עליה העולה ואמר רבא העולה העולה ראשונה שנאמרה ראשונה בפרשת פנחס ותנו רבנן (נ''ח א' ורש''י) אין שוחטין שום קרבן אחר תמיד של בין הערבים דאמר מר והקטיר עליה חלבי השלמים עליה (של) [על] מערכת השחר השלם כל הקרבנות כולן, חוץ מקרבן פסח לבדו דאמר מר במסכת זבחים (י''ב א') ובפרק תמיד נשחט (נ''ט א') יאוחר דבר שנאמר בו בערב [ו]בין הערבים לדבר שלא נאמר בו אלא בין הערבים בלבד (עי' רמב''ם תמידין ומוספין פ''א ה''ג ולח''מ) לפיכך ערב פסח בין בחול בין בשבת היה תמיד נשחט בשבע ומחצה וקרב בשמנה ומחצה כדי שיהא להם פנאי לשחוט את פסחיהן ואם חל ערב פסח להיות ערב שבת היו שוחטין אותו בשש שעות ומחצה בתחלת זמנו וקרב בשבע ומחצה כדי שיהא להם ריוח ביום כדי לצלות את פסחיהן קודם שיכנס השבת (רמב''ם שם ה''ה). [סמ''ג עשין סימן ק''צ].
------
שנצטוו ישראל שיקריבו על ידי משרתי השם יתברך שהם הכהנים שני כבשים בני שנה תמימים לעולה בכל יום, האחד בבקר והשני בין הערבים, שנאמר [במדבר כ''ח] צו את בני ישראל ואמרת אליהם את קרבני לחמי וגומר שנים ליום עולה תמיד. ומכל מקום עיקר האזהרה לבית דין, כלומר החכמים מורי התורה שבישראל, כי עליהם מוטלת מלאכת הצבור, וכמו שדרשו זכרונם לברכה [ספרי] ואמרת אליהם אזהרה לבית דין. משרשי מצות הקרבנות כתבתי במצות המקדש בסדר ויקחו לי תרומה עשה א' [מצוה צ''ה] שעלה על רוחי בפשט הענין, ואחר אותם הטעמים אני ממשיך גם כן טעם התמידין לומר שנצטוינו בעבודה זו התמידית שהיא פעמים ביום בזריחת השמש ובנטותו לערוב למען נתעורר מתוך המעשה הזה ונשים כל לבנו וכל מחשבותינו לדבקה בשם ברוך הוא, ואומרי כמה פעמים שהאדם נפעל וטבעו מתעורר לפי עסק מעשהו, ולכן בהיות האדם נכון בטבעו שצריך לתקן לו מזון פעמים ערב ובקר, נצטוה שישים מגמתו ועסקו בעסק עבודת בוראו גם כן שתי פעמים לבל תהיה עבודת העבד לעצמו יתרה על עבודתו לרבו, וכל זה למה כדי לעורר רוחו וחפצו תמיד לזכות את בוראו, ובכן יכשיר מעשיו ויתברך ממנו כי חפץ חסד הוא, וכמו שדרשו זכרונם לברכה [ספרי] אשה ריח ניחוח ליי' שאמרתי ונעשה רצוני, כלומר שכל חלק גבוה מכל קרבן אינו רק חפצו ברוך הוא שעשה העבד מה שצוהו למען יכשר לזכות בטובו ברוך הוא. מדיני המצוה מה שאמרו זכרונם לברכה [יומא כ''ח ע''א] שזמן שחיטתן של תמידין הוא הכבש האחד של בקר קודם שתעלה חמה משיאור כל פני מזרח, ופעם אחת דחקה שעה את הצבור בבית שני והקריבו תמיד של שחר בארבע שעות ביום, והכבש השני של בין הערבים משש שעות ומחצה למעלה עד סוף היום זהו זמנו, אבל היו שוחטין אותו לעולם בשמונה שעות ומחצה וקרב בתשע ומחצה, ושתי שעות אלו שמאחרין אותו היה כדי שיקריבו קרבנות היחידים או של צבור בנתים, לפי שאסור להקריב קרבן אחר תמיד של בין הערבים. וכמעשה תמיד של שחר היה מעשה תמיד של בין הערבים אלא שאותו של שחר נשחט על קרן צפונית מערבית של בית המטבחיים על טבעת שנייה, ושל בין הערבים על קרן צפונית מזרחית על טבעת שנייה כדי שיהא נגד השמש. ויתר פרטיה מבוארים במסכת תמיד ובפרק שני מיומא. ונוהגת מצוה זו בזמן הבית, והיא מן המצות שהן מוטלות על הצבור ויותר על הכהנים, ואם שמא חס ושלום יתרשלו בה שלא להקריבם בכל יום בטלו עשה זה, והשגגה נתלית על כל עדת בני ישראל היודעים בדבר אם יש כח בידם לתקן בשום צד. והרב משה בן נחמן זכרונו לברכה חשב בחשבון המצות שני תמידין לשני מצות עשה, לפי שהן 
מצות שאין מעכבות זו את זו, וזמנה של זו לא זמנה של זו. [ספר החינוך מצוה ת''א].
------
הרואה אומר בורקי — פירוש בורקי שהאיר השחר ענין ברקים ורעמים. וי''א ענין ''פטדה וברקת'' (שמות כ''ח, י''ז). [הערוך ערך בקר ב]. כל המיסך את רגליו טעון טבילה, וכל המטיל מים טעון קידוש ידים ורגלים — מן ''ויבא שאול להסך את רגליו'' (שמואל%א' כ''ד, ד'), פירוש יציאת הגדולים הוא ובעלי מקרא פירשו שפיכה יציקה וניעור. [הערוך ערך סךגב].
------
מתיא בן שמואל אומר האיר פני המזרח עד שהוא בחברון. מפרש בירושלמי כדי להזכיר זכות ישיני חברון. מתיא בן שמואל אומר האיר [פני] המזרח עד שהוא בחברון. פירש רש''י שמתיא בן שמואל היה ממונה, והיה אומר כך. וכן משמע בתמיד ומייתי לה בגמרא מתיא בן שמואל הממונה על הפייסות. ולא נראה לי דבגמרא מפרש לחד לישנא דמאן דקאי אאיגרא אומר האיר המזרח. והממונה מסתמא לא הוה סליק לאיגרא, מדקאמר אמר להם הממונה צאו וראו, משמע שהיה מצוה לאחרים צאו וראו, והאחרים עולים לאיגרא ואומרי' להם האיר המזרח. לכך נראה לי שמתיא אומר זה בתורת תנא כלומר מתיא בן שמואל אומר, כך היו אומרים במקדש האיר המזרח עד שבחברון. ולא מפרש מאן קאמר ליה אי מאן דקאי אאיגרא או מאן דקאי אארעא. כל המיסך רגליו טעון טבילה. כשהוא מסיך באמצע העבודה קאמר, דאילו בתחלה אף בלא מסיך אמרינן בסמוך כל הנכנס לעזרה לעבודה טעון טבילה, ופירש רש''י לאו דוקא לעבודה דהוא הדין אף בלא עבודה אין אדם נכנס לעזרה בלא טבילה. ור''י מפרש דוקא קתני כשנכנס לעבודה, דהיינו לצורך עבודה. ובגמרא יש מקומות משמע כפירוש רש''י ויש מקומות כפירוש ר''י. ובירושלמי משמע כפירוש (ר''י) [רש''י]. [תוספות רבינו פרץ].
------
שפעם אחת עלה מאור הלבנה. פ' מן המזרח. שהמעשה בסוף החדש היה והלבנה תעלה מן המזרח באחרית הלילה בסוף החדש. [פירוש קדמון].
------
שבעה שערים היו בעזרה שלשה בצפון ושלשה בדרום ואחד במזרח, שבדרום שער הדלק שני לו שער הקרבן שלישי לו שער המים, שבמזרח שער ניקנור ושני לשכות היו לו אחת מימינו ואחת משמאלו אחת לשכת פנחס המלביש ואחת משמאלו לשכת עושה חביתים (מדות פ''א מ''ד), פירוש שער ניקנור הוא היה שער עזרת ישראל, נמצא שבעזרה היו שמנה לשכות אלו שתים ושש שלמעלה. ושבצפון שער הניצוץ כמין אכסדרה היה ועלייה בנויה על גביו שהכהנים שומרים מלמעלה ולוים מלמטה ופתח היה לו לחיל שני לו שער הקרבן שלישי לו שער בית המוקד (מ''ה) ומפרש שם (מ''ח) שכיפה בית גדול היה מוקף רובידין של אבן. ארבע לשכות היו לבית המוקד כקטניות פתוחות לטרקלין שתים בקדש ושתים בחול וראשי פשפשין מבדילין בין קדש לחול ומה היו משמשות מערבית דרומית היא היתה לשכת טלה קרבן, מזרחית דרומית היא היתה לשכת עושה לחם הפנים מזרחית צפונית בה גנזו בית חשמונאי אבני מזבח ששקצו מלכי יון צפונית מערבית בה יורדין לבית הטבילה (מ''ו) ומפרש בתמיד (כ''ה ב') ובמדות (שם ומ''ט) שהיורד לבית הטבילה מלשכה זו היה הולך במסיבה ההולכת תחת הבירה, פירוש תחת בית המקדש, והנרות דולקות מכאן ומכאן עד שמגיע לבית הטבילה ומדורה היתה שם ובית הכסא של כבוד וזהו כבודו מצאו נעול בידוע שיש שם אדם (ע''פ רמב''ם בית הבחירה פ''ה הי''א) פירוש זהו כבודו. מפני ששנינו בפרק ג' דיומא (כ''ח א') כל המסך רגליו טעון טבילה וכל המטיל מים טעון קידוש ידים ורגלים מפני שמצוה לשפשף (רש''י ברכות ס''ב ב' ד''ה מדורה). ושני שערים היו לו לבית המוקד אחד פתוח (לחול) [לחיל] ואחד פתוח לעזרה (מ''ז). כל השערים שהיו שם נשתנו להיות של זהב חוץ משער ניקנור מפני שנעשה בהן נס, שהושלכה לים מפני נחשול ויצאו ליבשה מאליה (יומא ל''ח א') ויש אומרים מפני שנחשתן מצהיב (פ''ב מ''ג). [סמ''ג עשין סימן קס''ג].
------
@ כ''ח ע''ב
תניא, (כול') [כולי] הני תנאי לא פליגי אלא בשינוי לשון גרידה [גבי] ברקאי. בן אפקשיין. הממונה על הפייסות וכול', כדתנן בשקלים בפרק ואילו הן הממונין [מ''א]. אי הכי נגהא להו, אם מעכבין כל כך שחיטת התמיד עד שיוצאין העם למלאכתן כבר האיר היום לגמרי, והיאך יכולין לשהות כל כך. ת' לשכור פועלים קאמרי', דהשוכר את הפועלים משכים יותר מן הפועלים עצמן כדי לחזר אחריהן. צלותיה דאברהם, תפילת המנחה. מכי משחרי כותלי, משעה שמתחילין הכתלים להשחיר כלפי מזרח, דבשש שעות בראש חמה כל אדם וזורחת החמה מיכן ומיכן לכל הכתלים ומשם ואילך משפע ויורד במערב ואינו זורח בכותל אלא באותו צד שכלפי מערב ובאידך שכלפי מזרח איכא צל, ומההיא שעתא הוי שעת המנחה. אמ' רב יוסף אנן וכול', בתימ' מאי היא היכא גמר מצוה, אלא רב יוסף דלא בעי למיגמר מאברהם הא מילתא דמנחה הכי קא קשיא ליה. דתנן, במסכת פסחים בפרק תמיד נשחט. חל ערב פסחים [וכול'] נשחט בשש ומחצ', שהיו מקדימין תמיד שלבין הערבים יותר מכל השנה מפני הפסחים שהיו נשחטין אחריו וצריך לצלותן מבעוד יום, והשתא כיון דבעית למיגמר מאברהם ליקדמו ליה טפי דלישחטיה מכי משחרי כותלי דהיינו מתחילת שבע כדפרש', ואנן גמרי' תפילות כנגד תמידין תיקנום. מש' דלא מכווני, שלא היה (היה) הבניין שוה (כדגמרי') [כדאמרי'] התם [ב''ב ד' ע''א] אפיק שפה ועייל שפה, שהיה הבניין עב מלמטה וצר מלמעלה והיל' לא הוו משחרי כותלי לההיא. דאצטגנינות גדולה, חכמה גדולה היה בו, שהיה רואה בכוכבים ובמזלות והיה יודע בסידורו של עולם ויודע להבחין בין השעות ואימתי משחירין הכתלים והיה מתפלל באותה שעה, אבל כהנים לא היו יודעין. זקן, שקנה חכמה. ויושב בישיבה, שאדם היושב בישיבה במקום אחד יכול לכוון את השעות שיש לו יישוב הדעת יותר, אבל כהנים שבעזרה היו עוסקין כל היום בעבודה והולכין אנה ואנה ולא היו יודעין כל כך וכך היו מאחרין עד ו' ומחצ'. כבדו מזוקן, דכת' ביה זקנה. דמשק, בלש' נוטריקון דולה ומשקה. ואימא ז' מצוות, שקיבלו עליהם בני נח קיים ותו לא. הא הואי נמי מילה, שקיים אברהם שלא נצטוה וכול'. [הוא חלים והוא מפשר], בתימ', משל הוא כלומ' וכי אדם המדבר דבר עונה לעצמו, (באותו) [כאותו] שא' האיר וחוזר וא' הין. מנא ידע, דאמ' הין הא לא חזי, אמ' איהו אותו (אותו) העומד על הגג א' האיר על פני כל המזרח וזה שמלמטה שואלו כלום האיר עד חברון וזה שמלמעלה משיבו הין. דקאי אארעא, אמ' לזה שעל הגג כלום האיר על פני כל המזרח, אמ' האיך דאיגרא כבר (עד) האיר עד חברון, והאי דאארעה אמ' הין, בתימ', שהיה מתמה וא' כבר האיר כל כך. ואית דמפרש' וט''ן, דהאיך אאיגרא משיבו כלום אתה שואלי אם האיר עד חברון, ומשיב האי דאארעא הין. ומי מיחלף, מאור החמה [ב]מאור הלבנה. ועולה כמקל, ביחד. מפצע, מתחלקין זריחותיו לכאן ולכאן. יום המעונן היה, כלומ' שהלילה היה מעונן ונכנס תימור של לבנה בתוך העב ולא היה יכול לצאת במקום אחד והיה יוצא ומפצע בכמה חלונות, ולפיכך נתחלף להם במאור החמה. ש''מ, מדקתני וביום המעונן מפצע תימור הלבנה. כוליה שימשא, כלומ' הואיל ואין חמה יכולה לצאת במקום אחד כהילכתה, ובא החום בכמה נקבים עבר העבים ומתחמם בכל העולם. לשוטחי עורות, דכל היכא דשטחי יבשי אע''ג דלא מתחזיא שמשא. לכדדרש רבא, במסכת פסחים [מ''ב ע''א]. אשה לא תלוש לא בחמה, במקום זריחת החמה אבל במקום שלא בזריחת החמה מותר, ונפקא מינה מיהא דקתני כוליה שמשא דביום המעונן אסיר למילש לברא בכל דוכתא. זוהמא דשמשא, אותו חמימות הבא לעולם מחמת כוח החמה שתחת העבים ביום המעונן קשה היא מאילו היתה החמה זורחת. וסימנך דנא דחלא, כשם שריח החומץ קשה לאדם יותר מאילו (אוכלן) [אוכלו], כך זוהמא דשמשא קשה לאדם מן השמש עצמו. ט''ן וסימ' דנא דחלא כשם שהחבית של חומץ אם יש בה נקב קטן נודף ריח החומץ יותר מאילו יש בה נקב רחב לפי שהריח יוצא מן החבית (הייא) [בחוזק]. שברירי, כמ' שברי לוחות. שברירי, ש(מ)זריחת תימור השמש שבוקע בחלון אחד קשה משמש שהיא חוץ במקום פנוי ומתפשט אילך ואילך ואין לו כח לחמם כל כך במקום אחד. וסימ' דילפא, שהדלף מן המרזב נופל בכח וקשה למי שנופל עליו יותר מגשם הרבה מבחוץ. [פירוש רבינו אליקים].
------
ויצאו כל העם איש למלאכתו. פ' אם לא ישחטו התמיד עד צאת בני אדם למלאכתם יעלה היום ועדיין לא נשחט ומצות שחיטתו קודם הנץ החמה היא. ופירקנו דהאי דקתני ויצאו כל העם איש איש למלאכתו לאו מלאכה גמורה היא אלא לשכור פועלים היא ומנהג בני אדם להשכים ולשכור פועלים קודם הנץ החמה. מכי משחרי כותלי. פ' כשינטו צללי ערב ותהיה החמה במערב ושחרו כותלי (המערב) [המזרח] ויתכן שיהיה שיעור זו העת בשעה השמינית. ונשחטיה כי משחרי כותלי. פ' לפי שתפילת המנחה כנגד תמיד של בין הערבים תקנוה. ואם למדין מאברהם היה להן לשחוט התמיד בעת התפלה בסוף היום. משום דמכוני טובא. פ' ובעת נטות החמה למערב ישחרו כותלי המערב לפי רגע מה שאין כן בשאר המקומות. [פירוש קדמון].
------
אי הכי נגהא ליה — פירוש הרבה נתאחר לעשות התמיד כשהעם יוצאין למלאכה, ופרקינן לשכור פועלים קאמרינן — דהינו קודם היום. [הערוך ערך נגהגב]. צלותיה דאברהם מכי משחרי כותלי — פירוש תפלת האבות כולן, ולא הזכיר אברהם אלא מפני שהוא עיקר וכתיב ''ויצא יצחק לשוח בשדה לפנות ערב'' (בראשית כ''ד, ס''ג), משעה שיכנס השמש במערב ובאותה העת מתחילין הכותלים שבמזרח להשחיר, וזו השיחה תפלת הצהרים כדת המסורה לו מאביו. ניקום ונגמור — כלומר אברהם קיים המצות ועדיין לא ניתנה התורה, ואין לנו ללמוד אלא ממנהג הנביאים כגון דניאל וכיוצא בו מפני שנהגו בהלכה למשה מסיני. [הערוך ערך שחרגא]. דילמא כתלי בית המקדש בשש ומחצה משחרי משום דמכווני — פירוש בירושלמי בפ' כיצד מעברין (עירובין פ''ה, ה''א) אמר ר' יוסי מי שאינו יודע לכוין הרוחות — יראה (מקום) [ממקום] שהחמה זורחת באחד בתקופת תמוז עד מקום שהיא זורחת בא' בתקופת טבת אלו פני מזרח. עד כמה יגעו הנביאים הראשונים לעשות שער המזרחי שתהא החמה מצומצמת בו [באחד] בתקופת טבת (ובתקופת) [ובאחד בתקופת] תמוז. ז' שמות נקראו לו שער סור — ששם הטמאים פורשין הה''ד ''סורו טמא [קראו למו]'' (איכה ד', ט''ו), שער היסוד — ששם היו מיסדים ההלכה, שער החרסית — שהוא מכוון כנגד זריחת החמה, כדכתיב ''האומר לחרס ולא יזרח'' (איוב ט', ז'), שער האיתון — שמשמש כניסה ויציאה, שער התוווך — שהוא ממוצע בין שני שערים, שער החדש — ששם חידשו הסופרים הלכה, שער העליון — שהוא למעלה מן העזרה. [הערוך ערך כווןגא]. שאני אברהם דאסטגנינות גדולה היתה בלבו — פירוש חכמת המזלות היתה לו והיה יודע לכוין השעות. אי נמי זקן ויושב בישיבה היה, דאמר מר מימיהם של אבותינו לא פסקה ישיבה מהן — כלומר זקנים ויושבים בישיבה ושכינה ביניהן. ויש ספרים שכתוב בהן אצטגניני. [הערוך ערך אסטגנין]. תימור של חמה מפצע לכאן ולכאן — פירוש מפצע כמו מפצל. [הערוך ערך פצעגב]. יומא דעיבא — כוליה שמשא — פירוש הואיל וביום המעונן שהשמש מפציע לכאן ולכאן ויכול לשטוח עורות ממקום שלא זרח השמש למקום שזורחת ומתייבשין. [הערוך ערך עבגא]. זיהא דשמשא קשי משמשא — פירוש חמימות השמש אחרי שסר ועבר השמש מאותו מקום, וסימנך דנא דחלא — כלומר אחר שתריק החומץ ממנו ריחו חזק יותר מן החומץ עצמו. [הערוך ערך זהגא]. שברירי דשמשא קשי משמשא — פירוש שמש הנכנס מן החור וכיוצא בו. [הערוך ערך שברר].
------
אמר רב ספרא צלותיה דאברהם. תפלת המנחה, דאע''ג דיצחק תקן תפלת המנחה כדכת' לשוח בשדה לפנות ערב (ו)אפילו הכי תלי כיוון השעות באברהם שהרי היה מתפלל אותה אחר שתקנה בנו כשיצא לקראת רבקה ל''ה שנה שהרי אברהם אבינו היה קע''ה. מכי משחרי כתלי. משמתחיל לנטות הצל מתחילת שבע. אמר רב יוסף אנו מאברהם ניקום וניגמר. הלא חצי שש וחצי שבע חמה עומדת בראש כל אדם ושלא כדין היה מקדים אברהם אבינו חצי שעה. אמר רבא גרסי' ולא גרסי' אמר ליה. ותנא מאברהם גמר וכו'. ואנן נמי נגמר דבקי בהלכה היה. אלא רב יוסף הכי קא קשיא דתנן חל ערב פסחים להיות בערב שבת נשחט בשש ומחצה ותפלות כנגד תמידי' תקנום ובתמיד נשחט אמרי' דמשום דצלייתו אינה דוחה שבת מוקמינן ליה אדיניה. ואי גמרי' מאברהם נשחטיה מכי משחרי כתלי וניקדמיה חצי שעה דלאברהם היינו דיניה. ומאי קושיא הא דמקשה רב יוסף דילמא כותלי בית המקדש בשש ומחצה משחרו. משום דלא מיכווני. פי' מפני שלא רצו לכוונם שרוב שוחטי פסחיהן יראו חמה עומדת בראשם ויאמרו משום (פסחינן) [פסחינו] מיהרו התמיד קודם בין הערבים אי נמי אי מוקמינן שחיטת התמיד אדיניה איכא למיחש שמא יקדימו מעט ויביאוהו לידי פסול אבל אנן יחידים איש איש לעצמו ילמדו מאברהם ויתפללו מתחלת שבע. אי נמי אברהם אבינו איסטגנינותיה היתה בלבו מי שיש לו איסטגנינות ילמד ממנו אבל שוחטי התמיד לית להו איסטגנינות וזימנין עמי הארץ נינהו ומאחרין התמיד חצי שעה דילמא טעו משום שחמה עומדת בראשם אי נמי שמא יקדימו אבל אנן ניגמר וניגמר. אי נמי אברהם אבינו זקן ויושב בישיבה הוה. דאמר ר' חמא מימיהן של אבותינו. פי' אפי' קודם שניתנה תורה אבל הא פשיטא ליה דלאחר שניתנה תורה לא פסקה. וכיון שאברהם היה יושב בישיבה כמו בדורות אחרונים היה יודע לכוון ואנן נמי ניגמר מיניה אבל שוחטי פסחים רובן אינן יושבי' בישיבה ואתו למיטעי משום שחמה עומדת בראשם אי נמי שמא יקדימוהו ויביאוהו לידי פסול. הועתק מכתיבת יד רבינו יעקב ז''ל. [ספר הישר לר''ת — חידושים סימן ש''ח].
------
אמר רב ספרא צלותי' דאברהם מכי משחרי כותלי. אי קשיא והא אמרי' תפלות אבות תיקנום אברהם תיקן תפלת השחר ויצחק תיקן תפלת המנחה ויעקב תיקן תפלת ערבית אלמא לא התפלל אברהם מנחה עד שבא יצחק ותיקנה. תשובה הא אמרי' בפ' תפלת השחר איתמר ר' יוסי בר חנינא אמר תפלות אבות תיקנום ריב''ל אמר תפלות כנגד תמידין תיקנום ותניא כוותי' דריב''ל ורב ספרא ס''ל כריב''ל דאמר חכמים תיקנום כנגד התמידין ולקמן אמרי' דאברהם קיים דברי סופרים והי' מתפלל שלש תפלות. [תוס' רי''ד].
------
צלותיה דאברהם מכי משחרי כתלי. פירוש שנוטים צללי ערב, ואף הצל נמצא ברגלי כותל מערבי, שהחמה נוטה למערב. וזה אחר שש מיד. ונפקא מינה להתפלל אז תפלת המנחה. ואנן מאברהם ניקום ונגמר. כלומר וכי ממנו באת ללמדנו להיות זריזים כאברהם, לשון הקונטרס. ויש מפרשים מאברהם ניקו ונגמר, הלא הוא בקי בשעות. ורבינו תם פירש מאברהם ניקום ונגמר, הלא לפני מתן תורה היה, ומשניתנה תורה נתחדשו כמה הלכות וגם נתחדשה הלכה זו דאמרינן חצי שש וחצי שבע חמה בראש כל אדם ואם כן אין עת לתפלה. [וא''ת] כאן משמע שאברהם היה מתפלל תפלת מנחה, ובברכות אמרינן יצחק תיקן תפלת המנחה שנאמר ויצא יצחק לשוח בשדה לפנות ערב. וצ''ל שודאי אברהם היה מתפלל, אבל לא תקנה אלא גלה לבניו ולבני ביתו, עד שבא יצחק ותיקנה בפומבי. עוד י''ל בתר דתיקנה קיבלה מיניה והיה מתפלל גם הוא. ונשחטיה מכי משחרי כותלי. דבשלמא בכל יום שהיה נשחט בתשע שעות ומחצה ל''ק מפני שעדיין היה שהות להקריב נדרים ונדבות. אבל בערב פסח כל מה שהיו יכולים להקדים היו מקדימים. לפי שאין צליית פסח דוחה את השבת כדאמרינן בפסחים, וגם צריך לשחוט אחר התמיד כדאמרינן בפסחים יאוחר דבר שנאמר בו בערב ובין הערבים וכו'. משום דכותלי בית המקדש לא מכוני. לפי שהיו עבות מלמטה והולכות ומתקצרות מלמעלה, דאף אחר שש שעות עדיין היה השמש נראה ברגלי הכותל. וא''ת מנין שאברהם היה מתפלל מכי משחרי כותלי שלא כדין, דילמא לא היה מתפלל אלא כדרך שאמרו במשנה בפסחים. וי''ל דלפנות ערב דכתיב גבי יצחק מכי משחרי כותלי. ואי בעית אימא מאן דקאי אארעא. שואל האיר המזרח, ומאן דקאי אאיגרא משיב עד שבחברון, ומאן דקאי אארעא משיב הן כך אני שואל אם הוא בחברון, לשון רש''י. וקשה דעדיין לא מפרש התלמוד מאן דקאי אאיגרא מה הוא משיב, אם הוא עד שבחברון אם לאו. לכך פירש מורי הר''ר פרץ אתה אומר עד שבחברון כמו שאני רואה, והוא אומר הן. ולא בחמי חמה. ואם כן אם אינו יום המעונן מותר ללוש ולהעריך במים במקום הצל בלי שום כסוי. ואם הוא יום המעונן צריך ליזהר אפילו במקום הצל משום דכוליה שימשא. ולכך יש להזהר כשמוליכין המים למקום התנור ללוש שם לכסות אם הוא יום מעונן. אבל ביום שאינו מעונן יכול להוליכם בגלוי דרך הצל. [תוספות רבינו פרץ].
------
צלותא דאברהם. תפלת הערב שלו. מכי משחרי כתלי. חומות הפונות למזרח [שהלבינו מהנץ החמה הבאה מן המזרח ונוצצת עליהן ובתחלת שבע שעות] שהחמה באמצע הרקיע בראש כל אדם אינה עושה עמוד אלא תחתיהן. ומההיא שעתא [נוטים צללי ערב ומשתחרין] הכותלין, לפי שאין חמה [נוצצת אלא בראש הכותל ומיצל חודו] של שפת עביו על זקיפת הכותל ומשחרת. אנן מאברהם. באת ללמדנו להיות זריזים כאברהם. מכי שחרי כותלי. היינו מתחילת שבע. דלא מכווני. אינן זקופות בצימצום לפי שהחומה היתה רחבה ממטה ומתקצרת ועולה. לפיכך אין חודו שעל שפת עביו למעלה מיצל על זקיפת הכותל להשחירו עד שתימשך מעט חמה למערב. איצטגנינות. בקי [בהליכות] המזלות והילוך השעות, דהכי תניא בבבא בתרא [ט''ז ע''ב] וה' בירך את אברהם בכל, איצטגנינות גדולה היתה לו, וכל מלכי מזרח ומערב משכימין ומעריבין לפתחו לשאול במזלות. כל התורה כולה ואפילו עירובי תבשילין. שעתידין חכמים לתקן. זה רמז שהשיג תכלית כונת כל התורה וקיים את כולה. מתמר ועולה כמקל. [זקוף.] יום המעונן. הרקיע קשור בעבים ואין התימור עולה [בעד ערפל אלא במקום] פיזור העבים במקומות הרבה בין עב לעב. שמע מינה. מדקאמר דביום המעונן האור בוקע במקומות הרבה. [כוליה] שימשא. אפילו במקום צל שהחמה בוקעת בכל מקום ואינה יוצאה כנגד חלונה, שהעבים עומדים לפניה, והיא מתפשטת עליהם. לשטוחי. לייבש עורות. לכדדריש רבא. דלא תלוש במקום מגולה ביומא דעיבא. זוהמא דשימשא. חום השמש ביום המעונן נקרא הכי. דנא דחלא. כשאתה נוקב נקב קטן יוצא ריח חזק מאד, כך ביום המעונן מתוך שהחמה מכוסה וחום שלה כבוש נוקבת בכוח דרך נקב העבים. [רבינו אברהם מן ההר].
------
האבות הקדושים ע''ה הם הפרישו מעשר, באברהם ויעקב הדבר בפירוש, וביצחק אמרו ז''ל (בראשית רבה פע''ג) וימצא בשנה ההיא מאה שערים, אומד זה למעשר היה, וכן הביא הר''ם ז''ל הלכות מלכים פ''ט (ה''א) ויצחק הפריש מעשר והוסיף תפלה אחת לפנות היום. פרקי דרבי אליעזר בפרק (ל''ב) [ל''ג] ויזרע יצחק בארץ ההיא, רבי אליעזר אומר כי זרע דגן זרע יצחק חס ושלום אלא לקח את כל מעשר ממונו וזרע צדקה לעניים ולאביונים, כשם שאתה אומר (הושע י' י''ב) זרעו לכם לצדקה, וכל דבר שעשר פתח לו הקב''ה מאה שערים של מיני ברכות שנאמר (בראשית כ''ו י''ב) וימצא בשנה ההיא. ופרק (ל''ו) [ל''ז] אמרינן רצה יעקב לעבור נחל יבוק, אמר ליה המלאך לא כך אמרת (שם כ''ח כ''ב) כל אשר תתן לי עשר אעשרנו לך, לקח כל מקנהו ועשר חמש מאות וחמשים, וכן הבנים בקטן החל ועלה לוי. אבל אין אנו מעשרין לפי שהאבות ז''ל עשרו, אלא מפני שהשם ית' צוה לנו במעשרות בסיני על ידי משה רבינו ע''ה. וכן הענין באבר מן החי לנח או מילה לאברהם וגיד הנשה ליעקב אין אנו הולכין באלו המצות מפניהם, אלא מפני שהם מצות הבורא יתברך על ידי אדוננו משה ע''ה. ואל זה העיקר הגדול העירו רבותינו ז''ל פרק גיד הנשה (חולין ק' ב') באמרם ונוהג בטהורה ואינו נוהג בטמאה, רבי יהודה אומר אף בטמאה, אמר רבי יהודה והלא על בני יעקב נאסר גיד הנשה ועדיין בהמה טמאה מותרת להם, אמרו לו מסיני נאמר אלא שנכתב במקומו, ועוד שבכלל תרי''ג מצות שנאמרו למשה מסיני הם אלו. ופי' דברי ר' יהודה שהאוכל כזית מגיד הנשה של טמאה חייב שתי מלקיות משום בהמה טמאה ומשום ג''ה ולית הלכתא כותיה, וכן הביאו הר''ם ז''ל (פ''ח ממאכלות אסורות ה''א). ועל זה הוא דתמהנא דאמרינן (יומא כ''ח ב') אמר רב ספרא צלותי דאברהם מכי משחרי כותלי, אמר רב יוסף אנן מאברהם ניקום ונגמר, וכדאיתא ריש פרק אמר להם הממונה (שם). ומאי דהדר רבה ואמר תנא גמר מאברהם, כלומר דהתם תכסיס מצוה לחוד. והכא תכסיס מצוה לחוד נמי, לא עקרה. והר''ב הערוך (ערך שחר א') פי' מאברהם ניקום ונגמר, כלום אברהם קיים המצות ועדין לא נתנה תורה ואין לנו ללמוד אלא ממנהג הנביאים כגון דניאל וכיוצא בו, מפני שנהגו הלכה למשה מסיני. [כפתור ופרח לרבינו אשתורי הפרחי פ''א].
------
ולעולם מתפללין תפלת שחרית וקורין בתורה אם הוא יום ספר ומתפללין תפלת מוסף קודם המילה. וביום הכפורים מתפללין תפלת שחרית וקורין בתורה והולכין לבית התינוק ומלין אותו ואחר כך חוזרין לבית הכנסת ומתפללין תפלת המוסף וכן המנהג. ובט' באב יש מקומות נהגו להמתין עד אחר חצי היום משום דקודם לכן חל אבלות. ומילה קיבלו אותה בשמחה כמו התורה דכתיב שש אנכי על אמרתך. ויש מקומות שעושין המילה אחר סדר קדושה כמו בשאר הימים וזה יותר נכון משום דזריזין מקדימין. [ארחות חיים הלכ' מילה סימן א'].
------
כתב הר''מ במז''ל מבואר הוא בתורה שהמילה בזמנה הוא ביום הח' ללידתו. ולעולם אין מלין אלא ביום דכתיב ביום השמיני ביום ולא בלילה. וכל היום כשר למילה ואף על פי כן זריזין מקדימין למצות ומתחילין בתחלת היום. [ארחות חיים הלכ' מילה סימן א'].
------
משום דלא מיכווני. ה''ג המורה ומפרש לא היו זקופות בצמצום לפי שהחומה היתה רחבה מלמטה והולכת ומתקצרת ועולה לפיכך אין חודו של שפת עוביו למעלה מיצל על זקיפת הכותל להסתירו עד שתמשך החמה למערב אבל בכל הספרים כתוב משום דמיכווני ורבינו ברוך זצוק''ל פירש משום דמיכווני טובא כנגד השמש ולא הי' כהן נמוך וגבוה וזה נ''ל לקיים גירסת הספרים. [תוס' רי''ד].
------
אי נמי משום דזקן ויושב בישיבה הוה. פי' והיה חכם גדול בכל דבר ויודע לכוין השעות ברוב חכמתו ואין אדם יכול לכוין כמותו שאין בני העולם חכמי' כמותו. [תוס' רי''ד].
------
וודאי קיים אברהם אבינו כל התורה כלה, וודאי היה מתפלל שלש תפלות ערבית שחרית ומנחה. והא דאמרי' אברהם תקן תפלת שחרית, תקנה לכל העולם ופרסמה לכל משום דנענה בה. ויצחק כמו כן תקן [תפלת המנחה] לכל [משום] דנענה בה, דכתיב ויצא יצחק לשוח בשדה לפנות ערב, וכת' וירא והנה גמלים באים. וכן יעקב [תקן תפלת ערבית משום דנענה בה] דכת' והנה ה' נצב עליו וגו'. והיינו (דאמרי') [דאמור רבנן] באגדתא [פרקי דר''א פכ''ז] כי כשהרג אברהם את המלכים ואמר לו הב''ה אנכי מגן לך פתח ואמר ברוך מגן אברהם, ויצחק על גבי המזבח ששמע [את] המלאך שאמר אל תשלח ידך פתח ואמר ברוך מחיה המתים, ויעקב כשראה את המלאכים עולים ויורדים ושכינה שהיתה עליו והיו מקלסין לפניו פתח ואמר ברוך האל הקדוש. [האשכול — דפוס י%ם, הלכ' תפילה].
------
מתני'. ולמה הוצרכו לכך, שפעם אחת עלה מאור הלבנה ודימו שהאיר מזרח ושחטו את התמיד והוציאוהו לבית השריפה. הורידו כהן גדול לבית הטבילה. זה הכלל היה במקדש, כל המסיך את רגליו טעון טבילה, וכל המטיל מים טעון קידוש ידים ורגלים. ומי מיחלף, והתניא ר' אומ' אינו דומה תימור של לבנה לתימור של חמה, תימור שללבנה מתמר ועולה כמקל, ותימור שלחמה מפצל לכאן ולכאן, תנא דבי ר' ישמע' יום מעונן הוה והיה מפצל לכאן ולכאן. אמ' רב פפא ש''מ יומא דעיבא כולה שמשא הוא, למאי נפקא מינה לכדדרש רבא, דאמ' רבא אשה לא תלוש בחמה ולא בחמי חמה. [פסקי הרי''ד].
------
בין השמשות מן היום ומן הלילה ספק כולו מן היום ספק כולו מן הלילה. זמן עמוד השחר כשתימור החמה עולה מן המזרח ומפצע לכאן ולכאן ומתחיל להאיר זהו עמוד השחר, ונקרא אילת השחר. משיעלה עמוד השחר עד הנץ החמה מהלך אדם בינוני ארבעה מילין, והזמן הזה הוא מן היום הואיל והכתוב תלה היום באור דכתיב ויקרא לאור יום. אבל היום הברור שאין מסתפק ונראה לכל מהנץ החמה כותיקין כמו שיתבאר לפנינו בגזירת האל. [ספר השולחן הלכ' ק''ש שער ראשון].
------
הא דאמר רבא יומא דעיבא כוליה שמשא, ואפילו בדוכתא דלא נפיל שמשא אסור למילש. פי' תחת האויר, וכתב בעל הדברות דליתא. ור''י פסק דהלכתא היא וסמכינן עליה שבה''ל. [האגור סימן תש''ס].
------
זוהמא דשימשא קשה משימשא וסימנך דנא דחלא. פי' העבים שקיבלו חום מן השמש מחממים העולם יותר מן השמש בעצמו כמו חבית של חומץ שקלטה הריח מן החומץ וריחה קשה יותר מן החומץ עצמו. [תוס' רי''ד].
------
@ כ''ט ע''א
הירהור עבירה, שמהרהר אחר העבירה ואינו עושה, קשה לגופו, שמכחישו, יותר מאילו עושה העבירה. ריחא דבשרא, שריח רע שבבשר קשה יותר מאילו (אוכלא) [אוכלו]. שילהי קייטא, סוף ימות החמה בעולם חם יותר מתחילת החמה, לפי שבכל יום מוסיף חום יותר. תנורא שגירא, תנור שנתחמם פעם אחת ביום שוב אין צריך ליתן בו עצים כל כך כבתחילה, דמיעוט עצים יכולין לחממו לפי שעדיין הוא חם ממה שחממוהו קודם לכן, כך ימות החמה בתחילה אין העולם חם כמו שהוא בסוף. אישתא דסיתוא, קדחת של חורף קשה משל קייץ, לפי שבחורף אדם צונן ביותר ואעפ''כ מחממתו שיש בה כוח לחממו (הוא), אבל בקייץ כשאדם חם יכולה [היא] לחממו (היא) ואינה קשה כל כך דבלאו הכי הוא חם. תנורא קרירא, דקשה הוא להסיקו יותר מאותו שהוסק כבר כדפרש'. מיגמר בעתיקא, קשה לאדם לחזור וללמוד מה ששכח, יותר מאילו [ש]לא למדו מעולם. טינא בר טינא, טינא ישן שנתייבש ונפרך קשה לחזור ולגבלו יותר מאילו מגבלו מחדש. מאי טע' דר', דאמ' לעיל דתימור של חמה מפצע לכן ולכן. למנצח על איילת וגו', בההוא מזמור כת' אלי אלי למה עזבתני, ואותו מקרא אמרה אסתר כדגמרי' במסכת מגילה [ט''ו ע''ב]. כל שעה ושעה, כדגמ' במגילה [י''ג ע''א] כשהיה רוצה לטעום טעם בתולה טועם [וכול'], ומפיק ליה מהאי קרא ויאהב המלך את אסתר מכל הנשים דהיינו טעם בעולה. והאיכא חנוכה, דהוה בתר נס הפורים. ניתנה ליכתב קאמרי', דהכי קאמ' אף אסתר סוף כל הניסים שניתנו ליכתב. חנוכה לא ניתנה ליכתב מוקים ליה מהאי קרא איילת השחר כדר' בנימן בר יפת וכול'. שחר, כמ' (שוחרית) [שוחרים] מתפללין. אימת, קמיירי מתני'. מאור הלבנה מי איכא, סמוך [לעלות] השחר אלא [מ]מחצית החודש ואילך. הכי קאמ' וביום הכיפורים כדאמ' ברק וכול', כדאמ' לעיל בפירקא קמא דבשחרית טובל. לא זו בלבד אמרו, דנפסל בלילה, וכל שכן חטאת העוף דראויה להיכל לכהני, ועולת העוף סלקה כולה לגבוה. שנמלקה בלילה, שנקמצה בלילה. בשלמ' עולת העוף, דתצא לבית השריפה. מאי דהוה הוה, כלומ' דלית לה תקנתא דאין יכול להחיותו. [פירוש רבינו אליקים].
------
הרהור עבירה קשה מעבירה. פי' יותר מתאוה אדם על העבירה כשמהרהר עלי' מעבירה עצמה כשהעבירה לפניו ועוסק בה וסימנך ריחא דבשרא כשאדם מריח הצלי יותר אדם מתאוה לריחו ממה שהי' מתאוה אם הי' הבשר לפניו. [תוס' רי''ד].
------
ומהן חמשה דברים העושה אותם ימשך אחריהם תמיד, והן (בלבו) [כולן] דעות רעות עד מאד, ואלו הן רכילות ולשון הרע ובעל חימה ובעל מחשבה רעה והמתחבר לרשע מפני שהוא למד ממעשיו והם נרשמים בלבבו, הוא שאמר שלמה רועה כסילים ירוע. וכבר בארנו בהלכות דעות דברים שצריך לכל אדם לנהוג בהן תמיד, קל וחומר לבעל תשובה. כל אלו הדברים וכיוצא בהם, אע''פ שמעכבין את התשובה אין מונעין את התשובה, אלא אם עשה אדם תשובה מהם הרי זה בעל תשובה ויש לו חלק לעולם הבא. [הבתים — שערי תשובה שער רביעי].
------
הרהור עבירה קשה מעבירה. פירש רבינו שלמה תאות נשים קשה להכחיש את בשרו מגופו של מעשה ע''כ. והעיקר, קשה לפי שהרהור בא מכוח המתעורר, והוא קרוב לשבש השגה, גדולה מהעבירה [המעוררת הכוח] המרגיש שאינו כוח זך ודק כמתעורר. [רבינו אברהם מן ההר].
------
ויש לכל אדם להזהר מכל הרהורי עבירה שהרהורי עבירה קשין מעבירה פר''ש שלא להצטרך הסליחה אמרו כן אלא הוא כקצת אותן דברים שמעכבין את התשובה שיש מהם שמצד קלות הענין יקל עליו ולא יתעורר לתשובה ואף זה הוא מאותו המין אבל העבירה עצמה כשעשאה יבוש עליה ויתעורר לשוב ויתחרט וזה שהורה הלשון כשלא אמר אלא קשין כלומר קשה לפרוש ממנו. והר''ם אמר בענין אחר והוא מחשבה באה מצד הנפש ועשיית העבירה באה מצד החומר ואינו דומה חטא בא מצד הנפש שמחטיא החלק הנכבד לחטא שבא מצד החומר שמחטיא החלק הפחות שבחלקיו. [ארחות חיים ענינים אחרים מתשובה סימן כ''ה].
------
שילהי קייטא — עיין בע' שגר. [הערוך ערך שלהי]. שילהי קייטא קשי מקייטא, וסימנך תנורא שגירא — ''ובערו והשיקו בנשק'' (יחזקאל ל''ט, ט') תרג' ויהון שגרין ומסתוברין, פירוש שלהי קייטא, אחרית הקייץ כלומר העולם כולו חם ואם תוסיף עכשיו מעט חמות — שורף. [הערוך ערך שגר]. אשתא דסיתוא קשה מדקיטא, וסמנך תנורא קרירא — פי' החמות של סתיו אלולי שהוא חזקה לא היה מתגברת על הקרירה שיש בעולם כמו התנור הצונן אלולי שהבעירוהו בעצים הרבה ואש חזקה אינו מתחמם. [הערוך ערך אשגא]. מיגמר מעתיקא קשי מחדתא, וסימניך טינא בר טינא — ''רפש וטיט'' (ישעיה נ''ז, כ') תרגומו סין וטין. ''יגאלהו חשך וצלמות'' (איוב ג', ה') תר''י יטנוניה. [הערוך ערך טןגב]. מה אילה זו קרניה מפוצלות לכאן ולכאן — כך שחר מפצע לכאן ולכאן — פי' מפצע כמו מפצל. [הערוך ערך פצעגב].
------
וסימניך תנורא קרירא. [תרגום מערבית. פ' התנור הקר לא יחממנו אלא העצים המרובים וכן הגופות הקרים לא יחממום אלא החום הקשה ויורה זה על קושי החמימות]. מגמר בעתיקא קשי מחדתא. [תרגום מערבית. פ' האדם קל עליו ללמוד את אשר לא ידעהו יותר מללמוד מה שכבר ידעהו ושוב שכחו. ומשל לזה העפר אם לא היה טיט נקל ללושו טיט אך טיט שיבש יקשה ללושו טיט]. למה נמשלה אסתר באילת. פ' שהמזמור הזה שיש בו אלי אלי למה עזבתני נתנבא אותו דוד ואמ' אותו על לשונה. [פירוש קדמון].
------
ואחר קריאת המגילה מברך אשרי, ואינו אומר יענך ה' ביום צרה. ואומר סדר קדושה. ומחזיר ספר תורה למקומו. ונהגו לומר כשמחזירין אותו שיר המעלות לדוד לולי ה' (תהלים קכ''ד) מפני שמדבר מענין מה שרצה המן לעשות לנו, ואומר יהללו וגו', ואומר קדיש תתקבל, ואומר למנצח על אילת השחר (תהלים כ''ב) שמדבר מענין אסתר, כדאמרינן ב(מגילה) [יומא] (כ''ט ע''א) למה נמשלה אסתר לאילת, מפני שרחמה צר כאילה וכו', וגם יש בו רמז לשם המן, שנאמר הצילה מחרב נפשי מיד כלב יחידתי, ראשי תיבות המן מכי, ואומר קדיש יהא שלמא רבה. [אבודרהם תפילת פורים].
------
הניחא למ''ד. פלוגתא במסכת מגילה [אם] מגלת [אסתר] מטמא את הידים [איכא מ''ד מטמא] ואיכא מאן דאמר התם [דאינה] מטמא דלאו ספר היא. [רבינו אברהם מן ההר].
------
[שחטו את התמיד] אימת, אילימא בשאר ימות השנה לא סגיא דלאו כהן גדול. פי' דקס''ד דהאי דתני הורידו כהן גדול לבית הטבילה לבתר האי מעשה קאי. אלא ביום הכיפורים, אור הלבנה אור הלבנה מי איכא. פי' שבעשור לחודש אין הלבנה מן המזרח בלילה אלא ביום, ודבר זה לא ימצא אלא בסוף החודש בב' וג' ימים. הכי קאמ', ביום הכיפורים כי אמ' ברקאי אז הורידו כהן גדול לבית הטבילה. פי' המעשה היה בשאר ימות השנה, וסיפא דהורידו כהן גדול לאו אהאי מעשה קאי אלא מילתא באנפי נפשה היא. בשלמ' רגליו משום ניצוצות, אלא ידיו מאי טע', אמ' רב אשי זאת אומרת מצוה לשפשף, מסייע ליה לר' אמי דאמ' ר' אמי אסור לאדם שיצא בניצוצות שעל גבי רגליו מפני שנראה ככרות שפכה, ומוציא לעז על בניו שהן ממזרים. [פסקי הרי''ד].
------
מתני' שחטו את התמיד. וביום הכפורים מאור הלבנה מי איכא. פ' כי לא תעלה הלבנה מן המזרח באחרית הלילה אלא בסוף החדש. [פירוש קדמון].
------
וביוה''כ כי אמר ברק ברקאי הורידו כהן גדול לבית הטבילה. פי' לא הי' מתחיל כה''ג לעבוד ביוה''כ אלא משחיטת התמיד ואילך אבל הרמת הדשן וסידור המערכה ושני גזרי עצים ודישון מזבח הפנימי והמנורה היו נעשין בכהן הדיוט. [תוס' רי''ד].
------
אלא קומץ ניהדרי' ונהדר וניקמצי' ביממא הוא תני לה והוא אמר לה כלי שרת מקדשין שלא בזמנן. קשיא לי טובא דמהכא משמע דוקא מפני ששם הקומץ בכלי שרת קדש ליפסול ואינו יכול להחזירו לטבלו ולחזור ולקמוץ ביום אבל אם לא שם הקומץ בכלי שרת יכול להחזירו לטבלו ולחזור ולקמוץ ביום והא פלוגתא דרבנן ובן בתירא היא בפ''ק דמנחות דתנן התם אחד מנחת חוטא ואחד כל המנחות שקמצן זר אונן טבול יום מחוסר בגדים ומחוסר כיפורים ושלא רחוץ ידים ורגלים ערל טמא יושב עומד ע''ג כלים וע''ג בהמה וע''ג רגלי חבירו פסל קמץ בשמאל פסל בן בתירא אומר יחזיר ויחזור ויקמוץ בימין ואמרי' בגמרא דכי היכי דמכשר בן בתירא בשמאל הכי מכשר נמי בכל הפסולין ודוקא בן בתירא מכשיר בחזרה אבל רבנן פוסלין לעולם ולא איפשר בחזרה וא''כ היאך מקשה ניהדרי' וניהדר וניקמצי' ושביק רבנן ומקשה מבן בתירא. [תוס' רי''ד].
------
@ כ''ט ע''ב
ליהדריה, לקומץ בתוך המנחה. וליהדר וליקמציה וכול', ואמאי תצא לבית השריפה. כלי שרת וכול', שכך היה עושה שהיה קומץ ונותן לתוך כלי אחד ואותו כלי מקדש את הקומץ אע''פ שקמצה שלא בזמנה להך מילתא מקדש ליה, ותו לא מצי למיהדר ביה ולאהדורי לעשרון ומיקמציה כמעיקרא אלא פסולה היא. כל הקרב ביום, כגון נדרים ונדבות ושאר קרבנות. כל הקרב בלילה, כגון שמן לנירות, שזו (הוא) [היא] שכשירה מערב ועד בקר. קרב בין ביום ובין בלילה, איברים ופדרים שהתחלתן ביום והשלמתן בלילה. וקתני מיהת, קדש ביום ביום אין בלילה לא אלמא דבר הרגיל ליקרב ביום אם קרב בלילה אין כלי מקדשו. ת' דיל', הא דקאמ' קדוש ביום ובלילה לא ליקרב הוא דאינו קדוש, אבל (קודש) [קדוש] הוא ליפסל דלא מצי למיהדר ולמיקמציה כמעיקרא דפסולה היא כדאמרי'. סידר את הלחם ואת הבזיכין, באחד בשבת שהיה לו לסדר בשבת שעברה והקטיר את הבזיכין בשבת (בשבת) הבאה ראשונה הקטיר אותן בזיכין שסידר באחד בשבת פסולה שפסל הלחם, הואיל ושלא בזמנו סידרו והקטיר את הבזיכין קודם לזמנו, שזמן הבזיכין משבת לשבת דהיינו ח' ימים ואילו לא שהו אלא (מאחר שבת) [מאחד בשבת] לשבת. כיצד יעשה, שלא ליפסל הלחם. יניחנו לשבת הבאה, שנייה, שלא יקטירם דהוי כמאן דסדריה האידנא בהא שבתא מיצעתא. שאפי' הוא על השלחן ימים רבים, כלומ' יותר משמונה ימים אינה פסולה, ובלבד שלא יהא פחות. ואמאי אין בכך כלום. תיקדוש, השלחן את הבזיכין ואת הלחם שלא בזמנן ותיפסול כיון דאמרת דכלי שרת מקדשין שלא בזמנן, אלא ודאי אין מקדשין שלא בזמנן אפי' ליפסל. ואבוה דר' אבין נמי מתניתא קאמ', בתימ', דברייתא היא דקתני לעיל דמקדשין שלא בזמנן והיכי ברייתא. ת' קסבר לילה אין מחוסר זמן, שהלילה הולך אחר היום ודמו כיומא אריכא וחד זמן נינהו, ולהכי כלי שרת מקדשין לקומץ שנקמץ בלילה ובזמנו נקמץ, אבל ליקרב לא מקדש אבל קדש ליפסל מש' דכת' ביום צוותו. יום מחוסר זמן, (ד)גבי לחם הפנים כיון דאין בשבת עד לשבת הויין קודם זמנו והויין מחוסרי זמן והילכ' אין השולחן מקדשן עד (בשבת) [השבת] שהוא זמנו, וכי מטי לשבת יניחם עד שבת אחרת כדינם, ואע''ג דהוו להו השתא ט''ו ימים על השולחן לית לן בה שאפי' היא על השולחן וכול', וקמהדר הואיל דאמרת דלילה אין מחוסר זמן כי מטי בי שמשי בליל שבת ראשון תיקדוש להו שולחן הואיל ולאחר זמן סידורן על השולחן ותיפסול מש' דדינם לסדר ביום ותיקדוש ליפסל מאמש, דהא אמרת דכל שזמנו ביום זמנו נמי בלילה. ת' אמ' רבינא שקדם וסילקן, מעל השולחן מבעוד יום וחזר וסידרן לאחר השבת. שלא כמצוותו, באחד בשבת. נעשה כמי שסידרו הקוף, דדמי כמי שאינו סדור והיל' לא קדשי כלום עד שבת, [ד]למה שהן סדורין ועומדין בליל שבת לא חשיב סידור הואיל וסידרן שלא בזמנן קודם לכן דהיום מחוסר זמן, אבל גבי קומץ נתנו בזמנו בכלי דלילה אין מחוסר זמן ולהכי קדוש ליפסל מש' דכת' (ביום) ביום צוותו, להכי נקט קוף לפי שכל מה שעושין עושה כמו כן. כל המסיך את רגליו, שנפנה לגדולים. האי זה הכלל נקט מש' כהן גדול שהיה טובל שחרית ביום הכיפורים כשהאיר היום לפי שהסיך רגליו, ומיכאן ואילך אזיל ומפרש סדר עבודת היום. המיטיל מים, לקטנים. בשלמ' רגלים, כלומ' בתר מי קטנים בעי קדושי רגליו. מש' ניצוצות, שהיו מנתזין עליהם. אלא ידים מאי טע', בעי קידוש. [פירוש רבינו אליקים].
------
מקדשין שלא בזמנן. פ' וכיון שנעשה הסלת בכלי שרת נקדש וכיון שקמץ בלילה נפסל. כל הקרב ביום קדש ביום ביום אין בלילה לא. פ' וקשיא לאבוה דר' אבון שפירש המתניתא דתני לה וקאמ' עלה כלי שרת מקדשין שלא בזמנן ואלו היו הכלי שרת מקדשין שלא בזמנן כדפריש אבוה דר' אבון הוה ליה הקרב ביום קדוש בין ביום ובין בלילה. והקטיר את הבזיכין בשבת. פ' סידור הבזיכין בשבת והקטירן לשבת הבאה. יניחם לשבת הבאה. פ' השבת השלישית עד ישארו מסודרין על השלחן מיום השבת ליום השבת. אמאי נקדוש ונפסול. פ' אם כלי שרת מקדשין שלא בזמנן יקדשו הבזיכין מיום שהניחן על השלחן שלא בזמנן ויפסלו. קסבר לילה אין מחוסר זמן. פ' טעם התנא ששנה הבריתא שאמרה אבוה דר' אבהו זולתי הטעם שאמרו אבוה דר' אבהו כי הטעם התנא שהלילה אינו מחוסר זמן ולפי' כל דבר שקרב בלילה נקדש או ליקרב אם דרכו ליקרב בלילה או ליפסל אם דרכו ליקרב ביום. ואבוה דר' אבהו סבר כי טעמו מפני שכלי שרת מקדשין שלא בזמנן ולאו כדסבירא ליה הוא. [פירוש קדמון].
------
רבי' שמואל. ולי נראה דלא גרסי' פסולה דהא מסקנא דשמעתא לא חשיב סידור יום ראשון סידור אלא כמי שסידרו הקוף וכמונח (בקופה) [בקופסא] דמי. ולמה יפסל הלחם בהקטרת הבזיכים והלא לא קדש השלחן ללחם כלל אלא אם כן פירקו בשבת הבאה ויחזור ויסדרנו. והכי מוכח נמי מדקתני כיצד יעשה. אלמא יש תקנה בדבר. וה''ג בפר''ח מתיב ר' זירא סידר את הלחם ואת הבזיכין אחר השבת והקטיר את הבזיכין (אחד) בשבת כיצד יעשה יניחנו וכו'. ורבותא הוא דנקט אע''ג דהקטיר את הבזיכין בשבת כמו שרגילין לעשות יביא בזיכין אחרים ויסדר על הלחם. [ספר הישר לר''ת — חידושים סימן תשע''ב].
------
נמי מתניתא קאמר. בלאו אבוה דר' אבין צריכין אנו ליישב ולתרץ שתי הברייתות. לילה לאו מחוסר זמן. כלומר דבר שזמנו מחר אם עשאו בלילה לא קרינן ביה מחוסר זמן, הואיל והיה ראוי ליקדש מחר בכלי שרת מקדש אותו בלילה ונפסלה. אבל מחוסר זמן הוא כשאין זמנו מחר. ומשום ניצוצות. של מי רגלים הניתזין ברגליו כשמשתין. אלא ידים מאי טעמא. צריכין קידוש, מאי עביד בהו שיצטרך [קידוש אחר] שהשתין. [רבינו אברהם מן ההר].
------
נעשה כמי שסדרו הקוף — מין חיה פירוש בלעז שימיא. [הערוך ערך קףגיד].
------
נשאלתי דע לך אדוני מורי ר' אליעזר ב''ר יואל הלוי, כי הגט אשר הובא מקולוניא, גוי הביאו אלי אשר על החתום וכתוב עליו שמינו (אותו) [אותי] שליח למוסרו לה. ובדקתי בהלכות דרב יהודאי וכתוב בהן (גבי ראיותיו גיטין) [גוי דאייתי גיטא] וכריך ויהיב במנא בדיעבד כשר ולכתחילה לא. לכן לא ידענו לעשות. וגם לא נכתב בגט מקום לידתה כי אם (דידה) [דירה]. ועל שני דברים אלו תשיבני דעתך הנקייה ונדעה מה נעשה. ושלום לאוהבי תורתו. ואל ידיחני אדוני על רבותיי אשר אתנו כי תאבתי דעתך לדעת הן או לאו. ושלום ברוך ב''ר שמואל. זאת תשובתי. פלייטון נודף ריח ניחוח, שלח אל החוח, אהבתי לקוח, נידוש בעפר תיחוח, הולך שחוח, איך יקרא פקח קוח, ביד אלופי הגבורה והכח, החרש והמסגר, אונד סוגר עוקר ומתגבר, מה למעיין נובע מקור נשחת. מקור מים חיים מורי הרב ר' ברוך. אמנם כן כתוב בהלכות גדולות, ובפנים אחרות כתוב לי בשאר תשובות בשם רב חנינא גאון. וזהו תורף דבריו, (דהכא) [דרבנן דהשתא] אמרי דגוי דאייתי גיטא וכריך ויהיב במנא בדיעבד כשר כדתניא [גיטין י' ע''ב] ר' שמעון אומר אף אלו כשרין. אבל לא לכתחילה משום דנכרי לאו בן ברית הוא ורב חנינ' אמר אפילו בדיעבד פסול ומפקי מינה אפילו לא ידע גוי בגיטא כגון דרמו במנא ואמטייה לישראל וההוא ישראל יהיב במנא בעידי ישראל ודברי ר' שמעון בחרש שוטה וקטן דאינון בני ברית, אבל גוי פסול (ועתיד) [וצריך] להחזיר את הגט לבעל ויתננו לשליח כשר. זהו יסוד דבריו. ובתשובת רש''י כתוב במעשה באחד שרצה לשלוח גט לאשתו על ידי גוי או לעשותו קבלן, ואומר ר' דלא מהני אלא א''כ אומר לו לישראל לך קבל לי גיטי או לך אמור לפלוני לקבל לי גיטי והוא השיב לה בידי ישראל אני אקבל דלא סמכינן אדייתקי בדאורייתא וגוי פסול לכך כדתנן חוץ מחרש שוטה וקטן ונכרי הלכך אין גיטה גט אלא א''כ אומר לה קבל דסמכי' עלה. וזה (אינו) [איני] יודע אם רש''י רוצה לומר היכא דהוה הגוי ממש שליח ליתן הגט מידו ליד האשה או אפילו להוליכו לישראל שלוח'. לא שאני כדיי לסתור דבריהם ולא לסמוך עלי אכן אשר עם לבבי אכתוב. כי אלו [לא] נתנו טעם לדבריהם הייתי אומר אין משיבין את הארי, (אכך) [אכן] מתוך טעמם היא תשובתם, כי אמר הגאון דדברי ר' שמעון לא קאי אלא אחש''ו, והא ליתה דאחותמיהן גוים קאי בהדי'. ותו דאמרינן לעיל מינה (ט' ב') והא ערכאות של גוים פסולין דאורייתא היא וכו' ועוד מדקתני סיפא ר' שמעון וכו', אלמא דאגוי קאי. והילכתא כר' שמעון וכר' אלעזר, דבשמות מובהקין הוא דפליגי רבנן ור' שמעון דפסלי רבנן לכתחילה משום דחיישי' דלמא סמכינן אחתימה והוה ליה כמזוייף מתוכו. ור' שמעון מכשיר לכתחילה כיון דמובהקין הן. אבל הכא דחתימי ישראל וימסור לה ישראל כשר לכ''ע כיון דגוי אינו שליח למוסרו. ובהלכ' קמייתא דגיטין מוכיח דר' אלעזר מכשיר לכתחילה בעדי מסירה. והאי גוי המוליך לידי ישראל עדיף מחותמייהו גוים אלף ידות לפי ענייותי. והא דתנן (כ''ג א') הכל כשרין להביא וכו' חוץ וכו', פירוש להביא ולמסור קא' כמו כל הבאת גיטין. וכיון דהכי פי' נלמד משם דהבאת גוי לידי ישראל שרי לכתחילה כדאמרינן גבי הכל כשרין (להביא) [לכתוב] את הגט וכו' (כ''ג א') וקתני נכרי פסול וכו' עד והדר אמר רב נחמן לאו מילתא היא דאמרי' דקא פסיל לנכרי לעניין הבאה, מכלל דלעניין כתיבה כשר. אלמא דתנן תנן ודלא תנן כשר. ואין לדחות משום דכתיבה תנן כמו בהבאה ושינה בהבאה מבכתיבה, דאדרבה טפי הוי לן למימר דתניא סיפא לגלויי ארישא. ולא פסלינן כתיבת נכרי אלא לר' אלעזר אבל לר' מאיר כשר, מכתיבת דנכרי לר' מאיר נלמד אהולכה דגוי היכא דלא ידע בטיב הגט כלל לר' אלעזר מכשיר לכתחילה דכי היכי דסמיך ר' מאיר אחתימה אפילו מצא באישפה (שם), (אפ''ה) [הכי] נמי סמיך ר' אלעזר אמסירה וכ''ש היכא דאיכא חתימי נמי. ולא דמי לטלי גיטך מעל גבי קרקע דהתם טעמא אחרינא הוא. ויש (לדחות) [לדמות] זה דההוא דפרק התקבל (ס''ג א') קטנה שאמרה התקבל לי גיטי אינו גט עד שיגיע גט לידה. ופריך והא (אינו) [אין] קטן עושה שליח וכו' עד מימר אמר תתגרש כל היכא דמיגרשה. ואפילו לפום דחייתא דהתם אדם יודע שאין שליחות לקטן וגמר ונתן לשם הולכה דידיה ולא טעי, הכא נמי אדם יודע שאין שליחות לגוי ולא (טעמא) [טעי] וכל שכן הכא שפיר' שמינה לישראל. ותו ראייה אחריתי. דתנן בבכל מערבין (ל''א ב') השולח את עירובו ביד חרש שוטה וקטן או מי שאינו מודה בעירוב אינו עירוב. ואם אמר [ל]אחד לקבלו הימנו הרי זה עירוב. רק שיעשה שליחותו כדאוקימ' (שם) בעומד ורואהו. אלמא אע''ג דליתיה בשליחות דעירוב, כשר להגיעו ליד (אחד) [אחר]. ואפילו בעירובי תחומין אוקימנ' לה בגמרא, ותני ר' חייא לוקין על עירובי תחומין דבר תורה בפ''ק דעירובין בסופו (י''ז ב'). ואע''ג דההיא דר' חייא היא מגומגמ' מכל מקום ראייה היא ונלמד דכשר גבי גט נמי. ואני זנב לאריות ואתם עשו כמו שנראה לכם האמת כי מימיכם אני שותה. כיוצא בדבר ראיתי בכתב אחד, בסקירה אחת, דמצרכינן גט בקידושין פסולין דאורייתא בלא יציאת קול. מי ישמע לזאת. אמנם יכולים להחמיר כפי חפצם הגאונים. ומעשים בכל יום ששולחים קידושין על ידי גוים ליד ישראל. וקידושי' (בגט) [כגט]. וחלילה להוציא לעז על כולם. ועל פי רבותי' ניהגו. כלל הדבר נ''ל כשר לכתחילה. ותו ראייה, דגרסינן בשילהי מסכת מעילה (כ''א א') שילח ביד חש''ו אם עשו שליחותם בעל הבית מעל. ופרכינן והא לאו בני שליחות נינהו וכו'. עד ר' יוחנן אמר כאותה ששנינו נתנו על גבי הקוף והוליכו הרי זה עירוב, פירוש וכגון דאמר לאחד לקבל, כי היכי דלא תקשי ההוא דעירובין, וכגון שעומד ורואהו, וכיון דאתעביד שליחות הוי עירוב, הכי נמי לגבי מעילה כגון ששלח ביד חרש שוטה וקטן ואמר לאחד לקבל מידו, (והילכת') [והילכך] בעל הבית מעל דאורייתא. ולא כמו שפירשו רבותיי דמעילה דרבנן משום קשיא דבריש פרק הנהנה (מעילה י''ח ב') גמרינן חט חט מתרומה גם לשליחות חש''ו שתרמו אין תרומתן תרומה. דשגגה היא, דבתרומה נמי אם שלח חש''ו לאמור לגדול שיתרום הוי תרומה (דאי עבד) [דאתעביד] שליחות. במעילה נשנית הברייתא בקצרה מבערובין. כי ההיא דהניתזין והניצפין אינן בכי יותן בפ''ק דשבת (י''ב א'). וגבי קשרה בדבר המעמידה [שם ק''א ע''ב]. וכן בע''ז (ע' א') דר' אלעזר ספק ביאה טהור. וכן הרבה ברייתות ומשניות קטועות. ובמנחות פרק שתי הלחם (ק' ב') ובסדר יומא פ''ג (כ''ט ב') אמרינן כיון שסדרו [שלא כמצותו נעשה כמי שסדרו] הקוף [ו]לא מיפסיל רק שיחזור הכהן ויסדרנו. מעשה הקוף אינו כלום. הכי נמי כשר רק שיגמור הדבר בגדול. וא''ת היינו משום שמ(ת)פרק וחוזר וסודרו, כדאמ' בפרק בראשונה (יומא כ''ז ב') א''ר יוחנן זר שסידר את המערכה חייב ומסקינן דזר מפרקה וכהן חוזר וסודרה, וכדאמ' נמי בריש גיטין (ה' ב') ויחזור ויתנו לה ויאמר לה בפני נכתב ובפני נחתם. ולא דמי דהתם סידור דלא בזמנו לא הוי סידור כלל והילכך צריך לחזור ולסדר ואי איפשר סידור בלא פירוק, וכן בתר נתינת גט לא מהני בפני נכתב, הילכך יש לנו לומר ויחזור ויתנו לה ויאמר, דאי איפשר בלא סידור ואמירה. אבל הכא כי מדלית שליחות דגוי מהכא מתקיים השליחות בישראל הנותן גט לידה ואין צריך להחזירו לבעל. ועוד אומר אני שכל הילוך דגט דמקום שאפשר שילך הבעל אצלה או היא אצלו, אלא לא מתקרי דהילוך לפסול דאי איפשר לסלק דבר זה מליתנו לידה או ליד שלוחה. כדאמרינן בסוף פ''ק דזבחים (ט''ו ב') ר' אליעזר אומר מקום שצריך להלוך מחשבה פוסלת, פירוש דזה נקרא הילוך וכו' עד הא חזר והכניסו (ו)הילוך שצריך להלך, פירוש משום דצריך לאמטויי שאי איפשר להקריב ברחוק מן המזבח וגם המזבח אי איפשר לעקור ממקומו דהכל בכתב ה', ולית ליה רצפה מקודשת. הילכך הוי ליה הילוך לפסול ור' אליעזר ורבנן דמתני' דהתם בחדא שיטת' ופליגי אדר' שמעון דאיהו מיקל ומכשיר בהולכה רבתי. מכל מקום שמעינן מהתם [דאי] לא צריך לאמטויי לכולי עלמא כשר דלא הוי הילוך. וכל מקום שהגט שם יכולין לילך שם הבעל והאשה. אפילו אם החזיק השליח בדרך היו הולכין בכל מקום שהוא, [מה שאין] כן במזבח הילכך לא הוי הילוך וכשר. אבל כשהגוי נותן לאשה דמי להולכה זוטרתי כולי עלמא לא פליגי דלא פסל היינו משום דאין נקרא הולכה כלל אבל גט וכתב ונתן והכתיבה הוא העיקר. ובפרק אין בין המודר (ל''ה ב') לא איפשיטא אי כהנים שלוחי דידן נינהו אי שלוחי דרחמנא. ובעי למיפשט (שם ל''ו א') מפיגול, ודחינן אפילו אי שלוחי דידן נינהו שאני התם דכתיב לא יחשב מכל מקום. ורואה אני שהדברים קל וחומר, (אי במקום שסח מיד) [מה במקום שהחמיר] דכתיב לא יחשב מכל מקום, דבר שליחות הוא, לא הוי הילוך הדר הילוך אלא בהילוך שצריך להלך, אע''פ שהילוך מד' עבודות הוא [ו]לא מיפסל, קל וחומר בגוי דדמי לקוף דלא הוי הילוך ליפסול כיון דאינו צריך. והא דאמרינן (זבחים ט''ו א') הוליכו זר והחזירו [כהן] וכו', דהיינו בהילוך שצריך להלך. תדע דגרע גבי זר, דפליגי אי איפשר לתקוני או 
לאו, וגבי כמי שסדרו הקוף (מנחות ק' ב' יומא כ''ט ב') 
כולי עלמא מודו דאיפשר לתקוניה דמתני' דסדר הלחם במנחות משנינן לה. ור' יוחנן דאמר (יומא כ''ז ב') זר שסידר המערכה פורקה וחוזר וסודרה סבירא ליה כמאן דאמר איפשר לתקונ'. ואי קשיא הא סבירא ליה לר' יוחנן גופיה בפ''ק דזבחים (שם) אי איפשר לתקוני, יש לומר דהדר ביה משום דהא איתותב (שם). ומיהו גבי מנחה שנקמצה בלילה במנחות (ק' א') ובסדר יומא (כ''ט א') דאמ' תצא לבית השריפה, אי איפשר לתקוניה כדמפרשי' התם דכלי שרת מקדשין שלא בזמנו. אבל בזה (ש)אני מסופק. גט כעובדא דידכו, הלא אתה אפילו קן קולמוסא (גיטין ו' א') לא שמעת ואיך תאמר בפני נכתב ובפני נחתם. וגרע מההוא בעלייה וכו' (שם) וגם שליח ב''ד אני (שם כ''ט ב') אינך יכול לומר. ולא דמי לדתנן (שם ט' א') המביא גט ואינו יכול לומר וכו' אם יש וכו'. ופשיטא. ומטעם זה לא דיברו ההלכות גדולות. ולכתחילה איך נסמוך אקיום עדים בלא נכתב בפני ונחתם. ושמא יש לומר כיון דהילכתא כרבא כדפסק רבינו האלפסי, סמכינן אקיום חותמות נמי לכתחילה היכא דאינו יכול. ושלום אבי העזרי. [ראבי''ה סימן תתקכ''ב].
------
בשלמא רגליו משום ניצוצות דאסור לאדם שיצא בניצוצות שעל רגליו, זאת אומרת [ל' ע''א] מצוה לשפשף. פירשו בתוס' מהכא חזינא המטיל מים בתוך הסעודה ולא שיפשף ניצוצות שעל גבי רגליו ולא נגע בטינוף אינו צריך ליטול ידיו ואפי' נכנס לאכול, שיפשף נוטל ואינו מברך על נטילת ידים. [האגודה].
------
@ ל' ע''א
מצוה לשפשף, לקנח רגליו מן המים ואיידי דמקנח להו אי איפשר [ד]לא נגע בהו [ב]ידיה, ולהכי בעי קידוש ידים ורגלים. ומסייע ליה, הא דקתני דטעון קידוש מש' ניצוצות לר' אמי וכול'. ככרות שפכה, לפי שכרות שפכה אינו יכול לקנח לקילור בשעה שהוא משתין, לפי שקרום שבין השתן לזרע ניקב ונכרת ומעורבין יחד, וזה סימן אחד של מי שאין מזריע כדאמ' במסכת יבמות [ע''ה ע''ב]. צואה במקומה, במקום נקב של אדם אסור לו לאותו אדם לקרות קרית שמע. למלאכי השרת, שאין דרכן ליפנות. יושב ונראית, כלומ' כשהוא יושב נראית. או ידיו בבית הכסא, כלומ' שידיו מלוכלכות. מותר לקרות קרית שמע, והתם בצואה במקומה אמאי אסור לקרות. ת' במקומה נפיש, ולהכי צואה במקומה אסור לקרות ושלא במקומה מותר. הלכה בסעודה, כלומ' כך היא הלכה, כשאדם יושב בסעודה אם יוצא להשתין מים וכול'. והפליג, ששהא שם והסיח דעתו מן הסעודה צריך ליטול שתי ידיו מש' דידים עסקניות הן. ואל יטול מבחוץ, שלא במקום הסעודה מש' דלא חזו ליה בני הסעודה וחשדי ליה דלא נטל. ומחזיר מפה על האורחין, שיהא שואל להם מי רוצה ליטול ידיו כדי להראותם שהוא נוטל ידיו. לא אמרן, דאינו נוטל מבחוץ ומחזיר וכול' אלא כשהן יושבין לאכול נוטל וכול'. דאנינא דעתיה, למיכל בלא נטילת ידים. אנא אפי' לשתות, לא צריכנא ליטול מבפנים [ד]מידע וכול'. [פירוש רבינו אליקים].
------
פרק כל היד בתחלתו [י''ג ע''א] גופא אמר ר' אליעזר כל האוחז באמה ומשתין כאלו מביא מבול לעולם אמרו לו לר''א והלא ניצוצות נתזין על רגליו ונראה ככרות שפכה ונמצא מוציא לעז על בניו שהם ממזרים אמר להם מוטב שיוציא לעז על בניו ואל יעשה עצמו רשע לפני המקום תניא אידך אמר ר''א לחכמים אפשר שיעמוד על מקום גבוה וישתין או שישתין בעפר תיחוח ולא יעשה עצמו שעה אחת רשע לפני המקום וכו' עד וכל כך למה מפני שמוציא ש''ז לבטלה דאמר ר' יוחנן כל המוציא ש''ז לבטלה [חייב מיתה] שנאמר וירע בעיני ה' אשר עשה וימת גם אותו ואמר ס''פ ארבעה אחין ביבמות [ד' ל''ד, ע''ב] שהי' דש מבפנים וזורה מבחוץ. מיהו נראה בעיני דהלכה ככל הני לישני דמתריצנא אליבא דשמואל דאמר לי' לרב יהודה שיננא אחוז באמה והשתן לחוץ דכל היכא דבעית אוחז באמה ומשתין כגון ביעתותא דליליא ופרשב''ם זצ''ל דמתייר' שלא יפול אי נמי אדם שיצא לחוץ בלילה יחידי שהוא מתיירא אי נמי נראה בעיני אפי' ביום אם הוא בהול מאוד שממהר להשיג חבריו בדרך או כל כי האי גוונא א''נ ביעתותא דרביה או ביעתותא דאבוה או ביעתותא דרבים הכל כמו שאדם משער עצמו שברור לו שלא יהרהר כל כי האי גוונא אוחז באמה ומשתין כדרכו. ואם היה נשוי משתין כדרכו כדמסיק ואי בעית אימא נשוי הוה, ונראה בעיני אפי' אשתו נדה שפי' רבי' שמואל זצ''ל אם הי' נשוי מותר לאחוז באמה דלא מהרהר כולי האי כי אמרי' דאסור בשאינו נשוי ואינו דומה מי שיש לו פת בסלו למי שאין לו, מדלא פי' דכי אמרי' אסור באשתו נדה אלא כשאינו נשוי ש''מ דאשתו נדה שרי. ושרי נמי לסייע בביצים מלמטה כדתנא אבא בריה דרב מנימין בר חייא מסייע בביצים. ושרי נמי לאחוז ביד מעטרה ולמטה דא''ר אבהו א''ר יוחנן גבול יש לה מעטרה ולמטה מותר מעטרה ולמעלה אסור פרש''י וכן רבי' שמואל עטרה שהי' שפה גבוהה המקפת את ראש הגיד והולכת ומשפעת ושפוע של צד הקרקע קרוי למטה ושל צד הגוף קרוי למעלה ובאותו שפוע של צד הקרקע מותר לאחוז בו שאינו מקום חמום, ולא א''ר אליעזר דאסור אלא באדם שאינו נשוי או נשוי ובדרך רחוקה מאשתו וליכא ביעתותא ולמעלה מעטרה לאותו ודאי אסור. והיינו דאמר ביומא [ד' ל', ע''א] אמר רב אשי זאת אומרת מצוה לשפשף מסייע לי' לר' אמי דאמר ר' אמי אסור לאדם שיצא בניצוצות שעל רגליו ופרש''י התם מצוה לשפשף ניצוצות של מי רגליו הנתזין על רגליו. מיהו הא תימה דאמר לעיל דהך לישנא דאפשר יעמוד על מקום גבוה וישתין או שישתין בעפר תיחוח ואמר להו מוטב שיוציא לעז וכו' ואמאי לא מהדר להו שישפשף כדרב אשי וכדר' אמי. וא''ת דהכא מוכח דהלכה כר' אליעזר מדפריך מיני' לשמואל דאמר לרב יהודה אחוז באמה והשתן ש''מ דהלכתא כוותי' והא אמר ריש 
פ''ק דנדה [ד' ח' ע''א] הלכה כר' אליעזר בארבע ותו לא ומוכח התם דבכולא תלמודא הלכה כמותו דוקא בארבע תריץ דשמעתין דלא כר' (אליעזר) [הג''ה אולי צ''ל אלעזר]. אבל הכי ליכא למימר דרבנן לא פליגי אר' אליעזר, דמדקתני ר' אליעזר אומר ש''מ דאיכא מאן דפליג עלי' כדפי' ר' שמואל זצ''ל פ''ק דנדה דמדקתני ר' דוסא אומר כל אשה שיש לה ווסת דיה שעתה מכלל דרבנן פליגי עלי' אע''ג דר''א דבאותה ברייתא לא פליג עלי' אלא מר אמר חדא ומר אמר חדא. ואין תימה שהלכה כר' אליעזר אע''ג דשמותי הוא 
פי' מדבית שמאי כך מפרש בירושלמי, שהרי כמו שמצינו כמה דברים שהלכה כמותו ה''נ דשמא י''ל שבהא הלכה כמותו, ותדע שהרי פסק רב עמרם גאון זצ''ל דהלכה כב''ש בששה דברים כנגד בית הילל וכמו שאפרש בהלכות בהמ''ז בעזרת השם ב''ה, ומשום דקים ליה לתלמודא דבהא הלכה כר''א להכי פריך מינה לשמואל ומשני לה אליבא דהלכתא. [או''ז הלכ' בעל קרי סימן קכ''א].
------
מצוה לשפשף. מכאן אומר רבינו תם שהנכנס להשתין א''צ ליטול אם לא שפשף. ואם שפשף נראה שא''צ לברך על נט''י, מידי דהוי אנוגע במקום הטינופת או היו ידיו מטונפות בטיט או בצואה. ואפילו אשר יצר לא היה רגיל לברך. אך ר''י מברך אשר יצר. מיהו היכא דשפשף יטול אותה יד כדאמרינן בסמוך גבי אדם רוצה להשתין נוטל ידו אחת, וה''ה לתפלה ולד''ת. וא''צ לברך על נט''י אלא דוקא כשהולך לאכול או כשבא מן הגדולים. מ''ש מצואה שעל בשרו. במקום שמכוסה בבגדיו איירי, דאי במקום מגולה אפילו בקרקע צריך להרחיק ד''א. רב הונא אמר מותר לקרות ק''ש. פירש ר''י דהלכה כרב הונא. חדא שהיה רבו של רב חסדא כדאמרינן בב''מ חסדא חסדא לא צריכנא לך. ועוד דסתמא דתלמודא מייתי [לה] בפשיטות ומאי שנא מדרב הונא. לא ניתנה תורה למלאכי השרת. שאין לך אדם שאין צואה בתוך מעיו. דיבר עם חבירו והפליג נוטל שתי ידיו. לפי שהסיח דעתו. ומ''מ ברכת המוציא א''צ לברך כדאמרינן בערבי פסחים דברים הטעונים ברכה לאחריה במקומם א''צ לברך דלקיבעיה קמא בדר. לא אמרן אלא לשתות. פירש רש''י דקאי אדבר עם חבירו והפליג. ותימה למה יטול ידיו כלל, הא אמרינן הנוטל ידיו לפירות ה''ז מגסי הרוח. ומה שפירש רש''י שצריך ליטול משום שמא יתן פרוסה לתוך פיו, לא נהירא, דמשום גזרה שמא יאכל מצריכינן ליה ליטול. לכך פירש ר''י דקאי אהשתין מים נוטל ידו אחת וגם צריך ליטול מבפנים משום חשד. וקאמר לא אמרן אלא לשתות, שזה וד[אי] אפילו לשתות צריך ליטול כיון שאין ידיו נקיות, ולכך יחשדוהו מ[שום] דלשתות אין אנינות דעת בידים שהן מסואבות, שאינו אוחז רק הכלי מבחוץ. אבל לאכול לא יחשדוהו, כי יש אנינות דעת לאכול בידים שאינן נקיות. והא דקאמר נוטל מבחוץ, רוצה לומר שתי ידיו. ולא הוצרך לפרש, דפשיטא דלאכול בעינן נטילת שתי ידיו, כיון דהשתא אסח דעתיה. ומה המשנה מקדש לקדש. פירש רש''י [ד''ה ומה] ממקום קדוש למקום קדוש כגון וכו'. והלשון אינו משמע כך דאם כן הוה ליה למימר ממקום קדוש למקום קדוש, כדאמרינן אחר כך וממקום שענוש כרת. לכך פירש ר''י ומה המשנה מקודש לקודש, רוצה לומר מבגדי קודש, כגון מבגדי זהב לבגדי לבן או איפכא. אבל קשה לפירוש זה, דאם כן מאי קאמר המשנה מחול לקודש והלא לא היה משנה בגדים בשחרית בכניסתו לפירוש רש''י דפירש לעבודה לאו דוקא. וי''ל דמ''מ איכא ק''ו ומה ממקום שענוש כרת וכו'. ומה המשנה וכו'. תימא לריב''א לבן זומא דמפיק ליה מקל וחומר תיבעי שני קידושים לפניה ולאחריה כמו כהן גדול ביום הכיפורים. וי''ל דכתב בבואם אל אהל מועד או בגשתם אל המזבח ירחצו את ידיהם דמשמע דוקא אהרן ובניו, דהיינו כהנים מקדשים את ידיהם אבל לא זרים. אי נמי יש לומר דמשמע דוקא לעבודה, כדכתיב בגשתם אל המזבח [לשרת]. והתירוץ השני לפירוש רש''י דפירש לעבודה לאו דוקא. [תוספות רבינו פרץ].
------
מצוה וכו'. כלומר מי שהשתין מצוה לשפשף בידו ניצוצות של מי רגלים [הניתזין על רגליו] קודם שיצא לחוץ, שלא יהא נראה ככרות שפכה. שאין מי רגלים מקלחין אלא שותתין ואינו יורה כחץ ומוציא לעז על בניו שהם ממזרים. צואה במקומה. פירוש שהיה [צואה] בפי הטבעת. אי דנראית. שיוצא חוץ. למלאכי השרת. שאין בהם טינוף, ואי אפשר לאדם בלא טינוף צואה שבתוך גופו. עומד ואינה נראית. שבשר העגבות מתדבק כשעומד ומכסות הצואה שבפי הטבעת. ידיו בבית הכסא. פירש רבינו שלמה כאן ובפרק מי שמתו [ברכות כ''ה ע''א], שהוא בבית זה ויש שם מחיצה ולפנים מן המחיצה יש שם בית הכסא וזה הכניס ידיו לבית הכסא דרך חור שבמחיצה ע''כ. והר''ם גריס בק''ש פרק ג' ידיו מטונפות מבית הכסא שהם מטונפות מטינוף בית הכסא. [נראה] שמפרש בבית הכסא במקום טינוף. וכן גריס הרי''ף [ברכות כ''ה ע''א]. ומיירי שאין ריח רע בדבר, או מפני יבשותו או מפני קטנו. מותר לקרות ק''ש. הואיל ואין שם ריח רע. אסור לקרות ק''ש. מפרש טעמא בפרק מי שמתו [ברכות כ''ה ע''א] משום כל עצמותי תאמרנה ה' מי כמוך. ומדרב הונא מותיב, כלומר אמאי פסקת ותנית צואה במקומה אסור לקרות ק''ש ואפילו אין לה ריח רע והאמר רב הונא צואה על בשרו ואין לה ריח רע מותר לקרות ק''ש. ומשני במקומה נפיש זוהמא. כלומר אי אפשר שלא יהיה לה ריח רע מפני לחותה. ופסק הרי''ף במי שמתו כרב הונא, משום דהוא רביה דרב חסדא [כדאיתא ב''מ ל''ג ע''א], ועוד מדאותיב הכא מהא דרב הונא לרב פפא אלמא הילכתא כותיה. ורבינו שלמה גריס הכא ורב חסדא [אמר] אסור לקרות משום כל עצמותי, ופירש רבינו שלמה טעמא משום כל עצמותי, אבל משום זוהמת הריח לא, וקשיא לרב פפא מתרוייהו. במקומה. פירש רבינו שלמה שהצואה שם שלא יצאה לאויר ולא נתפזר ריחה. והעיקר מה שפירש הר''ם [הלכ' ק''ש פ''ג הי''א]. [רבינו אברהם מן ההר].
------
צואה במקומה, יושב נראה, ועמד אינו נראה, אסור לקרוא קריאת שמע כנגדה. [האגודה].
------
והא דאיפלגו רב הונא ורב חסדא באותו הפרק [ברכות כ''ה ע''א] בצואה על בשרו וכו' ופסק רבינו חננאל דהלכה כרב חסדא, ולא נהירא לי, מדמקשה ליה מדרב הונא בפרק אמר להם הממונה. ומה אתון ביה תודיעוני. [ראבי''ה שו''ת סימן קנ''א].
צואה על בשרו והיא מכוסה ולא היה ריחה נודף מותר לקרות את שמע דכתי' כל הנשמה תהלל יה והפה והחוטם בכלל ההלול ולא שאר האיברים וכשאין שם ריח ולא צואה מותר לקרוא הואיל שעיקר גוף שהנשמה תלויה בהם הם במקום טהור ור''ח פסק כר''ח שאסר לקרוא את שמע בשיש צואה על בשרו ואפי' מכוסה בבגדיו צואה במקומה פי' בפי הטבעת אסור לקרות את שמע עד שיקנח עצמו יפה. [אהל מועד שער קריאת שמע דרך ה'].
------
והא דפסק בפירוש רבינו חננאל צואה על בשרו כו' כרב חסדא. בפירוש רבינו חננאל שלנו פסק כרב הונא ולחומרא. ונראה דגריס איפכא, ומיהו חדא טעמא הוא. ובדקתי בספר האלפסי וראיתי דפליג וכתב הלכתא כרב הונא להקל חדא דהוא רביה דרב חסדא ותו מדאמרינן בפרק אמר להם הממונה וכו' כמו שכתבת, וכן נראה לי. ומה שכתב בפירוש רבינו חננאל אף על גב דרב חסדא פליג על רב הונא הא אמרינן לית הלכתא כוותיה אלא אסור כרב הונא, לא ידעתי היכא אמרינן הך פיסקא. ושמא שיבוש הוא בפירושי. [ראבי''ה שו''ת סימן קנ''א].
------
וחייב אדם לברך על נטילת ידים על כל פעם ופעם שנוטל ידיו, דכיון דמצוה לרחוץ משום ניצוצות כדאמרינן ביומא, חייב אדם לברך, דנטילה זו לנקות את עצמו שיהא ראוי לקרות בתורה ולשאר ברכות ומצוות, דאמרינן בברכות [ט''ו ע''א] כל הנפנה ונוטל [ידיו] ומניח תפילין וקורא קרית שמע עליו הכתוב אומר ארחץ בנקיון (כפות) [כפי] (תהלים כ''ו ו'), אבל אברכת נקבים לאחר שבירך שחרית אינו צריך לברך כל היום כולו. כל שעה שאדם נפנה ביום צריך לברך אשר יצר אפילו לקטנים, ושאלתי את רבי אם הוא מברך עמה על נטילת ידים בכל פעם ופעם, והשיבני אם אני עוסק בתורה [לאלתר] או לילך לבית הכנסת, או להוציא בפי דבר קדושה, אז אני מברך על נטילת ידים ואשר יצר, אבל בשעה שאני יושב בטל איני חושש לברך על נטילת ידים, אלא אשר יצר לבדה, לפי צורך הנקבים. ואם בא לאכול לאלתר אינו נוטל ידיו שתי פעמים, [כשאר אנשים] אחת על הפנייה ואחת על האכילה, אלא פעם אחת על נטילת ידים ויושב ואוכל, ואם אמר אדם לחבירו אחר שבירך ברכת המוציא טול ברוך אין זה הפסק, ואין צריך לחזור ולברך, מאחר שמעין אכילה דיבר, [וכן הורה רבי] ונראין דבריו שלא הסיח דעתו מן הברכה, כדאמר רב [ברכות מ' ע''א] טול ברוך אין צריך לברך, ור' יוחנן אמר [אפילו אמר הביאו מלח] הביאו ליפתן אין צריך לברך, ואפילו אמר תנו מאכל לבהמתו אין זו הפסקה כלל, דחייב אדם להאכיל את בהמתו קודם שיאכל, דאמר רב ששת אם אמר גביל לתורי גביל [לתורי] אין צריך לברך, דאמר רב יהודה אמר רב אסור לו לאדם שיאכל קודם שיתן מאכל לבהמתו, משום שנאמר ונתתי עשב בשדך לבהמתך (דברים י''א ט''ו), והדר ואכלת ושבעת. [סידור רש''י סימן ק''ג].
------
ואמר רב חייא [בר אשי] אמר רב [סוטה ד' ע''ב] מים ראשונים צריך שיגביה ידיו למעלה, אחרונים צריך שישפיל ידיו למטה, שלא יצאו מים חוץ לפרק ויחזרו ויטמאו את הידים. ובפרק אמר להם הממונה [יומא ל' ע''א] ת''ר הלכה בסעודה אדם יוצא להשתין מים נוטל ידו אחת ונכנס, דבר עם חבירו והפליג נוטל שתי ידיו ונכנס, וכשהוא נוטל לא יטול מבחוץ אלא מבפנים ויושב במקומו ונוטל, והטפיח מחזיר על האורחים, ואמר רב חסדא לא אמרן אלא לשתות, אבל לאכול נוטל מבחוץ ונכנס מידע ידעי דאנינא דעתיה. ובפרק כל הבשר [חולין ק''ו ע''א] מים ראשונים האכילו בשר חזיר מים אחרונים הרגו את הנפש. [האשכול — דפוס י%ם, הלכ' נט''י].
------
וכתב בעל הלכות והיכא דאכיל נהמא ואצטריך לאפנויי ואזל ואפני הדר שארי המוציא ברישא והדר אכיל, ולגבי תפלה אע''פ דצלי ליה רובא דצלותא הדר מצלי מן רישא. [האשכול — דפוס י%ם, הלכ' סעודה].
------
פרק אמר להם הממונה גמ' זה הכלל היה במקדש תנו רבנן הלכה בסעודה אדם יוצא להשתין מים נוטל ידו אחת ונכנס מדבר עם חבירו והפליג נוטל שתי ידיו ונכנס וכשהוא נוטל אל יטול מבחוץ [ויכנס מפני חשד] אלא נכנס ויושב במקומו ונוטל [שתי ידיו] ומחזיר הטפיח על האורחים אמר רב חסדא לא שנו אלא לשתות אבל לאכול נוטל מבחוץ ונכנס מידע ידעי דאנינא דעתי' א''ר נחמן בר יצחק [ואנא] אפי' לשתות מידע ידעי דאנינא דעתאי פרש''י הלכה זו אמרו בהלכות סעודה אדם שיצא מתוך הסעודה להשתין מים נוטל ידו אחת אותה ששפשף בה ניצוצות. והפליג ושהה נוטל שתי ידיו דכיון דהפליג שעה אחת או שתים הסיח דעתו מסעודתו ולא נזהר לשמור ידיו והן עסקניות. לא יטול מבחוץ שלא יאמרו עליו שלא נטל. ומחזיר הטפיח על כל האורחים ה''ג לה בתוספת' דברכות והטפיח פך שם כלי ששופכין ממנו על הידים. ומחזירו על האורחין המסובין והשמש [מחזירו עליהן] ואומר יש כאן הצריך ליטול ואין זאת אלא להודיע שנטל זה שנכנס את ידיו. לא אמרן דלא יטול מבחוץ אלא שא''צ עוד לאכול אלא לשתות הוא נכנס שהיו רגילין להאריך בשתי' אחר המזון ומיהו צריך ליטול שמא יתן פרוסה לתוך פיו. דמידע ידעי דאנינא דעתי' ולא חשדי לי' עכ''ל. ותנן התם פ' אמר להם הממונה [ד' כ''ח, ע''א] זה הכלל הי' במקדש כל המסיך את רגליו טעון טבילה וכל המטיל את המים טעון קידוש ידים ורגלים ואמרי' בגמ' [ד' כ''ט, ע''ב] בשלמא רגלים משום ניצוצות אלא ידים מאי טעמא אמר רב אשי זאת אומרת מצוה לשפשף מסייע לי' לר' אמי דאמר ר' אמי אסור לאדם שיצא בניצוצות שעל גבי רגליו מפני שנראה ככרות שפכה ומוציא לעז על בניו פרש''י מסיך את רגליו נקבים גדולים [ולשון מיסך כמו אילן המיסך על הארץ לפי שהצריך לנקבים גדולים כורע על ברכיו] ומכסה גופו את רגליו וכן בשאול כתי' ויבא שאול להסך את רגליו. קידוש ידים ורגלים מן הכיור. מצוה לשפשף בידו ניצוצות של מי רגליו הניתזין על רגליו שלא יצא בהן לחוץ ונראה ככרות שפכה שאין מימי רגליו מקלחין אלא שופכין וכרות שפכה אינו מוליד ויאמרו על בניו שאינן שלו עד כאן לשונו. מדפרש''י גבי סעודה נוטל ידו אחת אותה ששפשף בה ניצוצות מכלל דהיכא שיושב בסעודה ויצא והטיל מים ולא שפשף ניצוצות ויודע שלא נגע במקום הטינופת חוזר לסעודתו וא''צ ליטול ידיו וכן מי שהטיל מים ולא נגע ולא שפשף הולך ומתפלל ומברך דהא דתנן כל המטיל מים טעון קידוש ידים ורגלים אוקמה רב ששת משום שפשוף אבל המיסך את רגליו ההוא ודאי צריך נטילה. [או''ז הלכ' נט''י סימן ע''ה].
------
גרסינן בפרק ג' דיומא ת''ר הלכה בסעודה אדם יוצא להשתין מים נוטל ידו אחת ונכנס, פירוש אותו ששיפשף בה שאמר רב אשי למעלה מצוה לשפשף ניצוצות שעל גבי רגליו שלא יראה ככרות שפכה, דיבר עם חבירו והפליג נוטל שתי ידיו ונכנס, פירוש הפליג שעה אחת או שתים אולי הסיח דעתו. פוסק שם רבינו יעקב שהיוצא להשתין מים א''צ ליטול ידיו כלל אם לא שפשף בידיו והילכך אפילו שפשף בידיו אין טעון ברכה מידי דהוה אהיו ידיו מלוכלכות בטיט או בצואה שאין צריך לברך ענט''י ואפילו אשר יצר לא היה מברך רבינו מאיר, אבל רבינו יצחק היה רגיל לברך אשר יצר (תו''י ד''ה מצוה ע''ש). [סמ''ג עשין סימן כ''ז].
------
ציונו הקדוש ברוך הוא לשמוע דברי חכמים שתקנו נטילת ידים וסמכו דבריהם (חגיגה י''ח) על הפסוק (דברים ח') לא תסור מן הדבר וגומר שאל אביך ויגדךא) ומים ראשונים (חולין ק''ה ברכות נ''ה) מצוה ואמצעים רשות פי' רבינו תם (תוספ' בחולין שם) בין תבשיל לתבשיל רוצה לומר בין תבשיל של בשר לתבשיל גבינה שאין הבשר בעין ולא הגבינה בעין ואין שם אלא טעם אבל בין תבשיל של בשר לגבינה של אחריו חובהב) ונטילת אלו האמצעי' אינם טעונים ברכה שאין זה אלא הכשר אכילה כגון ניקור גיד וחלב ומליחת בשר, תנן (ידים דף ע''ד) מים שנפסלו משתיית בהמה כגון מים סרוחים או מלוחים או חמי טבריה פסולין לנטילת ידים אם שאבו מהם בכלי, אפס בקרקע במקומן טובלין בהן את הידים מקל וחומר ומה כל גופו טובל בהם ידים לא כ''ש, אמנם אם נפסלו (זבחים דף כ''ב) משתיית בהמה מחמת רבוי טיט המעורב בהם אין טובלין בהם והנוטל (חולין דף ק''ה) ידיו לפירות הרי זה מגסיג) הרוח תנו רבנן (שם ק''ו) לחולין צריך ליטול ידיו עד פר' שלישי וזהו קשרי אצבעותיו המחוברין ליד כשמואל (ש''ע ראוי לנהוג כל היד עד קנה של זרוע) וכל דבר (שם) החוצץ בטבילה חוצץ בנטילה כגון רובו אפי' אינו מקפיד או מעוטו ומקפי', וגרב יבש וגלד יבש שאינו מצטע' בנטילתו בין ביד (ס''ה סימן ע''ט) בין תחת הצפורןד) חוצץ פוסק רבינא (חולין ק''ו וע''ש בתו') שנוטל אדם ידיו שחרית ומתנה עליהם כל היוםה) כולו ודוקא היכא דלא שכיחי מיא ודוקא שחרית ודוקא שלא יטנפו (ש''ע ובלבד שלא יסיח דעתו מהם) ואין (שם) נוטלין לידים מן הכלי אלא אם כן באים מכח אדםו) ואין מטבילין תוך הכלי כגון צנור וכליז) אחר אך אם אדם מעלה מן הנהר הכלי ושפך לתוך הצנור ואותו כלי מנוקב בכונס משקה ומקלח מים בדרך אותו נקב לנהר וקילוח שני לצינור מותר להטביל ידיו לתוך הצינור (ש''ע וי''א דגם לנטילת ידים לא חשיב חבור אבל (כל הסוגי' שם בתו') לאח) כל גופו, וצריך (סוטה דף ד') להגביה ידיו (ש''ע ונהגו להקל כיון ששופך על ידיו ג' פעמים) ואם נוטל כל יד ויד מרביעי' אין צריך להגבי' ידיו, מרביעית נוטלין לידים לאחד (ריש ידים) או לשנים ואפילו לעשרה ואז צריך ליטול שתי פעמים כדברי המשנה דתנן בגיטין פ''ב הנוטל ידו אחת בשטיפה אחת טהורה ואנו מוסיפין נטילה אחר' קודם כדי שלא יהא דבר חוצץ מים ששרה בהם פת (שם) או ירקות או שהדיח בהם את הכלים פסולים אבל מים שהנחתום הדיח בהם את ידיו מחמת העיסה כשרים, נפל בהם דיו (שם) או צבע ונשתנו מראיהן פסולין, כלי שניקב בכונס (חולין דף ק''ז) משקה אין נוטלין ממנו לידים, ואפילו ניקב למעלה מרביעית לפי שאין לו תורת כלי אבל אם יחדו לקבל זתים נוטלין ממנו לידים ובלבד שיחזיק רביעית מן הנקב ולמטה עד שינקב במוציא זית אבל במוציא משקה אם ניקב למטה מרביעית פסול ולמעלה כשר, רק שישפוך דרךט) הנקב (ש''ע מתיר כה''ג אפי' בכונס משקה) וכן כלי שאינו יושב אלא בסמיכה פסול, ושק וקופה אעפ''י שהם מקבלין מים אין נוטלין מהן לפי שאיןי) עשויין לקבלת מים, ואדם שלא נטל ידיו (שם) אסור לאכול במפהיא) כגון שישים מפה סביב ידו ויאכל גזר' שמא יגע, והלכת' אוכ' מחמת מאכיל כגון שמאכילין אותו צריך האוכ' נטילת ידים אבל מאכיל אינו צריך נטילת ידים, הנוטל ידיו צריך לנגבן תחילה קוד' שיאכל ואמר רבי אבהו בפרק קמא דסוטה (דף ד') כל האוכל בלי ניגוב ידים כאלו אוכל לחם טמא, ומים ראשונים (חולין ק''ה) נוטלים בין בחמי האור רק שלא תהא היד סולדת בהם בין בצונן בין על גבי כלי בין על גבי קרקע, אבל מים אחרוניםיב) אין נוטלין בחמין ואין נוטלין אלא על גבי כלי כדאמרינן בפרק כל הבשר, ת''ר (יומא דף ל') הלכה בסעוד' אדם יוצא להשתין מים נוטל ידו אחת ונכנס (פירוש אותו יד ששפשף בו כדאמ' רב אשי (שם) מצוה לשפשף ניצוצות שעל גבי רגליו שלא יראה ככרות שפכה) דבר עם חבירו והפליג נוטל שתי ידיו ונכנס (פירוש הפליג שעה או שתי') לפי שהסיח דעתויג) ורבינו תם (שם) פוסק שהיוצא להשתין מים אין צריך ליטול ידיו כלל אם לא שפשף בידיו (ש''ע ז' אף על פי שצריך לברך אשר יצר אין צריך נט''י אלא משום נקיות או משום הכון) והלכתא אפילו שפשף בידיו אין טעון ברכהיד) מידי דהוה אהיו ידיו מלוכלכות בטיט ובצואה שאין צריך לברך על נטילת ידים ורבותינו היו מברכין כשהיו רוצין לעסוק בתורה (ש''ע מברך אשר יצר ולא ענ''י אף אם רוצה ללמוד אח''כ)טו) וכן נמי במלוכלכות בטיט ובצואה. [סמ''ק סימן קפ''א]. א) ומברכין ענ''י לאחר נטילה (ש''ע קודם הניגוב) כדפירש לעיל. ב) ופירש בתוספת דבזה יש די אפי' לדברי האוסרי' גבינה אחר בשר באותה סעודה אפילו על ידי קנוח דהני מילי דוקא היכא שהבשר בעין אבל היכא שאין הבשר בעין כ''א תבשיל מותר לאכול גבינה אחריו (ש''ע י''ד פ''ט ועכשיו נהגו שלא לאכול גבינה אחר תבשיל של בשר כמו אחר בשר עצמו ואין לשנות מיהו אם אין בשר בתבשיל רק שנתבשל בקדירה של בשר מותר לאכול גבינה אחריו) באותו סעודה על ידי קנוח פה והדחה. ג) ר''ל כשנוטל דרך נטילת ידים לפת אבל לטול ידים דרך נקיות אין לחוש. ד) וע''כ נכון לנקר צפרניו בשעת נטילה ויש מקילין דחשיבי ליה מיעוטו שאין מקפיד, וצריך להסיר הטבעת מעל ידו בשעת נטיל' אם הם מהודקי' אבל רפוים לא מא''ז שפ''ג (ש''ע ויש להחמיר כי אין אנו בקיאין איזה מקרי רפיון). ה) ועל זה סומכים הולכי דרכי' לאכול בלא נ''י בדרך לפי שמתנים בשחרית וחשבי להו לא שכיחי מיא לפי שהם בדרך אמנם אם ימצא להם מים תוך פרסה יש להמתין כדאמרינן לנ''י ארבע מילין די''מ דאהתנה שחרית קאי ארבע מילין וצ''ע. ו) מים הבאים דרך ברזא צריך לפתוח ולסגור פעם ופעמים ושלשה. ז) ואין מטבילין בתוך כלי כגון צנור או כלי אחר. צינור פי' שהמים שבתוכו אינם מחוברים לנהר אך מים שבתוכו באים מן הכלי. ח) משום דצנור אינו חבור לענין טבילת גופו רק לענין טבילת ידיו. ט) בספר רבי' ברוך פי' זה באורך. י) פי' אין עיקר עשייתן לקבל מים, וכן יש לומר באותן כובעים (קפילשי''ש) של לבדים אפי' כשהם קשים כל כך שמקבלים מים שאין המים זב מהם מכל מקום אין עשוים לקבל מים כמו שק וקופה ומכל מקום על ידי הדחק מותרים שעוברי דרכים רגילין לשתות בהם. יא) הרמב''ם התיר בפ''ו דהלכות ברכות ובפ''ה דהל' שאר טומאו' אסר כרבינו וכן פסק ראבי''ה. יב) מים אחרונים פירו' שהיו רגילין ליטול בימיהם משום מלח סדומי' שהיה מצוי בימיהם ובסעודתן תמיד היו אוכלין מלח כדאמרינן אחר כל אכילת' אכול מלח ועכשיו אין לנו מלח סדומית. יג) אך אינו צריך לברך ברכ' המוצי' דשינוי מקו' אין צריך לחזור ולברך בפת (ש''ע קע''ה מיהו אם הסיח דעתו כשחזר צריך לברך על מה שרוצה לאכול אחר כך). יד) דעל נ''י אבל ברכת אשר יצר מברך. טו) וצ''ע דברכת אשר יצר שמברך לקטני' הוי דבר שבקדוש' וא''ה אינו מברך על נט''י. [הגהות רבינו פרץ על הסמ''ק סימן קפ''א].
------
ציונו הקדוש ברוך הוא לשמוע לדברי חכמים שתקנו נטילת ידים וסמכו דבריהם על הפסוק (דברים י''ז) לא תסור מן הדבר וגו' (דברים ל''ב) שאל אביך [ו]יגדך. ומברכין על נטילת ידים לאחר נטילה כדפי' לקמןא), (חולין ק''ה) ומים ראשונים מצוה [פירוש של קודם אכילה] ואמצעיים רשות, פי' רבינו תם (תוס' שם ד''ה לא) בין תבשיל לתבשיל ור''ל בין תבשיל של גבינה לתבשיל של בשר שאין הבשר בעין ואין הגבינה בעין ואין לשם אלא הטעם לפיכך קאמר רשות אבל בין תבשיל בשר לגבינה עצמה חובהב), ונטילה זו דאמצעיים אינם טעונין ברכה שאין זה אלא הכשר אכילה כמו ניקור גיד וחלב ומליחת בשר. תניא (ידים פ''א מ''ג) מים שנפסלו משתיית בהמה כגון מים סרוחים או מלוחים או חמי טבריא פסולין לנטילת ידים אם שאבו מהם בכלי אחד אבל בקרקע במקומן טובלין בהם את הידים מקל וחומר ומה כל גופו טובל בהן ידיו ורגליו לא כל שכן, אמנם אם נפלו משתיית בהמה מחמת ריבוי טיט המעורב בהן אין טובלין [בהן]. והנוטל ידיו לפירות הרי זה מגסי הרוחג). תנו רבנן (חולין ק''ו) לחולין צריך ליטול ידיו עד פרק שלישי וזהו קשרי אצבעותיו המחובר ליד כדאמר שמואל (שם), וכל דבר שחוצץ בטבילה חוצץ בנטילה כגון רובו אפילו אינו מקפיד או מיעוטו המקפיד, וכן גרב וגלד יבש שאינו מצטער בנטילתו בין ביד בין ברגל בין תחת הציפורן חוצץד). פוסק רבינא (שם) שנוטל אדם ידיו שחרית ומתנה עליהם על כל היום כולו, ודווקא היכא דלא שכיח מיא ודווקא שחריתה) ודווקא שלא יטנפוו). אין נוטלין לידים מן הכלי אלא אם כן באים מכח בני אדם, ואין מטבילין בתוך כלי כגון צינור או כלי אחרז). וצריך להגביה ידיו, ואם נוטל כל יד ויד מרביעית אין צריך להגביה. ומרביעית נוטלין לידים לאחד או השנים ואפילו לעשר, ואין צריך ליטול שתי פעמים כדברי המשנה (ידים פ''ב מ''א) דתנן הנוטל ידו אחת בשטיפה אחת כדאיתא בגיטין פרק ב' (דף ט''ו), ואנו מוסיפין נטילה אחרת קודם כדי שלא יהיה דבר חוצץ צ''ע בספר רבינו ברוךח). מים ששרה בהן פת או ירקות או שהדיח בהם את הכלים פסולים אבל מים שהנחתום הדיח בהן את ידיו מחמת העיסה כשרים, נפל בהם צבע או דיו ונשתנה מראיהו פסוליןט). כלי שניקב בכונס משקה אין נוטלין ממנו לידים ואפילו ניקב למעלה מרביעית לפי שאין עליו תורת כליי), אבל אם יחדו לזתים נוטלין ממנו עד שינקב כמוציא זית, ובלבד שיחזיק רביעית מן הנקב ולמטה, אבל במוציא משקה אם ניקב למטה מרביעית פסול ולמעלה מרביעית כשר רק שלא ישפוך דרך נקב, וכן כלי שאינו יושב אלא בסמיכה פסוליא), וכן שק או קופה אע''פ שמקבלין מים אין נוטלין מהם לפי שאינם עשוין לקבלת מיםיב). ואדם שלא נטל ידיו אסור לאכול במפה כגון שיכרוך המפה סביב ידו ויאכל גזירה שמא יגע, והלכתא אוכל הבא מחמת מאכיל [פירוש כגון שמאכילין אותו ע''כ] צריך נטילת ידים שמא יגע, אבל מאכיל אינו צריך נטילת ידיםיג). (הטובל) [הנוטל] ידיו צריך לנגבן תחילה קודם שיאכל דאמר רבי אבהו פרק קמא דסוטה (דף ד') כל האוכל בלא ניגוב ידים כאילו אוכל לחם טמאיד). ומים ראשונים נוטלין בין בחמיןטו) בין בצונן בין על גבי קרקע בין על גבי כלים, אבל על מים אחרונים פי' שהיו רגילים בימיהם ליטול ידיהם אחר הסעודה מפני מלח סדומית שהיה מצוי ביניהם אין נוטלין בחמין ואין נוטלן אלא על גבי כלי כדאמרינן פרק כל הבשר (דף ק''ה), ועכשיו אין לנו מלח סדומית. תנו רבנן (יומא ל') הלכה בסעודה יוצא אדם להשתין נוטל ידו אחת ונכנס, פירוש אותו יד ששפשף בה, כדאמר רב אשי מצוה לשפשף ניצוצות שלא יראה ככרות שפכה, דבר עם חבירו והפליג נוטל שתי ידיו ונכנס, פירוש הפליג שעה אחת או שתים לפי שהסיח דעתוטז), ור''ת פוסק שהיוצא להטיל מים אין צריך ליטול ידיו כלל אם לא שפשף בידו, והילכתא אפילו שפשף נמי אינו טעון ברכהיז) מידי דהוה אהיו ידיו מלוכלכות בטיט ובצואה שאינו צריך לברך על נטילת ידים, ורבותינו היו נוהגים כשהיו רוצים לעסוק בתורה לברך וכן נמי במלוכלכות בטיט ובצואהיח). א) יש בני אדם שאין מברכין שחרית על נטילת ידים כי אם על נקיון ידים על דרך המקרא ארחץ בנקיון כפי בכל מידי (דאנקי) [דמנקי] אך נהגו העולם לברך ענ''י אפילו שחרית, ונוהגים לברך עתה אחר נטילה קודם ניגוב לפי שכל הברכות כולם מברך עליהן עובר לעשייתן חוץ מאותן דאכתי גברא לא חזי בידים מטונפות כשבא מבית הכסא ועדיין חשיב קודם עשייתן שהרי אסור לאכול עד שינגובו כדאמרינן (סוטה דף ד') כל האוכל אפילו בלא ניגוב ידים כאילו אוכל לחם טמא ואגב ההיא נטילה תקנו בכל הנטילות עובר לעשייתן. ויש מברכין בין שפיכה ראשונה לשניה. [ל' טוב להודות]. נטילה על שם שמגביה ידיו כמו וינטלם וינשאם ע''א על שם אנטל שם הכלי אשר בו המים לרחיצה, עכ''ל מרדכי (ברכות סי' קצ''ב). ב) ופירוש התוספות (חולין דף ק''ה ד''ה לא שנו) דבזה שרינן אפילו לדברי האוסרין גבינה אחר בשר באותה סעודה אפילו ע''י קינוח והדחה והני מילי דווקא היכא שגם הבשר בעין אבל היכא שאין הבשר בעין כי אם התבשיל מותר לאכול גבינה אחריו באותו סעודה ע''י קינוח והדחה ומיהו צ''ע ברוטב של בשר שיש בו שומן ומושך טעמו הרבה כמו שפירש הקונטרס, עכ''ל ס''ק. ג) נראה דרצה לומר כשנוטל דרך נטילת ידים [כמו] לפת אבל ליטול ידיו בשביל נקיון אין לחוש. לשון ס''ק. ד) ועל כן נכון לנקר צפורניו בשעת נטילה [ובשבת דוחק הבשר תחת הציפורן כשמסיר הטיט לשון תשב''ץ (סי' רפ''ד)] ויש מקילין וחשבי ליה מיעוט שאינו מקפיד, עכ''ל ס''ק. ה) אבל אם נטל ידיו קודם השחר נ''ל שאין תנאי מועיל על כל היום דלינה פוסלת בנטילת ידים כדרך שפוסלת בקידוש ידים ורגלים הואיל וגמר דיניה לעניין מנא, לשון תרומה חדשה. ו) ועל זה סמכו הולכי דרכים לאכל בלא נטילה בדרך לפי שמתנין בשחרית וחשבי להו לא שכיחי מיא לפי שהם בדרך. [ובתשובת רש''י כתב דדווקא לעניין עוברי דרכים מהני תנאה כדאמר (חולין ק''ו) [רבינא לבני] פחתה דערבות כגון אתון דלא נפישו לכו מיא משו ידיכן בצפרא ואתנו עלייכו כל היום ואיכא דאמר בשעת הדחק אין שלא בשעת הדחק לא ופליג דרבא ועוברי דרכים [אומר רבינו] כשעת הדחק דמי ואני אומר דהלכה כאיכא דאמרי דאפילו שלא בשעת הדחק נמי והיינו כרבא דבשל סופרים הלך אחר המקיל עכ''ל תרומה חדשה]. אמנם אם ימצא להם מים תוך פרסה יש להם להמתין כדאמרינן לנטילת ידים ד' מילין דיש מפרשים דאהתנה שחרית קאי ד' מילין, עכ''ל 
ס''ק. [אם אחר שהתנה שחרית נזדמנו לו מים לא יברך, עכ''ל ס''ג]. 
ז) שהמים שבתוכו אינם מחוברין לנהר אך המים שבתוכו באים מן הכלי אך אם אדם ממלא מן הנהר בכלי ושופך בצינורא ואותו כלי ניקב בכונס משקה ומקלח מים דרך אותו נקב אל הנהר וקילוח שיני אל הצינור מותר להטביל ידיו לתוך הצינור אבל לא כל גופו משום דנצוק אינו חבור לעניין טבילת גופו רק לעניין טבילת ידיו, צ''ע בסמ''ג ובתוספות פרק כל הבשר (דף ק''ז ד''ה האי אריתא) לשון ס''ק. [הכל כשרים 
ליתן בהם מים אפילו חרש שוטה וקטן ומניח חבית בין ברכיו ונוטל 
או מטה על צדה ונוטל. הקוף נותן לידים ר' יוסי פוסל בשנים אלו, פירוש בקוף ובחבית מוטה על צדה דסבר כח גברא בעינן והלכתא כר' יוסי. הגה''ה, וה''ג פסקו כרבנן ואין הלכה כמותם. ברזות הקבועות בכיור [שקורין ריידאל] שהקילוח היוצא ראשונה ע''י משיכת הברזא קרוי כח אדם, בה''ר ז''ל. א''נ חוזרין וסותמין וחוזרין ומושכין כדי שיהא בא מכוחו לעולם, לשון ט''ל. עכ''ה [ע''ז]. וצריך בכל פעם של ג' פעמים שיהא מכח גברא, עכ''ל התוספות (שם ד''ה דלא) ולשון ס''ג. 
ח) ספר התרומה. צריך שישפוך המים על ידו אחת פעם ראשונה ושניה וכן על ידו השנית פעם ראשונה ושניה ולא תגע היד אל הברזה או ישפך בבת אחת על שתי ידיו פעם ראשונה ושניה וכן תנן (ידים פ''ב) נטל את הראשונים בידו אחת ואת השניים בשתי ידיו טמאות לפי שהיד שלא נטל כי אם פעם אחת טמאה (ו)את היד שנטל פעם שניה ותנן נמי (שם) נטל יד אחת ושפשפה בחברתה טמאה. הגה''ה, הנותן מידו אחת על חברתה טוב ליזהר לשפוך על שתיהם בבת אחת, ועוד תנן (שם) נטל את הראשונים ונמצאו על ידו קיסום או צרור ידיו טמאות שאין המים אחרונים מטהרים אלא מים שעל גבי היד, ושמעתי שהשר (מקוצי) [משנ''ץ] נהג (לטבול) [לנגוב] ידיו בין שטיפה ראשונה לשטיפה שנייה לשון ט''ל, עכ''ה. (מרדכי ברכות סי' ר''ג). וצריך לשפוך מים על ידיו 
ג' פעמים אחת להעביר הזוהמא מעל ידיו וכל דבר שחוצץ ואחת לטהר הידים והשלישית לטהר אותם מים, מיהו י''א דהיינו בשחרית, הגה''ה משום רוח רע כדאיתא פרק ח' שרצים (שבת דף ק''ט) בת חורין היא ומקפידין על תלתא זימנין לט''ל. עכ''ה, אבל באכילה שניה סגי בב' פעמים וכשבא מנקביו וסימן לחשוף מים מגב''א. אמרינן במסכת סוטה (דף ד') שהמים ראשונים צריך שיגביה ידיו למעלה עד שלא יצאו המים לחוץ הפרק ויחזרו ויטמאו את הידים — הגה''ה פי' צריך להגביה את ידיו שאם לא יגביהנו חיישינן שמא מים ראשונים שנטמאו יצאו חוץ לפרק והמים השנים לא טהרו אלא המים שלמטה מן הפרק ולא המים שיצאו חוץ לפרק מאחר שאינן במקומן ואחר כך ישובו המים שהן חוץ לפרק כשישפיל ידיו ויטמאו המים שעל הפרק, לט''ל עכ''ה, ואחרונים צריכים שישפיל את ידיו למטה כדי שיצא כל כח המלח מעל ידו ותנן (ידים פ''ב) נטל את הראשונים חוץ לפרק ואת השניים עד לפרק יחזרו לידי טומאותו ומהאי טעמא אסור לרחוץ ידיו במי רחיצת אחרים, הגה''ה תנן בפרק קמא [דמסכת] ידים (פ''ב מ''ג) נטל את הראשונים עד הפרק ואת השניים חוץ לפרק וחזרו ליד טהרה, נטל הראשונים והשניים חוץ לפרק (והוא) [וחזרו] ליד טמיאה, פירוש כללו של דבר אין הידים מטמאין משקין אלא עד הפרק אבל משקין שנגעו חוץלפרק טהורין וכן אין מים שניים מטהרין את הראשונים אלא בתוך הפרק אבל נפלו עליהן חוץ לפרק אין מטהרין אותו לפיכך כשנטל את הראשונים עד לפרק ולא יותר וטהרו הידים וכשבאו המים השניים עליהם טהרו כי אף אותם שיצאו חוץ לפרק טהורים כאשר פירשתי [כי] היד חוץ לפרק אינה מטמאה הילכך לא איכפת לן אם יחזרו המים השניים ליד אבל אם נטל הראשונים חוץ לפרק הרי המים שניים בתוך הפרק יצאו חוץ לפרק ועדיין הם שם [מי] יטהר אותם הרי המים השניים אין מטהרין אלא במקומן הלכך אם חזרו ליד טמאוהו לפיכך צריך להגביה ידו שמא ירחץ ראשונים ואחרונים חוץ לפרק ויחזרו ליד כדפירשתי, עכ''ל ט''ל. הגה''ה, ואומר רבינו שמשון מקוצי דהוא הדין אם השפילן תמיד שלא הגביהן כלל דמהני שלא נטמאו ממים שחוץ לפרק אלא אם כן הגיעו תוך הפרק ויצאו חוץ לפרק וחזרו, ועוד היה אומר שאין דין זה שצריך להגביה נוהג בזמן הזה כי אם בזמן הבית שהיו עוסקין בטהרות מטמאין המים טהרות אם יגעו בהן המים שנטמאו יטמאו הטהרות אבל לדידן שלא נזהרנו בטהרות לא שייך דין זה דאי אמרינן המים מטמאין זה את זה לא מצינו ידיו ורגלו בבית המדרש שאילו יטמאו את אילו שוב לא יהיה להם טהרה, עכ''ל תוספות בפרק כל הבשר (דף ק''ז). עכ''ה. וצריך שיהיה בכלי לכל הפחות רביעית מים כשמתחיל ליטול את ידיו ואז אפילו שנים ואפילו עשרה יכולים ליטול אם אכלו כיון דאתי משירי טהרה ובמה דברים אמורים כשנוטל בשתי שטיפות אבל בשטיפה אחת צריך לכל אחד רביעית. הג''ה, ונט''י לסעודה צריך נטילת כלי לשפוך מן הכלי על ידו וכלי שמחזיק רביעית אך שאר נטילות הבאים לנקיות אינם צריכים כלי אך יתן ידיו במים וינקה יפה יפה, לשון סהר''ם. עכ''ה. ואין יכול ליטול ידיו ממים מקלחין מאליהן מן הכלי כגון צנור המקלח מי גשמים ואפילו במים מן המעיין כיון דאינו עושה לידים כעין טבילה כולם בבת אחת צריך כח גברא אבל אם תוחב ידו בנהר זה טוב ואז יברך על שטיפת או על טבילת ידים. [הגה''ה] ואין צריך כלי ולא שטיפת ב' פעמים ולא ניגוב ולא להגביה ידיו דתניא בפרק ב' (דנטילת) [דמסכת] ידים (בתוספתא פ''ב) הנוטל צריך לנגב את ידיו [והמטביל א''צ לנגב ידיו], פירוש אוכל בלא ניגוב, הנוטל צריך להגביה ידיו המטביל אין צריך להגביה ידיו, לשון ט''ל עכ''ה. ואין מברכין על נטילה אלא כשנוטל מן הכלי. מותר לקבל מים מן הגוי ומאשה נידה לנטילת ידים. עכ''ל סר''ב וטמ''ג. אומר מהר''ם נ''ע שאין ליקח מן הגוים מים הראשונים משום דעשו אותם כזבים לכל דבריהם ותנן במסכת ידים (פ''ב) כל המטמא במשא אין נוטלין ממנו לידים, עכ''ל התשב''ץ (סי' רע''ח). ט) בתוספתא תניא (א''ה עיין ברמב''ם הלכות ברכות פ''ז ה''ט) לקלק כלב מהן פסולין. צ''ע דאמר מר בפרק ג' שאכלו (ברכות דף נ') יין עד שלא נתן לתוכו מים נוטלין ידים, רוצה לומר ביין לבן ומ''מ מים איקרא כדפרש''י דמיקרי מי פירות, עכ''ל ט''ל. י) דווקא לאכילה אבל לצורך נקיות אין לחוש דלא גרע מצרור וקיסם, עכ''ל תשב''ץ (סי' פ''ה). יא) תנן (ידים פ''א מ''ב) כל הכלים נטלין הימנו לידים אפילו בכלי גללים כלי אבנים כלי אדמה ואין נוטלין לידים לא (מפני) [מדפנות] הכלים ולא משוליהן ולא במגופת חבית אע''פ שמחזיקין הרבה מים כיון שאינן יושבין ושאינן מסומכין וכן כסוי של כוס וקנקן שמשופעין למעלה פסולין ליטול בהן לפי שאין מחזיקין רביעית אלא אם כן סומכין אותן אבל מן המים שיכול ליכנס בהן כשיושבין בלא סמיכה אם מחזיק רביעית אפילו כשיושבין מסומכין יכול להיות שכשירין לנטילה. ולא יתן לחבירו ליטול בחפניו לפי שאין ממלאין למי חטאת לא נוטלין לידים אלא בכלי. ותניא (חולין דף ק''ז) עורות עור שיש להם בית מושב נוטלין מהן לידים לשון סר''ב וס''ג. 
יב) פירוש לפי שאין עיקר עשייתו לקבלת מים וכן יש לומר שאותן לבדין שקורין קרעטלי''ן אע''פ שהן קשים ומקבלין מים שאין המים זבים מהן דמ''מ אינם עשויין לקבלה כמו קופה ושק, עכ''ל ס''ק. יג) על דברים הצריכים נטילה ששאלתם אם צריכים נקיות בעלמא בלי מים דבר שאי אפשר להתברר בראיה ברורה אין לעשות פירוקא לסכנה וטוב להחמיר להצריך נטילה. ואילו ז' דברים הצריכים נטילה אחריהם, הבא מן המטה, והבא [מ]בית המרחץ, והנוטל צפרניו, והחולץ מנעליו, הנוגע לרגליו, החופף את ראשו, והבא מבית הכסא. ולעניין נקיות אמרינן בברכות (דף ט''ו) דמי שאין לו מים חופף ידו בעפר או בצרור [או קיסם] דכתיב (תהילים כ''ו) ארחץ בניקיון כפי בכל מידי דמינקי. הגה''ה ומיהו הני מילי בנטילה שלא לצורך אכילה כי הנך דפירוקא לעיל אבל לעניין אכילת פת בעינן נט''י דווקא עכ''ה. ואין ליטול ידיו שחרית (אלא) ממי שלא נטל עדיין כדאיתא בערבי פסחים (דף קי''ב) משום דקשה לריח הפה וי''א משום רוח רע, ואומרים שאין אדם 
צריך ליטול ידיו מרביעית כי אם לאכילה לפי שלפני תפילה אם אין לו מים יכול לקנח ידיו באבן או בארץ, עכ''ל תשב''ץ (סי' רע''ו). יד) ואין לנגב ידו בחלוקו לפי שהוא קשה לשכחה, עכ''ל תשב''ץ (סי' רפ''ז). טו) פירוש חמי האור רק שלא תהא היד סולדת בהם, עכ''ל ס''ק. מותר ליטול ממים חמים ובלבד שאין היד סולדת ע''פ הברייתא כדתניא פרק כל הבשר (דף ק''ה) מים ראשונים בין בחמין בין בצונן והא דפליגי חזקיה אמר(ינן) אין נוטלין מהן הידים ורבי יוחנן אמר נוטלין היינו בסולדת כדמשמע דעל הברייתא לא פליג חזקיה ועוד דרבי יוחנן שרי, עכ''ל ספר תרומה. טז) אך אינו צריך לחזור ולברך ברכת המוציא דשינוי מקום אין צריך לחזור ולברך בפת. לשון ס''ק. יז) אינו טעון ברכה דעל נט''י אך ברכה דאשר יצר מברך לשון ס''ק. [בשם ר''י מקורבול כלל בכל נטילות אם שכב אדם ערום במטתו בקומו יטול ידיו אפילו לא הלך לשום נקבים אך ימתין לברך ברכת נטילה ואשר יצר עד סידור תפילתו, עכ''ל]. יח) צ''ע בס''ג דברכת אשר יצר נמי שמברך לקטנים הוי דבר שבקדושה ואפילו [הכי] גם אין מברך על נטילת ידים, עכ''ל ס''ק. [אם בא מעשות צרכיו אם עשה קטנים לבד מברך אשר קדשנו כו' בא מגדולים מברך אשר יצר ואם שפשף הניצוצות שעל גבי רגליו י''א מברך ענ''י ואשר יצר וי''א שאין מברך על ניצוצות אלא אשר יצר לבדו כך היה מנהג רש''י עכ''ל סידור מהר''ם. בשם ר''י מקורביל לרוחות ולנגיעות בשר ומנעליו אין צריך נטילה רק נטילת נקיות, עכ''ל. שאלו תלמידי רש''י אליו הנוטל ידיו לאחר בית הכסא צריך ליטול פעם אחרת או לא והשיב אף אני שאלתי כמו כן למורי רבינו יעקב ב''ר יקר והשיב לי שצריך שתי נטילות על הראשון אשר יצר ועל השניה ענ''י אבל סבירא ליה דנטילה אחת עולה לכאן ולכאן, עכ''ל. ומהר''ם נ''ע 
היה רגיל כשבא מבית הכסא ורוצה לאכול נוטל ידיו ומברך אשר יצר ואח''כ נוטל ידיו ומברך פעם אחרת בשביל אכילה על נטילת 
ידים ואומר מהר''ם נ''ע שהוא הפסק. הגה''ה מיהו יש נוהגים לברך כדרכם ונטילה אחת לשתיהם ולא הוי הפסק, עכ''ל תשב''ץ (סי' ר''פ)]. [סמ''ק מצוריך סימן קע''ח].
------
המטביל ידיו בנהר או במקום כנוס מים הראוין לטבילה, ידיו טהורות, אם נטילה הקלה מטהרת הידים קל וחומר לטבילה החמורה. נטל ידו אחת מן הכלי הראוי לנטילה וידו אחת בטבילה, ידיו טהורות. בד''א במטביל ידיו שם, אבל להטביל ידו אחת וליטול באותו יד ולשפוך על השניה, ידו טמאה, שאין כאן לא נטילה ולא טבילה, ואין צריך לומר בשחפן חבירו מים בחפניו מן הכלי, או מן הנהר, ונתן על שתי ידיו, שאין חפני חבירו ככלי, ולפיכך ידיו טמאות. נטל הוא על ידו אחת מן הכלי, וחזר ונטל באותו יד פעם שניה ונתן על ידו השניה, יש מי שהורה שידיו טהורות שהרי נטל הוא בעצמו מן הכלי, ויש מי שאוסר, ונראין דבריו. שכשך ידיו בתוך הכלי שיש בו רביעית ידיו טהורות, שכל שמשכשך בתוך הכלי כנוטל ממנו. [תורת הבית הקצר לרשב''א בית ששי שער שלישי].
------
הסח הדעת פוסל את הידים, כיצד היה יושב בסעודה ויצא לדבר עם חבירו והאריך בדברים עמו, כשהוא נכנס נוטל שתי ידיו וכשהוא נוטל לא יטול מבחוץ שלא בפני המסובין, אלא נכנס ונוטל בפניהם כדי שלא יחשדוהו שלא נטל. בד''א בשגמרו מלאכול ועדיין ממשיכין על השולחן כדי לשתות, אבל בשלא גמרו מלאכול נוטל [ידיו] אפילו מבחוץ, שלא בפני המסובין, שהכל יודעין שדעת הכל קצרה לאכול שלא בנטילת ידים. ומי שנודע שדעתו קצרה הרבה אפי' לשתות, נוטל מבחוץ אם ירצה שהכל יודעים שדעתו קצרה ליכנס עד שיטול, שמא יצטרך לאכול ואין דעתו סובלת לעשות כן בלא נטילה. [תורת הבית הקצר לרשב''א בית ששי שער חמישי].
------
השותה כוס של יין או של שאר משקין, יראה לי שצריך ליטול ידו אחת אותה שנוטל בה את הכוס, שמא יגע במשקין שבכוס. וכן האוכל כעכין וכיוצא בהן לתענוג, ואינו קובע סעודתו עליהן, נוטל ידו אחת ודיו. [תורת הבית הקצר לרשב''א בית ששי שער ראשון].
------
והסח הדעת פוסל את הידים וצריך לחזור וליטול. דגרסינן ביומא פרק אמר להם הממונה (ל', א') תנו רבנן הלכה בסעודה אדם יוצא להשתין [מים] נוטל ידו ונכנס ויושב במקומו, דבר עם חברו והפליג נוטל שתי ידיו ונכנס וכשהוא נוטל אל יטול מבחוץ אלא מבפנים ונכנס ויושב במקומו ונוטל ומחזיר פניו לאורחים. אמר רב חסדא לא אמרו אלא לשתות אבל לאכול נוטל מבחוץ ונכנס, מידע ידעי דאנינא דעתיה. [תורת הבית הארוך לרשב''א בית ששי שער חמישי].
------
ולענין שתית יין או שאר משקין, משמע דצריך ליטול ידו אחת אותה שאוחז בה את הכוס, שמא יגע בידו במשקין. וכדאמרינן בברכות בפרק כיצד מברכין בסדר היסב (מ''ג, א') בא להן יין כל אחד ואחד נוטל ידו אחת, וטעמא כדאמרן. וגרסינן נמי ביומא פרק אמר להם הממונה (ל', א') תנו רבנן הלכה בסעודה אדם יוצא להשתין מים, נוטל ידו ונכנס. דבר עם חבירו והפליג, נוטל שתי ידיו ונכנס. וכשהוא נוטל אל יטול מבחוץ אלא מבפנים, ונכנס ויושב במקומו ונוטל, ומחזיר פניו לאורחים. אמר רב חסדא לא אמרן אלא לשתות, אבל לאכול נוטל מבחוץ ונכנס, מידע ידעי דאנינא דעתיה, אלמא אף לשתיה צריך ליטול ידו. ומיהו בזו איפשר דאהשתין מים קאי, ומשום דמשפשף רגליו משום נצוצות. ורש''י ז''ל פירש דלשתות אחר אכילה קאמר, כלומר שממשיכין היו אחר סעודה לעמוד ולשתות, וחיישינן שמא יתן פרוסה לתוך פיו, ומכל מקום מאותה שבפרק כיצד מברכין משמע לי כן. אלא דקשיא לי מדאמרינן בפסחים פרק ערבי פסחים (ק''ו, ב') נטל ידיו לא יקדש, ואמאי לא, והלא צריך הוא ליטול משום שתיית המשקין, ומדוחק יש לי לומר דהתם בשנטל שתי ידיו [לפי שהפרש עשו בין פת למשקין, שהפת או הדברים שטיבולן על ידי משקה, הצריכו ליטול שתי ידיו], לפי שדרכן לפורסן בשתי ידים, ולאחוז אותן בשתי ידים, אבל כוס ניטל הוא בידו אחת, ולפיכך אינו נוטל אלא ידו אחת, והילכך אם נטל שתי ידיו, לא יקדש שהרי גלה בדעתו שאינו חפץ לקדש, אלא דעתו לאכול פתו עד שלא יקדש, ומזלזל הוא בקדוש, ולפיכך לא יקדש הוא אלא אחרים מקדשין לו. ואסיקנא דמקדש דדילמא דעתו היה לקדש על הפת דחביבא ליה, כך נראה לי ועדיין צריכה לי תלמוד. [תורת הבית הארוך לרשב''א בית ששי שער ראשון].
------
ומותר ליטול ידו אחת ולחזור וליטול השניה, ואיך צריך שיטול את שתיהן בבת אחת, ואפילו לא נטל אלא ידו אחת אותה שנטל טהורה. וכן מותר להטביל ידו אחת בנהר, וליטול ידו השנית מן הכלי, דגרסינן בגיטין בריש פרק המביא תניין (ט''ו, ב') בעי אילפא ידים טהורות לחצאין או אין טהורות לחצאין, היכי דמי אילימא דקא משי חדא ידיה, והתנן הנוטל ידו אחת בשטיפה וידו אחת בנטילה, ידיו טהורות, כך גריס רש''י ז''ל וכן היא בספרים שלנו, ופרש''י ז''ל כגון דמשא חדא ידא, והדר משא אידך. ופשיט ליה מדתנן הנוטל ידו אחת מן הכלי ואחת בשטיפה בנהר, בארבעים סאה, ידיו טהורות. וקשה דאם כן, היכי פשיט ליה מההיא מתני', דילמא התם בשנטל ושטף בבת אחת, אבל בזו אחר זו לא. ורת''ם ז''ל גריס נטל ידו אחת משטיפה אחת ידו טהורה, וקא פשיט מדקתני ידו טהורה, שמע מינה דחדא חדא מהני. וכן מצאתיה במקומה במשניות מדוייקות הבאות מספרד כגירסת רת''ם ז''ל, והשתא אתי שפיר הא דאמרינן בפרק כל הבשר (ק''ז, ב') תנא דבי מנשה, מדיחה אשה ידה אחת ונותנת פת לתינוק, ובעינן למידק מינה התם, דמאכיל צריך נטילת ידים דאלמא אפילו נטילת יד אחת הויא נטילה. ואמרינן נמי ביומא (ל', א') נוטל ידו אחת ונכנס. ומתני' דמסכת ידים דמייתי הכא תרתי קמ''ל, חדא דנוטל ידו אחת בלבד ידו טהורה, ועוד שאם לא שפך על ידו אלא שטיפה אחת גדולה אע''פ שאין באותה שטיפה רביעית ידו טהורה, ואין צריך מים שניים, דהכי תנינן לה התם (פ''ב, מ''א) נטל ידו אחת משטיפה אחת ידו טהורה, שתי ידיו משטיפה אחת, ר' מאיר מטמא עד שיטול מרביעית. כלומר הנוטל ידו אחת משטיפה אחת לבד, ויש בה כדי [שתי] שטיפות, הרי זו עולה לשתים ואין צריך מים שניים, וידו טהורה. אבל שתי ידיו משטיפה אחת ידיו טמאות אלא אם [כן] יש [בה] באותה שטיפה, כדי שתי שטיפות, דהיינו רביעית לשתי ידים. אמרו משמו של רת''ם ז''ל שאם נטל בידו אחת מן הכלי ונתן על ידו השנית, מותר, לפי שכל שבא לידו האחת מן הכלי, כח כלי קרינא ביה, ואינו דומה לנוטל מחפניו של חבירו, שלא מכח כלי בא ליד זה כלל. אבל הר''ם במז''ל כתב נוטל ידו אחת וצק בזו על זו וחוזר וצק בראשונה על השניה ע''כ לומר שצריך נטילה על זו ועל זו ונראין דבריו. [תורת הבית הארוך לרשב''א בית ששי שער שלישי].
------
יצא אחד מן המסובין להשתין מים נוטל ידו אחת ונכנס, דבר עם חברו והפליג נוטל שתי ידיו ונכנס, ואם היו מסובין בשתיה נכנס ויושב במקומו נוטל ידיו ואחר כך מחזיר פניו לאורחין, ולמה נוטל במקומו שמא יאמרו לא נטל ידיו שאין שם אכילה, לר''ם. כתב רבנו יעקב כשנצרך להשתין אין צריך ליטול שתי ידיו אלא אם כן שפשף בידו מי רגלים שעל רגליו שמצוה לשפשף, ואין טעון ברכה בנטילה זו שאין זה אלא כמי שהיו ידיו מלוכלכות בטיט ובצואה שאינו מברך. [הבתים — שערי ברכות שער עשירי].
------
כשתקנו חכמים תפלות אלו, תקנו ברכות אחרות לברך אותן בכל יום. ואלו הן, כשיכנס אדם למטתו לישן בלילה מברך בא''י המפיל חבלי שינה על עיני והמאיר לאישון בת עין והזכירני בתורתך ותרגילני במצותיך יהי רצון מלפניך ה' אלקי ואלקי אבותי שתצילני מיצר הרע ופגע רע ואל יבהילוני חלומות רעים והרהורים רעים ותהיה מטתי שלמה לפניך והעמידני ממנה לחיים בא''י המאיר על כל העולם כולו בכבודו וקורא פרשה ראשונה מקרית שמע, ואם אנסתו שינה קורא אפילו פסוק ראשון או פסוקי דרחמי ואחר כך ישן, לר''ם. מלשון הר''ם שמענו שמברך תחלה ברכת המפיל ואחר כך קורא ק''ש, וכן כתבו קצת הגאונים, ונתנו טעם לדבר כדי שישן סמוך לק''ש שצריך לישן מתוך ק''ש. והרב בעל העתים כתב שקורא את שמע ואחר כך מברך המפיל, ודברי הר''ם נראין עיקר. כתב רבינו סעדיה שצריך לברך כשקורא פרשה זו אשר קדשנו במצותיו וצונו לקרוא ק''ש. ויש מי שנתן טעם לזה מפני שקריאה זו היא עיקר ק''ש כי מה שקורין קודם צאת הכוכבים אינה בעונתה, לפיכך צריך לברך עליה, ולפי זה הביאור מי שקרא ק''ש בזמנה אינו מברך על מטתו, ויש מי שכתב שאפילו קרא בזמנה מברך על מטתו, כדרך שמברכין על כל מצוה שהיא מדברי סופרים, שאע''פ שקרא ק''ש בבית הכנסת מצוה לקרותה על מטתו. ויש מי שאמר שאין מברכין על קריאה זו מפני שאינה אלא לשמירה כדרך פסוקי דרחמי. ומדברי הר''ם נראה שאין מברכין עליה שהוא סדר פרשה זו אחר ברכת המפיל חבלי שינה. ונראה שד(א)י בברכת המפיל מפני שמזכיר בה ענין תורה. כל הקורא ק''ש על מטתו נצול מהרהורים רעים, ומזיקין בדילין המנו, והרי הוא כאלו אוחז חרב שתי פיות בידו להלחם עם אויביו ולהשפילם, ועל זה נאמר יעלזו חסידים בכבוד ירננו על משכבותם רוממות אל בגרונם וחרב פיפיות בידם. יש מי שכתב כל זמן שישן מברך המפיל אפילו ישן ביום. והראב''ד כתב שאפילו ישן ביום כעין שינת לילה אינו מברך, לפי שאינו [מברך] אלא [על] מנהג העולם ועל סדורו. וכן נראה דעת הר''ם שכתב כשנכנס אדם למטתו לישן בלילה מברך וכו'. ועל ברכת אלקי נשמה כתב בשעה שיקץ בסוף שנתו, נראה שאינה מברך אותה אלא בשעה שיקץ ורוצה לעמוד, וכן נראה. כשיעור משנתו מברך אלקי נשמה שנתת בי טהורה אתה בראתה וכו' וחותם בא''י המחזיר נשמות לפגרים מתים. כששומע קול התרנגול מברך אשר נתן לשכוי בינה להבחין בין יום ובין לילה. יש מי שכתב שכל זמן ששומע קול התרנגול אפילו בחצי הלילה מברך ברכה זו. ויש מי שכתב שאין מברך אלא בבקר כשיעור משנתו סמוך לעמוד השחר, וכן נראה. כשלובש בגדיו אומר ברוך מלביש ערומים. כשמתכסה בבגד שיש בו ציצית אומר בא''י אמ''ה אקב''ו להתעטף בציצית. בקצת ספרים נמצא במקום ברכה זו ברוך עוטר ישראל בתפארה, והיא על סודר הראש או כובע או טלית. וכן נראה נסחת הר''ם שלא הביא ברכה להתעטף בציצית בסדר ברכות אלו והביא ברכת עוטר ישראל בתפארה. כשמניח ידיו על גבי עיניו מברך ברוך פוקח עורים, כשזוקף על מטתו אומר ברוך מתיר אסורים, כשפושט רגליו להניחם בארץ מברך ברוך רוקע הארץ על המים, כשעומד אומר ברוך זוקף כפופים, כשנוטל ידיו אומר בא''י אקב''ו על נטילת ידים, כשרוחץ פניו מברך המעביר חבלי שינה מעיני ותנומה מעפעפי יהי רצון מלפניך ה' אלקי ואלקי אבותי שתרגילני לדבר מצוה, ותן חלקי בתורתך, וכוף את יצרי להשתעבד לך, ותנני לחן לחסד ולרחמים בעיניך ובעיני כל רואי, ותגמלני חסדים טובים בא''י הגומל חסדים טובים לעמו ישראל. כשיחגור חגורו אומר ברוך אוזר ישראל בגבורה. כשנועל מנעליו אומר ברוך שעשה לי כל צרכי. כשמהלך אומר ברוך המכין מצעדי גבר. הנכנס לבית הכסא אומר התכבדו מכובדים קדושים משרתי עליון עשו כבוד לאלקי ישראל שמרוני שמרוני עזרוני עזרוני המתינו לי עד שאכנס ואצא ואעשה צרכי שזה הוא דרכן של בני אדם. יש מי שכתב שאין ראוי לומר ברכה זו אלא ירא שמים וחסיד ביותר, אבל אדם אחר נראה כגאוה, ולא נתברר לי. אחר שיצא אומר ברוך אשר יצר את האדם בחכמה וברא בו נקבים נקבים חלולים חלולים גלוי וידוע לפני כסא כבודך שאם יסתם אחד מהם או אם יפתח אחד מהם אי אפשר להתקיים אפילו שעה אחת בא''י רופא כל בשר ומפליא לעשות. כתב אחד מן הגאונים בתשובת שאלה מי שהשתין מים והסיח דעתו ואחר כך נמלך והשתין פעם אחרת חייב לברך שתי ברכות ואע''פ שמברך ברכה אחת שתי פעמים בבת אחת, שהרי אמרו מי שלא התפלל ערבית מברך שחרית שתים, ואין שיעור להשתנת המים כי אפילו על טפה אחת צריך לברך, שאם יסתם הנקב מלהוציא אותה טפה היה קשה לו וחייב להודות על זה. ולא נתברר לי. יש מי שכתב שכל זמן שנכנס לבית הכסא בין לגדולים בין לקטנים מברך אשר יצר. וכתב הראב''ד שצריך ליטול ידיו ולברך על נטילת ידים או לנקותם בכל דבר המנקה ומברך על נקיות ידים, שאסור לברך בידים מלוכלכות. ובשערי נטילת ידים נרחיב בזה. [הבתים — שערי תפילה שער עשירי].
------
מי שהסיח דעתו בסעודה צריך לחזור וליטול ידיו, שהרי אמרו שקריאת ההגדה בליל הפסח הפסק לנטילת ידים וצריך לחזור וליטול. [הבתים — שערי נטילת ידים שער ראשון].
------
הלכה בסעודה. כלומר הלכה זו אמרו בהלכות סעודה. אדם. שיצא מתוך הסעודה להשתין מים. ידו אחת. אותה ששפשף בה ניצוצות שעל רגליו. אבל האחרת שלא שיפשף בה אינו צריך ליטול. דיבר עם חבירו. כלומר אם יצא לחוץ ל[דבר עמו בדברים הרבה] ושהה באותן דברים. לשון רבינו שלמה דכיון שהפליג שעה אחת או שתים הסיח דעתו מסעודתו ולא נזהר לשמור ידיו והם עסקניות ע''כ. והעיקר דהואיל והפליג מסעודתו לדבר עם חבירו לא שמר ידיו, ואין אנו צריכין לשהות גדול כל כך כשהות שעה. אל יטול מבחוץ. שלא יאמרו עליו שלא נטל. הכי גריס רבינו שלמה והכי גרסינן בתוספתא דברכות [פ''ד הי''א], ומחזר את הטפיח על האורחים. והוא הכלי שיוצקין ממנו המים ליטול את ידיהם, וקאמר שהשמש מחזר אותו כלי למסובין שם ואומר כלום יש בכם מי שצריך ליטול את ידיו. וכל זה להודיע לכולם שזה שנכנס נטל את ידיו. והר''ם גריס בברכות [פ''ז ה''ח], ומחזר את פניו לאורחים, כלומר אחר שנטל ידיו. לא שנו. שאינו נוטל ידיו מבחוץ. אלא לשתות. פירש רבינו שלמה שאינו צריך עוד לאכול, אלא לשתות הוא נכנס, שהיו רגילין להאריך בשתיה אחר המזון, ומיהו צריך ליטול שמא יתן פרוסה לתוך פיו ע''כ. נראה דעתו שהבין זה דוקא בשתיה שאחר סעודה דוקא, שיש לחוש לשמא יאכל, כמו שכתב. והעיקר לשתות, שהיו מסובין לשתיה בלא אכילה. דהואיל וידיו מטונפות ממי רגלים או שהסיח דעתו מנטילה ראשונה ולא שמר ידיו צריך ליטול ידיו דהא נוגע המשקה על ידיו, והרי אמרו דבר שטיבולו במשקה צריך נטילת ידים. וכן תבין דעת הר''ם [פ''ז ה''ח] שכתב היו מסובין לשתיה נכנס ויושב במקומו ונוטל ידיו ואחר כך מחזיר פניו לאורחים, ולמה נוטל ידיו במקומו שמא יאמרו לא נטל ידיו שאין שם אכילה ע''כ. דאנינא דעתיה. לאכול בלא נטילת ידים. [רבינו אברהם מן ההר].
------
אדם יוצא מן הסעודה להטיל מים נוטל ידו אחת ונכנס דבר עם חבירו והפליג נוטל ב' ידיו ונכנס ולא יטול מבחוץ אלא מבפנים נכנס ויושב במקומו ונוטל ומחזיר פניו לאורחים ודוקא לשתות אבל לאכל נוטל ידיו מבחוץ כך פשוט ביומא והמחלקת בפי' זו ההלכה כתבתיו בדין אם שותה יין צריך ליטול ידו אחת. [רבינו ירוחם נט''ז ח''ו].
------
היה יושב בסעודה ויצא לדבר עם חברו והפליג בדברים, כשהוא נכנס נוטל, וכשהוא נוטל לא יטול מבחוץ, אלא במקום שיראוהו [חביריו] שהוא נוטל. ושמעתי למורי הר' פרץ שאם נוטל בידו פת שאין צריך נטילת ידים, שדעתו עליו ולא יסיח דעתו. [צרור החיים הדרך השני סימן ט'].
------
וקודם שילך לבית הכנסת יפנה. כדגרסינן בפרק היה 
קורא בתורה (י''ד, ט''ו) כל הרוצה לקבל עליו עול מלכות שמים שלימה, יפנה ואחר כך יטול את ידיו ואחר כך יניח תפילין ויקרא קרית שמע ויתפלל ויברך על נטילת ידים. ואם ינקה את ידיו אפילו בעפר כשאין לו מים. גרסינן בפרק היה קורא (ברכות שם) א''ל ההוא מרבנן לרבה, (נ''א לרבא), חזי מר האי צורבא מרבנן דאתי ממערבא ואמ' מי שאין לו מים ליטול יקנח ידיו בצרור או בעפר או בקיסמית. אמר ליה שפיר קאמ'. מי כתיב במים, בנקיון כתיב (תהלים כ''ו, ו') בכל מידי דלינקי (נ''א דמנקי). ושמעתי למורי ה''ר פרץ ז''ל שברך אשר קדשנו במצותיו וצונו לנקות את הידים. ואם צריך אדם לחזר אחר מים הא אמרי' לייט רב חסדא אמאן דמהדר אמיא בעידן ק''ש (ברכות שם). ויש ספרים דגרסינן הני מילי לקרית שמע [דאורייתא] אבל לתפלה בעינן למהדר. ופיר' מורי הרשב''א כי הטעם משום דקריאת שמע דאורייתא לא החמירו עליו לחזר אחר המים כמו שהקלו בק''ש לגבי בעל קרי, לפי שאין דברי תורה מקבלים טומאה, אבל לתפלה החמירו. ולא הוי טעמא משום דזמן ק''ש קבוע, דא''כ לתפלה של שחר זמן קבוע הוא עד ארבע שעות. ודעת התוספות דבין לתפלה בין לק''ש לא יחזור אחר המים ולא גרסי' אינהו והני מילי לקריאת שמע וגו'. ומה שאמ' בפסחים (מ''ו, א') לתפלה עד ד' מילין, היינו להתפלל בעשרה אם הולך בדרך ושמע שיש מקום שיש בו עשרה ילך ד' מילין יותר. ודעת רת''ם ז''ל התם ביומא בריש פרק אמ' להם הממונה כי המשתין מים בלבד אם אינו משפשף הניצוצות הניתזות ברגליו אינו צריך נטילת ידים, ואם שפשף צריך ליטול ואין צריך לברך עליהם, מידי דהוה אנגע ידו במקום הטינופת. ויש שאומרים כי לקטנים יברך אשר יצר בלבד ולא על נטילת ידים, ולגדולים על נטילת ידים ואשר יצר. [צרור החיים הדרך הראשון סימן ג'].
------
אמרו חכמים במסכת יומא [ל' ע''א], הלכה בסעודה, יוצא אדם להשתין מים, נוטל ידיו ונכנס, ופירשו שם מפני שצריך לשפשף ניצוצות הניתזין על גבי רגליו, כדי שלא יראה ככרות שפכה. לפיכך פסק רבי יעקב ז''ל, שהיוצא להשתין מים, אם לא שפשף בידיו אין צריך ליטול ידיו, שפשף בידיו, כשנוטל אין טעון ברכה. והרי זה דומה למי שהיו ידיו מטונפות בטיט ובצואה, שאין צריך לברך על נטילת ידים. ואפילו אשר יצר לא היה מברך רבינו מאיר ז''ל, אבל רבי יצחק ז''ל היה רגיל לברך אשר יצר. [ספר השולחן הלכ' סעודה שער ראשון].
------
ומי שהיה אוכל בסעודה ויצא להשתין מים יטול ידו אחת. ומי שהיה מספר עם חבירו והסיח דעתו מן המאכל יטול שתי ידיו. ומי שהיה במשתה צריך שיטלם בפני היושבים שם, כדי שלא יחשדוהו שום אחד מהם שלא נטל ידיו ויהא מיאוס. אבל על האוכל יתקו''ז אין לחוש לזה החשד, שידוע הוא שכל אדם יש יתקו''ז מאוס לאכול בלא נט''י. [ספר מצות זמניות הלכ' ברכות שער שני].
------
ת''ר הלכה בסעודה, אדם יוצא להשתין מים נוטל ידו אחת ונכנס, דיבר עם חבירו והפליג נוטל שתי ידיו וכשהוא נוטל אל יטול מבחוץ אלא נכנס ויושב במקומו ונוטל כדי שיראו האחרים שנטל. ואינו מברך על נטילת ידים ולא ברכת המוציא אכן בפרק ערבי פסחים [ק''ג ע''ב] פירש דמברך ברכת המוציא גבי כיון וכו' איתסר לכו למישתי. והוא הדין אם נפנה לגדולים נוטל ואינו מברך על נטילת ידים בתוך הסעודה. [האגודה].
------
וכתב רת''ם ז''ל שמי שנכנס להשתין מים אין צריך שיטול ידיו אם לא שפשף, ואם שפשף אינו צריך לברך על נטילת ידים, מידי דהוה אנוגע ידו במקום הטנופת, או אם היו ידיו מטונפות בטיט ובצואה דאינו מברך כשנוטל ידיו ואפי' אשר יצר אינו מברך. ורבי' יצחק הזקן הידוע בעל התוספות ז''ל כתב דודאי אינו מברך על נטילת ידים, אבל הוא מברך אשר יצר לעולם ואפי' בקטנים בין שפשף בין לא שפשף, אבל 
על נטילת ידים אינו מברך אלא לתפלה או לאכילה, וכן ראיתי שכתבו כן בתוספות במסכת יומא בפרק אמר 
להם הממונה, ושאל רבי' יעקב החסיד מפמליא של מעלה אם מברך בכל עת שיצא לנקביו אשר יצר או די בברכה 
של שחרית והשיבו לו שאו ידיכם קדש וברכו את ה'. 
[ספר הפרדס — שער תשיעי].
------
גרסינן ביומא בפרק אמר להן הממונה אדם יוצא להשתין מים, פי' אם היה בתוך הסעודה והוצרך לצאת להשתין מים. נוטל ידו אחת, כלומר אותה שמשפשף ניצוצות שנפלו על רגליו כדי שלא יראה ככרות שפכה כדאיתא התם. דבר עם חבירו והפליג, והסיח דעתו והיסח הדעת פוסל בידים ומשום הכי נוטל שתי ידיו. לא יטול מבחוץ, שמא יחשדו אותו שלא נטל ידיו. יחזיר פניו לאורחים, ולא אחוריו שמא לא יראוהו נוטל. דאנינא דעתיה, ולא יחשדוהו בזה שכל אדם יש לו אסטניסות לאכול בלא נטילת ידים. [פי' הרשב''ץ — ברכות].
------
בכמה מקומות בתלמוד הוזכר אילפא וסתם אילפא הוא שהיה חבירו של ר' יוחנן כמו שכתבתי בסדר אילפא מיהו בכמה מקומות בתלמוד הוזכר נמי חילפא ונ''ל כי הוא אילפא כמו איפא ואבימי פעמים עיפא ופעמים חיפא. ובפ' אילו טריפות הל' דספק דרוסה [חולין נ''ג ע''ב] בעי חילפא יש דרוסה בסימנין או אין דרוסה בסימנין וכו'. ותו בעי חילפא סימנין שנדלדלו בכמה. וכההיא דגיטין פ''ב בתחילתו [ט''ו ע''ב] בעי חילפא ידיים טהורות לחצאין או לא היכי דמי אילימא דקא משו תרי ברביעי' והתנן בתחילת מס' ידים מי רביעית נוטלין ממנו לידים לאחד ואפי' לשנים, ומייתינ' להא במס' נזיר פ''ג מינין אסור' בנזיר [ל''ח ע''א], אההיא דא''ר אלעז' עשר רביעיות הן ונקיט רב כהנא אידיה חמש סומקתא וחמש חיווריתא וקחשיב להו הת' ופרכינ' ותו ליכא והאיכא מי רביעית נוטל' ממנו לידים לאחד ואפי' לשנים ומשני בפלוגת' לא קמיירי. וקש' לי והא כי פליגי ר' מאיר ור' יוסי בחצי לוג לשלשה וארבעה ומלוג לחמשה ולעשרה ולמאה הוא דפליגי ובתוספת אבל ברביעית לא פליגי אלא ודאי במשנתי' אין מחלוקת אבל מחלוקתם מפורש בתוספת' דמס' ידים [פ''א] וה''ג הת' מי רביעית נותנים לאחד ואפי' לשנים וכו' עד דברי ר' מאיר ר' יוסי אומ' מי רביעית ניתנין לאחד אבל לא לשנים, וכיון דסתם במתנית' ואע''ג דמחלוקת בבריית' דר' יוסי הוא דאמ' ודוק' לאחד ולא לשנים וקיימ' לן דר' יוסי נמקו עמו [ערובין נ''א ע''א] כנגד יחיד בדברי הכל אפי' אמרי' ר' לא שנה ר' חייא מניין לו כדמסקינ' ביבמו' פ' החולץ [מ''ב ע''ב] מחלוקת בבריית' וסתם במתני' הל' כסתם, ור''ת זל''ע פי' הלכה זו דחילפא שלא כפרש''י, ורבא נמי אמ' בפ' כל הבשר [חולין ק''ז ע''א] הלכה כסתם משנה, דאמ' רבא כלי שאין בו רביעית אין נוטל' ממנו לידים, ורמינהי איני (ואמ') [והאמר] רבא כלי שאין מחזיק רביעית אין נוטלין הימנו לידים הא מחזיק אע''ג דלית ביה לא קשי' הא לחד והא לתרי דתנן מי רביעי' נוטל' ממנו לידים לאחד ואפי' לשנים היל' הא דאמ' כל שאין בו רביעי' אין נוטל' שלא היה בו מתחלה רביעי' היל' אפי' לאחד אין ראוי והא דאמ' כלי שאין מחזיק רביעי' הא מחזיק נוטל' אע''ג דלית ביה, כגון דלית ביה השתא ומעיקר' הוה ביה ואחד הוא דנטל ממנו שהרי משירי הכשר באו, מיבעי' לי הא דגר' בתוספת' דברכות פ' [ד'] לא יטעום אדם (שום) [כלום] קודם שיברך ומייתי' לה בכיצד מברכי' בגמ' [ברכות מ''ג ע''א] היו יושבין כל אחד מברך לעצמו כיצד סדר סעודה הסב אורחין נכנסי' ויושבין על גבי ספסלין וקתדראו' עד שיכנסו כולן בא להן מים כל אחד ואחד נוטל ידו אחת וכו', ותו גר' בסדר יומ' פ' אמ' להן הממונה הל' זה הכלל היה במקדש [ל' ע''א] ת''ר הל' בסעודה אדם יוצא להשתין מים נוטל ידו אחת ונכנס כו' לנטילת ידו אחת מי בעינן שיעורא דרביעית או לא ומי בעי לברוכי על נטילת ידים או לא, וכן ההיא דפ' יום הכיפורי' [ע''ז ע''ב], תנא דבי מנשה רשב''ג אומר האשה מדיחה ידה אחת במים ונותנת פת לבנה קטן [ו]אינ' חוששת אמרו עליו על שמאי הזקן שלא רצה להאכיל בידו אחת וגזרו עליו להאכיל בשתי ידים, ואמ' אביי משום שיבתא צריך לברך על נטילת ידים או לא צריך שיעור או לא ומייתינ' להא דרשב''ג נמי בפ' כל הבשר [חולין ק''ז ע''ב] מים אחרונים פשיט' דלא בעי ברכה דמשום סכנה תקינו ואיכא נמי למימ' כיון דאשה הנותנת פת לקטן משום שבתא הוא לא בעי ברכה, שיעורא מאי בשחרית שאדם נוטל ידיו אע''ג דמשום סכנה הוא שרוח רעה שורה על הידים כדתניא בפ''ח שרצים [שבת ק''ט ע''א] תניא ר' יוסי אומר בת חורין היא זו ומקפדת עד שירחוץ ידיו ג' פעמים. אפילו הכי צריך לברך שכך תיקנו כדאיתא בפ' הרואה [ברכות ס' ע''ב] כי משיה ידיה מברך על נטילת ידים דהתם מסתמא צריך לקרות קריאת שמע ולהתפלל הילכך תיקנו ברכה ושיעור חשוב אבל כל הני מיבעי' לי. ונראה דמים אחרונים ודאי צריכין שיעור כדתניא בפ' סוף אילו דברים בברכות [נ''ג ע''ב] והתקדשתם אילו מים ראשונים והייתם קדושים אילו מים אחרונים משמע (דינו) [דינם] שוה. ותו דהא בפ' כל הבשר [חולין ק''ה ע''א] גרסי' מים ראשונים חובה מים אחרונים רשות וכל אותן החילוקים שבין ראשנ' [לאחרונים] (לחובה) ואילו בשיעור לא מפליגי ובתוספת' מס' ידים פ''א גרס' אחד הנוטל בידו אחת ואחד הנוטל בשתי ידיו אחד ידו של גדול ואחד ידו של קטן צריך ליטול מי רביעית, ותימא מאי שנא דלא קתני נוטל לידו אחת וכן לשתי [ידיו] דהא בכולהי בבי קתני נותנין לידים וכן נוטלין לידים, ואם פיר' אחד ביד כמו ליד הרי אפשיט בעיא דידי לעניין שיעור לעניין ברכה נמי איכא למימ' כיון דקפדי רבנ' אשיעורא צריך נמי לברך דהא עיקר נטילה לחולין משום סרך תרומה כדאית' בפ' כל הבשר [חולין ק''ו ע''א] ותנן בפ' חומר בקודש [חגיגה כ' ע''ב] בתרומ' אם נטמאת אחת מידיו חברתה טהורה ובקודש מטביל את שתיהן וכיון שנטמאת ידו אחת פשיט' שצריך נטילה וכיון שצריך נטילה צריך לברך, וכל אותן דקדוקי' דדייקינ' הת' בבעיא דחילפא פי' אותן ר''ת וחילפא נמי בימי אילפא היה אפי' אם שנים הן כדמוכח הת' בבעיא דידיה. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך אילפא].
------
והטפיח מחזר על האורחין — והוא נטל בל' חכמים והוא דלי. [הערוך ערך טפיח].
------
(משנה) אין אדם נכנס לעזרה, דהכי דינא אפילו בשאר ימות השנה אין שום כהן נכנס לעזרה כדי לעבוד עבודה ואפי' הוא טהור עד שהוא טובל. אין אדם נכנס לעזרה לעבודה מצי נמי למימ' איש' דמצוה לעמוד על קרבנן, מפר' טע' בגמ'. (גמרא) המשנה מקודש לקודש, כהן גדול ביום הכיפורים שנכנס מקודש לקודש, כגון מהיכל לפניי לפנים. ממקום שענוש כרת, אדם טמא שנכנס לשם בין בעזרה בין בהיכל. ענוש כרת, על ביאת לפניי לפנים, אפי' הכי טעון טבילה. המשנה מחול לקודש, שנכנס ממקום חול כגון ממדינה לעזרה, ממקום שאין וכול'. ר' יהו' א' סרך טבילה הוי, כלומ' זו שהצריכו לאדם טהור שנכנס בעזרה אינה מן הדין, אלא סרך טבילה בעלמ' הוא. כדי שיזכור, שמתוך כך שמצריכין לו אותה טבילה יהא נזכר אם יש עליו טומאה ישנה כגון טומאת מת או טומאת זבות שצריך למנות שבעה ויפרוש שלא יכנס לעזרה. במאי קמיפלגי, מכדי לדברי הכל טעון טבילה. [פירוש רבינו אליקים].
------
ואין אדם נכנס בעזרתא. פי', טהור לגמרי עד שיטבול, מקל וחומר, ומה המשנה מקודש לקדש וממקום שענוש כרת למקום שענוש כרת דהיינו מהיכל לדביר ומהדביר להיכל ביום הכפורים, כדתנן חמש טבילות ועשרה קדושין טובל ומקדש כהן גדול ביום הכפורים, המשנה מחול לקדש, וממקום שאין ענוש כרת למקום שענוש כרת, על אחת כמה וכמה שטעון טבילה. וכהן גדול שטובל בהשכמה. אפי' לא הסך את רגליו, משום דמשנה מחול לבגדי קדש. חמש טבילות וי' קדושין וכו', שצריך לטבול ולקדש כשמשנה מבגדי זהב לבגדי לבן. והעבודות שבהיכל הם בשמונה בגדים, (וחמשה) [וארבעה] מהן של זהב, אלו הן כתנת ומכנסים מצנפת ואבנט היו בגדי לבן. חשן ואפוד ומעיל וציץ הם בגדי זהב, אבל עבודת קדש הקדשים אי אפשר אלא בבגדי לבן, דאסור לכנס שם ילוד אשה שהוא חוטא ויתנאה בדבר שהכעיס[ו] (לו) [ל]הב''ה כשעשו את העגל וטבילה כתיבא בהדיא, דכתיב [ויקרא ט''ז] ופשט ורחץ, ומדלא כתי' ביה ידיו ורגליו, וכתב סתמא, ש''מ דמטבילת כל גופו קאמ'. וקידוש ידים ורגלים חזינן מקל וחומר, ומה במקום שאין טעון טבילה, כגון שהטיל מים, טעון קידוש ידים ורגלים, מקום שטעון טבילה ביום הכפורים בין בגדי זהב לבגדי לבן, אינו דין שטעון קידוש. ואלו הן החמשה עבודות, תמיד של שחר בבגדי זהב, עבודת היום דהיינו פרו של אהרן ושעיר הנעשה בפנים, והכנסת כף ומחתה לפני ולפנים בבגדי לבן, והיה מניחה שם עד שיתעכל כל הקטרת והיה יוצא משם, ועושה אילו ואיל העם בבגדי זהב, הוצאת כף ומחתה בבגדי לבן, תמיד של בין הערבים בבגדי זהב. והשני קידושין שעושה אחד לכבוד הבגדים שפושט, ואחד לכבוד הבגדים שלובש, ובטבילה ראשונה ליכא תרי קידושין, אלא חד קידוש, 
אחר שטבל ולבש בגדי זהב לשחוט את התמיד. ואם תאמר הא ליכא אלא תשעה קידושין, כיון דבטבילה ראשונה ליכא אלא חד קידוש, ומתרץ בגמ' הא קא עביד קידוש עשירי כשהשלים כל עבודת היום, כשפושט בגדי זהב ולבש בגדי חול, הוי קידוש לכבוד בגדים שפושט. וכולן בקודש וכו', כל הארבעה טבילות האחרות צריכות שיהיו בעזרה, אגב בית הפרוה, ממעין עין עיטם, שהיו מעלין אותו מאיליו על הגג, שהיה גבוה מקרקע בית הפרוה כ' אמה לכל הפחות, שהרי אין גובה שער פחות מכ' אמה, וגובה בנין המקוה שלש אמות, נמצא שעין עיטם גבוה מקרקע עזרה כ''ג אמות, וכן דרך מעין שאדם יכול להעלותו לחשבון גובה המקום שיצא משם המעין בתחלה אבל לא יותר. חוץ מזו. דהיינו טבילה ראשונה שאותה היתה בחול על גבי שער המים, ובצד לשכתו ששוכב בלשכת פרהדרין היתה. פרסו סדין של בוץ וכו', משום צניעות, ומפרש בגמ' משום הכי סדין של בוץ כי היכי דלדכר דיש הרבה עבודות ביום שצריכות בגדי בוץ ולא של זהב, מה שאין רגיל כן בשאר ימות השנה, שעובד עבודה בשמונה בגדים, ואם עבד עבודה בארבעה כלים לבד(ו) חלל. [רבינו יהונתן מלוניל].
------
[מנהג ברוב מקומות ישראל שיש להם בחצר בית הכנסת שוקת מים לרחוץ הידים, ויש לי סמך מדאמרי' ביומא אין אדם נכנס לעזרה אפי' טהור עד שיטבו' דכתי' בבאם אל אהל מעד ירחצו מים ולא ימותו, ואע''פ שאין לנו טהרה עד עמוד כהן לאורים ולתמים ותעשה הפרה העשירית מכל מקום מה שיש בידינו לתקן נתקן להטהר בעלי קריין בט' קבין, ושאינן בעלי קריין לרחוץ הידים שהן עסקניות, וכאשר ימצאו הדבר מזומן בבואם למקדש מעט יהיו נזהרין בכך]. [המנהיג הלכ' סעודה].
------
אין אדם נכנס לעזרה אפי' טהור עד שהוא טובל. פי' המורה לעבודה לאו דוקא ואמת ודאי דבגמרא מוכח דכל הנכנס לעזרה אפילו שלא לעשות עבודה צריך טבילה מפני שנכנס ממקום חול למקום קודש אבל מיהו לעבודה דמתני' דוקא היא ולעבודה גרסי' עם ו''ו ותרתי מילי קתני וה''פ אין אדם נכנס לעזרה מחול לקודש בלא טבילה וגם אין אדם נכנס לעבודה אע''פ שהוא בתוך העזרה כגון שהי' עסוק כל הלילה להקטיר חלבים ואיברים ורוצה עכשיו להתחיל בעבודה של מחר אינו יכול להתחיל לעשות עבודה עד שיטבול והכי תנן בפ''ק דתמיד מי שהוא רוצה לתרום את המזבח משכים וטובל עד שלא יבא הממונה וכי באיזו שעה הממונה בא לא כל העתים שוות פעמים שהוא בא מקרות הגבר או שסמוך לו בין מלפניו ובין מלאחריו הממונה 
בא ודפק עליהם והן פותחין לו אמר להם מי שטבל יבוא ויפייס והפיסו וזכה מי שזכה הנה כל אלו שהיו מפיסין וטבלו בתוך העזרה היו עומדים כדתני הממונה בא ודפק עליהם ואפ''ה היו טעונין טבילה בעבור הרמת הדשן שהיא תחלת העבודה וכהן גדול ביוה''כ נמי בעזרה הי' עומד כל שבעת הימים ועכשיו כשהי' רוצה להתחיל עבודה הי' צריך לטבול הילכך לעבודה דוקא הוא ולעבודה גרסי' ועולה על כהן גדול שהורידוהו לבית הטבילה שלא כהן גדול בלבד אלא אין 
אדם נכנס לעזרה אפילו שלא לעבוד או לעבודה ואע''פ 
שהי' בתוך העזרה עד שהוא טובל ועל שניהן דרש בן זומא ק''ו המשנה מחול לקודש היינו מבגדי חול לבגדי קדש ואע''פ שעמד בעזרה וממקום שאינו ענוש כרת למקום שענוש כרת היינו הנכנס לעזרה אפילו שלא לעבוד כגון ישראל. [תוס' רי''ד].
------
מתני'. אין אדם נכנס לעבודה לעזרה [אפילו טהור] עד שהוא טובל. חמש טבילות בו ביום, וכולן בקודש בבית הפרוה חוץ מזו בלבד. פירש המורה לעבודה לאו דווקא, ודאי כן הוא, דבגמר' מוכיח דכל הנכנס לעזרה אפילו שלא לעשות עבודה צריך טבילה, מפני שנכנס ממקום חול למקום קודש. אבל מיהו לעבודה דמתני' דווקא הוא, ולעבודה גרסי' עם ו', ותרתי מילי קתני והכי פירושא, אין אדם נכנס לעזרה מחול לקודש [בלא טבילה] וגם אינו נכנס לעבודה אע''פ שהוא בתוך העזרה, כגון שהיה עסוק כל הלילה להקטיר חלבים ואיברים ורוצה עכשיו להתחיל בעבודה של מחר אינו יכול להתחיל ולעשות עבודה עד שיטבול, והכי תנן בפרק קמא דתמיד מי שהוא רוצה לתרום את המזבח משכים וטובל עד שלא יבא הממונה וכול', וכי באי זו שעה הממונה בא, פעמי' שהוא בא מקרות הגבר או סמוך לו בין מלפניו בין מלאחריו, הממונה בא ודפק עליהן והן פותחין לו, אמ' להם הממונה מי שטבל יבא ויפיס והפיסו וזכה מי שזכה. הנה כל אילו שהיו מפיסין וטבלו בתוך העזרה היו עומדין, כדתני הממונה בא ודפק עליהן, ואפי' הכי היו טעונין טבילה בעבור הרמת הדשן שהיא תחילת העבודה, וכהן גדול ביום הכיפורי' נמי בעזרה היה עומד כל ז' ימים, ועכשיו כשהיה רוצה להתחיל עבודה היה צריך לטבול, הילכך לעבודה הוא ולעבודה גרסי', ועונה על כהן גדול שהורידוהו לבית הטבילה, שלא כהן גדול בלבד אלא כל אדם שנכנס לעזרה אפי' שלא לעבוד, או לעבודה ואע''פ שהיה בתוך העזרה טובל, ועל שניהן דורש בן זומא קל וחומ' המשנה מחול לקודש, היינו מבגדי חול לבגדי קודש, ואע''פ שעמד בעזרה וממקום שאינו ענוש כרת למקום שענוש כרת היינו הנכנס לעזרה אפי' שלא לעבוד כגון ישראל. [פסקי הרי''ד].
------
ואפילו אחד מאצבעותיו לא יכניס דדרשינן בפרק כל הפסולין (זבחים ל''ב ב') בכל קדש לא תגע מה נגיעה במקצת שמה נגיעה אף ביאה במקצת שמה ביאה. [ו]שנינו בפ''ג דיומא (ל' א') אין אדם נכנס לעזרה לעבודה אפילו טהור עד שהוא טובל, ופירש רש''י לעבודה לאו דווקא ויש מפרש (עי' תוס' ישנים ע''ש) לעבודה דווקא. ומסקינן שם (ל''א א') אם הכניס שם אחד מאבריו שמה ביאה. [סמ''ג לאוין סימן ד''ש].
------
כשהאיר היום פרשו סדין בינו לבין העם. ולמה של בוץ, כדי שיכירו שעבודת היום בבגדי בוץ. פשט בגדי חול שעליו, ירד וטבל. וטבילה זו היתה בחול, שסרך טבילה זו כדי שיזכור טומאה ישנה שבידו יפרישו ממנה בטבילה זו לשמה. עלה (ונסתפק) [ונסתפג] הביאו לו בגדי זהב ולבש. קידש ידיו ורגליו. וכל הקידושין שהיה עושה היה מקיתון של זהב משום כבודו. [הבתים — שערי עבודת יום הכפורים שער שני].
------
פרשו סדין של בוץ בינו לבין העם חמש טבילות טובל בו ביום וכולם בקדש על גג בית הפרוה חוץ מזו הראשונה. חמש טבילות ועשרה קידושין. [האגודה].
------
כשראו שהאיר המזרח לגמרי היו פורסין סדין של בוץ בינו ובין העם ופשט בגדיו של חול שהיה לבוש וטבל, עלה ונסתפג הביאו לו בגדי זהב ולבשם והן כתונת ומכנסים ומצנפת ואבנט חשן ואפוד ומעיל וציץ. ולמה בגדי ציץ נקראו בגדי זהב, מפני שיש במקצת מלבושים הללו זהב. אחר שלבשם היה מקדש ידיו ורגליו, מפני שעל כל הלבישות כולן שהיו בזה היום היה טובל טבילה אחת ושני קדושין אחד קודם פשיטה ואחד קודם (פשיטה) [לבישה], אלא שהלבשה הזו הראשונה דיה קדוש אחד מפני שהפשיטה הראשונה לא היתה פשיטת בגדי מצוה אלא פשיטת בגדי חול. היכן היתה טבילה זו בחול על גב שער המים ובצד לשכתו היתה ושאר כל טבילות היום היו בקודש שנאמר (ויקרא ט''ז) ורחץ את בשרו במים במקום קדוש. ולמה היו פורסין סדין של בוץ כדי שיכיר שעבודת היום בבגדי בוץ, ורצו לעשות לו היכר זה מפני שהוא רגיל כל ימות השנה בשל זהב. במה היה מקדש בקיתון של זהב שהיו עושין לו לכבודו, אע''פ שכתוב (שמות ל') ועשית כיור נחושת וגו' ורחצו אהרון ובניו ממנו את ידיהם וגו', אין הכיור חובה לא נאמר כיור אלא ללמדך שטעון כלי. כיצד היו מקדשין מניח ידו הימנית על רגלו הימנית וידו השמאלית על רגלו השמאלית ומקדש וכדאיתא בברייתא בזבחים (י''ט ע''ב). [תלמיד הרשב''א].
------
@ ל' ע''ב
לבן זומא, דמפיק ליה מן הדין אם נכנס בלא טבילה ועבד עבודה. מיחיל, מחלל עבודתו ופסולה. ומי מחיל, אפי' לבן זומא והתניא כהן גדול שלא טבל כול'. בין בגד לבגד, כגון בין בגדי זהב לבגדי לבן, דיש עבודה שפסולה בבגדי זהב כדלקמ', דאפי' עבודה ביום הכיפו' דילפי מינייהו לא מיחל דקתני עבודתו כשירה, וכל שכן בטהור שנכנס לעזרה שלא קידש ידיו ורגליו וכול' שאי איפשר לעבודה בלא קידוש כדכת' או בגשתם אל המזבח לשרת וגו'. למיקם בעשה, דבכהן גדול ביום הכיפו' כת' טבילה ורחץ, ומהתם גמר בן זומא טבילה לטהור שנכנס לעזרה ואי לא טביל עובר בעשה. ולר' יהו', דלא גמר לה ממידי אלא סרך טבילה קאמ' דהויא לא קאי בעשה. האי סברא, דטהור [אין] צריך טבילה כלל אפי' מש' סרך טבילה. מצורע, ביום שמיני שלו. בשער ניקנור, שהוא שער מזרחי ושם מכניס ידיו לבהונות [שיזה הכהן] עליהן, דאע''פ שטבל אינו יכול ליכנס כל זמן שהוא מחוסר כפרה, כדגרסי' במנחות בפרק הקומץ רבה [כ''ז ע''ב] מבערב היום שביעי, אלמא דלא מצריך טבילה כלל ואפי' מש' סרך טבילה, ותנא קמא בעי טבילה אחרת באדם טהור שנכנס לעזרה. ת' התם כדקתני טע' שכבר טבל מבערב, אבל בעלמ' אפי' טהור בעי טבילה מש' סרך טבילה. מאי קרי ליה, הא לא תיובתא היא. למירמא אחריתי עלה, דהך דר' יהו' דגבי מצורע הוא דקא מייתי לה ולאו מש' למיפרך מינה, דהכא קאמ' מצורע אין צריך טבילה כלל, והתם קאמ' באידך ברייתא ששם מצורעין טובלין והיינו ביום השמיני, ואי קאמ' לא מצורעין בלבד (אמר') [אמרו] מכלל דמודי דמצורע טובל אפי' ביום שמיני. אלא כל אדם, אם טהור שנכנס לעזרה. הא דטביל, מבערב, אין צריך לטבול ביום שמיני ודקאמ' הכא לא מצורעין בלבד אמרו דצריך לטבול ביום שמיני דלא טביל מבערב הערב שמש בעי לטבילתו, ואמאי קתני ששם מצורעין טובלין דמשמ' כדי לעמוד לאלתר סמוך לטבילה בשער ניקנור לקבל הזאה על בהונות ידיו. דאסח דעתיה, לבתר טבילה, שלא הזהיר בעצמו לפרוש מטומאה ואיכא למיחש דיל' נגע וצריך לטבול. (הזאה) [הזאת] שלישי ושביעי בעי, (ושמא) [דשמא] נגע במת. דאמ' ר' דוסתאי וכול' הסיח הדעת, דבר שמסיח דעתו ממנו ואינו משמרו בטהרה צריך וכול'. ט''ן ונהי' שלישי ושביעי לאו מש' דהכא איכא הזאה שלישי ושביעי, אלא כלומ' כי היכי דלגבי טומאת מת אמ' ר' יוח' דהסח הדעת צריך הזאה שלישי ושביעי (אלא כלומ' כי היכי דלגבי טומאת מת אמ' ר' יוח' דהסח הדעת צריך הזאה שלישי ושביעי) הכי נמי גבי מצורע אי אסח דעתיה צריך ספירת שבעה, אי נמי הערב שמש לטבילה אחרת דההיא טבילה דעבד כמאן דלותה דמיא הא בטביל מבערב. על דעת ביאת מקדש, אינו צריך לטבול ביום ח'. ואיב' אימ' לא מצורעין בלבד אמ' וכול', כלומ' לא תיתני בלבד לא מצורעין בלבד דמשמ' דר' יהו' נמי מודי במצורעין דצריכין טבילה, אלא תני הכי לא מצורעין אמרו דצריכין טבילה לפי שכבר טבלו מבערב, אלא שאר כל אדם טהור שנכנס לעזרה מש' סרך טבילה. רבינא אמ', לעולם כדקתני לא מצורעין (בלבד) דלדבריהם דרבנ' קאמ' להו וכול'. לדידהו, דאמריתו דמצורע בעי טבילה. אודו לי וכול', דייש, רגיל בטומאה ואינו ניכר ולכך (ולכך) צריך לטבול פעם שנייה למחר. לא דיישי בטומאה, ונטרי נפשייהו ולא צריכי טבילה. דפליגי עליה דר' יהו', דאמ' מצורע טובל ועומד וכול'. להודיעך כוחו דר' יהו', דאפי' מצורע דדייש בטומאה לא מצריך טבילה, והכי קאמ' לא מצורעין בלבד אמ' אלא כול'. או דיל', רבנ' לא כבן זומא סבירא להו דשאני מצורע דדייש בטומאה אבל כל אדם לא, ור' יהו' לדבריהם דרבנ' קאמר לדידי מצורע וכול'. [פירוש רבינו אליקים].
------
ועבד עבודתו פסולה. פ' אבל אם עבד שחרית בלא טבילה אין עבודתו פסולה וקשיא למאן דמוקי פלוגתיהו בחילול עבודה. מצורע טובל ועולה בשער ניקנור. פ' כי המצורע אחר שנרפא מצרעתו צריך לישב מחוץ לאהל ז' ימים וביום הז' יגלח את כל שערו וכבס בגדיו ויטבול וביום הח' צריך להביא קרבנו ולהכנס למקדש כדי להזות הכהן על תנוך אזנו ועל בהונות ידיו ורגליו ולפי שכל טהור הנכנס למקדש צריך לטבול הצריך זה התנא למצורע שטבל ביום הז' לטבול עוד פעם אחרת ביום הח' ואחר כך יעמוד עוד בשער ניקנור להזות עליו מן הדם. ר' יהודה אומר אינו צריך לטבול שכבר טבל מבערב. פ' אלמא טהור שנכנס למקדש לא בעי טבילה שמא בידו טומאה. אלא כל אדם לא קשיא. פ' אלמ' לר' יהוד' גם המצות צריך טבילה וקשיא דר' יהוד' אדר' יהוד'. הא דטביל הא דלא טאביל. פ' אם לא טבל ביום הז' צריך לטבול ביום הח' ואחר כך יכנס למקדש שטבילת המצורע מטומאתו צריכה הערב שמש ולא יוכל להכנס למקדש יום הח' כולו. הא דאסח דעתיה. פ' אינו חייב אם אינו יודע אם שמר עצמו לילי שמיני מטמאות אחרות ואם לאו צריך טבילה ביום הח' ואחר כך יכנס ואם יודע ששמר אינו צריך. ואי בעית אימא לא מצורעין בלבד אמרו. פ' אין בברית' ר' יהוד' אלא כולה דברי אחד היא וכך היא שנויה לשכת המצורעין ששם המצורעין טובלין ולא מצורעין בלבד אמרו אלא כל אדם. [פירוש קדמון].
------
מצורע טובל ועומד בשער ניקנור. כאן משמע כפירוש רש''י לעבודה לאו דוקא, והלא לא היה נכנס לעבודה, ולמה היה צריך טבילה. ויש לתרץ לפירוש ר''י דכיון שהיו מזין על בהונותיו הוי שפיר לצורך עבודה. לא מצורעים [בלבד] אמרו אלא כל אדם. ורבנן סברי איפכא, דוקא מצורעים משום דדיישי בטומאה כדמפרש בסמוך. נימא רבנן דפליגי עליה דר''י בברייתא קמייתא כבן זומא ס''ל. ומצורע דקתני במילתייהו ל''ד דה''ה כל אדם. והא דקתני במילתייהו מצורע להודיעך כוחו דר' יהודה דאפילו מצורע דדייש בטומאה קאמר דאין צריך טבילה. ואם כן רבנן דהכא לאו היינו רבנן דברייתא שניה דהא קא חזינן דפליגי בכל אדם. או דילמא 
הא דקאמרי רבנן מצורעים בברייתא ראשונה מצורע עומד וטובל רוצה לומר דוקא מצורע אבל כל אדם לא. ואם [כן] רבנן דברייתא ראשונה היינו רבנן דברייתא שניה. עכ''ל הקונטרס. וקשה למורי הרב רבינו פרץ, דאם כן דאמרת דמצורע דוקא אבל כל אדם אינו צריך טבילה, הנך רבנן כמאן סבירא להו, לא כבן זומא דמייתי טבילה זו לכל אדם בקל וחומר, ולא כרבי יהודה דאמר טבילה זו לכל הפחות משום סרך טומאה. ועוד קשה וכי פליגי הני רבנן אמשנה שלימה דתנן אין אדם נכנס לעזרה עד שיטבול. לכך נראה דודאי הא דאמרי רבנן מצורע דדייש בטומאה צריך טבילה וכל אדם לא, אינו רוצה לומר כל אדם ממש, דודאי אפילו טהור צריך טבילה אם לא טבל מבערב. אלא כל אדם היינו שאר טמאים שטבלו מבערב דלא צריכי טבילה משום סרך. והכי קאמר, נימא רבנן דפליגי עליה דרבי יהודה ואמרי דכל אדם צריך טבילה כשנכנס למקדש אף כי טבל מבערב, והא דנקט מצורע להודיעך כוחו וכו', ואם כן לאו היינו רבנן דברייתא שניה. או דילמא שאני מצורע וכו', ולא אתי כבן זומא אלא כרבי יהודה, הילכך שאני מצורע דדייש בטומאה ואיכא למימר משום סרך טומאה אף כי טבל מבערב, דשמא נגע בטומאה לאחר טבילה ולא הרגיש לפי שהוא דש בטומאה. אבל בשאר טמאים דלא דיישי בטומאה אם כן אינם צריכים טבילה כיון שטבלו מבערב, דליכא למימר שמא נגעו בטומאה לאחר טבילה, דודאי אם נגעו היו מרגישים דהא דלא דיישי בטומאה. אבל שאר כל אדם שלא טבל מבערב ודאי בעי טבילה משום סרך כרבי יהודה. ואם כן רבנן דהכא היינו רבנן דברייתא, דהכא נמי אמרי דשאר טמאים אינם צריכים טבילה. [תוספות רבינו פרץ].
------
ודקארי לה מאי קארי לה — ענין קושיא, פירש גאון מאי איריא דקא ארי לה לשון עירוב, כדאמרינן בטבו''י (פ''ג, מ''א) ונשאר מעורה, ויש מהן הרבה בתלמוד ובמשנה והרבה בלשון ארמי מחליפין א' בע' כלומר מידי מערבא. [הערוך ערך ארגג ערגג].
------
נמצאת אומר שני כהנים מקבלין את דמו אחד ביד ואחד בכלי זה שקיבל בכלי בא וזרקו ע''ג המזבח וזה שקבלו ביד בא לו אצל מצורע ומצורע טבל בשמיני בלשכת המצורעים ובא ועומד בשער נקנור ר' יהודה אומר לא היה צריך טבילה שהרי טבל מבערב (נגעים פי''ד מ''ח). וטעמא דת''ק מפורש בפ''ג דיומא (ל' ב') מפני שהיה רגיל בטומאה בימי חלוטו ואינו נזהר משום טומאה גם כאן יש לחוש שנטמא אחר שטבל (ע''פ לשון רמב''ם מחוסרי כפרה פ''ד ה''א). ולקח הכהן מדם האשם ונתן הכהן על תנוך אזן המטהר הימנית ועל בהן ידו הימנית ועל בהן רגלו הימנית (ויקרא י''ד 
פסוק י''ד) מפרש בת''כ (פ''ג ה''ה) תנוך זה גדר האמצעי 
אבל הפותרים לועזים טנרו''ן בלע''ז (פירוש רש''י עה''ת). [סמ''ג עשין סימנים רי''ח—רכ''א].
------
@ ל''א ע''א
חוצץ, אותה טבילה שהצריכו לאדם טהור הנכנס לעזרה מי צריך שלא יהא עליו שום חציצה כבשאר טבילה דאורייתא אי לא. כעין דאורייתא, תקון וחוצץ. ביאה במקצת שמה ביאה, שאם נכנס חצי בעזרה מי צריך טבילה מש' מקצת אי לא. בהונות, שאע''פ שאינו נכנס כל גופו אלא בהונותיו צריך טבילה כדתניא מצורע טובל וכול'. איבעיא להו, טהור שלא טבל מהו שיעשה סכין ארוכה ויעמוד מחוץ לעזרה וישחוט בפנים. לגואי, כשהוא בפנים ועובד. לאימשוכי, דעייל לפנים וצריך טבילה. עד כאן, לא קאמ' ר' יהו' התם דלא הוי אלא סרך טבילה, אבל הכא דקעביד עבודה מודה בקל וחומר דבן זומא ואפי' על ידי סכין ארוכה לא מצי שחיט דיל' אתי לאימשוכי וקאי בעשה. כ''ג, ביום הכיפור'. וכולן, הטבילות. פרווה, על גג הלשכה היתה בית הטבילה, כדלעיל בפירקא קמא [ט''ו ע''ב]. חוץ מזו, טבילה ראשונה שהוא עושה שחרית סמוך להסך רגליו קודם עבודת תמיד, ואידך טבילה נמי דעביד במוצאי יום הכיפור' לאחר כל עבודתו. חוץ מראשונה וכול' ואחרונה לא צריך למימ'. ובצד לשכתו היתה, כדמפר' בפירקא קמא [י''ט ע''א]. שן אוטם, מקום שהיה על גב שער המים והיה בנוי כעין שינים בחומה שהיה הסלע חלול ושם היו מים מכונסין לטבול בהן, והיינו שן אוטם. חוץ משל אולם, שהיה גבוה מכ' ורחב מי' אלמא דשער המים היה גבוה כ' וכי שדית ג' אמות דמקוה גופה על כ' אמות שהיה השער גבוה הרי כ''ג, וקשיא להו לעלמא אם כן דלא הוה מקוה הא גבוה דשן אוטם אלא ג' אמות בשוה ומים שכל גופו עולה בהן הן רום ג' אם כן היאך היה יכול לטבול בו ואפי' אצבע אחת שהרי היו מים יוצאין חוץ לאלתר, אבל מצ' שני מגבה הוא דלא מג' אמות אבל רחב היה מאמה על אמה והיה מחזיק יותר ממ' סאה, ואי נמי דגבוה מג' אמות, וכדשני בדסמוך כיון דלא הוי אמתא לא חשיב לה, הכא נמי איכא לשנויי הכי. [פירוש רבינו אליקים].
------
וחזי לן דבעל קרי הטובל אין צריך חפיפה כבשאר טבילות דאין חציצה פוסלת בטבילה זו אם לא חצצה ברוב הגוף דהוי כאלו לא טבל כלל מדאיבעי' להו בפ' אמר להן חוצץ או אינו חוצץ אמר לי' כל דתקון רבנן כעין דאורייתא תקון וחציצה פוסלת טבילה זו. ומדלא איבעי' לן הכי בשום דוכתא בטבילת קרי, אלמא התם דגזרו טבילה משום סרך אסור כרת שנכנס טמא למקדש ולאכול תרומה וקדשים שפיר קמבעיא, ופשיט לי' דשייך חציצה בכל טבילה דרבנן שתקנו להכשירו להכנס למקדש ולאכול תרומה וקדשים דחכמים כעין דאורייתא תקנו, אבל טבילת קרי דליכא למימר בה חכמים כעין דאורייתא תקון, דכבר התירו לטבול בשאובין כדתנן במקואות [פ''ח מ''א], ואמרו [מקוואות פ''ג מ''ד] בעל קרי החולה שנפלו עליו ט' קבין מים טהור ואפי' משנים ושלשה כלים מצטרפין, ולאו דוקא חולה אפי' בריא כדאמר רב הונא לרבנן אפשר במרחצאות והכי נמי מסקינן [ברכות כ''ב ע''ב] דלית הלכתא כרב חמא דבעי טבילה וכיון דדי בט' קבין ובשאובין, ליכא למימר חכמים כעין דאורייתא תקון, דאינהו פסולין מדאורייתא, וכיון דאינהו לא מעכבי בטבילת קרי חציצה במעוט הגוף נמי לא מעכבא. ויש מחבורתנו דאייתו ראיה דחציצה פוסלת בטבילת קרי אפילו במעוטו מהא דתניא פרק יום הכפורים [יומא פ''ח ע''א] הרואה קרי ביום הכפורים יורד וטובל ומבערב ישפשף, ופרשו מבערב, היינו מערב יום הכפורים ישפשף גופו בחמין, שאם יראה קרי ביום הכפורים יוכל לטבול עצמו בלא חציצה. ולא נהיר האי פרושא, דמי שכיח כולי האי קרי ביום הכפורים שיכין עצמו בערב יום הכפורים לכך וישפשף, ועוד למה לא אדכר בשום דוכתא גבי טבילות ישפשף חוץ מזו. ונראה כפרוש הגאון ר' יצחק ז''ל והכי קאמר אם ראה קרי ביום הצום יורד וטובל ואין צריך לשפשף, מפני שהקרי על בשרו עדיין לח ואין צריך שפשוף כי המים מעצמן יעברוהו, ואם מבערב ראה קרי שהוא ליל יום הכפורים ראה קרי, כשיטבול למחר ביום ישפשף בידו המקום שנפל הקרי על בשרו, מפני שהוא כבר יבש וצריך שפשוף, דשכבת זרע על בשרו כצואה ואסור להתפלל עד שיעבירנה. ותשעה קבין שאמרנו לטהר בעל קרי לתפלה דוקא בנתינה ולא בטבילה דהא ר' זירא יתיב באגנא דמיא בי מסותא [ואמר לשמעיה זיל אייתי ט' קבין ושדי עלואי דמה מ' סאה בטבילה ולא בנתינה אף ט' קבין בנתינה ולא בטבילה]. [האשכול — רצב''א, הלכ' תפילה וק''ש].
------
חוצץ או אינו חוצץ. פ' הטבילה שהצריכו לטהור שנכנס לעזרה אם יהיה דבר חוצץ בגופו (יהיה חוצץ) יהיה דינו כדין הטבילות כלן או לא. ביאה במקצת שמה ביאה. פ' 
אם צריך להכניס ידו לעזרה צריך טבילה כמו שצריך אם יכנס כלו או לא. אמ' לו בהונות יוכיחו. פ' שהמצורע עומד בשער ניקנור מבחוץ ומכניס בהונותיו להזות עליהן מן הדם. [פירוש קדמון].
------
איבעיא להו מה שיעשה סכין ארוכה וישחוט תיבעי לר' יהודא. הכי כתוב בספרים וה''פ בן זומא מחמיר ואמר טבילה זו מק''ו שכל הנכנס לעבודה טעון טבילה והאי נמי עבודה קא עביד ור' יהודא אמר כדי שיזכור טומאה ישנה שבידו ויפרוש ולא יכנס לעזרה וזה שאינו רוצה ליכנס לעזרה א''צ טבילה ויש לשאול אליבא דתרווייהו דאיכא למימר ע''כ לא מחמיר בן זומא אלא היכא דעייל לגואי אבל לבראי לא או דילמא לא מבעיא לבן זומא דמחמיר אלא אפילו לר' יהודא דמיקל הנ''מ היכא דלא עביד עבודה אלא בכניסה בלבד בעזרה הי' תולה הטעם כדי שיזכור טומאה ישנה שבידו ויפרוש ואם לא יכנוס פטור אבל האי דקא עביד עבודה איכא למימר דגם ר' יהודה מודה דטעון טבילה מק''ו. [תוס' רי''ד].
------
לא קאמרי רבנן התם אלא דלא קא עביד עבודה. ואם כן דומיא דהכא סבר רבי יהודה דצריך לטבול אע''ג דלא עביד עבודה, ורבי יהודה היינו רבנן דמתניתין כדפי' לעיל, משמע נמי כאן כפירוש רש''י דלעבודה לאו דוקא. ולפירוש ר''י יש לתרץ דהכי קאמר, על כרחך לא קאמרי רבנן אלא דלא קא עבדי עבודה גמורה, רק שמכניסין ידים לסמוך או לתנופה בעלמא, דומיא דמצורע שמזין לו על הבהונות. אבל היכא דעביד עבודה גמורה כגון שחיטה, אפילו רבנן מודו. ופליג רבי יהודה ואומר אפילו לעבודה קלה בעלמא טעון טבילה. אבל בלא שום עבודה ודאי אין צריך טבילה לא לרבנן ולא לרבי יהודה. ה''ג וכולן בקדש בבית הפרוה. ובקו' מזכיר גג בכל מקום. ותימה דגגות לא נתקדשו. [תוספות רבינו פרץ].
------
ת''ר, חמש טבילות ועשרה קידושין טובל כהן גדול ומקדש בו ביום, וכולן בקודש אבית הפרוה, חוץ מהראשנה שהיתה בחול על גב שער המים ובצד לשכתו היתה. אמ' אביי עין עיטם גבוה מקרקע העזרה כ''ג אמות, דתנן כל הפתחים שהיה גובהן עשרי' אמה ורוחבן עשר אמות, חוץ משלאולם שהיה גובהו ארבעים אמות ורוחבו עשרים אמות, ותניא [ויקרא ט''ו] את בשרו במים, במי מקוה (על) [כל] בשרו, מים שכל גופו עולה בהן, וכמה הן אמה על אמה ברום שלש אמות, ושיערו חכמי' מי מקוה ארבעים סאה. — מאי פרוה אמ' רב יוסף אמגושא. פי' אדם מכשף היה ושמו פרוה, ויש או' שהוא בנאה ונקראת על שמו. [פסקי הרי''ד].
------
ממה שכתבנו בשער הקודם שחמש טבילות ועשרה קידושין טובל בהן כהן גדול ומקדש ביוה''כ. וכל הטבילות היו במקדש מלבד טבילה ראשונה שהיתה בחול כמו שכתבנו. כ''ג שלא טבל ושלא קדש בין בגד לבגד ובין עבודה לעבודה [ועבד עבודתו כשירה. היה כ''ג זקן או חולה] מחמין לו חמין מערב יוה''כ ומטילין לתוך הצונן כדי שתפיג צינתן, או היו מחממין מעיו''כ עששיות של ברזל ולמחר מטילין של לתוך הצונן כדי להפיג צינתן, אע''פ שהוא מצרף, צירוף מד''ס הוא ואין שבות במקדש. [הבתים — שערי עבודת יום הכפורים שער שלישי].
------
ת''ר [תו''כ שמיני] אלו נאמר מקוה מים יהי' טהור ולא נאמר מעין, הייתי אומר אפי' מלא מים על כתפו ועשה מקוה יהי' טהור, ת''ל מעין, מה מעין בידי שמים אף מקוה בי''ש, אי מה מעין מטהר בכל שהוא אף מקוה בכ''ש ת''ל אך מעין, מעין מטהר בכ''ש, ומקוה בארבעים סאה, אי מה מעין מטהר בזוחלין אף מקוה מ' בזוחלין ת''ל אך מעין, מעין 
מ' בזוחלין ומקוה באשבורן. הא דאמר מעין מטהר בכ''ש, אית דאמרי דברייתא קאי אכלים קטנים כמחטים וצינוריות אע''ג דבטלי לרביעית דוקא רביעית דמקוה, אבל במעין מהני כ''ש לכלים, ובאדם בעינן נמי במעין שעור גדול דהא בעי שיתכסה כל גופו כאחד, מיהו הכל לפי גדלו וקטנו ולא קפדינן אמ''ם סאה. וטעמא דמלתא דבמי מקוה כ' [ויקרא ט''ו] ורחץ במים את כל בשרו, מיני' ילפי דבעינן שעור מסוים שכל בשר אדם בינוני עולה כאחד, ושערו חכמים מ''ס אפי' לקטן שבקטנים אבל במים חיים דזב לא כ' את כל בשרו, אלא ורחץ בשרו במים חיים, הלכך כל היכא דמכסי גופו בבת אחת עלתה לו טבילה. מיהו דחיקא לפרושי דמעין מטהר בכ''ש אכלים לחודא, ומסתבר דאאדם נמי קאי, דמעין אין לו שעור אפי' בכל שהוא די, אי מתכסי גופי' בבת אחת, והא פשיטא לי' ולאו למימרא צריך, דאי לא מתכסי בי' כל גופו בפ''א לא מקרי טבילה ובמקוה נקט מ''ס, אע''ג דבכלים די ברביעית מדאורייתא, עדיפא לי' למנקט שעורא דאדם. ואיכא מרבואתא דאמרי דאדם במעין נמי בעי מ''ס, והא דאמר במעין כ''ש ובמקוה מ''ס אכלים קאי, ואע''ג דמדאורייתא כלים במקוה נמי סגי ברביעית, אסמכתא בעלמא קאמר, דמקרא ליכא למשמע, ונקט שעורא דרבנן גבי כלים. ואייתו ראי' מדאמר בפ' חומר בקדש [חגיגה כ''ב ע''א] ארעא חלחולי מחלחלא ובעי מ''ס, ובמעין איירי, דאי במקוה שהמים מכונסים לא שייך למימר חלחולי מחלחלא, אלא במעין שגידיו מסתעפי' ומחוברים תחת הקרקע עם 
מים אחרים, אלמא לאדם במעין נמי בעי מ''ס. ויש להשיב דכמה מימות יש בקרקע שאינם ממעין... ותו אייתו ראי' מדתנן [מקוואות פ''ה מ''ו] גל שנתלש ובו מ''ס ונפל על האדם וכלים טהורים והאי גל נתלש מן הים, וים דינו כמעין, אלמא מעין בעי מ''ס. וליתא מכמה אנפין, חדא דלמא מתני' כר''מ והא דמטהר גל הבא מן המקוה, כיון דאכתי לאו זוחל הוא, וכשבא על האדם הוא מחובר יפה, ומשם נפל לגומא והוא באשבורן, ודאמרינן התם [חגיגה י''ט ע''א] גל לרבותא קמ''ל, סד''א ליגזר משום חרדלית של גשמים לאו למימרא דבחרדלית איכא פסול זחילה, ובגל לא פסלה זחילה, אלא כך פרושו, גל לא מקרי זוחל שמחובר יפה, וליכא למיטעי למשרי חרדלית זוחל, מיהו בההיא חרדלית השוטף אחת אחת לתוך הגומא ושם נעשה מקוה, לא מהני הטבילה במקום שעדיין מימיו זוחלין ורצין למקום האשבורן, דאכתי לאו אשבורן הוא, אבל גל מתחילתו עד סופו אשבורן, דכד נייח בגומא נייח, והו''א לגזור גל משום חרדלית כה''ג דדמי לי' דלבסוף נייחא מיא באשבורן קמ''ל. ותו אף אי מתני' דגל כר' יהודה ור''י דאמרי ים כמעין, ה''ט דלא מכשר פחות ממ''ס, דכיון דפרש מן המעין לא הוי לכל מילי כמעין ולא אמרו בכ''ש אלא בחבורו עם המעין. — ומה ששנינו [תו''כ שמיני] יכול מלא מים בכתפו ויעשה מקוה וכו' ת''ל 
מעין, מה מעין בידי שמים אף מקוה ביד''ש. הרבה מרבואתא אומרין דאסמכתא בעלמא הוא, ושאובים כשרים למקוה מדאור'. ומה שאמרו מקוה דומי' דמעין, היינו לומר שאין טובלין בכלים כדתני' [שם] אי בור יכול אף בור שבספינה יהא טהור, ת''ל מעין, מה מעין שעקרו בקרקע, אף מקוה שעקרו בקרקע. ודוקא כלי ממש שחקקו ולבסוף קבעו, אבל כל שאינו כלי כגון הנעשה ע''י בנין כשר, לא שנא עשאו על גבי קרקע ממש, לא שנא עשאו על הגג, 
כל שאינו כלי בתלוש, אלא נעשה מאבנים הרבה שקבען בגג או בכותל או בקרקע או לקח עריבה גדולה ונקב בשוליה כדי נקב המטהרה מכל טומאה וקבעה בארץ או בדבר מחובר וסתם אח''כ הנקב דרך בנין המים בתוכו כשרים אע''ג שהמקוה גבוה הרבה מאוד למעלה מן הקרקע, והכי אמרינן בפ' א''ל הממונה [יומא ל''א ע''א] טבילת 
כ''ג בקודש בבית הפרוה חוץ מראשונה שהיתה בחול 
ע''ג שער המים ובצד לישכתו היתה, אמר אביי שמע מינה עין עיטם גבוה מקרקע העזרה כ''ג אמה, דתנן כל הפתחים שהיו שם גובהן כ' אמה ורחבן יו''ד אמות ותני' ורחץ בשרו במים במי מקוה, כל בשרו שכל גופו עולה בהן וכמה אמה על אמה ברום ג' אמות. ואייתו ראי' דשאובין כשרים מדאורייתא מתוספתא [מקוואות פ''ב] דתני' מקוה שהניח ריקן ובא ומצאו מלא כשר, מפני שזה ספק מים שאובין, כלומר ושאובין דרבנן, וריקם משמע שלא הי' בו מים. ויש להשיב דמסיים בה, וזה ספק מים שאובים וחזקת מקוה כשר, חזקה דמאן ודאי מי שמלא המקוה מי שצריך טבילה, וכיון שכן בידוע שבכשרות מלא אותו להכי כשר, וכך מוכיח סיפא, צנור המקלח למקוה, והמכתשת נתונה בצדו, ספק מן הצנור למקוה וספק מן המכתשת למקוה פסול מפני שהפסול מוכיח כלומר שיש לתלות יותר באסור מבהיתר, ואם יש בו רוב מקוה כשר, מפני שזה ספק מים שאובין למקוה. אלמא שלא טהרו מ' ספק מים שאובין למקוה אלא דוקא בדאיכא רוב מים כשרים, כיון דמדאורייתא מעוט הפסול בטל ברוב דכשרים, ומכאן ואילך ספק דרבנן, ש''מ שאובה דאור'. ותו תני' התם ב' מקואות א' שאוב וא' אינו שאוב וטבל בא' מהן טומאה חמורה ועשה טהרות טהורותיו תלויות, ומדלא מטהרין בספק כבספק ג' לוגין שנפלו למקוה אלמא כולו או רובו שאוב מדאור' פסול. תדע אי כולו שאוב מדאור' שרי, למה גזרו חכמים בג' לוגין שאובין די ברוב שאובין אלא ודאי שאוב ברובו מדאור' פסול. והא דאמר פ' המוכר בית [ב''ב ס''ו ע''א] מכלל דשאיבה דאורייתא בתמיה, ולא מוקי לה בכולו או רובו שאוב, דסתמא קתני צנור שחקקו ולבסוף קבעו פוסל המקוה משמע דפוסל נמי בג' לוגין כדתנן במקואות. ומקצת חכמים הוסיפו הא דבעינן רוב שאובין לפסול מדאור' דוקא אי קדמו הכשרי', אבל אי קדמו פסולים אפי' בג''ל נפסל הכל מהלכה למשה מסיני. ברם דבר זה לא שמענו מרבותינו ולא ראינוהו בתלמוד. ותו אייתי ראי' דשאוב פסול מדאור' מדתנן במס' פרה [פ''ו] נתן ידו או רגלו כדי שיעברו המים לחבית פסולין, עלי 
קנים ועלי אגוזים שאינם מקבלים טומאה כשרים, זה הכלל דבר המק''ט פסולין, דבר שאינו מקבל טומאה כשרין, ואמרינן [זבחים כ''ה ע''א] מנ''ל אר''יו אמר קרא אך מעין ובור מקוה מים יהי' טהור, הויתן ע''י טהרה תהא, וכיון דהאי קרא גבי מקוה ומעין כתיב, אלמא גבי מקוה נמי בעינן הויתו ע''י טהרה, וכיון שרוב המקוה שאוב בכלי מק''ט, פסול מדאור'. מיהו מהא ליכא למשמע אלא פסול שאובים בכלים המק''ט, אבל בכלי אבנים וכלי אדמה וגללים דלא מק''ט לא שמעינן מהא, ובמתני' לא חלקו ביניהם. ויש מי שאומר דכי מתמיהין התם [ב''ב ס''ו ע''א] מכלל דשאובה דאור', דפשיטא לי' שהוא דרבנן, הני מילי שאובים בכלי מאליהם כגון צנור שחקקו ולבסוף קבעו והמים באים מאליהם אליו וממנו למקוה ואין בהם תפיסת יד אדם שלא נשאבו ע''י, אבל אם מלא מים בכתפו או הביאן בידו למקוה אפשר דפסול מן התורה, והיינו דקתני בספרא יכול אפי' מלא מים בכתף ת''ל מעין, מה מעין ביד''ש, אף מקוה ביד''ש, וכל דאתי ממילא למקוה, אע''ג דאתא דרך כלי אכתי ביד''ש הוא ומדאורייתא כשר אפי' כולו מקוה כה''ג, ורבנן גזרו בשאובין בכלי אע''ג דאתא ממילא למקוה, וכי גזרו שלא בהמשכה אבל בהמשכה לא גזרו כנימר למטה. ומסתבר לי' האי טעמא, דהא כלי לא כתיב בתורה, ומה לי אם באו למקוה דרך צנור או דרך אמה אלא כל ממילא ביד''ש הוא וכשר מדאור'. אבל היכא דשקל מיא בידיה ורמי למקוה, לא שנא שקל לי' במנא לא שנא שקל לי' בחפניה ורמי למקוה פסולים, דהא בידי אדם הוא, וכלי בדאורייתא לא כתיב, וכמו דפסלי רבנן מה שבא בכלי ג' לוגין למקוה, בידיו נמי פסול שלא יהא טפל חמור מן העקר מיהו אפשר שגם תפיסת יד אדם דרבנן והקישא דמעין אסמכתא בעלמא. [האשכול — רצב''א, הלכ' מקוואות].
------
מעשה בא לפני ונשאלתי. על אמת המים אם יכול להמשיכה דרך חריץ בקרקע למרחוק אל תוך גיגית גדולה מחזקת יותר ממ' סאין ולשקע הגיגית בתוך הקרקע ולטבול בתוך הגיגית. והייתי דן לאיסור משום מים שאובין. ואפי' אם היו המים נכנסין מצד אחד אל תוכה ויוצאין מצד אחר אינו יכול לטבול בתוכה. ואע''ג דכלי מחזיק מ' סאין בלח שהן כורים ביבש אינו מטלטל מלא וריקם ואינו מקבל טומאה כדתנן (בפי''ד) [רפט''ו] דכלים ומייתי' לה בפ' במה מדליקין (ל''ה ע''א) כוורת הקש וכוורת הקנים ובור ספינה אלכסנדרי אע''פ שיש להם שוליים והן מחזיקות מ' סאין בלח שהן כוריים ביבש טהורים, והייתי אומר הואיל דאין עליהן תורת כלי לקבל טומאה לא מקרי כלי לעשות המים הנכנסין לתוכן שאובין, אפילו הכי שאובין נינהו. דתניא בתורת כהנים [שמיני רפ''ט] מקוה מים יכול אפילו מילא בכתף ועשה מקוה בתחילה יהא טהור ת''ל מעיין מה מעיין בידי שמים אף מקוה בידי שמים [וכו'] אי מה מעיין שאין בו תפיסת ידי אדם אף מקוה שאין בו תפיסת ידי אדם וכו' ת''ל ובור ובור יש בו תפיסת ידי אדם אי בור יכול אף בור ספינה יהא טהור ת''ל מעיין מה מעיין שעיקרו בקרקע אף בור שעיקרו בקרקע. ופי' אילו נאמר בור ולא נאמר מעיין הייתי אומר אפילו בור ספינה שיש לו שולים והמשיך לתוכו מי גשמים מ' סאה, או כגון שלא המשיך אלא שירדו מי גשמים לתוכו יהא כשר לטבול, דבפחות ממ' סאה לא טביל, ת''ל מעיין מה מעיין שעיקר המים נוגע בקרקע אף בור שעיקרו בקרקע, לאפוקי בתוך הכלי דלאו עיקרו בקרקע שהרי יש לו שוליים. הרי אע''פ שבור ספינה מחזיק יותר ממ' סאה ולא מקבל טומאה, דבבציר מהכי ליכא שיעורא, אפ''ה אינו טובל בתוכו משום מים שאובין. ובממלא על כתיפו ליכא לפרושי דהא כבר מיעטו ברישא דברייתא. ובמסכת מקוואות (פ''ג מ''ג) תנן בור שהוא מלא מים שאובין והאמה נכנסת לו ויוצאה ממנו לעולם הוא בפסולו עד שיתחשב שלא נשתייר מן הראשונה שלשת לוגין. אל[מ]א אע''פ שמחובר לאמת [המים] אינן נכשרין המים שאובין עד שיצאו והוא הדין אע''פ שמי הגיגית שהן שאובין מחוברין אל האמה פסולין. ובפ''ק דיבמות (ט''ו ע''א) גרסינן מעשה בשוקת יהוא שהיתה בירושלים והיתה נקובה כשפופרת הנוד וכו'. ופר''ש אבן חלולה וקבועה מעיקר' וצינור מים מקלח לתוכה ולא היתה מחזקת מ' סאה אבל מי צינור דהוי חיבור משלימין למ' סאה וטהרות נעשו על גבה מטבילין לתוכה. ומדפירש רבי' קבוע[ה] מעיקר', מכלל דחקקה ולבסוף קבעה לא ואע''ג דמחוברין מי הצינור לתוכה הואיל והיה עליה תורת כלי בתלוש. ותניא (תוספתא פ''ד ה''ה) מעיין היורד לכלים ומן הכלים לבריכה ראשונה הרי אילו פסולין מפני שהן נשאבין כיצד הוא עושה נוקבו מעיין זקנו כל שהוא נמצא מים מועטין מטהרין את המרובין. ואע''פ שאין ברור לי פתרון הברייתא, מיהו שמעינן מינה דנשאבין חשיב להו אע''פ שהן מחוברין למעיין. ובמסכת' מקוואות פ''ה (מ''ב) תנן מעיין שהעבירו על גבי כלים או על גבי ספסל וכו' ר' יוסי אומר הרי הוא כמקוה ובלבד שלא יטביל על גבי ספסל. ובערך ספסל פי' אינו טובל על גבי ספסל שהוא בתוך המעיין שהוא כאילו טובל בתוך הכלי. וזהו סייוע לדבריי. וקשיא לי ים שעשה שלמה האיך היו טובלין בו והרי הויא כלי. וגרסינן בשלהי פסחים (ק''ט ע''ב) ששלחן של מקדש היו מטבילין בו. ואומר אני דתחתונו מנוקב בשוליו ובאין לתוכו המים מעין עיטם כדאמרינן בפ' אמר להם הממונה (ל''א ע''א) אמר אביי ש''מ עין עיטם היה גבוה מקרקע עזרה כ''ג אמות ובאים המים אל שער המים שהיה טובל שם כהן גדול. והכי נמי בים שעשה שלמה הואיל והוא מנוקב בטל מתורת כלי. ומצאתי בשם רבינו יב''ם דרגלים של השוורים שהים מוטל עליהם היו חלולים בקרקע והיו המים באים דרך שם לתוכו. ובפרק א''ר עקיבא בירושלמי (שבת פ''ט סה''א) גרסינן השוקת שבסלע אין ממלאין בה ואין מקדשין ואין מזין הימינה ואינה צריכה צמיד פתיל ופוסלת את המקוה מפני שחקקה ולבסוף חברה הא אם חיברה ואח''כ חקקה לא. וזה סיוע לפר''ש להך דשוקת יהוא. וכבר שאל ה''ר אברהם בר שמואל מחמי רבינו אב''ן העזר על אמת המים המקלחת דרך צינור אם יכולים לטבול בה. וסוף דבריו נ''ל דבזחילת' דרך צינור לא נעשו שאובין כיון דמחוברין מים שבצינור למעלה ולמטה לאמת המים, דלא נקרו שאובין עד שיפסקו המים שבכלי מן המעיין, דהא מים שאובין כשמשיקין בכלי אותן אל מי המקוה או למים חיים הוכשרו במי מקוה כיון שמחוברים. והא דתניא (ב''ב ס''ה ב' וש''נ) צינור שחקקו ולבסוף קבעו פוסל את המקוה היינו במים שאובין שהמשיכו למקוה דרך צינור מיירי, שהשאיבה מטהרת ברובה ובהמשכה, ואם המשיכה דרך צינור שחקקו ולבסוף קבעו פוסל ותורת כלי היה עליו בתלוש. ואם תימצא לומר דאפילו בזוחלין קתני ברייתא דפוסל את המקוה, דווקא דנפלי מן הצינור למקוה אבל אם הצינור רחוק מן המקוה שהמים נמשכין אחרי צאתם מן הצינור על הארץ והדר נפלי למקוה לא פסלוהו. כדאמרי' בתמורה פ''ק (י''ב ע''ב) א''ר יוחנן שאובה שהמשיכה כולה טהור. ואתה אל תעשה מעשה להורות על פי אע''פ שאני מדמה כי ראיתי בהלכות גדולות (הל' נדה דפ''ה ע''ג) דמפרש להא דר' יוחנן בג' לוגין שהמשיכן למקוה. אע''ג דלא מוכחא לי(ה) הכי. וקשיא לי יואל הלוי, הא דאמרינן בחגיגה (כ''ב ע''א) דמטבילין כלי בתוך כלי היכא שפיו של חיצון כשפופרת הנוד, ותנן נמי בפ''ו דמקוואות (מ''ה) השידה והתבה שבים אין מטבילין בהן אלא א''כ נקובין כשפופרת הנוד. ויש לומר התם משום שהכלי שקוע ממש במקוה הילכך הרי הוא כמקוה עצמו לטבול בו בעוד שה[מ]ים קוו וקיימו וכן הך דמסכת חגיגה דמקוו מיא מיירי ומועיל יותר מהיכא דלא קוו וקיימי. והיינו טעמא נמי דספסל שבתוך המעין שאינו טובל על גבי ספסל אע''פ שמחובר למעיין דלא קוו וקיימי. והיינו טעמא נמי דאמרינן בבור שהוא מלא מים שאובין ואמה נכנסת לו וכו' דאייתי' לעיל דהאמה אינה מטהרת השאובין. הואיל והשאובין לבד, אינו מועיל חיבור האמה שנכנסת לו, חדא שהשאובין אינן בתוך המקוה ועוד שמי האמה לא קוו וקיימי. ויש מקצת מחביריי שאומרים להיתר הואיל שאמת המים מחוברת למים שבגיגית מותר לטבול בו כעניין שכתוב בשם רבינו חמי אב''ן לעיל. וראייתן מדתנן (בפ''ג) [בפ''ו מ''ג] דמקוואות ג' מקוואות בזה עשרים סאה ובזה עשרים סאה מים שאובין והשאובין מן הצד וירדו שלשה וטבלו בהן ונתערבו המקוואות טהורין והטובלין טהורין וכו'. אלמא שאנו מכשירין השאובין בחיבור הכשירים. הכי נמי על ידי חיבור האמת המים נכשיר מי הגיגית. ואני אומר לא דמי, התם השאובין בקרקע ולא בכלי. ועוד הואיל שיש מ' סאה שהוא שיעור מקוה בשני הכשרין בטל השלישי ברוב. ועוד הואיל דקוו וקיימו יש להכשיר כמו שפירשתי לעיל. אבל אמת המים דלא קוו וקיימי הא תנן משנה רווחת (פ''ג מ''ג) בור שהוא מלא מים שאובין והאמה נכנסת לו ויוצאה ממנו לעולם הוא בפסולו וכו' כדלעיל. אלמא שאמת המים לא חשיב [חיבור]. וחביריי מביאים ראייה מפי' רש''י בפ' כל הבשר (ק''ז ע''א) האי אריתא דדלאי, צינור ששופכין לו מים מן היאור בדלי והוא מוליך המים לשדה, אין נוטלין ממנו ואין מטבילין, טבילה בצינור ליתא. ואי בזיע דוולא ככונס משקה, שהנקב המכניס משקה גדול הוא קצת וקילוח היוצא ממנו נראה והשופך שופך דרך פיו לצינור והנקב מקלח מאחוריו ליאור, מילף לייפי, הצינור עם היאור על ידי הדלי ומטבילין בצינור את הידים דלאו טבילה חמורה היא ודייה בחיבור זה ולא בעינן כשפופרת כדין עירוב מים בעלמא. ואני תמיה מנליה לרבינו דבצינור מיירי התלמוד, לא מיירי אלא באריתא דדלאי ודוולא ולא בצינור. הילכך נראין דברי פר''ח דמפרש אריתא דדלאי, פי' יאורי המים שדולין להשקות הגנות, אין מטבילין בהן את הידים, דהוו להו שאובין וכו' עד ואי בזיע דוולא בכונס משקה אין נוטלין ממנו לידים אבל מטבילין בהן את הידים. ואע''ג דתנן (ספ''ח דטהרות) הנצוק והקטפרס ומשקה טופח אינו חיבור לטומאה ולטהרה, מטבילין בהן את הידים דמילף לייפי מים ואין נוטלין ממנו לידים דכיון דאי בזע לאו כלי הוא. זהו לשונו. אלמא משמע מפתרונו שהדוולא היא נתונה בתוך המקוה ונכנסין המים לתוך הדוולא דרך הנקב הילכך יכול לטבול בתוך הכלי הואיל שמחוברין למקוה וזהו סיוע לדבריי והיינו דומיא דמטבילין כלי בתוך כלי דאמרן לעיל. אבל פירש''י אין נראה. ומצאתי בתלמידי רבינו (ובספר) [יב''ם] שכת' משמיה הא דאמרינן צינור שחקקו ולבסוף קבעו דפוסל את המקוה זהו בצינור שסתום משלשת רוחותיו ופתוח מצד אחד הואיל דאית ליה בית קיבול אית ביה משום מים שאובין. ומצאתי גאון אחד שכתב שצריך שיהיה סתום מארבע צדדין, אך שיהא פתוח נקב קטון מכאן ומכאן להוציא המים. שאם הצינור פתוח משני צדדין אינו פוסל דתנן פ''ד מקוואות (מ''ג) סילון שהוא צר מכאן וצר מכאן ורוחב מן האמצע אינו פוסל מפני שלא נעשה לקבלה, אלמא אע''פ שרחב באמצעיתו ויש לו בית קיבול הואיל ופתוח משני צדדין אינו פוסל ותו לא מידי. אבא מרי רבינו יואל ב''ר יצחק הלוי. [ראבי''ה סימן תתק''צ].
------
ושיעור מקוה כדתניא את בשרו במים שכל גופו עולה בהן אמה על אמה אמה אורך ואמה רוחב ברום ג' כקומת אדם ושיערו חכמים מי מקוה מ' סאה, ואם המקוה אריך או קטין או מרובע אך שיהא בו מ' סאה כשר. [ראב''ן סימן שכ''ח].
------
@ ל''א ע''ב
ואמה מעזיבה, שעל גבי השער שעליה שן אוטם בנוי, נמצא דשן אוטם היה גבוה מכ''ג אמות. ת' כיון דשיישא נינהו, כלומ' כיון שהשערים של בית המקדש של שיש הן וחזקות הן. במשהו, עובי עבדי התיקרא ולא בעי אמה. והאיכא האיך משהו, טפי מכ''ג. פרסו סדין וכול', וזו היא טבילה ראשונה שהיה עושה במקום חול על גבי שער המים. (משנה) ופשט, בגדי חול שלו. וקרצו, שחטו, ולא היה גומר השחיטה אלא רוב שנים היה שוחט. ומירק אחר, כהן הדיוט גומרה במקומו, והוא הדין לכל תמידי השנה דהלכ' למשה מסיני דאין שחיטת התמיד באחד. וקיבל, כהן גדול. את הקטרת, קטרת של שחר שנעשה על מזבח הפנימי. ואת החביתים, מנחה שלו שהיה מביא בכל יום עם התמיד כדפרש' לעיל [כ''ה ע''א], כדאמ' רב כהנא לקמ' עבודת היום כגון פר ושעיר שלפנים וכדלקמ' [ל''ב ע''ב] דלא עבדי להו בבגדי זהב מש' מעשה העגל שהיה של זהב שאין קטיגור נעשה סניגור. (גמרא) דאי ר' מאיר כיון דאמ', לקמן בסמוך. דתרי קידושי אלבישה עבדי להו, דכי לביש בגדי קודש עביד תרי קידושי אחת לפני הלבישה ואחת לאחריה, דהכי קתני לקמ' [ל''ד ע''ב] במתני' ר' מאיר א' פשט וקידש ידיו ורגליו וכל ולבש וקידש הכא כי לביש שחרית בגדי זהב כי עביד תרי קידושי אההיא לבישה, אלא ודאי רבנ' הוא דאמרי חד אפשיטה דבגדי קודש וחד אלבישה דבגדי קודש, וקי''ל הכא שחרית עביד חד קידוש אלבישה דבגדי זהב ולא אפשיטה דבגדי חול. אמ' להו רב פפא, דלמ' ר' מאיר היא, דאפי' ר' מאיר מודה הכא כיון דלא פשיט בגדי קודש דלא עביד אלא חד קידוש אלבישה, דתרויהו סבירא להו בין רבנן בין ר' מאיר דחד אפשיטה דבגדי קודש וחד אלבישה. והכא בהא קמיפלגי, לקמ', דר' מאיר קאמ' פשט וקידש ורבנ' סברי קידש ופשט, בהך קרא פליגי דכת' ופשט את בגדי הבד אשר לבש וגו' וסמיך ליה ורחץ והדר כת' ולבש את בגדיו והאי ורחץ משמ' דמהדר בין לפשיטה בין ללבישה ומשמ' כמן דכת' ופשט ורחץ ורחץ [ו]לבש, והך רחצה היינו קידוש כדאמ' לקמ' [ל''ב ע''ב] אם אינו עניין לטבילה דנפקא ליה מהתם מכתונת בד קודש ילבש וגו' תניהו עניין לקידוש, והשתא פליגי בהכי בין ר' מאיר ורבנ' ר' מאיר סבר מקיש פשיטה ללבישה מה לבישה לובש בתחילה וגו' דביני ביני דפשיטה ללבישה עביד קידושי, ומכל מקום ההוא קידוש לא הויא ליה אלא מחמת פישוט בגדי קודש, אלא דמקדש הוא אחר הפשטה דאחריה הוא דמקדש מש' היקישא כשהוא לבוש מקדש קודם שיפשיט. ומי מצית אמרת הכי, דסביר' ליה לר' מאיר דאפשיטה דבגדי חול לא בעי קידוש. והתניא וכול', בשחרית קמיירי דפשיט בגדי חול ולביש בגדי קודש, קתני מיהא דר' מאיר מצריך קידוש אפשיטה [ו]קידוש אלבישה, והיינו תרי קידושי דקעביד חד קודם לבישה וחד בתר לבישה. אמ' ליה אי תניא תניא, דאי מתניתא ליכא לאהדורי ולא מידי ודאי מתני' לא כר' מאיר היא. בשלמ' לר' מאיר היינו דמשכחת וכול', דהאי י' קידושין איבעי ליה כדלקמ' ואליבא דר' מאיר משכחת להו מש' דחמש עבודות היו ולכל עבודה ועבודה היה משנה בגדים כדלקמ', והשתא כי יהבת לכל לבישה ולבישה תרי קידושי כר' מאיר הוו להו עשרה. [פירוש רבינו אליקים].
------
שערי דבית המקדש כיון דשישא נינהו — כמו ''רצפת בהט ושש'' (אסתר א', ו'). [הערוך ערך ששגא]. קרצו ומירק אחר שחיטה. גמרא מאי קרצו אמר עולא לישנא דקטלא, כדכתיב ''קרץ מצפון בא בא'' (ירמיה מ''ו, כ'). [הערוך ערך קרץ א]. קרצו ומירק אחר שחיטה על ידו. למה לי למרק — מצוה למרק — פירוש מצוה להשלים בשחיטה מיעוט סימנים שנשארו שלא ישאר כלום. [הערוך ערך מרקגא]. אם היה כ''ג זקן או אסתניס — מחמין לו חמין — פירוש אדם שיש לו נפש רעה ואינה מקבלת כל דבר לראות דבר מאוס קורין לו אסתניס. [הערוך ערך אסתניס]. מחמין לו חמין ומטילין לתוך הצונן כדי שתפוג צינתן — הסירי את יינך מעליך'' (שמואל%א' א', י''ד) תרג' הלא תפיגי ית חמרך מיניך. ''וריחו לא נמר'' (ירמיה מ''ח, י''א) תרג' וריחיה לא פג. [הערוך ערך פגגא].
------
מתני'. פירשו סדין שלבוץ בינו לבין העם.  — ירד וטבל עלה ונסתפג הבאו לו בגדי זהב ולבש וקידש ידיו ורגליו. הביאו לו את התמיד, קרצו ומירק אחר שחיטה על ידו, קיבל את הדם וזרקו. נכנס להקטיר את הקטרת ולהטיב את הנרות ולהקריב את הראש ואת האיברים ואת החביתים ואת היין. מאי שנא דבוץ, כדי שיכיר שעבודת היום בבגדי בוץ. [פסקי הרי''ד].
------
וכשיעלה עמוד השחר שיגיע לזמן שחיטת התמיד פורסין סדין של פשתן בין כהן גדול ובין העם שידע שעבודת היום בבגדי לבן ופושט בגדי חול וטובל ולובש בגדי זהב ומקדש ידיו ורגליו ושוחט בתמיד רוב שנים ומניח לאחר לגמור השחיטה ומקבל הדם וזורקו על המזבח ואח''כ נכנס להיכל ומקטיר קטרת של שחר ומטיב הנרות ומקטיר איברי התמיד וכל סדר התמיד כמשפטו כל הימים בבגדי זהב ואחר התמיד מקריב הפר ושבעה כבשים של מוסף היום. [ארחות חיים הלכ' סדר עבודת כהן גדול ביום הכפורים סימן נ'].
------
גמר לטבול וללבוש ולקדש אז היה מסדר מערכה גדולה. ובכל יום היו שם שלוש מערכות בראשו של מזבח, האחת מערכה גדולה שעליה מקריבין התמיד ושאר הקרבנות, ומערכה שניה היתה קטנה הימנה וממנה לוקחין אש במחתה להקטיר קטורת בכל יום, ומערכה שלישית לא היתה משמשת כלום אלא לקיום האש שהצריך הכתוב (ויקרא ו') אש תמיד תוקד על המזבח לא תכבה. וביום הכפורים היה שם מערכה רביעית וממנה היה מכניס אש לפני לפנים וכדדייקא לי בהדיא שמעתא דשלהי פרק טרף בקלפי (יומא מ''ה ע''א). וראיתי מי שכתב שהיתה לעטר המזבח ולהדרו, ומה שכתבנו עיקר וכן פירש''י ז''ל בסוף [פרק] (הממונה) [טרף בקלפי] (שם). היכן היו סדורות מערכות אלו. מערכה גדולה היתה סדורה באמצע המזבח, ומערכה שנייה כנגד קרן מערבית דרומית (משונה) [משוך] מן הקרן כלפי צפון ארבע אמות כדאיתא בפרק שני דתמיד (כ''ט ע''א), אבל מערכה שלישית של קיום האש לא מצינו לה מקום מיוחד אלא עושה אותה בכל מקום שירצה במזבח. אחר שערך המערכות היה נותן שני גזרי עצים במערכה גדולה שנאמר (ויקרא ו') ובער עליה הכהן עצים בבקר בבקר וגו'. ונותן היה האש במערכות הללו, ואע''פ שהאש יורדת מן השמים מצוה להביא מן ההדיוט שנא' (ויקרא א') ונתנו בני אהרון אש על המזבח. ואחר כך מדשן מזבח הפנימי ומטיב חמש נרות במנורה. אחר כך היו מביאין לו התמיד ושחט בו רוב שנים כדי הכשר שחיטה, ונותנו לכהן אחר למרק השחיטה, שאין זו עבודה שהרי נגמרה שחיטה על יד כהן גדול. ובעוד שהיה זה ממרק היה הוא מקבל הדם במזרק וזורקו על גבי המזבח כמצותו. וראיתי לרמב''ם ז''ל שכתב כלשון הזה (הלכ' עבודת יוה''כ פ''ד ה''א) סדר המעשים שביום זה כך הוא, כחצות הלילה היו מפייסין לתרומת הדשן ומסדרין המערכה ומדשנין המזבח כדרך שעושין בכל יום על הסדר שביארנו עד שיגיעו לשחיטת התמיד, כשיגיעו לשחיטת התמיד פורסין סדין של בוץ בין כהן גדול ובין העם ופושט בגדי חול וטובל ולובש בגדי זהב ומקדש ידיו ורגליו ושוחט בתמיד רוב שנים וכו'. נראה שסובר הרב ז''ל שלא היה טובל ולא מקדש עד שחיטת התמיד, וכן שהיו כל עבודות אלו עד שחיטה זו כשרה באחר. וכבוד רבינו במקומו מונח שאין הדבר כן כלל, שהרי סדור המערכות ודשון מזבח הפנימי והטבת נרות עבודות גמורות היו ואיך יהו כשרות באחר. ואף רבותינו הצרפתים ז''ל לא הכשירו בכהן הדיוט אלא הרמת הדשן, מפני שהיא עבודת לילה, הא לא הכי לא. והאמת שהמשנה שבפרק הממונה (יומא ל''א ע''ב) כך היא שנויה, פרשו סדין של בוץ בינו לבין העם פשט וטבל עלה ונסתפג הביאו לו בגדי זהב ולבש וקדש הביאו לו התמיד קרצו ומירק אחר שחיטה על ידו. והרב ז''ל תפס המשנה כצורתה דמיד שפרסו הסדין וטבל שוחט התמיד, וקודם לכן לא עבד כהן גדול עבודה כלל. ואין הענין כן כי המשנה מקוצרת ולא שנו בה המערכות ודשון המזבח והטבת הנרות, משום דבמה שהיה עושה בשאר הימים כן לא הוצרך לשנות. וגם שחיטת התמיד לא היה שונה אלא מפני שיש בה חדוש, שלא היה שוחטו לגמרי אלא ברוב שנים ושהיה אחר ממרק כדי שיהא לו שהות לקבל הדם, מה שאין כן בשאר ימות השנה שהיה אחד שוחט וכהן אחר מקבל הדם כדאיתא בפרק בראשונה (יומא כ''ה ע''ב) ואחר שהתחיל בסדר התמיד גמר כל דיני ההקרבות כסדר. ואין לומר שהוא היה מקדש ידיו ורגליו בבקר ועורך המערכות ומדשן המזבח ומטיב הנרות ואחר כן טובל מפני שהיה רוצה עכשיו להתחיל בקרבנות ממש, שאם כן נפישי להו קדושין דאחד עשר היו. ועוד שבפרק הממונה (יומא ל''ב ע''א) הקשו לרבנן דאמרי דבטבילה ראשונה לא היה אלא קדוש אחד, לא משכחת אלא תשעה קדושין וגמירי עשרה היה בההוא יומא, ואם איתא מאי קושיא והא עשרה הוו עם אותה של שחר, אלא ודאי מה שכתבנו עיקר והדברים ברורין. אחר זריקת הדם היה נכנס להיכל להיטיב שתי הנרות שנשארו לו להיטיב במנורה, ומצוה היתה להיטיב בנרות להפסיק שלא יטיבם כולם כאחת שנא' (שמות ל') בבקר בבקר בהטיבו את הנרות, חלקהו לשני בקרים. על כן היה עושה הטבת חמש נרות קודם התמיד, דכיון דאתחיל במצוה ע''כ עביד רובא מפני חבוב המצוה ומניח השתים עד אחר התמיד. ומה שלא היה עושה ששה נרות בראשונה ואחד אחר התמיד, משום דבהטיבו הנרות כתיב ואין נרות פחותים משנים. אחר כן מקטיר קטורת של שחר במזבח הפנימי והוא הנקרא מזבח הזהב, ונתון היה בין השלחן והמנורה ומשוך קמעא כלפי חוץ. והיה נותן שם הקטורת על האש בנחת שלא יתפזר. ולא היה מקטיר עד שהממונה אומר לו אישי כהן גדול הקטר, שכך שנינו בפרק ששי דתמיד (מ''ב). ונראה מאותה משנה שהיה מרדד הקטורת על האש ולא היה צוברה, שכך שנו 
שם מלמדין אותו הוי זהיר שלא תתחיל מפניך שמא תכוה, התחיל מרדד ויוצא וכו'. אבל כמדומה בעיני שהדבר במחלוקת שהרי בפרק הוציאו לו את הכף (יומא מ''ט ע''ב) כשהזכירו הקטורת לפני לפנים נחלקו בברייתא דאיכא מאן דאמר צוברה כדי שיהא עשנה שוהה לבא ויש אומרין מפזרה כדי שיהא ממהר לבא, ובאותו פרק סתם לן רבי כמאן דאמר צוברה וכדאיתא התם (יומא נ''ב ע''ב). והרמב''ם ז''ל כתב (הלכ' תמידין ומוספין פ''ג ה''ח) גבי עבודות השנה כולה שהוא מרדדה, ובהלכות יום הכפורים (פ''ד ה''א) כתב שהיה צוברה. תפס לו הרב בכל מקום כסתם המשנה, ולכאורה נראין דבריו סותרין זה את זה. ונראה לי לתרץ להעמיד דברי הרב דלא נחלקו אלא בקטורת שלפנים משום דכתיב (ויקרא ט''ז) כי בענן אראה, הלכך קסבר חד תנא דבעינן שיהא צוברו כדי שיהא עשן מרובה שוהה שם שאם ירד[ד]נו יהיה כל הקטורת נשרף מהרה, ואידך תנא סבר שאין לשנות מסדר הימים ואפילו ירד[ד]נה יהיה שם עשן דיו במלא שתי חפנים של קטורת. אבל בשאר ימות השנה דברי הכל מרדדה שעל ידי כן היא נשרפת כולה יפה יפה וזה 
נכון. בשעה שהיה מקטיר כל העם היו פורשין מהיכל 
ואפילו מבין האולם ולמזבח. והרמב''ם ז''ל (הלכ' עבודת יוה''כ פ''ד ה''א) מנה בסדר העבודות דם התמיד ואחר כך קטורת ואחר כך הטבת הנרות וכפשט משנתנו שבפרק הממונה (יומא ל''א ע''ב) ששנו אותם כסדר הזה. ואני 
אומר שאין הדבר כן מפני שאותה משנה רבנן היא וכמו שהעמידוה בגמ' (שם), אבל לאבא שאול ברישא נרות והדר קטורת, ובודאי הלכה כאבא שאול דכיון דאביי מסדר המערכה משמא דגמ' אליביה אלמא הלכה כוותיה, שאם לא כן לא הוו מסדרי ליה אליבא דיחידאה ולא היו קובעין אותה רבנן קשישי לאמרה בכל יום. אחר כן מקטיר איברי התמיד ועשירית האיפה סולת למנחה וחביתי כהן גדול הכתוב בסדר צו (ויקרא ו') ונסכי התמיד דהיינו רביעית ההין, כל זה כדרך שאר כל הימים. ואחר כך היה מקריב סדר המוסף כמו שכתוב בסדר פנחס (במדבר כ''ט) שהם פר העולה ושבעת כבשים ומנחתם ונסכיהם, וכולן עולות היו. אבל השעיר הכתוב שם לא היה קרב עדיין, וכן האיל הכתוב שם, הוא האמור בסדר אחרי מות שנא' (ויקרא ט''ז) ומאת עדת בני ישראל יקח וגו'. ועדיין לא היה קרב, דגרסינן בפרק בא לו כהן לקרות (יומא ע' ע''א) רבי עקיבא אומר פר העולה ושבעת כבשים תמימים עם תמיד של שחר היו קרבין ואחר כן עבודת היום וכו'. [תלמיד הרשב''א].
------
[ונסתפג, נתקנח] ונתעט(פו)[ף] באלונטית של בגד (להפיג) [לספוג מים] שעל הבשר. (ונסתפג נתקנח). הביאו לו בגדי זהב ולבש וקידש ידיו ורגליו, אחר הלבישה, אבל קודם הטבילה לא צריך קידוש, דהא קידוש האחד בשביל בגדים שפושט והשני לכבוד בגדים שלובש, ובגדים שפושט עכשיו בהשכמה בגדי חול היו. הביאו לו את התמיד. שחטו ברוב בשני הסימנין כהכשר שחיטה והניח מיעוט הסימנין לאחר, לכהן אחר לגמור, וכיון דלאו צורך שחיטה היה כלל, אלא משום כלי הוא צריך, לא מיקריא עבודה, ובכהן אחר סגי, ומפני שהקבלה עבודה גמורה היא, צריך הכהן הגדול שהוא בעצמו יקבל הדם, ואם ימרקו מיעוט הסימנין אזיל דם הנפש לאיבוד. לפי' הוא מניח מיעוט הסימנין, ושקל כלי שרת שמקבל בו הדם וזרקו שתי מתנות שהן ד' עם הכלי עצמו, ולא באצבע, החצי לקרן מזרחית צפונית, והחצי האחר לקרן מערבית דרומית, משום דבהני היה יסוד, אבל בקרן מזרחית דרומית דפגעי ברישא בעלייתו בכבש, שהוא בדרום, משום דבכל פינות שאתה פונה הוא דרך ימין למזרח, כיון דלא הוה יסוד לא זריק ביה, דכתי' [ויקרא ד'] אל יסוד מזבח העולה ולא כתי' יסוד המזבח, מכלל דעולה טעונה יסוד. נכנס להקטיר את הקטרת, בהיכל (למזבח) [על מזבח] הזהב, והוא מנה, פרס שחרית ופרס בין הערבים. ולהטיב את הנרות, הטבת חמש נרות. ואת החביתים, חביתי כהן גדול עשירית האיפה מחצית' בבקר ומחצית' בערב. ואת היין, רביעית ההין. קטרת של שחר היתה קרבה וכו', מפרש [בגמ' ל''ד ע''א] דלא בסדורא, קא מיירי, דבין (נרות) [דם] לנרות מיבעי ליה. אם היה כהן גדול וכו' מחמין לו חמין וכו', ומשום שאובין לא מפסיל, כיון דמקוה שלם הוא, דלא פסלו שלשת לוגין מים שאובין אלא במקוה חסר. ובברייתא תני עששיות של ברזל היו מחמין לו מערב יום הכפורים, ומטילין אותן ביום הכפורים לתוך המים, כדי (שתפיל) [שתפיג] צינתן. אבל במים חמין לא, גזירה [שמא] יאמרו כהן גדול טובל במים שאובין. [רבינו יהונתן מלוניל].
------
הביאו לו את התמיד, שחטו ברוב שנים, ואחר ממרק השחיטה על ידו, שמצוה למרק אבל אינו מעכב. וקיבל את הדם וזרקו על המזבח. ואחר כך נכנס להיכל להקטיר את הקטורת ולהטיב את הנרות. ואחר כך מקריב את הראש והאברים של תמיד ואת החביתין ואת הנסכים. ומקריב פר העולה ושבעה כבשים תמימים של מוסף היום עם תמיד של שחר. [הבתים — שערי עבודת יום הכפורים שער שני].
------
קרצו. שחטו ברוב שנים. ולישנא דקטלא הוא כדמפרש בגמרא [ל''ב ע''ב]. ומירק. וגמר כהן אחר השחיטה, לפי שאין קבלת הדם כשירה אלא בכהן גדול צריך למהר ולקבל. על ידו. בשבילו. [רבינו אברהם מן ההר].
------
קטורת של הערב בין איברים לנסכים. אם היה כהן גדול זקן או איסטניס מחמין לו חמין ומטילים לתוך הצונן כדי להפיג צינתו. יש מביאין ראיה לנשים בחורף לעשות כן. [האגודה].
------
וראיתי תשובת ה''ר שמשון ב''ר אברהם נ''ע שהשיב לאחיו ה''ר יצחק וזהו לשונו. אמרו לי שהיית רוצה להתיר למלאות מקוה מים חמין ולחברם אל הנהר בשפופרת הנוד, ודבר זה ראוי לאסור יותר משום גזירת מרחצאות כדאמרינן בפרק בתרא דנידה (ס''ו ב') ואמר רבא אשה לא תעמוד על גבי כלי חרס ותטבול סבר רב כהנא למימר טעמא משום גזירת מרחצאות הא אסילתא שפיר דמי וכו'. וכ''ש שראוי כאן לאסור ולגזור. ואני שמעתי ואיני יודע אם מר''ת עצמו או ממורי הקדוש שהיה כבר מקוה אחד והיו הנשים מחממות יורה מליאה מים ומשליכות למקוה לחמם בימות החורף ואסר להם ר''ת והטעם לא נאמר לי. ושמא מטעם זה אסר. ואל תשיבני מחמי טבריא שיש הפרש. וסוף פרק קמא דתענית (י''ג א') נמי אמרינן במאי אילימא בחמין [טבילה בחמין] מי איכא והא שאובין נינהו. פירוש דכשאובין חשיבי. וכן בפרק מי שמתו בברכות (כ''ב א') א''ל ר' אבא וכי יש טבילה בחמין. ואע''ג דתנן פרק אמר להם הממונה (ל''א ב') אם היה כהן גדול זקן או איסטניס מחמין לו חמין ומטילין לתוך הצונן כדי שתפיג צינתן, כמה דברים התירו במקדש דאסיר בגבולין מדרבנן כדאשכחן גבי עששיות בגמ' (שם ל''ד ב') לפי הספרים דגרסי' אבל הכא צירוף דרבנן הוא ואין שבות במקדש. וכל הנהו דתנן פרק המוציא תפלין (ק''ב א' ק''ד א') דשרו במקדש אבל לא במדינה [כ''ש] בעבודת יום הכיפורים דתקיפי טובא. והא דתניא בתוספתא דמקוואות פרק בתרא (ה''א) קומקמוס שהוא מלא פיחמים והטבילו טמא שיפשפו או שהטבילו בחמין טהור, איכא לאוקומי בחמי טבריא. עד כאן לשונו. והרב ר' שמואל כהן מלוניל הקשה בתשובתו אההיא דפ''ק דתמורה (י''ב ב') שפירש רבינו שלמה גבי פלוגת' (דרבא) [דרבין] ותימא היכא מצינו בתלמוד מחלוקת אמוראים כזה שסברת[ם] הפוכה, שלדברי ר' חייא בר אבא ר' אליעזר לקולא ורבנן לחומרא ולדברי רבין רבנן לקולא ור' אליעזר לחומרא. ועוד אי שאיבה שהמשיכה כולה היא טהורה לטבילת אדם, א''כ פ''ק דתענית (י''ג א') דאמר לימא מסייע ליה כל חייבי טבילות טובלין כדרכן בין בט' באב בין ביום הכפורים אי בחמין טבילה [בחמין] מי איכא הא שאובין נינהו אלא בצונן ומשני בחמי טבריא. והשתא לישני במקוה חמין שכולן שאובין והמשיכן בקרקע. וכי תימא מיירי בכל חייבי טבילות ואפילו בטבילות שטענן מים חיים, א''כ מאי משני בחמי טבריא, הלא חמי טבריא פסולין לזבין, כדתנן במסכת' פרה (פ''ח מ''ה) ובמקוואות (פ''ה מ''ד) כל הימים כמקוה ופסולין לזבין ולמי חטאת. וחמי טבריא מים טבריא הן באין. ואפילו אינן באין מים טבריא פסולין הן לטבילת זבין לפי שהם חמין כדתנן במסכת' פרה (פ''ח מ''ט) מים המוכין פסולין הן למי חטאת. כמו כן הם פסולין לזבים ששניהם שוין הם לעניין מים. וגם פרק קמא דמקוואות (מ''ח) תנן למעלה מהן מים המוכין (המיטרא) [שהם מטהרין] בזוחלין למעלה מהם מים חיים שהם טבילה לזבים. אלמא מים המוכין אינם טבילה לזבים. ותו בפ''ב דמקוואות (מ''ז) המניח קנקנים בתוך הגג לנגבן ונתמלאו מים אם עונת הגשמים היא תשבר, פי' לפי שנראה שנתנם לשם לקבל הגשמים והוו להו שאובין. והשתא מה בכך אם הם שאובין, ימשיך המים ולמה ישבר הכלים להראות שלא נתנם לשם לקבל. ועוד פ''ו (מ''ח) היה בעליון מ' סאה ובתחתון אין כלום ממלא בכתף ונותן לעליון עד שירדו לתחתון מ' סאה. והשתא למה יתן השאובין בעליון, ימשיכם בקרקע עד שירדו לתחתון. לכך היה נ''ל כמו שקיבל מרבותיו פירוש אחר, כי מלתיה דר' אליעזר בן יעקב שאמר (שהמשיכה) [שהשאיבה] מטהרת ברביה והמשכה (מהן שאין המקום) [מיד שאז המקוה] כשר לטבול בו ועל זה פליגי רבנן ואמרי (שאמר) [שאפילו] ברביה והמשכה אסור לטבול בו. ומלתא (דרבא) [דרבין] דאמר שהשאיבה שהמשיכה כולה טהורה אתי לכולי עלמא. וה''פ טהורה, דכשיהיו שם מ' סאין כשירין והני, כיון שהמשיכן טהורין. ולא לטבול בו מיד אלא כשיהו שם עמהם מ' סאה כשירין. וכן משמע בשאילתות דרב אחאי שלא נאמרו דברי (רבנן) [רבין] כי אם שלא לפסול את המקוה ולא מיירי שיהא כשר לטבול בו כך אפילו על ידי צירוף עד שיהיו רוב מים כשרים לר' אליעזר בן יעקב ולרבנן אפילו ברוב לא מהני. שכך כתב (פ' אחרי סי' צ''ו) ומקוה חסר דנפלו ביה שלשת לוגין מים שאובין פסול ואי אמשכינהו מאבראי [ע''י] מרזיבא, פי' קבעו ולבסוף חקקו, לא פסלי אי אזלי למקוה דכי אתא רב דימי אמר שאיבה שהמשיכה כולה טהורה. ואיצטרופי נמי מיצטרפי למ' סאה דתני' ר' אליעזר בן יעקב אומר גת שיש בו (מ' סאה) [עשרים] ואחת סאה מי גשמים ממלא [תשע] עשרה סאה ופוסק(י)ן למקוה והן טהורים שהשאיבה מטהרת ברביה ובהמשכה ואי אמשכינהו אידי מרזיבה פסלי דתניא צינור שחקקו ולבסוף קבעו פוסל המקוה קבעו ולבסוף חקקו אינו פוסל המקוה ולא פסלי מים שאובין אלא לפי חשבון כדתנן אין מים שאובין פוסלין המקוה אלא לפי חשבון הכלים אמר רב פפא ומני יוסף בן חוני היא, ע''כ לשונם. משמע שפוסקין כרב דימי וכר' אליעזר בן יעקב. מכלל דלא נגעי אהדדי ולא פליגי אהדדי. דר' אליעזר בן יעקב מיירי בצירוף ולטבול בו מיד ורב דימי לא מיירי בצירוף אלא שלא יפסול בכך המקוה כשיהיה אחרי כן מ' סאה מי גשמים. מדקאמר נמי אצטרופי מצטרפי למ' סאה דתני' ר' אליעזר בן יעקב אומר מכלל דרב דימי שכבר הביא בצירוף לא מיירי כלל.
וה''ר (יהודה) [יצחק] השיב עליו. דודאי כן משמע מלשון השאלתות דרב דימי ור' אליעזר בן יעקב [לא] פליגי. וגם סוגי' דשמעת' אתי שפיר לדבריו. דמעיקרא א''ר חייא בר אבא ר' אליעזר בן יעקב היא, שאומר שברביה והמשכה כשר לטבול בו מיד אבל אם אין רוב של מים כשירין פסולין לטבול בו וגם המקוה יהיה פסול שלא יועיל לו השלמה שאף שמשלמנו למ' סאה מי גשמים שכבר נפסל בשאובין. והיינו מתני' שאומרים אין המים שאובין פוסלין המקוה אלא לפי חשבון. אבל לפי חשבון פוסלין המקוה שלא יהא לו עוד תקנה אפילו מ' סאה של מים כשירין. ופריך מכלל דלרבנן אפילו לרביי' פסול לטבול בו עתה וגם אם אחרי כן נותנים בו מ' סאה שאינן שאובין יהא פסול, מדאוקמת מתני' דווקא כר' אליעזר. א''כ הא דאמר רב דימי א''ר יוחנן שאיבה שהמשיכה כולה טהורה, כלומר אינה פוסלת המקוה שאם נפלו שם מ' סאה יהא כשר ולא נפסל בשאובין שהיו בו מתחילה כיון שהמשיכה, הא מילתא מני לא ר' אליעזר ולא רבנן. אלא ודאי הא דרב דימי אתי' לכולי עלמא, ור' אליעזר ורבנן לא פסלי אלא לטבול בו ע''י צירוף של שאובין, לר' אליעזר בלא רבייה ולרבנן אף ברבייה, אבל כשיהיה שם אחרי כן [מ'] סאה של מים כשירין יהא כשר לטבול בו ולא נפסל בשאובין שבתוכו כיון שהמשיכה. וא''כ מתני' דלא כחד תנא, דמשמע הא לפי חשבון [פוסלין] המקוה שלא יהיה לו עוד תקנה אפילו (בכולן) [בנותן] מ' סאה כשירין. דמתני' היינו לטבול בו השתא אבל השלמה כל המ' סאין ממים כשירין יהא כשר, א''כ אמאי קאמר דפוסלין המקוה, ממה הוא פסול עתה יותר משהיה קודם לכן. אלא ודאי קודם לכן היה ראוי להשלים ממי גשמים ועתה שהשאובין בתוכו אינו ראוי עוד להשלים. ובין לר' אליעזר בן יעקב ובין לרבנן שאיבה שהמשיכה כולה טהורה לטבול בו כשיהא בו מ' סאה מי גשמים. אלא אמר רב פפא לפי חשבון כלים ויוסף בן חוני הוא. אבל הפשט של הלכה משמע (כיון) [כמו] שפי' מתחילה, שהמשיכה כולה טהורה היינו לטבול בו מיד בלא מים אחרים. ומה שמקשה א''כ סברת האמוראים הפוכה, כזאת מצינו בתלמוד בהרבה מקומות. פ''ק דקידושין (ל''ז א') גבי ר' אליעזר אומר אף החדש ומסתפק תלמודא אי לקולא קאמר אי לחומרא. ובפ' בתר' דיבמות (קכ''א רע''א) גבי ר' יהודה בן בבא. ופרק שמונה שרצים (ק''ח רע''ב) גבי הילמי. ובפרק כל גגות (צ''ה א') גבי מבוי שניטלו קורותיו או לחיו. ומספק' שמא זה לחומרא וזה לקולא או שמא זה איפכא. כ''ש בכאן שאין דברי חכמים עם דברי ר' אליעזר בן יעקב, שנוכל לומר כמו שנרצה. וההיא דתענית דפריך טבילה בחמין מי איכא הא שאובין נינהו אמאי לא מתרץ בחמין שהמשיכו, הא לא קשיא מידי שאף לפי דבריו אמאי לא מתרץ בי''ט סאין חמין שהמשיך לתוך כ''א סאין כשירין. או שיש מ' סאה כשירין ונתן עליהן אלף סאין חמין שאובין שכיון שהמקוה כשר אינו נפסל עוד בשאובין. או בעששיות של ברזל כמו מקוה של כהן גדול ביום הכיפורים. ועוד וכי לא היה יודע התלמוד שבחמי טבריא יש טבילה. אלא היה סובר המקשה שבט' באב וביום הכיפורים אסור לטבול בשום חמין משום תענוג כיון שבשאר ימות השנה אין רגילין לטבול בחמין, והאי דפריך שאובין נינהו ולא פריך הא תענוג הוא ואסור, משום דאי לא הוה פסול דשאובין נינהו היה כל העולם רגילין לטבול בחמין שאובין ולא הוה שייך תענוג בט' באב דכיון דשרגילות הוא בשאר ימים א''כ כיון דשאובין פסולין, א''כ אין רגילות לטבול בשאר ימים בחמין שאובין אפילו כשהמשיכן או נתנם במקוה שלם לחמם הכשירין, שזהו טורח גדול, וא''כ בט' באב תענוג איקרי ואסור. ומשני בחמי טבריא ליכא תענוג לאותן שבאותו העיר שרגילין לטבול בו כל ימות השנה. וכל המשניות המביא להוכיח שבמים שאובין שהמשיכן אסור לטבול, אינה ראייה דאיבעית תימא כולהו ר' אליעזר בן יעקב נינהו, כמו שרוצה להעמיד מתני' דתמורה אליב', ועוד, אפילו אם היה יכול למצא בכאן תקנה על ידי המשכה לא היה לו שום חידוש, ומורה לנו דינין בע''א שישבר הקנקנים להראות שלא נתנם שם לקבלה. ובההיא (דבהאי) [דהיה] בעליון (ב') [מ'] סאה ובתחתון אין כלום משמיענו דין זה וממלא בכתף ונותן בעליון. ובההיא דמים שאובין (ובמים כשירי') [ומי גשמים], ר' אליעזר בן יעקב היא. לכן מספקא ליה אם יכולין לעשות מקוה כולו ממים שאובין שהמשיכן ויהיה כשר לטובלו בלא מים אחרים כמו שמשמע פשט הלכה, או שמא אסור דלא שרי בשאיבה שהמשיכה לטבול בו עתה עד שיהיה שם כ''א סאה מים שאינם שאובים כמו שמשמע בשאלתות דרב אחאי. ויש (לספרים) לחוש לדבריהם. ע''כ העתקתי תשובתם. ואני אבי העזרי אחר אחרון אני בא. דנ''ל עם קבלתי דהילכתא שאיבה שהמשיכה כולה טהורה אפי' (של) [כל] מ' סאה ולא (כג') [בג'] לוגין גרידא. דלא מוכח כן בפ''ק דתמורה. ותו דכולה לא משמע כן. ובזה לא אאריך כי כבר כתבתי לעיל טעם המתירין ונראה בעיני דבריהם. וגם נ''ל שגם בחמי האור שהמשיכם למקוה החריץ שבקרקע או על גבי דף או על לבינה או אל המקוה כדי להפיג צינתו, או שנתן לתוך המקוה עששיות של ברזל או אבנים שליבנן כדי שתפיג צינתו, שכשר המקוה לטבול לנידה ויולדת וזבה. ואני מוסיף על ראיות הכתובים לעיל להתיר. דגרסינן בפרק כל הבשר (ק''ו א') איתמר חמי האור חזקיה אמר אין נוטלין מהן לידים ור' יוחנן פליג עליה, בחמי טבריה חזקיה אמר אין נוטלין ור' יוחנן אמר כל גופו טובל בהן ידיו ורגליו לא כ''ש אמר רב פפא במקומן דכולי עלמא לא פליגי דשרי. פר''ש, (בחיבורו) [בחיבורן] אם בא להטביל ידיו בהן, דכולי עלמא שפיר דמי, דשם טבילה עלייהו ככל מעיינות ומקוואות, מישקל מינייהו במנא, לשפוך על ידיו כדין הנטילה, דכולי עלמא אסור, דכי תקון רבנן נטילה לאו בחמין תקון והני גריעי מחמי האור שהרי לא היתה להן שעת הכושר. כי פליגי דאפסקינהו בבת בירתא, חריץ קצר והמים פונים שם ואין שם שיעור מקוה אבל מחוברין למקוה וגזיר' בעלמא הוא אטו מנא. שנפסלו משתיית בהמה, כגון סרוחין או חמי טברי'. בקרקע כשירין, דהא מקוה נינהו אבל [נטילה] לא תיקנו(ם) רבנן אלא בראויין לשתיית בהמה. ע''כ לשון רש''י. משמע דאפילו בבת בירתא היה כשר שהרי מחוברים למקוה וכשירים מכח ק''ו דכל גופו טובלין בהן לולי משום גזירה בעלמא דמנא. וההיא גזירה לא שייכא אלא בטבילת ידים, דשייכא דין נטילה נמי במנא ולא איתקן בחמין. וכ''ש בחמין של המקוה עצמו שהומשכו לתוכו בהיתר או על ידי עששיות שליבנן דכשר וכשר לעניין טבילת כל גופו. דאין לגזור אטו מנא דהכל בקיאין בזה שבמנא פסול לטבילת כל גופו. מה שאין כן בנטילת ידים דעיקרם בכלי איתקון ובצונן. ולא דמי לחמי האור דהיתה להן שעת הכושר לעניין נטילה. אבל לטבילת כל גופו שהוא מן התורה ולא תקנת חכמים הכל קרוי שעת הכושר שכמו שבחמי טברי' טובל כך במי מקוה שהוחמו בכשרות טובל בהן כל גופו. וסעד גדול מצאתי לדבריי. מצאתי בפר''ח פרק בתרא דנידה (ס''ז סע''ב) וזהו לשונו, הא דאמרה ליה אתת' לאבא מרי ריש גלותא כי אזיל רב נחמן לפיוסא אזיל השת' ואתי למחר ארגיש דאמרה לא טבלתי ואמר לה אמאי לא טבלת וכי עבדית חסרת דודי חסרת נושקתי חסרת. פי' עבדים היתה חסורה שישמשו לך או יורות לא היו לך להחם לך חמין להטילם בצונן אם את מתייראה מן הצינה וכו'. מדבריו משמע שאפילו בלא המשכה להטילם בתוך המקוה מותר דמטהרי בהשקה מטעם זריעה. כדאיתא בפרק כל שעה (ל''ד ב') ובפ''ב דביצה (י''ח ב'). ואין לחלק בין חמין לצונן. וכל שכן דבעששיות מותר כמו לכהן גדול ביום הכיפורים. ואין לנו לבדות מדעתינו לגזור משום גזירת מרחצאות דלא (מציא) [מצינו] גזירה זאת אלא אהא דאמר רבא בפרק בתרא דנידה (ס''ו ב') אשה לא תעמוד ע''ג כלי חרס ותטבול סבר רב כהנא למימר משום גזירת מרחצאות ולבסוף לא מיתוקם אלא משום דבעיתא ואפילו על גבי סילתי נמי לא. ואפילו למאי דקס''ד מעיקרא לא דמי, דהתם היא עומדת על גבי כלים במקוה וטעו אינשי דומיא דההיא דפ''ק דשבת (י''ד א') שהיו אומרים לא אילו מטהרין אלא אילו מטהרין, אבל בהמשכה לא טעו כלל. תדע דתנן בפ''ב דמקוואות (מ''ז) המניח קנקנים על הגג לנגבן ונתמלאו מים אם עונת גשמים היא ישבר. וקנקנים היינו כלי חרס כדמשמע פ''ב דע''ז (ל''ג א' וב') וכשישבר היינו המשכה ולא גזרי' משום גזירת מרחצאות אפילו למאי דקס''ד מעיקרא. ואע''פ שיש לדחות דבמים צוננין לא גזרו, הדעת מכרעת דאין חילוק דהא הך דרב כהנא נמי היא עומדת במקום צונן או בנהר. ועוד דלאו מסקנא הכי אלא משום דבעיתא. ולא שאני כדיי לסמוך עלי אך אשר עם לבבי כתבתי.
וכיוצא בזה נשאלתי אני אבי העזרי מאת הרב ר' אליעזר ב''ר שמואל מוורונא ומהרב ר' ישועה ב''ר הילל. דנחלקו עליהם שמה לאמר דמקוה (כולו) שהוא [כולו] שאוב פסול מן התורה. ופלוגתא דרבנן ור' אליעזר פרק המוכר את הבית (ס''ו א') ולמאן דאית ליה דאורייתא אפילו קבעו ולבסוף חקקו פסול. ואפילו בקורטוב פסיל אם הוא משלים למ' סאה פסול מן התורה. אך יש זה חילוק ביניהם, קבעו ולבסוף חקקו אם היה חסר ונפל לתוכו ג' לוגין מן הצנור שקבעו תחלה ואח''כ נתמלא המקוה ממים כשרים והיו בו מ' סאה כשירין לבד מן הג' לוגין שנפלו מן הצנור שקבעו תחלה, אז פסול רק מדרבנן. אבל [קודם] שנתמלאו ממים הכשירין אפילו חסר קורטוב לא יועיל הקביעות תחילה ופסול הוא מן התורה אותו המקום. אבל בחקקו תחילה פסול לגמרי אפילו השלימו במים שאובין לבד מג' לוגין. ואין נר' בעי' מאד. גם בעיני לא יישרו דבריהם. כי בסיפרא [פ' שמיני רפ''ט] לא אמר פסול מן התורה אלא במילא בכתף כולו. וכל שכן דההיא יש שמפרשים מדרבנן וקרא אסמכתא בעלמא. ואע''ג דנקט (ב''ב ס''ה ב' וש''נ) קבעו ולבסוף חקקו אינו פוסל את המקוה, דמשמע אינו פוסל אבל אינו מעליהו, יש לומר דאגב רישא דחקקו נקט האי לישנא בסיפא אבל מכל מקום כשר ממש לטבול בו לכתחילה. כאילו היה אומר אינו פסול למקוה אלא כשר לכתחילה. והא דתנן בפרק ז' דמקוואות (מ''ב) מים שאובין פוסלין ולא מעלין, מיירי שהיו שאובין בכלי. תדע דלא קתני גבי קבעו ולבסוף חקקו אינו פוסל ואינו מעלה. וכן בכל מקום שתמצא במשניות אינו פוסל, כשר לכתחילה אם לא שנה אינו מעליהו אצלו. ופי' אינו פוסל את המקוה, אינו פסול מלעשות בו מקוה. ועל דרך זו הולכין כל המשניות לפרש. וכן צינור [שם פ''ד מ''ג] שהוא צר מכאן ומכאן ורוחב באמצע אינו פוסל את המקוה לפי שאינו עשוי לקבלה. ולשון מקוה משמע בין מלא ובין ריקם, כדתניא בתוספתא (פ''ב) מקוה שהניחו ריקן. ותנן (בפ''ז) [בפ''ו] דמקוואות (מ''ג) ג' מקוות בזה עשרים ובזה עשרים סאה. ותנן בפ''ב דמקוואות (מ''ה) מקוה שיש בו ג' גומות מים שאובין. וכיון שמצינו מקוה חסר שנקרא על שם קיווי המים מקוה, נפרש נמי אינו פוסל את המקוה אם היה חסר, וימלאהו ויעשנו מאילו המים לכתחילה. ותניא בתוספתא בפ''ד [ד]מקוואות (ה''ד) קסטלן המחלק מים לכרכים אם נקוב בשפופרת הנוד אינו פוסל את המקוה. ומביא מעשה שהכשירוהו להם אעפ''י דקתני רישא אינו פוסל את המקוה. שמעינן מהתם, דאינו פוסל, וכשר לכתחילה, הכל אחד כיון דלא קתני ולא מעלהו לגבי קבעו ולבסוף חקקו. וכן משמע בפ' המוכר את הבית (ס''ו א') דלרבנן פסול להטביל בו ולר' אליעזר כשר להטביל בו וכן בפ' מרובה (ס''ז א'). ונראין הדברים שהלכה ששאיבה דרבנן אם נעשה כל המקוה מהם כיון שלא היה יד אדם ביניהם במילואו בכתף, אם חקקו ולבסוף קבעו. אם נתמלאו בכתף (אם חקקו ולבסוף) יתכן (להא) [להיות] שגם זה מדרבנן וקרא דסיפרא אסמכתא בעלמא. ותדע מדקאמר (ב''ב ס''ו ע''ב וש''נ) שאני שאיבה דרבנן, ולא קאמר שאני שאיבה כלים דרבנן. וכן פי' רבינו יצחק הזקן ב''ר שמואל זצ''ל שהוא מדרבנן. וכמה דרשות תמצא בסיפרי שהם מדרבנן. וכן מוכח בפ''ק דפסחים (י''ז ב') בכלים טמאים בקרקע טהורין ומסקי' משום דחזי למיטבל בהן מחטין וצינורות. משמע שאין פסולין אלא מדרבנן אע''פ ששאובין כולן. ועוד הביא רבינו יצחק ראייה דתנן בטהרות פ''ד (מ''ז) אילו ספיקות שהתירו חכמים ספק מים שאובין למקוה וכו', משמע שכל המקוה נעשה משאובין מדלא קתני ספק ג' לוגין מים שאובין, (והא) [והוי] ספיק' דרבנן. ותנן בפ''ב דמקוואות (מ''ג) ספק מים שאובין שטהרו חכמים ספק נפלו ספק לא נפלו, משמע נמי סתמא בין כולן ובין מקצתן ואפילו לא נתמלאו שוב במים כשירין, מדקתני סתמא, ולא לישתמיט תנא וליתני וליפלוג במ'. ובתוספתא (רפ''ב) תני עלה דהא (מדתני) [מתני'] דספק מים שאובין, מקוה שהניחו ריקן ובא ומצאו מלא כשר מפני שזה ספק מים שאובין למקוה. וכשר אע''פ שיש להסתפק בכל (מקום) [המקוה] שהביאו בכתף, הרי הם כשירין. וקתני סיפא דברייתא צינור שמקלח מים למקוה והמכתשת נתונה בצידו ספק מן הצינור למקוה ספק מן המכתשת למקוה פסול מפני שהפסול מוכיח. פירוש רגלים לדבר. ומיירי בצינור שקבעו ולבסוף חקקו (כי). אי נמי בצינור שאינו עשוי לקבלה. ותלינן לקולא אם אין הפסול מוכיח, מפני ששאיבה כולה דרבנן. כדקתני סיפא ואם יש בו רוב מקוה כשר מפני שזה ספק שאובין למקוה. ולא תלינן שנפלו מן המכתשת. משמע אפילו השלים מהמכתשת למ' סאה, שהרי לא ידענו מתי נפלו שידע שיהיה מן הכשירין מ' סאה, אפ''ה כשר. וכן שנינו במשנ' מקוואות פ''ב (מ''ג) ב' מקוואות אחד יש בו מ' סאה ואחד אין בו נפל (אחד) לאחד מהם ואין ידוע [ל]איזה מהן נפל ספיקו טהור מפני שיש לו במה יתלה. ולא הוזכר בו שיהי' מן הכשירין מ' סאה לבד מהם. והא דתניא בתוספתא דמקוואות (פ''ב ה''ה) שני מקוואות אחד שאוב ואחד אינו שאוב כעין ב' שקתות וכעין אותה של יהוא אותה שאינה נקובה כשפופרת למים כשירין פסולה, יכול לפרש או פסולה דאוריי' או דרבנן. ולשון פר''ש בפ''ק דשבת (ט''ז ב') כשר. וזהו לשונו, צינור שקבעו ולבסוף חקקו, להמשיך מים למקוה דשוב אינו פוסל אבל הכלים פוסלים משום שאובין. משמע שכשר לכתחילה וכו' דכארעא סמיכתא היא. ואע''פ שהזכיר רבינו ג' לוגין, הוא הדין לכל המקוה אלא שבא להודיענו שנפ[ס]לו בג' לוגין. ובסיפר' ובפ''ק דשבת משמע שאינו נפסל בכל אלא כשנתכוון לשאוב אבל מים (שכל) [ש]בקנקנים (שהעלו) [שהעלן] לנגבן כשירין. (והכא) [והכי] אית' (בפ''ק) [בפ''ב] דמקוואות המניח קנקנים בראש הגג לנגבן ונתמלאו מים בין לר' אליעזר ובין לר' יהושע ישבר והמים כשירין מפני שלא נתכוון לשאוב. וכל הפסול דרבנן. אבל שלג תנן (בפ''ד) [בפ''ז] דמקוואות שעושין ממנו מקוה לכתחילה כיון שיכול להביאו או בידו או בסל או בקופה לא גזרו עליו אפילו נעשה בידי אדם. ואי קשי' הא דתנן (פ''ב מ''ג) ספק מים שאובין [ש]טיהרו (הכלי) [חכמים] ספק נפלו ספק לא נפלו ואפילו נפלו ספק יש בהם מ' סאה וכו', ומדבעינן שתי ספיקות לשוויי [ספק] ספיקה ש''מ דשאיבה דאורייתא, תריץ דאפילו נפלו (ו)לא קאי אדלעיל. ופי' אפילו נפלו שראינו שבודאי נפלו אך ספק אם יש בה מ' סאה או לאו. ודוגמת הכי מיפרשא הא דמסכת טהרות (פ''ו מ''ד) כל שאתה יכול לרבות ספיקות וספיקי ספיקות. שאי איפשר לפרשו ממש בספק ספיקה. ותניא בתוספתא דמקוואות (פ''ב ה''ג) שני מקוואות שאין בהן מ' סאה ונפלו ג' לוגין מים שאובין לאחד מהן ואין ידוע לאיזה מהן נפלו ואח''כ ירדו גשמים ונתמלאו ר' יוסי אומר אומרים לו שלא יטבול באחד מהן ואם טבל ועשה טהרותיו טהורות מפני שזה ספק מים שאובין למקוה. ותניא אחריתי (שם ה''ה) שתי מקוואות של מ' סאה אחד שאוב ואחד כשר וטבל באחד מהן מטומאה חמורה ועשה טהרות וכו' עד ראשונות תלויות ושניות טהורות בד''א בטומאה חמורה אבל בטומאה קלה אילו ואילו טהורות, ומשמע מהכא דשאיבה דרבנן לטהר אפילו נידה דאורייתא שהיא טומאה חמורה, ולא כדברי האומרים דדווקא לטומאה קלה. והא דאמרינן בתורת כהנים (פ' שמיני רפ''ט) ת''ל מעיין מה מעיין שעיקרו בקרקע אף מקוה שעיקרו בקרקע. לא בא למעוטי אלא היכא שעומדים בכלים. ומדרבנן אחמור להצריך להמשיכם מקודם שיפלו בגומא מן הכלי. כדתנן (פ''ב מ''ג) ספק נפלו ספק לא נפלו. ובפ''ג דמקוואות (מ''ג) אמרו לו לא כך ולא כך אלא שנפלו לו ג' לוגין, פי' בלא המשכה. ותניא בתוספתא דמקוואות (פ''ג ה''א) דאין מים שאובין פוסלין את המקוה עד שיפלו בתוכו. ואם נטמאו בעודם בכלים טהרו מטומאתן על ידי מעשה שהמשיכן למקוה. דמעשה מוציא מידי מעשה כדתנן בכלים פ' כ''ח ומייתינן לה במסכת שבת (נ''ב ב'). ואפילו נשתנו דתניא בטהרות פ''ב (בתוספתא ה''ג) מקוה שאוב שהגליד טהור משום מים שאובין נימח כשר להקוות עליו. ואע''פ שהטעם רפיא בידי. ותנן במקוואות (כ''י) [פ''ו] (מ''ד) הספוג והדלי שהיו בהם ג' לוגין ונפלו למקוה לא פסלוהו שלא אמרו אלא ג' לוגין שנפלו. וכן בסוף הפ' התם (מי''א). פי' שנפלו ממש בעין. ומדקאמר שלא אמר[ו], ש''מ דמדרבנן הוא. לאפוקי מן הפירושים שכתוב בהם בסוף הערל שג' לוגין מים שאובין הלכה למשה מסיני. (ובסוף) [ובריש] מסכת' עדויות תנן הילל אומר מלא הין המים שאובין פוסלין את המקוה וכו' עד שבאו שני גרדיים משער האשפות והעידו משם שמעיה ואבטליון שג' לוגין מים שאובין פוסלין את המקוה וקיימו חכמים את דבריהם. ולא הוזכר שם הלכה למשה מסיני. שאם היה הלכה למשה מסיני לא נעלם משמאי והילל. ומה שכתבתי שכשהמשיכו טהר מטומאתו, לא תקשי לך עלה הא דתניא במסכת' פרה פ''ח (בתוספתא) יש כאן אמר טיהרתיו וטימאני באיזה עד (ה''ו) מקוה שיש בו מ' סאה מכוונות ירד וטבל בתו[כה] הוא טהור ומקוה טמא, יש לפרש טמא, פסול. כדתנן (בפ''ד) [בפ''ז] [ד]מקוואות (מ''ו) מקוה שיש בו מ' סאה מכוונות ירדו שנים וטבלו זה אחר זה הראשון טהור והשני טמא ר' יהודה אומר אם היו רגליו של ראשון נוגעות במים אף השני טהור. ויש לדחות ד[אאדם] קאי ולא אמקוה. ותו תניא במקוואות (בתוספתא פ''ה ה''ג) כל שמעיקרו מדברי תורה ושיעורו מדברי סופרים ספיקו טמא. מכאן ראייה אההיא שכתבתי לעיל דספק היה שם מ' סאה ספק לא היה שם שטהור על כורחי' משום דשאיבה דרבנן ואפי' כולה בלא המשכה. אבל בהמשכה הכל טהור ותו לא מידי. תניא בפרק ה' דמקוואות (בתוספתא, בסופו) הקופץ למקוה הרי זה מגונה הטובל פעמים במקוה הרי זה מגונה. פי' מפני שאינו יכול לאנס עצמו לטבול בפעם ראשונה כהוגן (מה) [כד]מוכח בסיפא דקתני והאומר לחבירו כבוש ידך עלי במקוה הרי זה מגונה ר' יהודה אומר כובש ידו עליו עד שתצא נפשו. וקופץ נמי נ''ל כדי שיפ[ו]ל במים בעל כרחו בעומק. אבי העזרי. ופתרון הברייתא מגומגמת לפרש. אך בסיפא דברייתא (פ''ב ה''ו) מדמ' לה לשני שבילין אחד טמא ואחד טהור. ולפי זה דמיפרשא בההיא דשני שבילין ארוך דמייתי בפ''ק דפסחים (י' א') ובא לישאל בבת אחת הילכך מחמרי' בראשונ' להיות תלויות אע''ג דשאיבה דרבנן והשניות טהורות מפני שיש לתלות הטומאה בראשונות שכבר נקרא עליהן שם טומאה. והיינו דמסיים בד''א בטומאה חמורה אבל וכו'. אי נמי בטהרות אחמור טפי בראשונות מדרבנן משום מעלה. [ראבי''ה סימן תתקצ''א].
------
דביתהו דאבא מארי ריש גלותא איקפד ואזל רב נחמן ב''ר יצחק לפיוסה ואמר' לי' מאי איתיה השתא וידע מאי אמרה לי' ואמר לה אטי טשטקי חסרת דודי חסרת עבדי חסרת. ופר''ח עבדים היית חסירה שישתמשו לך או יורות לא היו לך להחם לך חמין להטילם בצונן אם את מתיראה מן הצנה עכ''ל. משמע שרוצה לומר שמותר להשליך חמין בצונן ולטבול וכן הורה מורי אב''י העזר''י וכן הורה מורי רבי' יצחק ב''ר אברהם והשיב עליו אחיו רבי' שמשון ב''ר אברהם וזה לשונו ועוד אמרו לי שהיית רוצה להתיר למלאות מקוה מים חמין ולחברם אל הנהר בשפופרת [הנוד] ודבר זה ראוי [לאסור] יותר משאר גזירת מרחצאות כדאמ' פ' בתרא דנדה [ס''ו, ע''ב] ואמר רבא אשה לא תעמוד ע''ג כלי חרס ותטבול סבר רב כהנא למימר טעמא משום גזירת מרחצאות הא אסילתא שפיר דמי כו', וכש''כ שראוי כאן לאסור ולגזור. ואני שמעתי ואיני יודע אם מר''ת עצמו או ממורי הקדוש שהיה כבר מקוה א' והיו הנשים מחממות יורה מלאה מים ומשליכות למקוה לחממו בימות החורף ואסר להם רבי' תם והטעם לא נאמר לי ושמא מטעם זה אסר. ואל תשיבני מחמי טבריא שיש הפרש. וספ''ק דתענית [י''ג, ע''א] נמי אמר אילימא בחמין [טבילה בחמין] מי איכא והא שאובין נינהו פי' דכשאובין חשיבי וכן פ' מי שמתו בברכות [כ''ב, ע''א] א''ל ר' אבא וכי יש טבילה בחמין. ואע''ג דאמר בפ' אמר להם הממונה [ל''א, ע''ב] אם הי' כהן גדול זקן או אסטניס מחמין לו חמין ומטילין לתוך הצונן כדי שתפיג צנתן, כמה דברים התירו במקדש דאסיר בגבולין מדרבנן. גבי עששיות בגמ' [שם ל''ד, ע''ב] לפי (הספק) [הספרים] דגרסי אבל הכא צרוף דרבנן הוא ואין שבות במקדש. וכל הנהו דתנן פ' המוצא תפלין [ק''ג, ע''ב ודף ק''ד ע''א וע''ב] דשרו במקדש אבל לא במדינ' כש''כ בעבודת יוה''כ דתקיפי טובא. והא דתניא בתוספתא דמקוואות פ' בתרא קמקומוס שהוא מלא פחמין והטבילו טמא שפשפו או שהטבילו בחמין טהור, איכא לאוקמי בחמי טבריא עכ''ל. אני המחבר איקלעתי לארץ הגר לבודן ולאוסטריגוס ויש שם חמי טבריא נובעין מן הקרקע ושאלוני אם הנשים יכולות לטבול בהן שהיו מסופקין בעבור שהן חמין והוריתי להם להיתר דאמר ספ''ק דתענית [י''ג, ע''א] אמר רפרם בר פפא אמר רב חסדא כל שהוא משום אבל כגון ת''ב ואבל אסור בין בחמין בין בצונן וכל שהוא משום תענוג כגון תענית צבור בחמין אסור בצונן מותר [כו'] לימא מסייע לי' כל חייבי טבילות טובלין כדרכן בין בת''ב בין ביוה''כ במאי אילימא בחמין טבילה בחמין מי איכא שאובין נינהו אלא לאו בצונן קאמר דלאו שאובין נינהו וחייבי טבילות אין, טובלין כדרכן, הא כ''ע שאינן חייבין לטבול אסורין לרחוץ בצונן אמר רב חמא בר רב קטינא לעולם בחמין קמיירי ולא נצרכא אלא לחמי טבריא. פי' רבי' שלמה דלאו שאובין נינהו [לפנינו ליתא ברש''י]. הא למדת דכל חייבי טבילות טובלין בחמי טבריא ולא גזרי' בהו משום מרחצאות אע''ג דחמין הן הואיל וחזינן דנבעו מן הקרקע. ולא דמי לההיא דפ' בתרא דנדה דאמר רבא אשה לא תעמוד ע''ג כ''ח ותטבול סבר רב כהנא למימר טעמא מאי משום גזירת מרחצאות הא ע''ג סילתא שפיר דמי וכו' דדוקא התם דאיכא כלי שייך למגזר אבל הכא לא ותדע דאפי' לרב כהנא שהי' סבור שהטעם משום גזירת מרחצאות אמר אבל אסילתא שפיר דמי, כש''כ הכא דחזינן דנבעי מן הקרקע וליכא למגזר ולא מידי. ותניא בתוספתא פ' בתרא דמקוואו' קמקומוס שהוא מלא פחמים והטבילו טמא שפשפו או שהטבילו בחמין טהור, והיינו בחמי טבריא דאי חמין דעלמא שאובין נינהו ופסולין. והא דתניא ברישא היו רגליו מלאות אבק וירד וטבל במקוה שיש בו מ' סאה שפשף או שטבל במי חמין טמא נראה בעיני שר''ל שבשעה שהוא משפשף שהוא כמו לש את האבק ונדבק ביחד ויש לחוש שמא בשעת הטבילה נדבק בגופו וחצץ הלכך לא עלתה לו טבילה. וגם רוצה שהחמין מדביקין את האבק יחד ונדבק בגוף וחוצץ. לפי דרכינו למדנו דהבא לטבול במקוה ויש אבק על רגליו ועל פניו וידיו אל ישפשף כשהוא עומד במקוה אלא ישפשף תחלה ואח''כ יטבול כדתנן [מקוואות] פ''ט [מ''ב] לא יטבול באבק שעל רגליו ולא יטבול את הקומקומס (בחמין) [בפחמין] אלא א''כ ישפשף. וההיא דברכות פ' מי שמתו [כ''ב, ע''א] דאמר להו רב הונא לרבנן רבותיי מפני מה אתם מזלזלים בטבילה אי משום צינה אפשר במרחצאות א''ל ר' אבא וכי יש טבילה בחמין אמר ליה רב אדא בר אהבה קאי כוותך. פי' רבינו שלמה במרחצאות בחמין, וגם פי' קאי כוותך דבעיא טבילה זו במקוה כשאר טבילות ההיא לא שייכא להכא דההיא טבילה הכי נתקנה מעיקרא משום גדר שלא יבואו לדבר עבירה כדמפרש התם הלכך סבר רב הונא אפי' בחמין ואפי' מן הכלי כרב נחמן דתקין חצבא תשעה קבין לתלמידים ויתן עליהם שחרית בתורת טבילה ור' אבא ורב אדא בר אהבה סברי דטבילה זו נמי במקוה כשאר טבילות ופליגי בה תנאי נמי בתוספתא דמקוואות פ' ארץ הכותים דתניא [מעשה] ברבן גמליאל ואונקלוס הגר שהיו באשקלון וטבל ר''ג במרחץ ואונקלוס הגר בים אמר ר' יהושע בן קפוס אני הייתי עמהם לא טבל ר''ג אלא בים ות''ק כרב הונא ור' יהושע בן קפוס כר' אבא ורב אדא בר אהבה ואין להביא ממנה לשאר טבילה להכשירה בחמין, אבל חמי טבריא דחזינן דנבעו מן הקרקע היינו רביתייהו ולא דמו לחמי מרחצאות דשאובין נינהו והכי נמי דכשירין לכל טבילות שבתורה. כך נראה בעיני אני יצחק ב''ר משה המחבר. [או''ז הלכ' נדה סימן שס''ו].
------
והא לך פירוש העבודה. בזאת יבא וגו' ואף זו לא בכל עת כי אם ביום הכיפורים כמו שמפורש בסוף הפרשה בעשור לחדש, כתנת בד קדש וגו' מגיד (ר''ה כ''ו א') שאינו משמש בפנים בשמנה בגדים שהוא משמש בהן בחוץ שיש בהן זהב לפי שאין קטיגור נעשה סניגור אלא בארבעה בגדים ככהן הדיוט וכולן של בוץ (פירוש רש''י לפרק ט''ז פסוק ג'—ד') ולאחר שעשה עבודת תמיד של שחר עם מקצת המוספים שהם פר העולה ושבעת כבשים בבגדי זהב קידש ידיו ורגליו ופשט בגדי הזהב וטבל ולבש בגדי לבן וקידש עוד ידיו ורגליו (ע''פ רמב''ם עבודת יוהכ''פ פ''ד ה''א) כן אמרו רבנן דר' מאיר קידש פשט טבל לבש קידש וכן בכל חליפותיו עושה כסדר הזה. ותניא ופשט בגדי הבד אשר לבש שאין ת''ל אשר לבש כלום אדם פושט אלא מה שלובש אלא מקיש פשיטה שתטען קידוש כמו הלבישה בעוד שהוא לבוש. את פר החטאת אשר לו הוא האמור למעלה ולמדך כאן שמשלו הוא בא ולא משל ציבור, וכפר בעדו ובעד ביתו מתודה על עונותיו ועונ[ו]ת ביתו (רש''י לפרק ט''ז פסוק ו') ואחר כך אומר והקריב וכפר ושחט ואי אפשר לומר כפרת הדם קודם שחיטה אלא כפרת דברים היא (יומא ל''ו ב'). [סמ''ג עשין סימן ר''ט].
------
מכאן ואילך סדר עבודת היום שכתוב בפרשת אחרי (ויקרא פרק ט''ז) בזאת יבא אהרן אל הקדש בפר בן בקר לחטאת ואיל לעולה, כתונת בד קדש ילבש ומכנסי בד יהיו על בשרו ובאבנט בד יחגור ובמצנפת בד יצנוף בגדי קדש הם ורחץ במים את בשרו ולבשם, ומאת עדת בני ישראל יקח שני שעירי עזים לחטאת ואיל אחד לעולה, והקריב אהרן את פר החטאת אשר לו וכפר בעדו ובעד ביתו, ולקח את שני השעירים והעמיד אותם לפני ה' פתח אהל מועד, ונתן אהרן על שני השעירים גורלות גורל אחד לה' וגורל אחד לעזאזל, והקריב אהרן את השעיר אשר עלה עליו הגורל לה' ועשהו חטאת, והשעיר אשר עלה עליו הגורל לעזאזל יעמד חי לפני ה' לכפר עליו לשלח אותו לעזאזל המדברה, והקריב אהרן את פר החטאת אשר לו וכפר בעדו ובעד ביתו ושחט את פר החטאת אשר לו, ולקח מלא המחתה גחלי אש מעל המזבח מלפני ה' ומלא חפניו קטרת סמים דקה והביא מבית לפרכת, ונתן את הקטרת על האש לפני ה' וכסה ענן הקטרת את הכפורת אשר על העדות ולא ימות, ולקח מדם הפר והזה באצבעו על פני הכפרת קדמה ולפני הכפרת יזה שבע פעמים מן הדם באצבעו, ושחט את שעיר החטאת אשר לעם והביא את דמו אל מבית לפרכת ועשה את דמו כאשר עשה לדם הפר והזה אותו על הכפרת ולפני (הפרכת) [הכפרת], וכפר על הקדש מטומאת בני ישראל ומפשעיהם לכל חטאתם וכן יעשה לאהל מועד השוכן אתם בתוך טמאתם, וכל אדם לא יהיה באהל מועד בבאו לכפר בקדש עד צאתו וכפר בעדו ובעד ביתו ובעד כל קהל ישראל, ויצא אל המזבח אשר לפני ה' וכפר עליו ולקח מדם הפר ומדם השעיר ונתן על קרנות המזבח סביב, והזה עליו מן הדם באצבעו שבע פעמים וטהרו וקדשו מטמאת בני ישראל, וכלה מכפר את הקדש ואת אהל מועד ואת המזבח והקריב את השעיר החי, וסמך אהרן את שתי ידיו על ראש השעיר החי והתודה עליו את כל עונות בני ישראל ואת כל פשעיהם לכל חטאתם ונתן אותם על ראש השעיר ושלח ביד איש עתי המדברה, ונשא השעיר עליו את כל עונותם אל ארץ גזירה ושלח את השעיר במדבר, ובא אהרן אל אוהל מועד ופשט את בגדי הבד אשר לבש בבאו אל הקדש והניחם שם, ורחץ (במים) את בשרו [במים] במקום קדוש ולבש את בגדיו ויצא ועשה את עולתו ואת עולת העם וכפר בעדו ובעד העם, [ו]את חלב החטאת יקטיר המזבחה, והמשלח את השעיר לעזאזל יכבס בגדיו ורחץ [את] בשרו במים ואחרי כן יבוא אל המחנה, ואת פר החטאת ואת שעיר החטאת אשר הובא את דמם לכפר בקדש יוציא אל מחוץ למחנה ושרפו באש את עורתם ואת בשרם ואת פרשם, והשורף אותם יכבס בגדיו (במים) ורחץ את בשרו במים ואחרי כן יבא אל המחנה, והיתה לכם לחוקת עולם בחדש השביעי בעשור לחדש תענו את נפשותיכם וכל מלאכה לא תעשו האזרח והגר הגר בתוככם, כי ביום הזה יכפר עליכם לטהר אתכם מכל חטאתיכם לפני ה' תטהרו, שבת שבתון היא לכם ועניתם את נפשותיכם חקת עולם, וכפר הכהן אשר ימשח אתו ואשר ימלא את ידו לכהן תחת אביו ולבש את בגדי הבד בגדי הקדש, וכפר את מקדש הקדש ואת אהל מועד ואת המזבח יכפר ועל הכהנים ועל כל עם הקהל יכפר, והיתה זאת לכם לחקת עולם לכפר על בני ישראל מכל חטאתם אחת בשנה. כל עבודת יום הכיפורים אינה כשרה אלא בכהן גדול (יומא ל''ב ב'), ולפי שנאמרה כל הפרשה באהרן הוצרך לומר וכפר הכהן אשר ימשח אותו ללמד שכהן גדול הבא אחריו שיעשה כמותו, ואין לי אלא משוח בשמן המשחה מרובה בגדים כגון משנגנז שמן המשחה מניין ת''ל ואשר ימלא את ידו וגו' (פירוש רש''י לפרק ט''ז פסוק ל''ב). וכפר את מקדש הקדש זה לפני ולפנים פירש רבינו יצחק אלו מתנות בין הבדים, ואת אהל מועד אלו מתנות הפרוכת, ואת המזבח אלו מתנות המזבח (מנחות צ''ב א' ותד''ה וכפר). [סמ''ג עשין סימן ר''ט].
------
דלא כרבי מאיר. דלא הצריך לטבילה ראשונה שני קידושים. דאי כרבי מאיר, כיון דאמר לקמן כשהוא פושט מקדש, אלמא סבר לכל הקידושים אלבישה באין. דאי לצורך פשיטה נמי באה, היה לו לקדש קודם שיפשוט, דלאחר הפשט מאי מועיל, מאי דהוה הוה. ואם כן הכא נמי יעשו שני קידושים בטבילה ראשונה לצורך לבישה של בגדי זהב. בשלמא לרבנן דאמרי כשהוא לבוש מקדש וקידוש ראשון לצורך פשיטה, אם כן היכא דליכא פשיטה דבגדי קודש, משום הכי לא מקדש. [תוספות רבינו פרץ].
------
מתני' פרסו סדין של בוץ. כמאן דלא כר' מאיר דאי כר' מאיר כיון דאמ' תרי קידושי כול'. [תרגום מערבית. פ' עיקר דברי ר' מאיר ומחלקתו עם החכמים בא בתחלת עבודת היום בבגדי לבן. החכמים אומרים בסדר [העבודה] קידש ידיו ורגליו ופשט בגדי זהב וטבל ולבש בגדי לבן וקידש ידיו ורגליו ור' מאיר אומר פשט בגדי זהב וקידש ידיו ורגליו וטבל ולבש בגדי לבן וקידש ידיו ורגליו. ונתברר למדברים לפני רב פפא כי מכיון שר' [מאיר] מניח את הקידוש הראשון לאחרי שיפשוט, מלמד ששני הקידושים, הראשון והשני אינם נעשים אלא לכבוד הבגדים שהוא עתיד ללבשם ולא לכבוד הבגדים שפשט. וכשנתברר להם זה אמרו כי המשנה הראשונה הזאת אשר בידינו שהיא בפשיטת בגדי חול ולבישת בגדי זהב אשר אינה מצריכה אלא את הקידוש השני אין היא לר' מאיר כי אלו היתה לר' מאיר האומר לפי דעתם כי שני הקדושים לכבוד הבגדים שהוא עתיד ללבשם היה צריך לחייב בבגדי זהב שני קידושים ומכיון שאין המשנה הזאת מחייבת אלא את הקידוש השני למדו מזה שהיא לרבנן שהיו אומרים שהקידוש הראשון הוא לכבוד הבגדים שפשט והשני לכבוד הבגדים שילבוש ומכיון שהבגדים האלה שפשט הם בגדי חול נפל הקידוש הראשון כי אין הקידוש אלא לבגדי [קודש] שהם בגדי זהב ובגדי לבן ואין לבגדי חול כבוד. זוהי מה שנראה למדברים (לחכמים) לפני ר' פפא שהם העמידו את המשנה שלא כדעת ר' מאיר]. ובהא קא מפלגי פשט ורחץ רחץ ולבש. פ' ובא אהרן אל אהל מועד ופשט את בגדי הבד וג' ורחץ את בשרו במים במקו' קדו' ולבש את בגדיו וג' הא למדת שורחץ משמש הפשיטו ומשמש הלבישו. אף פשיטה כשהוא לבוש מקודש. [תרגום מערבית. פ' ומכיון שר' מאיר וחכמים מודים לדעת ר' פפא שהקידוש הראשון לכבוד הבגדים שפשט ראוי שתהיה המשנה הזאת שאינה מצריכה אלא את הקידוש השני כדעת ר' מאיר וחכמים כי הבגדים שפשט חול הם ואין להם קידוש]. ומי מצית אמרת הכי והתניא פרסו סדין. פ' שמשנתנו זו על דעת ר' מאיר היא וכי ר' מאיר סובר שהקידוש הראשון בשביל הבגדים שפשט והתניא פרסו סדין וכו'. פשט ירד וטבל עלה ונסתפג. פ' זה המעשה שבזו הברית' על עבודת תמיד של שחר נאמר כמו המעשה שבמשנתנו. ר' מאיר אומר פשט וקידש. פ' מכיון שר' מאיר מצריך קידוש ש''מ דתרויהו אלבישה עביד להו ומשנתנו דלא כר' מאיר. [פירוש קדמון].
------
@ ל''ב ע''א
אלא לרבנ', דלא סביר' ליהו תרי קידושי אלבישה אלא חד אלבישה דבגדי קודש וחד אפשיטה ואם כן לא הוו להו אלא תשעה דאלבישה דבגדי זהב שחרית לא עביד אלא חד קידוש מש' דלא פשיט אלא בגדי חול. כי פשיט בגדי קודש, לערב אחר (אחר) כל גמר העבודה. ולובש בגדי חול וכול', דהא סבירא להו דאפשיטה דבגדי קודש עביד נמי חד קדוש. ובא אהרן אל אהל מועד, האי אוהל מועד לפניי לפנים הוא. להוציא את הכף ואת המחתה, שבהן הכניס גחלים וקטרת לפניי ולפנים מלא חפניו לאחר שחיטת פרו, כדלקמ' בפרק טרף בקלפי. שכל הפרשה, כלומ' כל הפרשה כולה שלאחרי מות. נאמרה על הסדר, דמאי דמוקדם מוקדם ומאי דמאוחר מאוחר. חוץ מפסוק זה, ובא אהרן, דאע''ג דמוקדם ואילו ואיל העם דכת' מעיקרא ובא אהרן והדר ועשה את עולתו ואת עולת העם דהיינו אילו כדכת' בזאת יבא אהרן וגו' עד ואיל העולה, אפי' הכי לא הוה הך הוצאת כף ומחתה אלא מאוחר אחר אילו ואיל העם. דאי כסדרן לא משכחת אלא ג' טבילות וכול', לתמיד של שחר כי לביש בגדי זהב חדא טבילה, והדר כי נקיט עבודת היום לפר ושעיר כדכת' על הסדר דלביש בגדי לבן עביד טבילה אחריתי דעביד סמוך לעבודת היום, כף ומחתה עביד בבגדי לבן כדלקמ' והיל' לא צריך למיטבל מפיק מקראי, ולאחר הוצאת כף ומחתה פושט בגדי לבן וטביל ולובש בגדי זהב ועביד אילו ואיל העם בחוץ ותמיד שלבין הערבים נמי, נמצא שאין בכל אילו עבודות אלא ג' טבילות, ולכל טבילה וטבילה ב' קידושין הרי ו' קידושין ותו לא, אלא ודאי האי קרא מאוחר הוא אחר ועשה את עולתו. וכי האי גוונא הוו ה' טבילות חדא לתמיד של שחר כי לביש בגדי זהב, וחדא לעבודת היום כי פשיט בגדי זהב ולביש בגדי לבן, וחדא לאילו ואיל העם שבחוץ דפשיט בגדי לבן ולביש בגדי זהב, רביעית להוצאת כף ומחתה דפשיט בגדי זהב ולביש בגדי לבן שאין יכול ליכנס לפניי ולפנים בבגדי זהב, והדר פשיט להו ועביד (עבודה) טבילה חמשית ולביש בגדי זהב לתמיד שלבין הערבים, ולכל טבילה וטבילה עביד ב' קידושין הרי ה' טבילות וי' קידושין. ורחץ את בשרו במים במקום קדוש ולבש את בגדיו וגו', האי קרא לאחר הוצאת כף ומחתה כשהיה יוצא לעשות תמיד של בין הערבים. הא למדתה שכל המשנה וכול', וקידוש מפר' לקמ' מנא ליה וכולה הך ברייתא מפר' לקמ' כל מילתא ומילתא באפי נפשה. כתנת בד קודש ילבש וגו', האי קרא כת' כשהיה משנה מעבודת תמיד של שחר לעבודת היום, שהיה לובש בגדי לבן וכת' ביה ורחץ. וא' בגדי קודש וגו', מפר' לקמ' בגדי לבן בגדי בוץ. עבודת היום, פר ושעיר וקטרת שבפנים... פשט ורחץ ורחץ ולבש, כדפרש' לעיל, ואליבא דר' קמישתעי האי קרא ורחץ בקידוש כדמפרש' לקמ'. קל וחומ', הוא דבעי למיעבד קידושין. במקום שאין טעון טבילה, כגון בעבודות של כל השנה. טעון קידוש, דכת' ורחצו אהרן ובניו ממנו וגו' בבואם אל אהל מועד ירחצו מים ולא ימותו או בגשתם אל המזבח לשרת. מקום שטעון טבילה, כגון כהן גדול ביום הכיפו' בין כל עבודה ועבודה כדאמ'. אף כאן קידוש אחד, לכל העבודות שביום. אלא מה לבש, דלמה דכת' אשר לבש, אלא להכי כת' אשר לבש דמקיש פשיטה וכול'. אמ' ר' יהו', היינו כגון אמ' מר אמ' ר' יהו' מנין וכול' לבגדי זהב, דההוא קרא משתעי כשהוא משנה מכף ומחתה לתמיד של בין הערבים. [פירוש רבינו אליקים].
------
אלא לרבנן תשעה הוו קידוש בתרא דכי פשיט בגדי קדש ולב'. פי' שהרי הבגדים שפשט בהתחלת היום חול הם ואינן צריכין קידוש ובצר להו חד שכיון שהקריב תמיד של בין הערבים ויכלו כל העבודות פושט בגדי קדש ולובש בגדי חול והולך לביתו וכיון שחכמים אומ' הקידוש הראשון על הבגדים שפשט עביד ליה צריך קידוש אחר ואחר כך יפשוט אותם עם התשעה קידושין שעברו הרי עשרה. [פירוש קדמון].
------
מה שתמהת לפירוש רש''י שפי' בפ' השותפין שרצו (י''ד ע''ב) נשתיירו שם שני טפחי' ששם ספר תורה מונח, ופי' שכהן גדול קורא בו ביום הכיפורים והמלך בהקהל, ותמהת(י) איך היה נכנס כהן גדול לקרות ס''ת, ותמהת מההיא דיומא (ל''ב ע''א וש''נ) ובא אהרן אל אהל מועד שלא הזכיר שם ס''ת וכו' כמו שכתבת בשאלתך. אם באת להעמיד דברי רש''י אספר תורה דמשה רבינו המונחת בארון והיא נקראת ספר עזרא, צריך לומר שכשהיה כהן גדול נכנס בכף ומחתה עם יציאתו מיד היה מוציא ס''ת לחוץ והיתה מונחת בתיבה מבחוץ עד זמן קריאתו בה, ולאחר שהיה מקריב אילו ואיל העם והיה נכנס להוציא כף ומחתה היה מכניס[ה] עמו ומחזירה למקומה בארון. ובשנה השמינית כשהיה המלך קורא היתה מונחת מבחוץ מיום כיפורים זה עד יום כיפורים הבא שהוא שנת ט', והיה מחזירה כשנכנס להוציא כף ומחתה, שהרי רק ביום הכיפורים בשעת עבודה היה כהן גדול רשאי ליכנס. כדתנן בריש מסכת כלים (פ''א מ''ט) בית קדש הקדשים מקודש ממנו שאין נכנס לשם אלא כ''ג ביום כיפורים בשעת עבודה. אבל לא דוד הוא. אי נמי איכא למימר דקריאה צורך עבודה היא, כך פי' רש''י בפ' בא לו [ס''ח ע''ב], ועתה מותר כהן גדול ליכנס כדי ליטול ולקרות דגם זה בכל[ל] שעת עבודה היא, ואפ''ה ליכא לאוקמי ובא אהרן אקריאת ס''ת כי היא היתה אצל תמיד של בין הערבי' ולא משכחת י' קדושים וה' טבילות. אלא על כרחינו אהוצאת כף ומחתה קאי כדמפר' ביומא (ל''ב ע''א) שלא על הסדר נאמר אותו הפסוק. ועוד דובא אהרן לא קאי אלא על מה שכתוב בפרשת אחרי מות ושם לא הזכיר קריאת ס''ת. ובירושלמי משמע שהקריאה לא היתה אלא להזכרה בעלמא שלא ישכח מסדר העבודות. אע''פ שתימ' הוא למה לא היה קורא בהשכמה. ומיהו רש''י לא פי' כן. ומכל מקום לא דיקדקתה בפי' רש''י שהוא לא פי' בבבא בתרא אס''ת דמשה שהיה קורא כ''ג בה והמלך, אלא אספר עזרא המונחת בבית הכנסת בהר הבית. ולישנ' דעזרה דחקו לפרש כן. ולא מייתי לה תלמודא אלא לדמיון שכל ספרי העזרה אפי' דמשה רבינו לתחילתן נגללין. אבל הקריאה לא היתה בס''ת המונחת בארון. דתמה על עצמך הא אמרינן ביומא (ע' ע''א) מיכן ואילך כל אחד ואחד מביא ס''ת מביתו וקורא בה כדי להראות חזותו, והמלך כ''ש שיקרא בשלו כדכתי' (דברים י''ז, י''ח) והיתה עמו וקרא בו כל ימי חייו. ותו לא מידי. [ראבי''ה סימן תתקצ''א].
------
ת''ר, [ויקרא ט''ז] ובא אהרן אל אהל מועד ופשט את בגדי הבד וגו', למה הוא בא, כדי להוצי' כף ומחתה, וכל הפרשה כולה נאמרה על הסדר חוץ מפסוק זה. פי' שהכת' מקדים ובא אהרן קודם ועשה את עולתו ואת עולת העם, ואינו כן, אלא בתחילה היה עושה אילו ואיל העם ואחרי כן היה נכנס להוציא כף ומחתה. מאי טע', אמ' רב חסדא גמירי חמש טבילות ועשרה קידושין טובל [ומקדש] כהן גדול ביום הכיפורים, ואי כסידרן לא משכח להו אלא ג' טבילות וששה קידושין. פי' הלכה למשה מסיני שכהן גדול ביום הכיפורים טובל ה' טבילות, ואם תאמר שהכתובין כסדרן לא יבואו אלא ג' טבילות: תמיד שלשחר בבגדי זהב, עבודת היום בבגדי לבן עם הוצאת כף ומחתה, ואילו ואיל העם וכל שאר העבודות בבגדי זהב, הרי ג' טבילות על כל לבישה טבילה, משו' הכי אמרי' שלא נכתב על הסדר, אלא אחר שיצא ועשה את עולתו ואת עולת העם היה צריך ליכתב, וזהו סדרן: תמיד שלשחר בבגדי זהב, עבודת היום בבגדי לבן, אילו ואיל העם בבגדי זהב, הוצאת כף ומחתה בבגדי לבן, מיד שלבין הערבי' בבגדי זהב. תניא ר' או' מניין לחמש טבילות ועשרה קידושין שטובל כהן גדול ומקדש בו ביום, שנ' [ויקרא ט''ז] כתונת בד קודש ילבש וגו', הא למדת שכל המשנה מעבודה לעבודה טעון טבילה, ואו' בגדי קדש הם ורחץ במים את בשרו ולבשם. פי' מהאי קרא ילפי' שכשהיה לובש בגדי הבד, דהיינו אחר שפשט בגדי זהב שעשה בהן תמיד שלשחר, טעון טבילה. וכשהיה פושט בגדי לבן ולובש בגדי זהב מניין שהוא צריך טבילה, על זה נאמר קרא יתירה בגדי קודש הם, דהוה ליה למיכתב ורחץ במים את בשרו ולבשם וידענו כי בגדי קדש הם, שהרי כבר כת' בגדי קדש הם, ולמה כת' בגדי קדש הם, אלא לומר שכל בגדי קדש טעונין טבילה, ואפי' בגדי זהב. ולמדנו מיכן שבכל שינויי בגדים צריך טבילה, בין כשמשנה מבגדי זהב לבגדי לבן ובין כשמשנה מבגדי לבן לבגדי זהב. [פסקי הרי''ד].
------
מתוספות מורי הרב רבינו פרץ. ובא אהרן אל אהל מועד. בפרשת אחרי מות אחר עבודת היום בבגדי לבן אחר שילוח השעיר כתיב [ויקרא ט''ז] ובא אהרן אל אהל מועד ופשט את בגדיו. ומפרש למה הוא בא. וכי לפשוט את בגדיו נכנס לפנים. אלא להוציא כף ומחתה שהניח שם כשהקטיר את הקטורת לפני ולפנים. וכל הפרשה וכו'. שעל כרחך אין כאן מקומו, שאם כן לא היה לו לשנות את הבגדים כי אם שלש פעמים ביום. פעם ראשונה לובש בגדי זהב [לתמיד] של שחר ולעבודות החיצוניות. ואחר כך בגדי הלבן לעבודת הפנים פר והגרלה ודוי שני של פר וקטורת והזאת פר ושעיר [ודוי] שעיר ושילוח. ואם היה בא אהרן אחר כך מיד, אם כן לא היה [לו] להחליף בגדים אחרים, רק בערב צריך ללבוש בגדי זהב לע[שות] עולתו ועולת העם וחלבי יום ותמיד של בין הערבים ומוספי [יוה''כ]. [אלא] עתה לובש בגדי זהב לתמיד של שחר ובגדי לבן לעבודת היום עד שישלח השעיר למדבר, ואחר כך (נדלק) [נדלג] ובא אל אהל מועד, ומשנה לבגדי זהב ויצא ועשה עולתו ועולת העם וחלב הפר והשעיר. ואחר כך ובא אהרן אל אהל מועד. וישנה מבגדי זהב לבגדי לבן להוציא הכף ומחתה. ואחר כך מלבן לזהב לתמיד של בין הערבים. הרי חמש פעמים שמשנה בגדים. שכל הפרשה וכו'. וא''ת למה הוצרך לומר שכל, ולא אמר וכל. וי''ל משום דהברייתא מפרשת תחלה הך ביאה למה, והדר מפרש האמת דודאי כל הפרשה כולה נאמרה על הסדר חוץ מפסוק זה. ומפרש הטעם רב חסדא. עוד יש לפרש דלהכי אמר שכל, דנתינת טעם הוא, דכיון דפסוק זה לא נאמר על הסדר על כרחך מיירי בהוצאת כף ומחתה, דאי לא דאשמועינן דקרא לא נאמר על הסדר הוה אמינא דכסדר כתיב, והא דאמרת ביאה זו למה, לעולם אימא לך כדי להפשיט את בגדיו בפנים, וגזרת הכתוב הוא שיניחם בהיכל. אבל השתא דאשמועינן דלא נאמר על הסדר ואילו ואיל העם קודם, ובעשייתו הוא לבוש בגדי זהב אם כן למה הוא בא. דאין לומר גזרת הכתוב להניח שם ולהפשיטם, שהרי בהם צריך לעשות עבודת חוץ. ועל כרחך י''ל דמיירי בהוצאת כף. כך נראה למורי הרב רבינו פרץ. מה לבישה טעון קידוש וכו'. לפום ריהטא משמע דיליף פשיטה מלבישה שבין בגד לבגד. וקשה והא לבישה גופה מקל וחומר אתיא, ודבר הלמד מקל וחומר אינו חוזר ומלמד בהיקש. ורשב''ם פירש דיליף פשיטה מלבישה ראשונה של שחרית דבגדי זהב שטעון קידוש מן התורה. וקשה דהא לא מיירי ביה קרא [דהא קרא דכתיב אשר לבש בבואו אל הקדש דילפינן מיניה הכא בגדי לבן הם]. [תוספות רבינו פרץ].
------
ובא אהרן אל אהל, כל הפרשה על הסדר לבד מזו. תמיד השחר בבגדי זהב, עבודת היום בבגדי לבן, אילו ואיל העם בבגדי זהב, הוצאת כף ומחתה בבגדי לבן, תמיד הערב בבגדי זהב. [האגודה].
------
תשובות אילו לר' דוד בן הרב רבי' שאלתיאל מאת אבי העזרי. ששאלת בפרק נגמר הדין (מה ע''ב) נקטעה יד העדים פטור דבעינן קרא כדכתיב, וסובר כן ר' עקיבא ושאר תנאים, ולמה לא הקשה לו מפרק נערה (מ''ד ע''א) אין לה פתח בית האב סוקלין אותה על פתח שער העיר וכו', וכן מיבמות (ק''ד ע''ב) אילם ואילמת אינו באמר אמרה, וכן עיר שאין בה זקנים אינה נעשית עיר נידחת [עי' מכות י' ע''ב וסנהדרין שם]. ובפרק שור שנגח (נ' ע''ב) אחד בור שיח ומערה ולא בעינן כדכתיב. ובמה תלויין אילו הסברות. תשובה הרי כל סדר קדשים מלא יש לעכב וסדורין מקצתן פרק הקומץ רבה (כ''ז ע''א), ואילו כתיב הווייה או ככה או מקרא הדומה לעיכוב הוי רק למצוה. וכן במכסת תכוסו בפסחים (ס''א ע''א) הוא יתחטא בפרק בתר' דקידושין (ס''ב ע''א), רקיקה פ' מצות חליצה (ק''ד ע''ב), אבל קריאה למצוה אם ראוי לבילה מה שאין כן באילם ואילמת. [ו]לגבי וכפר פ' בית שמאי בזבחים (ל''ח ע''א) ובפ''ק דסנהדרין (ד' ע''ב) הסברא להיפך שמפני ששנה ושילש מסירו מדין עיכובא. אלא נקוט האי כללא בידך כי כל דבר בעינן קרא כדכתיב אם אין מקרא למעט או ליתר. ופעמים הסברא שקולה במקרא כדאמרי' (ב''מ ג' ע''א וש''נ) מפני מה אמרה תורה מודה במקצת הטענה ישבע וכו'. אפילו למאן דלא דריש טעמא דקרא כיון שלא סתם המקרא ובמשמע אין [כופר] הכל. אבל בגד אלמנה משמע כל אלמנה אפילו עשירה ובזה נחלקו תנאים [ב''מ קט''ו ע''א] ועיקר מקצת על דרש הטעם. וכן לא ירבה לו נשים [סנהדרין כ''א ע''א]. וכן דרך כולם. ופעמים תמצא אע''ג דאין מוקדם ומאוחר מהפכינן לקראי גבי עשרה קידושין וה' טבילות בסדר יומא (ל''ב ע''א) וטעמא משום דגמיר' הי' קידושין. וכן בסוף שני שעירים. וכן גבי דחייה וסקילה בפ' נגמר הדין (מ''ה ע''ב) משום ברור לו מיתה יפה. והא דשנה עליו הכתוב, לא לצורך עצמו אלא לדבר אחר. כגון ברקיקה שעל ידי חסרון רקיקה נפסלת החליצה ולא לאחר החליצה קיים מיהא. ולגבי קדשים נמי על ידי חסרון אחד פסול כל ד' עבודות. וכן על ידי חיטוי והזאה דפסל הטבילה. ועל ידי קרא דעיכוב שמעינן דכל הני דהקומץ 
רבה הוו חדא מצוה. ואפי' לר' ישמעאל דפליג לגבי ד' ציציות [מנחות כ''ח ע''א] אע''ג דלית הילכ' כוותיה כדפסקי' התם (ל''ז ע''ב). וראיי' דגרסי' בפ' התכלת (מ''ד ע''א) תפילין של יד אינה מעכבת את הראש ואמרי' לא שנו אלא שיש לו אבל אין לו מעכבת ופריך אלא מעתה מאן דלית ליה תרי (מיצוי) [מצות] חדא נמי לא נעביד. הילכך בכל תרי מצות שהן שני מעשים בעינן קרא לעכב. אבל בחדא מצוה וחיסר, הוי חצי מצוה ובלא קרא דעיכוב נמי מעכב ובעינן קרא כדכתיב. ודבר זה תלוי בשיקול הדעת התלמוד מה שני דברים נקראו מצוה אחת או יקראו שתים. וכן תפרש בכל מקום על דרך זה. וכן אין לו בהן יד ורגל [סנהדרין מ''ה ע''ב] נחלקו אי הוי מעשה טהרתו הכל מצוה אחת, או שתים ודמי לציציות ומיהו לכל הפחות נותן על מקומו ויוצא בו. וכן נקטעה יד העדים רגימתו ורגימת כל העם הוי רגימה אחת לסברת שמואל, והמקשה בעי לדמויי לשתי מצות. וכך יש לפרש הך דרוצח וגואל הדם ודעיר הנדחת דמייתי עלה עד דמוקי לה בתנאי. ופתח בית האב פשוט דהוי תרי מצות כלומר ראו גידולים שגידלתם. ולגבי וכפר וכפר אי לאו קרא פשיט' ליה שכולן כפרה אחת במזבח אחד. ולא דמי להזאת המזבח הזאה דיום הכיפורים בפ' הקומץ רבה (כ''ז ע''א) שעל ידי חסרון נפסלו כל ההזיות שעל הבדים נמי הילכך איצטרך קרא. ואילם ואילמת גריעי מאין לו ד' מינין שבלולב (שם) ומאין לו תפילין של יד שהרי יכול לחזור ולקנות. הילכך מוקי לה כדתניא מה שאין כן באילם. ויש דברים שאינם עיכוב בחליצה והטעם מפורש בפרק מצות חליצה [ק''ה ע''א]. ובור שיח ומערה אין לדונם לאילו, דההוא מידריש במידת דבר שהיה בכלל נזקי כרייה ויצא בור מן הכלל ללמד. ויש הרבה בתלמוד כאילו אך אילו יורו על כולו. [ראבי''ה סימן תתקצ''א].
------
ת''ר בפרק אמר להם הממונה שכל הפרשה נאמרה על הסדר חוץ מפסוק זה שאין דינו להכתב עד אחר והשורף אותה יכבס וגומר, ואחרי כן יבא אל המחנה ובא אהרן וגומר, ואמר רב חסדא שם גמירי חמש טבילות ועשרה קדושין ומסמיכן שם אמקראות ואם כסדר הכתוב לא משכחת להו אלא שלש טבילות וששה קידושין. [סמ''ג עשין סימן ר''ט].
------
נאמרה על הסדר חוץ מפסוק זה. פ' שהוא אמור בכף ומחתה אתה צריך לעשותו אחר ויצא ועשה את עולתו ואת עולת העם וג' שלא יבואו ה' טבילות וי' קידושין אלא כשתשים הוצאת הכף והמחתה אחר עשית עולתו ועולת העם וזו העולה היא עולת המוספין האמורה בפרשת פינחס. ואי כסדרן לא משכחת ליה. פ' אם תאמר שהוצאת הכף והמחתה קודם עשית המוספין כשהוא כתוב. אלא ג' טבילות וו' קידושין. [תרגום מערבית. פ' העקר במאמר זה הוא שיש עלינו ביום כפור עצמו עבודות רבות מהן הקבוע לכל יום תמיד של שחר של בין הערבים ומהן מה שמיוחד ליום הזה עצמו מן העבודה הקצובה המפורשת בפרשת אחרי מות. וראוי לדעת כי עבודת התמיד ועבודת המוספין היא בבגדי זהב על מזבח העולה ועבודת היום היא בבגדי לבן לפנים ההיכל והיה זקוק לפשוט בגדי זהב וללבוש בגדי לבן ולפשוט בגדי לבן וללבוש בגדי זהב לפי העברתו מעבודת היום לעבודות אחרות ובכל עת שיפשוט וילבש צריך קידוש ידים ורגלים וטבילה וקידוש ידים ורגלים ואם נקרא בפסוקים נמצא שהיה צריך להחליף ג' פעמים בג' טבילות וששה קידושין וכך סדרן ישכים בבקר לתמיד של שחר ויפשוט בגדי חול ויטבול וילבש בגדי זהב ויקדש ידיו ורגליו ויעשה את התמיד על מזבח העולה אח''כ יפנה לעבודת היום אשר בהיכל בבגדי לבן ויצטרך לקדש ידיו ורגליו ויפשוט וילבש בגדי לבן ויקדש ידיו ורגליו ויעשה עבודת היום בפנים ההיכל ובקדש הקדשים ויקריב הקטרת בית קדש הקדשים כמו שאמרו ולקח מלא המחתה גחלי אש וג' ויפנה משאר עבודת היום בפעם אחת ובהחלפה אחת כמו שאמר בתחלתה כתנת בד קדש ילבש וג' עד שהגיע בסופה למה שאמר ובא אהרן אל אהל מועד ופשט וג' וכשגמר מכל מה שהוא צריך לעשות בבגדי לבן קידש ידיו [ורגליו] ופשט וטבל וקידש ידיו ורגליו ולבש בגדי זהב ועשה את המוספין על מזבח העולה שוב עשה אחריהן באותם הבגדים עצמם תמיד של בין הערבים ונפנה משאר העבודות וקידש ידיו ורגליו ופשט בגדי זהב ולבש בגדי חול ונפטר לביתו ואין תאור זה יוצא אלא מתוך פשט הכתוב ולפי זה יהיו הטבילות שלש והקידושין ששה והסדר הזה הוא כסדרן ובו אמרו רז''ל דאי כסדרן לא משכחת לה אלא שלש טבילות וששה קידושין אבל מכיון שהיה מסור בידיהם שאין פחות מה' טבילות ועשרה קידושים הוצרך לשנות מהסדר הזה ומההחלפות הללו באופן שישלם בהם המספר הזה, והוא שיקריב את הקטרת בכלל עבודת היום ויניח את הכף והמחתה בבית קדש הקדשים ויצא להחליף ויעשה את המוספין ואחרי המוספין יחליף וילבש בגדי לבן ויכנס לפנים ויוציא את הכף והמחתה וישוב להחליף וילבש בגדי זהב ויעשה תמיד של בין הערבים ויהיה אמרו ובא אהרן אל אהל מועד להוציא את הכף ואת המחתה אחרי ועשה את עולתו ואת עולת העם ויהיו הכתובים שלא כסדרן בענין זה בלבד ויהיו עי''ז ה' החלפות ואתן חמש טבילות ואחריהן עשרה קידושין וזה תאורן לפי הסדר יפשוט בגדי חול ויטבול וילבש בגדי זהב ויקדש ויעשה תמיד של שחר ואח''כ יקדש ויפשוט ויטבול וילבש בגדי לבן ויקדש ויעשה עבודת היום ויקריב את הקטורת בפנים ואח''כ יקדש ויפשוט ויטבול וילבש בגדי זהב ויקדש ויצא לעשות את המוספין ואח''כ יקדש ויפשוט ויטבול וילבש בגדי לבן ויקדש ויכנס לפנים בית קדש הקדשים ויוציא את הכף והמחתה אח''כ יקדש ויפשוט ויטבול וילבש בגדי זהב ויקדש ויעשה תמיד של בין הערבים ואח''כ יקדש ויפשוט וילבש בגדי חול והם הבגדים שלו ויפטר לביתו. ואלו הן חמש טבילות ועשרה קידושים לפי הסדר והענין בקידוש הראשון הוא מפני שהוא צריך בעת שיפשוט לנגוע בבגדים וידיו מטונפים מן העבודה ולכן אל יגע בהם כשיפשוט עד שירחץ ידיו וכך הענין בקידוש השני כי כשיטבול הוא מעביר את המים על גופו בידו ובעת שילבש ישארו ידיו מטונפים מגופו ולכן צריך לרחצם]. [פירוש קדמון].
------
ומה במקום שאינו טעון טבילה טעון קידוש. פ' בשאר זמן השנה אינן יכולין להכנס אל הקדש עד שיקדשו ידיהם ורגליהן כדכת' בבאם אל אהל מועד ירחצו מים ולא ימו' או בגש' אל המז' להקט' אש' לה' ורחצו ידיהם ורגליהם ולא ימותו וג'. ורחץ במים את בשרו ולבשם הא למדת. פ' שבגדי זהב היו עליו שעשה בהם תמיד של שחר פשטן ולבש כתנת בד בגדי לבן לעבוד עבודת היום. [פירוש קדמון].
------
@ ל''ב ע''ב
כפרתן מרובה, שמשמש בהן כל השנה כולה, דבשאר ימות השנה אין כהן גדול משמש בפחות מח' בגדים אבל (אין) [ב]בגדי לבן [אין] משמש אלא ביום הכיפו'. ט''ן אין כפרתן מרובה דהוו ח' בגדים וכל אחד ואחד מכפר על שלו כדגרסי' בערכין בפרק יש להקל ולהחמיר [ט''ז ע''א], אבל בגדי לבן לא הוו אלא ד' ולא הוו מכפרי אלא על דברים [מעטים]. כתונת בד קודש ילבש וגו', היינו בגדי לבן דלא מצי מפיק מהאי קרא דר' יהו', מש' דאיהו מפיק ליה לעשרה קידושין להכי אצטריך ליה למימ'... בגדי קודש הם, כלומ' דהקישן הכת' לכל הבגדים ללמדך שכשם שטעון טבילה מבגדי זהב לבגדי לבן כך טעון טבילה מבגדי לבן לבגדי זהב. כף ומחתה, הוצאת כף ומחתה מבית קדשי הקדשים. והא בטבילה כת', בתימ', דרחיצה סתם משמע קידוש, אבל ורחץ בשרו משמ' טבילת כל גופו, מהתם כתונת בד קודש וגו' (ואין) [ואומר] בגדי קודש הם וגו' בלשון קידוש וקדש במים את בשרו, הקמ''ל דלהכי כתביה לקידוש בלשון טבילה ורחץ לומ' מה קידוש במקום קדוש שהכיור היה נתון בין אולם למזבח כדתנן במסכת מידות [פ''ג מ''ו] וכדכת' קרא. אף טבילה, שבין עבודה לעבודה היתה במקום קדוש על גב בית הפרוה שהיתה בנויה בקודש, אבל טבילה של שחרית לא היתה בין עבודה לעבודה. ור' יהו', דמפיק ורחץ לטבילה ממש שבין בגדי לבן לבגדי זהב, קידוש מנא ליה. מדר' אלע' ביר' שמע', מקל וחומ' דעביד לעיל [ל''ב ע''א], דהא דקאמר ר' ופשט ורחץ ורחץ ולבש, דבתר דפשיט [ו]מקמי דלביש עביד ב' קידושין חד מקמי טבילה וחד לבתר טבילה לא הוי לא כר' מאיר ולא כרבנן. מפקא מדר' מאיר, דר' מאיר סבירא ליה קידוש בתרא, כלומ' קידוש שיני דעביד בתר טבילה עביד כשהוא לבוש, דבהא מודו לעיל [ל''ב ע''א] בין ר' מאיר בין רבנ' דלובש ואחר כך מקדש. ומפקא נמי מדרבנן, דאילו רבנן סברי דאפי' קידוש קמא עביד כשהוא לבוש קודם פשיט', והוא הדין נמי בקידוש בתרא דלית להו כר' כדפרישית. הכל מודין, אפי' ר'. בקידוש שיני, מאותן שני קידושין שעושה בין כל עבודה ועבודה, שהוא לובש ואחר כך מקדש. מי שאינו מחוסר אלא גישה, למזבח, הוא קידוש ידיו ורגליו, יצא זה דאי הוה מקדש קודם לבישה דהוה מחוסר וכול' דאם כן דרב אחא דבתר לבישה עביד חד קידוש אפי' לר'. אם כן הוו להו ט''ו קידושין, הנהו ה' עבודות, תרתי בין (פשיטא) [פשיטה] ללבישה כדקאמ' רב חסדא לעיל [ל''ב ע''א], וחדא בתר לבישה לה' לבישות דעביד, אשתכח דעביד ט''ו קידושין בו ביום ואנן י' גמירי ותו לא, ולרב אחא נמי אית דרב חסדא איכא למימ' הך מילתא, אלא ודאי סבירא ליה דר' לא מפקא מדר' מאיר ואפי' מדרבנ' נמי איכא למימ' דלא מפקא. יאייא, יפה. קרצו בכמה, כלומ' כמה היה שוחט כהן גדול בסימנין וכמה מהן אותו שהיה קורץ אחריו. ברוב שנים, כהן גדול היה עושה כל השחיטה שהיה שוחט רוב ב' סימנין. דאמ' ריש לקיש, בפרקא קמא דשחיטת חולין [כ''ט ע''ב]. מאחר ששנינו רובו של אחד כמוהו, רובו של סימן אחד (בכולו) [ככולו], כולי האי קמתרץ איהו התם. לפי ששנינו, במסכת יומא [ל''א ע''ב]. הביאו לו את התמיד וכול' יכול לא מירק, אחר. יהא פסול, התמיד. לא מירק וכול', בתימ' אם כן דמיפסיל אי לא מירק. הויא ל[י]ה עבודה וכול' אלא בו, בכהן גדול, דאהרן כת' בכל הפרשה. [פירוש רבינו אליקים].
------
הינו דקאמ' ואומ' בגדי קדש הם. פ' ללמדך שבכל עת שילבש בגדי קדש צריך טבילה בין מבגדי לבן לבגדי זהב ובין מבגדי זהב לבגדי לבן שהכל בגדי קדש הם. אמ' רב חסדא הא דר' מפקא. פי' שאמר פשט ורחץ רחץ ולבש כלומר שיפשוט ואחר כך יקדש ויטבול ויקדש ואחר כך ילבש. כשהוא לבוש מקדש. פ' כדאמרי רבנן הביאו לו בגדי לבן וקדש ידיו ורגליו שלא חלק עליהם אלא בקידוש ראשון אבל בקידוש שני לובש ומקדש. ולא רב אחא בר יעקב אית ליה דרב חסדא. [תרגום מערבית. פ' כי רב חסדא היה מפרש דברי רבותינו כפשט ורחץ רחץ ולבש כי הסדר הוא שיפשוט ויקדש ויטבול ואח''כ יקדש וילבש ואם היתה במאמר זה הכוונה לדברי רב אח' בר יעקב שאמר הכל מודים ור' בכללם שהוא לובש ואח''כ מקדש יהיו ג' קידושין לכל טבילה וטבילה והלה יפשוט ויקדש ויטבול ואח''כ יקדש וילבש ואח''כ יקדש יהיו לחמש הטבילות ט''ו קידושין וזה מן הנמנע ולכן לא רב חסדא אית ליה דרב (חסד') [אחא] בר יעקב וכן רב אחא בר יעקב היה מצריך אחר הלבישה קידוש כמו שאמר הכל מודים וכו' ואם היה עם זה מתכוון לפירוש רב חסדא שיצריך לפני הלבישה קידוש יהיו גם כן ג' קידושין לכל טבילה וטבילה ויהיו ט''ו וזה מן הנמנע ולכן אמרנו ולא רב אחא בר יעקב אית ליה דרב חסדא]. [פירוש קדמון].
------
ומניין שכל טבילה צריכה ב' קידושין, ת''ל [ויקרא כ''ג] ופשט ורחץ ולבש. פי' קרא דכת' ופשט את בגדי הבד אשר לבש בבואו אל הקודש והניחם שם, ורחץ את בשרו במים במקום קדוש ולבש את בגדיו, פי' בגדי זהב שלבש בכל שנה ושנה, והנה כתב ורחץ בין פשיטה ללבישה לומר לך דקאי אפשיטה ואלבישה, וכשהוא פושט רוחץ וכשהוא לובש רוחץ, וזו הרחיצה היא קידוש ידים ורגלים. ומקשי', והא האי ורחץ בטבילה כת'. ומהדר, אם אינו עניין לטבילה דנפקא ליה מהתם תניהו לעניין קידוש. ונכתביה רחמ' לשון קידוש, הא קמ''ל דטבילה כקידוש, מה קידוש במקום קדוש. פי' דקידוש היה מן הכיור, כדכת' [ויקרא ל'] ורחצו ממנו את ידיהם ואת רגליהם, וכיור הוה קאי בעזרה בין היכל למזבח, הרי למדנו מיכן ששני קידושין צריכין על כל שינוי בגדים, חד אפשיטה וחד אלבישה. [פסקי הרי''ד].
------
פיס'. קרצו ומירק אחר שחיטה על ידו. מאי קרצו, אמ' עולא לישנא דקטלא, כדכת' [ירמיה מ''ו] קרץ מצפון בא בא. קרצו בכמה, אמ' עולא ברוב שנים, וכן אמ' ר' יוחנ' ברוב שנים, ואף ריש לקיש סבר ברוב שנים, דאמ' ריש לקיש מאחר ששנינו רובו שלאחד כמוהו למה שנינו רוב אחד בעוף ורוב שנים בבהמה, לפי ששנינו הביאו לו את התמיד קרצו ומירק אחר שחיטה על ידו, יכול לא מירק יהא פסול, אם כן הוה ליה עבודה, וכל עבודת יום הכיפורים אינה כשירה אלא בו, הכי קאמ' יכול יהא פסול מדרבנן [ל''ג א'] לכך שנינו רוב אחד בעוף ורוב שנים בבהמה, ומאחר דאפי' פסול מדרבנן ליכא למה למרק משום מצוה למרק. כדי שלא ישאר מן הדם ויתקבל הכל(י) בכלי, ואחר היה ממרק כדי שימהר הוא ויקבל הדם. [פסקי הרי''ד].
------
אמר עולא ברוב שנים. פ' ישחוט רוב השני סימנין ונותן לכהן אחר ישלים השחיטה והינו דתנן ומירק אחר שחיטה על ידו. [פירוש קדמון].
------
כל עבודות יום הכפורים היו בכהן גדול, ואינן כשרות אלא בו. וחמש עשרה בהמות היו קרבות ביום זה, תמיד של שחר ותמיד של בין הערבים כסדר כל יום ויום, ומוסף היום פר ואיל ושבעה כבשים הכל עולות, ושעיר חטאת הנעשה בחוץ ונאכל לערב. ועוד מקריבין מוסף יתר על זה פר בן בקר לחטאת והוא נשרף, ואיל לעולה. וכתיב ושחט את פר החטאת אשר לו, משלו הוא מביא ולא משל צבור ולא משל אחיו הכהנים. ואם הביא פסול שנאמר אשר לו, שנה עליו הכתוב לעכב. ואע''פ שהכהנים מתכפרים בו ואין אדם מתכפר בחטאת שאינו שלו, הפקיר המקום ממונו לכל אחיו הכהנים, והרי כולם שותפין בו. כתב הר''ם לפיכך אם מת כהן גדול קודם שישחט הפר, הכהן העומד לו תחתיו אינו מביא פר אחר אלא שוחט הראשון. ואינו חטאת שמתו בעליה שתמות, שאין חטאת הרבים מתה. שחט את הפר ומת קודם שיכפר בדמו, הכהן האחר נכנס בדם זה ומכפר בו, עד כאן. וכן מקריב איל הבא מן הצבור האמור בפרשת אחרי מות, והוא האיל האמור בחומש הפקודים בכלל המוסף, ונקרא איל העם. ושני שעירים, האחד שמשלח לעזאזל, והאחד שהיה קרב חטאת והוא נשרף, ושניהם היו באים משל צבור. [הבתים — שערי עבודת יום הכפורים שער ראשון].
------
@ ל''ג ע''א
לכך שנינו רוב אחד בעוף וכול', דודאי אפי' מדרבנן ליכא בו פסול דסגי ליה ברוב שנים דכהן גדול [אלא ד]מצוה (למאן) [למרק]. [אביי] מסדר מערכה משמא דגמרא, כלומ' משמא דהילכתא דלא מדכר שום חכם אלא סתמא קתני לה. וח''ע דייק הכי מש' דבדישון מזבח הפנימי לא ידע לקמ' שום טעם אלא גמרא גמר להכי אמ' משמא דגמרא. ל''א משמא דגמרא כך גמר מרביה. ס''א משמא דגמדא שם חכם. אליבא דאבא שאול, כדאמר' בפירקא קמא [י''ד ע''ב] דאיהו מפסיק להו סדר התמיד להטבת הז' נירות, כדמפר' הכא. מערכה גדולה, שעליה מקריבין כל הקרבנות. מערכה שנייה, מערכה קטנה שמעריכין בצד המערכה גדולה להכניס ממנה גחלים לקטרת. הטבת נירות, כדכת' בבקר בבקר בהיטיבו את הנירות, ואמרי' לקמ' [ל''ג ע''ב] חלקיהו לב' בקרים שאין מטיבין אותם כאחד אלא בתחילה מטיבין הה' נירות ואחר כך הב' דפחות מב' אין להיטיב כדכת' נירות ובב' סגיא. לדם התמיד, שחיטתו וזריקת דמו קודמת לקטרת כדאמ' אבא שאול בפירקא קמא [י''ד ע''ב] דמטיב כל הנירות ואחר כך מקטיר. לאיברים, להקרבת איברים של תמיד. למנחה, מנחת התמיד. חבתים, ... חצי עשרון שלו. נסכים, הבאים עם התמיד. למוספין, בשבת קמיירי. לבזיכין, בזיכי לבונה של לחם הפנים מן שבת שעברה, שמקריבין אותן על גבי המזבח. והקטיר עליה חלבי השלמים, בתמיד של שחר כת'. עליה השלם כל הקרבנות כולן, כלומ' אחר תמיד של שחר הקרב כל הקרבנות ולא אחר תמיד של בין הערבים. זו מערכה שנייה וכול', וכתיבה בתר מערכה גדולה. שכפרתה מרובה, שכל הקרבנות קריבין על אותה מערכה. לפניי ולפנים, ביום הכיפו' לצורך הקטרת. איבע' אימ', דלהכי מערכה גדולה עדיפה דאית בה תרתי, חדא דכפרתה מרובה וחדא דזמנין דמכניסין ממנה נמי גחלים לקטרת דאי לא משכח וכול'. ובער עליה הכהן עצים וגו', היינו שני גיזירי עצים שהיה נותן על המערכה גדולה שעליה מקטירין העולה מדכת' בתריה וערך עליה עולה והקטיר וגו'. ולא על חבירתה, כלומ' על מערכה גדולה יניחם ולא על מערכה שנייה, ומדאצטריך למעוטי דלא יניחם על מערכה שנייה מכלל דאיתה למערכה שנייה כבר על המזבח ומיעט קרא דלא יסדר עליה שני גיזירי עצים, אלמא דמערכה שנייה קודם לשני גיזירי עצים. מיבעי ליה לגופיה, דיניחם על המערכה, ולא למידק מינה ולא על חבירתה. תרי עליה, ובער עליה וערך עליה, ולהכי לא חשיב עליה דאחר והקטיר דגמרי מינה עליה השלם כל הקרבנות. אע''ג דהכא, גבי שני גיזירי עצים. כת' בבקר בבקר, דכת' ובער עליה עצים בבקר בבקר, וגבי דישון מזבח הפנימי כת' נמי בבקר בבקר בהיטיבו את הנירות יקטירנה, אלמא דבקטרת כת' בבקר בבקר ודישון הוי מקטורת שמדשנין דישון הקטרת וכמן דכת' בדישון דמי. ט''ן וח''ע דכת' בבקר בבקר דמשמ' נמי האי בהיטיבו דישון מזבח אלא מש' דדישונו (הוה) [היה] נבלע כשל מנורה אפקיה בלשון הטבה, ט''ן דכת' והקטיר עליו אהרן קטרת סמים בבקר בבקר וכמה דלא מדשן מזבח לא מקטר עליה קטרת. אפי' הכי מכשיר עדיף, המכשיר את הקטרת שאין הקטרת נקטר בלא גחלים, וכן נמי בתוספתא קרי להו מכשירין. ט''ן אית דמפרשי הכי מכשיר מזבח הפנימי לדישון עדיף מדישון עצמו. מכשיר, דקאמרת עדיף. מאי ניהו שני גיזירי עצים, כלומ' דמיניהו מכניס גחלים לקטרת, ולהכי עדיף מדישון. למערכה גדולה אזלי, כדאמ' עליה ולא על חבירתה, וממערכה גדולה לא מעיילי לקטרת והיכי מכשרי ב' גיזירי עצים לדישון. ת' אמ' ירמיה שום עצים, כלומ' ב' גיזירי עצים לא מכשרי לדישון, אלא הכי קאמ' אע''ג דב' גיזירי עצים לא מכשרי לדישון הואיל ועצים מיהא דמכשרו שם עצים בעלמ' חד הוא, וכולהו עצים עדיפי מדישון. רבינא אמ', היינו טע' דב' גזירי עצים קדמי לדישון. הואיל והתחיל, במערכות, דעביד מערכה גדולה ושנייה. גומר, ומעריך גיזירי עצים דלא מפסיק בנתיים. רב אשי אמ', לעולם כדאמרי מעיקרא דב' גיזירי עצים הוו מכשרי, ודקא פרכת היכי מכשרי הא אזלי למערכה גדולה אי איפשר דמינה מעיילי נמי לקטרת דאילו לא משכח וכול'. גמרא גמירנא, דהכי איתה. סברא, טע' דמילתא לא ידענא. אין מעבירין על המצוות, אלא אותה מצוה שתבוא לידך תעשנה קודם ואל תשהנה דכת' ושמרתם את המצוות אל תקרי את המַצות אלא את המצְות שלא יתחמצו אלא יעשנה לאלתר כשתבא לידו. [פירוש רבינו אליקים].
------
לכך שנינו רוב אחד וכו'. כלומר דאפילו בקדשים סגי בהכי. מצוה למרק. לגמור שחיטתו כדי שיצא הדם יפה. אין מעבירין על המצות. הפוגע במצוה לא יעבור ממנה ויניחנה [לעסוק במצוה אחרת] ונפקא לן מושמרתם את המצות, קרי ביה את המצוות. [רבינו אברהם מן ההר].
------
בתוס' ד''ה למה. אתי אחרינא וממרק וכו'. ועוד יש לפרש דהכי קאמר כיון דבדיעבד כשר טוב לנו לסמוך על היתר דדיעבד. כדי שיעשה כהן גדול הכל. תוד''ה אביי מסדר מערכה וכו'. הרשות בידם. ועוד יש לפרש לא רצה למחשב אלא מסידור מערכה ואילך. אפילו הכי מכשיר עדיף. וא''ת למה לי טעמא דמכשיר עדיף, תיפוק לי דאין מעבירין על המצות, וברישא פגע במזבח החיצון. ואומר ר''י דמפנים לחוץ ליכא למימר אין מעבירין, כיון דדישון מזבח הפנימי הוי עבודה מבפנים איכא למימר דעדיפא טפי. ואי לאו טעמא דמכשיר עדיף הוה אמינא תקדים לסידור שני גיזרי עצים. מצוה למרק. פירש רש''י משום דם. וי''מ מצוה למרק משום דברוב עם הדרת מלך. ולא נהירא דהא ביוה''כ אין אנו מחזרין ארוב עם [דהא] כל עבודת יוה''כ אינו אלא בכ''ג. מערכה גדולה קודם למערכה שניה. פירוש מערכה גדולה של תמיד השחר. קודמת למערכה שניה. שעושין ליקח ממנה גחלים להקטיר קטורת של כל יום על מזבח הזהב, היתה נעשית על קרן מערבית דרומית של מזבח משוכה ארבע אמות לצד צפון. כדמפרש בפרק קדשי קדשים למ''ד מזבח בצפון קאי, ואם כן אין מן המזבח כנגד הפתח אלא חמש אמות. ומאותן ד' אמות לא היה מיעיל מקום המזבח עד אמה החמישית. דהא איכא יסוד אמה, סובב אמה, ואמה קרנות, ואמה מקום הילוך רגלי הכהנים, נמצא עד אמה החמישית לא היה יכול להתחיל מקום המערכה. ובאותה [האמה] החמישית היה עושה אותה. ולא היה רוצה להרחיקה יותר, לפי שצריך לעשותה כנגד הפתח, דכתיב לפני י''י. חביתין. מנחת כ''ג, ולפי שהיה עושה אותה במחבת קורא אותה חביתין. עליה השלם כל הקרבנות כולן. י''מ דקאי על המערכה, כלומר על המערכה של שחרית השלם נדרים ונדבות וכל הקרבנות ולא על מערכה של בין הערבים. וקשה דלא מצינו שיהא צריך לסדר מערכה בין הערבים. לכך נראה כפירוש רש''י דעל העולה קאי, כלומר על תמיד של שחר השלם כל הקרבנות ולא על התמיד של בין הערבים. ואש המזבח תוקד בו זו מערכה שניה. נראה למורי משום דכתיב ואש המזבח, משמע אש של מזבח אחר, דהיינו מזבח הפנימי שעליו מקטירין הקטורת. ודכוותה דריש לקמן גבי אש תמיד על המזבח. ואיפוך אנא. פירוש ולא מצינו לפרש דעליה השלם רוצה לומר על מערכה שניה של קטורת, דהא לא משמע כן פשטיה דקרא דהא כתיב כל הלילה, דהא קטורת לא היה כל הלילה. אלא הכי קאמר ואיפוך אנא, שתהא של קטורת קודמת. ואי משום דשל עולה קודמת בפסוק אין לחוש, דהא לא איירי בציווי סדר מערכה אלא משתעי בעולה ובסדר המערכה, הילכך לא ידעינן הי מינייהו יקדים דאין מוקדם ומאוחר בתורה. וכי תימא מי ידחוק אותנו לומר כן דמקדים ליה דמכניס לפנים עדיף. מי לא מעייל וכו'. ואיכא תרתי מ[עלות] לפנים וכפרתו מרובה. והאי עליה מיבעי ליה לגופה. לומר שישים... על המערכה. תרי עליה כתיבי. אין לפרש דחשיב וערך עליה העולה, [דהא] איצטריך לומר העולה עולה ראשונה. אבל יש לפרש דחשיב והקטיר עליה חלבי השלמים. ונהי דדרשינן מיניה עליה השלם כל הקרבנות כולן, אינו רוצה לומר דדרשינן ליה מעליה. אלא מהשלמים לשון השלמה. [תוספות רבינו פרץ].
------
אביי מסדר מערכה משמיה דגמרא — פירוש לא אמרה מפי חכם אלא סתם. [הערוך ערך גמרגד].
------
אביי מסדר משמי' דגמרא אליבא דאבא שאול מערכה קודמת למערכת הקטורת מערכת הקטורת לסידור שתי גזירי עצים סידור שתי גזירי עצים לדישון מזבח פנימי דשון מזבח פנימי להטבת ה' נרות, הטבת ה' נרות לדם תמיד, דם תמיד להטבת ב' נרות, הטבת שתי נרות לקטורת, קטורת לאיברים, איברים למנחה, מנחה לחביתים, חביתים לנסכים, נסכים למוספין, מוספין לבזיכין, בזיכין לתמיד הערב. [האגודה].
------
ואומר שם שמערכה שניה של קטרת קודמת לסידור 
שני גזרי עצים שעל המערכה הגדולה שנאמר עליה ולא 
על חברתה מכלל דאיתא לחברתה, וסידור שני גזרי עצים קודמין לדישון מזבח הפנימי שהואיל והתחיל במערכות גומר. [סמ''ג עשין סימנים קצ''א, קצ''ב].
------
קודמת למערכה שניה של קטורת. פ' לפי שהיו עושין על מזבח העולה מערכה קטנה ומציתין בה את האור כדי שיקחו ממנה האש למזבח הזהב להקריב עליו הקטורת לפי שהאש שבמערכה הגדולה מלוכלכת בשומן ובעשיית בשר. ודם התמיד קודם להטבת שתי נרות. פ' במס' תמיד בפ' ג' ובתחלת פר' אחרון מפרשין דין ההטבה לשתי נרות מזרחיים שמניח. וחבתים לנסכים. פ' חבתי כהן גדול דכת' בהן 
זה קרבן אהרן ובניו וג'. על מחבת בשמן וג'. מיבעי ליה לגופיה תרי עליה. פ' וביער עליה הכהן עצים בבקר בבקר וג'. אפי' הכי מכשיר. פ' שאי אפשר לקטרת שתעלה על המזבח אלא באש והאש בעצים נעשו העצים מכשירין הקטרת שבשבילו ידשן המזבח הפנימי הואיל ונעשו העצים מכשירין יקדימו הדישון. [פירוש קדמון].
------
להטיב נרות תמיד לפני השם, שנאמר [שמות כ''ז] יערוך אותו אהרן ובניו, כלומר יערוך הנר לפני השם, וזהו מצות הטבת נירות הנזכרות בגמרא. משרשי המצוה שציונו השם יתברך להיות נר דולק בבית הקדוש להגדלת הבית לכבוד ולתפארת בעיני הרואים, כי כן דרך בני איש להתכבד בבתיהם בנירות דולקין. וכל ענין ההגדלה בו כדי שיכניס האדם בלבו כשיראהו מורא וענוה, וכבר אמרנו כי במעשה הטוב הכשר הנפש. וכל זה סובב על היסוד הבנוי לנו כי הכל נגזר מצד המקבלים, עם היותי מאמין באמת כי יש למקובלים בעניינים אלה חכמות נכבדות וסודות נפלאים. ואולם גם אנחנו נכתוב הנראה כפשוטן של דברים והכל לשם שמים. דיני המצוה כגון מה שאמרו הדלקת הנרות דוחה שבת כקרבנות שקבוע להם זמן, שנאמר בו תמיד, ושניתן לכל נר ונר חצי לוג שמן שנאמר מערב עד בקר, ושיערו חכמים שזה השיעור יספיק בלילי טבת, וכן נותנין בכל הלילות, ואם יוותר אין בכך כלום. ומענין מצות ההטבה היא הדישון, ודישון המנורה והטבתה מצות עשה בבקר ובין הערבים. והדישון הוא שכל נר שכבה מסיר הפתילה וכל שמן שבנר ומקנחו ונותן בו פתילה אחרת ושמן אחר, ונר שלא כבה מתקנו. ונר מערבי אם כבה מדליקו מאש שעל מזבח החיצון, והאחרים מדליקן זה מזה, שמושך הפתילה ומטה אותה עד שהאור נתפשת בה, לפי שאין כבוד המצוה להדליקן מנר אחר. ויתר פרטיה מבוארים בפרק (שמיני) [תשיעי] ממנחות [פ''ו ע''א] ומקומות מתמיד. זהו דעת הרמב''ם זכרונו לברכה במצוה זו שהטבת הנרות היא הדלקתן כמו שפירשנו, אבל דעת מפרשים אחרים שההטבה היא הדישון והקינוח ותיקון הפתילות וזו היא מצוה בפני עצמה, וכן נראה בפרק התכלת במסכת מנחות [נ' ע''א]. ונוהגת בזמן הבית בכהנים. וכהן העובר עליה ולא ערך הנירות כמצוה בטל עשה. [ספר החינוך מצוה צ''ח].
------
והמצוה המ''ב היא שצונו להקריב קרבן בכל ראש חודש מוסף על תמיד שלכל יום וזהו מוסף שלראש חודש והוא אמרו יתעלה ויתברך שמו (פנחס כ''ח) ובראשי חדשיכם וגו'. [ספר המצות לרמב''ם — עשין מ''ב].
------
מצות עשה להקריב כל שבעת ימי פסח מוסף כמו בר''ח שנאמר בפרשת פנחס (במדבר כ''ח י''ט) והקרבתם אשה עולה לה' פרים בני בקר שנים ואיל אחד ושבעה כבשים בני שנה, הכל עולות ושעיר חטאת נאכלת (ע''פ רמב''ם תמידין ומוספין פ''ז ה''ג). [סמ''ג עשין סימן קצ''ח].
------
מצות עשה להקריב מוסף בראש חדש כמו שכתוב בפרשת פנחס (במדבר כ''ח, י''א ט''ו) ובראשי חדשיכם תקריבו עולה לה' פרים בני בקר שנים ואיל אחד כבשים בני שנה שבעה תמימים, ושעיר עזים אחד לחטאת. וכבר בארנו מעשה העולה ונתיחתה (עשה ק''פ) ומעשה החטאת (עשה קפ''א). [סמ''ג עשין סימן קצ''ז].
------
שנקריב קרבן מוסף בכל ראש חדש על תמיד של כל יום, שנאמר [במדבר כ''ח] ובראשי חדשיכם תקריבו עולה ליי' פרים בני בקר שנים ואיל אחד כבשים בני שנה שבעה תמימים ומנחתם ונסכיהם וגומר, ושעיר עזים אחד לחטאת ליי'. משרשי המצוה. הקדמה. ידוע לכל חכם לב בבני אדם כי גלגל השמש וגלגל הירח פועלים בכחם הנאצל עליהם מאדון כל הכחות בעולם השפל פעולות גדולות בגופות בני אדם, ובכל מיני שאר בעלי חיים, גם בכל הצומח בארץ מן הארזים הגדולים עד העשבים הדקים, ודרך כלל בכל שהוא מארבע יסודות שהם למטה מהם ותחת ממשלתם, וכן כתוב בסדר וזאת הברכה [דברים ל''ג] וממגד תבואות שמש וממגד גרש ירחים. ומפורסם בכל המון העם נערים עם זקנים כי כח הלבנה ניכר בכל אשר נעשה בארץ כידוע לכורתי האילנות לבנינות כי לא יכרתום בזמן שהלבנה בחדושה עד עבור חמשה ימים או יותר, ויורדי הים גם כן אין מפליגין בה עד אחר חמשה ימים של חדוש הלבנה, וכן נזהרים כל בני אדם מהקיז דם סמוך לחדושה, וכמה מלאכות אחרות קטנות וגדולות צריכות שמירה שלא לעשותם בעוד שהלבנה מתחדשת, עד שיאמרו שהפשתן שימצא במשרה או בתוך היורה לבשל בחדוש לבנה שהוא לוקה ולא יצלח אחר כן לכל, וכלל עניינים אלה גלויים ונודעים לכל, האריכות בהן ילדות, ולכן כי בחידושה של לבנה לפעולות אדם יתחדש ענין והכל בדברו של מקום ברוך הוא ובגזרתו, ראוי לנו גם כן לחדש ולהקריב קרבן נוסף על שאר הימים לשמו ברוך הוא להעיר רוחינו ולקבוע בלבבינו כי כל החדושים ההווים בעולם מאתו ברוך הוא, וכל כחם של גלגלים לא ימצא רק מיי' לבדו, ועם המחשבה הזכה הזאת והאמתית תתעלה נפשינו וברכת השם תחול על ראשינו. דיני המצוה בענין המוספין וכלל הענין כמנהגי כתבתי במוסף הפסח בסדר אמור אל הכהנים [מצוה רצ''ט]. ועוד אודיעך כאן שראש חדש שחל להיות בשבת שיר של מוסף ראש חדש דוחה שיר של מוסף שבת כדי לפרסם שהיום ראש חדש, וידוע ששירת מוספי שבת במקדש היא שירת האזינו, והיו מחלקין אותה לששה פרקים בששה שבתות, והסימן הזי''ו ל''ך כדרך שאנו קורין אותה בבית הכנסת. [ספר החינוך מצוה ת''ג].
------
המצוה מ' להקריב במוסף ראש חודש [סהמ''צ לר''מ עשין מ''ב, ואולי יש לתקן להקריב קרבן מוסף בראש חודש]. שנ' [במדבר כ''ט י''א] ובראשי חדשיכם תקריבו עולה לה' פרים וגו'. כבר בארנו [מצוה ל''ז] הכונה בענין ר''ח, ומה שבאר הר''ם [מו''נ ח''ג פמ''ו] על אמרו [במדבר שם ט''ו] חטאת לה'. ואפשר שזאת כונת רבותינו באמרם [חולין ס' ע''ב] מה נשתנה שעיר חדש, וזה נוסח ההגדה כתוב [בראשית א' ט''ז] ויעש אלקים את שני המאורות הגדולים וכתוב [שם] ואת המאור הקטן אמרה ירח לפני הקב''ה אפשר לשני מלכים שישתמשו בכתר אחד, אמר לה הקב''ה לכי ומעטי את עצמך, אמרה לפניו רבונו של עולם בשביל [לפנינו הואיל, ועי' שטמ''ק] שאמרתי דבר הגון לפניך אמעט את עצמי, א''ל לכי ומשלי ביום ובלילה א''ל מאי רבותא כשרגא בטיהרא [עי' דק''ס] א''ל לכי ולמנו בך ישראל ימים ושנים, לדידיה נמי לא סגי דלא מנו ביה [יש לתקן ע''פ הגמרא] דכתי' [בראשית שם י''ד] והיו לאותות ולמועדים ולימים ושנים, א''ל יקראו צדיקים על שמך, יעקב הקטן [עמוס ז' ה', ובמהרש''א ציין לבראשית ל''ב י'] שמואל הקטן [סנהדרין י''א ע''א] דוד הקטן [ש''א י''ז י''ד] לא הוה מיתבא דעתיה אמר הקב''ה הביאו כפרה עלי על שמעטתי את הירח, והיינו דאמר ריש לקיש מה נשתנה שעיר של ר''ח שנאמר בו לה' אמ' הקב''ה שעיר זה יהא כפרה עלי על שמעטתי את הירח. והנה כבר כתבנו בפתיחתנו כי לפעמים נביא דברים מדברי רבותינו לא נבארם, וכתבנו הטעם למה, ולפי הכונה ההיא לא נבאר רק מעט רמז מזה המאמר, ונאמר כי היותר נראה להמון בפעולות המשרתים הם פעולות הירח, וזה שהטעה קצת מהם להקריב לירח. ולהסיר המחשבה והאמונה ההיא אמר ה' שיביאו כפרה לה'. אמנם אמרו עלי על שמעטתי הירח, שזו היא הסבה. ובב''ר [פ''ו ב'] ר' יודן בשם ר' תנחום ב''ר חייא ור' פנחס בשם ר' סימון מאחר שקורא אותם גדולים חוזר ופוגם שנ' את המאור הקטן, אלא ע''י שנכנס בתחומו של חברו. א''ר פנחס בכל הקרבנות כתיב שעיר עזים אחד לחטאת, ובקרבן ראש חודש כתוב בו לה', אמר הקב''ה אני הוא שגרמתי לו ליכנס בתחומו של חברו, ומה אם זה שנכנס ברשות כך פגמו הכתוב, נכנס שלא ברשות על אחת כמה וכמה. [הבתים — ספר המצוה].
------
אמר ריש לקיש אין מעבירין על המצות, אמר רבא שמע מינה מדריש לקיש עבורי דרעא לטוטפתא אסור. תנא [מנחות ל''ו ע''א] כשהוא מניח מניח של יד ואחר כך של ראש, וכשחולץ חולץ של ראש ואחר כך של יד, בשלמא הנחה של יד מקדים דכתיב וקשרתם לאות על ידך והדר והיו לטוטפת בין עיניך, אלא בחליצה מנלן, אמר רב' רב המנונא אסברה לי והיו לטוטפות בין עיניך כל זמן שבין עיניך יהיו שתיים. תפלה של יד אינה מעכבת של ראש, ושל ראש אינה מעכבת של יד. [האשכול — דפוס י%ם, הלכ' תפילין].
------
דין הנחתם בנרתקם, כי בשעה שנותן התפלין בנרתק שלהן צריך שיתן את של ראש למטה ואת של יד למעלה שאם יתן את של יד למטה בכיס שלהן ושל ראש למעלה כשיבא להניחן יצטרך להניח את של ראש שימצא תחלה דאין מעבירין על המצו' ויעבור על הכתו' שצריך להניח את של יד תחלה כדאמרן והינו דאמרי' ביומ' פ' אמ' להן הממונה [ל''ג ע''א] עבורי דרעא אטוטפתא אסור היכי עביד מנח דרעא אטוטפת. פי' עבורי אקדומי, להקדים וליתן [של] זרוע תחלה בכיס שלהם ואחר כך של ראש אסור שלא יבא לידי העברת המצות שהרי יצטרך להניח את של ראש הנמצא לו תחלה והוא עובר על המצות. על כן צריך דליהוי מנח דדרעא על הטוטפות. פי' את של זרוע על הטוטפות של ראש כדי שימצא תחלה את של יד כדכתי' קראי. (כפר''ת) [כפר''ח]. [המנהיג הלכ' תפילין נוסח ג'].
------
צא ולמד חליצתן, ביומא פרק אמ' להן הממונה, [ל''ג ע''א] אמ' ריש לקיש אין מעבירי' על המצות, אמ' רבא השתא דאמ' ריש לקיש אין מעבירי' על המצו' עבורי דרעא אטוטפתא אסיר היכי עביד מנח דרעא והדר טוטפתא. ופי' ר''ש, שאין לו להקדים את שלראש משום דביד פגע ברישא. ואין נראה דקרא בהדייא כתי' והיו לאות על ידכה והדר לטוטפות, אלא נרא' כפר''ח דאהנחתם בנרתקם קפיד, והכי קאמ' להקדים ולתת שלזרוע תחילה בכיס לשלראש אסור דאם יניח את שלראש למעלה נמצא כשיבוא להניחם ימצא את של ראש תחילה, ויש לו להניח משום דאין מעבירי' על המצות ויעבור על המקראו' מוהיו לאות על ידכה וגו' תחילה והיו לטוטפות כל זמן שבין עיניך יהיו שתים אלא היכי עביד מנח דרעא אטוטפתא יניח את שלזרוע על הטוטפו' שלראש וימצא את שליד תחילה. [המנהיג הלכ' תפילין נוסח א'].
------
@ ל''ג ע''ב
המזבח פגע ברישא, דמזבח הוה באמצע הבית היל' כי עייל בפתח הבית קאי מזבח קמיה, אבל מנורה קאי לצדדין לפיכך היה מדשן מזבח הפנימי תחילה. משוך מן הכותל, דחוק מכותל צפוני ב' אמות [ומחצה] כלפי חוץ כלפי עזרה, שלא היה מכוון בין השולחן למנורה. נוקמיה בהדייהו, בינותם בשוה דהא מזבח לא היה כשולחן שהיה אמה רחבו. בענן דחזו אהדדי, שתהא המנורה רואה קצת השולחן, ואילו היה מזבח הפנימי שוה להם לא תהא מנורה רואה שולחן כלל כדאמ' דמזבח הפנימי היה רבוע אמה על אמה ושולחן נמי הוה (נמי) רחב אמה, דנמצא מזבח מגין למנורה כנגד כל רוחב השולחן, דסביר' להו להאי תנא כר' אלעז' ביר' שמע' דאמ' במסכת מנחות בפרק שתי הלחם [צ''ט ע''א] דכל הכלים היו מונחין מצפון לדרום, כלומ' אורכן לרוחב ההיכל, דאי כר' דאמ' ממזרח למערב למה לי משוך הא לא היה מזבח מגין על השולחן אלא אמה אחת ושולחן הוה אמתים ארכו. ש''מ מדריש לקיש, דאמ' אין מעבירין על המצות. עבורי דדרעא אטותפתא אסיר, להעביר על תפילין של זרוע שמניח אותן שבראש תחילה, כי האי גוונא אסור מש' דבזרוע פגע ברישא. היכי עביד מאי דרעא דטוטפתא, כיצד יעשה יניח אותן של זרוע תחילה ואחר כך אותן של ראש, והתם בפרק שלישי דמנחות [ל''ו ע''א] מפיק לה בהדיא מקרא מדכת' והיה לאות על ידך והדר ולטוטפות בין עיניך. ולא למערכה שנייה. לא צריכי, בבקר בבקר דב' גיזירי עצים להקדים דאמ' ובער עליה ולא על חבירתה מכלל דאותה וכול', דלא צריכי דהא נפקא לעיל דמש' טע' דמכשיר עדיף מקדמי לדישון מזבח הפנימי. דהכא תלתא, בהטבת ה' נירות איכא השתא ג' בבקר, תרי דכתיבי ביה בבקר בבקר בהיטיבו את הנירות, וחד מהני ב' דשני גיזירי עצים דשדינן לה הרי תלתא. והכא, בדם התמיד ליכא אלא ב', חד דכת' ביה את הכבש [ה]אחד תעשה בבקר וחד מהני דב' גיזירי עצים דשדינן עליה הרי ב', היל' האי דכת' ביה ג' בקרים קדים טפי מאידך דלא כת' ביה אלא ב'. דהכא תרי והכא תרי, בדם התמיד איכא ב' כדפרש' וחד בוקר דשדינן לעיל אהטבת ה' נירות הוא דשדינן ולא אהטבת ב' נירות. [מכפר], דם דהוי עדיף הילכ' קדים. ואימא חד שדייה לדישון מזבח הפנימי וכול', דהכא תלתא דהשתא ליהוו ג' גבי דישון מזבח הפנימי ב' דידיה כדפרשינן לעיל וחד דמוסיפנן הא תלתא, והכא תרי לחוד בדם התמיד חד דידיה וחד דמוספינן עליה. וחד שדייה לדם התמיד, כדלעיל דהוו השתא ביה תרי. דניקדום וכול' אם כן אפסוקי קמאי וכול', דבמאי מפסקת בין הטבת ה' להטבת ב' דאליבא דאבא שאול לא איפשר לאפסוקי דהא אית ליה מטיב הכל ואחר כך יקטיר. הניחא לריש לקיש, דאמ' למה מטיבין הה' נירות בתחילה וחוזרין ומטיבין הב' בפני עצמן שאין מטיבין כולם כאחד. כדי להרגיש, כשנכנס פעם אחרת להטיב, כדכת' בבית אלהים נהלך ברגש, ואליביה ניחא דכיון דהאי טע' דחוזרין ומטיבין לא הוי מדאוריתא אלא מש' הרגש בעלמ' לא איכפת לן אי לא מפסקי בנתיים. אלא לר' יוח' דאמ', מדכת' בבקר בבקר בהיטיבו משמע חלקיהו לב' בקרים, כלומ' ב' פעמים צריך להטיב, דכיון דמפיק חלוקה ממקרא צריך שום דבר לעשות בנתים כדי להפסיק ובמאי מפסקת להו אי איתה כדפרכת, אלא ודאי לאו מילתא היא דקא פרכת. לגופיה, דאמ' רחמ' ליקדמו לשני גיזירי עצים קודם למערכה של קטרת, ואמאי אמרת דלא צריכי. אמ' ליה, הא ליכא למימ' דלאו מי אוקימנא לעיל דמערכה שנייה של קטרת קודמת לב' גיזירי עצים דאמ' עליה ולא על וכול'. ניעביד הטבת ב' נירות ברישא, והדר הטבת ה' נירות, ת' כיון דאתחיל וכול'. וניעביד שית, ברישא, מאי שנא דעביד ה' לחוד. פחות משנים, דבציר מב' אין יכול להיטיב בפעם אחת. שנ' בו בבקר בבקר, דהיינו קטרת. לדבר שלא וכול', דהיינו תמיד דלא כת' אלא בקר אחד, את הכבש [ה]אחד תעשה בבקר וההוא בקר דשדינן לעיל אדם הוא דשדינן ליה ולא אאיברים שלא יהא דבר קרב על מזבח החיצון, ואינך דלעיל דקדמי ליה מש' גזירת הכת' דדרש' קראי עולה ומנחה זבח ונסכים דבר יום ביומו. [פירוש רבינו אליקים].
------
המצוה השלישית שנמנענו שלא לשנות סדר הנחת הכלים במקדש כשולחן והמנורה והמזבחות והוא אמרו ית' (משפטי' כ''ג) ובכל אשר אמרתי אליכם תשמרו. ובא הפירוש המקובל שהיא אזהרה למה שצוה בענין סדור המקדש. אמרו במכילתא ובכל אשר אמרתי אליכם תשמרו למה נאמר לפי שהוא אומר ושמת את השלחן אם שינה עובר בלא תעשה לכך נאמר ובכל אשר אמרתי אליכם תשמרו ר' מאיר אומר לעשות דברי תורה עליך חובה. ובגמר שבת (י''ח.) דורשין אותו בית שמאי לשביתת כלים ובית הלל לית להו. והלכה היא כתנא קמא דמכילתא. [לאוין לדעת הרמב''ן ששכח הרמב''ם בספר המצות].
------
והמצוה העשרים היא שצונו לבנות בית עבודה. בו יהיה ההקרבה והבערת האש תמיד ואליו יהיה ההליכה והעליה לרגל והקבוץ בכל שנה כמו שיתבאר (מ''ע כ''ז—ט', ל''ט, מ''ו, נ''ב—ד', פ''ג—ה', ול''ת פ''ט—צ', קנ''ו) והוא אמרו יתעלה (ר''פ תרומ') ועשו לי מקדש. ולשון ספרי (ראה י''ב י'—י''א וסנה' כ':) שלש מצות נצטוו ישראל בשעת כניסתן לארץ למנות להם מלך (מ' קע''ג) ולבנות להם בית הבחירה ולהכרית זרעו שלעמלק (מ' קפ''ח). הנה התבאר שבנין בית הבחירה מצוה בפני עצמה. וכבר בארנו (ריש שרש י''ב) שזה הכלל הוא כולל חלקים ושהמנורה והשלחן והמזבח וזולתם כלם הם מחלקי המקדש והכל ייקרא מקדש וכבר ייחד הציווי בכל חלק וחלק. אמנם אמרו במזבח (ס''פ יתרו) מזבח אדמה תעשה לי, שייחשב בכתוב הזה שהוא מצוה בפני עצמה חוץ ממצות מקדש, הענין בו כמו שאספר לך. אולם פשטיה דקרא הנה הוא מדבר בשעת היתר הבמות שהיה מותר לנו בזמן ההוא שנעשה מזבח אדמה בכל מקום ונקריב בו. וכבר אמרו עליהם השלום כי ענין זה הוא שצוה לבנות מזבח שיהי' מחובר בארץ ושלא יהי' נעתק ומטלטל כמו שהיה במדבר. והוא אמרם במכילתא דר' ישמעאל בפירוש זה הפסוק כשתכנס לארץ עשה לי מזבח המחובר באדמה. וכאשר היה הדבר כן הנה זה הציווי נוהג לדורות והוא מחלקי המקדש רוצה לומר שיבנה מזבח מאבנים בהכרח. ובמכילת' (ס''פ יתרו ור''פ אם כסף הוב' במ' מ''ד וקצ''ז) אמרו בפירוש אמרו יתעלה (שם) ואם מזבח אבנים תעשה לי אמרו רבי ישמעאל אומר כל אם ואם שבתורה רשות חוץ משלשה אחד מהם ואם מזבח אבנים. אמרו ואם מזבח אבנים חובה אתה אומר חובה או אינו אלא רשות תלמוד לומר אבנים שלמות תבנה את מזבח י''י אלהיך. וכבר התבארו דיני מצוה זו בכללה כלומר בנין המקדש ותבניתו ובנין המזבח ודינו במסכתא מחוברת לזה והיא מסכת מדות. וכן התבאר תבנית המנורה והשלחן ומזבח הזהב ומקומם בהיכל בגמר מנחות (כ''ח—ט'.., צ''ו—ט':) ויומא (ל''ג:). [ספר המצות לרמב''ם — עשין כ'].
------
לבנות בית לשם יי, כלומר שנהיה מקריבים שם קרבנותינו אליו, ושם תהיה העלייה לרגל וקיבוץ כל ישראל בכל שנה, שנאמר [שמות כ''ה] ועשו לי מקדש. וזאת המצוה כוללת עמה הכלים הצריכים בבית אל העבודה, כגון המנורה והשולחן והמזבח וכל שאר הכלים כולם. משרשי מצוה זו מה שתראה בסוף דברי. ואכן מיראתי להתקרב אל משכן יי, כי ידעתי כל הקרב הקרב אם לא יתקדש למדי לא יראה הבית וחי. גם הכהנים הנגשים אל יי לעבודה יתקדשו בבואם אל הקודש לפני, והלוים אחי הטהרו וינף אהרן אותם תנופה טרם יתנו קולם בהיכל יי, אמרתי גם אני אגיד עצתי ואערוך התנצלותי נגד זקני וארחץ בנקיון כפי טרם אעלה בית יי. ידוע הדבר ומפורסם בינינו העם מקבלי המצות כי שבעים פנים לתורה, ובכל אחת מהן שרשים גדולים ורבים, ולכל שורש ושורש ענפים, כל אחד ישא אשכול גדול של פירות נחמדים להשכיל לבות, יום יום יוציאו פרח לשוקדים עליהם, פרחי חכמה ושכל טוב, כל עינים מאירות ורחבה ונסבה עומק חכמתה עד שאין כח באדם להשיג תכליתה כמו שהעיד המלך החכם [קהלת ז'] אמרתי אחכמה והיא רחוקה ממני, ועם כל זה אין להרפות ידי העוסק בה, כי אם מעט ואם הרבה ממנה יאכל כולה מתוקה, ואם יש כמה אשר מפרי עץ הגן לא תשיג ידם לקחת יקחו להם עלהו לתרופה. ואנכי עם דעתי גודל ערכה ורוב עמקה, וכי פליאה ממני נשגבה, פערתי פי לדבר בה ואסמוך במה שלמדוני רבותי [ע''ז י''ט ע''א], ליגרוס איניש ואף על גב דלא ידע מאי קאמר, שנאמר [תהלים קי''ט] גרסה נפשי לתאבה.
דע בני כי כל אשר יגיע אצל השם בעשות בני אדם כל מצותיו אינינו רק שחפץ השם להטיב לנו, ובהיות האדם מוכשר ומוכן בעשיית אותן מצות לקבל הטובה אז ייטיב אליו השם, ועל כן הודיעם דרך טוב להיותם טובים, והיא דרך התורה כי בה יהיה האדם טוב, נמצא שכל המקיים מצותיו השלים חפצו באשר הוא ראוי אז לקבל טובתו. וכל שאינו מכין עצמו לכך רעתו רבה, שיודע חפץ השם במה והוא יעשה מעשיו כנגד חפצו. ופרשה אחת נכתבה בתורה להודיענו עיקר זה לבד, והיא מה שכתוב בסדר והיה עקב [דברים י'], ועתה ישראל מה יי אלהיך שואל מעמך וגומר עד לטוב לך, כלומר אינני שואל מעמך דבר בעשותך מצותיו רק שרצה בטובו הגדול להיטיב לך, וכמו שכתוב אחריו [שם] הן ליי אלהיך השמים ושמי השמים הארץ וכל אשר בה, כלומר ואינו צריך למצותיך רק מאהבתו אותך לזכותך. ויש בעושי המצות ישימו מגמת פניהם אל הטובה המעותדת אליהם בעשייתן לבד כי ידעו שבסיבתן תנוח עליהם הברכה והטוב, ואל הכונה ההיא יתעסקו בהן לעולם, ואלה חלקם בחיים וזוכין לעדן גן אלהים, ואולם לא הגיעו אל תכלית הכונה הטובה. אבל יש אשר זכו ונתן להם השם לב לדעת ולהכיר במדותיו המעולות, ומתוך הכרתם יתקשרו מורשי לבבם באהבתו קשר חזק ואמיץ עד שישימו כל כוונת הכנת גופם כדי להשלים חפץ השם לרוב חשקם אותו. ואל התועלת המעותד להם בעסק ההוא לא ישיתו לב, והיא המעלה הגדולה שעלו אליה האבות הקדושים השלשה והרבה מבניהם אחריהם, זכר כלם לברכה, וזאת היא המדרגה העליונה שאיפשר לבן אדם לעלות. ומעתה בהיות הנחת דעתינו על זה בענין מצותיו ברוך הוא תחייב אותנו לאמר כי בנין בית לשם לעשותינו בה תפילות וקרבנות אליו הכל להכין הלבבות לעבודתו יתעלה, לא מהיותו צריך לשבת בית אנשים ולבוא בצל קורתם, ואם ארזי לבנון יבנוהו או ברותים, כי השמים ושמי השמים לא יכלכלוהו וברוחו יעמדו, אף כי הבית אשר בנו בני האדם צריך כבודו חלילה, הלא ידועים הדברים וברורים שהכל להכשר גופותינו, כי הגופות יוכשרו על ידי הפעולות, וברבות הפעולות הטובות ורוב התמדתן מחשבות הלב מטהרות מתלבנות מזדקקות, והשם חפץ בטובתן של בריות כמו שאמרנו. ועל כן ציונו לקבוע מקום שיהיה טהור ונקי בתכלית הנקיות לטהר שם מחשבות בני איש ולתקן לבבם אליו בו, והוא ברוך הוא בחר אותו המקום והכינו אל הטובה לבני אדם אולי מהיותו אמצעות העולם בכיוון, והאמצעות נבחר מן הקצוות, או מן הטעם שיהיה ברוך הוא היודע. ומתוך הכשר המעשה וטהרת המחשבה שיהיה לנו שם יעלה שכלינו אל הדבקות עם שכל העליוני.
ועל דרך הפשט על הצד הזה נפרש שריית השכינה במקום ההוא, ואף על פי שהאמת כי אמרו רבותינו זכרונם לברכה [מגילה כ''ח ע''א] קדושתן עליהם אפילו כשהן שוממין, שמשמע בזה שאין כל סבת שריית השכינה שם מצד העובדים, אפשר לומר כי אותו המקום בחרו האל לברך בני אדם אשר ברא ממנו כמו שאמרנו, וכמו שהיה חפצו לשלוח לבני אדם נביא להורותם דרך ילכו בה ויזכו לקיום נפשותם, כמו כן חפץ בחסדיו הגדולים לקבוע להם מקום בארץ שיהיה נכון אל טובת הבריות וזכותם, וכל זה מחסדיו על הבריות שלו. ומכל מקום לעולם תתרבה שם הברכה והקדושה לפי הפעולות הטובות שיעשו שם בני אדם, ואז עם הפעולות הטובות יפתחו מעיינות הטוב כנגדו, כי באמת אינו דומה קדושת המקום בחרבנו לקדושתו ביישובו. והנחת הטעם הזה בענין הבית תחייב אותנו גם כן לסמוך אל הטעם הזה בעצמו לפי הפשט ענין הקרבנות ושבט עובד וכלים יקרים ידועים. הלא אמרנו כי עיקרי הלבבות תלויין אחר הפעולות, ועל כן כי יחטא איש לא יטהר לבו יפה בדבר שפתים לבד, שיאמר בינו ולכותל חטאתי לא אוסיף עוד, אבל בעשותו מעשה גדול על דבר חטאו, לקחת ממכלאותיו עתודים ולטרוח להביאם אל הבית הנכון אל הכהן וכל המעשה הכתוב בקרבני החוטאים, מתוך כל המעשה הגדול ההוא יקבע בנפשו רוע החטא וימנע ממנו פעם אחרת.
וכעין טעם זה מצאתי להרמב''ן זכרונו לברכה על צד הפשט שכתב בשם אחרים, וזה לשונו. כי בעבור שמעשה בני אדם נגמרים. במחשבה ובדיבור ובמעשה, צוה השם יתברך כי כאשר יחטא יביא קרבן ויסמוך עליו ידיו כנגד המעשה, ויתודה בפיו כנגד הדיבור, וישרוף באש הקרב והכליות שהם כלי המחשבה והתאוה, וכרעים כנגד ידיו ורגליו של אדם העושים כל מלאכתו, ויזרוק הדם על המזבח כנגד דמו בנפשו כדי שיחשוב אדם בעשותו כל אלה כי חטא לאלהים בגופו ובנפשו, וראוי לו שישפך דמו וישרף גופו, לולי חסד הבורא שלקח ממנו תמורה וכופר הקרבן שיהיה דמו תחת דמו, נפש תחת נפש, וראשי איברי הקרבן כנגד ראשי איבריו, והמנות להחיות בהן מורי התורה שיתפללו עליו. וקרבן התמיד בעבור שלא ינצלו הרבים מחטוא תמיד. ואלה דברים מתקבלין מושכין הלב כדברי הגדה, עד כאן. והאריך הוא עוד בענין, וכתב, ועל דרך האמת יש בקרבנות סוד נעלם וכולי, כמו שכתוב בפירושיו בפרשת ויקרא. ועוד נוסיף דברים על צד הפשט, ונאמר כי מזה השורש צונו האל להקריב לעולם מהדברים שלב בני אדם הומה בהן כמו הבשר והיין והפת כדי שיתעורר הלב יותר עם העסק בהם, ולעני חייב להביא ממעט קמחו אשר עיניו ולבו עליו כל היום. ועוד יש התעוררות אחר ללב בקרבן הבהמות מצד הדמיון שגוף האדם והבהמה ידמו בכל ענייניהם, לא יתחלקו רק שבזה ניתן השכל ולא בזה, ובהיות גוף האדם יוצא מגדר השכל בעת החטא יש לו לדעת שנכנס בעת ההיא בגדר הבהמות אחר שלא יחלקם רק הוא לבדו. ועל כן נצטווה לקחת גוף בשר כמוהו ולהביאו אל המקום הנבחר לעילוי השכל ולשורפו שם, ולהשכיח זכרו כליל יהיה לא יזכר ולא יפקד תחת גופו, כדי לצייר בלבו צייור חזק שכל עניינו של גוף בלי שכל אבד ובטל לגמרי, וישמח בחלקו בנפש המשכלת שחננו האל שהיא קיימת לעולם, וגם לגוף השותף עמה יש קיום בתחייה בסבתה בלכתו בעצתה, כלומר שישמר מן החטא. ובקובעו בנפשו ציור זה יזהר מן החטא הרבה, והבטיחה התורה שבמעשה הגדול הזה ובהסכמת עושהו שיתנחם על חטאו מלב ומנפש תכופר אליו שגגתו. אבל הזדונות לא יספיק לכפרם, דמיון זה כי הזר לא יוכח בדמיונות ודברים, שבט לגו כסילים. ואל יקשה עליך בהנחת טעם זה איך נביא קרבן נדבה לעולם, כי טעמינו זה יסבול גם הנדבות. שאחר שאמרנו שהקרבן דמיון להשפלת הגופות ולעילוי הנפשות, אף בלא חטא ידוע ימצא בו המקריב תועלת לקחת המוסר. ובקרבן עזאזל שנשלח חי אל מקום החרבן והכליון נאמר בפשט העניין לבל ידמה החוטא הגמור שאחר שתקבל נפשו עונש על חטאים, התשוב לעמוד במקום הטובים או תהיה לה השארות וטובה קצת ואפילו יהיה כירבעם בן נבט וחביריו, כמו שהוא רואה כל השנה כולה שיש לגוף הבהמה שהוא לדמיון גוף החוטא השארות קצת בית השם באפר שנשאר שם בעת השריפה לא יוציאוהו מן הבית עד אחר זמן הרבה, על כן בשעיר החי הנושא כל העוונות יראו רמז כי החוטא שעוונותיו מרובין כמו האפיקורוסין ושכפרו בתורה ובתחיית המתים וכל המצרים לישראל בכלל לא יראו בטובה לעולם ותולעתם לא תמות ואשם לא תכבה, כמעשה השעיר בנשאו ריבוי עוונות כל ישראל יושלך לגמרי אל ארץ גזירה, לא ימצא בית יי לא לשחיטה ולא לזריקה, זכרו יאבד מני ארץ. וזהו שאמרו זכרונם לברכה [ירושלמי יומא פ''ו ה''ג] כי בשעה שישראל מרוצין לא הגיע לחצי ההר עד שנעשה איברים איברים, להודיען דמיון החוטא הגמור כי כן יאבד מהרה ויהיה כלה כליון גמור, למען ילמדו ויקחו מוסר וייטיבו דרכיהם, וזהו הסימן הטוב להם, שאין מלמד מוסר אלא האוהב, כמו שכתוב [משלי י''ג] ואוהבו שיחרו מוסר. ובעניין חילוק הקרבנות בשחיטתן ובמתנות הדם ובחלק הכהנים ויתר פרטיהן רבים, אם נאמר לפי הפשט שהיה כן להיות מחשבת העובד מכוונת אל העבודה הרבה, כי החילוקין יכריחו כיוון המחשבה בדבר, לא נעלה בידינו רק דברי נערות. וכלל הדברים כי גם בפשטים לא נמצא ידינו ורגלינו בלתי סעד המקובלים, ואליהם נכרע אפים ויפתחו לנו בכל אלה העינים. ואולם אין לקרותינו מכת הכסילים בהוציאנו כל רוחינו בדברים, כי בפסולת רב מעט אוכל נמצא לעתים. גם כי ראינו לרבותינו זכרונם לברכה כיוצא בדברינו אומרים שאמרו בקרבן סוטה, היא עשתה מעשה בהמה לפיכך תקריב שעורים [סוטה י''ד ע''א], ובקרבן מצורע הוא עשה מעשה פטיט יקריב צפרים [ערכין ט''ז ע''ב], ובדומה לזה אמרו זכרונם לברכה בענין הנדה, מפני מה אמרה תורה לישב שבעה נקיים שתהא חביבה עליו ביותר [נדה ל''א ע''ב]. ובאמת שאין כל זה לדעתם תכלית הכוונה בדברים רק להודיע כי עניין המצוה יסבול הרבה רמזים מלבד עיקרים גדולים וחזקים. 
מדיני המצוה מה שאמרו זכרונם לברכה [זבחים קי''ב ע''ב] שקודם שנבנה הבית בירושלם היו מקריבין קרבנות בשאר מקומותם, אבל משנבנה הבית נאסרו כל המקומות לבנות בם בית לשם ולהקריב שם, שנאמר [תהלים קל''ב] זאת מנוחתי עדי עד. ואילו הם הדברים שהם עיקר בבניין הבית, עושין בו קדש וקדש קדשים, ויהיה לפני הקודש מקום אחר והוא הנקרא אולם, ושלשתן נקראין היכל. ועושין מחיצה אחת סביב להיכל רחוקה ממנו כעין קלעי החצר שהיו במדבר, וכל המוקף במחיצה זו שהוא כעין חצר אהל מועד הוא הנקרא עזרה, והכל נקרא מקדש. ועושין במקדש הכלים הכתובים בתורה שצריכים שם. ומה שאמרו שכל כלי הקדש שניקבו או נסדקו שמיד מתיכין אותן ועושין אותן חדשים, וסכין שנשמט מקתו או נפגם אין מתקנין אותו אלא גונזין אותו מיד שאין עניות במקום עשירות. ועושין בתוך העזרה גבולין, עד כאן לישראל עד כאן לכהנים, ובונין סמוך לה בתים להשתמש בהן כל צרכי המקדש, וכל אחת נקראת לשכה. ויתר פרטיה כגון בניין הבית כיצד, ותבניתו וכל מדותיו, ובניין המזבח ומשפטיו, מבוארים במסכת מידות. וכן תבנית המנורה והשלחן ומזבח הזהב ומקומם בהיכל, בגמרא מנחות [כ''ח ע''א, צ''ז ע''א ואילך] ויומא [ל''ג ע''ב]. ונוהגת מצוה זו בזמן שרוב ישראל על אדמתן, וזו מן המצות שאינן מוטלות על היחיד כי אם על הציבור כולן, כשיבנה הבית במהרה בימינו יתקיים מצות עשה. [ספר החינוך מצוה צ''ה].
------
המצוה י''ט לבנות בית הבחירה [בסהמ''צ לר''מ עשין כ'] שנאמר [שמות כ''ה ח'] ועשו לי מקדש ושכנתי בתוכם. לשון הר''ם בספר המצות בענין מצוה זו, צונו יתעלה לבנות בית העבודה בו תהיה ההקרבה והבערת האש, ואליו תהיה ההליכה והעליה לרגל והקבוץ בכל שנה כמו שנתבאר, והוא אמרו יתעלה ועשו לי מקדש. ולשון ספרי [דברים פיס' ס''ז, סנהדרין כ' ע''ב, תוס' סנהדרין פ''ד ה''ה] שלש מצות נצטוו ישראל בשעת כניסתן לארץ למנות להם מלך ולבנות להם בית הבחירה ולהכרית זרעו של עמלק, הנה כבר התבאר שבנין בית הבחירה מצוה בפני עצמה. וכבר בארנו שזה הכלל הוא כולל חלקים, ושהמנורה והשלחן והמזבח וזולתן כלם הם מחלקי המקדש והכל יקרא מקדש, וכבר יחס הצווי בכל חלק וחלק. וכבר אמר במזבח [שמות כ' כ''א] מזבח אדמה תעשה לי שיחשב בכתוב הזה שהיא מצוה בפני עצמה חוץ ממצות המקדש, הענין כמו שאספר לך, אמנם פשטיה דקרא הנה הוא מדבר בשעת התר הבמות שהיה מותר לנו בזמן ההוא שנעשה מזבח אדמה בכל מקום ונקריב בו. וכבר אמרו ע''ה כי ענין זה הוא שצוה לבנות מזבח שיהיה מחובר בארץ, ושלא יהיה נעתק ומטלטל כמו שהיה במדבר, והוא אמרם במכילתא דר' ישמעאל [מכילתא דרשב''י שמות שם ועי' מכילתא יתרו פי''א, זבחים נ''ח ע''א] בפירוש זה הפסוק כשתכנס לארץ עשה לי מזבח שיהא מחובר באדמה. וכאשר היה הדבר כן הנה זה הצווי נוהג לדורות והוא מחלקי המקדש, ר''ל שיבנה מזבח מאבנים בהכרח. ובמכילתא [שם] אמרו בפירוש ואם מזבח אבנים תעשה לי, ר' ישמעאל אומר כל אם ואם שבתורה רשות חוץ משלשה, אחד מהן ואם מזבח אבנים תעשה לי. אמרו ואם מזבח אבנים חובה, אתה אומר חובה או אינו אלא רשות, ת''ל [דברים כ''ז ו'] אבנים שלמות תבנה את מזבח ה' אלקיך ע''כ. והבאנו כל לשון הר''ם למה שמבואר אלינו מלשונו ששם מקדש כולל מזבח ומנורה והשלחן, ואין צריך כל אחד ואחד למצוה. וזה יעירנו על כונת המקדש שהכל מצוה אחת לרמוז הקשר המציאות כלו כמו שיתבאר.
וכבר בארנו שכונת המצות שאין תועלתם מבואר להמון היא להערה שכלית, וכונת מצוה זו לשני עניינים, והכל שב לכונה אחת. האחד לבנות בית מיוחד לעבודת ה' להמציא בו צורות וכלים ועניינים יעוררו אל המציאות, למען דעת אמתת מציאות ה' ויחודו שהוא תכלית הכל. והשני כדי שיהיה זה מקום מיוחד להתפלל ולעבוד ה', כי ביחוד המקום יתיחד ויתעורר שכלו יותר לבא אל האמת, כאלו ידמה ויחשוב שהשכינה במקום ההוא אשר אליו נושא עין שכלו. הלא תמצא הנביאים והמדרשים ברוח הקדש שהיו מיחסים מקום עיונם והשגתם לבית או למקום, כאמרו [בראשית כ''ח י''ז] אין זה כי אם בית אלקים, ואמרו [שם שם י''ט] ויקרא למקום ההוא בית אל כי שם נגלו אליו האלקים. ונאמר לאדון הנביאים [שמות ל''ג א'] הנה מקום אתי, וכן כנו מה שיגיע לאדם משלמותו האחרון כאלו יכנס לבית ולהיכל. ולפי מעלת ההשגה היו מיחדים הבית או המקום יותר קרוב אל ה', ויותר מיוחס אליו. אמרו במדרש תלים [שוח''ט מז' י''א ו'] ובירושלמי [ל''מ, אבל נמצא בספרי דברים פיס' י' ופיס' מז' פסדר''כ פיס' ולקחתם לכם ויק''ר פ''ל ב'] בפסוק ישר יחזו פנימו [תהלים י''א ז'] אלו ז' כתות של צדיקים, שכן כתוב [דניאל י''ב ג'] והמשכילים יזהירו כזהר הרקיע ומצדיקי הרבים ככוכבים לעולם ועד, שאין [כנראה שצ''ל שהן] עתידות להיות מאירות פניהן כחמה וכלבנה כרקיע וככוכבים כברקים כשושנים וכלפידים. כחמה שנאמר [שופטים ה' ל''א] ואוהביו כצאת השמש בגבורתו, כלבנה שנאמר [תהלים פ''ט ל''ח] כירח יכון לעד, כרקיע שנאמר [דניאל י''ב ג' וצ''ל והמשכילים] והמזהירים יזהירו כזהר הרקיע. כברקים שנאמר [נחום ב' ה', וצ''ל ירוצצו] כברקים ירוצון, כשושנים שנ' [תהילים מ''ה א', ס''ט א'] למנצח על שושנים, כלפידים שנאמר [נחום ב' ה'] מראיהן כלפידים. הכת הראשונה יושבת לפני המלך ורואה את המלך ואת הפנים, שנאמר [תהילים ק''מ י''ד] ישבו ישרים את פניך ואומר [תהילים י''א ז'] ישר יחזו פנימו, כת שניה אשרי יושבי ביתך [שם פ''ד ה'] כת שלישית מי יעלה בהר ה' [שם כ''ד ג'] כת רביעית אשרי תבחר ותקרב, [שם ס''ה ה'] כת חמישית ה' מי יגור באהלך [שם ט''ו א'] כת ששית מי ישכון בהר קדשך [שם שם] כת שביעית ומי יקום במקום קדשו [שם כ''ד ג'] וכל כת וכת יש לו מדור בפני עצמו בגן עדן. וכנגדן שבע בתי דירות לרשעים בגהנם וכו', הנה מבואר מזה המאמר שיחס אלו המקומות הוא לפי מדרגות ההשגה, ולקחו מספר ''שבעה'' שהוא סך חשבון כדרך המקראות או אולי לקח שבעה לפי מעלות הסלם שהיו כמו שבארנו בפ' ג' מן המצוה הראשונה.
ולזאת הכונה באה מצוה זו למקום עיון והערה לבני עמנו, ולזאת הכונה יחדו מקום התפלה נכח המקדש [עי' ברכות ל' ע''א] כדי שיתעוררו ישראל בכל מקומות מושבותיהם במכוון במקדש להשיג מציאות ה' ויהיה ה' שוכן עמהם תמיד. וזה כונת מאמר הכתוב [שמות כ''ה ח'] ועשו לי מקדש ושכנתי בתוכם, אמר בתוכם ולא אמר בתוכו, להיותו הערה להשרות שכינתו עליהם בכל מקומות שהם, כאשר יכונו בכונת המקדש. וזה מאמר החכם שמאי הזקן באמרו [סוכה נ''ג ע''א וצ''ל הלל הזקן] אם אתה תבא אל ביתי אני אבא אל ביתך, אם אתה לא תבא אל ביתי אני לא אבא אל ביתך שנאמר [שמות כ' כ''ד] בכל מקום אשר אזכיר את שמי אבא אליך וברכתיך. ומאשר תכלית המקדש להערה שכלית. אמרו רבותינו [ברכות ל''ג ע''א] כל אדם שיש לו דעת כאלו נבנה בית המקדש בימיו, וזה מבואר הכונה. ואמרם [סנהדרין צ''ט ע''ב] כל העוסק בתורה לשמה כאלו בנה פלטרין של מעלה ופלטרין של מטה, הכונה במעלה ומטה, ידוע, כי יש בנין צריך אל האדם למטה אשר יבנה עם קצת מצות התורה, ויש בנין אל האדם צריך למעלה והוא המכונה כבית המקדש של מעלה שהוא מכוון כנגד בית המקדש של מטה.
ולחזק דעותינו בעניני הבית ובמכוון ממנו צונו להראות בו לפני ה' שלש פעמים בשנה, ומפני שבית ה' אין ראוי שיהיה בו מחסור כל דבר, רצה ה' להמציא בו כלים המצטרכים לענין הקרבנות כמו שיתבאר במקומו, וכלים שבאו לפאר בית אלקינו כדרך בית מלכות, כגון שלחן ומנורה ומזבח הקטרת, והם ג''כ יעוררו על ידיעת המציאות כמו שיתבאר מענינם. ולזאת הכונה נצטוה משה מפני הגבורה בצורת הכלים [מנחות כ''ט ע''א] כי בצורת הבית וכליו, יש הערה גדולה בידיעת מציאות עולם השכלים, ומציאות עולם הגלגלים ומציאות עולם המלאכים כמו שיתבאר, ולהגיע אל המכוון ממנו צוה ה' לבנותו באמצע הישוב [קדושין ס''ט ע''א, תנחומא קדושים י'], שהוא במזג ממוצע והאויר בו זך כדי שיהא מקום מוכן להערת השכל. ואמרו רבותינו [פדר''א פל''א] שבמקדש נעקד יצחק והוא המזבח שהקריבו עליו קין והבל, ובו הקריב אדם הראשון ומשם נברא. אמרו [בר''ר פי''ד ח', ירוש' נזיר פ''ז ה''ב] ממקום כפרתו נברא, וזה מבואר הכונה כי זה המקום ראוי שיתעוררו בו אל הכונות הטובות וכל העם היושב בו נשוא עון. ברבה רבתי פ' ד' בשעה ששמע משה ועשו לי מקדש נבהל ואמר היאך אני יודע לעשותו, א''ל הקב''ה משה אל תבהל כשם שבראתי העולם וגופך, כך עשה את המשכן, זה מבואר כמה שכתבנו. בילמדנו [תנחומא נשא י''ח] א''ר סימון בשעה שאמר הקב''ה לישראל לעשות משכן, רמז למלאכים שיעשו להם משכן למעלה, וביום שהוקם למטה הוקם למעלה. התבונן בטוב הערתם לכונת המשכן, כי כאשר הוקם למטה ע''ד האמת הוקם למעלה, ולזאת הכונה אמרו רבותינו שבית המקדש של מטה מכוון כנגד בית המקדש של מעלה. [ירוש' ברכות פ''ד ה''ה] אמנם אמרם [בר''ר פס''ט ו'] שאין בין בית המקדש של מטה לבית המקדש של מעלה אלא י''ח מיל. יש מי שבאר זה לשמנה עשר גלגלים אלו ט' גלגלים וט' עלות והעשירי הוא קדש. ודבר זה לא נתבאר לי באור אמתי. ואומרם [תנחומא פקודי א'] ירושלם של מטה מכוון כנגד ירושלם של מעלה, שגם עיר ירושלים קדושה ויש לה מעלות על כל א''י, שכמו שמבואר בדברי רבותינו גם תאר בשמה הוראה על השלמות. אמנם אמרם [תענית ה' ע''א] לא אבא בירושלם של מעלה עד אבא בירושלם של מטה, הכונה אצלי שיחס שלמות הראשון הקודם בזמן אל ירושלם של מטה, והוא הצריך לשלמות האחרון, ויחס שלמות הנפש אל ירושלם של מעלה, והוא האחרון. או אפשר שכיון בירושלם של מטה אל החכמות המיוחסות למטה בערך אל גדולת ה' והמלאכים, וירושלם של מעלה הוא ידיעת האלקות. וזה מבואר שאותו של מטה צריך שיקדם. ולזאת הכונה שאמרנו שבית המקדש הוראה והערה על המציאות כלו אמרו במדרש [תנחומא פקודי ב'] ה' אהבתי מעון ביתך ומקום משכן כבודך [תהילים כ''ו ח'], אהבתי מעון ביתך זה ההיכל שהוא מכוון במקום משכן כבודך, ארשב''י זאת אומרת שההיכל של מטה מכוון כנגד היכל של מעלה שנאמר [שמות ט''ו י''ז] מכון לשבתך פעלת ה' מקדש ה' כוננו ידיך, א''ר יעקב ב''ר יוסי למה אהבתי משכנך שהוא שקול כנגד כל עולמך. וכן אמרו בהגדה [תנחומא ויקהל ה'] שבית המקדש נברא בחכמה בתבונה ובדעת כמו שנברא העולם. והכונה בזה מבוארת כמו שבארנו.
ונבאר עתה חלקי המקדש שהוא שקול כנגד כל העולם, ונתחיל ביותר נכבד, ונאמר כי הכרובים יורו על מציאות השכלים. ובאר הר''ם [מו''נ ח''ג פמ''ה] טעם היותם שנים, כי אם היה אחד היו מיחסים לו אלקות. והנראה אצלי שהאחד רמז לעלול ראשון שהוא עלת הכל, והשני לשאר העלולים, או לשכל הפועל, וכבר בארנו בעמוד החדוש בפ''ו שדעת קצת מהחכמים שהשכלים שנים, והיו מונחים על הארון שבו התורה שתכליתה להשיג הנפרדים וה''ארון'' רמז למין האדם כמו שיתבאר, ויש מבעלי העיון [עי' אבע''ז ורבנו בחיי תרומה כ''ה י''ח] שכתבו שהכרובים הם רמז לכח המדמה וכח שכלי, שבאמצעותם תבא הנבואה, ולזה היה הדבור בא מה' אל משה מבין שני הכרובים, והכל עולה לכונה אחת. וכבר ידעת אמרם [שבת צ''ב ע''א וש''נ] ארון תשעה וכפרת טפח, ואמרם [סוכה ה' ע''א] מעולם לא ירדה שכינה למטה מעשרה. והמנורה אשר בה נר תמיד תורה על מציאות הגלגלים. ובילמדנו [תנחומא בהעלותך ה'] שבעה אלה עיני ה' המה משוטטים בכל הארץ [זכריה ד' י'] זו המנורה, ומה הוא שבעה אלה כנגד שבעה כוכבים שמשוטטים בכל הארץ. ואחד מן החכמים בעלי העיון באר כל תמונת המנורה כדמות מהלך השמש בחלק הצפוני מן הארץ שבו הישוב בשלשת עגוליו, ר''ל עגול ראש טלה ועגול ראש סרטן, ועגול ראש גדי, ויורה לכונת זה החכם מה שאמרו רבותינו [ירוש' חגיגה פ''ה ה''א]. פעם אחת הטביל את המנורה אמרו צדוקים ראיתם פרושים שמטבילים גלגל חמה. ובאגדה אמרו [מנחות כ''ט ע''א] שגבריאל חגור כמין פסיקיא והראה לו למשה מעשה המנורה. והשלחן עם לחם הפנים יורה על מציאות עולם התחתון ומונח בצפון ששם הישוב, ומנורה בדרום רמז לשבעה כוכבי לכת הנראים בפאת הדרום. ואחד מבעלי העיון כתב שהשלחן רמז על גלגל המזלות והם שתים מערכות שש המערכת, וכן גלגל המזלות ששה צפוניים וששה דרומיים. ומה שבארנו נראה ממה שאמרו רבותינו במנחות [שם] מאי דכתיב על המנורה הטהורה שירדו מעשיה ממקום טהרה, אלא מעתה על השלחן הטהור שירדו מעשיו ממקום טהור וכו', רמז הנה שהשלחן אינו ממקום טהור, ולפי זה יהיה רמז אל עולם התחתון. ואמנם מזבח הקטרת יתבאר במצות הקטרת. והארון שהוא כלי לתורה, הוא רמז למין האדם שהוא יחיד בעולם התחתונים, והוא כלי לתורה להשיג מה שעל הארון, ודבר זה רמזו רבותינו באמרם [יומא ע''ב ע''ב] [ר'] יוחנן רמי כתיב [דברים י' א'] ועשית לך ארון עץ, וכתיב [שמות כ''ה י'] ועשו ארון עצי שטים מכאן לתלמיד חכם שבני עירו מצווין לעשות מלאכתו, מבית ומחוץ תצפנו [שם שם י''א] כל ת''ח שאינו תוכו כברו אינו ת''ח וזה מבואר. ובספרי [דברים פיס' שמ''ה] ובנה בית לשם ה' אלקי ישראל [מ''א ח' י''ז] בית זה למה משם וישם מקום לארון הרי צווי זה אינו אלא בעבורנו, הכונה הזאת מבוארת ילמדנו [תנחומא ויקהל ז'] ראה הארון חביב, שהמשכן לא נעשה אלא בשביל הארון שהשכינה בתוכו, שנאמר [במדבר י' ל''ג] וארון ברית ה' נוסע לפניהם והורג נחשים ועקרבים ושורפן והורג שונאיהן של ישראל. זה מבואר, שמה שבארון הורג נחשים ועקרבים של ישראל. ילמדנו פרשה ויקהל [תנחומא ויקהל ה'] ר' נתן אומר חביב מעשה הארון ככסא הכבוד של מעלה שנאמר [שמות ט''ו י''ז] מכון לשבתך וגו' שהמקדש מכוון כנגד כסא הכבוד והארון. עשה למעלה ממנו כפרת כשרפים שהם עומדים ממעל לו. ועשה בו כרובים שהן חביבים כנגד שמים וארץ שבהן כסאו של הקב''ה, וכשם שהשמים יוצא לארץ שנאמר [דברים כ''ח י''ב] יפתח ה' לך את אוצרו וגו', כך השכינה למעלה מן הכרובים (שנותנין) [שנתונים] מזה ומזה שמגדלין ישראל בלוחות שכתובים מזה ומזה מכוונים זה לזה שנאמר [שמות כ''ה ה'] וכנפיהם איש אל אחיו. כנגד כסא הכבוד שמכוון כנגד שני כרובים שנאמר [שמות כ''ה ה'] וכנפיהם איש אל אחיו. כנגד כסא הכבוד שמכוון כנגד שני כרובים שנאמר [תהילים נ' ב'] מכלל יופי אלקים הופיע, ואלה המאמרים יתבארו במעט עיון במה שכתבנו.
ומאשר צורת הכלים והבית נאמר אל משה מפי ה' יתעלה להוראת קדושתן והערתן, אמרו רבותינו [ר''ה כ''ד ע''א רמב''ם בהב''ח פ''ז ה''י] שאסור לאדם שיעשה בית תבנית היכל, אכסדרה תבנית אולם, חצר כדמות עזרה, שלחן דמות שלחן מנורה כדמות מנורה, אבל עושה מנורה של ה' או ו' או ח' קנים או מנורה שאינה של מתכת, אעפ''י שיש לה שבעה קנים. ויתבונן בטוב הערתן ההיכל והאולם והשלחן שהוא רמז לעולם התחתון, אמר שלא יעשה כדמותן. והמנורה שהיא רמז לעולם הגלגלים, אסרו לעשות כדמותה כמספר נרותיה להוראתה, ובמחסר במספרה או מייתר מותר וכשאינה של מתכת מותר אעפ''י שיש לה ז' קנים, מאשר הוראת המנורה הוראתה לחמר הגלגלים שהוא חמר קיים נצחי, אסור לעשות אותה בחמר הקיים אצלנו והיותר קיים במורכבים הוא המתכת, ומאשר הדברים שירגילם האדם לא יתעורר בהם כאשר יתעורר בדברים הנראים לפרקים, אסרו לעשות כדמות צורת הכלים כמו שבארנו. וכבר כתבנו שאחת מן הכונות בבנין בית המקדש להיות מקום מיוחד לעבודת ה', ועתה שבית המקדש חרב בעונות, בתי כנסיות ובתי מדרשות הם במקום המקדש לעבודת ה' בתפלה והיות ג''כ למקום עיון והתבוננות, וכן אמרו רבותינו [מגילה כ''ט ע''ב] ואהי להם למקדש מעט [יחזקאל י''א ט''ז] אלו בתי כנסיות ובתי מדרשות, לפיכך צריך בכל מקום שיש עשרה לבנות להם בית הכנסת שהתפלה נעשית בכונה והיא נשמעת כשהיא במקום מיוחד כמו שאמרו רבותינו [ברכות ו' ע''א] אין תפלתו של אדם נשמעת אלא בבית הכנסת שנאמר [תהלים פ''ב א'] אלקים נצב בעדת אל. [הבתים — ספר המצוה].
------
עבורי דדרעא — אסור — פירוש להעביר תפילין שביד בכליין קודם תפילין של ראש אסור, למה — כי כשיבא להוציאן יעלו בידו תפילין של ראש ואסור להניחן קודם תפילין של יד, כמפורש בס''ג דפ' הקומץ רבה (מנחות ל''ו.) תניא כשהוא מניח מניח של יד ואח''כ של ראש, וכשהוא חולץ חולץ של ראש ואח''כ של יד, ומפרש שם מ''ט ''והיו לטוטפות בין עיניך'' (דברים ו', ח') כל זמן שבין עיניך יהו שתים, הלכך חולץ בתחלה של ראש כמצוותה ומניח בכיס של תפילין למטה, ואח''כ חולץ של יד ומניח בכיס למעלה, וכשבא ללבוש לוקח תפילה של זרוע שהן למעלה ומניחה לאלתר ואינו עובר על המצות, ואח''כ נוטל הטוטפת שהיא למטה בכיס ומקיים כל זמן שבין עיניך יהו שתים. [הערוך ערך עברגב].
------
תנא כשהוא מניח מניח ש''י ואח''כ ש''ר כשהוא חולץ חולץ ש''ר תחלה ואח''כ ש''י בשלמא הנחה ש''י קודם דכתיב וקשרתם לאות על ידך והדר לטוטפת בין עיניך אלא חליצה מנ''ל אמר [רבה] רב המנונא אסברא לי והיו לטוטפת בין עיניך בזמן שבין עיניך יהיו שתים. בפ''ג דיומא (ל''ג:) ארשב''ל אין מעבירין על המצות א''ר ש''מ מדרשב''ל לעבורי דרעא אטוטפתא אסור שלא יקדים תפלין ש''ר לש''י היכי עביד בעידנא דחליץ להו ליעברינהו מדרעי אטוטפתא ועביר תפלין של זרוע ולא יחלוץ אותם עד שיחלוץ תחלה ש''ר ויתנם בכיס שלהן ויחזור ויחלוץ ש''י ונמצא ש''י עליונים בשעה שרוצה להניחם. [העיטור הלכ' תפילין ח''ה].
------
ובשעה שנותנם לנרתקם צריך שיתן של ראש למטה ושל יד למעלה שכשיקחם למחר יגיעו ש''י לידו תחלה ויניחם מיד שאלו היה ש''ר למעלה היה צריך להעבירם עד שיתן של יד כאשר פירשנו למעלה והיינו דתניא ביומא פ' א''ל הממונה [ל''ג ב'] עבורי דרעא אטוטפתא אסיר דאין מעבירין על המצות פי' עבורי אקדומי כדכתיב ויעבור את הכושי פי' להקדים וליתנם בנרתקם תחילה אסיר שהרי צריך להעביר על המצות בהניחו אותם ורש''י פי' להעביר של זרוע וליתן ש''ר תחלה אסור לפי שאין מעבירין על המצות ולא יתכן דההוא לאו משום דאין מעבירין הוא אלא משום דבעינן כל זמן שיהיו בין עיניך יהיו שתים כאשר פירשנו למעלה. ולא קיי''ל כבני מערבא דאמרינן בנדה פ' בא סימן [נ''א ב'] ובברכות פ' כיצד מברכין [מ''ד ב'] דבתר דמסלקי תפלייהו מברכי אקב''ו לשמור חקיו דהא אינהו בכל המצות עושין כן כדמוכח בשמעתא דלא אשכחן למעוטי אחריו אליבא דידהו אלא ריחני ומההוא טעמא דלא עבדינן כותייהו בשאר מצות כגון כיסוי הדם ציצית ומילה ופדיון הבן תלמוד תורה מההוא טעמא נמי לא עבדינן כוותייהו בתפילין. [יראים סימן שצ''ט].
------
אין מעבירין על המצות, כלומר שאע''פ שאנו אומרין שמצוה להניח של יד תחלה ואחר כך של ראש אפילו הכי אם יזדמן לידו של ראש תחלה יניח של ראש ואחר כך יניח של זרוע. אמר רבא (עבידי) [עבורי] דרעא אטוטפתא אסור, ש''מ מדריש לקיש שהודיענו אסור להעביר על המצות נוכל ללמד שאסור להקדים תפלה [של] יד בכלי שמניח בו תפלין ואחר ישים תפלה של ראש עליהם אסור לעשות כן לפי שכשירצה להניחם יזדמן לו של ראש תחלה ו[אי] אפשר לומר שלא יקיים מצות הראש תחלה כדקימא לן שאין מעבירין על המצות, ומסיים בקצת הספרים אלא היכי עביד מ[ו]קים דדרעא אטוטפתא, ישים תפלה של זרוע עליון על התפלה של ראש כדי שיזדמן לו לעולם של זרוע ראשון וכן יזדמן לו לעולם אם יעשה כמה שלמדונו חכמים ז''ל [מנחות ל''ו ע''א] שחולץ של ראש תחלה כדמוכח מקרא וישימם בכלי צר כלומר רחב שאינו מחזיק כי אם שני תפלין זה על זה ואחר כך חולץ של זרוע וישימם עליהם. [רבינו יהונתן מלוניל — הלכ' תפילין].
------
משפט הנחת תפלין. [מנחות ל''ו, ע''א] תנא כשהוא מניח מניח של יד ואח''כ מניח ש''ר [וכשהוא חולץ חולץ ש''ר ואח''כ חולץ ש''י בשלמ' כשהוא מניח מניח ש''י ואח''כ מניח ש''ר] דכתי' וקשרתם לאות על ידך והדר והיו לטוטפות בין עיניך אלא כשהוא חולץ חולץ ש''ר ואח''כ חולץ של יד מנלן אמר רבה (בר) רב הונא אסברה לי א''ק והיו לטוטפות בין עיניך כ''ז שבין עיניך דהיינו אותו ש''ר יהי' שתים טוטפות עליך ואם הי' חולץ של יד תחלה נמצא שאינם שנים כשהן בין עיניו. ואמר בירושלמי פ' נגמר הדין [הלכה ו'] גבי עובדא דבעיא מוכסא [לפנינו איתא בר מעיין] עובדא הוי בתרין תלמידין דהוו באשקלון והוו אכלין כחדא ושתין כחדא ולעין באורייתא כחדא דמך חד מנהון ולא אגמל ליה חסד שרי מצטער אמר ווי דלמא לית לשנאיהון דישראל כלום אתחמי לי' בחלמא דעבד חד חובא ואזיל בה מה חובא עבד ההוא תלמידא חס לי' לא עבד חובא מן יומוי אלא פ''א הקדים תפלין ש''ר לתפלין של יד. ומיכן קשה לפרש''י בפ' אמר להם הממונה [ל''ג, ע''ב] בשמעתא דאביי מסדר מערכה גבי אין מעבירין על המצות דאמר רבא ש''מ מדרשב''ל עבורי דרעא אטוטפתא אסיר כשפוגע בתפלין של יד תחלה אסור להעביר ולהניח של ראש דאין מעבירין על המצות והשתא מאי איריא דאין מעבירין תיפוק לי' דכך מצותו דמניח של יד ואח''כ מניח של ראש. ומפרש ר''ת בשם רבינו חננאל שאמר בשם רב היי גאון זצ''ל דאיירי בשעה שחולץ תפלין ומניח בתיק שלא יעביר של יד ויתנם בתיק תחלה ואח''כ של ראש למעלה דא''כ כשבא להניח תפלין הי' פוגע בש''ר תחלה והי' צריך להעביר על המצות משום דשל יד מניח תחלה ואח''כ ש''ר. לפיכך צריך להניח בתוך התיק ש''ר תחלה ואח''כ ש''י למעלה. ורבינו אליהו זצ''ל פי' דלענין משמוש איירי דאמר לקמן שחייב אדם למשמש בתפלין כל שעה ושעה ק''ו מציץ והשתא קאמר דבש''י ימשמש תחלה משום דפגע בהו ברישא ואין מעבירין על המצות. ושני אלו הפירושים אמת. [או''ז הלכ' תפילין סימן תק''פ].
------
אמר רבא ש''מ מדריש לקיש עבורי דרעא אטוטפתא אסור היכי עביד מדרעא אטוטפתא. פי' אע''ג דבפ' הקומץ בתרא אמרי' תנא כשהיא מניח מניח של יד ואח''כ מניח של ראש וכשהוא חולץ חולץ של ראש ואח''כ חולץ של יד ואמרי' בשלמא כשהוא מניח מניח של יד ואח''כ מניח של ראש דכתיב וקשרתם לאות על ידך והדר והיו לטוטפות בין עיניך כו' אפ''ה רבא שמע לה מדריש לקיש משום דאין מעבירין על המצות דטפי ניחא לי' האי טעמא מסידרא דקרא דיש לומר קרא לאו אסידרא קפיד. [תוס' רי''ד].
------
[עבורי דרעא אטוטפתא. לאחר תפלין] שבזרוע בשביל תפלין [של ראש אסור, דהא בזרוע פגע תחילה. היכי עביד מדרעא] לטוטפתא. כלומר מן הזרוע יבוא על הראש, יניח שבזרוע תחלה ואחר כך יניח של ראש. [רבינו אברהם 
מן ההר].
------
ועוד פשוט דאין מעבירין על המצו' ולפי' עבורי דרעא אטוטפתא אסיר, ופרש''י כשפוגע בתפלין של יד תחלה אסור להעבירן ולהניח של ראש משום דאין מעבירים על המצות. והקשו עליו כי איסור יותר יש בו שמשנה סדר הנחתן בפסוק. ופירשו עבורי דרעא אטוטפת' להניחן בתיק של תפילין, שאסור להקדים ולהניח תפילין של יד בתיק קודם של ראש אלא כמו שחולץ של ראש תחלה מניח בתיק של ראש ואחר כך מניח בתיק של יד עליהן וכשיצטרך פעם אחרת להניחן ימצא למעלה מיד תפלין של יד ויניחם תחלה, ואם יניח בתיק של יד תחלה ועליהן של ראש ימצ' מיד כשירצ' להניחן של ראש ויצטר' להעבירן וליטול של יד שתחתיהן להניחן תחלה ויהיה כמו מעבי' על המצו', וכן פר''ת בשם ר''ח שאמר בשם רבינו האיי. [רבינו ירוחם ני''ט ח''ה].
------
כתב הרב רבי גרשון ברבי שלמה, יש מאנשי הדור שמוכיחין מזה הירושלמי, במעשה שאירע, כי בראש חודש טבת, שמוציאין שני ספרי תורה, אחד של ראש חודש, ואחד של חנוכה, וטעה שליח צבור ופתח אותו של חנוכה, וברך הקורא עליו. והזכירוהו הצבור כי טעה, ובראש חודש שהוא תדיר יש לו לקרות ראשונה, והפסיק, וגלל ספר תורה, עד שהגיע לפרשת ראש חודש. ואומר מזה הירושלמי, שצריך לחזור ולברך שנית על פרשת ראש חודש, משני טעמים, האחד, מן הירושלמי הראשון, שאמר הדין דנסיב פוגלא ומברך עליה, והוא לא אתא לידיה, צריך לברוכי עליה זמן תנינות, רוצה לומר, כיון שהפסיק אחר ברכתו, שחזר ונטלו מן הקרקע, חוזר ומברך, אף על פי שלא הפסיק אלא בשתיקה, וגם כן בכאן, כיון שהפסיק זמן גדול בשתיקה, בעת שגלל ספר תורה, הויא ליה הפסקה, כמו אם הפסיק בדיבור. והטעם השני, מן הירושלמי השני, ולא מטעם הפסקה, אלא מטעם שלא נתכון בברכתו על זאת הפרשה, כמי שלא נתכון לברך על התורמוס שאוכל עכשו, כי אם על אותו שנפל, ולא חזר ונטל מן הקרקע. ולפי דעתי טעו, כי הטעם הראשון בטל הוא, שהרי הירושלמי ההוא אינו עיקר, דהלכתא כרבא דאמר מברך ואחר כך בוצע, דלא חשבינן שתיקה להפסקה, לא שנא הפסקה מרובה, ולא שנא הפסקה מועטת. והטעם השני גם כן בטל הוא לדעת הראב''ד, דפסק לקולא, והביא ראיות לדבריו, דכל דמנח קמיה חילא ברכה עליה. והכי נמי הא ספר תורה קמיה, ודעתיה עליהם לכל הפרשיות הכתובות בו. גם אם לא גלל אותו ספר תורה עצמו שברך עליו תחילה, אלא פתח ספר תורה אחר, יש פנים להיתר גם כן, לומר כי אחר שהוציאו אותם שני ספרי תורה יחד, לקרוא אותם שתי פרשיות שהם ענין היום, יש לומר דמנחי קמיה הוו, ודעתיה עלוייהו. וכן יצאה הוראה בחבורה בעירנו, על ידי מעשה שבא בראש חודש טבת. ויש שרצו לומר, כי לא היו צריכין מתחילה להפסיק, ולפתוח ספר תורה של ראש חודש, אף על פי שהסדר כן, כיון שנזדמן לו לקרות בשל חנוכה תחילה, ואין מעבירין על המצות, כדאמרינן ביומא בפרק אמר להם הממונה (יומא ל''ג ע''ב) עבורי דרעא אטוטפתא אסור. ויש סיוע לדעתנו, שצונו לגלול ולהפסיק, דקתני התם כל המצות מעכבות, בעי רבי ירמיה אפילו הקדים תפילה של ראש לתפילה של יד, אמר לו אף אנא סבר כן, ומדקתני מעכבות, משמע שאם הניחם כן לא יצא, וצריך להניחן כסדר מצותן. עד כאן דברי הרב רבי גרשון. [אבודרהם הלכות ברכות].
------
שמע מינה מדריש לקיש עבורי דרעא אטוטפתא אסור. יש להשים בתיק תפלין, של ראש תחילה כדי שיהו של יד למעלה למען לא יעבור על המצות ויניחה תחילה ואחרי כן של ראש. [האגודה].
------
עבורי דדרעא אטוטפאתא אסיר. פ' כשיניח התפילין אל יניח של ראש קודם של יד כי של יד פוגע תחלה ואין מעבירין על המצות. דהכא תלתה. פ' בבקר בבקר בהטיבו את הנרות והבקר השלישי דמשני גזרי עצים. דהכא תלתה והכא תרי. פ' והקטיר עליו אהרן קטרת סמים בבקר וחד דמשני גזרי עצים. במאי מפסיק לחי. פ' אם יעשה דם התמיד קודם להטבת הנרות מה עבודה יעשה בין הנרות בין הב' נרות עד שיפסיק ביניהם. להרגיש כל העזרה כולה שפיר. פ' שאינו צריך להפסיק ביניהם בעבודה אלא מטיב הה' נרות ויצא יחזור ויטיב הב'. חלקהו לשני בקרים. פי' בבקר בבקר בהיטיבו את הנרות שתחלוק ביניהם בעבודה. מכלל דאיתה לחברתה. פ' אלמא מערכה שניה קודמת לשני גיזרי עצים נשאר בבקר בבקר מפנה. [פירוש קדמון].
------
בבקר דשני גזירי עצים דלא צריכי. וא''ת אי לאו בבקר בבקר הוה אמינא דנעבדיה בלילה. וי''ל דאם כן לכתוב ביום, בבקר למה לי ש''מ לדרשא. וא''ת מאי קאמר דלא צריכי, והא צריכי כדאמרינן לעיל לומר דגזירי שני עצים קודם לדישון מזבח הפנימי. וי''ל דלפי המסקנא דקאמר אפילו הכי מכשיר עדיף ניחא שפיר דלא צריכי בבקר בבקר. חד שדייה לדם התמיד. ואע''ג דבדם התמיד ליכא כי אם שנים, חדא דכתיב ואת הכבש אחד תעשה בבקר וחד דשדיית עילוויה, ובהטבת שתי נרות איכא נמי שנים, אפילו הכי מכפר עדיף. וא''ת גבי נרות איכא שלשה בבקר, שנים דכתיבי בגופיה וחד דשני גיזרי עצים דשדיית עילויה. וי''ל דאמרינן לקמן דצריך לאפסוקניהו, דדרשינן חלקהו לשני בקרים. ואם כן אמרינן דהאי בבקר דשדינן לעיל אנרות, אחמש נרות שדינהו דהן הרוב ולא אשני נרות, ואם כן ליכא כי אם ב' בבקר. אע''ג דהכא תרי והכא תרי מכפר עדיף. הא לאו הכי לא אמרינן מכפר עדיף. וקשה הא לעיל גבי שני גזירי עצים דקודמים לדישון המזבח הפנימי משום דמכשיר עדיף, אע''ג דלא כתיב ביה שום בבקר, דהא אמרינן בסמוך דלא צריכי. וי''ל דעדיף טפי כי לא כתיב ביה שום בבקר מדכתיב ביה חד. דמדכתיב ביה חד משמע דלא סמיך כלל אסברא מכפר עדיף, דאי חשיבא לא הוה ליה למיכתב שום בבקר, ומדכתיב ביה חד בבקר גלי דסברא דמכפר עדיף לא חשיבא. ומשום הכי בעינן תרי [בבקר] גבי דם התמיד למימר דמקדים להטבת ב' נרות משום דמכפר עדיף. אבל לעיל גבי גזירי עצים דלא כתיב ביה שום בבקר כדאמרי' לעיל דלא צריכי, משום הכי אמרינן מכשיר עדיף בלא שום דרש, משום דאין זה הדבר יכול להיות מתוקן אא''כ נעשה המכשיר ראשון. אבל הכא מכפר לא שייך כלל להקדים לשאר עבודות. ולהכי אי לא כתיב תרי בבקר לא אמרינן מכפר עדיף. [תוספות רבינו פרץ].
------
אם כן במאי אפסקינהו. פירש רש''י דאין לומר דאפסוקינהו בקטורת, דהא אית ליה כו' עד הוה ליה מעביר על המצות. וא''ת א''כ למה לי טעמא דאמר חד שדייה אדם התמיד דליקדמיה להטבת שתי נרות, תיפוק לי דאם לא כן לא היה להם במה להפסיקם. וי''ל דהוה אמינא דניפסוקינהו בדישון מזבח הפנימי ודם התמיד אחר הטבת כל שבעה נרות, דהכא שני בבקר בנרות, והכא חד בתמיד כיון דלא שדינן אדם התמיד חד בבקר דשני גזירי עצים, ולא אמרינן מכפר עדיף בחד. וכי תימא היכי פסקינהו בדישון מזבח הפנימי, הא איכא משום דאין מעבירין על המצוות. וי''ל דהוה אמינא הא דאין מעבירין היינו דוקא היכא דאפשר ויש לנו במה להפסיק, אבל היכא דלא אפשר אין לחוש משום אין מעבירין. אבל הכא דכתיב בבקר ושדינהו אהטבת שתי נרות וחד אדם התמיד, אם כן צריך להקדים דם התמיד להטבת שתי נרות, ואע''ג דהכא תרי והכא תרי מכפר עדיף, וכיון דדם התמיד מפסיק בינתים ליכא למימר הטבת שתי נרות קודם לדישון מזבח הפנימי דאין מעבירין על המצות, ואם כן במאי מפסיק להו. וכי תימא לא איכפת לן אי ליכא הפסקה, זה אינו דהניחא וכו' עד חלקהו לשתי בקרים וכו'. הקשה הרב רבינו יוסף, היכי דרשינן מהכא חלקהו לשני בקרים, הא איצטריך לאורויי סדר העבודה איזו יקדים לחברתה, כדאמר בסמוך גבי הטבת חמש נרות קודם לדם התמיד, דקאמר שדי וכו' דהכא תלתא והכא תרי. וי''ל דאי לא איצטריך אלא להקדים בלבד הוה ליה למיכתב בבקר בבקר יטיב בלשון ציווי, ומדכתב בבקר בבקר בהטיבו שמעינן מינה דלידרוש נמי חלקהו. ואין להקשות ואימא להכי הוא דאתא דחלקהו לב' בקרים ואם כן ליכא אלא חד בבקר גבי חמש נרות וחד גבי שתי נרות. הא לא קשיא דאין מקרא יוצא מידי פשוטו דמשמע דתרווייהו בבקר קיימי אכולהו. ומהאי טעמא נמי ניחא מה שהקשה הרב רבינו חיים כהן אמאי לא אמרינן הא דכתיב וביער עליה עצים בבקר בבקר חלקהו לב' בקרים, כדאמרינן גבי נרות. ולפי זה ניחא מדכתיב וביער עליה לשון ציווי שמעינן מינה למידרש סדר הקדמה כתביה. וא''ת בכולה סוגיא משמע דדרשינן בבקר בבקר בהטיבו את הנרות יקטירנה גבי נרות, ולקמן בסמוך דריש גבי קטורת דאמר קטורת קודם לאיברים, דמקדים דבר שנאמר בו בבקר בבקר ופי' דהיינו קטורת, אלמא גבי קטורת דרשינן ליה. וי''ל דאין הכי נמי דגבי קטורת נמי כתיב דהא כתיב יקטירנה, דקאי בין אנרות בין אקטורת. דאי לא קאי אלא דווקא אנרות הוה ליה למיכתב בהטיבו את הנרות בבקר בבקר יקטירנה. ומדכתב בבקר בבקר בתחלת הפסוק [אמרי'] דאתרוייהו קאי בבקר, בין אנרות ובין אקטורת. [תוספות רבינו פרץ].
------
ומ''ש דעביד הטבת חמש נרות ברישא כו'. קשיא לי מ''ש דמטיב חמש נרות הפנימיות ברישא והדר שני נרות המזרחיות כדתנן בתמיד ייטיב חמש נרות חיצונות ברישא והדר שני נרות מערביות דהא בחיצונות פגע ברישא ואין מעבירין על המצות ויש לומר משום דפנימיות חשיבי טפי מתחיל בהו ברישא. עיין מה שכתבתי בפירקין דלקמן. [תוס' רי''ד].
------
אמר רבי שמעון בן לקיש אין מעבירין על המצות. אמר רבה שמע מינה מדריש לקיש עבורי דרעא אטוטפתא אסיר. [בה''ג הלכ' תפילין].
------
@ ל''ד ע''א
ועולה, היינו תמיד דמשמע עולה והדר מנחה דידה שהיא עשירית האיפה סלת, שלא תהא מנחת חביתים מפסקת בין מנחה לעולה דידה. שום מנחה, כלומ' שום מנחה אמ' רחמ' דליסמיך לעולה קודם דבר אחר. זבח ונסכים, דמשמ' נסכים בהדי זבח דתמיד, דבהדי זבח דמוס(י)ף לא מצית למימ' דהא כת' דבר יום ביומו ומוסף לא הוי בכל יום. תנאי היא, בפרק תמיד נשחט [נ''ח ע''א] בין ר' ישמע' בין ר' עקי'. לאו מי אמרת, בבקר בבקר דכת' גבי קטרת. להקדים, לתמיד. הכא נמי ביום ביום, דכת' גבי לחם הפנים ביום השבת ביום השבת יערכנו. לאחר, דאחר עבודת היום ליעביד סידור לחם הפנים וסידור בזיכין, דביום משמ' כל היום כשר לכך, וסילוק הישנים אי איפשר בלא סידור החדשים מש' דכת' לפני תמיד. גמר חוקה חוקה מחביתים, כת' בחביתי כהן גדול בסדר צו את אהרן זה קרבן אהרן ובניו וגו' והכהן המשיח תחתיו מבניו יעשה א[ו]תה חק עולם לה' וגו', וכת' בבזיכין בסדר אמור אל הכהנים ביום השבת ביום השבת יערכנו וגו' והיתה לאהרן ולבניו (ואכולהו) [יאכלוהו] במקום קדוש כי קדש קדשים הוא לי מאשי ה' חוק עולם, מה חביתין קודם למוספין אף בזיכין. אי מהתם, מחביתים. ליגמרה כולה מילתא, דליהוו בזיכין קודמין לנסכין כחביתין. להכי אהני ביום ביום לאחר, מכל עבודת היום. בין דם לאיברין, בין זריקת דם להקטר איברים. בין דם לנירות מיבעי ליה, דהא רבנ' דפליגי עליה דאבא שאול במתני' כל ז' ימים הוא זורק את הדם ומקטיר את הקטרת ומטיב את הנירות, אלמא דבין דם לנירות עביד ליה, ואי' דגרס בין נירות לנירות מיבעי ליה, כלומ' בין הטבה להטבה דהא רבנ' דפליגי עליה דאבא שאול בפרקא קמא אמרי ייטיב הנירות ואחר כך יקטיר, אלא ייטיב הה' ואחר כך יקטיר כדקתני ואחר כך ייטיב הב' שנשארו. בין נירות לאיברים מיבעי ליה, דמיטיב ואחר כך יקטיר, כדקתני לעיל הטבת ב' נירות קודם לקטרת וקטרת קודם לאיברים. לעול' רבנ' היא, והכי נמי מצי למימ' אבא שאול היא, אלא כרבים ניחא ליה לאוקמה. ובסידורין לא קמיירי, דלא נקיט סידורא דכולהו עבודות אלא אורויי בעלמ' הוא דקמורי, דקטרת היתה קריבה באמצע העבודות, ולהכי לא נקט אלא בין דם דהוה תחילת מעשה התמיד לאיברים שהיה סוף. מה''מ, (הקטורת) [דקטורת] של בין הערבים קודם לנסכין, או הואיל וממנחת בקר ילפת לה אימא מה מנחת בקר קטרת קודמת אפי' לאיברין וכל שכן לנסכין שהיה אחר החביתין. כמנחת הבקר כת', והכי קאמ' מה מנחת הבוקר קודמת לנסכין וקטורת נמי קודמת כמותה לנסכים, אף של בין הערבים לא בענן שיהא קודם אלא כשם שהמנחה קודמת שלא תהא אחר נסכים של ערבית, דהאי קרא לא כת' אלא מבין הערבים ואילך, והשתא ילפי מיניה תמיד של שחר דבעי נמי רביעית ההין יין משל שחרית דבתמיד של שחר כת' האי קרא. [פירוש רבינו אליקים].
------
אע''פ שהמשנה סתמה הסדר למדנו מתוך המקראות וההלכות שבמסכת יומא שאלו העומדין על מעלות האולם לא היו נושאין את כפיהם עד שהעלה מי שזכה באיברים את האיברים מן הכבש למזבח ואחר העלאת האיברים היו נושאין את כפיהם שנאמר (ויקרא ט' כ''ב) וירד מעשות החטאת והעולה וגו' וישא אהרן את ידיו אל העם ויברכם. ות''ר בפרק תמיד נשחט (פסחים נ''ט א') אין לך דבר שקודם לאיברי תמיד של שחר אלא קטרת בלבד שנאמר בבקר בבקר ואין לך דבר שמתעכב אחר איברי תמיד של בין הערבים אלא קטרת ונרות ופסח ומחוסר כפרה בערבי פסחים שטובל ואוכל פסחו לערב. ואחר ברכת כהנים מעלין הסלת לנסכים שנאמר עולה ומנחה ואחר הסלת מקטיר החביתין שגם הם מנחה ואחר החביתין מעלין את היין לניסוך שזהו גמר זבח התמיד שנאמר זבח ונסכים (ע''פ רמב''ם תמידין ומוספין פ''ו ה''ה ויומא ל''ד א'). [סמ''ג עשין סימנים קצ''א, קצ''ב].
------
עולה ומנחה. פירוש להורות שתהא המנחה אחר העולה מיד ולא יפסיקו בינתים. וא''ת כיון דכתיב עולה ומנחה, למה לי תו דרשא דהעולה, עולה ראשונה להקדים איברים למנחה. כיון דכתיב עולה והדר מנחה. וי''ל שלא תקדום חביתין למנחה ומנחה לאיברים. אי רבנן בין דם לנרות מיבעי ליה. פירוש דהא ס''ל דדם התמיד קודם להטבת חמש נרות ואחר כך קטורת ואחר כך הטבת ב' נרות. ויש ספרים דגרסי בין נרות לנרות. ולגרסת ספרים שלנו יש לפרש דקאי על המשנה דאמרה בין דם לאיברים דהיינו בין עבודה זו לעבודה אחרת האחרת חלוקה מזו. לכך נקט בין דם לנרות, דהיינו בין שתי עבודות חלוקות. אבל בין נרות לנרות אינן עבודות חלוקות דשם נרות כולן אחת הן. לעולם כרבנן. והוא הדין דהוה מצי לאוקומי כאבא שאול, אלא דניחא ליה לאוקומי כרבנן. וא''ת לרבנן בבקר בבקר דשני גזירי עצים למאי אתי, כיון דתמיד קודם לכל הנרות, וי''ל דמוקמינן כדפריש רב פפא לעיל אליבא דאביי שדייה לדישון מזבח דתקדום לדם התמיד דהכא תלתא והכא תרי וחד שדייה אדם התמיד דתיקדום לכל הנרות. ואע''ג דהכא תרי והכא תרי, מכפר עדיף... מערכה לרבנן כך הוא, שני גזירי עצים קודם לדישון מזבח הפנימי, ודישון קודם לדם תמיד, ודם התמיד קודם להטבת חמש נרות, והטבת חמש נרות קודם לקטורת, וקטורת קודם לשתי נרות, ושתי נרות קודם לאיברים. [תוספות רבינו פרץ].
------
מוספין קודמין לבזיכין והתניא בזיכין למוספין תנאי היא. פי' ומאי דתנן בפירקין דלעיל ובשבת באחד עשר עצמו בתשעה ושנים בידם שני בזיכי לבונה של לחם הפנים דאלמא עם תמיד של שחר מקטיר להו ס''ל כמ''ד בזיכין קודמין למוספין. [תוס' רי''ד].
------
מוספין לבזיכין. פ' אם יהיה יום השבת תמצא המוספין והבזיכין של לחם הפנים. הכא נמי ביום ביום לאחר. פ' נאמר בבזיכין ביום השבת ביום השבת. גמר חוקה חוקה מחבתים. פ' נאמר בחבתים חוק דכת' והכהן המשיח תחתיו מבניו יעשה אותה חק עולם לייי' כל' הקט'. ונאמ' בבזכין של לחם הפנים חוק דכת' בסדר אמור אל הכהנים והיתה לאהרן ולבניו עד מאשי ייי' חק עולם. נאמר בחבתים חק ונאמ' בבזכים חק מה החבתין קודמין למוספין אף הבזכים תקדום המוספין. [פירוש קדמון].
------
בשבת שיש שם תמידין ומוספין ושני בזיכי לבונה כיצד הם עושין מפיסין בשחר אנשי בית אב של משמר היוצא ומקריבין תמיד של שחרית ושני כבשי עולה של מוספין וכל שזכה בעבודה מעבודת תמיד של שחר הוא זוכה בשני כבשי מוסף (רמב''ם תמידין ומוספין פ''ד ה''ט). ומקטירין שני בזיכי לבונה אחר המוספין קודם ניסוך היין של מוספין (ע''פ רמב''ם שם פ''ו הי''א וכס''מ) לר' ישמעאל בפרק תמיד נשחט (פסחים נ''ח א') ואמר אביי (יומא ל''ד א') דמסתברא כמותו. והמשמר האחר שיכנס בשבת מפיסין פייסות אחרות לתמיד של בין הערבים, ואלו ואלו חולקין בלחם הפנים ואוכלין אותו אחר הקטרת הבזיכין (עי' רמב''ם שם פ''ד הל' ט'—י') כדאיתא במנחות (צ''ט ב') ובסוכה (נ''ו ב'). בכל שבתות השנה נוטל משמר היוצא שש חלות ומשמר הנכנס שש חלות אליבא דרבנן ובזמן שיהיה י''ט אחר השבת משלש רגלים וכן בשבת שבתוך החג חולקין כל המשמרות בשוה בלחם הפנים כמו ששנינו בפרק החליל (נ''ו א'). [סמ''ג עשין סימנים קצ''א, קצ''ב].
------
מתני'. קטרת של שחר היתה קריבה בין הדם לאיברים, ושלבין הערבים היתה קריבה בין האיברים לנסכים. אם היה כהן גדול זקן או אסתנס מחמין לו חמין ומטילין לתוך הצונין בשביל שתפוג צינתו. מנהני מילי, אמ' ר' יוחנ' דאמ' קרא [במדבר כ''ח] כמנחת הבקר וכנסכו, מה מנחת הבקר קטרת קודמת לנסכים אף כאן קטרת קודמת לנסכים, אי מה להלן קטרת קודמת לאיברים אף כאן קטרת קודמת לאיברים, מי כת' כאיברי בקר, כמנחת בקר כת' ולא כאיברי בקר. [פסקי הרי''ד].
------
מני אי רבנן בין דם לנרות מיבעיא לי'. פי' אע''ג דלרבנן בין ה' נרות לב' נרות היתה קריבה האי דנקט בין דם משום דבין הערבים מחלק בגוף התמיד בין איברים לנסכים נקט נמי ברישא בתמיד [של שחר] בין דם אבל מיהו יאמר בין דם לנרות ומתרץ לעולם רבנן היא כדמוכח רישא דקתני מקטיר את הקטורת ומטיב את הנרות ואוקימנה כרבנן ובסדר עבודות לא קמיירי אלא הכל מחלק בגוף התמיד. [תוס' רי''ד].
------
בין דם לנרות מבעי ליה. פ' כדתנן בפ' ראשון כל שבעת הימים הוא זורק את הדם ומקטיר את הקטורת ומטיב את הנרות. ובסידורן לא קא מיירי. פי' הא דתנן בפ' ראשון כל שבעת הימים וכול' לאו סידורא הוא ולא בא אלא להודיע שכל ז' הימים כהן גדול הוא העובד אבל בכאן בענין סדורא קא מיירי. [פירוש קדמון].
------
רבי' שמואל. כמנחת הבקר. תהא מנחת הערב. אבל אברי הערב לא יהו כאברי הבוקר. והכי מפקינן בסיפיה. והכי משמע קרא. ואת (הכשב) [הכבש] השני תעשה ותקטיר אברים בין הערבים. והדר אמ' כמנחת הבוקר וכנסכו תעשה להם למנחת הערב להיות מאוחרת מהם קטרת ואברים כמנחת הבוקר. ומדשיירנהו לאברים דהוה מיירי בהו בריש קרא דכת' (תקטיר) תעשה בין הערבים (היכי) [הכי] משמע דווקא המנחה של ערב תהא מאוחרת (בשל) [כשל] בוקר אבל אברי הערב לא יהו מאוחרין כאברי הבוקר דשל בוקר אחר קטורת ושל ערב יקדמו לקטרתן. אלמא קטורת של 
בין הערבים אחר האברים. [ספר הישר לר''ת — חידושים 
סימן תשע''ג].
------
@ ל''ד ע''ב
בשלמא רבנן האי בתמיד של בין הערבים כתיב אלא לר''מ מ''ט. קשיא לי למה משנים רבנן הפסוק ממשמעותו דמוכח בפירוש דמיירי בתמיד של שחר ואע''ג דבתר תמיד של בין הערבים כתיב דהא כתיב בתרי' ואת הכבש השני תעשה בין הערבים כמנחת הבוקר וכנסכו אלמא קרא קמא בתמיד של שחר כתיב. [תוס' רי''ד].
------
אלא ר', דאמ' לבשל שחרית כת'. מאי טע', דהיכי משמע ליה דבתמיד של שחר כת'. אמ' קרא לכבש האחד, ונסכו רביעית ההין לכבש האחד. זה תמיד של שחר, דכת' ביה את הכבש [ה]אחד תעשה בבקר. ורבנ', האי אחד לאו להכי הוא דאתא. אלא מאי אחד המיוחד שבעדרו, מוטב שבעדרו, וצריכי דאי כת' בחובה הוה אמינא מש' דלכפרה אבל נדבה דלא מיחייב אימא כל דהא ליתי, ואי כת' בנדבה הוה אמינא דבעי מבחר מש' דמלבו התנדב אותו אבל חובה דבעל כורחו לא. את הכבש אחד היינו חובה ומבחר נדריכם היינו נדבה. איסטנס, מעונג, שאינו יכול לסבול רוב צינה ולטבול בצינה, מחמין לו חמין מערב יום הכיפור'. עששיות, חתיכות גדולות של ברזל, והיינו מחמין לו חמין דתנן. ומטילין, אותן לתוך המים הצונן בבית הטבילה ביום הכיפ'. והלא מצרף, כשמכניס הברזל לתוך המים מתחזק הברזל והויא לה מלאכה. שלא הגיע לצירוף, שאין מחמין אותו כל כך כדי שיעור צירוף, ט''ן שלא שהא במים כדי שיעור צירוף. שאין מתכוין, לצירוף אלא להפיג צינתן של מים. ומי אמ' אביי הכי, דדבר שאין מתכוין מותר. בשר עורלתו, דכת' וביום השמיני ימול בשר עורלתו. אפי' במקום בהרת יקוץ, שאם יש לו בהרת במקום שיש לו למול יקוץ אע''פ שנ' השמר בנגע [ה]צרעת וגו'. קרא למה לי, הא אינו מתכוין אלא לימול. לר' יהו', אצטריך קרא, ומדקא מתרץ אביי הכי ש''מ דסבירא ליה כר' יהו'. הני מילי, דסבירא לי דדבר שאין מתכוין אסור בכל התורה, באיסורין דאורייתא כגון הכא דכת' השמר בנגע הצרעת אין שבות במקדש, אבל כי מכוון לצירוף אסור אע''ג דליכא אלא שבות מש' דלאו צירוף מקדש הוא. (משנה) הביאו לבית הפרוה, לאחר עשיית התמיד ששם היה טובל. ובקודש, בתוך עזרה היתה בית הפרוה. הביאו לו בגדי לבן, לעשות עבודת היום בפנים. בשחר, בעבודת היום שהיה עושה בבגדי לבן. פילוסין, שם בגדים מעולין. של שנים עשר מנים, י''ב מנה היה שווה. הנדיון, בגד לבן מעולה של אותו מקום. אילו, ל' מנה נוטל מן הקודש. [פירוש רבינו אליקים].
------
אם היה כהן גדול זקן או אסטנס מחממין לו חמין. מערב יום הכיפורים וטומנין אותם. וביום הכיפורים מטילין אותן לתוך הצונן כדי שתפוג צינתן. תנא, ר' יהוד' או' עששיות היו מחמין מערב יום הכיפורים ומטילין לתוך הצונין בשביל שתפוג צינתן. ואע''ג דמצרף, אין שבות במקדש. פי' אם היה כלי שהיה צריך צירוף, אע''פ שלא נתכוון לצורפו היה חייב, דהוי פסיק רישיה ולא ימות, דמלאכה שאינה צריכה לגופה חייב עליה, אלא שהעששיות אין בהן תורת צירוף, שהרי עתיד להכניסן באש ולעשות מהן כלים, וצירופו אינו אלא מדרבנן, וכיון שאינו אלא מדרבנן אין שבות במקדש, ואם היה חוץ מבית המקדש היה אסור מדרבנן אע''פ שאינו מתכוין לצרף, משום דהוי פסיק רישיה ולא ימות, אבל במקדש אינו נוהג איסור שבות. [פסקי הרי''ד].
------
תניא ר' יהודה אומר עששיות של ברזל היו מחמין מערב יוה''כ — פירוש חתיכה גדולה של ברזל או של זהב כדכתיב ''ברזל עשות'' (יחזקאל כ''ז, י''ט) ומתרגמינן ערקין דפרזלא. [הערוך ערך עשת]. בשחר היה לבוש פילוסין של י''ב מנה — פירוש פילוסין והנדויין שניהם מלבוש בלשון יון. [הערוך ערך פלסגה]. ובין הערבים הנדוין של ת''ת זוז — פירוש לשון מלבוש בל''י. [הערוך ערך הנדוי].
------
מחמין לו חמין, מערב יום הכיפורים ומטילין לתוך צונן, ביום הכיפורים לתוך חקק בנין בית הטבילה. [כדי שתפג צינתן]. שיצטננו המים. וריחו לא נמר [ירמיה מ''ח] מתרגמינן וריחיה לא פג. עששיות. חתיכות עבות של ברזל היו נותנין בגחלים בערב יום הכיפורים ומתלבנות, ולמחר ביום הכיפורים מטילין אותן במי טבילתו. מצרף. מחזק הברזל ומקשהו כשנותנו במים אחר שליבנו. שלא הגיע לצירוף. כלומר אינו חם כל כך שיוכל לצרף הברזל בכיבויו במים, אלא להסיר קרירות המים. ולשון רבינו שלמה, כבר היה מצונן במקצת שאע''פ שהיו נותנין בלילה בתוך גחלים לוחשות אינו מלובן כל כך שיהא חיזוק על ידו בתוך המים. ודעת הר''ם שהיו מחמין אותן מערב יום הכיפורים, ואחר שנתלבנו עומדות בעצמם, ולמחר מטילין אותם במים להפיג צינתן, שכתב ביום הכיפורים פרק ב' [ה''ד] היה כהן גדול זקן או חולה מלבנין עששיות של ברזל באש מבערב ולמחר מטילין אותן במים כדי להפיג צינתן שאין שבות במקדש או מערבין מים חמין וכו'. שהגיעו לצירוף. שהם לבנות ואשם [נראה] כשמטילין אותן שחרית יום הכיפורים במים. דבר שאינו מתכוין מותר. שאינו מתכוין לצרף הברזל ולחזקו אלא להפיג צינת המים. [רבינו אברהם מן ההר].
------
המכבה כל שהו חייב, אחד המכבה את הנר ואחד המכבה את הגחלת של עץ. אבל המכבה גחלת של מתכת פטור, ואם נתכוין לצרף חייב שכן לוטשי ברזל עושים כן מחמין את הברזל עד שיעשה גחלת ומכבין אותו במים כדי לחסמו. וזה הוא לצרף, שהעושה אותו חייב, והיא תולדת מכבה. לשון רבינו משה. כתב הראב''ד שהמצרף במים אינו מכבה, אבל מכה הוא בפטיש שגומר את חסומו. מכל מקום חיוב אין בו, שצירוף אינו אסור אלא מדברי סופרים. ובזה הסכימו רבים מגדולי הפוסקים והמפרשים שאין צירוף אלא מדברי סופרים. לפיכך מותר לכבות גחלת של מתכת כדי שלא יזוקו בה רבים, וכן מותר לתת לתוך מיחם שפינה ממנו שיעור כדי לצרפו. ואע''פ שהוא פסיק רישיה לא חששו בדבר זה, מפני שצירוף אינו אסור אלא מדברי סופרים. ויראה לי לפי פסק הר''ם וענין ההלכות, כי בצירוף זה יש שלשה דינים חלוקים. [א'] המתכוין לצרף כדרך שהאומנים עושים חייב מן התורה. [ב'] והמכבה גחלת ואין מתכוין לצרף, הואיל והצירוף צריך לו, אסור מדברי סופרים [ג']. אבל כשאין הכיבוי צריך לו, כגון מיחם שפינהו וגחלת של מתכת ברשות הרבים שאין הכיבוי צריך לו אלא להסיר הנזק, מותר לכתחלה. [הבתים — שערי המלאכות האסורות ביום השבת שער שמונה עשר].
------
אביי אומר אפי' תימא הגיע לצירוף דבר שאין מתכוין מותר. כמה זו השיטה קשה בעיני חדא דהא לר' יהודא קאמר והא ר' יהודא ס''ל דבר שאינו מתכוין אסור ותו דהו''ל פסיק רישי' ולא ימות בין גבי צירוף בין גבי ערלה ואפי' ר''ש מודה בפסיק רישי' ולא ימות ותו אמאי מקשינן ומי אמר אביי הכי מבשר ערלתו ולא מייתי לי' פלוגתא דר' יהודא ור' שמעון דפליגי בגורר אדם מטה וספסל ובלבד שלא יתכוין לעשות חריץ דברי ר''ש ור' יהודא אוסר. ונ''ל לפרש שיטה זו כך אביי אמר אפילו הגיע לצירוף דבר שאינו מתכוון מותר פי' האי מותר לא לגמרי קאמר דאפילו איסור דרבנן ליכא דהא ר' יהודא ס''ל דבר שאינו מתכוון אסור אלא מותר מדאורייתא קאמר דכיון דאינו מתכוין לצרף אע''ג דהו''ל פסיק רישי' ולא ימות אין בו איסור תורה אלא איסור רבנן ומשום חולשא דכ''ג לא גזור בי' רבנן ומאי דאמרי' מודה ר''ש בפסיק רישי' ולא ימות אין בו אלא איסור דרבנן דבדבר שאינו מתכוין שרי לכתחלה ובפסיק רישי' ולא ימות איכא איסור דרבנן והשתא אתי תירוצא דאביי אליבא דר' יהודא דבדבר שאינו מתכוין ליכא איסורא דאורייתא כי אם איסורא דרבנן ומש''ה מקשי לי' מבשר ערלתו דאוקמה אביי דהאי ברייתא ר' יהודא היא דאמר דבר שאינו מתכוין אסור מה''ת ומש''ה איצטריך בשר להתירו דאילו לר''ש דאמר מלאכה שאצ''ל פטור עלי' אע''ג דהוי פסיק רישי' ולא ימות לית בי' איסור תורה ולא איצטריך בשר למשרי' אלא מתניתא ר' יהודא היא דס''ל מלאכה שא''צ חייב עלי' ואע''פ שאינו מתכוין לטהר עצמו מן הבהרת כיון דהו' פסיק רישי' ולא ימות מחייב ולהכי איצטריך בשר ולא אקשי' לי' מגורר אדם מטה וספסל דאמר ר' יהודא דבר שאינו מתכוין אסור דההיא איסורא ליתי' דאורייתא אלא מדרבנן ומתרץ הנ''מ בכל התורה כולה (אנה) הי' מחייב ר' יהודא מן התורה בדבר שאינו מתכוין במקום דאיכא איסור תורה כגון בקציצת הבהרת שאע''פ שאין כוונתו לטהר עצמו מ''מ הבהרת קצוצה וטומאה פורחת מעליו וכגון המוציא המת לקוברו או המכבה את הנר לחוס על השמן ועל הפתילה שהן מלאכה שאצ''ל ואינו מתכוין לה ואפ''ה כיון שהמלאכה נעשית מאלי' חייב אבל הכא צירוף דרבנן הוא שבודאי אם הי' כלי שהי' צריך צירוף אע''פ שלא נתכוין לצרפו כיון דהוי פסיק רישי' ולא ימות הוה מחייב דמלאכה שאצ''ל חייב עליה אלא שהעששיות אין בהן תורת צירוף שהרי עתיד להכניסן באש ולעשות בהן כלים וצירופן אינו אלא מדרבנן וכיון דאין צירופן אלא מדרבנן אין שבות במקדש שאם הי' חוץ למקדש הוה אסור מדרבנן אע''פ שאינו מתכוין משום דהוי פסיק רישי' ולא ימות אבל במקדש אין שבות במקדש. עיין זו השיטה בפ' ר''א בהלכתא קמייתא. [תוס' רי''ד].
------
דבר שאינו מתכוין מותר. וא''ת והלא פסיק רישיה הוא, שכשמשליכו אי אפשר שלא יצרף. וי''ל דמלאכה שאינה צריכה לגופה הוא, ובהא מודה ר''ש. ועוד י''ל דאביי לא שמעה עדיין, כדאשכחן בעלמא דפריך לאביי והא מודה ר''ש בפסיק רישיה ולא ימות, לבתר דשמעה מרבא ס''ל. תוד''ה הנדווין של ח' וכו' שמונה מנה. ונ''ב פירוש דשניהם לשון שוה. דלשון נופל על הלשון. גיליון ע''כ. [תוספות רבינו פרץ].
------
ומי אמר אביי הכי. כלומר דסבירא ליה כר' שמעון דאמר דבר שאין מתכוין מותר. בשר. מצי למיכתב ימול ערלתו בשר מיותר הוא, ואתי לרבויי בשר המנוגע שאמור בנגעים אדם כי יהיה בעור בשרו נגע צרעת, שלא יקוץ, הכא במקום מילה יקוץ. ואמר אביי וכו'. אלמא סבירא ליה לאביי דקרא מסייע ליה לר' יהודה, מדאיצטריך קרא למישרייה באיסורא, כגון קוצץ בהרתו דכתיב השמר לך בנגע צרעת ואמר מר בקוצץ בהרתו הכתוב מדבר. ומשני הני מילי בדאורייתא אבל הכא צירוף דרבנן הוא. כלומר כי סבירא ליה לאביי כרבי יהודה דאמר דבר שאין מתכוין אסור הני מילי במה שהוא איסור תורה, אבל צירוף שמצרף הברזל ומחזקו כשנותנו במים אינו אסור אלא מדרבנן. ובדרבנן סבירא ליה לר' יהודה דדבר שאין מתכוין מותר. כתב רבינו שלמה ואין שבות במקדש לא גרסינן, דהא תלה טעמא בדבר שאין מתכוין. ואיכא מאן דאמר דהך שיטה דמתרץ אביי דצירוף דרבנן. ולא היא, דהך תירוצא דתריץ תלמודא הכא [לאביי]... (הוא), דצירוף דרבנן הוא, הוא לאוקומי לאוקימתא קמא דאוקים דקרא איצטריך לר' יהודה, דלית ליה לאביי דמודה ר' שמעון בפסיק רישיה. אבל בתר דשמעיה לרבא דאמר מודה ר' שמעון בפסיק רישיה ולא ימות וקרא נמי איצטריך לר' שמעון, לא צריכינן להאי סברא. אלא סבירא ליה דצירוף אסור לר' יהודה דאמר דבר שאין מתכוין אסור ומותר לר' שמעון דאמר דבר שאין מתכוין מותר. ופלוגתייהו דר' יהודה ור' שמעון בדבר שאין מתכוין, [וכדאמרינן בפרק כירה [שבת מ''ו ע''ב]] גורר אדם מטה [כסא] וספסל ובלבד שלא יתכוין לעשות חריץ. ובהא פליגי ר' יהודה ור' שמעון. תדע דהך סברא שאמר אביי לא נצרכה אלא לר' יהודה דאמר דבר שאין מתכוין אסור לא קמה ההיא סברא. דגרסינן בפרק רבי אליעזר דמילה [שבת קל''ג ע''א] בתר הכי, רבא אמר אפילו תימא לר' שמעון מודה ר' שמעון בפסיק רישיה ולא ימות ואביי לית ליה הך סברא והא אביי ורבא דאמרי תרוייהו מודה רבי שמעון בפסיק רישיה ולא ימות בתר דשמעה מרבא סברה. אלמא לא קמה ההיא סברא קמא דאביי אלא קרא נמי לרבי שמעון איצטריך. ותדע לך דאביי סבירא ליה דצירוף לר' יהודה דאמר דבר שאין מתכוין אסור אסור ולר' שמעון דאמר דבר שאין מתכוין מותר מותר, דגרסינן פרק כירה המיחם שפינהו [שבת מ''ב ע''א] וכו' והלא מצרף ר' שמעון היא דאמר דבר שאין מתכוין מותר מתקיף לה אביי מידי מיחם שפינה ממנו מים קתני המיחם שפינהו קתני אלא אמר אביי הכי קאמר המיחם שפינהו וכו' לא יתן לתוכו מים כל עיקר מפני שהוא מצרף ור' יהודה היא דאמר דבר שאין מתכוין אסור. אלמא אביי גופיה קאמר דצירוף גופיה לר' יהודה דאמר דבר שאין מתכוין אסור אסור ולר' שמעון דאמר דבר שאין מתכוין מותר מותר. ופלוגתייהו דר' יהודה ור' שמעון בדבר שאין מתכוין הוא באיסור תורה, כדכתבינן. הילכך מסקנא דהכא דאמר צירוף דרבנן הוא אדחיא לה, דהא לא צריכינן למימר הכי לאביי אלא כי הוה ס''ד דקרא איצטריך לר' יהודה, והואיל וקרא מסייע ליה לר' יהודה הוה ס''ד דאביי ס''ל כר' יהודה. אבל במסקנא דאית ליה לאביי דמודה ר' שמעון בפסיק רישיה ולא ימות וקרא לר' שמעון נמי איצטריך לאביי (מקמי) [בתר] דשמע, אפשר דס''ל לא צריכינן לדחוקי דצירוף דרבנן, דצירוף דאורייתא הוא, ולר' שמעון מותר ולר' יהודה אסור כדאוקים אביי גופיה בפרק כירה. וכן דעת הר''ם שכתב בשבת פרק י''ב [ה''ב] והמכבה גחלת של מתכת פטור ואם נתכוין לצרף חייב.
והוי יודע דהך שיטה דהכא ודפרק כירה מעידה דנתינת מתכת במים הצירוף לאו פסיק רישיה הוא, דהא קא מסקינן התם דלתת מים במיחם שפינהו לר' יהודה אסור ולר' שמעון מותר, ור' שמעון מודה בפסיק רישיה. וטעמא דמילתא שלפעמים אינו מתחזק אלא מתקלקל במים, או שעומד יותר מדאי באש, או שלא עמד שם כראוי, או שאין הברזל הגיע לצירוף. [הילכך] סבירא ליה [דלא הוי פסיק רישיה], דבהא פליגי רב ביבי ואביי, רב ביבי דאוקמה בשלא הגיע לצירוף ס''ל דאי הגיע לצירוף הוי פס''ר, וחייב אפילו לר' שמעון ובמקדש נמי חייב. ואביי ס''ל דאפילו הגיע לצירוף לא 
הוי פסיק רישיה, דלפעמים אינו מתחזק אלא מתקלקל לכבות גחלת של מתכת שאינו מתכוין לצרף כדהכא שאינו אסור אלא מדרבנן, ואין שבות במקדש. והיינו מטעמא דאביי אמסקנא, שמריה הדר מהא דפסק כי הך שיטה דצירוף דרבנן הוא, ומתרץ דאע''ג דפסיק רישיה הוא בדבר שאיסורו כגון צירוף סבירא ליה לר' שמעון [דמותר]. ויש מי שפסק כי הך שיטה דצירוף דרבנן הוא ומתרץ דאע''ג [דהוי פסיק רישא ואסור אינו] אלא בדבר שאיסורו [מן התורה אבל בדבר שאיסור מדרבנן] כגון צירוף סבירא ליה לר' שמעון [שמותר לכתחלה כיון שאינו] מתכוין. ויש בזה כמה קושיות דבפרק לולב הגזול [סוכה ל''ג ע''ב] ובסוף פרק כירה [שבת מ''ו ע''ב] ובפרק כל כתבי [שבת ק''כ ע''ב] אמרינן מודה בפסיק רישיה ולא ימות, בדבר שאין בו איסור תורה, כמו שנבאר בגוזר הצור בפרק כירה. והעיקר מה שכתבנו. [רבינו אברהם מן ההר].
------
הביאוהו (לפני) [לבית] הפרוה לטבול טבילה שנייה שהיא טעונה מקום קדש, דכתי' [ויקרא ט''ז] ורחץ את בשרו במים במקום קדוש. פרסו סדין וכו', קדש ידיו ורגליו ופשט, קודם פשיט' עביד קידוש ידים ורגלים לכבוד בגדי זהב שרוצה לפשוט, וחד אחר לבישה לכבוד בגדים שלובש. ור' מאיר סביר' ליה דתרת' קידושי אלבישה עביד להו, לפי' אחר שפושט אותן, עושה קידוש ידים ורגלים, והשני אחר שלבש בגדי לבן. בשחר היה לובש וכו', ובין ר' מאיר ורבנן כולהו סביר' להו דבגדים של שחרית, יקרים ונכבדים משל ערבית, ויליף לה בגמ' מקראי. ושניהם מבגדי לבן קאמ', אחד לעבודת היום שהוא פרו של אהרן והכנסת כף ומחתה, ושל הערבים הוא להוצאת כף ומחתה. הכל ל' מנה. ובא להודיענו שאע''פ שמצוה היא שיהיו אותן בגדים של שחרית [יקרים] [מ]של ערבית אם לא עשה כן לא מעכב. אי נמי, יש לפרש שאע''פ שיפחות מי''ח דשחרית, ויוסיף לי''ב דערבית, לית לן בה, ולעולם שלא יהו שוין, אלא (שלישית) שלשים. ובגמ' קרי להוצאת כף ומחתה עבודת יחיד, לפי שאינה עבודת צורך ציבור, אלא שמוטלת עליו לפנות את המקום, לפי' קורא לה עבודת יחיד. אלו השלושים מנה נוטל מן המקדש, ואם רצה להוסיף משלו מוסיף. [רבינו יהונתן מלוניל].
------
מתני'. הביאוהו לבית הפרוה, ובקודש היתה. פירשו סדין שלבוץ בינו לבין העם. קידש ידיו ורגליו ופשט. ר' מאיר אומ' פשט וקידש ידיו ורגליו. ירד וטבל עלה ונסתפג. הביאו לו בגדי לבן ולבש וקידש ידיו ורגליו. פי' בין תנא קמא בין ר' מאיר תרויהו סבירא להו דתרי קידושי הוו, חד אפשיטה וחד אלבישה. והכא בהא קא מיפלגי, פשט ורחץ רחץ ולבש, ר' מאיר מקיש פשיטה ללבישה, מה לבישה כשהוא לובש מקדש אף פשיטה כשהוא לובש מקדש, ובתר הכי מסיק דר' מאיר סבר תרי קידושי אלבישה קדים להו, חד קודם טבילה וחד לאחר טבילה, ורבנן סברי חד אפשיטה וחד אלבישה. וסתם מתני' דלעיל [ל''א ע''ב] דתנן פרשו סדין שלבוץ בינו לבין העם ירד וטבל עלה ונסתפג הביאו לו בגדי זהב ולבש וקידש ידיו ורגליו, דאלמא חד קידוש הוה עביד אלבישה שלבגדי זהב, ואפשיטה לא היה מקדש, מפני שבגדי חול פשט ואין בגדי חול צריכין טבילה, אתיא כרבנן דאמרי תרי קידושי חד אפשיטה וחד אלבישה, דאי ס''ד כר' מאיר האמ' תרי קידושי אלבישה עביד להו חד קודם טבילה וחד לאחר טבילה. ומקשי', בשלמ' לר' מאיר איכא י' קידושין. שה' טבילות היה טובל, ועל כל טבילה ב' קידושין. אלא לרבנן בצרי להו. דהא בטבילה ראשונה ליכא אלא חד קידוש. ומהדר דמשלים להו. לאחר שהשלים להו כל העבודה והיה פושט בגדי זהב שעשה כהן תמיד שלבין הערבים ולבש בגדי עצמו ויצא היה מקדש בעת שהיה פושט בגדי זהב, אע''פ שאין שם טבילה, כדתנן לקמן [ע' ע''א] קידש ידיו ורגליו ופשט הביאו לו בגדי עצמו ולבש, ולר' מאיר לא בעי קידוש התם כיון דליכא טבילה, ולרבנן מקדש משום פשיטת בגדי זהב שהיו קודש. [פסקי הרי''ד].
------
הביאו לבית הפרוה, ובקודש היתה. פרשו סדין של בוץ בינו לבין העם. קידש ידיו ורגליו ופשט בגדי הזהב וירד וטבל ועלה ונסתפג. הביאו לו בגדי לבן ולבש וקידש ידיו ורגליו. [הבתים — שערי עבודת יום הכפורים שער שני].
------
הביאוהו לבית הפרוה לטבול, (ולקדש) [ושל קדש] היתה כמו שאמרנו למעלה שהיה טעון מקום קדוש, פרסו סדין של בוץ בינו ובין העם, קידש ידיו ורגליו ופשט, ירד וטבל עלה ונסתפג, הביאו לו בגדי לבן ולבש, וקידש ידיו ורגליו. ונקראין בגדי לבן, מפני שכולן של בד, והן ארבעה שנא' (ויקרא ט''ז) כתונת בד קודש ילבש ומכנסי בד וגו'. ומפני שעכשיו היה מתחיל בעבודת היום, היה לובש בגדי הבד. מה הנקרא עבודת היום, פר כהן גדול ושני שעירים וקטורת של לפני לפנים, מפני שכל זה מוזכר בסדר אחרי מות שבו נא' (ויקרא ט''ז) בזאת יבא אהרון אל הקודש. אבל אילו ואיל העם אע''פ שהן בסדר אחרי מות, בבגדי זהב היו נעשין שכך מפורש בכתוב שנא' (ויקרא ט''ז) ופשט את בגדי הבד [וכו'] ורחץ וגו' ולבש את בגדיו ויצא ועשה את עולתו ואת עולת העם, והן שני אילים אלו שהיה עולה. בגדי לבן של שחר היו חשובין יותר מאותן שהיה לובש בערב להוצאת כף המחתה. אותן של שחר ניקחין בשמונה עשר מנה ושל בין הערבים בשנים עשר. אלו ניטלין מן הצבור, ואם רצה להוסיף משלו מוסיף. ומנין שהיה מצותן ליקח בגדיו משל צבור, שכך שנו (ספרא ויקרא ט''ז) כתונת בד קודש ילבש שיהו משל הקדש. אין לי אלא אלו בלבד, מנין לרבות שאר בגדי כהונה ובגדי אחיו הכהנים שנא' (ויקרא ט''ז) בגדי קודש הם, בנין אב לכל הבגדים שיהו משל הקדש. [תלמיד הרשב''א].
------
מתני'. בשחר היה לבוש פילוסין שלשנים עשר מנה, ובין הערבים הנדוון שלשמונה מאות דברי ר' מאיר. וחכמ' אומ' בשחר היה לבוש שלשמונה עשר מנה ובין הערבים שלשנים עשר מנה, הכל שלשים מנה. אילו נוטל מן המקדש, 
ואם רצה להוסיף מוסיף משלו. פי' בגדי בד היה לובש שחרית היו שווין י''ב מנה והיו באין מפילוסיאה, ושלבין הערבים היו באין מהינדיאה, ועל שם מקומן קורא אותם. [פסקי הרי''ד].
------
@ ל''ה ע''א
פרוה אמגושא, כהן אחד עשאו ששמו פרוה והיה מכשף והיתה נקראת על שמו. להכי קרי ליה פרוה אמגושה שהיו מנגשין את כהן גדול לטבול בה, אמגושא (פרווה) כמ' נוגש, כלומ' כשוטר זה שמנגש את בני אדם. תנא מניינא וכול', בתמיה דקתני הכל שלשים מנה. בציר מהכי, משווה ל' מנה בין של שחרית בין של ערבית. אי בציר מהאי וטפי מהאי, אם רוצה לובש בשחר של כ' ובין הערבים של עשר דעכשיו מוסיף על של שחר ב' מנין ופוחת משל בין הערבים ב', ואי נמי פוחת משל שחר או ב' או ג' או יותר ועל של בין הערבים מוסיף. לית לן בה, הואיל ובין שניהן ליכא פחות מל' ולא יותר דאמ' קרא בעבודת היום כתונת בד קודש ילבש ומכנסי בד וגו' כל הני בד למה לי, אלא לאורויי דצריך בד המובחר מבד. [פירוש רבינו אליקים].
------
הביאוהו לבית הפרוה. גמרא מאי פרוה אמר רב יוסף 
פרוה — מגושא — פירוש פרוה שם אדם מגושי, ויש מן החכמים שאומרים כי חפר מחילה תחת הקרקע בקודש 
עד שיראה עבודת כה''ג ביוה''כ והרגישו הכהנים באותה חפירה שבאותו מקום וחפרו ומצאוהו ואותה הלשכה קרויה על שמו. [הערוך ערך פרוה].
------
אמגושא. פירש רבנו שלמה אדם אחד בנאה ופרוה שמו. פילוסין. פשתן של מדינת פילוס. [רבינו אברהם מן ההר].
------
הכל שלשים מנה. תנא מניינא אתא לאשמועי', הקמ''ל בציר מהני לא תעביד, אי בצר מהאי וטפי מהאי. פי' אם יפחות מי''ח שלשחרית ויוסיף על י''ב שלערבית, או אם יפחות מי''ב שלערבית ויוסיף על י''ח שלשחרית. לית לן בה. לבד שיהו כולן ל' מנה. דכול' עלמ' מיהת דשחר עדיפי טפי, מנלן, דאמ' קרא [ויקרא ט''ז] כתנת בד קדש ילבש וגו', בד בד המובחר שבבד. פי' מיתורא דקראי ילפי' שיהא הבד שלהן מובחר מכל הבד. [פסקי הרי''ד].
------
@ ל''ה ע''ב
גרסינן בסדר יומא פרק אמר להם הממונה, תני רב הונא בר יהודה ואמרי לה רב שמואל בר יהודה, לאחר שכלתה עבודת ציבור כהן שעשתה לו אמו כתונת לובשה ועובד עבודת יחיד ובלבד שיסירנה בציבור. ופרכינן פשיטא. מהו דתימא ניחוש שמא לא ימסרנה יפה יפה קמ''ל. ועיין למטה בסדר אלעזר בן חרסום. ומסיק מעשה בישמעאל בן פאבי שעשתה לו אמו כתונת ממאה מנה ולבשה ועבד בה עבודת יחיד ומסרה לציבור. ובשקלים פרק התרומה [פ''ד ה''א], שומרי ספיחים בשביעית נוטלין שכרן מתרומת הלשכה. רבי יוסי אומר רצה מתנדב שומר חנם. אמרו לו אתה אומר שאין באין משל ציבור. והא מתניתא אייתי בשלהי בבא מציעא [קי''ח ע''א], ואיכא דמוקי לה דפלוגתייהו שמא לא ימסור יפה יפה.
ובתחילת הגמרא [שקלים פ''ד ה''א] מייתי ההיא דפרק אחרון דמסכת תעניות [כ''ח ע''א], זמן עצי הכהנים בשעה שעלו בני הגולה לא מצאו בלשכת הדיר עצים עמדו אלו והתנדבו משלהן ומסרום לציבור וכו'. עד עוד כהדא האשה שעשתה כתונת לבנה צריכה שתמסרם לציבור ואמר רבי אחא, (בר) [ר'] יוסי היא הרוצה מתנדב שומר חנם. ורבי יוסי בשם רבי אילא במה פליגי בגופו של קרבן, אבל במכשירי קרבן כולי עלמא מודו שמשתנה קרבן יחיד לקרבן ציבור. ותמידין [מנחות ס''ה ע''א] שהיו צדוקים אומרים שהיחיד מתנדב משום דכתיב תעשה לשון יחיד, וחכמים חולקים ואומרים תשמרו שיהו באים מתרומת הלשכה. נראה אם [רצה] יחיד למסור לציבור יפה דמן התורה מותר לקבל. דהאי דפליגי בגופו של קרבן משום שמא, אבל בודאי לא פליגי.
והא דגרסינן בפ''א דכריתות [ה' ע''א] המפטם את השמן ואת הקטורת למוסרו לציבור פטור, ומשמע אבל לכתחילה לא. משום דמצוה בשל ציבור יותר מבשל יחיד. ומקרא הוא דנפקא לן התם דכתיב לכם. לא תעשו לכם לכם הוא דלא תעשו, אבל למוסרה לציבור פטור ויליף שמן המשחה מקטורת כדאיתא התם. והאי דאיצטריך למילף משום דהוה אמינא כל מפטם קודם מסירה ליד גזבר ליחייב קמ''ל דאפילו פיטמה והדר מסר דפטר. והיינו דקתני ''למוסרה'' לציבור, ולא קתני ''מסרה''. דפשיטא דכל מה שיחיד מוסר לציבור דציבור הוא. דאי לא תימא הכי [היכי] מתמה תלמודא אהא ובלבד שימסרנה לציבור פשיטא, צריכא וצריכא אי בעלמא לא מהני. מיהו לפי מה שכתבתי למעלה מחיבור אחי דקתני דבבגדים הניקנים מתרומת הלישכה כשירה לעבודת ציבור, והניקחין מן היחיד אין כשרין אלא לעבודת יחיד, איצטריך קרא דקטורת. ותימה (דבתמיד) אפילו רבנן מודו [בתמיד] בעומר ובשתי הלחם (דאין) [דאם] מוסרין יפה יפה דכשרים אף לציבור. מיהו למסקנא דשמעתא דהתם [ב''מ קי''ח ע''ב] דטעמא משום בעלי זרועות וכו' מסקנא משמע דרבנן פליגי ואמרי מדבריך לדברינו אין תמידין ומוספין באין משל ציבור, משמע דתמידין ועומר ושתי הלחם הכל דין אחד להן, ואין סומכין על מסירת יחיד לעבודת הציבור, אלא בקטורת ושמן המשחה בלבד, משום דגלי בהו קרא לכם. וכמו שהירושלמי [שקלים פ''ד ה''א] מפרש שיש חילוק בין מכשירי קרבן לקרבן עצמו דהירושלמי אפילו בקרבן עצמו פליג רבי יוסי. ומשמע דהירושלמי במסירה פליגי דרבנן סברי [שמא] לא ימסרם יפה ורבי יוסי סבר המתנדב עינו טובה ומוסר בעין יפה יפה.
גרסינן בפ''א דר''ה [ז' ע''א] קרבנות ציבור הבאים באחד בניסן מצוה להביא מן החדש, ואם הביא מן הישן יצא אלא שחסר מצוה. ויחיד שהתנדבו משלו כשר ובלבד שימסרו לציבור. ומסיק דלא חיישינן שמא לא ימסרם יפה אלא ברור שמוסר בעין יפה. הרי כל קרבן שמוסר לציבור לא חיישי(נן) רבנן. ואי לאו הירושלמי דשקלים הייתי אומר דלא פליגי אלא בשומרי ספיחים בלבד דמשום דטרח בשמירה חיישי(נן) רבנן שמא לא ימסרם יפה, אבל כל דבר שאדם מוסר מדעתו וחפצו ברור שהתנדב ומסר בעין יפה. ובהקומץ רבה [מנחות כ''א ע''א] נמי מייתי ההיא דשקלים דבן בוכרין דכהן ששוקל אינו חוטא, משום דמייתי ומסר לציבור. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך ישמעאל בן פאבי].
------
שכלתה עבודת ציבור, עבודת היום. עבודת יחיד היינו מקרא פרשה שקורין ביום הכיפור', וקרי ליה עבודת יחיד מש' דהיא גופה לא הויא עבודה אלא לצורך עבודה היא כדלקמ' בפרק בא לו כהן גדול [ס''ח ע''ב]. ט''ן וח''ע משום דמעכבת אילו של כהן גדול דהוי עבודת יחיד. שימסרנה לציבור, קודם עבודה שמא לא ימסרנה יפה, בקניין בעין יפה, ונמצא זה עובד עבודה בבגדי יחיד שהן של חול. ולבשו בגדים אחרים וגו', ביחזקאל כת' אל אשר לעם לעשות עבודת העם. חשובין מהן, והיכי אמרת דשל שחר עדיפי. בן פיאבי, שהיה כהן גדול. ומסרה לציבור, קודם עבודה. בן חרסום, שהיה כהן גדול. משתי ריבוא, זהובים, ואי' דאמ' רוטלי כסף. כערום, לפי שהייתה דקה והיתה בשרו נראית מתוכה. חוטן, של בגדי כהונה. כפול ששה, בפרק בא לו כהן גדול [ע''א ע''ב], וכיון דכולי האי כפול היאך נראה כערום. כי חמרא במזגא, שאין נראית בשרו ממש אלא כיין שבכלי זכוכית, שהיין נראה עבר הזכוכית אע''פ שהוא עב. באין לדין, לעתיד לבוא לפני הק'. טרפעיקי, היינו איסתירי פלגי זוזא שהן ג' מעין, כדגמ' בכתובות בפרק אע''פ שאמרו [ס''ד ע''א]. לשומר בית המדרש, שמניחו ליכנס בבית המדרש ללמוד. ותקופת טבת הייתה, שהחורף קשה בתקופת טבת שפירקו השלג מעליו. אנגריא, עבודת יחיד. חיי ר' אלעז' אדונינו וכול' אין אנו וכול', שלא היו מכירין אתו לפי שלא ראוהו מעולם והוא לא ראה. טרוד ביצרי היתי, שהגביר עלי יצרי ולא הניחני לעסוק בתורה. (כופף) [כופפת] קומתך, מרוב מכות ויסורין. [פירוש רבינו אליקים].
------
אמר אביי כי חמרא במזגא — ''משקה מלך מצרים'' (בראשית מ', א') תרג' ירושלמי רב מזוגיא דמלכא, ''ושתו ביין מסכתי'' (משלי ט', ה') ואשתו בחמרא דמזגית. [הערוך ערך מזג]. אמרו עליו על הלל הזקן שבכל יום ויום היה משתכר בטרפעיקא — בפ' אע''פ (כתובות ס''ד.) מאי טרפעיקין אמר רב ששת אסתירא. וכמה אסתירא — פלגא דזוזא. [הערוך ערך טרפעיק].
------
כחמרא מזיגא. כאשר היין אדום. שאם מזגו ושם שני שלישי יין ושליש מים, ועדין ישאר בו מראה יין, כך מתראה בשרו. מצאתי. גיליון. מאי לאו אחרים חשובים מהם. וא''ת ומאי פירכא היא זו, דילמא אחרים אבגדי זהב קאי, דהא לביש להו לאחר שפשט בגדי לבן וכשלובש בגדי זהב בפעם השניה קרי אחרים חשובים מהן, אבל בבגדי לבן לא איירי קרא כלל. וי''ל דמשמע דכל הבגדים שמשנה בו ביום, אחרים חשובים מן הראשונים. ומשני לא אחרים פחותים מהן. לפי שעבודה ראשונה חשובה ומכפרת, וזו אינה אלא לפנות את המקום שאין כבוד המקום שיהו מונחים שם, לפיכך שנה הכתוב אחרים לומר שיהו פחותים. שלא ימסרנה (לב''ד) יפה. וא''ת והא גבי שקלים אמרינן שכל שהיה רוצה להוסיף על מחצית השקל היה מוסיף ומוסרה לציבור, אמאי לא חיישינן שמא לא ימסרנה יפה כמו הכא. וי''ל דהתם כיון שמסרה לציבור תו לא הדר ביה, אבל הבגדים שהוא לבוש חיישינן בהו שמא לא ימסרנה יפה. וכך היה אומר אנא השם עויתי אנא השם כפר נא. וא''ת ואמאי היה אומר שתי פעמים אנא השם כפר נא. וי''ל דאמרינן לקמן עשר פעמים כהן גדול מזכיר את השם ביום הכיפורים שלש בוידוי ראשון ושלש בוידוי אחרון ואחת בגורלות ושלש בשעיר המשתלח. [תוספות רבינו פרץ].
------
וכל אדם בין עשיר בין עני חייב לקבוע לו זמן לתלמוד תורה ביום ובלילה שנאמר והגית בו יומם ולילה (ע''פ רמב''ם ת''ת פ''א ה''ח), ובפרק שלישי דיומא אמרינן שהילל מחייב את העניים ורבי אליעזר בן חרסום מחייב [את] העשירים ויוסף מחייב את הנאים ההולכים אחר יצרם ומניחים את התורה. ודרשתי לגליות ישראל כי ברית תורה נכרת בדם שנאמר (שמות כ''ד ח') הנה דם הברית אשר כרת ה' עמכם, וכל שאינו עוסק בתורה חרב מביא לעולם שנאמר (ויקרא כ''ה כ''ו) והבאתי וגו' חרב נוקמת נקם ברית (שבת ל''ג א' ע''ש). ומסקינן בסוטה פרק נוטל (כ''א א') כי עבירה מכבה מצוה ואין עבירה מכבה תורה. [סמ''ג עשין סימן י''ב].
------
ללמוד תורה דכתיב (דברים ה') ולמדתם אותם ושמרתם לעשותם לעולם יחשוב אדם בשבחה של תורה ומתוך כך יאהבנה כתיב (במדבר כ''א) וממדבר מתנה אם עושה אדם עצמו על דברי תורה כמדבר שהוא הפקר לכל תורה נתנה לו במתנה. וכיון שניתנה לו במתנה נחלו אל שנאמר וממתנה נחליאל וכיון שנחלו אל עולה לגדולה שנאמר ומנחליאל במות ועוד כתיב (משלי ה') אילת אהבים מה אילה זו רחמה צר וחביבה על בועלה כל שעה ושעה כשעה הראשונה, אף דברי תורה חביבין על לומדיהם כל שעה ושעה כשעה ראשונה יעלת חן שמעלה חן על לומדיה דדיה ירווך בכל עת מה הדד הזה כל זמן שהתינוק ממשמש בה מוצא בו טעם כך דברי תורה כל זמן שאדם הוגה בהם מוצא בהם טעם, באהבתה תשגה תמיד, שיש לו לאדם לעשות עצמו על דברי תורה כשוגה במנהג העולם. ואומר רבי עקיבא כך היה תחלת תשמישי לפני חכמים, פעם אחת נזדמן לי מת מצוה, ונשאתיו שלשה מילין על כתפי עד בית הקברות ואמרו לי חכמים על כל פסיעה שפסעת כאילו שפכת דם נקי, שהרי מת מצוה קונה מקומו, אמרתי בלבי ומה כשהייתי מכוין לעשות מצוה כך, לעשות עבירה על אחת כמה וכמה, מאותה שעה לא זזתי מלפני חכמים, וזהו שאמרו חכמים לא עם הארץ חסיד וכתיב דברי חכמים כדרבונות וכמסמרות נטועים בעלי אסופות כולם נתנו מרועה אחד, ואמרו חכמים למה נמשלה תורה לדרבן לומר לך מה דרבן זה מכוין את הפרה לתלמיה להביא חיים לעולם אף דברי תורה מכוונין לב לומדיהם מדרכי מיתה לדרכי חיים, ומה נטיעה זו פרה ורבה אף דברי תורה פרין ורבין בעלי אסופות אלו תלמידי חכמים שיושבים אסופות אסופות, ועוסקין בתורה, הללו מטמאין, והללו מטהרין. הללו אוסרין, והללו מתירין, הללו פוסלין, והללו מכשירין, ואם תאמר היאך אני לומד תורה מעתה, תלמוד לומר כולם נתנו מרועה אחד, כל דבריהם דברי אלהים חיים הם ורועה אחד נתנם משה מפי הגבורה אמרן, וכמשמרות כתו' בשין רמז לתורה שהיא, ארבע' ועשרים ספרים כמשמרות כהונה ולויה, ואל תחשוב כי עיקר התורה בכתב כי אדרבה עיקרה אותה שבעל פה ועל תורה שבעל פה נכרת ברית, דכתיב כי על פי הדברים האלה כרתי אתך ברית, והן אוצרו של הקדוש ברוך הוא כי היה גלוי לפניו שהיו ישראל עתידין להיות גולין בין האומות, ויעתיקו הגוים ספריהם, לפיכך לא רצה שתכתב כי לעתיד לבא הגוים ירצו לקבל שכר ממה שלמדו תורה והקדוש ברוך הוא אומר להם מי שמסתרים שלי בידו פירוש אוצר יקבל שכר. ואף על פי שבדורות האחרונים על ידי מיעוט הלבבות נכתבו הארבעה סדרים מכל מקום לא יעתיקום הגוים לפי שהם צריכים פירוש גדול והיינו דכתיב (הושע ח') אכתוב לו רובי תורתי בתמיה אם כן כמו זר נחשבו פירוש מה הפרש יהיה ביניהם ובין האומותא) ואמרו (תענית דף ו') רבותינו התורה נמשלת למים לומר לך מה מים יורדין טיפין טיפין ונעשין נחל גדול, כך דברי תורה אדם לומד תורה הלכה היום הלכה למחר עד שיודע הרבה ב), וכתיב לריח שמניך טובים למה נמשלה דברי תורה לשמן לומר לך מה שמן נותן לתוכו טיפה של שאר משקין יצא כנגדו טפה של שמן, כך אדם שנכנס בפיו דבר של ליצנות יצא כנגדו דבר תורה ואוי לו ללצנות שתחלתה יסורין וסופה כלייה, שנאמר ועתה אל תתלוצצו פן יחזקו מוסרותיכם כי כלה ונחרצה שמעתי, וזהו שאמרו חכמים, כל המוציא דבר נבלה מפיו אפילו נחתם עליו גזר דין של שבעים שנה לטובה, הופכין עליו לרעה, ורבותינו דרשו, אסור לדבר דברים בטלים ועובר בעשה דכתיב ודברת בם ולא בדברים בטלים, וגם אמרו כל מי שאפשר לו לעסוק בתורה ואינו עוסק מביא עליו יסורין. שנאמר החשתי מטוב וכאבי נעכר, ואין טוב אלא תורה דכתיב (משלי ד') כי לקח טוב נתתי לכם, וחלקתי מצוה זו מלאו דלא תשכח, שאף על פי שלמד צריך שלא ישכח, וכן אם הוא נזהר שאינו שוכח מה שלמד, אף על פי כן צריך ליזהר ללמוד דברים אחרים, וכתיב (משלי כ') רע רע יאמר הקונה ואוזל לו אז יתהלל זה הקונה תורה, ומזלזלה איך יתהלל. והחרב והספר ירדו כרוכים מן השמים דכתיב ושמור נפשך מאד פן תשכח את הדברים. וכתיב אם תמאנו ומריתם חרב תאכלו. [סמ''ק סימן ק''ה]. 
א) ואף על גב דאמרו רבנן לעולם ישלש אדם שנותיו וכו' הני מילי קודם שכתב התלמוד אבל מי ששונ' התלמוד שלנו מספיק למקר' ולמשנה מפני שהוא בלול מכל (סנהדרין ו'). ב) וכן נמשלה ליין מה יין משתמר בפחות שבכלי' אף תורה משתמרת בכעור. [הגהות רבינו פרץ על הסמ''ק סימן ק''ה].
------
ללמוד תורה דכתיב (דברים ה') ולמדתם אותם ושמרתם לעשותם. לעולם יחשוב אדם בשבחה של תורה ומתוך כך יאהבנה, כתוב (במדבר כ''א) וממדבר מתנה אם אדם עושה עצמו על דברי תורה כמדבר שהוא הפקר לכל נתנה לו במתנה וכיון שנתנה לו במתנה נחלו ק—ל שנאמר (שם) וממתנה נחליאל וכיון שנחלו ק—ל עולה לגדולה שנאמר (שם) ומנחליאל במות, עוד כתיב (משלי ה') אילת אהבים ויעלת חן מה איילה רחמה צר וחביבה על בעלה כל שעה ושעה כשעה ראשונה אף דברי תורה חביבין על לומדיה כל שעה ושעה כשעה ראשונה ויעלת חן מעלת חן על לומדיה, (שם) דדיה ירווך בכל עת מה הדד הזה שכל זמן שהתינוק ממשמש בה מוצא בו טעם כך דברי תורה כל שאדם הוגה בהן מוצא טעמים, (שם) ובאהבתה תשגה תמיד שיש לו לאדם לעשות עצמו על דברי תורה כשוגה במנהג העולם, (שמחות פ''ד) אמר רבי עקיבא כך היה תחילת תשמישי לפני חכמים פעם אחת נזדמן לי מת מצוה ונשאתיו ג' מילין עד בית הקברות וקברתיו ואמרו לי חכמים על [כל] פסיעה שפסעתה מעלה עליך כאילו שפכת דם נקי שהרי מת מצוה קונה מקומו אמרתי בלבי ומה כשהייתי מכוין לעשות מצוה כך כשאיני מכוין על אחת כמה וכמה מאותה שעה לא זזתי מלפני חכמים וזהו שאמרו חכמים (אבות פרק ב' מ''ה) לא עם הארץ חסיד וכתיב (קהלת י''ב) דברי חכמים כדרבונות וכמסמרות נטועים בעלי אסופות כולם נתנו מרועה אחד, ואמרו חכמים (חגיגה דף ג') למה נמשלו דברי תורה לדרבן לומר מה דרבן זה מכוין את הפרה לתלמיה להביא חיים לעולם אף דברי תורה מכונים לב לומדיהם מדרכי מיתה לדרכי חיים ומה נטיעה זו פרה ורבה אף דברי תורה פרין ורבין, בעלי אסופות אילו תלמידי חכמים שיושבין אסופות אסופות ועוסקין בתורה הללו מטמאין הללו מטהרין הללו אוסרין והללו מתירין ואם תאמר האיך אני למד מעתה תלמוד לומר כולם נתנו מרועה אחד כל דבריהם דברי אלקים חיים הן ורועה אחד נתנם משה מפי הגבורה אמרן, וכמשמרות נכתב בשי''ן רמז לתורה שהיא כ''ד ספרים במשמרות כהונה ולויה, ואל תחשוב כי עיקר התורה בכתב כי אדרבה על פה ועל של פה נכר(י)ת הברית דכתיב (שמות ל''ד) כי על פי הדברים האלה כרתי אתך ברית והן אוצרו של הקב''ה כי היה גלוי לפניו להיות ישראל עתידים לגלות בין האומות ויעתיקו גוים ספריהם לפיכך לא רצה שתכתב כי לעתיד לבא ירצו הגוים לקבל שכר ממה שלמדו תורה ויאמר הקב''ה מי שמסתו' שלי בידו יקבל שכר, ואף על פי שבדורות אחרונות על ידי מיעוט הלבבות נכתבו הד' סדרים מכל מקום לא יעתיקם הגוים לפי שצריך פירוש גדול ולבבות הגוים נתמעטו ולא יכלו ללומדה, ועוד טעם אחר והיינו דכתיב (הושע ח') ואכתוב להם רובי תורותי כמו זר נחשבו [בתמיה] אם כן כמו זרים נחשבו פי' מה יהא הפרש ביניהם ובין האומות, ואמרו רבותינו (תענית ו') שהתורה נמשלה למים מה הן יורדות טיפין טיפין ונעשין נהר גדול אף דברי תורה כן אדם לומד הלכה אחת היום והלכה אחת למחר עד שיודע הרבה, וכתיב (שיר השירים א') לריח שמניך טובים למה נמשלו דברי תורה לשמן מה שמן כוס מלא שמן נותנין לתוכה טיפה של שאר משקין יוצא כנגדן [טיפה של שמן] אף אדם שנכנס בתוכו דבר ליצנות יוצא כנגדו דברי תורה, ואוי לו לליצנות שתחילתה יסורין וסופו פורענות וכלייה שנאמר (ישעיהו כ''ח) אל תתלוצצו פן יחזקו מוסרותיכם כי כלה ונחרצה שמעתי, וזה שאמרו חכמים (כתובות ח') כל המוציא דבר נבלה מפיו אפילו נחתם עליו גזר דין של שבעים שנה לטובה הופכין עליו לרעה, ואמרו רבותינו (יומא י''ט) אסור לדבר דברים בטילים [ועובר] בעשה שנאמר ודברת בם ולא בדברים בטלים, וגם אמרו (ברכות ה') כל מי שאפשר לו לעסוק בדברי תורה ואינו עוסק מביאין עליו יסורין שנאמר (תהלים ל''ט) החשיתי מטוב וכאבי נעכר ואין טוב אלא תורה שנאמר (משלי ד') כי לקח טוב נתתי לכם תורתי אל תעזובוא), וחלקתי לאו זה מלאו דלא תשכח שאף על פי שלמד צריך ליזהר שלא לשכח וכן אם הו' נזהר שאינו שוכח מה שלמד אף על פי כן צריך שילמוד דברים אחריםב). 
א) אמר ר' יוסי אין מוסרין דברי תורה לגוי שנאמר (תהלים קמ''ז) מגיד דבריו ליעקב חוקיו ומשפטיו לישראל לא עשה כן לכל גוי, עכ''ל בפרק ב' דחגיגה (דף י''ג ושם אי' אמר רב אמי). ויאמר אליהם אל תרגזו בדרך אמר להם יוסף לאחיו אל תתעסקו בדבר הלכה שמא תרגזו עליה' הדרך איני והאמר ר' אלעאי בר ברכיה שני תלמידי חכמים המהלכים בדרך ואין תורה ביניהם ראויין לישרף באש שנאמר (מלכים ב' ב') ויהי הם הולכים הלוך ודבר והנה רכב אש וסוסי אש ויפרידו בין שניהם 
ויעל אליהו בסערה בשמים טעמא דאיכא דבור הא ליכא דבור ראויין לישרף באש לא קשיא הא למגרס הא לעיוני, עכ''ל פ''ק דתענית (דף י'). ב) אמר ר''ל פעמים שבטלה של תורה זהו יסודה כלומר שמקבל 
שכר על הביטול כעל הלימוד כגון שמבטל משום דבר מצוה דכתיב אשר שברת ישר כוחך ששברת שקיבל שכר על הביטול. ואמר ריש לקיש תלמיד חכם שסרח אין מבזין אותו בפרהסיא שנאמר (הושע ד') וכשלת היום וכשל גם נביא פירוש בשום דבר עבירה עמך לילה פירוש כסיהו כלילה ונביא איקרי חכם דכתיב (תהלים צ') ונביא לבב חכמה, עכ''ל בפרק שתי הלחם במנחות (דף צ''ט). אין כותבין מגילה לתינוק, פי' הקו' מגילה פרשה לבדה או שתים להתלמד בה, אם דעתו 
להשלים מותר רבי יהודה אומר בבראשית עד דור המבול בתורת כוהנים עד ויהי ביום השמיני עכ''ל בפרק הניזקין (גיטין ס'). ובפרק קמא דמגילה (חגיגה ה') איתא (ישעיהו נ''ח) יום יום אותי ידרושון לדעת דרכי יחפוצון בגוי אשר צדק עשה וגו' וכי ביום דורשין אותו ובלילה אין דורשין אותו אלא לומר לך כל העוסק בתורה אפילו יום אחד מעלה עליו הכתוב כאילו עוסק כל השנה כולה, וכן במידת פורענות (במדבר י''ד) במספר הימים אשר תרתם את הארץ ארבעים יום יום לשנה וכי [ארבעים שנים חטאו והלא] ארבעים ימים חטאו אלא לומר לך כל העובר עבירה יום אחד בשנה מעלה עליו הכתוב כאילו עבר כל השנה כולה, עכ''ל. (תהלים י''ט) יראת ה' טהורה עומדת לעד אמר רבי יוחנן זה הלומד תורה בטהרה מאי נושא אשה ואחר כך 
לומד תורה, עכ''ל בפרק בא לו ביומא (דף ע''ב). [סמ''ק מצוריך 
סימן ק''ה].
------
אע''פ שהסבות המונעות האדם מהתלמוד האמיתי רבות אין ספק כי יוכל האדם להשיג דרך עץ החיים כמ''ש [משלי ט''ו] אורח חיים למעלה למשכיל כי ביד האדם להכריח כוחותיו הגופנים לבוא תחת ממשלת השכל כי קרוב אלינו דבר השי''ת בפינו ובלבבינו לעשותו. [אהל מועד שער ראשית חכמה דרך ו'].
------
הלל מחייב העניים על ביטול תורה ומצות, רבי אליעזר 
בן חרסום העשירים, יוסף הצדיק את הטרודים ביצרם. [האגודה].
------
חרסום הוא אבי ר' אלעזר בן חרסום שהיה כהן ועשיר כדאית' בפ' אמ' להן הממונה שהיו לו לחרסום אלף עיירות ביבשה וכנגדן אלף ספינות בים והניחן כולן לר' אלעז' בנו. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך חרסום].
------
במדרש אבכיר בפרשת ותשא אשת אדוניו את עיניה אל יוסף. רבי יוחנן ב''ר יצחק נפחא אמר, בשעה שאמרה לו אותה זונה שיכבה עמי, אמר לה איני יכול. למה כשברא הקב''ה את עולמו לא ברא שני אנשים ואשה אחת, אלא זכר ונקיבה בראם. אמרה לו אם כן אהרגנו ואני מותרת לך. אמר לה ואיך אעשה הרעה הגדולה הזאת. שיש [כאן] כמה רעות, שפיכות דמים וגילוי עריות, והקב''ה אמר שופך דם האדם באדם דמו ישפך. ולא שמע אליה. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוחנן ב''ר יצחק נפחא].
------
(משנה) בא לו, כהן גדול אצל פרו. ופניו למערב, מפר' בגמ'. והן, אותן השומעין. עונין אחריו ברוך שם כבוד וגו', לפי שהיה מזכיר את השם דקאמ' לפני ה' תטהרו, ומיום שמת שמעון הצדיק לא היה א' בשם עצמו אנא ה', אלא אנא בשם. [פירוש רבינו אליקים].
------
בא לו אצל פרו תכף שלבש בגדי לבן, הולך הכהן הגדול אל המקום שעומד שם הפר שלו. שיהיה עומד בין האולם ולמזבח, לפי שאותו אויר שיש בין האולם ולמזבח נקרא צפון, והוא כשר לשחיטת קדשים, ושם היה נשחט. ראשו לדרום ופניו למערב, מפרש בגמ' שעוקם את ראשו לצד ההיכל, אבל גופו צפון ודרום היה עומד (שאם) [שמא] ירביץ גללים לכותל מערבי של מזבח. והכהן המתודה, היה עומד פניו למערב, וסומך ידיו על ראש הפר ומתודה, וזהו וידוי ראשון שמתודה על עצמו תחלה, כדי שיהא זכאי הוא, ואחר כך יהיה ראוי לכפר על בני ביתו, שהם הכהנים, ואחר כך על ישראל עמו. אנא השם כפר נא וכו', ולפי' מכנה כאן השם, ואינו כותב ביוד הא, לפי שהכהן הגדול היה קוראו כמכתבו בשם המפורש. והן עונין וכו', לפי שאין עונין אמן במקדש, דלא סגי ליה באמן לבדו, וכתיב [נחמיה ט'] ומרומם על כל ברכה ותהלה, וכתיב [שם] ויברכו (את) שם כבודך וגו'. [רבינו יהונתן מלוניל].
------
מתני'. בא לו אצל פרו ופר היה עומד בין אולם ולמזבח, ראשו לדרום ופניו למערב, והכהן עומד במזרח ופניו למערב, וסמך שתי ידיו עליו ונתוודה. וכך היה או' אנא השם עויתי פשעתי חטאתי לפניך אני וביתי, אנא השם כפר נא לעוונות ולפשעים ולחטאים שעויתי ושפשעתי ושחטאתי לפניך אני וביתי, ככת' בתורת משה עבדך מפי כבודך כאמור [ויקרא ט''ז] כי ביום הזה יכפר עליכם לטהר אתכם מכל חטאותיכם לפני י''י תטהרו, והן עונין אחריו ברוך שם כבוד מלכותו לעולם ועד. פי' אחר שהקריב תמיד שלשחר ופשט בגדי זהב ולבש בגדי לבן התחיל בעבודת היום, וזו היא עבודה ראשונה לבוא ולהתוודות על פר החטאת אשר לו, כדכת' [שם] והקרי' אהרן את פר החטאת אשר לו וכפר בעדו ובעד ביתו, והפר היה עומד בין האולם ולמזבח, דקסבר גם בין האולם ולמזבח חשיב צפון, ובמקום שהיה סומך עליו ומתודה שם היה שוחטו כדבענן למימ' לקמ'. [פסקי הרי''ד].
------
שנינו בפרק אמר להם הממונה שפרו היה עומד בין [ה]אולם ולמזבח, פירוש (ע''פ ל''ז א') בצפון כנגד אויר שבין אולם ולמזבח, ראשו לדרום ופניו למערב והכהן עומד במזרח ופניו למערב וסמך שתי ידיו עליו בין [שתי] קרניו ומתודה וכך היה אומר אנא השם חטאתי עויתי ופשעתי לפניך אני וביתי אנא השם כפר נא לחטאים ולעונות ולפשעים שחטאתי ושעויתי ושפשעתי לפניך אני וביתי ככתוב בתורת משה עבדך כי ביום הזה יכפר וגו' עד לפני ה' והם עונים אחריו ברוך שם כבוד מלכותו לעולם ועד. [סמ''ג עשין סימן ר''ט].
------
בא לו אצל פרו, ופרו היה עומד בין האולם ולמזבח ראשו לדרום ופניו למערב, והכהן עומד במזרח ופניו למערב. וסמך שתי ידיו עליו והתודה. וכך היה אומר, אנא השם חטאתי עויתי פשעתי לפניך אני וביתי אנא השם כפר נא לחטאים ולעונות ולפשעים שחטאתי לפניך אני וביתי ככתוב בתורת משה עבדך כי ביום הזה יכפר עליכם [לטהר אתכם] מכל חטאתיכם לפני י''י תטהרו. [הבתים — שערי עבודת יום הכפורים שער שני].
------
ופושט בגדי זהב ומקדש ידיו ורגליו וטובל ולובש בגדי לבן ומקדש ידיו ורגליו ובא אצל פרו שקנאו משלו ופרו עומד בין האולם ולמזבח ראשו לדרום ופניו למערב והכהן עומד במזרח ופניו למערב וסומך שתי ידיו עליו ומתודה על פרו פעם ראשונה על עונותיו ועל עונות ביתו וכך היה אומר וכו'. [ארחות חיים הלכ' סדר עבודת כהן גדול ביום הכפורים סימן נ'].
------
אחר שלבש וקידש בא לו אצל פר שלו שעליו נא' (ויקרא ט''ז) בזאת יבא אהרון אל הקודש בפר בן בקר לחטאת וגו'. ופר זה היה עומד (כבין) [בין] האולם ולמזבח ראשו בדרום ופניו למערב, שהיו מעקמין ראשו מעט. והכהן עומד במזרח ופניו למערב וסמך שתי ידיו עליו. וכיצד היה סומך, מניח שתי ידיו בין שני קרנות של זבח, וצריך שלא יהא דבר חוצץ בין ידיו והזבח ומתודה. וכך היה אומר אנא השם חטאתי עויתי פשעתי לפניך אני וביתי, אנא השם כפר נא לחטאים לעונות ולפשעים שחטאתי ושעוויתי ושפשעתי לפניך אני וביתי כמו שכתוב בתורת משה עבדך (ויקרא ט''ז) כי ביום הזה יכפר עליכם לטהר אתכם מכל חטאתיכם לפני ה' תטהרו, ושם בן ארבעים ושנים היה מזכיר, ועל כן שנו במשנה (השם) [שם] (יומא ס''ו ע''א) והכהנים והעם כשהיו שומעים שם המפורש יוצא מפי כהן גדול בקדושה ובטהרה היו נופלים על פניהם ואומרים ברוך שם כבוד מלכותו לעולם ועד. ומנין שמצוה להתודות שנאמר בפר שלו (ויקרא ט''ז) והקריב אהרון את פר החטאת אשר לו וכיפר בעדו ובעד ביתו, נאמר כאן כפרה ונאמר בשעיר המשתלח כפרה (שם) מה להלן כפרת דברים שנא' (שם) והתודה עליו את כל עונות בני ישראל, אף כאן כפרת דברים. וביתו זו אשתו, ואע''פ שכתוב והקריב אינה קריבה ממש שהרי למטה משם כתוב ושחט את פר החטאת אשר לו, אלא מפני שהוידוי מכפר בקרבן קרא הכתוב הוידוי כפרה. ומנין שצריכין לרומם ולגדל השם יתברך כששומעים כבוד שמו שנא' (דברים ל''ב) כי שם ה' אקרא הבו גודל לאלוקינו, אמר משה לישראל בשעה שאני מזכיר שמו של הקב''ה אתם הבו גודל לאלוקינו. [תלמיד הרשב''א].
------
ותניא [ל''ז.] מניין שוידוי של יוה''כ באנא השם נאמר כאן כפרה וכיפר בעדו ונאמר בחורב כפרה מה להלן באנא דכתיב אנא חטא העם הזה חטאה גדולה אף כאן באנא ומניין שהיה אומר אנא י''י נאמר כאן כפרה ונאמר בעגלה ערופה כפרה מה להלן בשם דכתב אשר פדית ה' אף כאן בשם. ומצאתי בספר אחד הראשון אנא השם והשני אנא בשם, אבל בת''כ ובסדר המשנה מצאתי שניהם אנא השם. והן עונין אחריו ברוך שם כבוד מלכותו לעולם ועד, וזהו שאנו אומרים והכהנים והעם העומדין בעזרה וכו'. ותניא רבי אומר כי שם י''י אקרא אמר להן משה לישראל בשעה שאני מזכיר שמו של הקב''ה אתם הבו ברכה. ותנן [ל''ט.] נתנם על שני השעירים ואמר לי''י חטאת והם עונין אחריו בשכמל''ו. ותניא [שם:] י' פעמים מזכיר כהן גדול את השם שלשה בוידוי ראשון ולפני י''י תטהרו אחד מהן בכל וידוי (וב') [וג'] בוידוי שני וג' בוידוי שלישי ואחד בגורלות. ועל כל אזכרה היו מברכין ומפורש היה קורא בכתיבתו, ומפני כבוד השם המפורש היו נופלין על פניהם כמו שיסד הפייט. ומה שיסד הפייט אף הוא היה מתכוין כנגד המברכים, אינו בתלמוד, אלא נ''ל דעל [זה] סמך הפייט דכיון שהיו מברכין את השם בהזכרתו ודאי היה מתכוין הכהן ומאריך כהן (ברכת) [בהזכרת] השם עם ברכת העם ומסיים עמם ואומר להם תטהרו אחרי כן מסיים הפסוק כלומר לפני י''י תטהרו. ואחד מן האזכרות נקט וה''ה לכולהו שלא היה אומר מן הוידוי כלום בעודם מברכין אלא מתכוין להאריך בשם עם ברכתם. [ראב''ן].
------
וידוי י''ה באנא ובשם כך פשוט ביומא ובתוספתא [רפ''ב] אנא השם עויתי אנא בשם כפר נא וכן בת''כ וכן במקצת ספרים ובירושלמי [פ''ג ה''ז] אמר ר' חגאי בראשונה היה אומר אנא השם ובשנייה אנא בשם וכתב ר''ח לא משגיחין בר' חגאי לגבי מתניתין ובסדר רבי שלמה הבבלי יסד בשניהם אנא השם ובסדר אתה כוננת בראשונה אנא השם ובשנייה אנא בשם וכתב רבי אבי''ה כיון שפירוש בירושלמי כך הכי עבדינן דאימוראי בקיאי בגירסא טפי מינן וסבורני דאנא יי' היה אומר ובשנייה אנא ביי' אלא שהמשנה נשנית בלשון (נעלם) [העולם]. [רבינו ירוחם נ''ז ח''ג].
------
אבות וזכרנו וגבורו' ומי כמוך קדושת השם ובכן ובכן ובכן קדוש אתה אתה בחרתנו ומפני חטאינו מלוך על כל העולם מחול וקדשנו. עבודה והודאה וכתוב לחיים שים שלום בספר חיים אלהי עד. ואחר יחזור ש''צ התפלה בקול רם ואומר קרובות ופזמונים כמו ליוצר ואומר קדושה רבה ואחר גומר תפלתו עד תמידין כהלכתן ואחר מתחילין בקול רם עלינו לשבח אוחילה לאל וי''א שאף היחיד אומרן בתפלתו ואח''כ מתחיל החזן לומר סדר היום מן העבודה שהיה עושה כ''ג בי''הכ וכן מנהג כל ישראל וכן היה מנהגן של רז''ל אחר החרבן כ''כ הבעל העטור ז''ל. ובתחלה מתודה עליו ועל ביתו ואח''כ על שבטו ואחר כך על כל הצבור ועתה בעוננו חרב בית המקדש ובטלה העבודה ואנו מזכירין סדר העבודה במוסף כי התפלות כנגד הקרבנו' תקנום יהי רצון שיהא הזכרתנו כפרה על כל עונותינו כאלו הקרבנו כל הקרבנות כלם אמן. וכתב הריא''ג ז''ל ונהגו שלוחי צבור לאומרן בקול רם והצבור עומדין ושומעין כדרך שהיה אומרו ויש נוהגים שאומרים אותו הצבור כלן ובכל מקום יש לעשות כפי מנהגן. כיצד היה מתודה אנא השם עויתי פשעתי וכו' ואמר רב האיי אומר בסדר עבודה אנא השם ולא אנא בשם ולא כלשון הזה היה אומר כ''ג אנא השם אלא שם המפורש ומצוי הוא בישיבה בקבלה וידוע הוא לחכמים וכשהיה נותן קלפי על שני השעירים ואומר לה' חטאת במקום לה' שם המפורש והוא שנא' והכהנים והעם וכו' ובמקום ה' תטהרו אומר שם המפורש ולכך שנינו לפני השם תטהרו והריא''ג ז''ל כתב אם אמר לפני ה' אין בכך כלום דקרא הוא שאנו קורין בכנויו ולא באותיותיו ארחיה דקרא נקט. ואח''כ אומר אלהינו ואלהי אבותינו תבא לפניך תפלתנו ומתודה בקצרה עם הצבור כמו שכתבנו ואחר כך אומר סליחות ופסוקי דרחמי כפי אשר ירצה והמנהג לומר ה' סליחות במוסף וי''ג מדות ו' פעמים ואח''כ אומר וידוי וכל הצבו' עמו ג' פעמי' אח''כ חוזר לתפלתו וגומר אותה כמו בשחרית כולל בברכת השלום היום תאמצנו ויש מקומות אומרים אותו בכל תפלות היום שחרית ומוסף מנחה ונעילה והכל הולך אחר המנהג. קדיש שלם. השיר שהלוים היו אומרים בבית המקדש בי''הכ ברכי נפשי את ה' וכל קרבי את שם קדשו וגומר וממעמקים קראתיך ה'. [ארחות חיים הלכ' תפלת המוסף (יוה''כ) סימנים ל''ז—ל''ט].
------
יש גרסות במקצת ספרים בודוי בשני אנא בשם, ואיתא בירושלמי אמר ר' חגי בראשונה היה אומר אנא השם ובשניה היה אומר אנא בשם. וכן בסדר אתה כוננת כתוב בשניה אנא בשם. וכתב ראבי''ה כיון שפי' רבי חגי דבראשונה היה אומר אנא השם ובשניה אנא בשם הכי עבדינן. רב האי כתב ולא בלשון הזה היה אומר כהן גדול אנא השם אלא השם של מ''ב אותיות ועדיין מצוי הוא בישיבה בבבל וידוע לחכמים. וגם כשהיה אומר לפני ה' תטהרו היה אומר שם המפורש. וכתב הרא''ש ולא נראין לי דבריו. כתב רב סעדיה גאון שראוי לומר לפני ה' תטהרו כמו באומר אנא השם. והרי''ץ גיאת כתב אם אומר לפני ה' תטהרו אין בכך כלום דקרא היא דקרינן. ואין אנו הוגים השם באותיותיו וכ''כ ראבי''ה. לה''ט. [האגור סימן תתקמ''ה].
------
והם עונים אחריו ברוך שם כבוד מלכותו לעולם ועד בקול רם כמו שכתבתי לעיל ממדרש רבי תנחומא. וזה שייסד הפייט בסדר [העבודה] והכהנים והעם וכו' עד ברוך שם כבוד מלכותו לעולם ועד, ותנן [ל''ט ע''א] (ו)נתנם על שני השעירים ואמר לה' חטאת והן עונים אחריו ברוך שם כבוד מלכותו לעולם ועד (וכו'), ותניא כי שם ה' אקרא וגו' אמר משה לישראל בשעה שאני מזכיר שמו של הקדוש ברוך הוא אתם הכינו הברכה. [ראבי''ה סימן תק''ל].
------
@ ל''ו ע''א
מאן שמעת ליה דאמ' בין האולם ולמזבח חשיב צפון, דקתני פר היה עומד בין האולם ולמזבח ובמקום וידוי שם היה נשחט, ואי לאו דחשיב צפון לא הוה נשחט להתם דכולהו חטאות טעונות צפון. ועד כותל העזרה, צפונית 
כנגד כל אורך צפוני של מזבח הוי צפון אבל טפי מאורך דמזבח לא הוה צפון, דצפונו של מזבח בענן והאי לא הוי 
צפונו. אף בין האולם ולמזבח, אע''ג דלא צפונו של מזבח צפון הוי, דלא בענן צפונו של מזבח אלא אפי' צפון העזרה ומקום קדוש הוי. בית החילפות, כדתנן (בתמיד) [במדות פ''ד מ''ז], והאולם עודף על ההיכל ט''ו אמה מן הצפון וט''ו אמה מן הדרום הוא היה נקרא בית החלפות ששם גונזין את הסכינין. ולפנים, ממנו בהיכל, שפסול לשחוט שם דלא 
הוי צפון לעניין עבודה. לימא ר' אלעז' בר' שמע' היא ולא ר', לר' יוסי ביר' יהו' לא אצטריך למימ' ליה דודאי אליביה 
לא הויא דהא לא חשיב צפון בין האולם ולמזבח, אלא אליבא דר' מיבעיא ליה מי אמרי' האי מוסיף דקאמר ר' אדר' יוסי בדר' יהו', אבל בין האולם ולמזבח לא, ולא אתיא מתני' אליביה, או דיל' אדר' אלעז' נמי מוסיף ואית ליה בין האולם ולמזבח דמקום קדוש במתני', השתא ר' אדר' יוסי ביר' 
יהו' דקאמ' מקיר המזב' ועד כותל העזרה הוי מקום קדוש לשחוט חטאת הציבור, קא מודית דקא מוסיף אף מקום דריסת רגלי יש' וכול'. אדר' אלעז' בר' שמע' לא מוסיף, בתימ', אלא ודאי כל שכן דמודי דבין האולם ולמזבח הוי מקום קדוש כמקיר המזבח ועד כותל העזרה, מאי מתני' דידיה היא, אמ' ליה ודאי כדקאמרת הוא דכיון דר' מודי דאפי' עזרת יש' הוי מקום קדוש, כל שכן בין האולם ולמזבח, אלא להכי אמרי' דלא כר' דהכי קשיא לן אמאי 
קתני מתני' בין האולם ולמזבח נוקמה בכל העזרה דכולה 
הוי מקום קדוש להא מילתא בבין האולם ולמזבח, לר' אלעז' ביר' שמע' נמי נוקמה בין כותל העזרה לקיר המזבח דהא אית ליה כר' יוסי. אלא מאי אית לך, לר' אלעז' ביר' שמע' בין מזבח ולכותל מאי טע' לא. מש' חולשא דכהן גדול, דקא עביד עבודות טובא בההוא יומא וקעביד תעניתא ולהכי לא מפשינן ליה הילוכא כי היכי דלא מיחלש, אלא מוקמינן 
ליה לפר בין האולם ולמזבח כדי שיהא בסמוך להיכל ויכול ליכנס מיד לאחר שחיטה לעשות עבודה שבפנים, הכא נמי אפי' תימא ר' ובכולה עזרה לא מוקמינן להכי מש' חולשא דכהן וכול'. ראשו לדרום, והיה אחוריו כלפי צפון שהיה עומד מן צפון לדרום, אם כן היכי משכחת לה דפניו למערב. בעוקם, כהן גדול עוקם ראש הפר כדי שיהו פניו למערב, וכיון דבעינן פניו למערב נוקמיה להדיא ממזרח למערב בין אולם ולמזבח שיהא אחוריו למזבח ופניו לאולם והיינו למערב. שמא ירביץ גללים, כנגד המזבח, אבל כי קאי מצפון לדרום אי מרביץ גללים להדי צפון מרביץ ולא להדי מזבח. כיצד סומך (למזבח) [הזבח], הא דכת' וסמך ידו וגו'. ופניו למערב, כדאמ' בעוקם. עון חטאת, כלומ' על מה שהוא מביאו הוא מתוודה. עון לקט שכחה וכול', דעולה מכפרת על אילו. על עשה, כגון מעשר עני שניתק לעשה, כגון לקט שכחה ופאה דבתר לאו דידהו כת' לעני ולגר תעזב אותם. [פירוש רבינו אליקים].
------
ומתני' ר' אלעזר בן שמעון היא, דתניא אי זהו צפון, מקיר המזבח צפוני ועד כותל עזרה צפוני כנגד כל המזבח כולו צפון, דברי ר' יוסי ביר' יהודה, ר' אלעזר בר שמע' מוסיף אף בין האולם ולמזבח. פי' ר' יוסי סבר דווקא כנגד המזבח כשר לשחיטת קדשי קדשי' ולא לפנים הימנו ולא חוץ הימנו, ובין האולם ולמזבח אינו כשר לשחיטה, ור' אלעזר סבר שגם בין האולם ולמזבח בכלל צפון הוא. ונוקמיה בין מזבח לכותל, משום חולשא דכהן גדול. פי' שלא יהא צריך הכהן המכניס דמו לפנים לטרוח הרבה, בעבור זה היו מקריבין אותו כל מה שהיו יכולין לפתחו של היכל. [פסקי הרי''ד].
------
אבל מבית החליפות ולפנים — פירוש ואותן כלפי 
דרום נקרא בית החליפות ששם מצניעין סכיניהן והכל 
מודים שדרום הוא ופסול לגבי שחיטת חטאת. [הערוך ערך בית חלף].
------
אבל מן החליפות ולפנים הכל מודים שפסול. פי' החליפות הוא האויר שיש בין כותל האולם לכותל העזרה שרוחב העזרה היתה קל''ה אמה וכותל האולם הי' מאה אמה נשארו לעזרה ל''ה אמה הן חציין לצפון וחציין לדרום הרי מכותל האולם הצפוני ועד כותל העזרה היו י''ז אמות וחצי ואותן י''ז אמות וחצי ברוחב ה' אמות שהי' עובי של כותל האולם נקראין בית החליפות שהי' אויר ומהן ולפנים לצד ההיכל נקרא מן החליפות ולפנים אבל הכ''ב אמות שבין האולם ולמזבח עד כותל העזרה הצפוני נקרא צפון לר''א בר''ש. [תוס' רי''ד].
------
אבל מן החליפות ולפנים. פירש רש''י רוחב האולם עודף על רוחב ההיכל חמש עשרה אמה לצפון וכנגדו לדרום. ופירש רבינו שמעיה דרוחב ההיכל דקאמר היינו על רוחב ההיכל וכותליו והתאים וכתליו ומסיד מצפון ומדרום. הכל עולה שבעים אמה, והעודף חמש עשרה אמה לצפון וכן לדרום מאה אמה. [תוספות רבינו פרץ].
------
ראשו לדרום ופניו למערב. היכי משכחת לה. פי' במקום שעומדין פניו עומד ראשו, והאיך ימצא שיהא ראשו פונה לדרו' ופני' למערב. אמ' רב כהנא בעוקם את ראשו. פי' היה הפר עומד לדרום ראשו וזנבו לצפון, והיו עוקמין פניו כלפי מערב, דהיינו פתחו שלהיכל, כדי שיסמוך הכהן ידיו עליו, ויהיו פני הכהן למערב שוין עם פני הפר. ונוקמוה להדיא. פי' כיון שאנו רוצין שיהיו פני כהן ופני הפר הפוכין למערב, יעמיד הפר ראשו למערב וזנבו למזרח, ולא יעקמו ראשו. אמ' אביי גזירה שמא ירביץ גללים. פי' אם יעמיד ראשו כלפי מערב וזנבו כלפי מזרח יבוא להרביץ גללים לפני המזבח, ואין זה דרך כבוד, בעבור זה מעמידין ראשו לדרום שיהא זנבו לצפון ועוקם ראשו למערב. [פסקי הרי''ד].
------
כל קרבנות בהמה שיקריב היחיד בין חובה בין נדבה סומך עליהן כשהן חיין חוץ מן הבכור והמעשר והפסח שנאמר וסמך ידו על ראש קרבנו ואמרו רבותינו בפרק שתי מדות (מנחות צ''ב ב') שכל הקרבנות במשמע חוץ מפסח ובכור ומעשר, והעוף אינו טעון סמיכה (ע''פ לשון רמב''ם מעשה הקרבנות פ''ג הל' ו'—ז'). עוד שנינו בפרק שתי מדות במסכת מנחות (צ''ג א') הכל סומכין חוץ מחרש שוטה וקטן ונכרי ועבד ואשה וסומא, ואין השליח סומך שאין סמיכה אלא בבעלים כדתניא בגמרא (צ''ג ב') וסמך ידו ולא יד אשתו 
ולא יד עבדו ולא יד שלוחו (ע''פ רמב''ם שם ה''ח). והסמיכה על הראש בשתי ידים בכל כחו (ע''פ רמב''ם שם הי''ג) שנאמר (ויקרא א' ד') וסמך (את) ידו על ראש העולה וידו בשתי ידים ר''ל כמו שנאמר (ויקרא ט''ז כ''א) וסמך אהרן את שתי ידיו ובמקום שסומכין שוחטין שתכף לסמיכה שחיטה שנאמר וסמך ושחט (מנחות צ''ג ב'). שנינו שם (צ''ב א') שהיורש סומך בקרבן אביו שמת אחר שהפרישו ומביא 
נסכיו ומימר. עוד שם שכל קרבנות הציבור אין בהן סמיכה חוץ מפר הבא על כל המצות ושעיר המשתלח. ואומר שם (צ''ג ב') שהסמיכה שירי מצוה שהרי כתוב (ויקרא י''ז י''א) כי הדם הוא בנפש יכפר ואם לא סמך מעלה עליו הכתוב כאילו לא כיפר וכן בתנופה. כבר בארנו שבמקום ששוחט סומך והקרבן ששחיטתו בצפון שם סומך ופני הסומך למערב ומניח שתי ידיו בין שתי קרניו ומתודה כעין שמצינו בסמיכתו של אהרן ואומר חטאתי עויתי פשעתי ועשיתי כך וכך, על חטאת עון חטאת ועל אשם עון אשם ועל עולה עשה ולאו הניתק לעשה (עי' רמב''ם שם הל' י''ד—ט''ו) כדאיתא ביומא פרק אמר להם הממונה (ל''ו א') אבל (לא) על השלמים 
אומר רבינו משה (שם) שנראה לו שאין שם וידוי אלא דבר שבח, והשלמים בכל מקום שירצה לשחוט יסמוך (שם). [סמ''ג עשין סימן קפ''ג].
------
כיצד סומך עומד במזרח ופניו למערב. [האגודה].
------
ועל עולה עון לקט שכחה ופיאה ומעשר עני. פי' המורה ל''ג מעשר עני דהא יש לו וידוי וגם נתתיו ללוי זה מעשר ראשון לגר ליתום ולאלמנה זה מעשר עני ואינו נ''ל דהא לקט שכחה ופאה נמי יש להן וידוי דהרי תנן בפ' בתרא דמעשר שני לגר ליתום ולאלמנה זה מעשר עני ולקט שכחה ופיאה אלא אע''ג דאית לי' וידוי התם לא דמי וידוי דהכא לוידוי דהתם דהתם מתודה כשקיים המצוה והכא מתודה עון לקט שכחה ופיאה ומעשר עני שלא קיים אותם. [תוס' רי''ד].
------
@ ל''ו ע''ב
לאו דנבילה, לא תאכלו כל נבילה, לתנא (קאמ') [קמא] דא' עון לקט וכול' הוא הדין דכוותיהו דניתק לעשה למעוטי לאו דנבילה. דלא מעליא, כגון לאו דנבילה דכת' בתריה לגר אשר בשעריך תתננה ואכלה אית ליה כח לעולה לכפר עליה דלא הוי לאו מעליא, ור' עקי' דאמ' אין עולה באה אלא על לא תעשה שניתק לעשה למעוטי לאו דנבילה דלא מכפרא עליה דלאו מעליא הוא דלא ניתק לעשה, דהאי דקאמ' רחמ' תתננה לאו להתירה בהנאה הוא דאתא, אבל הנך דלקט שכחה ופיאה הואיל וניתקו לעשה כעשה דמו. בתעזוב קמיפלגי, בלקט דר' עקי' סבר לא תעשה שניתק לעשה למעוטי לאו דלקט דלא ניתק לעשה, מש' דתעזוב דמעיקרא משמע מקמי לאו, דהכי משמע לקט קצירך לא תלקט לפי שאתה מחייב אותו לעני ולגר דמשמ' תעזוב אותו קודם שתלקט ושתכלה פאת שדך, כלומ' דאין לך זכייה בגויה, ולא דמי ללאו דנותר דהוא ניתק לעשה דכת' לא תותירו ממנו עד בקר והנותר ממנו עד בקר באש תשרופו, דהכא למימ' דמעיקרא מקמי דהוי נותר היל' לאו דלקט לאו מעליא הוא ואין עולה מכפרת עליו. השתא משמע, תעזוב השתא לבתר לאו משמע דהוי ניתק לעשה, וכן ח' מ' נמי. ט''ן וח''ע בלאו דנבילה קמיפלגי לר' עקי' כי האי ניתק לעשה לא חשיב בעשה מש' דהוא הוי תקנתא דלאו דקאמ' לא תאכלו כל נבילה, אלא מאי תעביד לגר תתננה, דהשתא מוקים ליה לאו בדוכתיה, ואנן בענן עשה דלא ליהוי תקנתא דלאו כגון נותר דרחמ' אמ' לא תותירו, והנותר אין לו תקנה אלא באש תשרופו, דהשתא לא מיקיים הלאו כלל אלא נפיל כוליה בהאי עשה, רבנן סברי תעזוב מעיקרא משמ' ולאו שניתק לעשה הוא, דהכי קאמ' מה טעם לא תכלה מפני שאתה מחוייב לעזוב אותו לעני ולגר אבל תקנתא לא קאמ', ומר סבר ר' עקי' השתא משמע והכי משמע לא תכלה אלא היכי תיעביד לעני ולגר תעזוב והוה ליה תקנתא ולא הוה ליה לאו שניתק לעשה. וכן בשעיר המשתלח, דכת' ברישא את כל עוונות. וכן במשה, הוא א' נושא עון, והדר פשע, והדר חטאה. הכרת תיכרת הנפש ההיא עונה בה, אלמא דכרת איכא בעון ואין חיוב כרת אלא בזדון. המרדים, שעושין להכעיס. פשע בי, מרד בי, ותפשע לבנה. וכי אחר שהתודה על הזדונות וכול', בתימ' הא לא עביד הכי אלא כי האי גוונא דברישא מתודה על חטא קל והדר אחטא חמיר מיניה, וכן הוא מתודה חטאתי עויתי וכול'. עשה להן זדונות, עון ופשע כשגגה חטאה ונקה להם. פשיט', דיחיד ורבים הל' כרבים. דקא מסייע ליה קרא, של תורה דקאמ' משה נושא עון ופשע וגו'. קמ''ל, דאפי' הכי הל' כדברי חכמ'. ההוא, שליח ציבור דנחית. וכפר, בעדו ובעד ביתו וגו'. בכפרת דברים, וידוי. לכפרת דמים, זריקה. ונא' להלן כפרה, בעגלה ערופה דכת' כפר לעמך יש', דהתם לא הוה וידוי בעלמ', ואית דמפקי מהתם מחורב דכת' אולי אכפרה בעד חטאתכם, דההיא כפרה לא הויא אלא תפילה בעלמ'. אם נפשך, להקשות ולומ' דבכפרת דמים הכת' מדבר. הרי הוא א' והקריב אהרן את פר החטאת אשר לו, והדר כת' וכפר בעדו. ועדיין לא נשחט, דלבתר הני קראי כת' ושחט את פר החטאת אשר לו, וכיון דעדיין לא נשחט היכי מצינן למימ' דוכפר בעדו הויא בדמים. נילף משעיר הנעשה בפנים דכפרתו בדמים, ולא בדברים לפי שלא היה מתודה עליו. [פירוש רבינו אליקים].
------
ויורד שליח צבור ואומר מה שירצה בדברי שבח והודאה והזכרת זכות אבות כמנהג וכשמגיע על ידי משה עבדך מתחיל לומר סדר עבודת היום ודוין שהיה מתודה כהן גדול ביוה''כ. ואומר תחלה אנא השם עויתי פשעתי וחטאתי לפניך אני וביתי. ואמר רבינו האיי ז''ל אנא השם ולא אנא בשם. ולאו בלשון הזה היה אומרו כהן גדול אלא (אומרו) אנא השם שם המפורש שהוא בן ארבעים ושתים אותיות ועדיין מצוי הוא בישיבה בקבלה וידוע לחכמים. והיה אומר עשר פעמים בג' ודוין ג' פעמים וכשיתן קלפי על ב' השעירים אומר לה' חטאת ואומר במקום לה' שם המפורש. והוא ששנינו והכהנים והעם כולי' ובמקום לפני ה' תטהרו במקום השם אומר שם המפורש ולכך שנינו לפני ה'. ואח''כ אומר ודוי על הצבור. ונהגו שלוחי צבור לאומרן בקול רם והציבור עומדין ושומעין כדרך שהיה אומרן כהן גדול וכל ישראל שומעין וכורעין ומשתחוין ונופלין על פניהן כשהיו שומעין שם המפורש יוצא מפי כהן גדול. ויש שנהגו לאומרן הציבור כולו. ובכל מקום יש לעשות לפי מנהגו. כיצד היה מתודה אנא השם עויתי פשעתי וחטאתי לפניך דברי ר' מאיר וחכמים אומרים חטאתי עויתי פשעתי. אמר רבה בר שמואל אמר רב הלכה כחכמים פשיטא יחיד ורבים הלכה כרבים מהו דתימא מסתברא טעמיה דר' מאיר דקא מסייעי לו קראי פי' (במדבר י''ד) נושא עון ופשע וחטאה (ויקרא ט''ז) והתודה עליו את כל עונות בני ישראל ואת כל פשעיהם לכל חטאתם קמ''ל. ההוא דנחית לקמיה דרבא ועביד כר' מאיר א''ל שבקית רבנן ועבדית כר' מאיר א''ל אנא כר' מאיר דאמר כדכתיב בספר אורייתא דמשה. ש''מ דשליח צבור סודר ודוי של כהן גדול וכל העם שומעין. בהלכות פסק כרבנן וכן נמי פסק רב פלטואי. ורב חפץ ומר רב סעדיה פסק כר' מאיר. וה''נ מסתברא כר' מאיר ואע''ג דאפסיקא בגמרא כרבנן הא גמרינן מההוא דנחית קמיה דרבא ועביד כר' מאיר דהלכה מדאהדר ליה לרבא אנא כר' מאיר סבירא לי דאמר כדכתיב בספר אורייתא דמשה ושתיק ליה רבא ולא אהדר ליה לאו הלכתא כותיה אלא כרבנן ש''מ קבלה וסברה ורבא בתרא הוא וכותיה חזי למיעבד. ואמר מר רב סעדיה וראוי לומר מכל חטאתיכם לפני (ה') [השם] תטהרו כמו שאומר אנא השם כפר נא. ואנו אומרים אם אמר לפני ה' תטהרו אין בכך כלום דקרא הא דקרינא ואין אנו הוגין את השם באותיותיו אלא בכנוי. ואע''ג דאמר לפני השם זכר למאי דהוי קאמר כהן גדול הוא ולמימרא דשם המפורש הוא דהוה אמר הכי במקום ה' דאיכא בקרא אפ''ה אם אמר לפני ה' אורחי דקרא נקיט. [רי''ץ גיאת הלכ' יו''כ].
------
ומיחייב כל בר ישר' לאודויי ביומא דכיפורי. שנ' כי ביום הזה יכפר. וגו' (ויקרא ט''ז). וההיא כפרה וידוי דברים הוא. דתניא וכפר בעדו ובעד ביתו (שם ז'). בהרצאת דברים הכת' מדבר אתה אומ' בהרצאת דברים. או אינו אלא בהרצאת דם. אם נפשך לומר. נאמר כן כפרה. ונאמר להלן כפרה. מה להלן בהרצאת דברים אף כאן בהרצאת דברים. מה אם נפשך לומר. וכי תימא נגמר משעיר הנעשה בפנים. דהרצאת הדם הוא. אמ' קרא והקריב אהרן את פר החטאת אשר לו (שם). וכפר ועדיין לא נזרק הדם. וחכמים אומ' אין אומ' אלא חטאתי. עויתי. פשעתי. אמ' רבה בר שמואל אמ' רב הלכה כחכמים. והתם פליגי בה. [מחזור ויטרי סימן שמ''ה].
------
ת''ר כיצד מתודה אומר עויתי פשעתי חטאתי. וכן בשעיר המשתלח אומר והתודה עליו את כל עונות בני ישראל ואת כל פשעיהם [לכל] חטאתם. וכן במשה הוא אומר נושא עון ופשע וחטאה, דברי ר' מאיר. וחכמים אומרים עונות אלו זדונות, וכן הוא אומר הכרת תכרת הנפש ההוא עונה בה. פשעים אלו המרדים, וכן הוא אומר מלך מואב פשע בי. חטאים אלו שגגות, וכן הוא אומר נפש כי תחטא בשגגה. אחר שהתודה על הזדונות [חוזר ומתודה על השגגות], אלא אומר חטאתי עויתי פשעתי, וכן בדוד הוא אומר חטאנו עם אבותינו והעוינו והרשענו, וכן בדניאל הוא אומר חטאנו עוינו והרשענו. אלא מה שאמר משה נושא עון וגו', אמר משה לפני הקב''ה בשעה שחוטאין ישראל לפניך ועושין תשובה עשה להם זדונות כשגגות. ואמר רבה בר שמואל אמר רב הלכה כחכמים, פשיטא מהו דתימא מסתבר טעמא דר' מאיר דקא מסייעי ליה [קראי קמ''ל. וידוי דשעיר קמ''ל. נ''א קראי דוידוי דשעיר קמ''ל]. ההוא דנחת קמיה דר' אבא אמר כר' מאיר א''ל שבקת רבנן ועבדת כר' מאיר א''ל כר' מאיר סבירא לי [כ]דכת[ב] וידוי בספר אורייתא דמשה. ומיהו אנן כרבים אית לן למיעבד ועוד דפסקו הלכה כחכמים ועוד דר' אבא לא ניחא ליה במאי דעבד וא''ל שבקת רבנן ועבדת כר' מאיר וא''ל כרבנן סבירא לי וכן בתורת כהנים [פ' אחרי פרשתא ד'] תנינא כרבנן חטאתי עויתי פשעתי. [ראב''ן].
------
ת''ר כיצד מתוודה עויתי פשעתי וחטאתי וכן בשעיר המשתלח אומר והתודה עליו את כל עונות בני ישראל ואת כל פשעיהם לכל חטאתם וכן במשה אומר נושא עון ופשע וחטאה דר''מ וחכ''א חטאתי עויתי ופשעתי וכן בדוד הוא אומר חטאנו עם אבותינו העוינו והרשענו אמר רבה בר שמואל הלכה כחכמים ההוא דנחית קמי דרבא עביד כר''מ א''ל שבקית רבנן ועביד כר''מ א''ל כר''מ ס''ל כדכתיב בספר אורייתא דמשה (פי') [פסק] רבינו אלפסי כחכמים ומסתברא כההוא דנחית ועביד עובדא מדלא אהדר ליה רבא וכן פירש רבינו אבן גיאות. ש''מ מיהא דאחר חורבן היה ואומרים סדר עבודה ותו האי דנחית קמיה דרבא (נ''ו:) אמר (צאו) [יצא] והניחו על כן שני שבהיכל ונטל דם הפר והניח דם השעיר א''ל חדא כרבנן וחדא (כר''מ) [כר''י] אימא הניח דם השעיר ונטל דם הפר והזה על הארון (ושמעתי) [ושמעינן מינה] בלשון המשנה אומרים אותו כגון אתה כוננת דיוסי בן יוסי וזולתם ולא בלשון סתום וראיתי בסדר העבודה הבבלי שאנו אומרין אותה אחר תרומת הדשן ולפייסות חוזרין (עי' בעה''מ כ''ו:) ונראה שלא היה פייס ביוה''כ אלא כ''ג נותן לאוהבו או לקרובו ובסדר החכם ר' אברהם בן עזרא ולנשחט כנגד שחיטתו אהעמדה ואקשירה היא (מ''א:) וצריך לאומרו כסדר עבודה. [עשרת הדברות לבעל העיטור הלכ' יו''כ].
------
וידוי יום הכפורים. צוה יוצרינו לכהן גדול שיתודה על חטאת יום הכפורים ב' וידויין אחד עליו ועל ביתו [ואחד עליו ועל מטהו] ועל שעיר המשתלח עון ישראל. בשעיר המשתלח בהדיא כתוב בפ' אחרי מות והתודה עליו את כל עונות בני ישראל ואת כל פשעיהם לכל חטאתם. (וכבר) [ובפר] מסקינן לה ביומא פ' אמר להם הממונה [ל''ה ב'] דתנן התם בא לו אצל פרו ופרו [כו'] וסמך שתי ידיו והתודה עליו את כל עונות וכך היה אומר כו'. ותניא בגמ' [ל''ו ב'] כיצד מתודה עויתי פשעתי [חטאתי] וכן בשעיר וכו' דברי ר' מאיר וחכמים אומרים חטאתי עויתי פשעתי. וטעמא דתרווייהו מפרש התם ומסקינן התם כרבנן. ומן התורה [וכיפר] בכפרת דברים הכתוב מדבר או אינו אלא בכפרת דמים נאמר כאן לכפר ונאמר להלן לכפר מה להלן בעגלה ערופה בכפרת דברים הכתוב מדבר אף כאן בכפרת דברים. ואם נפשך לומר הרי הוא אומר והקריב וכפר ושחט ועדיין לא נשחט הפר. ומניין שבאנא נאמר כאן כפר ונאמר להלן כפר מה להלן באנא אף כאן באנא. ומניין שבשם נאמר כאן כפר ונאמר בעגלה ערופה כפר מה להלן בשם אף כאן בשם. תולדה למצות עשה. צוו חכמים שכל ישראל יתודו בין איש בין אשה ביום הכפורים. כדתניא בסוף פ' יוהכ''פ [פ''ז ב'] מצות וידוי יוהכ''פ עם חשיכה [דברי ר''מ] וחכמים אומרים צריך שיתודה קודם שיאכל וישתה (שלא) [שמא] תטרף דעתו [עליו בסעודה ואע''פ שהתודה קודם סעודה יתודה לאחר סעודה]. אע''פ שיתודה ערבית אחר סעודתו צריך שיתודה קודם סעודתו התודה ערבית צריך שיתודה שחרית בשחרית יתודה במוסף במוסף יתודה במנחה במנחה יתודה בנעילה. והיכן אומרה יחיד אומרה אחר התפלה ושליח צבור באמצע התפלה. בנעילה מאי אומר אמר רב אתה יודע רזי עולם ושמואל אמר ממעמקים. לוי אמר ובתורתך כתוב לאמר כי ביום הזה יכפר עליכם ר' יוחנן אמר רבון כל העולמים כי לא על צדקותינו אנחנו. רב יהודה אומר מה נאמר לפניך רב המנונא אמר אלהי עד שלא נוצרתי. אמר בר [המדורי] לא שנו אלא שלא אמר אבל אנחנו חטאנו אבל אמר אבל אנחנו חטאנו תו לא צריך וקיי''ל הכי והוסיפו עליו על חטא שחטאנו וכו' (ובא) [ונראה] הדבר שלא (לשגות) [לשנות]. [יראים סימן רס''ג].
------
והמצוה הע''ג היא שצונו להתודות על החטאים והעונות שחטאנו לפני האל יתעלה ולאמר אותם עם התשובה. וזה הוא הודוי. וכונתו שיאמר אנא השם חטאתי עויתי פשעתי ועשיתי כך וכך. ויאריך המאמר ויבקש המחילה בזה הענין לפי צחות לשונו. ודע שאפילו החטאים שחייבים עליהם אלו המינים מן הקרבנות הנזכרים (מ' ס''ח—ע''ב) שאמר יתעלה שמי שהקריבם נתכפר לו הנה לא יספיק לו עם הקרבתם בלתי הודוי. והוא אמרו ית' (נשא ה') דבר אל בני ישראל איש או אשה כי יעשו מכל חטאת האדם למעול מעל בי''י ואשמה הנפש ההיא והתודו את חטאתם אשר עשו. ולשון מכלתא בפירוש זה הפסוק לפי שנאמר והתודה אשר חטא יתודה על חטא אשר חטא, עליה על החטאת כשהיא קיימת לא משנשחטה, אין במשמע שיתודה היחיד אלא על ביאת המקדש — שזה הכתוב כלומר אמרו ית' והתודה אשר חטא עליה אמנם בא בפרשת ויקרא (ה') במטמא מקדש וקדשיו ומה שנזכר עמו ממה שבארנו ונאמר שם במכילתא שאנחנו לא נלמד מזה הכתוב אלא חיוב הודוי למטמא מקדש — מנין אתה מרבה שאר כל המצות תלמוד לומר דבר אל בני ישראל והתודו, ומנין אף מיתות וכרתות אמר חטאתם, כל חטאתם לרבות מצות לא תעשה, כי יעשו לרבות מצות עשה. ושם נאמר גם כן מכל חטאת האדם ממה שבינו לבין חבירו על הגנבות ועל הגזלות ועל לשון הרע, למעול מעל לרבות הנשבע בשם לשקר והמקלל, ואשמה לרבות כל חייבי מיתות שיתודו, יכול אף הנהרגין על פי זוממין לא אמרתי אלא ואשמה הנפש ההיא. ר''ל שהוא אינו חייב להתודות כשידע שאין לו חטא אבל הועד עליו שקר. הנה כבר התבאר לך כי על כל מיני העונות הגדולים והקטנים ואפילו מצות עשה חייבים להתודות עליהם. ובעבור שבא זה הצווי שהוא והתודו עם חיוב הקרבן, שהיה עולה במחשבה שאין הודוי לבדו מצוה בפני עצמה אבל הוא מן הדברים הנגררים אחר הקרבן, הוצרכו שיבארו זה במכילתא בזה הלשון יכול בזמן שהם מביאין מתודין ומנין אף בזמן שאין מביאין תלמוד לומר דבר אל בני ישראל והתודו ועדיין אין משמע ודוי אלא בארץ מנין אף בגלות תלמוד לומר והתודו את עונם ואת עון אבותם וכן דניאל אומר לך י''י הצדקה ולנו בשת הפנים. הנה התבאר לך מכל מה שזכרנוהו שהוידוי מצוה בפני עצמה וחובה לחוטא על אי זה חטא שחטא ובין בארץ ובין בחוצה לארץ בין הביא קרבן בין לא הביא קרבן הוא חייב להתודות כמו שאמר יתעלה והתודו את חטאתם אשר עשו. ולשון ספרא גם כן (אח''מ פרש' ד') והתודה זה וידוי דברים. וכבר התבארו משפטי מצוה זו בפרק אחרון מיומא (פ''ו:00, פ''ז:). [ספר המצות לרמב''ם — עשין ע''ג].
------
ונהגו לומ' הווידויי' בקול רם, והציבור השומעי' היאך היה כהן גדול אומ' היו כורעי' ומשתחווי' ונופל' על פניהם כשהיו שומעי' את שם המפורש היוצא מפי כהן גדול בתשובה וגו', ביומ' [ל''ו ע''ב] פ' אחרון כיצד מתודה אדם אנא י' עויתי ופשעתי וחטאתי דברי ר' מאיר וחכמ' אומ' חטאתי ועויתי ופשעתי, אמ' רבה ב''ר שמואל אמ' רב הלכה כחכמ', פשיטא יחיד ורבים הלכה כרבים, מהו דתימ' מסתבר טעמ' דר' מאיר דקא מסתייעי ליה קראי קמ''ל, ואינון קראי נושא עון ופשע וחטאה וה(מ)תודה עליו את כל עונות בני ישראל ואת כל פשעיה' לכל חטאת' וגו', ההוא דנחית קמיה דרב ועבד כר' מאיר, אמ' ליה שבקת רבנן ועבדת כר' מאיר, א''ל אנא כר' מאיר סבירא לי כדכתי' בספר אוריית' דמשה. בהלכות (פסוקות) [פסקי] כרבנן, וכן כת' רב פלטוי, אך רבי' חפץ ורבי' סעדיה פסקו כר' מאיר מההוא דנחית קמיה דרב ועבד כר' מאיר ושתיק ליה רב דאלמא רב דפסק כחכמים הדר ביה והכין מסתבר. [המנהיג הלכ' צום כפור].
בפרק אמר להם הממונה ת''ר כיצד מתודה אומר עויתי פשעתי חטאתי וכן בשעיר המשתלח הוא אומר והתודה עליו את כל עונות בני ישראל ואת כל פשעיהם לכל חטאתם וכן במשה הוא אומר נושא עון ופשע וחטאה דברי ר''מ וחכמים אומרים עונות אילו זדונות וכן הוא אומר הכרת תכרת הנפש ההוא עונה בה הפשעים אלו המרדים וכן הוא אומר מלך מואב פשע בי ואומר אז תפשע לבנה בעת ההיא. חטאים אלו השגגות וכה''א נפש כי תחטא בשגגה אחר שהתודה על הזדונות חוזר ומתודה על השגגות אלא אומר חטאתי עויתי פשעתי וכן בדוד הוא אומר חטאנו עם אבותינו העוינו והרשענו וכן בשלמה הוא אומר חטאתי העויתי והרשעתי וכן בדניאל הוא אומר חטאנו העוינו והרשענו אלא מה שכתוב נושא עון ופשע וחטאה אמר משה לפני הקב''ה רבש''ע בשעה שישראל חוטאין ועושין תשובה עשה להן זדונות כשגגות אמר רבה בר שמואל א''ר הלכה כדברי חכמי' פשיטא מהו דתימא מסתבר טעמיה דר''מ דקא מסייעי ליה קראי קמ''ל. ההוא דנחית קמיה דר' אבא עבד כר''מ א''ל שבקת רבנן ועבדת כר''מ [א''ל כר''מ] סביר' לי כדכתיב בספר תורת משה. בתשובות הגאונים וה''ג ורבי' יצחק בר' אשר ופר''ח ור''א בר' נתן ז''ל כולם פסקו דהלכה כחכמים. [או''ז הלכ' יוה''כ סימן רפ''א].
------
ערבית ושחרית ומנחה אומר אתה מבין, ועל חטא הבא באל''ף בי''ת. ובמוסף אין אומרים אתה מבין ו''אבינו מלכינו'' [אלא אתה יודע] ו''על חטא'' הבא בסימן אר''ש לס''ג. ובערב שבת במנחה ובשבת שבין ראש השנה ליום הכיפורים אין אומרים אבינו מלכינו זולתי יום הכיפורים שחל להיות בשבת. אין לומר הסדרים של עבודת כהן גדול ביום הכיפורים, כגון ''אמיץ כח'' וכיוצא בו אלא בתפלת המוספין. בתשובת הגאונים [כתוב] ומנהג של שתי הישיבות בשחרית אומרים שבעה ''ויעבור'', ובמוסף שבעה, ובמנחה שבעה, ובנעילה שלש. ו''פעמיים באהבה'' ו''להיות לכם'' אין ראוי לאומרן אלא במוסף ובנעילה עכ''ל. וראבי''ה כתב שיש בידו קבלה לומר בשחרית שלש עשרה פעמים ויעבור כנגד שלש עשרה מדות. [פסקי או''ז].
------
ת''ר, כיצד מתודה או' עויתי פשעתי חטאתי, וכן בשעיר המשתלח הוא או' [ויקרא ט''ז] והתודה עליו את כל עוונות בני ישראל ואת כל פשעיהם לכל חטאתם, וכן במשה אומ' [שמות ל''ד] נושא עון ופשע וחטאה, דברי ר' מאיר. וחכמ' אומ' עוונות אילו זדונות, וכן הוא אומ' [במדבר ט''ו] הכרת תכרת הנפש ההיא עוונה בה. פשעים אילו מרדים, וכן הוא אומ' [מלכ' ב' ג'] מלך מואב פשע בי, ואו' [שם ח'] אז תפשע לבנה בעת ההיא. פי' יקרא האוכל נבילה להכעיס, שמתכוין למרוד, והאוכל נבילה במזיד יקרא עון. חטאים אילו השגגות, וכן הוא אומ' [ויקרא ד'] נפש כי תחטא בשגגה, אחר שהתודה על הזדונות חוזר ומתודה על השגגות, אלא או' חטאתי עויתי פשעתי, וכן בדוד הוא או' [תהלים ק''ו] חטאנו עם אבותינו עוינו פשענו, וכן בשלמה הוא אומ' [מלכ' א' ח'] חטאתי עויתי והרשעתי, וכן בדניאל הוא אומ' [דניאל ט'] חטאנו ועוינו והרשענו אלא מהו שאמ' משה נושא עון ופשע וחטאה, אמ' משה לפני הקב''ה בשעה שישראל חוטאין לפניך ועושין תשובה עשה להם זדונות כשגגות. אמ' רב נחמן אמ' שמואל הל' כחכמים. פשיט', יחיד ורבים הל' כרבים, מהו דתימ' מסתבר טעמ' דר' מאיר דקא מסייע ליה קרא, קמ''ל. ההוא דנחת קמיה דרבא, עבד כר' מאיר, אמ' ליה שבקת רבנן ועבדת כר' מאיר, אמ' ליה כר' מאיר סביר' לי, דאמ' כדכת' בספר אורייתא דמשה. והל' כחכמ', ולא משגחינן בההוא דנחת. והכי אמרי' לקמן בשילהי מסכתין [פ''ז ע''ב] שוידויו שלשליח ציבור הוא אבל אנחנו חטאנו, והכי אמרי מר זוטרא ומר שמואל, ש''מ היל' כחכמים ולא כר' מאיר. [פסקי הרי''ד].
------
מצות עשה שישוב החוטא מחטאו לפני ה' ויתודה (ע''פ רמב''ם בהקדמת הלכות תשובה). וכל מצות שבתורה בין עשה ובין לא תעשה אם עבר על אחת מהן בין בזדון בין בשוגג כשיעשה תשובה וישוב מחטאו חייב להתודות לפני הקב''ה שנאמר איש או אשה כי יעשו מכל חטאת האדם וגומר והתודו את חטאתם אשר עשו, זה וידוי דברים, וידוי זה מצות עשה, כיצד מתודה אומר אנא ה' חטאתי עויתי ופשעתי לפניך ועשיתי כך וכך והרי נחמתי ובושתי ממעשי ולעולם איני חוזר לדבר זה, וכן בעלי חטאות ואשמות בעת שמביאין קרבן על שגגתם או על זדונם אין מתכפר להם בקרבנם עד שיעשו תשובה ויתודו וידוי דברים שנאמר והתודה את אשר חטא עליה, וכן כל חייבי מיתות בית דין ומחוייבי מלקות אין מתכפר להם במיתתן או בלקייתן עד שיעשו תשובה ויתודו (רמב''ם הלכות תשובה פ''א ה''א ע''ש), ותנו רבנן בפרק במה מדליקין (שבת ל''ב א') מי שחלה ונטה למות אומרים לו התודה. וכן החובל בחבירו או מזיק ממונו אף על פי שישלם לו כל מה שהוא חייב לו אין מתכפר [לו] עד שיתודה וישוב מלעשות כזה לעולם שנאמר מכל חטאות האדם (רמב''ם שם). וכן ביום הכיפורים מתודה כהן גדול וידוי דברים שלשה פעמים, שנים על פרו אחד עליו ועל ביתו ואחד עליו ועל מטהו, ועל שעיר המשתלח כתוב בפירוש (ויקרא ט''ז כ''א) והתודה עליו את כל עונות בני ישראל, וידוי הפר אנו למדין מדכתיב (שם י''א) והקריב וכפר ושחט ואיזו כפרה קודמת לשחיטה הוי אומר זו כפרת דברים. וקיימא לן כרבנן שאומרים שם בפרק אמר להם הממונה שיאמר חטאתי עויתי [ו]פשעתי. ובמצות לא תחללו (ל''ת ב') בארנו מקצת עבירות שיום הכפורים מכפר עליהם ושאינו מכפר. [סמ''ג עשין סימן ט''ז].
------
תניא (ויקרא ט''ז) וכפר בעדו, בכפרת דברים הכתוב מדבר. אתה אומר בכפרת דברים או אינו אלא בכפרת דמים. נאמר כאן כפרה. ונאמר להלן כפרה. מה להלן כפרת דברים. אף כאן כפרת דברים. ת''ר כיצד מתודה. אומר עויתי פשעתי וחטאתי. וכן בשעיר המשתלח אומר (שם) והתודה עליו את כל עונות בני ישראל ואת כל פשעיהם לכל חטאתם. וכן במשה רבינו ע''ה הוא אומר (שמות ל''ד) נושא עון ופשע וחטאה. דברי רבי מאיר. וחכמים אומרים חטאתי עויתי פשעתי. וכן בדוד המע''ה הוא אומר (תהלים ק''ו) חטאנו עם אבותינו העוינו הרשענו. אמר רבה ברבי שמואל [אמר רב] הלכתא כדברי חכמים. כתב בעל עשרת הדברות ז''ל פסק רבינו האלפסי הלכה כדברי חכמים. ומסתברא כרבי מאיר. דההוא דנחית קמיה דרבא ועבד כר' מאיר אמר ליה שבקת רבנן ועבדת כרבי מאיר. אמר ליה כר' מאיר סבירא לי כדכתיב בספר אורייתא. דהיינו נושא עון ופשע וחטאה. ומדלא אהדר רבא ש''מ דהלכתא כוותיה דר' מאיר. וכן מצאתי בשם רבינו אב''ן גיאת ז''ל. תנו רבנן מצות וידוי ערב יום הכפורים עם חשיכה. אבל אמרו חכמים מתודה אדם קודם אכילה ושתיה שמא תטרף דעתו עליו. ואע''פ שהתודה קודם אכילה ושתיה. מתודה אחר שאכל ושתה. שמא יארע לו דבר קלקול בסעודה. אבל בהלכות תשובה של הרמב''ם ז''ל גריס. יתודה קודם שיאכל שמא יחנק בסעודה קודם שיתודה ונמצא מת בלא וידוי. והוא פירוש לשמא יארע לו דבר קלקלה בסעודה. והוא הפך של גירסא שכתבנו. וכן נראה. לפיכך מקדימין ומתפללין תפלת המנחה קודם שעת אכילה. ומתפללין כשאר הימים שבין ראש השנה ליום הכפורים. ואחר המברך את עמו ישראל בשלום. קודם שיפסע שלש פסיעות אומר אלהינו ואלהי אבותינו תבוא וכו'. מה נאמר לפניך וכו'. על חטא שחטאנו לפניך וכו'. על חטאים וכו'. כסדר הכתוב בסדורים. יהיו לרצון. ועושה שלום. והחזן כמו כן כשמסדיר התפלה אומר כך לאחר שמונה עשרה. וכן מנהגנו. מה שאין כן ביוהכ''פ. שהחזן אומר באמצע התפלה. ואומרין אבינו מלכנו ואין נופלין על פניהן במנחה. ואע''פ שהתודה ערבית. יתודה בשחרית ובמוסף ובמנחה ובנעילה. [תניא רבתי סימן ע''ט].
------
שנצטוינו להתוודות לפני ה' על כל החטאים שחטאנו בעת שנתנחם עליהן, וזהו עניין הוידוי שיאמר האדם בעת התשובה אנא השם פשעתי ועויתי כן וכן, כלומר שיזכיר החטא שעשה בפירוש בפיו ויבקש כפרה עליו ויאריך בדבר כפי מה שיהיה צחות לשונו, ואמרו זכרונם לברכה שאפילו החטאים שחייבה התורה קרבן עליהם צריך האדם אל הוידוי עם הקרבן, ועל זה נאמר [במדבר ה'] דבר אל בני ישראל איש או אשה כי יעשו מכל חטאות האדם למעול מעל ביי' ואשמה הנפש ההיא והתוודו את חטאתם אשר עשו. ואמרו במכילתא לפי שנאמר [ויקרא ה'] והתודה אשר חטא, יתודה על חטא שחטא, עליה, על חטאת כשהיא קיימת לא משנשחטה, כלומר בעוד שבהמת הקרבן חיה ולא משנשחטה. ועוד אמרו שם למדנו חיוב הווידוי למטמא מקדש וקדשיו, מניין אתה מרבה שאר כל המצוות, כלומר שהמקרא הזה בא בפרשת ויקרא במטמא מקדש וקדשיו, מניין אתה מרבה שאר כל המצוות, דכתיב דבר אל בני ישראל וגומר והתוודו, כלומר שנדרוש הכתוב כאילו לא נכתב על דבר מיוחד. ומניין שיש במשמע הזה אף מיתות וכריתות, שנאמר גבי ווידוי אהרן באחרי מות [ויקרא ט''ז] לכל חטאתם, ודרשו זכרונם לברכה לרבות מצות לא תעשה, וכי יעשו דכתיב כאן לרבות מצות עשה, כלומר אם ביטל מצות עשה שהיה יכול לעשות שחייב להתוודות עליה. ועוד דרשו זכרונם לברכה שם במכילתא מכל חטאות האדם ממה שבינו לבין חבירו, על הגניבות ועל הגזילות ועל לשון הרע, וזה הווידוי צריך באמת שישיב החמס אשר בכפיו שאם לא כן מוטב שלא יתודה על זה. למעול מעל לרבות כל חייבי מיתות שיתודו. יכול אף הנהרגין על פי זוממין, כלומר אף על פי שהוא יודע שלא חטא אלא שהועד עליו עדות שקר שיהא חייב להתוודות על זה תלמוד לומר ואשמה הנפש, לא אמרתי אלא כשיהיה שם אשמה אבל לא כשידע שאין לו חטא אלא שהועד שקר עליו. הנה התבאר שכל מיני העוונות הגדולים והקטנים ואפילו מצות עשה חייב האדם עליהם הווידוי. ולפי שבאה מצוה זו של ווידוי עם חיוב הקרבן כמו שכתוב בפרשת ויקרא דכתיב שם והביא את אשמו וגומר, שמא יעלה במחשבה שאין הווידוי לבדו מצוה בפני עצמה אלא מהדברים הנגררים אחר הקרבן על כן היו צריכין לבאר במכילתא שאינו כן אלא מצוה בפני עצמה היא. וכן אמרו שם יכול בזמן שהם מביאין מתוודין, ומניין אף בזמן שאין מביאין, שנאמר בני ישראל וגו' והתוודו, כלומר שהקבלה באה לדרוש כן. ועדיין הייתי אומר שאין הווידוי אלא בארץ, כלומר אף על פי שמתודין בלא קרבן מכל מקום שלא יהיה חיוב הווידוי אלא בארץ כי שם עיקר הכפרה ושם הקרבנות ועיקר הכל בה, מניין אף בגלייות, דכתיב [ויקרא כ''ז] והתודו את עונם ואת עון אבותם, כלומר עון אבותם שחטאו וגורשו מן הארץ, וכן אמר דניאל בחוצה לארץ [דניאל ט'] לך יי' הצדקה ולנו בושת הפנים וגומר. הנה התבאר שהוידוי מצוה בפני עצמה. ונוהג בכל מקום. ואמרו בסיפרא גם כן והתודה זה וידוי דברים.
משרשי המצוה לפי שבהודאת העוון בפה תתגלה מחשבת החוטא ודעתו שהוא מאמין באמת, כי גלוי וידוע לפני האל ברוך הוא כל מעשהו ולא יעשה עין רואה כאינה רואה, גם מתוך הזכרת החטא בפרט ובהתנחמו עליו יזהר ממנו יותר פעם אחרת לבל יהי מכשול נכשל בו אחר שיאמר בפיו כזו וכזו עשיתי ונסכלתי במעשיי יהיה נגדר שלא ישוב לעשות כן, ומתוך כך ירצה לפני בוראו והאל הטוב החפץ בטובת בריותיו הדריכם בדרך זו יזכו בה. מדיני המצוה מה שאמרו זכרונם לברכה [תענית ט''ז ע''א] שהתשובה היא שיעזוב החוטא חטאו ויסירנו מלבו וממחשבתו ויגמור בלבו שלא יעשה כן עוד כדכתיב [ישעיה נ''ה] יעזוב רשע דרכו ואיש און מחשבותיו, ואחר כך יתודה עליו, כלומר שיאמר דברי התשובה בפיו, שנאמר [שמות ל''ב] ויעשו להם אלהי זהב. וגם כן צריך להזכיר בפירוש שלא ישוב לעשות החטא עוד, שנאמר [הושע י''ד] ולא נאמר עוד אלהינו למעשה ידינו וגומר. ואמרו זכרונם לברכה [שבועות ב' ע''א] ששעיר המשתלח היה מכפר כשעשה תשובה על כל עבירות שבתורה הקלות והחמורות בין שעבר עליהן בזדון או בשגגה בין שהודע לו או לא הודע לו, אבל אם לא עשה תשובה אין שעיר המשתלח מכפר אלא על הקלות. ומה הן הקלות ומה הן החמורות, עבירות שחייבין עליהן מיתת בית דין או כרת וכן שבועת שוא ושקר אף על פי שאין בהן כרת מן החמורות הן, ושאר מצות עשה ולא תעשה שאין בהן כרת נקראות קלות כנגד החמורות. ועכשיו בעוונותינו שאין לנו מקדש ולא מזבח כפרה אין לנו אלא תשובה, והתשובה מכפרת על כל העבירות, אפילו רשע גמור כל ימיו ועשה תשובה שלימה באחרונה אין מזכירין לו שום רשעו, שנאמר [יחזקאל ל''ג] ורשעת הרשע לא יכשל בה ביום שובו מרשעו. במה דברים אמורים שהתשובה לבדה מספקת בעבירות שבין אדם למקום, כגון האוכל דבר איסור או בועל בעילה אסורה, וכן המבטל אחת ממצות עשה וכיוצא בזה, אבל עבירות שבין אדם לחבירו כגון החובל בחבירו או הגוזל ממונו או בכל דבר אחר שהזיקו שלא כדין בין במעשה בין בדיבור אין נמחל לו לעולם בתשובה בלבד עד שיתן לחבירו מה שהוא חייב לו ועד שירצהו, ואם לא רצה חבירו להתרצות לו כבר אמרו זכרונם לברכה [יומא פ''ז ע''א] מה תקנתו. ומעניין המצוה כמו כן מה שאמרו בתוספתא שעשרים וארבעה דברים הם שמעכבין את התשובה ושם מנו אותן חכמים. ויתר פרטי המצוה יתבארו בפרק אחרון מיומא. ונוהגת מצוה זו בכל מקום ובכל זמן בזכרים ונקבות. ועובר על זה ולא התודה על חטאיו ביום הכפורים שהוא יום קבוע מעולם לסליחה וכפרה ביטל עשה זה, ואוי לו לאדם אם ימות בלא ווידוי ונשא עונו.
ועיקר הוידוי שקיבלנו מרבותינו ונהגו בה כל ישראל לאומרו בימי התשובה הוא אבל חטאנו אשמנו וכולי. ואמרו זכרונם לברכה במסכת שבת פרק במה מדליקין [ל''א ע''א] מי שחלה ונטה למות אומרין לו התודה, שכן דרך כל המומתין מתודין, וכן במסכת שמחות תניא נטה למות אומרין לו התודה עד שלא תמות, הרבה שהתודו ולא מתו והרבה שלא התודו ומתו, והרבה שמהלכין בשוק ומתודין, שבזכות שאתה מתודה אתה חי. אם יכול להתודות בפיו יתודה ואם לא יתודה בלבו. וכתב הרב משה בן נחמן זכרונו לברכה שכך קיבל מחסידים ואנשי מעשה שסדר וידוי של שכיב מרע כך הוא, מודה אני לפניך ה' אלהי ואלהי אבותי שרפואתי בידיך ומיתתי בידיך, יהי רצון מלפניך שתרפאני רפואה שלימה, ואם אמות תהא מיתתי כפר על כל חטאים עוונות ופשעים שחטאתי ושעויתי ושפשעתי לפניך ותן חלקי בגן עדן וזכיני לעולם הבא הצופה לצדיקים. ותזכור הסדר הזה לומר חטאים תחילה ואחר כך עוונות ואחר כך פשעים כמו שזכרנו חטאתי עויתי פשעתי לפי שכבר חלקו בזה בגמרא [יומא ל''ו ע''א] רבי מאיר וחכמים, ורבי מאיר סבר דאיפכא הוא דאמרינן וכמו שאמר משה [שמות ל''ד] נושא עון ופשע וחטאה, והלכה כחכמים דסברי שהחטאים מזכיר תחילה, וטעם העניין מפורש בגמרא [שם]. [ספר החינוך מצוה שס''ד].
------
המצוה ע''א נצטוינו להתודות על החטאים [סהמ''צ לר''מ עשין ע''ג, רמב''ם הל' תשובה פרק א']. לשון הר''ם בס''ה, צונו להתודות העונות אשר עשינו לפני ה' ית' בדברים [תו''כ אח''מ פרשה ד' ה''ו והתודה זה וידוי דברים] בעת התשובה מהם וזהו הוידוי, ועניינו שיאמר אנא ה' חטאתי עויתי פשעתי [יומא ל''ו ע''ב], עשיתי כך וכך וירחיב המאמר ויבקש כפרה על זאת הסבה כפי רחב לשונו. ודע שאפילו העונות אשר יתחייב עליהם אלו מיני הקרבנות שהקדמנו זכרם אשר אמר ית' שמי שהקריבם יכופר לו, אי אפשר זה אלא אם יהיה עם הקרבתם ודוי, והוא אמ' ית' [במדבר ה' ו' ז'] דבר אל בני ישראל (וגו') איש או אשה כי יעשו מכל חטאת האדם (ומעילה) [למעל] מעל בה' ואשמה הנפש 
ההיא והתודו את חטאתם אשר עשו. ולשון מכילתא כפי' 
זה הפסוק [ספ''ז במדבר ה' ו'] לפי' שנ' [ויקרא ה' ה'] והתודה אשר חטא עליה, על החטאת כשהיא קיימת לא משנשחטה, אין במשמע שיתודה יחיד אלא על ביאת המקדש. כי זה הכתוב ר''ל והתודה אשר חטא עליה, אמנם בא בפרשת ויקרא במטמא מקדש וקדשיו וממה שכבר בארנוהו. ואמרו במכילתא כי אנחנו לא היינו לומדים מזה הפסוק זולתי הודוי במטמא מקדש וקדשיו, מנין אתה מרבה שאר כל המצות ת''ל דבר אל בני ישראל והתודו, מניין אף מיתות וכריתות אמר חטאתם, כל חטאתם לרבות מצות לא תעשה, כי יעשו לרבות מצות עשה. ושם נאמר גם כן מכל חטאת האדם מה שבינו לבין חברו ועל הגנבות ועל הגזלות ועל לשון הרע, למעול מעל לרבות הנשבע בשם לשקר והמקלל, ואשמה לרבות כל חייבי מיתות שיתודו. יכול אף הנהרגין על פי זוממין, לא אמרתי אלא ואשמה הנפש ההיא, ר''ל שהוא לא יתחייב לו ודוי כשידע שאין עון לא שהעידו עליו שקר. הנה נתבאר לך, שעל כל מיני העונות הגדולים והקטנים ואפילו מצות עשה יתחייב הודוי. ומפני שבזה הצווי שהוא והתודה [ויקרא ה' ה'] עם חיוב הקרבן היה עולה במחשבה שאין הודוי בפני עצמו מצוה, ואמנם הוא מן הדברים הנמשכים אחר הקרבן על כן הוצרכו במכילתא לבאר בזה הלשון, יכול בזמן שהן מביאין הם מתודים [צ''ל שהם מביאים מתודים] ומנין אף בזמן שאין מביאין, אמר דבר אל בני ישראל והתודו, אין במשמע ודוי אלא בארץ, ומנין אף בגלות, אמ' [ויקרא כ''ו מ'] והתודו את עונם ואת עון אבותם. וכן בדניאל [דניאל ט' ז'] אומר לך ה' הצדקה ולנו בושת הפנים, הנה נתבאר לך מכל מה שזכרנוהו שהודוי מצוה בפני עצמה, ומחוייבת לחוטא על אי זה חטא שחטא בין בארץ בין בחוצה לארץ בין הביא קרבן בין לא הביא קרבן יתחייב לו הודוי, כמו שאמר ית' והתודו את חטאתם אשר עשו. ולשון ספרא [תו''כ אחרי מות פרשה ד' ה''ו] ג''כ והתודו זה ודוי דברים ע''כ.
ומפני שזאת המצוה הוא עקר גדול ויתד נאמן שכל התורה והמצות תלויות בו נרחיב בה באור ומה שכונתנו לבאר בה יתבאר בארבעה שערים. השער הראשון יפתח לדעת תועלת מצוה זו ומעלתה ואל כמה ענינים תחלק. השער השני יפתח להודיע איזו היא התשובה המעולה והענינים המביאים לה. השער השלישי יפתח לדבר תו[עים] שמקרעין גזר דינו של אדם עם באור ארבעה חלקי כפרה. השער הרביעי יפתח לדעת באור מאמרי רבותינו באותן שאין להם חלק לע''ה.
שער ראשון יפתח לדעת תועלת מצוה זו ומעלתה ואל כמה ענינים תחלק. תועלת מצוה זו מבוארת בעצמה והיא מן הגדולה שבמצות לשלמות האדם ותכליתו. כי מאשר יצר לב האדם רע מנעוריו הוא [בראשית ח' כ''א] והוא נמשך תחלה להפיק רצון החמר ותאותו, כמו שתראה בגדול היונקים והילדים ולפעמים ימשך בענין ההוא אף כי יגדל, לפיכך הוצרכה מצות התשובה, והתשובה הוא שלמות בריאותו להעיר שכלו, ולזאת הכונה באמרו [פסחים נ''ד ע''א] שהתשובה נבראת קודם שנברא העולם. ואמרו [פדר''א פ''ג] כי הקב''ה היה בורא העולם ולא היה יכול לעמוד עד שברא התשובה. וזה מבואר שאין עמידת העולם, ר''ל האדם שהוא ''עולם קטן'' בלתי תשובה, כי [אדם] אין צדיק בארץ אשר יעשה טוב ולא יחטא. אמנם אמרם שה' ברא את התשובה זה מבואר למשכיל, שהתשובה היא הערה שכלית. ובזה יתבאר לך איך נבראת קודם שנברא העולם לקדימת מעלה וקדימת סבה. ובאה עקר המצוה בדברים שהיה מביא עליהם קרבן מענינים שלא היה נראה שיהיה עון גדול, כגון מטמא מקדש וקדשיו ונשבע על שקר, להעיר כי גם באלה העונות אין הבאת הקרבן עקר הכפרה בהם רק הודוי, והוא ודוי דברים, כי הדבור הוא שליח המחשבה הצודקת ומעורר השכל, מפני כי איזה חטא שיהיה או איזו עברה שתעשה היא גדולה לנפש, וצריך לודוי ולהערה גדולה, וכל שכן החטאים הגדולים. אמנם בהיות הודוי על מחוייבי מיתות, מן המבואר שהודוי הוא לנפש ולהעיר נפשו ולנקותה מן הפשעים צריך שיתודה. אמנם שהודוי הוא אפילו במצות עשה, זה מבואר לכונה שכתבנו, כי איזה בטול מצות עשה שיהיה כבר חסר נפשו מן התועלת הנמשך ממנה לנפש וצריך ודוי דברים כדי שיתעורר לזה. ומאשר הודוי הוא לנפש ר''ל לשכל רמזו רבותינו בב''ר אמר כי כאשר קלל ה' נחש וחוה על חטאתם לא רמז להם תשובה, ולאדם רמז תשובה באמרו [בראשית ג' י''ט] בזעת אפך תאכל לחם עד שובך, וזה מבואר הכונה שהתשובה היא לאדם באשר הוא אדם ר''ל בעל שכל, ורמזו באמרם תאכל לחם עד שובך שהוא אוכל לחם עד שישוב אל ה', אך כשישוב אל ה' יתענג מזיו כבודו ויחיה על מוצא פי ה'.
ולמעלת התשובה אמרו [יומא פ''ו ע''א] גדולה תשובה שמגעת עד כסא הכבוד שנ' [הושע י''ד ב'] שובה ישראל עד ה' אלקיך. ואמרו [יומא שם] גדולה תשובה שמביאה רפואה לעולם שנ' [ירמיה ג' כ''ב] שובו בנים שובבים ארפא משובותיכם. ואמרו [יומא פ''ו ע''ב] גדולה תשובה שמארכת ימיו של אדם שנ' [יחזקאל י''ח כ''ג] החפץ אחפוץ במות המת כי אם בשובו מדרכיו וחיה. ואמרו [יומא שם] גדולה תשובה שמקרבת את הגאולה, וכל אחד מאלו הענינים הוא ענין אמתי, לפי ענין החטא, וכל אחד ענין בפני עצמו. כי אמרם גדולה תשובה שמגעת עד כסא הכבוד, כי אם יהיה החטא בדעות ובאמונות בלתי אמתיות, כאשר ישוב אל ה' מתעורר להשיג האמת ישוב אליו. וזה אמרם שמגעת עד כסא הכבוד המורה על אמתת מציאותו. וזאת כונת הפסוק שובה ישראל עד ה' אלקיך, ונאמר [ירמיה ד' א'] אם תשוב ישראל נאם ה' אלי תשוב, ר''ל בי תדבק. ואמרם שמביאה רפואה לעולם, היא רפאות הנפש גם רפאות הגוף. והרפואה לנפש כי אם חטא האדם במדות ותכונות בלתי ישרות שהוא חולי הנפש, כאשר ישוב ויתוקן מדותיו מביא רפאות לנפשו, וגם רפאות הגוף באשר העברות הם סבה לחליי הגוף, ועם התשובה מהם מביא רפאות לגופו. עם הכונה בו שלעונש העברות ישיגהו מקרים וחלאים רעים כמו שבא ביעודי התורה וירפאם עם התשובה. ואמנם אמרו שהתשובה מארכת ימיו זה מבואר הכונה גם כן כמו שכתבנו, עם מה שאפשר לבאר בו אריכות ימים לעולם שכלו ארוך. וזאת כונת הפסוק [יחזקאל ל''ג י''א] בשוב רשע מדרכו וחיה, וכן אמרו [שם י''ח ל''א ל''ב] ולמה תמותו בית ישראל [ו]השיבו וחיו. ואמרו בתורה [דברים ל' י'] כי תשוב אל ה' אלקיך בכל לבבך ובכל נפשך למען חייך. ואמרו שמקרבת הגאולה זה מבואר בתורה, באמרו [שם שם ב'—ג'] ושבת עד ה' אלקיך ושב ה' אלקיך את שבותך וריחמך, וזה דבר ידוע כי כאשר נשוב אל ה' נדבק בו והשגחתו בנו דבקה תמיד. וזאת כונת הפסוק [תהלים צ''ה י''ז] היום אם בקולו תשמעו. ואמרם [סנהדרין צ' ע''א] לא זכו בעתה זכו אחישנה. סוף דבר נאמר שהתשובה היא סבה לכל הטובות ולכל הגאולות, ר''ל לגאולת הגוף והנפש ולרפואתם.
ואחר שבארנו מעלת התשובה צריך שנבאר מאמרי רבותינו אמרם [ברכות ל''ד ע''א] כל הנביאים לא נתנבאו אלא לבעלי תשובה אבל צדיקים גמורים עין לא ראתה אלקים זולתך יעשה למחכה לו [ישעיה ס''ד ג'], ופליגא דר' אבהו דא''ר אבהו מקום שבעלי תשובה עומדים אין צדיקים גמורים יכולים לעמוד, שנ' [שם נ''ג י''ט] שלום שלום לרחוק ולקרוב, לרחוק ברישא והדר לקרוב. ואידך מאי רחוק רחוק מעברה מאי קרוב קרוב לעברה ונצל ממנה. דע כי אלו המאמרים וכיוצא בהם מן המאמרים המדעיים, כל אחד ואחד אמתי לפי ענינו גם אם יראו כחולקים והכונה אצלי באלו המאמרים כי המאמר הראשון בצדיק גמור אשר הכשרהו שכלו הטוב אל האמונות הטובות ולעמוד כנגד הכופרים וזה באמת גדול מאד ממי שהבהילוהו תחלה קצת אמונות רעות עד שהועתק מהם, אם מעצמו אם למורה למדהו והורהו. וזה כאברהם אבינו אשר קראו [ע''פ ישעיה מ''א ח'] ה' אוהבי, ואמרו רבותינו [נדרים ל''ב ע''א] עליו בן שלש שנים הכיר אברהם את בוראו, וזאת מעלה שאין למעלה ממנה. והמאמר האחר שמעלת בעלי תשובה על הצדיקים הגמורים, הכונה אצלי, לפי חלוקת הנשואים כי בעל תשובה שרתיחת טבעו הביאהו לקצת עברות ויעמוד כגבור להלחם עם המלך זקן וכסיל, שמעלתו גדולה על הצדיק הגמור אשר בסבת תכונת מזגו הטוב לא חטא לעולם והר''ם האריך באלו הענינים בפי' אבות בפ''ו [שמונה פרקים לר''מ פ''ו] להקדמות בהפרש שיש בין החסיד המעולה ובין הכובש את יצרו והמושל בנפשו, ואין כונתינו להביא הנה כל הלשונות כי יארך הענין, גם כן אין צורך, כי ספרי הר''ם צריך שיהיו נגד עיני האדם תמיד, והפורש מהם כפורש מחיים [ע''פ קדושין ס''ו ע''ב], ודי לנו כשנכתוב ונרמוז המקומות.
שער שני יפתח להודיע איזו היא התשובה המעולה והענינים המביאים אליה כבר בארנו שעקר התשובה הוא להערת הנפש, וצריך אל עזיבת החטא והרחיקו ממנו הוא שאמר הנביא [ישעיה נ''ה ז'] יעזוב רשע דרכו וגו'. והשלמות הגמור בעזיבת החטא והרחיקו ממנו, לא שיעזב החטא ממנו ר''ל והוא שיעזבנו בעודו בכחו וברתיחת טבעו [רמב''ם שם ה''א], אלא שיגביר שכלו על מזגו לעזוב החטא ולהרחיקו, וזהו שלמות התשובה. וזה אמרם [עבודה זרה י''ט ע''א] אשרי איש אשרי העושה תשובה בעודו איש. ואמר שלמה [קהלת י''ב א'] וזכור את בוראך בימי בחורותיך ואמרו רבותינו [יומא פ''ו ע''ב ע''ש] איזהו בעל תשובה גמור כל שבאה דבר עברה לידו ונצל ממנה ומחוי רב יהודה באותו פרק ובאותו מקום ובאותה אשה. לא שיעזב ממנו החטא מצד תשות כחו שאין זו תשובה גמורה ולא הערה שכלית. וכיצד הוא הדרך להכניע הפעולות החמריות למי שגברו עליו צריך שיכניעם בתעניות ובהערות רבות נפשו [אולי צ''ל בנפשו] להגביר שכלו על מזגו. ולזאת הכונה אמרו [ראש השנה ט''ז ע''ב] שהתענית אחד מן הדברים המקרעים גזר דינו של אדם כמו שאנו עתידים לבאר.
ודבר ידוע הוא כי חליי הנפש כחליי הגוף הם, וכמו שחולי הגוף בסבת מותר לחות צריך שיריקהו וינקהו מן המותרות, כן בחולי הנפש אם מצד תאוות גופניות כגון רוב המאכל והמשך אחר ההנאות, אם בחולי המדות כגון כעס או גאוה צריך שירגיל עצמו בהפכיות, ויבא עד הקצה האחרון, וזה שיתענה וימנע אף מהדברים הצריכים לגופו. וכן בחליי המדות הרעות שלא יכעס אפילו בדבר שראוי לכעוס עליו, וילבש בלויי סחבות ויהיה נבזה בעיניו נמאס, ולא יתן אל לבו גם אם ישמע עברו ויקללו. וכן אם טבעו נמשך לגזלות או לגנבות, גם לחמדת הממון שהוא חולי גדול לנפש, רפואתו כי יפזר ממונו אם בהשבת הגזלות והגנבות או באשר יפזר לצדקה, שיהא בזה הערה גדולה לנפש. ועל זה אמרו [ר''ה שם] שהצדקה מקרעת גזר דינו של אדם כמו שנבאר. וכן בכל מדה ומדה מחליי הנפש צריך שיתרחק מהמדה ההיא לצד הקצה האחרון עד שירגיל בו, וישוב מעט מעט לדרך הממוצעת שהיא הדרך הישרה, והיא דרך מצות תורתנו למי שיעיין בהם על דרך האמת, וזהו רפואת חליי הנפשות כפי ההרגל הנהוג בחליי הגופות, ומי שלא יוכל להכניע חמרו מצד הרגל המקום שהוא בו בחברת הריעים רפואות חלייו הוא בזה שיגלה ממקומו. ולזאת הכונה אמרו רבותינו [סנהדרין ל''ז ע''ב] גלות מכפרת עון. ואמרו [קדושין מ' ע''א] ששנוי מקום מקרע גזר דינו של אדם כמו שאנחנו עתידים לבאר. וזה בחולה חולי הגופות מצד האויר שאין תרופה לו עד שיצא ממקומו או יתקנו אוירו, ואמרו רבותינו [קדושין שם] אם רואה אדם שיצרו מתגבר עליו ילך למקום שאין מכירים אותו וילבש שחורים ויתכסה שחורים ויעשה מה שלבו חפץ. הכונה בלבישת שחורים להכניעו חמרו, וכן כאשר ילך למקום שאין מכירין אותו תהיה סבת הכנעתו. אמנם אמרו ויעשה מה שלבו חפץ. כי אחר הכנעתו בלבישת השחורים וגלותו ממקומו ידוע שיכנע, או הכונה יעשה מה שלבו חפץ כי בהתרחקו משכניו לא יחטיא אחרים. אמנם הבאור הראשון נראה.
סוף דבר צריך החוטא שישתדל בכל מיני השתדלות בדברים שיכניע בהם (אמרו) [יצרו] ויעזוב חטאו. והוא שאמר הנביא [ישעיה נ''ה ז'] ''יעזוב רשע דרכו'', אמר יעזוב רשע דרכו על הרשע בכל מעשים רעים, ואמר ''ואיש און מחשבותיו'' לחוטא במדות ובדעות, וזה כלל כל העברות במעשים ובדעות. וכאשר יעזוב דרכו ומחשבותיו ישוב אל ה' וירחמהו. ואמר ישוב אל ה' כאשר היה רחוק ממנו, והתשובה היא בהערה שכלית כמו שאמרנו. ועקר ההתעוררות הוא כאשר ידע שהחטא והחליא נפשו שיבקש מה' רפואה, כמאמר דוד [תהלים מ''א ד'] רפאה נפשי כי חטאתי לך. וכבר בארנו במצות התפלה [מצוה י''ג] הכונה בענינים אלו, כשהאדם מתפלל אל ה' שיורהו מדרכו וידריכהו בתשובה. וכבר בארנו בשער הקודם שה' ברא את התשובה, ונאמר בהגדה [מדרש שוחר טוב מ''ז כ''ה י', ירושלמי מכות פ''ב ה''ז, פסדר''כ] טוב וישר ה' על כן יורה חטאים בדרך, אם טוב למה ישר ואם ישר למה טוב שהוא מורה לחטאים לעשות תשובה. מלת ''טוב'' יאמר על ההטבה והחנינה, ויושר לתת לכל אחד כפי הראוי. ואמר שה' טוב לחוטא כאשר מורה לו דרכי התשובה כפי הדרך שבארנו. ולזאת הכונה באה ענין התפלה לשם באמרו [תהלים פ' ע''ד ע''ש] ה' אלקים השיבנו האר פניך ונושע, כי בהתעוררו אל התשובה יתעורר שכלו שהוא אור פני ה', ובאורו יראה אור [ע''פ תהלים ל''ו י'].
------
וכן מדרכי התשובה שיבוש ויכלם מחטאתו למען הרחיקו, ויהיה נבזה בעיניו נמאס ולא ישוב בו כמאמר הנביא [ירמיה ל''א י''ח] אחרי שובי ואחרי הודעי ספקתי על ירך. וכן מדרכי התשובה שיקבל עליו שלא ישוב בחטא עוד כמאמר הנביא [הושע י''ד ד'] ולא נאמר עוד אלקינו למעשה ידינו אשר בך ירוחם יתום, והכונה בקבלה זו למען יקנה לנפשו הערה שלמה בקנין גמור. וכן מדרכי התשובה להתחזק במעשה הטוב ולהרחקת הפעל המגונה שיהיה חטאתו נגדו תמיד, כמאמר דוד [תהילים נ''א ה'] וחטאתי נגדי תמיד, כי זה 
יהיה סבה להתרחק מן החטא ההוא ומכיוצא בו, כמי 
שחלה חולי גדול בסבת מאכל רע או דבר אחר צריך שיהיה זכור מהמקרה ההוא למען ישמר ממנו פעם אחרת. ומדרכי התשובה הגמורה לעזיבת החטא ולהערת שכלו שיהיו חטאתיו ואשמיו לעיניו גדולים וכבדים ורבים המספר כאמרו [שם ל''ח ה' ע''ש] כי עונותינו עברו ראשינו כמשא כבד יכבדו ממנו. ואומר [יחזקאל ל''ג י''ב] כי עונותינו רבו מלמנות וחטאתנו עצמו מספר. ואמר דברי עונינו גברו מנו פשעינו אתה תכפרם ואמרו ''אתה תכפרם'' כי ה' ברא דרכי התשובה וההערה השכלית, והיא כפרת החטא, וידוע הוא כי לפי הערת השכל והשגתו יהיה גודל החטאים, וזה כי כל מי שיהיה גדול בשכל הוא שיחשוב עונותיו גדולים וכבדים, לפי שכל חטא ועון הבא מצד פעלות החמר הוא גדול וכבד אל הכח השכלי, וכל בעל נפש גם אם יושב לבטל ואינו עובר עברה כאשר לא יתעורר להשגת שכלו, ידע שהוא חוטא לנפשו חטא גדול, ואם עונות האדם גדולים רבו חסדי ה', הורנו דרכי התשובה כפי הדרך שבארנו. וימינו פשוטה לקבל שבים, ואפילו רשע גמור כל ימיו ושב באחרונה אין מזכירין לו שום רשע [קדושין מ' ע''ב], כמאמר הנביא [יחזקאל ל''ג י''ב] ורשעת הרשע לא יכשל בה ביום שובו מרשעו.
שער שלישי יפתח לבאר הדברים שמקרעים גזר דינו של אדם, עם באור ד' חלוקי כפרה. כבר בארנו בשער הקודם שצריך לאדם שישתדל בכל מיני השתדלות לעזיבת החטא, וכאשר יעזוב חטאו ישוב אל ה'. ואמ' רבותינו [ר''ה י''ז ע''ב] גדולה תשובה שמקרעת גזר דינו של אדם. וידוע הוא כי גזר דין של אדם הוא כפי פעולותיו ובחירתו הרעה. וכבר בארנו מה שצריך לבאר בעמוד בחירה ורצון [ר''ה ט''ז ע''ב] והדברים אשר בהם יקרע גזר דינו של אדם אמרו רבותינו [שם] שהן ארבעה דברים צדקה צעקה שנוי השם שנוי מעשה, וי''א אף שנוי מקום. ובב''ר [פמ''ד ט''ו] אף התענית. אמרו שבצדקה מתקרע גזר דינו של אדם, שהחסד והצדקה הן מן התכונות הטובות בנפש המדריכות אותה לבא אל השלמות האמתי. ועל דרך אמרו [ישעיה נ''ח ח'] והלך לפניך צדקך. ואמרו שכל פרוטה שנותן לעני מקדמתו ומוליכתו לפני ה', וזה מבואר הכונה. וכן תהיה הצדקה מקרעת גזר דינו של אדם, כי אם יהיה האדם חוטא מצד חמדת הממון הנה בפזור הממון יקרע גזר דינו כמו שבארנו למעלה. ויאמר צדקה על העברות שבין אדם לחברו בגזלות ובחמסים, או על חטא נפשו בחמדת הממון. ואמר ''צעקה'' כי כאשר יקרא אל ה' בחזקה ר''ל שיעורר שכלו ונפשו לשוב אל ה' יקרע גזר דינו.
ואמרו ''שינוי השם'', ידוע הוא כי קריאת השמות להודעת האדם, גם בצד מה מודעים עצמותו, וכאשר ישנה שמו ויחשוב בעצמו שאינו האיש שעשה המעשים הרעים והרי הוא כאלו היום נולד יקרע גזר דינו, לפי שלא ימשך אחר טבעו הראשון. ו''שנוי מעשה'' זה מבואר כאשר ישנה מעשיו כלן לטובה. ושנוי יאמר על השנוי הגמור, והוא כאשר ישנה אדם מעשיו מן הקצה אל הקצה שהוא רפואת החולאים הקשים שבנפש, כמו שבארנו ושנוי מקום מבואר הוא במי שרואה שיצרו מתגבר עליו. ותענית הוא במי שגברו עליו תאוותיו החמריות כמו שבארנו.
ועתה צריך שנבאר החלוק שיש בין גזר דין של יחיד לגזר דין של צבור, ובין גזר דין שיש עמו שבועה לג''ד שאין עמו שבועה. אמרו רבותינו [ר''ה י''ז ע''ב] גדולה תשובה שמקרעת גזר דינו של אדם שנ' [ישעיה ו' י'] ושב ורפא לו אי זה דבר שצריך רפואה הוי אומר זה גזר דין, והקשו על זה השב בנתים מוחלין לו לא שב בנתים אפילו הביא כל אילי נביות אין מוחלין לו, והעמידו כאן ביחיד כאן בצבור דיחיד לא מקרע דצבור מקרע. והקשו על זה [ר''ה י''ח ע''א ע''ש] וגזר דין דצבור מי מקרע, כתוב אחד אומר [ירמיה ד' י''ד] כבסי מרעה לבך ירושלים למען תושעי וכתוב [צ''ל וכתוב אחד] אומר [שם ב' כ''ב, כי אם וגו'] אם תכבסי בנתר ותרבי לך בורית נכתם עונך לפני, מאי לאו כאן קודם ג''ד כאן לאחר גזר דין, לא אידי ואידי לאחר גזר דין כאן בג''ד שאין עמו שבועה כאן בגזר דין שיש עמו שבועה, מנין לגזר דין שיש עמו שבועה שאינו נקרע שנ' [ש''א ג' י''ד ע''ש] לכן נשבעתי לבית עלי אם יכופר בזבח ובמנחה עד עולם אמר רבא בזבח ובמנחה אינו מתכפר אבל מתכפר הוא בדברי תורה. ר' יצחק אמר יפה צעקה לאדם בין קודם ג''ד בין לאחר גזר דין. כבר בארנו ענין גזר דין אשר הכונה בו כי כאשר נשתרש האדם לחטא ונסתבך בו עד ששב לו קנין, הוא הגזר דין, ואמרם על גזר דין דיחיד שאין מוחלין לו, כי היחיד שנשתרש בחטא עד שנגזר דינו הוא רחוק... ומלשוב אל ה'. אמנם גזר דין דצבור מקרע לפי שהם רבים והאחד מעורר את חברו, וכבר ידעת אמרם [ברכות ח' ע''א] אימתי עת רצון בשעה שהצבור מתפללין. וכן החלוק שבין יחיד לצבור כי היחיד כאשר לא שב בנתים רצה לומר בעשרת ימים שבין ר''ה ליום הכפורים, לפי שהיחיד צריך הוא לחוזק הערה, והזמן הוא מזרזו ומחזק הערתו, ועל זה אמר [ר''ה שם] דרשו ה' בהמצאו [ישעיה נ''ה ו'] ביחיד, ויחיד אימתי בעשרת ימים שבין ראש השנה ליום הכפורים. וידוע הוא שה' נמצא למי שממציא עצמו אליו, והיחיד צריך ליחוד המקום והזמן לפי הדרך שבארנו. ועל הצבור אמר כה' אלקינו בכל קראנו אליו, כי הערת הצבור גדולה בכל עת. ואמרם גזר דין שיש עמו שבועה ידוע הוא כי שם שבועה אצל ה' הושאל בגזרותיו הקיימות ועל החטאים הגדולים, הוא שיאמר עליו גזר דין שיש עמו שבועה, לפי שמדרך החטאים ההם שיהיו העונשי' גדולים וקיימים. ואמנם אמרם שאינו מתכפר בזבח ובמנחה, זה מבואר שהחטאים והעונשים הגדולים אינן מתכפרים במעשים ר''ל בזבח ובמנחה אבל מתכפרים הם בדברי תורה, שבדברי תורה ישוב האדם אל ה' וידבק בו ותהיה השגחת ה' דבקה בו תמיד.
ואעפ''י שאמרנו שהזמן המיוחד לתשובה הוא י' ימים שבין ראש השנה ליום הכפורים, צריך האדם להתעורר בכל יום בתשובה, אמרו רבותינו [שבת קנ''ג ע''א] שוב יום אחד לפני מיתתך ונמצאו כל ימיך בתשובה. ורבותינו [יומא פ''ו ע''א רמב''ם שם פ''א ה''ד] חלקו הכפרה אחר התשובה לארבעה מינים. המין האחד אמרו עבר על מצות עשה שאין בו כרת ועשה תשובה אינו זז משם עד שמוחלין לו. ועל זה נאמר [ירמיה ג' כ''ב] שובו וגו' ארפא משובותיכם. וידוע הוא שהעובר על מצות עשה אינו עושה עברה שיקנה בה קנין רע, אבל מחסר נפשו ממה שתעוררהו המצוה ההיא, וכאשר ישוב והוא שיעורר את לבבו ישלים נפשו שהיתה חסרה מן ההערה ההיא, ועל זה אמר אינו זז משם עד שמוחלין לו. המין השני עבר על מצות לא תעשה שאין בה כרת ולא מיתת ב''ד, תשובה תולה ויום הכפורים מכפר, ועל אלו נאמר [ויקרא ט''ז ל'] כי ביום הזה יכפר עליכם וכו', וכאשר תדקדק באלה המצות, תמצאם באחד משלשה דרכים, אם מצות שהוזהרו להנהגת הישוב ולתקון מדיני כגון הדינין וכל עסקי משא ומתן שבין אדם לחברו. ומצות שהוזהרו להרחקת אמונות כוזבות בעשיית צורות לנוי או פונה אל האלילים ומנחש ומעונן וכיוצא באלו, שכלם להתרחק מאמונות כוזבות. ומצות שהוזהרו לתקון המדות ולתקון הגוף כגון מאכלות אסורות וכיוצא בהן, ואמר שהתשובה עם היום המיוחד לענוי הגוף למלאות נפש רעבה, והוא היום הנכבד שהאדם בו בנפש לבד שאין בו שום תענוג גשמי מכפר על אותן העברות לפי שהדברים הגשמיים הם סבת רוב העברות שקדמו. המין השלישי עבר על כריתות ומיתות ב''ד ועשה תשובה, תשובה ויום הכפורים תולים ויסורים ממרקין, ועל זה נאמר [תהלים פ''ט ל''ג] ופקדתי בשבט פשעם ובנגעים עונם, וזה שהעברות אלו יבא מהן הפעלות רע לנפש כגון גלוי עריות ועבודה זרה וחלול שבת ומפר ברית מילה ושחיטת הפסח, לכן צריך מרוק גדול על החמר והיסורין הן שממרקין, כי הם סבה לשוב אל ה' ולהדבק בו כמו שבארנו. המין הרביעי הוא מין שחלל את ה' ית', וזה כפירה בעקר כל פנים ויציאה מעקרי הדת, וזה לחוזק חטאו לא יתעורר בשום פנים עד עת המות, ואז אם ישוב אל ה' ויאמין מה שראוי להאמין ימרק ה' עונו ושב ורפא לו.
שער רביעי יפתח לדעת באור מאמרי רבותינו [סנהדרין ריש פרק חלק] באותן שאין להם חלק לעולם הבא. כבר בארנו פעמים רבות כי המדות המגונות והמעשים הרעים והאמונות הכוזבות הם חליי הנפש. והמדות הטובות והמעשים הטובים והדעות האמתיות הם רפואת הנפש וחייה. וידוע הוא כי יש קצת חולאים אשר רפואתם קלה ויתרפאו במעט תרופה ויש חולאים תקשה ארוכתם עד שיורישו המות, וכן הדרך בחליי הנפשות כי יש חולאים גדולים לנפש אשר ימיתוה והם הכפירה בבורא, וכל ענין עבודה זרה והמביא לה, ומפני זה מנו באותן שאין להם חלק לעולם הבא המינין [תוספתא סנהדרין פי''ג ה''א], ובאר הר''ם [פ''ג מהל' תשובה ה''ז] שהם חמשה האומר שאין שם אלוק ואין לעולם מנהיג. או האומר שהם שנים מנהיגים או יותר, או האומר שהוא גוף ובעל תמונה, או האומר שאינו לבדו ראשון וצור לכל, או העובד אלוק זולתי להיות מליץ בינו לבורא. וידוע הוא כי כל אלו רחוקים מה' ית' ואין חלק לעולם הבא אלא למי שה' ית' קרוב בפיו ובכליותיו, אמנם האומר שאין שם אלוק ואין לעולם מנהיג זהו דעת אפיקורוס ומבואר הוא שאין לו חלק לעולם הבא. וכן האומר שהם שנים מנהיגים או יותר ידוע שהם ללא אלקי אמת, כי האמנת האלקות הגמורה לא תהיה כי אם עם האמנת האחדות כמו שנתבאר במופת. וכן האומר שהוא גוף ובעל תמונה, גם אם הוא מאמין היחוד בפה הוא מייחס אליו הרבוי, שהגוף הוא מורכב, וכבר נודע בראיות מופתיות שהאמנת האלקות הגמורה הוא עם הרחקת הגשמות וכל תאר גשמי וכל מביא אליו. והאומר שאין לבדו ראשון וצור לכל, עם האמנתו הפשיטות הגמורה כאשר לא יאמין שהוא ראשון וצור לכל אינו מאמין באלקות. והעובד אלוק זולתו עם האמנתו היחוד הגמורה כאשר עובד אלוק זולתו להיותו מליץ בינו לבורא הוא ללא אלקי אמת ורחוק מה' ית', א''כ ידוע הוא שאלו הם רחוקים מה' ואין להם חלק לע''ה. והאפיקורסים כדעת הר''ם הם שלשה, האומר שאין שם נבואה כלל ואין שום [ברמב''ם שם] מדע מגיע מהבורא ומכחיש נבואתו של משה. והאומר שאין הבורא יודע מעשה בני אדם, ואלו השלושה יצאו מכלל הדת. וזה שעם היות זה החכם מאמין במציאות האלקות, כאשר איננו מאמין בנבואה מאת ה' או מכחיש נבואת משה, או אומר שאין הבורא יודע מעשה האדם הוא רחוק ממנו לפי שאינו ירא מעברה, ויאמר לא יראה יה והרי הוא כאחד מבעלי חיים שאינן מדברים. והכופרים בתורה הם שלשה, האומר שאין תורה מן השמים, אפילו תיבה אחת אם אמר משה מפי עצמו אמרה. והכופר בפירושה, היא תורה שבעל פה, והאומר שהבורא החליף מצוה זו באחרת זה מבואר שהוא רחוק מה' ואין לו חלק לעולם הבא כי התורה היא המקרבת האדם אל ה', ועל פי התורה שבע''פ כרת ה' ברית עם ישראל. וכאשר תתקיים התורה על אמתתה כדרך המקובל אלינו יהיה רפאות לנפשו ויחיה לעולם, ואשר יחליפנה יכביד חליו כאשר ירצה להתרפא בהפך הדבר המרפא. והמשומד לעברה אחת או לכל התורה כלה [רמב''ם שם ה''ט], זה מבואר שזה רחוק מה', כי הוא בוזה דבר ה' ואפילו לעברה אחת, כי כבר בארנו בפתיחתנו שכל המצות צריכות אל שלמות נפשו, והחוטא באחת מהן חוטא לנפשו ואין לו חלק לעולם הבא. ומחטיאי הרבים [רמב''ם שם ה''י] זה ידוע שגדול עונו כי ימית נפש אחרים, ואין רפואה לחלייו, כי אין בידו להשיג גזלת הנפשות אשר גזל. והפורש מדרכי צבור, זה מבואר כי אחר שפורש מדרכיהם אינו גדור בגדריהם ובסייגיהם ויצא מכלל התורה והאמונה [רמב''ם הי''א, ראש השנה שם]. והעושה עברות ביד רמה [רמב''ם שם אבות פ''ג מי''א] זה מבואר שהוא חוטא לנפשו, ושהוא כופר בעקר בשרשי הדת אחר ששלח ידו בסעפיה ביד רמה. והמוסרים אפי' מוסר חברו [רמב''ם שם הי''ב], דבר ידוע הוא שזה קנין רע בנפשו, ומי שאיננו שלם בנפשו רחוק מהשם ית' ואין לו חלק לעולם הבא. ומטילי אימה על הצבור שלא לשם שמים [רמב''ם הי''ג, ר''ה שם], זה מבואר, שזה משתדל לכבוד עצמו לא לכבוד נפשו, ועל זה נאמר [דברים ח' י''ד] ורם לבבך ושכחת את ה' אלקיך. ושופכי דמים [רמב''ם שם ה''ו, תוספתא ריש פאה] כבר ידעת מאמר רבותינו [בר''ר פל''ד י''ט] שהרי הוא כאלו ממעט את הדמות ואין לו חלק לעולם הבא. ובעלי לשון הרע, זה ידוע שזה מן המדות המגונות לנפש והיא שקולה כנגד כל העברות החמורות, כמו שיתבאר באזהרה לא תלך רכיל [מצות לא תעשה ש''א], עם מה שמורה מתכונה רעה בנפש. והמושך ערלתו [אבות פ''ג מי''א] זה מבואר לפי שזה מפר ברית אשר בינו לה', וכאלו הוא קורע שטר התנאים וכופר במצוה אשר נתנה להיותו תמים, ולעורר את לבבו, ולא די לזה שלא התעורר אך הוסיף על חטאתו פשע שעות את אשר תקנו, עם מה שמביא אליו הרהור המונע שלמות הנפש.
וכל אלו שאמרנו אין להם חלק לעולם הבא מאשר חליים חולי גדול עד לאין מרפא, אמנם אם עשו תשובה, וזה עם השתדלותם הרב להסיר כל החולאים האלה יש להם חלק לעולם הבא, שאין לך דבר שעומד בפני התשובה, שאפילו כפר בעקר כל ימיו ובאחרונה שב יש לו חלק לעולם הבא שנ' [ישעיה נ''ז י''ט] שלום שלום לרחוק ולקרוב אמר ה' ורפאתיו [רמב''ם שם הי''ד]. ויש ענינים אחרים אמרו רבותינו [אבות פ''ג מי''א, רמב''ם שם] שהרגיל בהם אין לו חלק לעולם הבא, מאשר הם מדות מגונות לנפש, והמסבבות אליה חלאים רעים עד לאין מרפא, ואלו הם המלבין פני חברו ברבים והמתכבד בקלון חבירו, וידוע הוא שהרגיל בזה בוזה דרכי נפשו. והמבזה תלמידי חכמים והמבזה רבותיו והמבזה המועדות והמחלל את הקדשים, לפי שאינו דומה מי שאינו עושה מצות המלך למי שמבזה אותה, וזה באמת רחוק הוא מלכת בדרכי ה', ויביאהו זה לבזות התורה והמצות אשר הם מרפא נפשו.
ואחר שבארנו אותם שאין להם חלק לעולם הבא נבאר מה שיראה מקצת פסוקי התורה אשר לפעמים יהיה עון גדול, עד שיהיה ענשו מה' ימנע ממנו דרכי התשובה, כמו שבאר הר''ם בפ''ח מהקדמות מאבות. וענינים אלו נאמין כשאר הדברים הנופלים בעניני האמונה שאין לנו חקירה בידיעת עצמות השם, שהוא ורצונו וידיעתו הכל אחד. ומה שצריך שיתבאר בו שטבע העברה הוא המחייב המנע התשובה אבל ה' לא יחפוץ במות הרשע כמו שאמר [יחזקאל י''ח ל''ב] הנביא כי לא אחפוץ במות רשע. ודבר זה ר''ל שטבע העברה מחייב, זהו שרמזו רבותינו במדרש תלים [שוחר טוב מז' א' כ''ב] א''ר פנחס כל מי שהוא מוחלט בעברות אינו יכול לחזור ואין לו מחילה עולמית. וכן אמרו [יומא פ''ו ע''ב וש''נ] כל מי שעבר עברה ושנה בה נעשית לו כהיתר.
ולפי זה הדרך יתבאר לך מה שנאמר בענין פרעה [שמות י' א'] כי אני הכבדתי את לבו, שטבע העברה היה מחייב אותו המנע התשובה כמו שנראה מהספור שבא בענין פרעה, כי הוא היה כופר במציאות ה' ובנפלאותיו, והיה קורא החרטומים, ואין ספק שהוא היה מסבב לעצמו המנע התשובה, ואם מלות הפסוק יורו שההמנע מאת ה', ה' היודע ועד ידע שבחירת הרע וטבע העברה הוא שיכריחנו שלא ישוב, והוא מיוחס לה' מפני שברא האדם בעל בחירה ורצון, אם כן יאמר ה' אני שמתי בטבעו שלא ישוב. ולפי זה הדרך יתבאר ג''כ מאמר ישעיה באמרו [ישעיה ו' י'] השמן לב העם הזה. ובמעט עיון יתבאר כי אמרו השמן לב העם הזה פן יראה בעיניו, כמאמר [בראשית ג' כ''ב] פן ישלח ידו ולקח גם מעץ החיים כמו שבארנו בעמוד הבחירה. ואין צריך להאריך בענינים אלו כי אלו הספורים הם כשאר הספורים הנבואיים שנאמרו בלשון בני אדם, והמשכיל יבין המכוון בהם.
ואחר שבארנו העניינים שהעושים אותן אין להם חלק לעולם הבא, נכתוב הענינים המעכבים את התשובה, ולא נחדש בהם דבר ונכתוב אותם כפי מה שכתב הר''ם [רמב''ם הל' תשובה פ''ד] עשרים וארבעה דברים מעכבין את התשובה. הר''ם חלק כ''ד דברים אלו לחמשה חלקים, החלק הראשון לפי גודל החטא, והם ארבעה, ואלו הן אחד המחטיא את הרבים ובכלל זה המעכב את הרבים מעשות מצוה. ב' המטה את חברו מדרך טובה לדרך רעה, כגון מסית. [ג'] הרואה בנו יוצא לתרבות רעה ואינו ממחה בידו, ובכלל זה כל שאפשר בידו למחות באחרים ולא מיחה, וזה ידוע שאחר שהיה בידו למחות ולא מיחה הרי הוא כאלו מחטיא אחרים. וכבר ידעת מאמר יחזקאל אמר [יחזקאל ג' י''ח] ואתה לא הזהרתו הרשע וגו'. ד' האומר אחטא ואשוב, זה ידוע שהוא מסבב לנפשו דבר שמעכב ממנו התשובה. החלק השני [רמב''ם שם ה''ב] הם חמשה, והם נועלים דרכי התשובה. א' הפורש מן הצבור, זה מבואר שאחר שהוא פורש מן הצבור נועל ממנו דרכי התשובה. ב' החולק על דברי חכמים, שזה יהיה סבה לפרוש מהם ולא ידע דרכי התשובה. ג' המלעיג על המצות, זה מבואר שזה נועל שערי הצדק כי כאשר נתבזו בעיניו ולא יעשה במה יזכה את ארחו. ד' המבזה רבותינו, ולא ישמע לקולם ולא ימצא מורה לו בדרך האמת. ה' השונא את התוכחות, זה מבואר גם כן כי השונא התוכחת הוא זד יהיר לץ שמו [משלי כ''א כ''ד] ונועל ממנו דרכי האמת. החלק השלישי [רמב''ם שם ה''ג] אין כח בידו לעשות תשובה גמורה והם חמשה. א' המקלל את הרבים, דבר ידוע הוא כי הקללה היא חסרון בנפש וחסרון הנפש ועונה לא תכופר כי אם במחילה להעברת החטא, וזה לא קלל אדם ידוע כדי שישאל ממנו מחילה. ב' החולק עם הגנב, שהגנב גונב רבים והוא לוקח ואינו יודע למי יחזיר, ועוד שמחזיק יד גנב ומחטיאו. ג' המוצא אבדה ואינו מכריז עליה, לאחר זמן כשירצה לעשות תשובה אינו יודע למי יחזירנה. ד' האוכל שור עניים ויתומים, אלו בני אדם אמללים הם וגולים מעיר לעיר ואינו יודע שור זה של מי הוא שיחזירנו לו, ויש מי ששונה [הראב''ד בהשגות שם] שוד עניים והכל כונה אחת. ה' המקבל שוחד להטות דין, אינו יודע עד היכן יגיע הטיה זו, ועוד שהחזיק יד האחר ומחטיאו. החלק הרביעי [שם ה''ד] העושה אותן אין חזקתו לשוב מהם לפי שהם דברים קלים בעיני רוב האדם, ולא ידמה שיהיה חטא, והם חמשה דברים, א' אוכל מסעודה שאינה מספקת לבעליה, זה אבק גזל הוא וידמה שאין זה חטא. ב' משתמש בעבוטו של עני, ברוב עבוט העני הוא קרדום ומחרישה וחושב בעצמו שלא חסרו דבר, והרי גזלו. ג' מסתכל בעריות, מעלה על לבו שאין בכך כלום וזה יביא אותו לגוף העריות המחסרות נפש האדם ומסלקת השכינה ממנו, כמאמרם [דברים כ''ג ט''ו] ולא יראה בך ערות אדם ושב מאחריך מלמד שהעריות מסלקות השכינה. ד' מתכבד בקלון חברו, אומר בלבו שאינו חוטא שאין חברו עומד שם ולא הגיע לו בושת אלא שערך מעשיו מול מעשי חברו, ונראה מכללו שהוא מכובד וחברו בזוי, ודבר ידוע הוא שהוא חסרון גדול בנפש. ה' החושד בכשרים, שאומר בלבו שאינו חוטא שמא עשה שמא לא עשה והוא אינו יודע שזה עוון גדול שמשים אדם כשר כבעל עברות. החלק החמישי [רמב''ם שם ה''ה] דברים שנמשכים אחריהם וקשה לפרוש מהם והם רעות רעות מאד, והם חמשה. א' רכילות, ב' לשון הרע, ג' בעל חימה, ד' בעל מחשבה רעה, ה' המתחבר לרשע שהוא למד ממעשיו, ועליו אמר שלמה [משלי י''ג כ'] ורועה כסילים ירוע. כל אלו הדברים וכיוצא בהם אעפ''י שמעכבין אינן מונעים, אלא אם עשה תשובה הרי הוא בעל תשובה ויש לו חלק לעולם הבא. [הבתים — ספר המצוה].
------
וכן בעלי חטאות ואשמות, בעת שמביאין קרבנותיהם על שגגתם, ועל זדונם, אין מתכפר להם בקרבנם עד שיעשו תשובה ויתודו ודוי דברים, שנאמר והתודה אשר חטא עליה. וכן כל מחוייבי מיתות בית דין ומחוייבי מלקות אין מתכפר להם במיתתן או בלקייתם, עד שיעשו תשובה ויתודו, ודוי דברים, שנאמר והתודה אשר חטא עליה. וכן החובל בחברו או המזיק ממונו, אע''פ שהוא שלם לו מה שהוא חייב לו, אין מתכפר לו עד שיתודה וישוב מלעשות כזה לעולם, שנאמר איש או אשה כי יעשו מכל חטאת האדם, לר''ם. אע''פ שעקר התשובה והוידוי בלב, צריך שיתודה, אמרו חכמים מלך בשר ודם ספק מתפייס בדברים ספק אינו מתפייס, אבל הקב''ה אינו מתפייס אלא בדברים, שנאמר קחו עמכם דברים ושובו אל ה', ולא עוד, אלא שמחזיק לו טובה, שנאמר וקח טוב, ולא עוד אלא שדומה כמי שבנה מזבח והקריב עליו קרבן שנאמר, ונשלמה פרים שפתינו. [הבתים — שערי תשובה שער ראשון].
------
ולאתוודויי ביום הכיפורים מחייב איניש דכתיב כי ביום הזה יכפר עליכם, והוא הרצאה דברים דגמרי מוכפר בעון ומתודה, והלכה כדברי חכמים שחייב לומר חטאתי עויתי פשעתי, וכו' וכל הסדר. וערב יום הכיפורים מיבעי ליה לאיניש לצלויי בתפילה המנחה ביחיד וידוי זוטא ורבה ואתה יודע רזי עולם מקמי' דליתיב בסעודתא שמא תטרף דעתו מן היין. ומתוודה ערבית שחרית ומוסף מנחה ונעילה, ויחיד בחמשה תפילות מתודה אחר תפילתו. ושליח ציבור אומרו באמצע תפילה ובכווני ליבא לאפיק מאן דלא ידע. [ספר נייר הלכ' יוה''כ].
------
בגמ' נחלקו ר''מ ורבנן כיצד מתודין ר' מאיר אומר פשעתי עויתי חטאתי ורבנן אמרי חטאתי עויתי פשעתי וכן בדוד הוא אומר חטאנו עם אבותינו העוינו והרשענו וכן בדניאל ואיכא מ''ד דפסק כר''מ מטעם דשתק ליה רבא לההוא דנחת והתודה כר''מ ורוב הגדולים פסקו כרבנן וכן עיקר וממה שאמר משרע''ה נושא עון ופשע וחטאה ונקה לא גמרינן להתודות תחלה על החטאים אלא כך אמר משה לפני הקב''ה רבש''ע בשעה שישראל חוטאין לפניך ועושין תשו' עשה זדונות כשגגות ונהגו לומר בעי''ת שבין ר''ה ליוה''כ כשמתודין וידוי זה אבל חטאנו אשמנו בגדנו גזלנו דברנו דופי העוינו והרשענו זדנו חמסנו טפלנו שקר יעצנו עצות רעות כזבנו לצנו לוצצנו מרדנו נאצנו סררנו עוינו פשענו צררנו קשינו עורף רשענו שחתנו תעינו תעתענו סרנו ממצותיך הטובים ולא שוה לנו ואתה צדיק על כל הבא עלינו כי אמת עשית ואנחנו הרשענו זהו הנוסח להתודות ואם התודה בענין אחר כל שהצדיק עליו את הדין יצא ויאשיה אמר [איכה א'] צדיק הוא ה' כי פיהו מריתי ובתורה כתיב הצור תמים פעלו וש''ץ כשיורד לפני התיבה ביה''כ אין דרך להזכיר כל הפרטים שכתבנו שאומרים היחידים אלא דרך כלל נהגו לומר אבל חטאנו העוינו והרשענו וסרנו ממצותיך וממשפטיך הטובים ולא שוה לנו וגו' ובדין הוא לקצר הפרטים לפי שהוא מתודה על כל העם ואיך יפרש שום חטא ומי הוא אשר יטיל חטא פרטי מפורסם על הציבור בכלל. וכתבו הגאונים דחייב אדם להתודות מעומד וגם צריך לעמוד כשיאמר הש''ץ אבל חטאנו ואע''פ שכל אחד ואחד התודה בתפלתו, וכך אמרו בגמ' שמואל הוה קם כד מטא שלוחא דציבורא לאבל חטאנו הלכך מניה גמרינן לעמוד. [אהל מועד שער ראשית חכמה דרך ח'].
------
כתב א' מן המפרשים מקובל אני מפי גדולים שהוידוי הנכון והנראה יותר בין ליחיד בין לצבור בין לש''צ הוא הוידוי המקוצר המסודר בסדר זה אבל חטאנו אנחנו ואבותינו ועוינו ופשענו וסרנו ממצותיך וממשפטיך הטובים ולא שוה לנו וכו' בשלשה לשונות אלו חטאנו ועוינו ופשענו כולל אדם כל מה שצריך להתודות השגגות והזדונות והמרדים ודי לנו בכך אין לנו להוסיף על אלו וכך היה מתודה כהן גדול בסדר עבודה לא היה מזכיר בגידה וגזילה וגניבה וחמס וטפול שקר ושאר הלשונות כי ענין הוידוי מספיק בזולתן ועוד שיש לו קבלה של אמת שאין האדם צריך לפרוט את החטא דהלכה כר''ע מחבירו בכל מקום חוץ מן המקומות שחולק עם ר' אליעזר ולזה נוטה דעת הב' העתים שכתב בחבורו ז''ל איצטריכינן לפרושי האי דנהוג עלמא למימר אבל חטאנו ועל שחטאנו כולהו באלפא ביתא ולא דייקי בין זדונות לשגגות ובאותו אל''ף בי''ת מתודין תחלה במקומות הרבה על הזדונות ואח''כ על השגגות ומשנין סדר הוידוי ועוד שפורטין החטאים ואין נזקקין לכך הלכך לא דייקי בהנהו אל''ף בי''ת ושמעינן דנהיגי רבוותא דווקני דלא אמרי טפי מהני ארבע אבל חטאנו אנחנו ואבותינו ועוינו ופשענו וסרנו ממצותיך וכו' ולא שוה לנו ואתה צדיק וכו' וכל הני אל''ף בי''ת כללי בהאי כללא והנוהג כמנהג זה בסדר וידוי הרי זה משובח כי זהו סדר וידוי יום הכפורים על פי ההלכ' ואליבא דרמב''ן מיהו אם בא לומר וידוי בסדר אל''ף בי''ת עשוי על הסדר שלא יתודה תחלה על הזדונות ואח''כ על השגגו' אומר ואין בכך כלום ובלבד שיהיו האל''ף בי''ת מתוקנין כהלכתן והאידנא ליכא אל''ף בי''ת מתוקנין וליכא מאן דידע לתקונינהו והלכה רווחת ולישנא דוקיא דוידוי אליבא דהלכתא כדכתבינן עכ''ל. ואזל מצות יה''כ ושבחו המתודה אף על מה שהתודה ביה''כ אחר וסמכו על הפסוק כי פשעי אני אדע וחטאתי נגדי תמיד שאין לבי בטוח שנתכפר לי כי גדול עוני מנשוא ואע''פי שהתודה ערב יה''כ קודם אכילה כמו שכתבנו צריך להתודות על כל התפלות של לילה ושל יום שמא אירע לו דבר חטא בין זו לזו ועוד על שם וחטאתי נגדי תמיד. [ארחות חיים הלכ' יום הכפורים סימן ל'].
------
יהי רצון מלפניך ה' אלהינו שתמחול לנו על כל חטאתינו, ותכפר לנו על כל עונותינו, ותמחול ותסלח לכל פשעינו, והמון העם אומרים שתמחול לנו על כל עונותינו ותכפר לנו על כל פשעינו, ותמחול ותסלח לכל חטאתינו. ואפשר, שהטעם לדבריהם, כדי להסמיך לכל חטאותינו לעל חטא. ולא יתכן, דגרסינן ביומא בפרק אמר להם הממונה (ל''ו ע''ב) תנו רבנן, כיצד מתודה, אומר עויתי פשעתי חטאתי לפניך, אני וביתי. וכן בשעיר המשתלח הוא אומר (ויקרא ט''ז, כ''א) והתודה עליו את כל עונות בני ישראל ואת כל פשעיהם לכל חטאותם. וכן במשה הוא אומר (שמות ל''ד, ז') נושא עון ופשע וחטאה, דברי רבי מאיר, וחכמים אומרים, עונות אלו הזדונות, וכן הוא אומר (במדבר ט''ו, ל''א) הכרת תכרת הנפש ההיא עונה בה. פשעים אלו המרדים. וכן הוא אומר (מלכים ב ג', ז') מלך מואב פשע בי, ואומר (שם ח', כ''ב) אז תפשע לבנה בעת ההוא. חטאות אלו השגגות, וכן הוא אומר (ויקרא ד', ב') נפש כי תחטא בשגגה, וכי מאחר שהתודה על הזדונות ועל המרדים חוזר ומתודה על השגגות, אלא כך הוא מתודה, חטאתי עויתי פשעתי לפניך אני וביתי. וכן בדוד הוא אומר (תהלים ק''ו, ו') חטאנו עם אבותינו העוינו הרשענו. וכן בשלמה הוא אומר (מלכים א ח', מ''ז) חטאנו והעוינו רשענו, וכן בדניאל הוא אומר (דניאל ט', ה') חטאנו ועוינו והרשענו ומרדנו, אלא מהו שאמר משה נושא עון ופשע וחטאה, אמר משה לפני הקדוש ברוך הוא, בשעה שישראל חוטאין לפניך, ועושין תשובה, עשה להם זדונות כשגגות. פירוש, ובשעיר המשתלח נמי הכי קאמר, והתודה עליו את כל עונות בני ישראל ואת כל פשעיהם, שיהו ככל חטאתם. ופסק רבינו סעדיה, והרב רבי יצחק בן גיאת, ובעל העיטור, כרבי מאיר. אבל בעל הלכות גדולות, ורב פלטוי, והריא''ף, ורבינו חננאל, פסקו כחכמים. ובתורת כהנים תני כחכמים, וכן נוהגין העולם, הנה נתבאר שצריך להקדים חטא לעון, ועון לפשע. יש סידורים שכתוב בהן על חטא על סדר אלפא ביתא, ומפרט בו החטאים, ונכון הוא. וכן כתב רב עמרם, והרמב''ם ז''ל, והרב רבי יונה, שצריך לפרט את החטא, וזהו נוסחו. על חטא שחטאנו לפניך באונס, שאנסוהו גוים לעבור על אחת מכל המצות האמורות בתורה, ואם לאו יהרגוהו שיעבור ואל יהרג, שנאמר במצות עשה (ויקרא י''ח, ה') אשר יעשה אותם האדם וחי בהם, ולא שימות בהם, חוץ מעבודת אלילים, וגילוי עריות, ושפיכות דמים, שיהרג ואל יעבור (פסחים כ''ה ע''ב). בבלי דעת, כמו שנאמר (דברים י''ט, ד') אשר יכה איש את רעהו בבלי דעת והוא לא שונא לו מתמול שלשום. בגלוי על שם (שם כ''ט, כ''ח) והנגלות לנו ולבנינו עד עולם. בדעת ובמרמה, שחטא מדעתו, או רימה את חבירו. בהרהור הלב, לשון חכמים הוא, ואמרו חכמינו ז''ל (יומא כ''ט ע''א) הרהורי עבירה קשין מעבירה. בוידוי פה, כגון ששאלוהו אם חטא ואמר כן חטאתי. בזדון מלשון (תהלים קי''ט, ס''ט) שקר זדים. בחוזק יד, כגון שנתחזק על חבירו, וחטא לו. בטומאת שפתים, על שם (ישעיה ו', ה') כי איש טמא שפתים אנכי, וזהו נבלות הפה. ביצר הרע, שהסיתו לדבר עבירה. ביודעים, כמו שנאמר (ויקרא ד', כ''ג) או הודע אליו חטאתו. בלא יודעים, כמו שנאמר (שם ה', י''ז) והוא לא ידע ואשם. בכחש ובכזב, כמו שנאמר (שם ה', כ''א) וכחש בעמיתו בפקדון, ועל שם (תהלים ע''ח, ל''ו) ובלשונם יכזבו לו. בלשון הרע, על שם (שם י''ב, ד') לשון מדברת גדולות. במראית העין, כגון שראה בעיניו דבר ערוה, וחמד אותה, וזהו שכתוב (במדבר ט''ו, ל''ט) ולא תתורו אחרי לבבכם ואחרי עיניכם אשר אתם זונים אחריהם. בנשך ובתרבית, כמו שנאמר (ויקרא כ''ה, כ''ו) אל תקח מאתו נשך ותרבית. בשיח שפתותינו, כגון שדיבר רעה על חבירו, והוא על שם (תהלים ס''ט, י''ג) ישיחו בי יושבי שער. בסתר, על שם (שמואל ב י''ב, י''ב) אתה עשית בסתר. ועל שם (תהלים י', ח') במסתרים יהרוג נקי. בעינים רמות, על שם (משלי ו', י''ז) עינים רמות לשון שקר. בפתחון פה, כלומר, ברוב דברים, וזהו שכתוב (שם י', י''ט) ברוב דברים לא יחדל פשע. בצעדי רגלים, על שם (שם ו', י''ח) רגלים ממהרות לרוץ לרעה. בקפיצת יד, על שם (דברים ט''ו, ז') לא תקפוץ את ידך מאחיך האביון. ברצון, שחטא ברצונו, בלא שום אונס. ובשגגה, על שם נעשתה לשגגה. בתמהון לב, שחטא בתמהון לב, על שם (שם כ''ח, כ''ח) ובתמהון לבב. על חטאים שאנו חייבים עליהם אשם, שנאמר (ויקרא ז', א') וזאת תורת האשם. קרבן, זה קרבן עולה, שהיא מכפרת על הרהורי הלב, כמו שנאמר (יחזקאל כ', ל''ב) והעולה על רוחכם. חטאת, שנאמר (ויקרא ו', י''ח) זאת תורת החטאת. מיתה בידי שמים, כגון זר שאכל תרומה, שנאמר בה (שם כ''ב, ט') ומתו בו כי יחללוהו. כרת, כגון מי שנאמר בו (בראשית י''ז, י''ד) ונכרתה הנפש ההוא. מלקות ארבעים, והן כל לאוין שבתורה. והסימן לאלו, כדי שלא יטעה האדם, להקדים אחד מהם לחברו, אק''ח מכ''ם. על חטאים שאנו חייבים עליהם ארבע מיתות בית דין, והם סקילה שריפה הרג וחנק. יש שקורים החי''ת בקמ''ץ, ויש שקורין אותה בסגו''ל, והוא הנכון, שהיא על משקל הרג. וכן שמעתי שהיה קורא הרא''ש. ובסדר רב עמרם ורבינו סעדיה כתוב סקילה שריפה סמוך עם מה שלפניו, בלא פירוד. על מצות עשה ועל מצות לא תעשה, בין שיש בה קום עשה, הוא חוזר על מצות עשה, ובין שאין בה קום עשה, הוא חוזר על מצות לא תעשה. בין שגלויים לנו, ובין שאינן גלויים לנו, על שם (דברים כ''ט, כ''ח) והנגלות לנו ולבנינו עד עולם. את שגלויים לנו כבר אמרנום לפניך ה' אלהינו, שעד עתה פרטנו הגלויות לנו, ואת שאינן גלויים לנו הכל גלוי וצפוי לפניך ה' אלהינו, וחטאנו על כולם, כמו שנאמר הנסתרות לה' אלהינו והנגלות לנו ולבנינו עד עולם, כך קורין המון העם. ולא יתכן, כי הכתוב לא בא להורות שאנו חוטאים על כולם, אלא בא להורות שהכל גלוי לפניו. והנכון שלא לומר וחטאנו על כולם, אלא הכל גלוי וצפוי לפניך ה' אלהינו, כמו שנאמר הנסתרות לה' אלהינו והנגלות לנו ולבנינו עד עולם. וכן כתב הרב מאיר מרוטנבורק, שאין נכון לאומרו, וגם רב עמרם ורבינו סעדיה לא כתבוהו. כי אתה סולחן לישראל, על שם (תהלים פ''ו, ה') כי אתה ה' טוב וסלח, ומוחלן לשבטי ישורון, לקח לשון לשבטי ישורון, לרמז עלותם לרגל לירושלים, להתכפר ולהתפלל, על שם (שם קכ''ב, ד') ששם עלו שבטים שבטי יה עדות לישראל להודות לשם ה'. ויש לנו ללמוד מן השבטים, שהיו מניחים בתיהם ובאין ממרחק לירושלים, להתכפר בקרבנותיהם, כל שכן אנחנו, שאין אנו זזים ממקומנו שיש לנו להודות לשם ה' ולבקש מחילה וסליחה. ומבלעדיך אין לנו מוחל וסולח, על שם (ישעיה מ''ד, ו') ומבלעדי אין אלהים. ויש אומרים ומבלעדיך אין לנו מוחל וסולח אלא אתה. וכתב רבינו סעדיה, המוסיף אלא אתה אחר שאומר ומבלעדיך, טועה הוא. וכבר ביארנו למעלה, בסוף תפילת שמונה עשרה, שהחותם כאן ברוך אתה ה' במלך הסלחן שהוא טועה, ועוד אם כן הוי להו שמונה ברכות בתפילה, ואנן שבע תנן בלבד. אלהי עד שלא נוצרתי, פירוש, קודם שלא נוצרתי, איני כדאי, לא הייתי חשוב והגון להיות נוצר. ועכשו שנוצרתי כאילו לא נוצרתי, פירוש, מה אני ומה חשיבותי. עפר אני בחיי קל וחומר במיתתי, שאני עפר. הרי אני לפניך ה' אלהי ככלי מלא בושה וכלימה יהי רצון מלפניך ה' אלהי ואלהי אבותי שלא אחטא, כלומר, לסייעני שלא אחטא, על דרך מאמרם ז''ל (יומא ל''ח ע''ב) הבא ליטהר מסייעין אותו. ומה שחטאתי לפניך מרק ברחמיך הרבים. מרוק, ענין שטיפה והדחה כמו (ויקרא ו', כ''א) ומרק ושטף במים, כלומר הפרע ממני, אך ברחמים. ובקשה זו היא שנויה בברכות בסוף פרק היה קורא בתורה (י''ז ע''א). ואומר שליח צבור קדיש, ומתחיל בסליחות ותחנונים ופזמונים ווידויים, ווידוי גדול בכללם, כמו שאומר באשמורת, ואחר כך אומר מה נאמר לפניך יושב מרום. על חטא, על חטאים, סקילה שריפה הרג וחנק, עד ומוחל וסולח. ואומר אדיר ונאור, על שם (תהלים ע''ו, ה') נאור אתה אדיר. בורא דוק, על שם (ישעיה מ', כ''ב) הנוטה כדוק שמים. וכנה השמים בלשון דוק, שרצה לומר קרום, מפני שהם כקרום, וכן בלשון חכמים ז''ל (עבודה זרה ה' ע''ב) בדוקין שבעין. וחלד היא כינוי לארץ, על שם (תהלים מ''ט, ב') האזינו כל יושבי חלד. גולה עמוקות, על שם (איוב י''ב, כ''ב) מגלה עמוקות מני חושך ויוציא לאור צלמות. דובר צדקות, על שם (ישעיה ס''ג, א') אני מדבר בצדקה רב להושיע, הדור בלבוש, על שם (ישעיה ס''ג, א') זה הדור בלבושו. ואין זולתו, על שם (דברים ד', ל''ה) אין עוד מלבדו. זוכר הברית, על שם (שמות ו', ה') ואזכור את בריתי. חונן שארית, על שם (עמוס ה', ט''ו) אולי יחנן ה' אלהי צבאות שארית יוסף. טהור עינים, פירוש, זך המראה. טהור, מלשון (שמות כ''ד, י') וכעצם השמים לטוהר. עינים, מלשון (במדבר י''א, ז') ועינו כעין הבדלח, וכן (יחזקאל א', ד') וארא וגו' כעין חשמל. יושב שמים, על שם (תהלים ב', ד') יושב בשמים ישחק. קרוב לקוראיו רחום וחנון, על שם (שם קמ''ה, י''ח) קרוב ה' לכל קוראיו, רחום וחנון, פסוק הוא (שם ק''ג, ח'). ככתוב על יד נביאך, מי אל כמוך וכו'. ואחר כך אומר ויעבור, ואומר קדיש שלם. ואם חל בשבת אומר ויכלו, וברכת מגן אבות בדברו, כמו בשאר שבתות. וחותם בשל שבת בלבד, ואינו מזכיר של יום הכפורים. וכבר כתבנו הטעם, בתפילת ליל שבת. ואומר קדיש, ואחר כך סליחות ותחנונים, ואחר כך אומר קדיש שלם, ומתחיל לקרות מתהלים מן אשרי האיש עד לבטח תושיבני (שם א' ד'). ויש שקורין עד סוף מזמור ה' אדוננו מה אדיר שמך בכל הארץ (שם ח', י'). ואחר כך אומר קדיש יהא שלמא רבה. [אבודרהם סדר תפילת יום הכפורים].
------
כתב בעל העטור שחרית מתודה שלשה פעמים וכן במוסף ובמנחה אבל בנעילה פעם אחת. והם עשרה ודויין כנגד עשר פעמים שמזכיר כהן גדול השם ביה''כ. ובלילה אינו מתודה. ויש מקומות שאינו מתודה רק לכל תפלה ודוי אחד. והצבור פעם אחת הרי ח'. ושני פעמים בערב אחד במנחה ואחד בערבית. ותניא כיצד מתודה אומר עויתי פשעתי. ופסק רב סעדיה כר''מ וכ''פ הרי''ץ גיאת. ובעל העטור ורב אלפס פסקו כרבנן וכ''פ בה''ג ורב פלטוי ור''ח והכי נוהג רבנן. [האגור סימן תתקמ''ד].
------
בפרק במה מדליקין (ל''ב א') ת''ר מי שחלה ונטה למות אומרים לו התודה שכן דרך כל המומתין מתודין. אדם יוצא לשוק דומה כמי שנתנוהו בקולר. עלה למטה ונפל דומה כמי שהעלוהו לגרדום לידון, שכל העולה לגרדום לידון אם יש לו פרקליטים גדולים ניצול ואם לאו אינו ניצול, ואלו הן פרקליטים גדולים של אדם תשובה ומעשים טובים.
במס' שמחות תניא, נטה למות אומרים לו התודה עד שלא תמות, הרבה שנתודו ולא מתו והרבה שלא נתודו ומתו, והרבה שמהלכין בשוק ומתודין, שבזכות שאתה מתודה אתה חי, אם יכול להתודות בפיו יתודה, ואם לאו יתודה בלבו. אחד המתודה בפיו ובלבו ובלבד שתהא דעתו מיושבת עליו. כל הדברים האלו אין אומרים לא בפני עם הארץ ולא בפני נשים ולא בפני קטנים שמא יבכו וישברו את לבו. מת לו מת אין מודיעין אותו שמא תטרף דעתו עליו. ואין קורעין את חלוקו ואין בוכין ואין מספידין לפניו שלא ישברו את לבו ומשתקים את המנחמים מלפניו. בספרי רבי נתן אומר ואשמה הנפש ההיא והתודו זה בנין אב על כל המתים שיטענו וידוי.
בפרק נגמר הדין (מ''ג ב') היה רחוק מבית הסקילה כעשר אמות אומר לו התודה שכן דרך כל המומתין מתודין שכל המתודה יש לו חלק לעוה''ב שכן מצינו בעכן שאמר לו יהושע בני שים נא כבוד לה' אלהי ישראל ותן לו תודה ויען עכן את יהושע ויאמר אמנה אנכי חטאתי לה' אלהי ישראל וכזאת וכזאת עשיתי. ומנין שכיפר לו וידויו שנא' ויאמר יהושע למה עכרתנו יעכרך ה' היום הזה היום הזה אתה עכור ואי אתה עכור לעוה''ב. ואם אינו יודע להתודות אומרים לו אמור תהא מיתתי כפרה על כל עונותי.
בפרק אמר להם הממונה (ל''ו ב') ת''ר כיצד מתודה אומר עויתי פשעתי חטאתי. וכן בשעיר המשתלח הוא אומר והתודה עליו את כל עונות בני ישראל ואת כל פשעיהם לכל חטאתם, וכן במשה הוא אומר נושא עון ופשע וחטאה דברי ר''מ, וחכ''א עונות אלו הזדונות וכן הוא אומר הכרת תכרת הנפש ההיא עונה בה, פשעים אלו המרדים וכן הוא אומר מלך מואב פשע בי, חטאים אלו השגגות וכן הוא אומר נפש כי תחטא בשגגה, וכי אחר שהתודה על הזדונות חוזר ומתודה על השגגות אלא אומר חטאתי עויתי פשעתי, וכן בדוד אומר חטאנו עם אבותינו העוינו והרשענו וכן בשלמה הוא אומר חטאנו עוינו הרשענו ומרדנו אלא מהו שאמר משה נושא עון ופשע וחטאה אמר משה לפני הקב''ה בשעה שישראל חוטאים לפניך ועושים תשובה עשה להם זדונות כשגגות. אמר רבה בר שמואל אמר רב הלכה כחכמים פשיטא יחיד ורבים הלכה כרבים מהו דתימא מסתברא טעמא דר''מ דקמסייעי לי' קראי דמשה קמ''ל. ההוא דנחית קמיה דרבה עבד כר''מ א''ל שבקת רבנן ועבדת כר''מ א''ל אנא כר''מ ס''ל כדכתיב בספר אורייתא דמשה.
איכא מאן דפסק כר''מ, דסתמא דמתני' התם כוותי' דר''מ סתמה רבי, ועוד מהאי דנחית קמי' דרבה וא''ל אנא כר''מ סבירא לי כדכתיב בספר אורייתא דמשה, ושתיק ליה רבה ולא אהדר ליה לית הילכתא כר''מ אלא כרבנן, ש''מ קיבלה וסברה, ורבה בתרא הוא וכוותי' חזי למעבד. והדין סברא לר''י בן גיאת. ואיכא מאן דאמר הלכה כרבנן כדפסקו בגמרא, והדין סברא דבעל הלכות, ורבינו הגדול ז''ל נמי כרבנן פסק, ומסתברא כרבנן חדא דיחיד ורבים הלכה כרבים, ובגמרא נמי אמרינן עלה פשיטא ולא חיישי' לר''מ ולסתמא דידיה. ועוד דלא דחינן מימרא מפורשת דרב משום גברא דנחת ולא ידעינן מנו, ורבה נמי כרבנן ס''ל דלא שבקינן רבים ועבדינן כיחיד, אלא מדיהיב ההוא גברא טעמא למלתיה שתיק מיניה ולא אהדריה, הא לכתחלה ודאי הלכתא כרבנן ולית ביה ספק.
וסדר וידוי של שכיב מרע כך קבלנו מחסידים ואנשי מעשה, מודה אני לפניך ה' אלהי ואלהי אבותי שרפואתי בידך ומיתתי בידך. יהי רצון מלפניך שתרפאני רפואה שלמה ואם אמות תהא מיתתי כפרה על כל [עי' ב''ח יו''ד סי' של''ח] עונות וחטאים ופשעים שחטאתי ושעויתי ושפשעתי לפניך, ותן חלקי בגן עדן, וזכני לעולם הבא הצפון לצדיקים. במדרש קהלת, מי יודע רוח בני האדם, ר' חנינא פתר קריא בהרוגי מלכות שהן באין לחיי עולם הבא אע''פ שאינן מתודין. [ספר תורת האדם להרמב''ן ענין הוידוי].
------
כיצד מתודה, אומר אנא השם חטאתי ועויתי ופשעתי לפניך ועשיתי כך וכך, ונחמתי ובושתי ממעשי, ולעולם איני חוזר לדבר זה, זהו עקרו של וידוי. וכל המרבה להתודות ומאריך בענין זה, הרי זה משובח, לר''ם. הריא''ג כתב שמצות וידוי עויתי וחטאתי ופשעתי. ופסק הר''ם עיקר. מכל מקום יראה לי שאם אמר עויתי ופשעתי וחטאתי, אין מחזירין אותו. [הבתים — שערי תשובה שער ראשון].
------
ועוד פשוט שמתודה על חטאי' שהם השגגות ואחר כך מתודה על העונות שהם הזדונות ואח' כך על הפשעים שהם המרדים ואומר שא נא לחטאים ולעונות ולפשעי' שחטאתי ושעויתי ושפשעתי וכן פסק רי''ף ובה''ג ורב פלטוי ור''ח וכן בתור' כהנים כרבנן וריב''ג ובעל העטור פסקו כר''מ ואומ' עויתי פשעתי חטאתי וראשון עקר וכן עמא דבר. [רבינו ירוחם נ''ז ח''ג].
------
ת''ר בפרק אמר להם הממונה עונות אלו הזדונות וכן הוא אומר (במדבר ט''ו ל''א) הכרת תכרת הנפש ההיא עונה בה ופשעים אלו המרדים וכן הוא אומר (מלכים ב', ג' ז') מלך מואב פשע בי חטאים אלו השגגות וכן הוא אומר (ויקרא ד' ב') (ו)נפש כי תחטא בשגגה לפיכך מתודה חטאו עוו ופשעו תחילה על השגגות ואחר כך על הזדונות ואחר כך על המרדים וכן בדוד הוא אומר (תהילים ק''ו ו') חטאנו עם אבותינו העוינו והרשענו וכן בשלמה הוא אומר (מלכים א' ח') (חטאתי והעויתי והרשעתי) [חטאנו והעוינו רשענו] וכן בדניאל הוא אומר (דניאל ט' א') חטאנו ו(ה)עוינו והרשענו, ומה שאמר משה (שמות ל''ה ז') נושא עון ופשע וחטאה אמר משה לפני הקדוש ברוך הוא בשעה שחוטאים ישראל ועושין תשובה עשה להם זדונות כשגגות כך אומרים רבנן דר' מאיר, ופוסק רב אלפס (דף ו' א') כמותם. [סמ''ג עשין סימן ר''ט].
------
מרדים. זה העושה להכעיס. חטאתי. כלומר בשוגג. עויתי. במזיד. ופשעתי. במרד, דהיינו להכעיס. [רבינו אברהם מן ההר].
------
וחכמים אומרים חטאתי עויתי פשעתי — וכן הלכה. [הערוך ערך חטגז].
------
כיצד מתודה, חטאתי עויתי פשעתי, אמר רבה בר שמואל אמר רב הלכה כחכמים ואע''ג דקאמר קרא נושא עון ופשע וחטאה וסימן כסדר אלף בית חע''פ באנא בשם יש אומרים אנא השם חע''פ אנא בשם כפר נא ויש גרסי שניהם אנא השם. [האגודה].
------
ומיחייב בר ישראל לאודוי ביומא דכיפורי, שנאמר (ויקרא ט''ז, ל') כי ביום הזה יכפר עליכם ואשכחן דהא כפרה וידוי דברים היא, דתניא (ויקרא ט''ז, ו') וכפר בעדו ובעד ביתו, בהרצאת דברים הכתוב מדבר, אתה אומר בהרצאת דברים או אינו אלא בהרצאת דם, אם נפשך לומר נאמר כאן כפרה ונאמר גבי שעיר המשתלח (שם י') כפרה, מה להלן הרצאת דברים אף כאן בהרצאת דברים. מאי אם נפשך לומר, וכי תימא לגמר משעיר הנעשה בפנים דהרצאת דם הוא, אמר קרא (שם י''א) והקריב אהרן פר החטאת אשר לו ועדאן לא נזרק הדם, אלמא בהרצאת דברים הכתוב מדבר. כיצד היה מתודה, אנא השם עויתי פשעתי וחטאתי לפניך אני וביתי ככתוב בתורת משה עבדך (שם ל') כי ביום הזה יכפר עליכם וגו' ונאמר (שם כ''א) והתודה עליו וגו' דברי רבי מאיר, וחכמים אומרים עוונות אילו הזדונות פשעים אילו המרדים חטאות אלו השגגות, מאחר שהוא מתודה על הזדונות ועל המרדים למה חוזר ומתודה על השגגות, אלא כך מתודה אנא השם חטאתי עויתי ופשעתי לפניך אני וביתי אנא השם כפר נא לחטאים ולעוונות ולפשעים, והן עונין אחריו ברוך שם כבוד מלכותו לעולם ועד, וכן מצינו דרך המתודים דוד אמר (תהלים ק''ו, ו') חטאנו עם אבותינו העוינו והרשענו, שלמה בנו אמר (מלכים א' ח', מ''ז) חטאנו העוינו רשענו, דניאל אמר (דניאל ט', ה') חטאנו והעוינו הרשענו ומרדנו, אף הוא כך מתודה חטאתי עויתי ופשעתי לפניך, אלא מה הוא שאמר משה (שמות ל''ד, ז') נשא עון ופשע וחטאה ונקה וגו' ואומר (ויקרא ט''ז, כ''א) והתודה עליו וגומר, אמר משה לפני הקב''ה בשעה שחוטאין ישראל ועושין תשובה עשה להם זדונות כשגגות. ואמר רבה בר שמואל אמר רב הלכה כדברי חכמים. [פסק] ומיבעי לן לצלויי ערב יום הכיפורים בתפילת המנחה ומימר אתה יודע רזי עולם אחר תפילתו מן קמי דיתיב בסעודתא דאפסוקי, דילמא מיטרדא דעתיה מחמת סעודתיה ולא יכיל לאודויי, דתנו רבנן (פ''ז:) מצות וידוי ערב יום הכיפורים עם חשיכה, אבל אמרו חכמים מתודה קודם אכילה ושתייה שמא תטרף דעתו עליו בסעודה, ואף על פי שהתודה קודם אכילה ושתיה, יתודה אחר אכילה ושתיה, שמא יארע דבר קלקלה בסעודה, ואע''פ שהתודה ערבית, יתודה שחרית, שחרית, יתודה במוסף, במוסף, יתודה במנחה, במנחה, יתודה בנעילה. והיכן אומרה, אחר תפילתו, ושליח ציבור באמצע תפילה. [בה''ג הלכ' יום הכיפורים].
------
ומיחייב בר ישראל לאודיי ביומא דכפורי, שנאמר כי ביום הזה יכפר עליכם (ויקרא ט''ו ל'), ואשכחן דהא כפרה וידוי דברים היא, דתניא וכפר בעדו ובעד ביתו (שם שם ו'), בהרצאת דברים הכתוב מדבר, אתה אומר בהרצאת דברים או אינו אלא בהרצאת דם אם נפשך לומר נאמר כאן כפרה ונאמר להלן כפרה, מה להלן בהרצאת דברים, אף כאן בהרצאת דברים, מאי אם נפשך לומר, וכי תימא ניגמר משעיר הנעשה בפנים דהרצאת דם הוא, אמר קרא והקריב אהרן את פר החטאת אשר לו (ויקרא ט''ו י''א) ועדיין לא נזרק הדם [כו'], וחכמים אומרים אינו אומר אלא חטאתי עויתי ופשעתי. אמר רבה בר שמואל הלכה כחכמים. [סידור רש''י סימן קצ''ח].
------
חטא לכפר בתחנונים וקרבן. שם יוצרנו יתברך ויתעלה נצח צוה כי יחטא אדם בשוגג שחייבים על זדונו כרת יביא חטאת דכתיב בפ' ויקרא ואם נפש אחת תחטא בשגגה מעם הארץ וגו' והביא קרבנו שעירת עזים תמימה נקבה וגו' ואמרינן בהוריות פ''ב [ח' א'] (ובכריתות) [וביבמות] פ''א מתני ליה ר' יהושע בן לוי לבריה תורה אחת יהיה לעושה בשגגה והנפש אשר תעשה ביד רמה הוקשה כל התורה כולה לע''ז מה ע''ז מיוחדת שחייבים על זדונו כרת ועל שגגתו חטאת אף כל שחייבים על זדונו כרת חייבין על שגגתו חטאת ויש חטא בשוגג באשם ומזיד באשם כדתנן בכריתות [ט' א'] ארבעה מביאין על הזדון בשגגה ובכולן כתיב בהן וכפר למדנו מוכפר שבשעה שיביא קרבן יתוודה ויתחנן שימחול לו יוצרנו דילפינן מכפרת יוהכ''פ דתניא ביומא פ' אמר להם הממונה [ל''ו ב'] וכפר בכפרת דברים הכתוב מדבר אתה אומר בכפרת דברים או אינו אלא וכו' נאמר כאן כפרה ונאמר להלן כפרה [ועתה אעלה אל ה' אולי אכפרה בעד חטאתכם] מה להלן כפרת דברים אף כאן כפרת דברים ואם נפשך לומר הרי הוא אומר והקריב וכפר ועדיין לא נשחט הפר. פי' כפרת דברים וידוי ותחנונים ותניא מנין שבאנא נאמר כאן כפרה ונאמר להלן בחורב כפרה מה להלן באנא אף כאן באנא ומנין שבשם נאמר כאן כפרה ונאמר בעגלה ערופה כפרה מה להלן בשם אף כאן בשם. ואלו הכפרות הלמדות זאת מזאת אינן גז''ש אלא מה מצינו שיש לומר מאחר שנאמר בכולן כפרה שיהיו שוות וכן בחטאות ואשמות שכתוב בהן וכפר יש לנו לומר שתהא כפרת דברים עמהם דהיינו וידוי ותחנונים. [יראים סימן תמ''א].
------
תנו רבנן וכפר בעדו ובעד ביתו בכפרת הרצאת דברים הכתוב מדבר [אתה אומר בהרצאת דברים] או אינו אלא בהרצאת דמים וכו'. ומסקנא בהרצאת דברים הכתוב מדבר, דהיינו וידוי, דתניא כיצד מתוודה אומר עויתי פשעתי וכו' וכן בשעיר המשתלח הוא אומר [ויקרא ט''ז] והתודה עליו את כל עונות בני ישראל ואת כל פשעיהם וגו' וכן במשה אומר [שמות ל''ד] נושא עון ופשע וחטאה דברי רבי מאיר וחכמים אומרים עונות אילו זדונות וכו' אלא אומר חטאתי עויתי פשעתי וכן בדוד הוא אומר [תהלים ק''ו] חטאנו עם אבותינו העוינו והרשענו וכן בדניאל הוא אומר [דניאל ט'] [חטאנו והעוינו והרשענו ומרדנו] אלא מה שאמר משה [נושא עון ופשע וחטאה אמר משה] לפני הקב''ה בשעה שחוטאים ישראל לפניך ועושים תשובה עשה להם זדונות כשגגות, ואמר רבה בר שמואל אמר רב הלכה כחכמים פשיטא מהו דתימא מסתבר טעמא דרבי מאיר דמסייעי ליה קראי, וידוי דשעיר, קא משמע לן. ההוא דנחית קמיה דרבי אבא אמר [כרבי מאיר אמר ליה שבקת רבנן ועבדת כרבי מאיר אמר ליה] כרבי מאיר סבירא לי כדכתיב בספר אורייתא דמשה. ובתורת כהנים תניא בהדיא כרבנן חטאתי עויתי פשעתי. ובתשובת הגאונים ובהלכות גדולות ובפירוש רבנו חננאל ובספר אבן העזר של רבינו זקיני פסקו כולם כחכמים. וכי היכי דפליגי רבי מאיר וחכמים בוידוי של פר הכי נמי פליגי בתוספתא רבי מאיר ורבי יוסי בוידוי של שעיר המשתלח. והלכתא כרבי יוסי [לגביה] דרבי מאיר, ותו רבנן שייכי כוותיה. [ל''ז ע''א] תניא מנין שוידוי של יום הכיפורים, באנא השם נאמר כאן כפרה, [ויקרא ט''ז] וכפר בעדו, ונאמר בחורב כפרה מה להלן באנא, דכתיב [שמות ל''ב] אנא חטא העם הזה, אף כאן באנא ומנין שבשם, שהיה אומר אנא השם, נאמר כאן כפרה ונאמר בעגלה ערופה כפרה מה להלן בשם, דכתיב [דברים כ''א] כפר לעמך ישראל אשר פדית ד', אף כאן בשם. (ובסדר) ובתורת כהנים [אחרי פרשה ב'] ובסדר המשנה כתיב בשניהם אנא השם ובספר אחר נמצא הראשון אנא השם והשני אנא בשם. וכן תניא בפרק שני דיומא בתוספתא כיצד מתודה אומר אנא השם עויתי וכו' אנא בשם כפר נא וכו'. ובירושלמי [פ''ג ה''ז] גרסינן תני כיצד מתודה אומר אנא השם עויתי וכו' אמר רבי חגי בראשונה אומר אנא השם ובשניה אומר אנא בשם ובפירוש רבנו חננאל כתיב לא משגחינן בדרבי חייא כלפי מתניתן וגם כן ראיתי בתלמוד הירושלמי לשון הזה, ועוד יש לומר כיון שאין בתוספתא אנא השם בתחילה כלל בא רבי חגי לומר בתלמוד ירושלמי שבראשונה ובשניה מזכיר ובשניהם אומר אנא השם. והרואה טעה, עד כאן לשון רבנו חננאל. ודבריו מגומגמים. ובסדר רבינו שלמה הבבלי יסד שניה אנא השם. אבל בסדר אתה כוננת יש בראשונה אנא השם ובשניה אנא בשם. ונראה בעיני שכיון שפירש רבי חגי בירושלמי בראשונה אנא השם ובשניה אנא בשם דהכי עבדינן, דאמוראי בקיאין בגירסת המשנה טפי מינן, וסבורני דאנא השם הוא אומר [בראשונה] ובשניה אנא בשם אלא שהמשנה נכתבה בלשון [ה]עולם. [ראבי''ה סימן תק''ל].
------
ת''ר וכפר, מה שכתוב בפר וכפר בעדו, בכפרת דברים הכתוב מדבר פי' וידוי או אינו לכפרת דברים [אלא כפרת דמים] נאמר כאן כפרה ונאמר להלן בשעיר המשתלח כפרה יעמד חי לפני ה' לכפר עליו מה להלן כפרת דברים אף כאן נמי כפרת דברים ואם נפשך לומר הרי הוא אומר והקריב וכפר ועדיין לא נשחט הפר ומנין שבאנא יהיה וידוי זה נאמר כאן כפרה ונאמר בחורב כפרה במעשה העגל נאמר אולי אכפרה בעד חטאתכם מה להלן באנא דכתיב אנא חטא העם הזה אף כאן באנא ומנין שבשם נאמר כאן כפרה ונאמר בעגלה ערופה כפרה מה להלן בשם (כפרה) דכתיב כפר לעמך ישראל אשר פדית ה' אף כאן נמי בשם. ובמתני' גרסי' בתרווייהו אנא השם בוידוי ובכפרה וכן כתוב והתודה עליו זה וידוי דברים כיצד היה מתודה אנא השם חטאו עוו פשעו לפניך עמך בית ישראל אנא השם כפר נא וכו'. ובספר אחר נמצא הראשון אנא השם והשני אנא בשם ותניא נמי הכי בתוספתא דיומא פ''ב דתרוייהו אנא השם ובפרק אמר להם הממונה בירושלמי [הלכה ז'] א''ר חגי בראשונה הוא אומר אנא השם ובשנייה הוא אומר אנא בשם בפר''ח כתב לא משגחינן בר' חגי כלפי מתני' וג''כ ראיתי בירושלמי כלשון הזה ועוד י''ל כיון דבתוספתא אין אנא השם בתחילה כלל בא ר' חגי לומר בתלמוד ירושלמי שבראשונה ובשנייה מזכיר אנא השם והרואה טעה עכ''ל. ובירושלמי שלפני כתב כך וקיימא כמתני' ולא כמתני' דלגבי ר' דמר במתני' בתרויהון הוא אומר אנא השם ולא משגחינן בר' חגי דאמר במתני' בראשונה הוא אומר אנא השם ובשנייה אנא בשם דקאמרי' רבי לא שנאה במשנתינו ר' חגיא מנא לו ועוד י''ל כיון שאין בתוספתא אנא השם בתחילה כלל בא ר' חגי לומר בראשון ובשניה מזכיר ובשניה' הוא אומר אנא השם עכ''ל ירושלמי שלפני וא''י אם הוא לשון ירושלמי או לשון פר''ח שנכתב בו. ובסדר ר' שלמה הבבלי יסד שניהן אנא השם ובסדר אתה כוננתה יש בראשונה אנא השם ובשנייה אנא בשם. ונראה למורי רבי' אבי העזרי שכיון שר' חגי פי' בירושלמי דבראשונה אנא השם ובשניה אנא בשם דהכי עבדינן דאמוראי בקיאי בגיר' המשניות טפי מינן סבורני דאנא השם היה אומר בראשונה ובשניה אנא בשם אלא שהמשנה נכתבה בלשון נעלם. ירושלמי [שם] עשרה פעמים היה מזכיר את השם כהן גדול באותו היום ששה בפר ושלשה בשעיר ואחד בגורלות ותנן כשהיה מסיים הוידוי היה אומר ככתוב בתורת משה עבדך כי ביום הזה יכפר עליכם לטהר אתכם לפני ה' תטהרו והם עונין אחריו בשכמל''ו. תניא ר' אומר כי שם ה' אקרא הבו גודל לאלהינו א''ל משה לישראל בשעה שאני מזכיר שמו של הקב''ה אתם הבו גודל לאלהינו חנניא בן אחי ר' יהושע אומר זכר צדיק לברכה א''ל נביא לישראל בשעה שאני מזכיר זכר צדיק עולמים אתם תנו ברכה וזהו שיסד הפייט והכהנים והעם העומדים בעזרה כשהיו שומעים את השם הנכבד מפורש יוצא מפי כה''ג בקדושה ובטהרה היו כורעים ומשתחוים ונופלים על פניהם ואומרים בשכמל''ו ומה שיסד היו כורעים ומשתחוים ונופלי' על פניהם שכך כתב בספר של קדושות כשמסר ר' נחוניא בן הקנה את השם לתלמידיו צוה להם לכרוע ולפול על פניהם וכן אנו נוהגים לזכר ולדוגמא. ואמר בירושלמי דפרקין [שם] הקרובים היו נופלים על פניהם והרחוקים היו אומרים בשכמל''ו אילו ואלו לא היו זזים בשם עד שהיה מתעלם מהן זה שמי לעלם זה שמי להתעלם בראשונה היו אומרים בקול רם משנתרבו הפריצים היה אומר בקול נמוך א''ר טרפון עומד הייתי אצל אחי הכהנים בשורה והטיתי אזני כלפי כה''ג ושמעתיו מבליע בנעימת הכהנים. ויסד הפייט ואמר ואף הוא היה מתכוין לגמור את השם כנגד המברכים שהיה מאריך את השם בנעימת קול עד שהיו גומרין בשכמל''ו ואז מסיים תטהרו ובגמ' דידן ליתא וכן היה עושה בכל הוידוים שהיה מזכיר את השם. [או''ז הלכ' יוה''כ סימן רפ''א].
------
ת''ר, וכפר בעדו ובעד ביתו, בכפרת דברים הכת' מדבר, אתה או' בכפרת דברים או אינו אלא בכפרת דמים, נאמ' כאן [ויקרא ט''ז] כפרה ונאמר להלן כפרה, שנ' בחורב [שמות ל''ב] אולי אכפרה בעד חטאתכם. ואם נפשך לומר, וכי תימ' נילף משעיר הנעשה בפנים שכפרתו בדמים. פי' דכת' ביה [ויקרא ט''ז] והזה על הכפרת ולפני הכפרת וכפר על הקדש. הרי הוא אומ' והקריב וכפר, ועדיין לא נשחט הפר. פי' שני וידויין היה עושה עליו, ואחרי כן כת' ושחט את פר החטאת אשר לו, אלמא האי וכפר בעדו בוידוים הוא, דהיינו כפרת דברים שהיה מתוודה עליו. [פסקי הרי''ד].
------
אחר כך בא לו אצל שעיר המשתלח. סמך שתי ידיו על ראשו ומתודה. וכך היה אומר אנא השם חטאו ועוו ופשעו עמך בית ישראל אנא השם כפר נא לחטאים ולעונות ולפשעים שחטאו ושעוו ושפשעו לפניך עמך בית ישראל ככתוב בתורת משה כי ביום הזה יכפר עליכם לטהר אתכם מכל חטאותיכם לפני י''י תטהרו. הא למדת ששלש פעמים ביום הזה מתודה, וזו שנאמר בתורה וכפר בעדו ובעד ביתו ובעד כל קהל ישראל, ולמדנו מפי השמועה שבכפרת דברים הכתוב מדבר, ובכל וידוי מהם היה מזכיר את השם ג''פ כמו שכתבנו. וכשנותן הגורל על שעיר החטאת אומר לי''י חטאת. נמצא שמזכיר השם [ביום הזה עשרה פעמים. ובכולם הוא מזכיר] השם ככתבו שהוא שם המפורש. בראשונה היה אומרו בקול גדול, משרבו הפריצים היה אומרו בקול נמוך ומבליעו בנעימות אחיו הכהנים, כדי שלא יכירו בו אפילו אחיו הכהנים. כששומעין את השם היוצא מפי כהן גדול בקדושה ובטהרה כורעים [ומשתחוים] ונופלים על פניהם ואומרים ברוך שם כבוד מלכותו לעולם ועד, שנאמר כי שם י''י אקרא הבו גודל לאלהינו. כהן גדול היה מתכוין לאמר את השם כנגד המברכים ואומר להם תטהרו. וכל היום כשר לוידוי יום הכפורים ולוידוי פרים הנשרפים. [הבתים — שערי עבודת יום הכפורים שער שני].
------
@ ל''ז ע''א
ומנין שבאנא, שא' אנא השם כשמתודה. מה להלן באנא, אנא חטא העם הזה. ומנין שבשם, שא' אנא ה' כדהוו אמרי בימי שמעון הצדיק. מה להלן בשם, אשר פדית ה' ואל תתן דם נקי וגו'. מאי דהוה הוה, דמעשה חורב כבר עבר ושוב אין לאומרו בשם והיל' לאו שפיר הוא דילפינן לה ממילתא דנהיגא לדורות, אבל הא שפיר למיעבד דנילף עגלה ערופה דצרכינן למידע תיקונה דאכתי נהיגא מחורב דעבר כבר. והתנן, במסכת סוטה [מ''ו ע''א]. זכר צדיק עולמים, הקב''ה. [פירוש רבינו אליקים].
------
ת''ר, מניין שבאנא, נאמר כאן כפרה ונ' בחורב כפרה, מה להלן באנא אף כאן באנא. פי' דכת' [שמות ל''ב] אנא חטא העם הזה. ומניין שבשם, נאמ' כאן כפרה ונ' בעגלה ערופה כפרה, מה להלן בשם אף כאן בשם. פי' דכת' [דברים כ''א] כפר לעמך ישראל אשר פדית י''י. [פסקי הרי''ד].
------
שבאנא. שצריך לומר אנא, שהוא לשון חילוי ובקשה. ומנין שבשם. שמזכיר השם ואומר אנא השם. קלפי. הוא הכלי ששם היו נותנין הגורלות אשקרין בלעז. אשכרוע. ברוש. נברשת. מנורה. כתובה עליה. ולא יצטרך להביא תורה לכתוב ממנה מגילת סוטה במקדש. [ה''ז בור]. אפילו בדרך ארץ אינו בקי. גדול מימינו. ולא ילכו בזה אחר זה אלא בשורה אחת. שיתכסה בו. כלומר הא דקתני מימינו לא שילך אצלו ממש אלא שיתכסה מאחריו מעט, ומיהו גדול לימין וקטן לשמאל. דמצדד אצדודי. לא אצלו ממש ולאחריו ממש אלא שיתכסה בו רבו במקצת. [רבינו אברהם מן ההר].
------
והן עונין אחריו ברוך שם כבוד מלכותו לעולם ועד. פי' כל העומדין בעזרה היו עונין. תניא ר' אומ' [דברים ל''ב] כי שם י''י אקרא הבו גודל לאלהינו, אמ' להם משה בשעה שאני מזכיר שמו שלהקב''ה אתם הבו גודל לאלהינו. ירושלמי, עשרה פעמים היה כהן גדול מזכיר את השם בו ביום, שש בפר ושלש בשעיר ואחד בגורלות, הקרובין נופלין על פניהן והרחוקים אומ' ברוך שם כבוד מלכותו לעולם ועד, אילו ואילו לא היו זזין משם עד שהיה מתעלם מהם, שנ' [שמות ג'] זה שמי לעולם, לעלם כת'. בראשנה היה אומרו בקול רם, משרבו הפריצים היה אומרו בקול נמוך. ר' אסי אמ' לר' פינחס בר חמא תא ואמסור לך השם, אמ' ליה לית אנא יכיל דאנא אכול מעשר, מאן דרגיל בשם לא יכיל מיכול דבר אנש. [פסקי הרי''ד].
------
והשומע ברכה חייב לענות אמן אחר המברך ואם ענה הרי הוא כמברך. [אהל מועד שער הברכות דרך א'].
------
(משנה) בא לו למזרח עזרה, שלאחר וידוי היה יוצא מבין האולם ולמזבח מצפון ומהלך בעזרה למזרחה. שהוא צפון המזבח, מפר' בגמ'. ראש בית אב, של אותו יום. וקלפי, ארגז קטן שאינו מחזיק אלא שתי ידים, כדלקמ' בפרק טרף בקלפי [ל''ט ע''א]. ובה, באותה קלפי. אשכרוע, ברוש צוייש בלע'. בן גמלא. (גמרא) דקאמ' לצפון המזבח, ולא לצפון העזרה, מכלל דצפון המזבח לא הוה צפון עזרה דמזבח קאי כוליה בדרום וכי אזיל בצד כותל צפוני של מזבח הוה קאי בדרומה של עזרה דהשתא כי אזיל למזרח העזרה בצפון המזבח אזיל צפונה, ושחט אותו על ירך המזבח צפונה לפני ה'. מריבוי דה' משמע לן דבענן צפון העזרה פנוי מן הכלים, כלומ' שלא יהא בצפונו שום כלי ואפי' מזבח. ט''ן ואי' דגרסי מן הכלום, כלומ' שלא יהא שם כלום, וכך מצאתי בפרק קדשי הקדשים צפון שיהא צפון מכלום ואפי' מן המזבח. והא רישא, דקתני היה עומד בין האולם ולמזבח אוקימנ' לעיל כר' אלעז' ביר' שמע' דקאמ' בין האולם ולמזבח צפון הוי, אלמא דמזבח בצפון קאי. ת' כולה ר' אליע' בן יעקב היא, דמזבח ודאי לאו בצפון קאי. ותני, הכי לעיל במתני' ופר היה עומד בין האולם ולמזבח, שהיה עומד בצפון העזרה כנגד בין אולם ולמזבח ולא בין האולם ולמזבח ממש. תנן הסגן מימינו, דכהן גדול רביה הוה. שלשה שהיו מהלכין וכול', לעניין דרך ארץ קאמ'. גבריאל, הוה חשיב מרפאל. תרגמ' רב שמואל וכול', היכא אמרי' הרי זה בור. כדי שיתכסה בו רבו, שהולך בסמוך לו ומתגדל אצלו ומכסהו ממנו לומ' שהוא גדול כמותו, והא דקתני גדול לימינו לא לימינו ממש שיהא סמוך לצד ימינו אלא הולך במעט רחוק הימנו שיהא כנגד ימין רבו קצת מאחריו. והתניא, אחורי רבו וכול' והיכי אמרת שילך מאחריו במעט. ת' דמצדד אצדודי, שלא יהא לא אחורי[ו] ממש ולא כנגד ממש ובכי האי אמרי' גדול מימינו וקטן משמאלו. גורלות, סתם כת' דמשמ' גורלות של כל דבר יכול לעשות בין של עץ בין של מתכות. יכול יתן שנים, שכת' בהן לשם על זה שלש[ם], ושנים שכת' בהן ל[ע]זאזל על זה של עז[א]זל, ולא להגריל אלא להניח, ומאי זה שעיר שירצה יאמר לה' חטאת, מאחר שקיים מצות נתינה דכת' ונתן אהרן על שני השעירים גורלות. ת''ל גורל אחד, דעל ידי הגרלה בענן ושלא יהא אלא אחד של שם ואחד של עזאזל שהשם כתוב עליו קודש לה'. [פירוש רבינו אליקים].
------
בא לו למזרח העזרה לצפון המזבח, כלומר, שיוצא הכהן מתחת אותו אויר שיש בו המזבח שהוא ל' ושתים, ובין האולם, והולך לו למזרח העזרה לצד מזרח, סמוך לפתח, אבל אינו מזרח המזבח, לפי שכל המזבח בנוי כולו מחצי העזרה ולצד כותל דרומי, ואם היה עומד שם הכהן בשעת הגרלה, לא היה עומד בצפון, ואע''פ [ש]עדיין אינו זמן שחיטת השעיר של שם, אעפ''כ היה צריך צפון לכל מעשיו. ומזרח העזרה, הוא צפונו של מזבח, כיון שהוא בנוי כולו בדרום. ובגמ' מקשי' הא תנא גבי פר, שהפר היה עומד בין האולם ולמזבח, ש''מ דצפון מיקרי, דאם היה כולו בנוי בדרום נמצא שאותו חלל של שם, דרום הוי, ומתרץ התם בין האולם ולמזבח, כלומר שמשוך קצת לצד כותל צפוני של עזרה, אבל כבר יצא מתוך אותו האויר שבין האולם ולמזבח. ולהכי היה עומד סמוך לאולם, שהוא סוף המזבח, ולא למזרח העזרה סמוך לתחלת בנין המזבח, שהרי הכל קרוי צפון, לפי שלא יצטרך כהן גדול להוליך הדם שמכניס שם לפני לפנים, כי אם מעט מזער, ולא יכבד עליו מפני שהוא חלוש, והגרלה היתה מפסקת בין וידוי שני שמתודה על בני אהרן, לוידוי ראשון, וכל שכן שקודמת לשחיטת פרו של אהרן. הסגן מימינו, הוא הכהן שמתקינין לו, שאם יארע בו פסול נכנס הוא ומשמש תחתיו. ראש בית אב, הוא ראש בית אב שהיה ראוי לעבוד באותו יום עצמו, אם לא היה יום הכפורים. ומאותו בית אב הוא אותו שממרק שחיטה על ידו. וגם עובדין עבודת איברים ופדרים שלא נתאכלו מבערב, ומערכה שלהם, ומוסיפין במערכה שנים עצים אם יצטרכו, [מלבד שני גזירי עצים שצריך שיעשה כהן גדול, אותן של תמיד של שחר. ואותן של תמיד של בין הערבים שצריך בשני כהנים צריך לעיין אם יוכל לעזרו אחר אם לאו, ונראה שצריך לעזר אחריו]. של אשכרוע היו, לפי שגורלות כת', גורלות של כל דבר. שאע''פ שמצינו בציץ שהשם כתוב עליו, היה של זהב, אבל בגורלות אע''פ שכתב על האחד של שם, לא צריך שיהא של זהב, מדכתי' [ויקרא ט''ז] גורל גורל ריבה של כל המינים. בן קטין עשה וכו'. כהן גדול היה בבית שני, עשה שנים עשר דדים לצקת מים לקדש ידיהם ורגליהם מן הכיור כל העסוקים בתמיד. מוכני. גלגל לשקע בבור, שיהיו מימיו מחוברין למי הבאר, דאי לא, הוו מיפסלי בלינה, שהרי נתקדשו בכלי שרת, דהיינו כיור, דהא אשכחן למי כיור דכתיב [במדבר ה'] מים קדושים בכלי חרס ומתרגמי' מי כיור, ולכך נקרא קדושים להפסל. נברשת. מנורה, ודומה לו בספר דניאל [ה'] לקבל נברשתא בענין בלשאצר. ומפר' בגמ' שבשעה שהחמה זורחת ניצוצות יוצאות ממנה, ויודעין כל בני ירושלים שהגיע זמן קרית שמע. טבלא של זהב וכו', ולא יצטרך להביא חומש או ספר תורה להעתיק ממנו מגלת שוטה. נקנור, אדם גדול היה, ועשיר, ונתנדב להביא דלתות למקדש מעצי ברושים הנמצא בארץ מצרים, לכך לא נשתנו מעולם, אע''פ שחפו עשירי כהונה כל כתלי בית המקדש זהב, אבל אלו לא נשתנו כדי שיזכרו תמיד [נס] הנעשה להם. [רבינו יהונתן מלוניל].
------
מתני'. בא לו למזרח העזרה לצפון המזבח, הסגן מימינו וראש בית אב משמאלו. ושם שני שעירים, וקלפי היתה שם ובה שני גורלות, שלאשכרוע היו ועשאן בן גמלא שלזהב, ומזכירין אתו לשבח. פי' לאחר שהתוודה וידוי ראשון על הפר היה [עליו] להגריל על שני השעירים, ובא לו בין האולם ולמזבח שעמד שם בעת הוידוי, ויצא למזרח העזרה ועמד לצפון המזבח שהיו שם השעירים במקום הכשר לשחיטה. ומדקדק בגמ', מדקתני לצפון המזבח, מכלל דמזבח לאו בצפון קאי. פי' העזרה היתה רחבה קל''ה אמה, חציה היתה צפון וחציה היתה דרום, ס''ז אמות וחצי היה צפון וס''ז אמות וחצי היה דרום, וכל המזבח היה עומד בס''ז אמות דרומית, ובצפוניות לא היה מן המזבח כלום, ומשו' הכי לצפון המזבח, דכנגד המזבח לא היה רשיי לשחוט דכוליה קאי בדרום, ורישא דתני פר היה עומד בין האולם ולמזבח תני בבין האולם ולמזבח, (שהיו) [שהרי] כל המזבח היה בדרום, ולא יתכן שיעמוד הפר בין האולם ולמזבח. פיס'. הסגן בימינו. הוא היה ממונה על הכהנים והיה משנה לכהן גדול, וראש בית אב משמאלו. פי' המשמרה היתה חלוקה לו' בתי אבות, כל בית אב היה עובד ביומו. וקלפי היתה שם. ושלעץ היתה. ומחזקת שתי ידים, והיו בה ב' גורלות שלכל דבר. כדתניא, לפי שמצינו בציץ שהשם כת' עליו והוא שלזהב יכול אף זה כן, ת''ל גורל גורל, ריבה שלזית ושלאגוז ושלאשכרוע. פי' השם היה כתוב על גורל אחד, ועזאזל על גורל שיני. והשעירים היו עומדין אחד לימינו שלכהן גדול ואחד לשמאלו, ומכניס שתי ידיו בקלפי לאחר שטרפן והעלה שני גורלות, אחד מימינו ואחד משמאלו, ונתנו על השעירים, הגורל שעלה בימינו היה נותן על השעיר שלימינו והגורל שעלה בשמאלו היה נותן על השעיר שלשמאלו. [פסקי הרי''ד].
------
בא לו למזרח העזרה לצפון המזבח (יומא ל''ז א'), כלומר נגד האויר שבין מזבח לכותל צפוני, בשער ניקנור כדתניא בת''כ שנאמר והעמיד אותם לפני ה' פתח אהל מועד וכתיב בתריה ונתן על שני השעירים גורלות (תו''י שם ב' ד''ה בא), הסגן מימינו וראש בית אב משמאלו ושם שני השעירים וקלפי היתה שם ובה שני גורלות של אשכרוע בר''וייש בלעז בן גמלא עשאו בבית שני של זהב ומזכירין אותו לשבח (יומא ל''ז א'). שנינו בפרק טרף בקלפי (ל''ט א') טרף בקלפי והעלה לו שני גורלות אחד כתוב עליו לשם ואחד כתוב עליו לעזאזל, אם של שם עלה בימינו הסגן אומר לו אישי כ''ג הגבה את ימינך ואם בשמאלו עלה ראש בית אב אומר לו אישי כ''ג הגבה את שמאלך, נתנם על שני השעירים של ימין בימין ושל שמאל בשמאל ואומר (להם) [לה'] חטאת ובתוספתא (יומא פ''ב ה''ט) מפרש שכהן גדול אומר (להם) [לה'] והסגן אומר חטאת. קשר לשון של זהורית בראש שעיר המשתלח ומעמידו כנגד בית שילוחו, פירש רבינו שלמה כנגד שער שיוציאוהו בו, ולנשחט כנגד בית שחיטתו, בא לו אצל פרו שנייה וסמך שתי ידיו ומתודה וכך היה אומר אנא השם חטאתי עויתי ופשעתי לפניך אני וביתי ובני אהרן עם קדושיך אנא השם כפר נא לחטאים ולעונות ולפשעים שחטאתי ושעויתי ושפשעתי לפניך אני וביתי ובני אהרן עם קדושיך ככתוב כי ביום הזה יכפר עליכם לטהר אתכם מכל חטאתיכם לפני ה' וגו' (יומא מ''א ב'). זה שאמרה תורה בוידוי זה השני ובעד ביתו הם אחיו הכהנים שמתכפרים בו מטומאת מקדש וקדשיו כמו שנ' וכפר על הקדש מטומאות בני ישראל וכולן קרויין ביתו שנ' בית אהרן ברכו וגומר (רש''י לפרק ט''ז פסוק י''א). ואחר כך שוחט את הפר וקבל את דמו במזרק נתנו למי שממרס בו ומנדנדו על הרובד הרביעי שבהיכל כדי שלא יקרוש (ע''פ לשון הרמב''ם עבודת יוהכ''פ פ''ד ה''א) כלומר אחר שיצא מן ההיכל מונה שלש שורות של רצפה ובשורה הרביעית מניחו והיא קרוייה רובד הרביעי אבל בהיכל לא היה רשאי להיות בשעת הקטרה (יומא מ''ג ב' ורש''י ד''ה תני). [סמ''ג עשין סימן ר''ט].
------
בא לו למזרח העזרה הסגן מימינו וראש בית אב משמאלו ושם שני שעירים שעליהם כתוב (ויקרא ט''ז) ומאת עדת בני ישראל יקח שני שעירי עיזים. מצותן שיהו שוים במראה בקומה בדמים ובלקיחה כאחת, ואע''פ שאינן שוין בדיעבד כשרין, וקלפי היה שם ובה שני גורלות, של עץ היו ועשאן בן גמלא של זהב. [תלמיד הרשב''א].
------
סגן מימינו וראש בית אב משמאלו — ירושלמי (יומא 
פ''ג, ה''ח) חמשה דברים היה סגן משמש, אחד — הסגן מימינו, ב' — הסגן אומר לו אישי כהן גדול הגבה ימינך, 
ג' — בתמיד אחז הסגן בימינו והעלהו, ד' — הניף הסגן בסודרים, ה' — לא היה מתמנה בכהונה גדולה עד שהוא נעשה סגן, ''ואת כהני המשנה'' דיאשיהו (מלכים%ב' כ''ג, ד') תרגומו סגן כהניא. [הערוך ערך סגן]. ובה שני גורלות של אשכרע היו ועשאן בן גמלא של זהב — ''תדהר ותאשור'' (ישעיה מ''א, י''ט) תרג' מורנין ואשכרעין. פי' בל''ע בקס ובל' לעז בושו והוא פוקסינון עץ שהוא לא לבן ולא שחור ולא אדום אלא בינוני. [הערוך ערך אשכרע]. בן קטין עשה י''ב דד לכיור — פי' כמין דדי אשה שמשם יוצאין המים ורוחצים ידיהם. [הערוך ערך דדגד]. אף הוא עשה מוכני לכיור שלא יהיו מימיו נפסלים בלינה. גמר' מאי מוכני אמר רבא גלגלא דהוו משקיעין ביה — פירוש מוכני — גלגל הוא וכו'. [הערוך ערך מכנה]. מולבז המלך עשה כל ידות הכלים — (פירוש) [בירוש'] מולבז המלך בל', מונבז תנא בנ'. [הערוך ערך מלבז]. הלני אמו עשתה נברשת של זהב על פתחו של היכל — פירוש נר כדמתרגמינן ''אחפש את ירושלים בנרות'' (צפניה א', י''ב) אפקד בלושין ויבלשון כמה דבלשין בנברשתא. י''א מנורת זהב כדכתיב ''לקבל נברשתא'' (דניאל ה', ה'). [הערוך ערך נברש]. דמצדד אצדודי — פירוש לא ילך תלמיד בצד רבו שהוא כנגדו ממש שהעושה כן הרי זה בור גם המהלך אחרי רבו גס רוח, אלא דמצדד אצדודי מקצתו כנגדו ומקצתו לאחריו. [הערוך ערך צדד].
------
אחר כך בא להגריל על שני השעירים בשני הגורלות, שאחד כתוב לשם ואחד כתוב בו לעזאזל. וצריך שיהיו שניהם שוים, שלא יעשה אחד קטן ואחד גדול אחד של כסף ואחד של זהב, אלא שניהם של כסף או שניהם של זהב או של עץ. ובבית ראשון היו של עץ ובבית שני עשאום של זהב. ואותם שני גורלות מונחין בכלי אחד הנקרא קלפי, מחזיק שתי ידים. והיה עומד במזרח העזרה בצפון מזרח. (ומניחין) [ומעמידין] שני השעירים פניהם למערב ואחוריהם למזרח. וכהן גדול סגן לימינו וראש בית אב לשמאלו. ושני שעירים אחד לימינו ואחד לשמאלו. טרף בקלפי והעלה שני הגורלות. אם של שם עלה בימינו, הסגן אומר לו אישי כהן גדול הגביה ימינך. ואם בשמאלו עלה (אב בית דין) [ראש בית אב] אומר לו אישי כהן גדול הגבה שמאלך. ונותן שני הגורלות על שניהם, ימין על של ימין ושמאל על של שמאל. והגרלה, אע''פ שאינה עבודה, מעכבת. שנאמר ועשהו חטאת, הגורל עושה אותו חטאת ואין השם עושה אותו חטאת. אבל ההנחה אינה מעכבת, לפיכך ההנחה כשרה בזר והעלאת הגורל אם העלה זר פסול. [הבתים — שערי עבודת יום הכפורים שער שני].
------
ואח''כ מגריל והם שני גורלות א' כתוב בו לה' וא' כתוב בו לעזאזל והם של עץ או של זהב ומניחן בקלפי והוא כלי אחד מחזיק כדי שיכניס שתי ידיו ולא יתכוין ומגריל במזרח בצפון המזבח מניחן בקלפי ושני השעירים פניהם למערב ואחוריהם למזרח וכהן גדול בא שם והסגן מימינו וראש בית אב משמאלו ושני השעירים א' מימינו וא' משמאלו. [ארחות חיים הלכ' סדר עבודת כהן גדול ביום הכפורים סימן נ'].
------
מתני'. בן קטין עשה שנים עשר דד לכיור, שלא היו בו אלא שנים. אף הוא עשה מיכני לכיור, שלא יהו המים נפסלין בלינה. מונבז המלך עשה כל ידות הכלים שליום הכיפו' של זהב. הילני אמו עשתה נברשת שלזהב על פתחו שלהיכל, אף היא עשתה טבלא שלזהב שפרשת סוטה כת' עליה. ניקנור נעשו ניסים לדלתותיה ומזכירין אותו לשבח. פי' מפני ששנה את בן גמלא שעשה הגורלות שלזהב שנה גם אלה. כהן ששמו בן קטין עשה י''ב דד לכיור, שבתחילה לא היו בו אלא שנים דד. ותניא בתוספתא שחרית במלואו מקדש ידיו ורגליו מן העליון בזה אחר זה, ובערבית כשנחסרו המים היו מקדשין מן הדד שהוא סמוך לשוליו, ובא בן קטין ועשה י''ב דדין זה בצד זה בצד דד העליון. תנא, כדי שיהו שנים עשר אחיו הכהנים מקדשין ידיהם ורגליהם בבת אחת. פי' כל הכהנים שזכו בפייס השיני יקדשו בבת אחת, שלא יבואו לידי קטטה, שיאמר כל אחד אני אקדום לקדש, ואע''פ שהיו י''ג כהנים, אותו שהיה שוחט לא היה צריך קידוש, שהשחיטה כשירה בזר ולא בעיא כהונה, הילכך לא בעיא קידוש. 
[פסקי הרי''ד].
------
(משנה) דד, כעין קנה, בלע' ברוצון, שלא היו בו מתחילה קודם לכן אלא שנים. מיכני לכיור, גלגל שבו מוליכין הכיור למקוה בערב כדי שלא יהו מים שבכיור נפסלין בלינה, דכל מה שקדוש בכלי שרת נפסל בלינה, ולפיכך היה בו גלגל שיהיה בו נוח להוליכו ולהביאו כל זמן שהן רוצין. הילני, ובמשנה מדוייקת נקוד הילני. נברשת, כעין רשת שלועזין ריד, והוא למעלה מפתחו של היכל וכן ח'ע' נמי. ט''ן וח''מ נברשת מנורה. פרשת סוטה, כדי להעתיק ממנה פרשת סוטה כשהיו משקין אותה. ניקנור נעשו נסים וכול', מפר' בגמרא. ואילו לגנאי, מתני' מיירי קודם שמצאו תשובה לדבריהם, ואילו דבענן למימ' מזכירין לגנאי כגון בית גרמו וכול'. הוגרס פרק השיר, עניין השיר היאך היו משוררין. ע''א פרק שהיה יודע לתקן השיר ולהנעימו, ובלע' רפרייט, כמ' ויתפרקו נזמי הזהב. בן קמצר על מעשה הכתב, שהיה נוטל ד' קולמוסין בד' אצבעותיו וכותב השם בבת אחת, שלא היתה אות קודמת לחבירתה ולא היה מפסיק בנתים. על הראשונים, על בית גרמו ובית אבטינס והוגרס אע''פ שמזכירין לגנאי נאמר זכר צדיק לברכה, לפי שמצאו תשובה לדבריהם כדאמ' בגמ', ט''ן וח''ע על הראשונים אותן שמנויין במשנה של שקלים שמזכיר את כל הממונין שבמקדש ואחר כך מזכיר בית גרמו ובית אבטינס והוגרס בן לוי ובן קמצר, ועל הראשונים שמנויין תחילה נאמר זכר צדיק לברכה ועל אילו אחרונים שמנויין באחרונה נאמ' ושם רשעים ירקב. ועל זה, בן קמצר נאמר שם רשעים ירקב, מפני שלא מצא תשובה לדבריו. (גמרא) י''ב אחיו, ושוחט לא קחשיב מש' דשחיטה כשירה בזר וזר לא בעי קידוש. דהוו משקעו ליה, לכיור בגוה, בתוך הגלגל כדי להוליכו למקוה. לדידהו, לכלים עצמן. [פירוש רבינו אליקים].
------
וכן מי הכיור נפסלין בלינה שהרי שנינו (יומא ל''ז א') בן קטין עשה מוכני לכיור לשקעו במקוה או במעיין כדי שלא יהו מימיו נפסלין בלינה, הים שעשה שלמה כמקוה היה שאמת המים היתה עוברת בתוכה ממעיין עיטם לפיכך לא היו מימיו נפסלים בלינה כמו הכיור וממנו היו ממלאין הכיור (ע''פ רמב''ם ביאת המקדש פ''ה הל' י''ד—ט''ו). ונחלקו בזה דא''ר יוחנן בפ''ב דזבחים (כ''ב ב') מי כיור ר''ש אומר מי מעיין וחכמים אומרים שאר מימות הן. א''ר יוסי בר' חנינא (שם כ''א ב') כל כיור שאין בו כדי לקדש ארבעה כהנים אין מקדשין ממנו שנאמר ורחצו ממנו משה ואהרן ובניו, מיתיבי כל הכלים מקדשין בהן בין שיש בהן כדי רביעית בין שאין בהם כדי רביעית ובלבד שיהיו כלי שרת אמר רב אדא בקודח מתוכו והא ממנו אמר רחמנא, ירחצו לרבות כלי שרת. ואיבעיא להו (שם כ''א א') מהו לקדש ידיו ורגליו בכיור ממנו אמר רחמנא ולא מתוכו או דילמא אפילו מתוכו ולא נפשטה הילכך לא יקדשו אלא ממנו. [סמ''ג עשין סימן קע''ה].
------
הילני עשתה נברשת של זהב בשעת שחמה זורחת ניצוצות יוצאין הימנה ויודעין שהגיעה זמן ק''ש. [האגודה].
------
אמר רב יהודה (יומא ל''ז.) המהלך לימין רבו הרי זה בור, המהלך אחורי רבו הרי זה מגסי הרוח, היכי עביד, דמצדד אצדודי. (שם נ''ג.) תלמיד שנפטר מרבו אינו מחזיר פניו והולך, אלא מצדיד פניו והולך. (ויקרא י''ט, ל''ב) מפני שיבה תקום והדרת פני זקן (קידושין ל''ג.) קימה שיש בה הידור, ואיזו, זו ארבע אמות, במה דברים אמורים ברבו שאינו מובהק אבל רבו מובהק מלא עיניו. (שם ל''ג:) והילכתא רכוב כמהלך דמי, ומחייב למיקם מקמיה. (שם) וכל תלמיד שאינו עומד מפני רבו נקרא רשע ואינו מאריך ימים ותלמודו משתכח ממנו. איסי בן יהודה אומר (שם ל''ג.) מפני שיבה תקום כל שיבה במשמע, אמר רבי יוחנן הלכה כאיסי בן יהודה. [בה''ג הלכ' בבא מציעא].
------
וכן מצינו בשלשה מלאכי השרת. והא דאמרינן בברכות אין מכבדין בדרכים, היינו כשפוגעים זה בזה במקרה בעלמא, אבל אם היו מתחלה מהלכין ביחד מכבדין דומיא דשלשה מלאכים. והללו פיתן מתעפשות. ואע''ג שהיה חם ביום הלקחו מכל מקום מתקנין מה שאפשר לתקן ע''י אדם. שהללו מסיקין מבחוץ. במנחות ר''פ שתי הלחם הכריחו מתוך סוגיית הגמרא דבעל כרחך לא היה הלחם בתוך הדפוס, אלא היו משימין הלחם על הדפוס מבחוץ, והיו מדבקים אותו בתנור עם הדפוס, ושולי הלחם היו מדבקים בדופני התנור, כאשר אופים הלחם. ובכותלי הלחם שהיו זקופים לא היו מדבקים אותם בדופני התנור, אלא נאפים מאור התנור מכוח האש שבקרקעית התנור. ושל אלכסנדריא לא היו בקיאים לרדות הפת מן התנור, שכשבאו לרדות אותו מן התנור היה נשבר. לכך לא היו יכולין לאפותו בתוך התנור כלל, אלא היו מסיקין היסק על הארץ, כאשר עושים החררות שקורין בוגאגי' שמשימין אותו בכלי ואש מלמטה ורמץ מלמעלה. ולכך כיון שלא היה חום רב כחום של תנור לא היה נאפה יפה יפה. ודוק. כך נראה לי. [תוספות רבינו פרץ].
------
אף הוא עשה מיכני לכיור. מאי מיכני, אמ' אביי גלגלא דהוו משקעין ליה. פי' מי הכיור הן נפסלין בלינה, הילכך תיקן לו גלגל שלעץ, שעל ידי אותו הגלגל היו משקעין אותו בבור הגדול שהיה בעזרה בערבית, ובשחרית היו מעלין אותו, וזהו ששנינו [תמיד פ''א מ''ד] לא היו רואין אתו ולא היו שומעין את קולו, פי' שאותו כהן שזכה בתרומת הדשן, עד שהיו שומעין קול העץ שעשה בן קטין מיכני לכיור, והוא או' הגיע מעלה הכיור כדי להתקדש ממנו ידיו ורגליו. פיס'. מונבז המלך וגו'. וניעבדינהו לדידהו זהב. פי' גוף הכלים יעשה מזהב, ולמה עשה הידות משובחות מן הכלים. [ל''ז ע''ב] אמ' אביי בידות הסכינים. מיתיבי אף הוא עשה כני כלים ואוגני וידות סכינין וידות כלים שליום הכיפורים שלזהב. פי' אלמא תני כלים ותני סכינין. תירגמ' אביי בקתי דנרגי וחציני. פי' לחטוב עצים ולקצב בשר. [פסקי הרי''ד].
------
@ ל''ז ע''ב
בידות סכינין, קאמ' דעשה של זהב דלא איפשר למיעבד להו לדידהו של זהב דאם כן לא ליהוו חדין ולא יהו חותכין יפה. וידות כלים וכול', אכתי הדר קושיין לדוכתיה וניעבדינהו לדידהו זהב. תרגומ', להך ברייתא דקתני ידות הכלים. בקתתא דנרגי וחציני, דלדידהו נמי לא איפשר למיעבד של זהב [כ]בסכינין. וניצוצות, יוצאין מחמת אודם החמה והזהב. שאנשי משמר משכימין, יותר מידיי. ואנשי מעמד מאחרין, יותר, אלמא דאותן שבמקדש לא היו קורין קרית שמע בזמנו. אמ' אביי, כי אמרי' היו יודעין שהגיע זמן קרית שמע. לשאר עמא דבירושלם, קאמרי', שהיו עומדין מבחוץ שהיו ניצוצות נוצצין כנגד פניהן, אבל אנשי משמר ומעמד לא היו מסתכלין באותה נברשת שלא היה להם פניי לכך. מגילה לתינוק, דהתם במסכת גיטין [ס' ע''א] (וקבעו) [קבעי] אי כותבין אי לא, בין למן דאמ' תורה חתומה ניתנה בין למן דאמ' מגילה מגילה ניתנה. באלף בית, שלא היה כותב כל התיבות שלימות אלא אותיות ראשונות של תיבות לרמז בהן אלף בית דהא באלף איכא ג' אותיות ולא כתבינן אלא (אלף) [א'], והכי נמי בבית, הכא נמי לא כתבינן אלא אותיות ראשונות של תיבות. כשהוא כותב, כשהכותב כותב מגילת סוטה להשקותה. מה שכת' בטבלא, דמשמ' כל הפרשה שלימה כמ' שכתובה בטבלא לא פחות ולא יותר במה שכת', משמ' דראשי התיבות היו כתובין בה ולא יותר ובאותן סימנין היה כותב כל הפרשה כולה. ומה כת' בטבלא אם שכב וגו', אלמא דכל הפרשה כתובה שם. [פירוש רבינו אליקים].
------
אוגני כלים — ויש ששונין הוגני — פירוש כמו אזנים יש לכלי, אלא שהאוזן יוצא מגוף הכלי, והאוגן הוא דבר שאין מן הכלי אלא מסובב עליו, ויצא פירושו מן ''מחולות'' (שמות ל''ב, י''ט) דמתרגמינן חינגין. ויש הרבה דברים הפוכין והוא גג הכלי שהאזנים קבועין בו. [הערוך ערך אגןגא]. בקתתא דנרגי וחציני — פירוש יד הסכין ויד נרגא וחצינא ומגלא נקרא קתא. [הערוך ערך קת]. בקתתא דנגרי וחציני — ''חרש ברזל מעצד'' (ישעיה מ''ד, י''ג) תרג' נפחא מברזלא חצינא, וכן תרג' ''מעשה ידי חרש במעצד'' (ירמיה י', ג') עובד ידי נגר בחצינא. [הערוך ערך חצןגב]. בשעה שהחמה זורחת ניצוצות יוצאות ממנו — ''ופועלו לניצוץ'' (ישעיה א', ל''א) כמו גץ. [הערוך ערך נצוץ].
------
פיס'. הילני אמו עשתה נברשת כול'. פי' כעין מנורה היתה, כדכת' [דניאל ה'] לקבל נברשתא. תנא בשעה שחמה זורחת ניצוצות יוצאין ממנה ויודעין שהגיע זמן קרית שמע. פי' זהרורי חמה היו מכין עליה, והיתה מוציאה כמין ניצוצות והיו יודעין שהוא הנץ החמה, וכדתנן [ברכות ט' ע''ב] הוותיקין היו גומרין אותה עם הנץ החמה. פיס'. שפרשת סוטה כת' עליה. ש''מ כותבין מגילה להתלמד בה. והא קיימלן דאין כותבין. אמ' ריש לקיש משום ר' ינאי באלף בית. [פסקי הרי''ד].
------
מאימתי [ברכות ט', ע''ב] קורין את שמע בשחרין משיכיר בין תכלת ללבן ר' אליעזר אומר בין תכלת לכרתי עד הנץ החמה ר' יהושע אומר עד שלש שעות שכן דרך בני מלכים לעמוד בשלש שעות. גמר' מאי בין תכלת ללבן אילימא בין גבבא דעמרא חיוורא לגבבא דעמרא אוכמא והא בלילא נמי מידע ידע אלא בין תכלת שבה ללבן שבה תניא ר' מאיר אומר משיכיר בין זאב לכלב ר' עקיבא אומר משיכיר בין חמור לערוד אחרים אומרי' משיראה את חבירו ברחוק ד' אמות ויכירהו. אמר רב הונא הלכה כאחרים אמר אביי לתפלין כאחרים לק''ש כותיקין דא''ר יוחנן ותיקין היו גומרים אותה עם הנץ החמה כדי שיסמוך גאולה לתפלה ונמצא מתפלל ביום. אמר ר' זירא מאי קרא ייראוך עם שמש וגו'. פר''ח זצ''ל אוקימנא משיכיר בין תכלת שבציצית ללבן שבה וכדבריו משמע פ' התכלת [מ''ג, ע''ב] דתניא וראיתם וזכרתם ראה מצוה זו וזכור מצוה אחרת התלוי' בה ואיזו זו ק''ש דתנן מאימתי קורין את שמע בשחרית וכו'. והכי מוכח בירושלמי [הלכה ב'] דאמר כיני מתני' בין תכלת שבה ללבן שבה מ''ט דרבנן וראיתם אותו מן הסמוך ומ''ט דר' אליעזר וראיתם אותו כדי שיהי' ניכר בין הצבועין פי' בין תכלת לכרתי ודלא כפרש''י דפי' דקאי אגבב' דעמר' שנתנן ביורה ולא נקלט הצבע יפה בכל מקום דלא נהירא דלא קתני בברייתא גבבא דאין זה לשון הברייתא. וא''ת הואיל דאביי פסק לק''ש כוותיקין שהיו גומרין אותה עם הנץ החמה ורב יהודה אמר שמואל פסיק לקמן [י', ע''ב] כר' יהושע דאמר עד ג' שעות ור' יהושע בן לוי פסיק לעיל [ח', ע''ב] כר' שמעון בן יוחאי שאמר משום ר' עקיבא פעמים שאדם קורא ק''ש ב' פעמים ביום אחת קודם הנץ החמה ואחת לאחר הנץ החמה ויוצא בהן ידי חובתו אחת של יום ואחת של לילה משמע שמצותה לאחר הנץ החמה אנו כמאן נעביד. ופר''ת זצ''ל דהלכה כר' שמעון בן יוחאי כדפסיק כוותיה ריב''ל וראי' לדבר דתנן פ' אמר להם הממונה [ל''ז, ע''א] הילני אמו עשתה נברשת של זהב על פתחו של היכל ואמר בגמרא תנא בשעה שהחמה זורחת ניצוצות יוצאות ממנה ויודעים שהגיע זמן ק''ש ואמר אביי לשאר עמא דבירושלים אלמא דמתניתין וברייתא ואביי סברי דזמן ק''ש לאחר הנץ החמה והותיקין היו ממהרים שלא כדין קודם הנץ החמה כדי שיסמכו גאולה לתפלה ונמצא מתפללין ביום כדי לקיים ייראוך עם שמש ואע''ג דתפלות כנגד תמידים תקנום והתמיד הי' קודם הנץ החמה מ''מ זמן התפלה בשעת הנץ עם שמש והדאמר אביי לק''ש כוותיקין לא בא לפסוק הלכה כמותם אלא לסימנא בעלמא נקט כלומר יש לקרותה סמוך להנץ החמה כמו שהוותיקין עושין ולא כותיקין ממש שהם קורים קודם הנץ החמה ולנו יש לקרותה לאחר הנץ החמה. וקשה הוא לומר שהוותיקין היו מקדימין לקרותה שלא כדין ותו משמע דאביי פסיק ממש כוותיקין לגמרי וסבירא לי' כוותי' הילכך נראה כמו שמפרש רבינו יצחק ב''ר שמואל דותיקים מודים לר' יהושע דמצות ק''ש עד שלש שעות והלכה כר' יהושע כדפסק רב יהודה אמר שמואל דמצותה עד שלש שעות ואביי דאמר לק''ש כוותיקין לא בא למעוטי שאין הלכה כר' יהושע אלא משום דאביי סובר כרב הונא דהלכה כאחרים דמשיכיר את חבירו ברחוק ממנו ארבע אמות הוי יממא בא לומר לתפלין כאחרים משום דכבר יממא הוא ולק''ש כוותיקין כדי שיסמוך גאולה לתפלה ויתפלל ביום כדי לקיים ייראוך עם שמש מיהו ה''ה אם קראה לאחר הנץ החמה דיצא ידי חובתו כר' יהושע דותיקין אית להו כר' יהושע דתנן פ' מי שמתו [כ''ב, ע''ב] הי' עומד בתפלה ונזכר שהוא בעל קרי לא יפסיק אלא יקצר ירד לטבול אם יכול לעלות ולהתכסות עד שלא תנץ החמה יעלה ויתכסה ויקרא וא''ל כו' ואמר בגמ' לימא תנן סתמא כר' אליעזר דאמר עד הנץ החמה דילמא כר' יהושע וכוותיקין דאר''י ותיקין היו גומרין אותה עם הנץ החמה אלמא דותיקין אית להו דר' יהושע אלא שהיו מקדימין כדי לקיים בתפלה ייראוך עם שמש ורוב העולם נהגו לקרותה לאחר הנץ החמה הואיל וקיימא לן כר' יהושע כדאמ' אביי פ' אמר להם הממונה לשאר עמא דבירושלים וכדאמר ר''פ תפלת השחר כי תניא ההיא לוותיקין אבל לדידן אפי' לאחר הנץ החמה שפיר דמי והאי דפסיק ריב''ל כרשב''י שאמר משום ר' עקיבא דלאחר הנץ החמה הוה זמן ק''ש דשחרית אית לן למימר דקיימא לן כאביי דהוא בתראה. ופי' ר''ח זצ''ל אמר אביי ללבוש אדם תפלין קיימא לן כאחרים דאמר משיראה את חבירו ברחוק ד''א ויכירהו ולקרות ק''ש קיי''ל כוותיקין שהיו גומרין אותה עם הנץ החמה כדי שיסמוך גאולה לתפלה ונמצא מתפלל ביום אמר ר' זירא מאי קרא ייראוך עם שמש כלו' יקבלו עליהם מלכות שמים עם הנץ החמה ומצות ק''ש מהנץ החמה עד שלש שעות ביום כר' יהושע אבל לתפלה הלכה כר' יהודה דאמר [לקמן כ''ו, ע''א] עד ארבע שעות ביום עד כאן לשונו. [או''ז הלכ' ק''ש סימן י''ג].
------
זמן ק''ש. כדתניא מצותה עם הנץ החמה. לא יצא. בברכות [פרק קמא ט' ע''ב] איפסיקא הילכתא כר' שמעון בן יוחאי, ממילא אדחיא לה הך, ואם קרא עמהם יצא, אבל לכתחלה לא יקרא עמהם אם אינו דחוק כמותם שיקרא ק''ש מיד שיעלה עמוד השחר. שאנשי משמר. הכהנים שהעבודה מוטלת עליהם מקדימין לקרותה קודם היום, שמא תמשך עליהם העבודה וימנעו מלקרות. ואנשי מעמד. ישראלים העומדים בשליחות צבור על הקרבן, שנאמר תשמרו להקריב לי במועדו, מצוה שיהיו משמרים ועומדים על קרבנן. מאחרין. לקרות עד כלות עבודת התמיד. לשאר עמא. הבאים בעזרה, שאין להם עסקים שם שיהיו טרודים מפני העבודה להקדים זמן קריאתה או לאחרה, הוא סימן להם שהגיע זמן ק''ש. כותבין מגילה. כלומר פרשה אחת מתורה, ופלוגתא היא במסכת גיטין [ס' ע''א]. באלף בית. אותיות של ראשי תיבות הפסוק היה כותב. [רבינו אברהם מן ההר].
------
היה השם כתוב על ידות הכלים או על כרעי המטה ה''ז יגוד כלומר יגוז ויגנז כך פשוט בשבת. מעשה במי שרקם בטליתו פרשת ויאמר וכתב השם שלשה יודין והוכיחו גדול העיר ולא קבל ממנו כתב הרמב''ם על זה וזה לשונו בתשובה מעש' זה חטא הוא ואינו נכון כלל ואסור משני טעמי'. האחד שאין לכתוב מן התור' פסוקים פסוקים אבל יכתוב ג' תיבות לא יותר ואם נדחקנו להביא פסוק לראיה נשנה הכתיבה ונעשה סימנין או נכתוב מכל תיבה אות אחת או שתים ונניח שאר התיבה או נכתוב בסירוגין ואפילו מי שהתיר לכתו' [פרשה לתינוק להתלמד בה, דוקא להתלמד לפי שלא ניתנה תורה להכתב] פרשה פרשה וכ''ש פסוקי' פסוקים ואולי תאמר הני מילי שכותב על הספר ובדיו אבל לחרותו בעצים ובזהב או לרקם בבגדים מותר דע כי אין חילוק בין כתיבה לחריתה כדאי' בגיטין [כ' ע''א] ועוד תנן [יומא ל''ז ע''א] אף היא עשתה טבלא של זהב שפרשת סוטה כתובה בה ובחריתה היתה והיה הכהן מעתיק ממנה וכותב על הספ' ופריך תלמודא ש''מ כותבין מגלה לתינוק להתלמד בה ושני שזו הטבלא היה חרות בה אות אחת מכל תיבה או היה כתובה בסירוגין שלשה תיבות כאן וג' תיבות רחוקות מהן בשטה שנייה שאינה נקראת עם הראשונה הא למדת שהחריתה אסורה והוא הדין ברקימה וכאשר ראינו במצרים [שהיו לוקחין] טסי כסף וזהב וחורתין בהם שיר של פגעים ותולין אותם בצוארי התינוקות מחינו בידם. והטעם השני לאסור המעשה הזה והוא נכון וחזק מן הראשון לפי שהעושה כן מביא פסוקי תורה לידי זלזול כי הציצי' תשמישי מצוה ואין בו קדושת גוף ולכן יכול לבוא בטלית מצוייצת לבית הכסא ולבית הטבילה ולהשתמש בו ולכסות בו את הערוה ואיך יביא כתבי התורה שנאמרו ונכתבו מפי הגבורה במקום הטנופ' וזלזול וזה בזוי תורה בלי ספק ועוד כי המעשה הזה חדש לא שמענו כמוהו מעולם ומן הראוי לך שתדע כי הכתיבה הזאת הנקראת כתב אשורית כיון שנתנה בו תורה ובו נכתבו לוחות הברית כי הוא מגונה מאד להשתמש בו רק בכתבי הקדש ומימי קדם ישר' נזהרין בזאת והיו כתביהן וחבורי חכמותיהם וכתבי חול שלהם בכתב עברי לכן תמצא חרות על שקלי הקדש דברים של חול בכתב עברי ולא נמצא מעולם אות אחת מזה הכתב אשורי' בדבר שנמצא משארית ישראל לא במטבע ולא באבן אלא הכל בכתב עברי וע''כ שנו הספרדיי' כתיבתם ושמו אותותם אותות אחרות עד שנעשה הכתב ככתב אחר להתיר להשתמש בו בדברי חול. ורבינו יהוסף הלוי מנע לכתוב הגט בכתיבה התלויה מאד כדי שלא יהא משמע תרי לישני בגיטא וחזרו הסופרים לכתוב הגט בכתיבה מיושרת בכתב אשורית כס''ת וגם זה עכב על ידם ואמר להם ואיך נשתמש בזה מכתב אלי''ם ויבא לזלזול אבל נכתוב בכתיבה אחרת הנקרא בלשון ערבי מדבד''ב וכל אשר יעשה כזה הוא בכלל מכבדי התורה לכן בעל המעשה הזה יתן כבוד לשם וכאשר יטול שכר על כונתו להתנאות במצות כן יגדל שכרו כאשר יכבד דבר השם ית' וראוי לחתוך הבגד אשר בו ריקום דברי אלי''ם חיים ולגנזן וכן הדין על מי שיוכיחהו גדול ממנו בשום דבר מאיסור והיתר שחייב לקבלו ולא יהיה בור שמדבר לפני מי שהו' גדול ממנו בחכמה ואם לא יקבל ויעמוד במרדו ראוי לנדותו כי הורה לעשות עבירה וגם הוא מבזה תלמיד חכם שהוא בכלל דבר יי' בזה וראוי לרב ואפילו יהיה גדול (ממנו) [מאד] להנהיג את הצבור בנחת וימחול על כבודו וימחה על כל דבר שהוא ראוי למחות בניחותא ובזה יקבלו דבריו ברצון עד שיחזירם לדרך הישרה בעבותות אהבה כתב משה ע''כ. [תשו' הרמב''ם סי' ז']. [רבינו ירוחם נ''ב ח''ב].
------
@ ל''ח ע''א
בסירוגין, שלא היו כת' שם כל הפסוק אלא ראשי הפסוקין כתובין התיבות שלימות ומיכן ועד סופן ראשי תיבות. נחשול, רוח סערה. והטילוה לים, כדי להקל המשאוי. עמד הוא, ניקנור. וכרכה, וחבקה. לנמילה, פורט בלע'. היתה מבצבצת, אותה חבירתה שהטילו לים. רהיטנו, אילו הדלתות שבני אדם רצין ונכנסין בהן. אלא בירתים, כלומ' שברייה שבים הקיאתו. ע''א אלא כריתים כלומ' שכרתו הדלתות ברית שלא תיפרד אחת מחבירתה. להיות של זהב, להיות מצופין זהב. נחושתן, של שערי ניקנור. מצהבת, קלניתא, היינו משוחרר כלומ' שהיה נחשת נקי ומוצהב, והיה יפה כשל זהב. לאופות כמותן, שהיו הפנים שוין. לרדות, להפריש הפת מן התנור, ואחר כך שהיו אופין בחוץ לא היתה פיתן מעפשת. לכבודו ברא[ו], כגון אילו שבקיאין כל כך והיתה פיתן יפה דכולי האי הוי כבוד מקום ולכך יחזרו למקומן. בכל יום וכול', קודם לכן. ועל דבר זה, נמי דבענן למימ' מזכירין אותן וכול', ואי' דפרשי ועל דבר זה בלבד אבל תשובתן לא הועילה להן. לפטם, לעשות הקטרת ולפטם הבשמים יחד. שהללו, של בית אבטינס. מתמר ועולה, כמקל. למענהו, ברא, לעיל גבי לחם הפנים דהוי מידי דחוץ דכולהו חזי ליה דקאמ' לכבודו ברא, אבל גבי קטרת דהוי לפני ולפנים ביום הכיפו' דליכא דחזי ליה אלא המקום לחוד קאמ' למענהו ברא. ולמעט כבוד שמים, כבודו של הקב''ה שלא רצו ללמוד לש[ו]ם אדם במקומו, דלעולם כבוד שמים עומד. סח לי, סיפר לי. פעם אחת יצאתי וכול' מבני בניהם, של בית אבטינס, ומה ראית עכשיו שנזכרת מעשה אבותיך. מעלה עשן, שם ירק. הרי (היא) [הוא] לך, שאתה צנוע. וסחתי דבר לפני ר' עקי', שאמרו לו לעיל שבועה היא בידינו וכול'. מעכשיו אסור וכול', דודאי לשם שמים הן מתכונין. בשמך יקראוך, כל מה שמגנין אותך ומחרפין אותך אל תחוש לכך שלבסוף יקראוך בשמך כראוי לך ומתפרסמין מעשיך הטובים, כאילו, שבתחילה היו מזכירין אותן לגנאי ולבסוף הזכירום לשבח על שם שהיו מתכוונין לשם שמים דקאמ' ומעכשיו אסור לספר וכול'. [פירוש רבינו אליקים].
------
בסירוגין. אם לא שכב, ואחריו ראשי תיבות עד סוף הפסוק, וכן שאר הפסוקים. מעלה עשן. [עשב שהוא מעלה עשן] בקטורת. מגילת סמנין. שכתוב בה שמות סמני הקטורת. מכאן אמר בן עזאי. ממעשה בית גרמו ובית אבטינס שבקשו חכמים לדחותם ממעלתם ולא יכולו. בשמך יקראוך. כלומר לא תדאג ותאמר פלוני יקפח פרנסתי, כי על כרחם יקראוך לבא ולישב במקומך. [רבינו אברהם מן ההר].
------
ניקנור נעשו ניסים לדלתותיו. ת''ר מה ניסים נעשו לדלתותיו, אמרו כשהלך ניקנור להביא דלתות מאלכסנדריא, בחזירתו עמד נחשול שבים לטובעו, נטלו אחת מהן והטילוה לים, ועדיין לא נח הים מזעפו. בקשו להטיל חבירתה, עמד וכרכה, אמ' להם הטילוני עמה, מיד עמד הים מזעפו, והיה מצטער על חבירתה, כיון שהגיע לנמל שלעכו היתה מבצבצת ויוצאה מתחת דופני הספינה, ויש אומ' בריה שלים (טבע) בלעתה, ועליה אמ' שלמה [שה''ש א'] קורות בתינו ארזים רהיטנו ברותים, אל תקרי ברותי' אלא ברית ים. לפיכך כל השערים שבמקדש נשתנו להיות שלזהב חוץ משערי ניקנור מפני שנעשו בו ניסים. ויש או' נחושתו היתה מוצהבת. ר' אליעזר בן יעקב אומ' נחשת קלניתא היתה והיתה מאירה כזהב. [פסקי הרי''ד].
------
ואלו לגנאי של בית גרמו וכו'. ללמד על מעשה לחם הפנים, שלא היה מתעפש כלל כלל, אבל של שאר אומנים היה מתעפש. ואע''ג דאמרי' בעלמא [מנחות צ''ו ע''א] סילוקו כסידורו, משמע שלא היה הנס הזה כי אם בבית ראשון ובבית שני בעוד שהיו שם כהני צדק. ותמה הוא אמאי לא קא חשיב זה הנס בימי שמעון הצדיק בפ' טרף בקלפי [ל''ט ע''א]. על מעשה הקטרת, להעלות עשן, שלא היו מכירין בעשבים שהוא מעלה העשן זקוף ומתמר כמקל. אגריס בן לוי [היה יודע] פרק בשיר. כלומ', יודע היה (לו) להנעים הקול, שכשם שיש ספרים מחוברים כן יש ספרים מחוברים ללמד על חכמת הניגון להגביה הקול ולהורידו, והוא נעשה כעין פרקי המשנה, ואגריס בן לוי היה לו פרק אחד שלא היה אחד מן המנגנים יודעים. בן קמצר לא רצה ללמד על מעשה הכתב. שם סופר ידוע שהיה קושר ד' קולמוסין בארבע אצבעות ימינו, ובבת אחת היה כותב שם בן ד' אותיות ברגע אחד, ולא היה מקדים אות אחת לחברתה. ועל הראשון דהיינו בית גרמו ובית אבטינס ואגריס בן לוי, נאמ' זכר צדיק לברכה, לפי שלשם שמים היו מונעין מללמד הענין, כדי שלא ילמד אדם שאינו הגון, וילך ויעשה לע''ז. אבל בן קמצר לא מצא תשובה לדבריו, שאותיות ד' אלו אינן נמצאות מאותיות אלים אחרים, ואם היה מלמד לשאר סופרים, (ש)היו מכבדין את שם בן ד' אותיות כמוהו. [רבינו יהונתן מלוניל].
------
מתני'. ואילו לגנאי, בית גרמו לא רצו ללמד על מעשה לחם הפנים. בית אבטינס לא רצו ללמד על מעשה הקטרת. הוגרוס בן לוי היה יודע פרק בשיר ולא רצה ללמד. [בן קמצר לא רצה ללמד] על מעשה הכתב. על הראשנים נאמ' [משלי י'] זכר צדיק לברכה, ועל אילו נאמר ושם רשעים ירקב. ת''ר, בית גרמו היו בקיאין במעשה לחם הפנים ולא רצו ללמד, שלחו חכמ' והביאו אומני' מאלכסנדריא, והיו יודעין לאופות כמותם ולא היו יודעין לרדות כמותן. פי' כשהיו באין לרדות הלחם מן התנור ומן הדפוס היה נרפס. הללו מסיקין מבפנים ואופין מבפנים, והללו מסיקין מבחוץ ואופין מבחוץ. בית גרמו היו מסיקין התנור מבחוץ והלחם היה נאפה יפה מבפנים, והאומנין היו מסיקין התנור מבפנים ואופין מבפנים, ומתוך כך היה נאפה הלחם מהרה ולא היה נאפה יפה מבפנים. הללו האומנין פיתן מתעפשות. מפני שלא היה אפוי הלחם יפה מבפנים. והללו שלבית גרמו אין פיתן מתעפשות. וכששמעו חכמ' בדבר אמרו כל מה שברא הקב''ה לכבודו בראו, שנ' [ישעי' מ''ג] כל הנקרא בשמי לכבודי בראתיו, וחזרו בית גרמו למקומן. פי' השם נתן חכמה בלבם מה שלא נתן לאחרים לכבודו שיעבדו לפניו, ולא ידעו אחרים לעשות כן. שלחו להם חכמים ולא באו, כפלו להם שכרן ובאו, בכל יום היו נוטלין י''ב מנה והיום כ''ד מנה. אמרו להם חכמ' מה ראיתם שלא ללמד, אמרו להם יודעין היו בית אבא שבית המקדש עתיד ליחרב, ושמא ילמד אדם שאינו הגון וילך ויעבוד ע''ז בכך. ועל דבר זה מזכירין אותו לשבח, שמעולם לא נמצאת פת נקייה ביד בניהם, שלא יאמר מלחם הפנים הוא, לקיים מה שנ' [במדבר ל''ב] והייתם נקיים מי''י ומישראל. [פסקי הרי''ד].
------
מה כתיב בטבלא אם שכב ואם לא שכב, הכא במאי עסקינן בסירוגין — פירוש כותב מקצת מן הפסוק ומשייר מקצת. [הערוך ערך סרגגא]. עמד נחשול שבים לטובעו, נטלו אחד מהן והטילו לים — ''ויהי סער גדול בים'' (יונה א', ד') והוה נחשול רבה בימא. [הערוך ערך נחשול]. בן קמצר לא רצה ללמד על מעשה הכתב — פירוש בין ה' אצבעות היה נוטל ד' קולמוסין והיה כותב השם בבת אחת שאסור לספר משעה שמתחיל השם עד שגומרו. [הערוך ערך בן קמצר]. לא היו יודעין להעלות עשן כמותן שהללו מתמר ועולה כמקל, והללו מפצע לכאן ולכאן — פירוש מפצע כמו מפצל. [הערוך ערך פצעגב]. ''כל פעל ה' למענהו'' (משלי ט''ז, ד') — פי' פעל ה' ונתן חכמה לזה יותר מזה, למענהו כדי שלא תהא המלאכה אלא במי שהוא חפץ, פי' זה של ר''ח ז''ל. [הערוך ערך פעלגא]. מעלה עשן ראיתי כנגדי — פירוש הסם שנותנין בקטרת ומעלה עשנה כמקל שאינה מפצעת לכאן ולכאן. [הערוך ערך עשןגא].
------
על הראשונים נאמר זכר צדיק לברכה ועל בן קמצא וחביריו נאמר ושם רשעים ירקב. פי' יש לומר שגם מתני' אע''ג דתני ואילו לגנאי כי תני בסיפא על הראשונים נאמר זכר צדיק לברכה ועל אילו נאמר ושם רשעים ירקב הראשונים קודם לבית גרמו ובית אבטינס והוגרס שאע''פ שאמר ואלו לגנאי ומפני שכך סברו חכמים כי מפני גאותם היו עושים אבל כששמעו תשובתם אמרו עליהם זכר צדיק לברכה 
ועל אלו נאמר ושם רשעים ירקב על בן קמצא וחביריו. 
[תוס' רי''ד].
------
פירושי מקלות. אומרים רבים טוב מי יראנו. בפרשת יעקב אבינו. על מחשוף הלבן טעם יביננו. אולי יש אשר לזכות ידידנו. וראיתי כי כולנו כצאן טעינו. כי לא כן כאשר דמינו. אשר פצל בשל לבן והפקיע ממונו ממנו אלא איש תם חסידות למדנו. מה' ומישראל לנקותנו. ומן הכיעור ומן הדומה להרחיקנו. שלא להחשד. כי אומר אני כי יעקב אבינו ידע שלבן רמאי ובעל תחבולות היה וחשב איך יעשה שלא יחשוד אותו לבן ויעליל עליו להוציא שכר טרחו מידו והתנה עם לבן שכל שה נקוד וטלוא בכשבים וטלוא ונקוד בעזים אשר יולד בעדר לבן יהיה שכרו של יעקב וגם אשר כבר נולד נקוד וטלו' בכשבים וטלוא ונקוד בעזים יהיה שכרו ויטול מיד ככתוב אעבור בכל צאנך היום הסר משם כל שה נקוד וטלוא וגו' וענתה בי צדקתי וגו' כלומר יודע אני שהבורא ישלח ברכה בחלקי שמא תאמר כי גנבתי מחלקך זה התנאי יהיה בינינו כל אשר איננו נקוד וטלוא גנוב הוא אתי ושלך הוא ועלי לשלם לך פי שנים ככתוב שנים ישלם ויאמר לבן יהי' כדבריך (גרמה) [נדמה] לו דבר מועט וקבל על עצמו ויסר ביום ההוא את התישים העקודים והטלואות ואת כל העזים הנקודות והטלואות ויתנם יעקב ביד ראובן ושמעון בניו וישם דרך שלשת ימים בין עדרו של יעקב הרועים בניו ובין עדרו של לבן הרועה יעקב שלא יאמר לבן שבאו מעדרו ויקח לו יעקב מקל לבנה לח ולוז וערמון ויפצל וגו' ויצג את המקלות אשר פצל גו' ברהטים בשקתות המים של עדר יעקב בהרועים ראובן ושמעון בניו ויחמו הצאן של יעקב אל המקלות ותלדנה הצאן עקודי' נקודי' וטלואים והכשבים נקודים וטלואים הנולדי' בצאן לבן הפריד יעקב לבד כי זהו שכרו כאשר התנה עמו וישת לו עדרים לבד ולא שתם על צאן לבן שלא יאמר לבן בעבור שרואים עקודים ונקודים יולדי' כמותם. ובהעטיף הצאן היינו המכוסים של לבן שכולם שחורים או כולם לבנים והם של לבן לא ישים שלא להפקיע ממונו של לבן והיה העטופים ללבן והקשורים ליעקב ולא יכול לבן לחשוד את יעקב כי עמד באמונתו וענתה בו צדקתו. כך נראה בעיני אני יצחק בר משה בן ה''ר יצחק בן החבר ר' שלום זכר צדיק לברכה. [או''ז שו''ת סימן תשס''ט].
------
בית אבטינס היו בקיאין במעשה הקטרת ולא רצו ללמד, שלחו חכמ' והביאו אומנין מאלכסנדריא של מצרים, והיו יודעין לפטם כמותן ולא היו יודעין לעלות עשן כמותן, שהללו מתמר ועולה כמקל והללו מפצל לכאן ולכאן, וכששמעו חכמ' בדבר אמרו כל שברא הקב''ה למענו ברא, שנ' [משלי ט''ז] כל פעל י''י למענהו, יחזרו בית אבטינס למקומן, שלחו להם חכמ' וכפלו להם שכרן, בכל יום היו לוקחין י''ב מנה והיום לוקחין כ''ד מנה, אמרו להם חכמי' מה ראיתם שלא ללמד, אמרו להם יודעין היו בית אבא שבית המקדש עתיד ליחרב, שמא ילמד אדם שאינו הגון וילך ויעבוד ע''ז בכך. ועל דבר זה מזכירין אותו לשבח, שמעולם לא נתבשמו, שלא יאמרו ממעשה הקטר' נתבשמו, לקיים מה שנ' [במדבר ל''ב] והייתם נקיים מי''י ומישראל. פי' עשב אחד היו נותנין בתוך הקטרת ועל ידי אותו העשב העשן מתמר ועולה כמקל. [פסקי הרי''ד].
------
(ש)לא תשנא את אחיך בלבבך (ויקרא י''ט י''ז), אין לוקין על לאו זה לפי שאין בו מעשה (רמב''ם דעות פ''ו הל' ה' ע''ש). ותניא בתורת כהנים (קדושים פרק ד' ח') ומביאה בפרק יש בערכין (ערכין ט''ז ב') יכול לא יכנו ולא יסרטנו [נ''א יסטרנו] ולא יקללנו תלמוד לומר בלבבך בשנאה שבלב הכתוב מדבר (יראים סי' קצ''ה). וגרסינן בפרק שלישי דיומא (ל''ח א') על מעשה בית גרמו בלחם הפנים ובית אבטינס בקטרת שבקשו חכמים לדחותם ממקומם ולא יכלו מכאן אמר בן עזאי בשמך יקראוך ובמקומך יושיבוך ומשלך יתנו לך ואין אדם נוגע במוכן לחבירו. על כן אל ישנא אדם את חבירו כשמרויח אצלו ודואג פן יקפח פרנסתו. כשיחטא איש לאיש לא ישנאנו (אל ישנאהו) וישתוק כמו שנאמר ברשעים (שמואל ב' י''ג כ''ב) ולא דבר אבשלום עם אמנון, אלא מצוה להודיעו ולומר לו למה עשית לי כך וכך שנאמר (ויקרא י''ט י''ז) הוכח תוכיח את עמיתך, ואם חזר בו ובקש ממנו למחול לו [צריך למחול לו ו]לא יהא המוחל אכזרי שנאמר (בראשית כ' י''ז) ויתפלל אברהם אל הא%להים (רמב''ם דעות פ''ו הל' ו'), כמו ששנינו בפרק החובל (ב''ק צ''ב א'). אמנם אם ראה אדם באדם דבר עבירה והוכיחו פעמים רבות ולא קיבלו מותר לשנאותו כדאמר בפרק ערבי פסחים (קי''ג ב') כי תראה חמור שונאך רובץ (שמות כ''ג ה') דמיירי בזה הענין שראה בו דבר עבירה שמותר לשנאותו וכן כתוב (משלי ח' י''ג) יראת ה' שנאת רע. [סמ''ג לאוין סימן ה'].
------
בשמך יקראוך ובמקומך יושיבך ואין אדם נוגע במה שמוכן לחבירו, הילכך לא יקנא אדם הצלחת חבירו. [האגודה].
------
@ ל''ח ע''ב
ומשלך יתנו לך, אע''ג דכפלו להם שכר משלהם היה דהא אותן אומנים לא היו יודעין לעשות כמותן. ואין אדם נוגע במוכן לחבירו, מה שמזמנין לאדם מן השמים להיות פרנסתו בכך אין שום אדם יכול (אדם) לנגוע בו ולגזול ממנו, כמ' אילו בית אבטינס ממה שהיה מוכן להן אותן אומנין שהביאו לא יכלו להם, ויש או' משלך יתנו לך משום דאין אדם נוגע במוכן וכול' הנה נמצא דמשלך הוא. ואין מלכות נוגעת בחבירתה, וכן כמו אילו אומנים שבאו ממלכות אלכסנדריא (וכול') ולא עלתה בידם להתקיים במלכות יש'. ומשלך יתנו לך, ממעשיך הטובים ישבחוך. בנעימה, שהיה מאריך בקול. בין הנימין, של כינור כמו [עירובין ק''ב ע''ב] נימא נפסקה לו. ט''ן בן שני נקבי חוטמו שמחלק הקול לכאן ולכאן כשנים. נזקרין בבת ראש, נופלין ביחד מחמת ביעות הקול. דלא מסקינן בשמייהו, שאין מזכירין אחרים בשמן ולא יכנה אדם שם בנו בשמותם. מודדתו בטפחים, ולכל טפח וטפח שהיה גדל נותנת משקלו זהב, ודואג רשע היה אלמא דמסקינן בשמייהו. חזי מאי סליק ביה, מאי אירע לו לבסוף, שהרי אכלתו אמו. צדיק מעצמו, מתברך ולא מאחר. דכת' זכר צדיק לברכה, דלא כת' צדיקים. מחבירו, עם חבירו מתקלל דכת' ושם רשעים ירקב. מדאורייתא, דההוא קרא הוי מדברי קבלה. כיון שהזכיר לאברהם מיד מברכו דכת' ואברהם היו יהיה לגוי גדול וגו'. כיון שהזכירן אנשי סדום מיד הזכירן לגנאי דכת' ואנשי סדום רעים וחטאים וגו'. עובדיה, דר בין אחאב לאיזבל. עשו, [דר] (ד)בין יצחק ורבקה. אתה למד, כלומ' שבסמוך לה קללתן של רשעים. הדעת מאסת, דהיינו תורה. כי לה' מצוקי ארץ וישת עליהם תבל, מצוקי ארץ היינו צדיקים, והכי קאמ' לפי שהיה גלוי לפני הקב''ה שהן מועטין שתל אותן בארץ כתבלין שנותנין מהן מעט בתבשיל לטעם בעלמ'. ואית דמפקין רוב שנותיו ג' יתירין וי' דחסירין הרי ל''ו היינו רוב, דמצי למימר רגל חסיד שמור ושנותיו של אדם שבעים שנה דכת' ימי שנותינו בהם שבעים שנה. רגלי חסידיו ישמור, בשביל חסידיו ישמור לאילו שעמהן, רגלי כמ' ויברך אותך לרגלי. תרי משמע, בתימ' ואיהו אמ' בשביל צדיק אחד. רגלי חסידיו, רגלו משמ' סוף, כלומ' גמר שנותיו, והאי רגל משמ' לשון הרגל כלומ' שהורגל בעבירה לבוא לידו פעם ראשונה וכול', רגלי משמ' כמ' שלש רגלים. פותחין לו, מקום שהוא יליץ מעצמו. ואם נמשך אחר ענוים יתן לו חן הקב''ה שמסייעו. [פירוש רבינו אליקים].
------
ומשלך יתנו לך. כלומר מזונותיך קצובים לך מן השמים. ואין מלכות וכו'. כשהגיע זמן שימלוך זה ימות מלך זה שהוא מולך מיד. נזקרין. נרתעים לאחוריהם בהברת קול. דמם. שתק. עובדיה. שדר בין אחאב ואיזבל. עד שלא [כבה] נרו של עלי. המשיל השגת עלי לנר והשגת שמואל לשמש, שהשגת שמואל גדולה מהשגת עלי. פותחין לו. כלומר הדלת פתוחה, שאין מונעין ממנו [מן השמים לעכבו], שהאדם בטבעו בעל בחירה ורצון. ואית דגרסי פתחים לו, והכל אחד. מסייעין אותו. מן השמים שהשכל הפועל משגיח להשלים נפש האדם ולהוציאה מן הכח אל הפועל. [רבינו אברהם מן ההר].
------
הוגרוס בן לוי היה יודע פרק בשיר. תנא כשהוא נותן קולו בנעימה מכניס גודלו לתוך פיו ומניח אצבעו בין הנימין עד שהיו אחיו נזרקין בבת ראש לאחוריהן. ירושלמי בשקלים [פ''ה ה''א], אמ' ר' אבא נעימה יתירה היה יודע, אמרו עליו על הוגרוס בן לוי שהיה מנעים קולו בזמר, וכשהיה נועץ גודלו לתוך פיו היו כמה מיני זמר מוציא, ולא רצה ללמד שלא יעשו כך לע''ז. [פסקי הרי''ד].
------
ומניח אצבעו בין הנימין — ושלשה פירושים לנומי — אלו חוטין, ונומי שעל רגלו כמין יבלת, ונומי שבנהר — עקרא דנהרא, ואית אמרי ערקא דנהרא. [הערוך ערך נםגג]. עד שיהיו אחיו נזקרין בבת ראש לאחוריהן — פי' נפלו לאחור. [הערוך ערך זקר]. צדיק — מעצמו — פי' כשנזכר צדיק מתברך הוא בעצמו כדכתיב ''זכר צדיק לברכה'' (משלי י', ז'), כשנזכר רשע אחד מתקללין כל הרשעים שנאמר ''ושם רשעים ירקב'' (שם). [הערוך ערך צדקגא].
------
פיס'. בן קמצר לא רצה ללמד על מעשה הכתב. תניא אמרו עליו שהיה נוטל חמשה קולמוסין בין אצבעותיו והיה כותב חמש אותיות בבת אחת. פי' והיו תאיבין ללמוד כדי לכתוב ד' אותיות שלשם בבת אחת. אמרו לו מה ראית שלא ללמדן, כולן מצאו תשובה לדבריהן, בן קמצר לא מצא תשובה לדבריו, על הראשנים אמרו [משלי י'] זכר צדיק לברכה ועל בן קמצר וחביריו נאמר ושם רשעים ירקב. פי' יש לומר שגם מתני', ואע''ג דתנן ואילו לגנאי, כדתני בסיפא על הראשני' נאמר זכר צדיק לברכה, ראשנים קרי לבית גרמו ובית אבטינס והוגרוס, מפני שבתחילה סברו שמפני גאוה הם עושין והיו מזכירין אותם לגנאי, וכששמעו תשובתן חזרו להזכירן לשבח, ושם רשעים ירקב או' על בן קמצר וחביריו. [פסקי הרי''ד].
------
הפורש מן התורה אפילו זקן מופלג עובר בלא תעשה שנא' (דברים ד' ט') ופן יסורו מלבבך כל ימי חייך והודעתם לבניך ולבני בניך ותנן במסכת אבות (פ''ג מ''י) כל השוכח דבר אחד ממשנתו מעלה עליו הכתוב כאילו מתחייב בנפשו שנאמר השמר לך ושמור נפשך מאד פן תשכח את הדברים אשר ראו עיניך, יכול אפילו תקפה עליו משנתו תלמוד לומר ופן יסורו מלבבך הא אינו מתחייב עד שישב ויסירם מלבו, ובפרק שתי הלחם (מנחות צ''ט ב') אמרינן שעובר בשני לאוין שהרי כל מקום שנא' השמר פן ואל אינו אלא לא תעשה (עי' יראים סי' שנ''ט). גרסינן בפרק קמא דכתובות (ה' ב') תנו רבנן אל ישמיע אדם לאזניו דברים בטלים מפני שהם נכוות תחילה לאברים, וביומא פרק קמא (י''ט ב') גרסינן אמר רבא השח שיחת חולין עובר בעשה דתנו רבנן ודברת בם ולא בתפלה ודברת בם ולא בדברים אחרים, פירש רב אחאי (שאלתות ואתחנן קמ''ג) [בדברי] תורה בקול רם אבל תפלה בלחש שנ' (שמואל א' א' י''ג) וקולה לא ישמע, ובירושלמי (ברכות פ''ב ה''א) מפרש בקרית שמע אתה יכול לדבר בין הפרקים, ולא בתפלה כלל (ברכות י''ג א' תד''ה ובאמצע). גרסינן בפרק ג' דיומא (ל''ח ב') אמ' רב כל המשכח דבר אחד מתלמודו גורם גלות לבניו שנאמר (הושע ד' ו') ותשכח תורת א%להיך אשכח בניך גם אני, א''ר אבהו אף מורידין אותו מגדלותו שנאמר (שם) כי אתה הדעת מאסת ואמאסך מכהן לי. [סמ''ג לאוין סימן י''ג].
------
שלא לפרוש מן התורה [נוסח סמ''ק מצוריך, ולהסיר מלבבו] דכתיב (דברי' ד') רק השמר לך ושמור נפשך מאד 
פן תשכח את הדברים אשר ראו עיניך ופן יסורו מלבבך כל ימי חייך ביושב ומסיר מלבו הכתוב מדברא) וגם אמרו חכמים (כתובות דף ה' ויומא י''ט ול''ח) השח שיחת חוליןב) עובר בעשה. שנאמר, ודברת בם ולא בדברים אחרים. וגם בלאו דפן יסורו מלבבך כל ימי חייך. [סמ''ק סימן ט''ו]. 
א) (אבות דף ח') ואפילו זקן גדול. ב) פי' דבר גנאי וקלות ראש. [הגהות רבינו פרץ על הסמ''ק סימן ט''ו].
------
כל השוכח דבר ממשנתו מורידין אותו מגדלותו וגורם גלות לו ולבניו. [האגודה].
------
איזו היא תשובה גמורה זה שבא לידו דבר עבירה שעבר בה ואפשר בידו לעשותה ופירש ולא עשה מפני התשובה לא מיראה ולא מכשלון כח כיצד הרי שבא על אשה בעבירה ולאחר זמן נתייחד עמה והוא עומד באהבתו בה ובכח גופו ובמדינה שעבר בה ופירש ולא עשה זהו בעל תשובה גמורה והוא ששלמה אמר זכור את בוראך בימי בחורותיך (רמב''ם תשובה פ''ב ה''א). גרסינן בפרק שלישי דיומא כיון שעברו רוב שנותיו של אדם ולא חטא או בא לידו דבר ערוה (עבירה) פעם ראשונה ושנייה ולא חטא שוב אינו חוטא שנאמר רגלי חסידיו ישמור. ובפרק קמא דקידושין (מ' א') אומר בא לידו דבר עבירה וניצול הימנה עושין לו נס. 
[סמ''ג עשין סימן ט''ז].
------
בא לידו דבר עבירה פעם ראשו' ושניה ולא חטא שוב אינו חוטא שנאמר רגלי חסידיו ישמור. [האגודה].
------
ואיפשר שיחטא האדם חטא גדול או חטאים הרבה, עד שיתן הדין לפני דיין האמת שיהיה הפירעון מזה החוטא על חטאים אלו שיעשה ברצונו ומדעתו, שמונעין ממנו התשובה ואין מניחין לו רשות לשוב מרשעו, כדי שימות ויקבר בחטאים שעשה. הוא שהקב''ה אומר על ידי ישעיהו השמן לב העם הזה ואזניו הכבד ועיניו השע וגו' ושב ורפא לו. וכן הוא אומר ויהיו מלעיבים במלאכי האלקים עד לאין מרפא, כלומר חטאו ברצונם והרבו לפשוע עד שנתחייבו למנוע מהם התשובה, והוא המרפא. לפיכך כתוב בתורה ואני אחזק את לב פרעה, לפי שחטא מעצמו תחלה והרע לישראל הגרים בארצו, שנאמר הבה נתחכמה לו, וכן הדין למנוע ממנו התשובה עד שנפרע ממנו, ולפיכך חזק הקב''ה את לבו. ולמה היה שולח לו ביד משה ואומר לו שלח ועשה תשובה, וכבר אמר לו הקב''ה שאין אתה משלח, שנאמר ואתה ועבדיך ידעתי כי טרם תראון וגו', ואולם בעבור זאת העמדתיך, להודיע לבאי עולם שבזמן שמונע הקב''ה לחוטא אינו יכול לשוב, אלא ימות ברשעו שעשה בתחלה ברצונו. וכן סיחון לפי עונות שהיו לו התחייב למנוע ממנו התשובה, שנאמר כי הקשה ה' אלקיך את רוחו ואמץ את לבבו. וכן הכנענים, לפי תועבותיהם מנע מהם תשובה עד שעשו מלחמה עם ישראל, שנאמר כי מאת ה' היתה לחזק את לבם לקראת ישראל למלחמה למען החרימם. וכן ישראל בימי אליהו, לפי שהרבו לפשוע, מנע מאותם המרבים פשעם תשובה, שנאמר ואתה הסבות את לבם אחורנית, כלומר מנעת מהם תשובה. נמצאת אומר שאין הקל גוזר על פרעה להרע לישראל, ולא על סיחון לחטוא בארצו, ולא על הכנענים להתעיב, ולא על ישראל לעבוד ע''ז, אלא כולם חטאו מעצמם ונתחייבו כלם למנוע מהם התשובה. ובענין זה שואלים הנביאים והצדיקים בתפלה לעזרם על דרך האמת, כמו שאמר דוד למדני ה' דרכך, כלומר אל ימנעו חטאי דרך האמת שממנה אדע דרכך ויחוד שמך. וכן זה שאומר ורוח נדיבה תסמכני, כלומר תניחני חפצי לעשות חפציך ולא יגרמו לי חטאי למנוע ממני התשובה, אלא יהיה הרשות בידי עד שאחזור ואבין דרך האמת, ועל דרך זה כל הדומה לפסוקים הללו. ומהו שאמר דוד על כן יורה חטאים בדרך ידרך ענוים במשפט וילמד ענוים דרכו, זה (ששלוח) [ששולח] להם נביאים מודיעים להם דרכי ה' ומחזירין אותם בתשובה, (עד) [ועוד] שנתן בהם כח ללמוד ולהבין שמדה זו בכל האדם. שכל זמן שהוא נמשך בדרכי חכמה והצדק מתאוה להם ורודף אחריהם, והוא שאמרו חכמים בא ליטהר מסייעין אותו, כלומר נמצא בעצמו נעזר על הדבר. והלא כתוב בתורה ועבדום וענו אותם, הרי גזר על המצרים לעשות רע, וכתיב וקם העם הזה וזנה אחרי אלהי נכר הארץ, הרי גזר על ישראל לעבוד ע''ז למה נפרעין מהם. לפי שלא גזר על איש פלוני הידוע שיהיה הוא הזונה, אלא כל אחד מאותם הזונים שעבדו ע''ז א[י]לו רצה שלא לעבוד לא היה עובד, ולא הודיעו הבורא אלא מנהגו של עולם. למה זה דומה, לאומר העם הזה יהיו בהם צדיקים ורשעים, לא מפני זה נאמר הרשע כבר נגזר עליו שיהיה רשע מפני שהודיע הקב''ה למשה שיהיו רשעים בישראל, כענין שנאמר כי לא יחדל אביון מקרב הארץ. וכן כל אחד ואחד מהמצריים המריעין לישראל, אלו לא רצו להרע להם הרשות בידם, שלא גזר על איש ידוע, אלא הודיעו שסוף זרעו להשתעבד בארץ לא להם, וכבר אמרנו שאין כח באדם לידע היאך הקב''ה יודע הדברים שעתידין להיות. [הבתים — שערי תשובה שער חמישי].
------
@ ל''ט ע''א
נפט, דבר מוסרח. מדוד לעצמך, אתה לבדך שאינו מסייעו. אלא ונטמתם כת', בלא א' דמשמ' לש' טימטום. מקדשין, נותנין לו שכר טוב. [פירוש רבינו אליקים].
------
שורש נקיות מחטא ומקנאה ומאיבה. צריך אדם לנקות עצמו מכל חטא כך כשהאדם מהרהר אחר החטא ששולט בו יצר הרע הוא בוער כאש ומסיר ממנו חשק בוראו ואין בלבו טוהר כי אם יצר מחשבות לבו רע מנעוריו רק רע כל היום עקוב הלב מכל ואנוש הוא כי לב האבן הוא רוח זנונים אמר נבל בלבו אין אלהים לכך אמר דוד לב טהור ברא לי אלהים מכלל דאיכא טמא כדאמר בפ' טרף בקלפי (דף ל''ט) ונטמאתם בם ונטמתם העבירה מטמטמת ומטמאה ונטמאתם בם נכתם עונך לב טהור ברא לי זהו שרש נקיות מחטא הרחק מן הכיעור ומן הדומה לו ומן הדומה לדומה פרי החטא היא הרהור' פן יש בכם שרש פורה ראש ולענה לכך ונשמרת מכל דבר רע שלא יהרהר בפ''א דע''ז (ד' כ') פרי מחשבותם ואם ישתרש רוח זנונים בקרבם אל זר בקרבו ויתלכלך על רמ''ח איברים ותהי עונותם על עצמם עון במלואו רמ''ח עי''ן וי''ן נו''ן בגמטריא רמ''ח ואם פגע באדם מנוול זה יקרא קריאת שמע שיש בו רמ''ח תיבות רגזו ואל תחטאו אמרו בלבבכם על משכבכם, בפ''א דברכות (ד' ה') וחשוב בתגבור' היצר מתקות העבירה וצוף הנאה מועטת מגניבה וניאוף מים גנובים אחריתה מרה כלענה סופה בבאר שחת ואם אמנע ממנה סוף להנחילני לעולם הבא יראת האל הוא העד כי שמרתי דרכי ה' ואשתמרה מעוני ביראת ה' מבטח עוז זכור את בוראך בימי בחורותיך הוא בראך הלא הוא אביך קנך הוא עשך והוציאך מבטן אמך והאכילך והלבישך והנעילך אל תהי כפוי טובה אל תחטיא את בשרך ולבך אל ימהר ועצור רוחך פן יביאך במשפט ויהיה עד ממהר וכל העולם ישמעו חרפתך ויגלה חרפתך בקהל נגד כל העולם וידונך על מעשיך באש לא נופח על כן שמע בני מוסר אביך נקה עצמך מכל חטא אל יקנא לבך בחטאים ואל תכניס קנאה בלבבך כי הקנאה תמותת האדם ומוציאין אותו מן העולם ועצמותיו נרקבים ורקב עצמות קנאה קנא במעשים הטובים לעשותם אם ראית חכם חשוב הוא חכם ממני ויתירה מעלתו אעשה כמוהו, ואם הוא קטן בחכמה חשוב הוא נידון כשוגג ואני נידון כמזיד כי אני חכם וחדל מחטא ואם הוא גדול בשני' חשוב זכיותיו מרובין ואם מעט בשנים חשוב עונותיו מועטים ואם הוא כמוך בחכמה ובשנים חשוב הוא צדיק ממני כי פשעי אני אדע ואם הוא עשיר ממך חשוב יש לאל ידו ליתן צדקות יותר ממני ואם דל הוא ואין ידו משגת חשוב מפני דלותו הוא עניו ושפל רוח ממני אל תזוז מלכבד בני אד' ללמוד ממעשיה' הטובים, והוי דן את כל האדם לכף זכות הדבק בחכמים הולך אל חכמים יחכם, יהי ביתך בית ועד לחכמים, קבל תוכחותם ושמע לתורתם שמור מצותם לעשותם הרחק איבה מלבבך כי האיבה מונעת כל הטוב מלעשות ואינה נותנת לחשוב כל דבר טוב מונעת טעם באכילה ומסירה התנומה וכיוון הלב בעת התפלה ועל כן סור מרע ועשה טוב וקנה לב טוב העבר רצונך מפני רצון בוראך ואז טוב לך.
בני שמע מוסרי וקח אמרי בלבבך ויהיו נגד עיניך תמיד בהתהלכך נצור בקרב לבך ויהי נועם לנפשך טוב אחרית דבר מראשיתו חשוב ציץ פורח לערב ימולל ובורח אם היום נותן ריח למחר סורח אם לבך בורח יהא הולך כאורח למי אתה טורח ומטוב קורח סוף תהא מר צורח ועל כן תהיה ממרח וטוב היות זורח משמש וירח נקי כפים שלא תגזול ולא תחטא בידך ובר לבב שלא תטנף לבבך ולא תסורו אחרי לבבכם ונקי מכל מחשבות און בנכליהם בל יעלו על לבבכם מחשבות נדנוד עבירה וכן תנקה נפשך. [הרוקח הלכ' חסידות].
------
לשלח הטמאים חוץ למחנה שכינה, שנאמר [במדבר ה'] צו את בני ישראל וישלחו מן המחנה כל צרוע וכל זב וכל טמא לנפש, וידוע היה להם במדבר עד היכן גבול מחנה שכינה, וכמו כן לדורות תקרא מחנה שכינה, והיא בכלל מצוה זו בית המקדש וכל העזרה שהיא לפניה. ואמרו בספרי וישלחו מן המחנה אזהרה לטמאים שלא יכנסו למקדש, ואמרו בפסחים [ס''ח ע''א] ויצא אל מחוץ למחנה [דברים כ''ג] מצות עשה. ונכפלה מצוה זו במקום אחר שנאמר כי יהיה בך איש אשר לא יהיה טהור מקרה לילה ויצא אל מחוץ למחנה, ופירושו מחוץ למחנה שכינה. וכמו כן נכפלה במקום זה בעצמו שחזר ואמר פעם שנית אל מחוץ למחנה תשלחום. וכבר כתבתי כי בהכפל האזהרות במצות הוראה קצת בחומר המצוה, שהשם חפץ בטובת בריותיו והזהירם וחזר והזהירם עליה כדרך בני אדם יזהירו זה את זה הרבה פעמים בכל דבר הצריך להם צורך רב, ואם אמנם שמצינו גופי תורה נאמרו ברמז, הכל בטעם נכון. משרשי המצוה לפי שענין הטומאה ידוע לחכמים שיחליש כח הנפש השכלית ויערבב אותה ויפריד בינה ובין השכל עליוני השלם ותהי נפרדת עד אשר תטהר, וכמו שכתוב בענין הטומאה [ויקרא י''א] ולא תטמאו בהם ונטמאתם, ודרשו זכרונם לברכה [יומא ל''ט ע''א] ונטמתם בם כלומר שמעיינות השכל מטמטמים בטומאה. על כן במקום הקדוש והטהור אשר רוח אלהים שם אין ראוי להיות בו האיש המלוכלך בטומאה. והענין הזה יש לדמותו על דרך משל לפלטרין של מלך שמרחיקין ממנו כל איש צרוע ונמאס בגופו או אפילו במלבושיו, וכעין מה שכתוב [אסתר ד'] כי אין לבוא אל שער המלך בלבוש שק. מדיני המצוה מה שאמרו זכרונם לברכה שהמצורע שהוא חמור בטומאתו שמטמא באהל חמור גם כן בשלוחו, והוא משתלח חוץ לשלשה מחנות דהיינו חוץ לירושלם, וזבין וזבות ונדות ויולדות שאין טומאתם חמורה כל כך שלוחם חוץ לשתי מחנות שהן מחנות כהנים ולויים וזהו חוץ להר הבית, וטמא מת שאין טומאתו חמורה כל כך אינו משתלח אלא חוץ למחנה אחת, לפיכך מותר ליכנס בהר הבית. ומה היא החומרא בזבין יותר מטמא מת, שהזב מטמא משכב ומושב אפילו מתחת האבן מה שאין המת מטמא כן. וטמא מת ובועלי נדות וכל הגוים דרך כלל משלחין אותם מן החיל, אבל טבול יום נכנס לשם. עזרת ישראל ועזרת נשים משלחין ממנה טבול יום אבל לא מחוסר כפורים, ומעזרת ישראל ולפנים אפילו מחוסר כפורים אינו נכנס שם. ויתר פרטיה מבוארים בפרק אבות הטמאות שהוא פרק ראשון מסדר טהרות. ונוהגת מצוה זו בזכרים ונקבות בכל זמן, שאפילו בזמן הזה שהמקדש שמם בעונותינו אסור להכנס בו טמא. ועובר על זה ונכנס במקום שאינו רשאי בעודו טמא בצדדים שפירשנו ביטל עשה, מלבד שעבר על לאו, כמו שנפרש בסדר זה [מצוה שס''ג] בעזרת השם. [ספר החינוך מצוה שס''ב].
------
שורש קדושת הייחוד ושמו ומרכבה וסודותיו. קדש עצמך במותר לך ובכל דבר וטוב לך. קדש עצמך ומחשבותיך וחשוב הייחוד במי אתה בוטח ולמי תעבוד מי רואה בך מי יודע מעשיך ולמי תשוב. שמע ישראל ה' אלקינו ה' אחד ואהבת את ה' אלקיך בכל לבבך ובכל נפשך ובכל מאדך, כי ה' אלקיך הוא אלהי האלקים ואדני האדונים האל הגדול הגבור והנורא אשר לא ישא פנים ולא יקח שוחד אתה הרא(ו)ת לדעת כי ה' הוא האלקים אין עוד מלבדו וידעת היום והשבות אל לבבך כי ה' הוא האלקים בשמים ממעל ועל הארץ מתחת אין עוד למען דעת כל עמי הארץ כי ה' הוא האלקים אין עוד כי אם בזאת יתהלל המתהלל השכל וידוע אותי כי אני ה' עושה חסד ומשפט וצדקה בארץ כי באלה חפצתי נאם ה', ואתה שלמה בני דע את אלקי אביך ועבדהו בלב שלם ובנפש חפצה, כי כל לבבות דורש ה' וכל יצר מחשבות מבין, אם תדרשנו ימצא לך, אין כמוך אלקים בשמים ממעל ועל הארץ מתחת, ''אנחנו ''אחודיך ''לבודיך ''עבדיך ''זבודיך ''רבודיך, חייבין לדעת יחודך, להכיר כבודך. אתה לבדך, אנחנו עדיך, אין בלעדך, שמך הנכבד מעיד שמותיך, סהדיך יהוד היה הוה יהיה בהודך אמת אתה ראשון ואחרון לבדך אתה הוא עד שלא נברא העולם בוועודיך אתה הוא משנברא העולם במחמדיך, אתה הוא בעוה''ז בגדודיך, אתה הוא לעוה''ב עם ידידיך, מעולם ועד עולם אתה אל במהודיך, וכל העולמים הם בידך, מלא כל טובים דודיך, לך דומיה תהלה יעידו חסדיך, אין לדמותך למעבדיך, מה דמות לערוך נגדך, מי ראה לידע סודיך, מי בא עדיך, הכל תראה נגדך, אשתחוה לך אהובך למאמירך, יהוד אלהינו יהוד אח' איחדך. כל חכם לב יש לו לדעת בשביל מדעו לכל הפחות קצת ייחודו אמת ''יחוד ''השם ''וסוד ''הבורא אין כח לדרוש לידע מה הוא, כי לא ראהו כל חי לא מלאך לא שרף ולא נביא, כי הכל נברא והוא ברא כל הוא היוצר הוא הבורא הוא אחד ואין שני לו ומי ראהו, על כן אין לדמותו לכל דמיון ולכל מראה, כי כל דבר שיש לו מראה יש לו גבול וקץ. אבל הבורא אין לו קץ לא למעלה ולא למטה ולא לד' רוחות לא ראש ולא סוף לא לחכמתו ולא ליכלתו, אך כח מעשיו הגיד לעמו להודיע גבורותיו וכבוד הדר מלכותו, הלא בעת אחד וברגע אחד יקראו ויתפללו לפניו כל יצוריו כל אחד ואחד נגע לבבו וצרותיו, ועונה לכל אחד וא', ידוע תדע כי הלא קרוב לכל קוראיו וישמע, על כן החכם עיניו בראשו, בני שמע לדברי ואל תיגע לחשוב מה הוא כי לא תוכל לידע דבר מהבורא והוא לא נברא היה הוה יהיה מה דמות תערכו לו אל מי תדמיוני ואשוה כי כל דמות הנוצרים אין ביוצר וכל דמיון הברואים אין בבורא וכל צלם העשויה אין בעושה אם יתקבצו כל הנבראים חכמים נבונים וידועים לא יוכלו לכוין הכל בהויתו על כן ה' שמו אך נבין במדעינו יחד כי יהוד אלקינו יהוד אחד אלקי אברהם אלקי יצחק אלהי יעקב המיוחד לאהבהו נשתחוה לו לעובדו בפחד על כן נפשי אויתיך בלילה זכרתיך על יצועי באשמורות אהגה בך כשבא אברם הוא אברהם כשראה את הפלגה חשב איך היה תחלה טרם כל והוא היה בן מ''ח ועסק ג' שנים לבדו עד שאמר לו הקב''ה עסוק עם שם בן נח בן חכם ישמח אב שבשמים וחשב אברהם מיוצרו אשר יצרו ואיך יצר העולם עד שחשב ועשה ברייתא וקראה ספר יצירה וחקר וראה והבין וחקק וחצב וצירף ויצר וחשב ועלתה בידו לסוף נגלה עליו אדון כל והושיבו בחיקו ונשקו על ראשו וקראו אוהבי ושמו בני וכרת לו ולזרעו ברית עולם והאמין בה' ויחשבה לו צדקה וקרא עליו כבוד ה' בטרם אצרך בבטן ידעתיך ולמד ברייתא הנקראת ספר יצירה ואמר דע וחשוב יצור והעמד דבר על בוריו וחשב ויצר על מכונו כי הוא היוצר ובורא לבדו ואין זולתו. ומדתו עשר שאין להם סוף, עשר ספירות בלימה בלום לבך מלהרהר בלום פיך מלדבר ואם רץ לבך שוב למקום דע וחשוב שהאדון יחיד והיוצר אחד ואין לו שני ולפני א' מה אתה סופר פי' כשתחשוב בלבבך על בורא עולם היאך חכמתו למעלה למעלה עד אין קץ ועמוק עמוק למטה עד אין סוף, בס' יצירה עשר שאין להם סוף עומק ראשית עומק אחרית עומק טוב עומק רע עומק רום עומק תחת עומק מזרח עומק מערב עומק צפון עומק דרום ואדון יחיד אל מלך נאמן מושל בכולן על זה אמר החכם וראיתי את כל מעשה האלקים כי לא יוכל האדם למצוא את המעשה אל ישיאך לבך להרהר בעשר ספירות שמניתי רחוק מה שהיה עמוק עמוק מי ימצאנה לבך אל ימהר להוציא דבר אם רץ לבך שוב למקום כהרף עין והשתחוה לו כי הוא אחד ואין שני לו הכנע בשבירת לב לפניו ולפני אחד מה אתה סופר א' היא ראש לכל החשבונות והיא יחידה ולפניה אין מנין והופכת לפניה (א) מן האותיות שהא' פתוחה לימינך וכולן הפוכין לשמאלך ככה לא תדע כלפי אחד להעמיק ראשית לדרוש תחלות היה כל הימים ולהעמיק אחרית יהיה לעולם ולהעמיק טוב שמחשב להיטיב לטובים ולהרע לרעים איך מטיב ואיך מריע איך שוכן בטוב אורך שעורו וכמה גדולה והיאך הוא בעובי הרקיעים ובחושך וכמה תשבחותיו וכבוד על מעלותיו שמטיב ומריע ועת טוב ללדת ועת למות שגוזר על בריותיו וחכמותיו ועסקיו ורום ותחת וד' רוחות וכי אם עד תכלית שדי תמצא הן רעם גבורותיו שיוצא כתיקונו אין אתה יכול לעמוד מי יתבונן הזאת ידעת מני עד אין לך לדרוש אלא מני שים אדם עלי ארץ כדאיתא בבראשית רבה בגדול ממך אל תדרוש ברחוק ממך אל תחקור במופלא ממך אל תדע במכוסה ממך אל תדרוש במה שהורשית התבונן ואין לך חקרי נסתרות כי אם למן היום אשר ברא אלהים אדם על הארץ אמר ר' לוי למה נברא העולם בב' מה ב' סתום מכל צדדין ופתוח מצד אחד כך אין לך רשות לדרוש מה למעלה ומה למטה מה לפנים ומה לאחור, אמר ר' תנחומא כי גדול אתה ועושה נפלאות אתה אלקים לבדך בראת את העולם בראשית ברא אלקים לא בעמל ולא ביגיעה אלא בדבר ה' שמים נעשו. ואמרינן בפ''א דברכות ברכי נפשי את ה' שאמר דוד כנגד הקב''ה והנשמה שדומין בה' דברים זהו ברכי נפשי שדומה להקב''ה הבן בחכמה כי הוא מלא כל ונעלם מעין כל ואינו נראה ואין לו סוף וחכם מאליו ואין דבר נעלם ממנו בקרבך הלא את השמים ואת הארץ אני מלא, ותראה שכינתו ברומו של עולם כדאמרינן בחגיגה בפ' אין דורשין (י''ג ע''א) ומלך אל חי רם ונשא שוכן עליהם ובמנחות בפ' הקומץ (דף כ''ט) דבי רב דחטרי לגגי' דחית כלו' דחי ברומו של עולם ובפ' ערבי פסחים (דף קי''ח) יושב ברומו של עולם כמו נשמה על המוח.
בריש מדרש משלי ומושב יקרו בשמים ממעל ושכינת עוזו בגבהי מרומים הוא אלקינו ואין עוד אחר אם אסק שמים שם אתה ואציעה שאול הנך אשכנה באחרית גם שם ידך תקחני. בבראשית רבה אמר ר' אוניא בר סוסיא פעמים שאין העולם ומלואו מחזיק אלהותו ופעמים שהוא מדבר בין שערות ראשו מועט מחזיק את המרובה גושו הנה צמצמן בין בדי ארון הוו יודעין כי אל חי בקרבכם בפ''א דמגילה (דף י') מקום ארון אינו מן המדה בריש תורת כהנים את השמים ואת הארץ אני מלא ראה חיבתן של ישראל שגרמו לכבוד המרובה בין שני הכרובים. בבראשית רבה וירא אלקים את כל אשר עשה העליונים והתחתונים בסקירא אחת העוה''ז והעוה''ב קרוב ה' לנשברי לב שויתי ה' לנגדי תמיד בחלום אדבר בו והוא באחד ומיוחד ברא העולם כלו ברצון חפצו נפשו אותה ויעש ולא שלא ברצונו בדבר ה' שמים נעשו הבורא אינו צריך למקום ומכון כי היה קדם כל היות ואין קירות והקורות חוצצין לפניו כי לא היה בורא דבר שהוא מזיק כנגדו יתברך היוצר ובורא הכל דק מכל דק נפלא ונעלם וחבוי וספון כל דבר בריאה אין שוה לבורא אין שייך בו שיעור וקצב ולא אורך ולא רוחב ולא דמות ולא צורת גולם ולא דיבוק ולא איברים ולא צל ולא אור ולא דמות ולא צורה ולא סיבוב וכפי רצונו משמיע קול לפני כבודו המברך המדמה עצמו כפי צורך השעה יהוד' שמו יוד הא וו הא בגמטרי' הוא יחיד וכן בא''ת ב''ש מצפ''ץ בגימט' הבורא הוא ההוה בכ''ל הבורא אין לו דמות וצורה ולא מקרה ולא גוף ושתף וסמך ודבק ואין צריך לכלום ולא למעון ולא למקו' ואין דבוק למקום וממלא כל השמים והארץ והים והאויר וכל העולמים ואין שייך בו לא עמידה ולא ישיבה ולא הליכה ולא סמיכה והוא חי בכחו ויכלתו כל הימים ואין לו נידנוד ולא יגיעה ולא פעולת כל הוא בורא כל בלא יגיעה ובלא עמל כל מיני הנבראים וכל עין לא תשורנו ולא שזפנו והוא הבורא כי היה טרם כל מכין וקדם לכל ראשון לכל חי וקים גדול וגבור ונורא מלך מהולל ומשובח ואין בו לא תוספת ולא מעוט ולא חסרון ולא יתרון אין קץ להוויתו החקר אלוה תמצא אם עד תכלית שדי תמצא לתבונתו אין מספר לגדולתו אין חקר הבורא רואה את הכל עין רואה ואוזן שומע על כן איזה צנוע הצנוע בבית הכסא כדאמר בפ' הרואה (ברכות ס''ב ע''א) וכששוכב עם אשתו כדאמר בנדה (דף ט''ז) וכשהוא יחיד בבית כר''י בפ' כל כתבי הקדש (קי''ח ע''ב) וכקמחית ביומא (מ''ז ע''א) זהו והצנע לכת עם אלקיך במופלא ממך אל תחקור אין לך עסק בנסתרות זה כריש ברייתא דס' יצירה האב היוצר על מכונו הוא יוצר ובורא כל לבדו ואין זולתו ובברייתא אחרת אם רץ לבך שוב למקום שכך נאמר והחיות רצוא ושוב פי' כשתחשוב בלבך על בורא עולם מה הוא והיאך חנייתו בכ''מ ומעשיו בלום וסתום פיך מלדבר ולבך מלהרהר הסר המחשבה מלבך יאסרנו לבך למחשבה זאת חושה ומהר ואל תהרהר ושוב לייחוד מקומו של עולם לעבודתו וליראתו כחיות הקודש כשרוצין לזקוף קומתם מיד כופפין מאימתו מאימת שכינה ושבין ומשתחוין כך סבב לבך מלהרהר ועל דבר זה נכרתה ברית שלא לחשוב באלהותו שאין כל חכמים יכולין לידע הצור לחשוב ''יוצר ''הכל ''והוא ''הבורא האמן באלהותו כי הוא אחד ''יחיד ''הבורא ''ומראה ''הכבוד כפי רצונו וחפצו הצורה המופלא מנושאה מוזהרה מוצהרה מובדקה מחושקה ומראה כבוד ה' כאש אוכלת וקראו השכינה ופעמים רואה בלא צורה כי אם אורה בלי ראות לכל יצירה ושומע הדבור ורואה החזון מראה מופלאה ויאמר ראיתי את ה' את לרבות כבודו וכפי הנראה לעין כבודו גדלו גדול אדונינו ור''ב כ''ח בגימטריא רל''ו כי רל''ו אלפים רבבות פרסאות הוא והפרסא אלף אלפים באמה שלו והאמה ארוכה זרזות וטופח וזרת כמלא העולם ושמים בזרת תכן ומזרוע לזרוע ע''ז אלפים רבבות פרסאות תנו עוז לאלהים על ישראל גאותו הפרסא ד' אלפים אמה והאמה ד' זרזות וכפי חפץ הבורא מראה בכבוד ומשה ראה יותר מן הזוהר הגדול משאר נביאים ובתוך מראה דמימות ביד הנביאים אדמה כפי נהוג קדושתו ומראה דמיונו כחפץ גזירותיו פעמים דמות אדם ופעמים דמות אחר כפי חפצו מראה מכבודו כצבאות חיילות דבוקים יחד ה' צבאות ופעמים גופין מוחלקים ה' אלהי צבאות ופעמים בני אלקים נקראים ופעמים עירין קדישין והדיבור בא כמפי הכבוד הגדול הזהר פן תכזב עליו השמר לך ושמור נפשך מאד פן תחטיא את בשרך לומר עליו חליקת אברים מה דמות תערכו לו כי לא ראיתם כל תמונה ומה שכתוב ויראו את אלקי ישראל הכבוד ראו וכבוד למעלה ההוד הגדולה לא חזוהו ואין עין יכולה לראותו שאם יהרהר קצת מיד מת וכל הנביאים מראה באספקלריא שאינה מאירה בדמות כמו זקן רואה הנמוך כגבוה והאחת כשתים זהו אם יהיה נביאכם ה' במראה אליו אתודע כמו מראה, ומשה ראה יותר הבוהק אבל כלפי למעלה לא ניתן לו רשות לראות. ובמדרש ויקרא רבה כל הנביאים ראו מתוך ט' מראות ומשה רבינו מתוך אחת רבנן אמרין כל הנביאים ראו מתוך איספקלריא מלוכלכת ומשה רבינו ראה מתוך איספקלריא מצוחצחת ותמונת ה' הביט. בפ''א דברכות (י' ע''א) מה הקב''ה רואה ואינו נראה אף הנשמה רואה ואינה נראית ומנין שהקב''ה מניח תפילין פי' מראה מכבודו באובנתא דליבא וירא יעקב כי יש שבר במצרים ולבו ראה הרבה ויעבור ה' על פניו, מתוך כבודו ראה כשנתעטף כשליח ציבור, ור' ישמעאל ראה אכתריאל יה ה' צבאות בראיית הלב כמיכה וכישעיהו אבל משה ראה כבונת הלב באור צח. בספרי פה אל פה אדבר בו במראה ולא זה במראה הדבור כי לא יראני האדם וחי ר''ע אומר כמשמעו וחי אלו מלאכי השרת וחיות הקודש. ר''א אומר וחי אינו רואה אבל רואה בשעת מיתה לפניו יכרעו כל יורדי עפר ונפשו לא חיה. ובספרי בתחילתו וחי בחייהן אינן רואין אבל רואין הן בשעת מיתתן ר''ע אומר וחי חיות הנושאות את הכסא אינן רואות את הכבוד אמר ר''ש בן יוחי אף מלאכי השרת שחייהן חיי עולם אינן רואין את הכבוד כי בשעת מיתה פוקח עיניו ונותן רשות לעין לראות הוד שכינתו היאך ממלא את כל העולם כולו ויושב ודן את החולה כדאיתא בשבת (דף י''ב) ובנדרים (דף מ') והיינו כל העובר עבירה בסתר כאלו דוחק רגלי השכינה בפ''א דקדושין (דף מ') ובחגיגה פרק אין דורשין (י''ג ע''ב) אפילו סנדלפון שקושר כתרים לקונו אינו יודע מקומו ברוך כבוד ה' ממקומו במקומו לא נאמר מכלל שאינן יודעין מקומו כל שלא חס על כבוד קונו המסתכל בקשת מראה הכבוד סביבו כמראה הקשת ומה שאמר דמות כבוד ה' ולא שיש לו פרצוף אלא שלא יתבהל הנביא כי לא ראיתם כל תמונה תמונה בגי' פרצו''ף אד''ם כמה דמיונות ראו בסיני פנים בפנים בפסקתא הבורא אין לו כנוי אלא ברצון נפשו הן הראנו ה' אלהינו את כבודו כי אלהים קדושים הוא כי ה' אלהיך אש אכלה הוא. באלפא ביתא דר''ע קרוב ה' לנשברי לב שכל שבורי לב חביבין לפני הקב''ה יותר ממלאכי השרת שמרוחקין מן השכינה ל''ו אלפים רבבות פרסאות שרפים עומדים ממעל לו והנביאים רואין מתוך הדיבור המראה ודבר מה יראני ושמואל ירא מהגיד המראה אל עלי ה' במראה אליו אתודע כרובים בגי' מרא''ה כבו''ד. במדרש תדשא שנים כרובים כנגד ה' אלהים יהוד שמו משמעותו היה הוה ועתיד להיות ליראה את הש''ם הנכבד בגי' ליראה ד' אותיות ומהללים לשם תפארתך בגי' ארבע האותיות יהוה באת בש מצפץ מצפץ בגי' ברחמים יהוד זו מדת הרחמים ה' ה' אל רחום וחנון יוד ה''א ו''ו ה''א אלף דלת נון יוד בגי' זה הוא הרחמנות ד''א בגי' את''ה בעוה''ז ובעוה''ב אלהים בגי' זה דיין אלהינו בגי' הדן יחידי דעו כי ה' הוא האלהים אלהים במלוי אלף למד הי יוד מם כמו באת בש השם מצפץ אהיה אשר אהיה כמו אהיה בכל ע''ת ד''א בכל צרה ה' עמכם ודאי כמו אהיה באת בש אהיה באת בש ודאי שמן תורק שמך כמו ד' אותיות שמך וכל השמות יוצאין משם הנכבד ב''ה וב''ש ספר המרכבה וספר מעשה בראשית וס' יצירה וס' שמות וס' הכבוד אין לכתוב בס' הזה וסודות חמשים שערי בינה ואלפא ביתא יהיה לך לעבדיך סוד ה' ליראיו ואת ישרים סודו הזהירנו הבורא ליחדו פעמים ה' אלקינו ה' אחד בקבלת הלב האמנתו ולא בשמיעת האוזן בכיון נקבלהו באלוה זה אלקינו ולהאמין שהוא אחד ויחוד שמו וידעת היום והשבות אל לבבך כי ה' הוא האלקים וגו' הוא קדמון וחי לעולמים ואין לו שותף והוא אחד ואין לדמותו אל דמות וצורה ונשמרתם מאד לנפשותיכם כי לא ראיתם כל תמונה ומה דמות תערכו לו ומשמותיו ומשבחיו ומעשיו נוכל לידע כי אין כמוהו ב''ה וב''ש.
קדש עצמך במותר לך ובכל דבר וטוב לך כמו בפ' אלו טריפות (דף מ''ד) איזהו חכם הרואה טריפה לעצמו ובמס' יו''ט (כ''א ע''ב) בר''ג שמחמיר לעצמו ומקיל לאחרים ואמרי' בכל דוכתי אדם חשוב שאני וכן יפת תואר לא דברה תורה אלא כנגד היצר כדאמרינן בפ''א דקדושין (דף כ''א) ונענש דוד באבשלום כדאמרי' בסנהדרין (דף כ''א) אמאי לא דרשת סמוכין קדש עצמך במותר לך וזהו ויותר מהמה בני הזהר. אל תשבע שבועת אמת בויקרא רבה ר' יונה אמר אפי' על האמת וכן אוכלי טהרות כמו במס' חגיגה (דף י''ח) בגדי עם הארץ מדרס לפרושין בגדי פרושין מדרס לאוכלי תרומה. ובמס' נדה (ל''ח ע''א) חסידים הראשונים לא היו משמשין מטותיהן כי מיום רביעי ואילך פן יולידו בשבת וכן ברית כרתי לעיני ומה אתבונן על בתולה וכן ייחוד דפנויה שגזרו סנהדרין ובפ' בתרא דקדושין (דף ע''א) ובע''ז (דף ל''ו) וכן הרחק מפתח ביתה וכן בע''ז (דף כ') ונשמרתם מכל דבר רע שלא יסתכל אפי' בפנויה וכן בפ''ב דשחיטת חולין (דף ל''ז) גבי יחזקאל שלא אכל כל ימיו בשר כוס כוס מעולם אע''פ שמסוכנת מותרת וכן לא הרהרתי ביום אפי' על אשתי שלא אבא לידי קרי בלילה. בתנחומא ותצא דינה בת לאה שנו רבותי' לא תצא אשה בכבול לרשות הרבים אמרו אפי' בחול אינה יוצאה לרשות הרבים מפני שהעם מסתכלין בה שלא ניתן תכשיטין לאשה אלא להתקשט בתוך ביתה שאין נותנין פירצה לפני הכשר ברית כרתי לעיני וגו' על אחת כמה וכמה כל עיקר לא היה מסתכל באשת איש לכך כל כבודה בת מלך פנימה ממשבצות זהב לבושה אמר רבי לוי זוכה לכהנים לובשים בגדי כהונה גדולה ועשית משבצות זהב ואמר בפ' ד' דנדרים (דף כ') כל מה שאדם רוצה לעשות באשתו עושה כדי שלא יתן עיניו באחרת אעפ''כ ישמש פנים כנגד פנים שהאשה נהנית בין שדי ילין ואהבת לרעך כמוך בפרק בתרא דמגילה (דף כ''ח) לא הקפדתי בתוך ביתי וכן לא השתנתי במקום שהתפללתי והרבה פרישות תני סיעות בני אדם המהלכין בדרך ופגעו בהם לסטים ואמרו תנו לנו א' או נהרוג כלכם יהרגו כלם ייחדו להם אחד ימסרו אותו ואל יהרגו כלם עולא בר קושר תבעתיה מלכתא ערק ואזל ללוד גבי ר''י בן לוי אתון ואוקפן מדינתא אמרין אי לא יהביתון לי נחרב מדינתא סלק רבי יהושע בן לוי ויהב להון הוה אליהו זכור לטוב מתגלי עלוי לא אתגלי עלוי צם כמה יומין ואתגלי עליה אמר למסורות אנא מתגלי א''ל ולא משנה עשיתי א''ל ולא משנת חסידים הרי חסיד יש לו להניח אף דבר המותר ר' אבא בר' זבינה הוה מחייט גבי חד ארמאי ברומי אייתי ליה נבילה אמר ליה אכול ואי לא קטלינא לך אמר ליה אי בעית מקטל קטול ירושלמי דנדרים פ' קונם ר' יונתן הוה ציים כל ערובות ריש שתא ר' אבא ציים כל ערובת שבת ר' זעירא אמר תלת מאוון צומין אית דאמר תשע מאוון לא חש על מגילת תענית לא ידע ואשם ונשא עונו ר' יוסי הגלילי אומר הרי הכתוב ענש את מי שאינו יודע על אחת כמה וכמה מי שבא לידו עסק עבירה וידע ואם כך ענש מי שבא לידו ספק עבירה על אחת כמה וכמה ישלם שכר מי שבא לידו ספק מצוה ר' מנחם בר' יוסי אומר הנהנה שוה פרוטה מן ההקדש מביא מעילה וחומש ומביא אשם בשתי סלעים צא וחשוב כמה פרוטות בשני סלעים קרוב לאלפים א''כ ענש הכתוב את השוגג על אחת כמה וכמה שהוא משלם שכר לעושי המצוה ר''י אומר אם בא נפשך לידע מתן שכרן של צדיקים צא ולמד מאדם הראשון שלא נצטוה אלא על מצות לא תעשה שעה אחת ועבר עליה ראה כמה מיתות נקנסו עליו לו ולדורותיו ולדורי דורותיו עד סוף כל הדורות אם מדת הפורענות מועטת כך מדה טובה השב מן הפגולים ומן הנותרות והמתענה ביום הכפורים על אחת כמה וכמה שיזכה לו ולדורותיו ולדורי דורותיו עד סוף כל הדורות ר''ע אומר הרי הוא אומר על פי שנים עדים או שלשה עדים יומת המת אם מתקיים עדות בשנים למה פרט הכתוב בשלשה אלא להביא את השלישי להחמיר עליו ולעשות דינו כיוצא באלו אם כך ענש הכתוב את הנטפל לעוברי עבירה כעוברי עבירה עאכ''ו שישלם שכר לנטפל לעושי מצוה כעושי מצוה רבי אומר הרי הוא או' ואשר יבא את רעהו ביער לחטוב עצים וגו' ואם הכתוב ענש למי שבא לו ספק נפש אמור מעתה המגבה את הצדקות והמפרנס את העניים והגומל חסדים עאכ''ו שתנתן לו נפשו ר' אלעזר בן עזריה אומר הרי הוא אומר כי תקצור קצירך בשדה ושכחת עומר בשדה למען יברכך קבע הכתוב ברכה למי שבא לידו מצוה בלא יודע אמור מעתה סלע היתה צרורה לו בכנפיו ונפלה לו ומצאה עני הלך ונתפרנס בה הרי הכתוב קבע לו ברכה ר''ש אומר מי גם בכם ויסגור דלתים ולא תאירו מזבחי חנם שני דברים משמשין את הגוף ואין נמנעין לעשותן ואין נוטלין עליהן שכר ומה דברים שאין נוטלין שכר לא עשיתם עמי חנם. עאכ''ו דברים שנוטלין עליהם שכר. ביומא (ל''ט ע''א) והתקדשתם והייתם קדושים אם מקדש עצמו מלמטה מקדשים אותו מלמעלה. [הרוקח הלכ' חסידות].
------
טרף בקלפי, שהיה מכניס שתי ידיו לתוכו בפתאום ונוטל הגורלות בחטיפה, שאינו יודע אי (זו) [זה] עלה בימינו ואיזה בשמאלו כדמפר' בגמ', ואפרקין דלעיל [ל''ז ע''א] קאי דקתני בא לו למזרח העזרה וקלפי הייתה שם וגורל שעולה לו בימין נותן על השעיר העומד לימינו ואותו שבשמאל נותן על השעיר משמאלו, שכך היו עומדין לפניו השעירים אחד לימינו ואחד לשמאלו. כתוב עליו לשם, כלומר עליו ה'. הסגן, שהיה א' לו הגבה ימינך, כלומ' שבימינו עלה אותו של שם. ראש בית אב, העומד לשמאלו א' לו אישי וכול'. וא', על של שם לה' חטאת. והן, העומדין שם. עונין, אותן אחריו וכול'. (גמרא) למה לי טרף, דשקיל בחטיפה, ומצטרף מערבבין יחד כי ההיא במסכת שבת ובלבד שלא יטרוף. כי היכי דלא ניכוון ולישקול, דאי שקיל בניחותא מכוון ושקיל, ולא הוי בגורל כי האי גוונא. ושל חול היתה, דלא הויא ממון גבוה אלא ממון חול. אלא שתי ידים, ואינו יכול לכוון ולמשמש הכתיבה שבהן. מתני', דקתני דכהן גדול לחוד מכניס שתי ידיו. דלא כי האי גוונא, הכא דאמ' כהן וסגן מכניסין ימיניהן. דבר מיל(י)ך, אמור מה שאתה צריך לומר לה' חטאת, שאע''פ שעלה בידו דסגן כהן גדול א' וסגן אינו א' כלום, אלא מחזיר הגורל לכהן גדול ונתנו על השעיר של שמאל לאחר שאמ' לה' חטאת. ונימא ליה סגן, גופיה דבר מילך, ראש בית אב אמאי קאמ' ליה מידי. חלשא דעתיה, דסבר עכשיו מתגאה הוא עלי. למה סגן ממונה, כלומ' לאיזה דבר הוא ממונה. שאם אירע בו פסול וכול', אבל אינו ממונה להכניס ידו עם כהן גדול בקלפי, ולח''ע למה סגן מי(י)מינו לשון ימין. ששימש שמעון הצדיק, בכהונה גדולה. והיה לשון של זהורית, שהיו קושרין בראש שעיר המשתלח מלבין והיו יודעין שמתכפרין עוונותיהן כדכת' [ישעיה א'] אם יהיו חטאיכם כשנים כשלג ילבינו. דולק, לילה ויום. ולא היו כהנים צריכין להביא וכול', כדי שלא יכבה האש שהרי 
אינו כבה ומוצ(י)אין שם אש כל שעה. מצות עצים, דכת' וערכו עצים על האש. שמגיעו כזית, שהיה מגיע לכל אחד כזית. שאוכל ושבע, ולפיכך לא היה להם בושת אם מקבלין הימנו. נשתלחה מאירה, משני דברים אחת שלא היה מגיע לכל אחת אלא כפל, ואחת שלא היה שבע. מושכין ידיהן, לעצמן ולא היו מקבלין הימנו כלום שהיה ביזוי להם לקבל. [פירוש רבינו אליקים].
------
טרף בקלפי — פירוש ערבבם. [הערוך ערך טרףגא]. והגרגרנים — ''כי הייתי זוללה'' (איכה א', י''א) תרג' גרגרניתא. [הערוך ערך גרגרן].
------
טרף בקלפי וכו'. בקלפי ששנינו בפר' למעלה [ל''ז ע''א] וקלפי היתה שם. טרף אותו פתאום בטריפה ובחטיפה, כדי שלא יתכוון ליקח (שלש) [של שם] בימין. והעלה, אותן. שני גורלות אחד בימין ואחד בשמאל, והשעירים עומדין לפניו אחד לימין ואחד לשמאל, ונותן גורל שעולה בימין על שעיר [של ימין]. ואומר על שם, לי''י חטאת. וכשהיה של שם עולה [בימינו], אומר לו הסגן [שהוא כהן גדול] מראש בית אב, הגבה ימינך, שכבר זכית שעלה של שם בימינך. וכשעלה בשל שמאל אומר לו ראש בית אב הגבה שמאלך. אבל הסגן אינו אומ' לו, לפי שאיבה יש בין כהן גדול ובין אותו הסגן, שהן כשתי צרות בבית אחד שכל אחת ואחת מתקנאה בחברתה חובר ששמח זה בתקלת חברו. והן עונים אחריו, כשמזכיר את השם. וזה אחד מי' פעמים שמזכיר כהן גדול את השם ביום הכפורים, שלשה בוידוי ראשון, ושלשה בוידוי שני, ושלשה בשעיר המשתלח, ואחד בזה הגורלות. [רבינו יהונתן מלוניל].
------
בקלפי. פי' נענוע וכשכוש כדרך מטילי גורלות כדמפרש כי היכי דלא ניכוין ונישקול. [תוס' רי''ד].
------
טרף בקלפי והעלה שני גורלות. אחד לשם ואחד כתוב עליו לעזאזל. אם שלשם עלה בימינו הסגן או' לו אישי כהן גדול הגבה ימינך, ואם בשמאלו עלה ראש בית אב אומ' לו הגבה שמאלך. נתנן על שני השעירים ואו' לי''י חטאת. ר' ישמעאל או' לא היה צריך לומר חטאת אלא לי''י, והן עונין אחריו ברוך שם כבוד מלכותו לעולם ועד. למה לי טרף בקלפי, כי היכי דלא ניכוין ונישקול. פי' שלא יתכוין ליקח שלשם בימינו. אמ' רבא קלפי שלעץ היתה, ושלחול היתה, ואינה מחזקת אלא שתי ידים. מתקיף לה רבינא בשלמ' אינה מחזקת אלא שתי ידים כי היכי דלא ניכוין ונישקול, אלא שלחול ניקדשיה, אם כן הוה ליה כלי שרת וכלי שרת מעץ לא עבדי'. וניעבדיה דכסף וזהב, התורה חסה על ממונן של ישראל. תניא ר' חנניה סגן הכהנים אומ' למה סגן ממונה, שאם אירע קרי בכהן גדול סגן משמש תחתיו. [פסקי הרי''ד].
------
טרף. כלומר בפתאום ובחטיפה הוא עושה ולא יכיר במישמושו איזהו של שם ויתננו בימינו לפי שהוא סימן יפה כשהוא עולה בימין. הגבה. לכבוד השם שכתוב באותו גורל. [רבינו אברהם מן ההר].
------
טרף בקלפי והעלה שתי הגורלות בשתי ידיו לשם שני שעירי' פותח שתי ידיו אם של שם עולה בימינו הסגן אומר אישי כ''ג הגבה ימינך ואם בשמאלו עולה ראש בית אב אומר לו אישי כ''ג הגבה שמאלך. [ארחות חיים הלכ' סדר עבודת כהן גדול ביום הכפורים סימן נ'].
------
טרף בקלפי ועלה שני גורלות. [האגודה].
------
טרף בקלפי והעלה שני גורלות, כלומר שהיה מעלה הגורלות במהירות גדול כדי שלא יוכל לחשוב ולכוין איזה של שם ואיזה של עזאזל. שני גורלות אלו אחד כתוב בהן לה' ואחד לעזאזל, וסימן יפה היה כשהיה עולה של שם בימין. ועל כן אם של [ה'] עולה בימינו הסגן אומר לו אישי כהן גדול הגבה ימינך, ואם לשמאלו עלה ראש בית אב אומר לו הגבה שמאלך והסגן לא היה אומר לו כלום. נתנן על שני השעירים ואומר לה' חטאת, והן אומרים ברוך שם כבוד מלכותו לעולם ועד. [תלמיד הרשב''א].
------
אומר לי''י חטאת. אע''ג דאמרינן בנדרים דרבנן תיקנו שהקונמות תופסין דלא לימא השם ומוציא ש''ש לבטלה. וי''ל דשאני הכא דגלי קרא. כי ניכוין ונשקול. ותימה אי מכוין הא לא הוי גורל. וי''ל אפילו הכי חיישינן. הוי ליה כלי שרת וכו'. וא''ת הא אמרינן אין כלי שרת אלא דוקא שנעשה לקבלת הדם או לשאר עבודות גמורות. וי''ל כיון דיש לו בית קיבול זמנין אתי למיטעי ולקבל בו הדם, ויהיה זה הכלי כלי שרת. סגן וכהן גדול מכניסין ידיהם. וא''ת למ''ד הגרלה עבודה היא, אם [כן] הוה ליה עבודת יום הכיפורים באחר. וי''ל כיון דאי עביד ליה כהן גדול צריך שיעשנה בשמאל אם כן טוב שיעשנה הסגן בימין, כדאמרינן בסמוך מר סבר דימין דסגן עדיף. [תוספות רבינו פרץ].
------
ר' יהודא אומר משום ר''א הסגן וכהן הגדול מכניסין ימיניהן בקלפי כו'. פי' נ''ל דס''ל לר''א דהגרלה לא מעכבא ומש''ה כשרה בסגן דאי הגרלה מעכבא הויא לה עבודה וכל עבודת יוה''כ אינה כשרה אלא בכהן גדול. [תוס' רי''ד].
------
ואע''פ שר' חנניה סגן הכהנים היה קודם לר' עקיבא אל תתמה על ההיא דתנן במס' פרה פ''ג [מ''א] ומייתינן לה בפ''א דסדר יומא בגמרא מפרישין כהן גדול [ח' ע''א], נימא כתנאי אי טומאה דחויה בציבור או התר' דתנן אחד זה ואחד זה פי' כהן גדול ביום הכיפורים וכהן השורף את הפרה מזין עליו כל ז' מכל חטאות שהיו שם דברי ר' מאיר ר' יוסי אומר אין מזין עליו אלא ג' וז' בלבד, ר' חנניה סגן הכהנים [אומר] כהן השורף את הפרה מזין עליו כל ז' כהן גדול ביום הכיפורי' אין מזין עליו אלא ג' וז'. ואין לתמוה כמו שכבר כתבתי כבר ששונה דברי הראשונים עם האחרונים כההיא דפ''א דפסחים [י''א ע''ב] ר' מאיר אומר אוכלין כל חמש ושורפין בתחילת שש בין חולין בין תרומה ר' יהודה אומר אוכל כל ארבע ותולין כל חמש ושורפין בתחילת שש. ר''ג אומר חולין כל ארבע ותרומ' כל חמש וכו' והרי ר''ג שקדם להם אלא המסדר' שסדרו משנה ובריית' כל מחלוקת שנחלקו האחרונים ומצא' דברי הראשונים עניין הכרעה שנה דברי החולקים וסדר דברי הראשונים דאיירו נמי בה אחריה' כעניין הכרעה, אי נמי כההיא דבמה אשה [שבת נ''ט ע''ב] ת''ר לא תצא בעיר של זהב אם יצתה חייב' חטאת [דברי ר' מאיר], הרי איסור תורה לחיוב, וחכמים אומר' לא תצא מדבריהם מיהו אם יצתה פטורה דתכשיט הוא ולכתחילה שרי אלא משום דילמא שלפא ור' אליעזר אומר יוצא לכתחלה דאשה חשובה לא שלפה, בעניינים אילו סדרו המסדרים האחרונים דברי הראשונים שדברו במה שחלקו האחרונים ומסדרן על הסדר. בתחילת גמרא פ' טרף בקלפי [יומא ל''ט ע''א] ר' חנניה סגן הכהנים אומר למה סגן ממונה שאם אירע פסול בכהן גדול נכנס ומשמש תחתיו ובירושלמי בסדר יומא פ' אמר להן הממונה [ה''ח] ה' דברים היה הסגן משמש הסגן מימינו וראש בית [אב] משמאלו הסגן אומר לו אישי כהן גדול הגבה ימינך, הניף הסגן בסודרין אחז הסגן והעלהו, במס' תמיד בפ' החלו [פ''ז מ''ג], ולא היה כהן גדול מתמנה עד שמתמנה הסגן שהיו ממנין הסגן ואח''כ כהן גדול כדאמר ר' חנניה סגן הכהנים. ובמס' נזיר פ' כהן גדול [מ''ז ע''ב] איבעי' להו משוח מלחמה וסגן הי מינייהו עדיף לעניין ליטמא למת מצוה ומסיק דלעניין טמויי משוח מלחמה מטמא כדר' חנניה סגן הכהנים אבל להחיותו אמר מר זוטרא דמשוח מלחמה קודם משום דתלו ביה רבים, וכן מצאתי במגילת סתרים דר' ניסים, שהביא על פר הבא על המצות וכו' ובזבחים פ' טבול יום [ק''ב ע''א] משמע שקדושת סגן עדיף ממשוח מלחמה דתניא חמש שמחות היתה אלישבע יתירה על בנות ישראל יבמה מלך אישה כהן גדול בנה סגן בן בנה משוח מלחמה ואחיה נשיא שבט. וי''ס שני בניה סגני כהונה, מדאלעזר היה סגן ופנחס משוח מלחמה ש''מ דקדושת אלעזר עדיף. ופרה שנשרפה במדבר ע''י אלעזר שהוא סגן וכן יסד הקלירי [יוצר לפרשת פרה] פעולתה בסגן וכן בתוספתא דמס' פרה [פ''ד ה''ג] ונתתה אל אלעזר שהוא סגן. גרס' בפ' משוח מלחמה במס' סוטה [מ''ב ע''א] ת''ר ונגש הכהן יכול (לכל) [כל] כהן שירצה ת''ל ודברו השוטרים מה שוטר בממונה אף כהן בממונה ואימא כהן גדול דומיא דשוטר מה שוטר שיש ממונה על גביו אף כהן שיש ממונה על גביו. ואימא סגן דהיינו אחר כהן גדול ומשוח מלחמה מנלן ומשני סגן לאו ממונה דתנן א''ר חנניה סגן הכהנים למה סגן ממונה וכו'. בסנהדרין פרק כהן גדול [י''ח ע''א], כשהוא מנחם את אחרים כל העם עוברים והממונה ממצעו ות''ר [שם י''ט ע''א] כשהוא עומד בשורה לנחם אחרים, סגן ומשוח מלחמה עומד בימינו וכו' ואמר רב פפא ש''מ מהא מתנית' תלת ש''מ היינו סגן היינו ממונה דמתניתין אלמא לסגן קרי ליה ממונה לא לשום דבר אלא שאם אירע וכו'. ונראה דהיינו הירושלמי שפי' אמר להן הממונה דהוא סגן וסגן שררה שלו מרובה ממשוח מלחמה, דגרס' בשלהי מס' תעניות [ל''א ע''א] ת''ר בת מלך שואלת מבת כהן גדול בת כהן גדול מבת סגן בת סגן מבת משוח מלחמה וכו'. גרס' במס' אבות פ' עקביא [מ''ב] ר' חנניא סגן הכהני' אמר הוה מתפלל בשלומה של מלכות כמה שנאמר [ירמיהו כ''ט] דרשו שלום העיר והתפלל על כי בשלומ' יהיה לכם שלום. וגרס' בספרי [פ' נשא] וישם לך שלום ר' חנניה סגן הכהנים אומר זה שלום מלכות וכן הוא אומר למרבה המשרה ולשלום אין קץ וגומר. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך ר' חנניה סגן הכהנים].
------
ישמעאל בן פאבי. היה מן הכהנים הגדולים שהיו צדיקים בבית שני. ושימש בכהונה עשר או אחת עשרה שנה כדאיתא בפ''א דסדר יומא [ט' ע''א]. ומפני שהיה צדיק גמור קורהו תלמידו של פינחס כדאיתא בפסחים בשלהי פרק מקום שנהגו [נ''ז ע''א] ובשלהי כריתות [כ''ח ע''א], פתחו שערים ראשיכם ויכנס ישמעאל בן פאבי. גרסינן בפרק טרף 
בקלפי [יומא ל''ט ע''א] י''ד שנה ששימש שמעון הצדיק בכהונה גדולה [היה הגורל עולה בימין] ולשון של זהורית מלבין ונר מערבי דולק ואש של מערכה מתגבר ועולה וכו'. כל אותן מדות טובות לא זזו כל ימי ששימש שמעון הצדיק בכהונה גדולה, דהיינו ארבעים שנה. מכאן ואילך פעמים היו ופעמים לא היו.
וי''ל שבימי ישמעאל בן פאבי ויוחנן כהן גדול עד שלא נעשה צדוקי ובימי רבי אליעזר בן חרסום ויוחנן בן נרבאי שהיה כמו כן צדיק גמור, שאף עליו צווחה עזרה שיכנס, היו סימנין הללו. אבל בשאר ימי הכהנים אע''פ שיהושע בן גמלא היה צדיק, כמו שכתבתי בסדר יהושע, כיון שעל ידי שוחד נכנס לכהונה גדולה כדאיתא בפרק הבא על יבמתו [יבמות ס''א ע''א] דמרתא בת בייתוס עיילא ליה לינאי מלכא תרקבי דדינרי עד דאוקי ליהושע בן גמלא בכהנא רברבא, אין זה מן המובחר. ועיין למעלה בסדר יהושע בן גמלא, שכתבתי כמו כן שם מעשים מישמעאל בן פאבי שעשה שתי פרות. הכל כמו שכתבתי למעלה.
ורבי ישמעאל בן אלישע שהיה צדיק גמור שראה השכינה כמו שכתבתי למעלה. ונראה דהוא היה בסוף בזמן החורבן, וגרסינן התם בפרק טרף בקלפי [יומא ל''ט ע''ב] (שארבע עשרה) [ארבעים] שנה קודם החורבן לא היה הגורל עולה בימין כלל ולא היה לשון של זהורית מלבין. לא מעון וחטא הכהנים, אלא עון הדור גרם שכבר נתרבה השנאה והתחרות בירושלים לאין מרפא. ובספר יוסף בן גוריון [פע''ט] כתוב כי שמעון ראש הפריצים הרג את ענני הכהן הגדול איש חסיד. וי''ל כיון שעל ידי שוחד [היו] דוחין אלו את אלו, אף הצדיקים היו נידחין וכמה היו בדור אחד שעברו מכהונה גדולה על ידי אלמות ושוחד. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך ישמעאל בן פאבי].
------
והיה נר מערבי דולק. פי' המורה לאחר שכבו שאר הנרות ואע''פ שממנו מתחיל להדליק ערבית בו הי' מסיים הטבת הנרות שחרית והי' עדות שהשכינה שורה בישראל כדכתיב מחוץ לפרוכת העדות ואמרי' במס' שבת עדות היא לכל באי העולם שהשכינה שורה בישראל ואמרי' מאי עדותא זה נר מערבי שנותן בה שמן כמידת חברותי' וממנה הי' מתחיל ובה הי' מסיים ואיזהו מערבי למ''ד שבעת הנרות סדורין מזרח ומערב הוי נר שני סמוך לראשון שבמזרח כדתנן במס' תמיד נכנס ומצא שתי נרות מזרחיים דולקין כו' ולמ''ד צפון ודרום ניתנין הוי אמצעי פניו מסובין כלפי מערב והוא קרוי מערבי ושאר הנרות מצדדין פניהן כלפי מערבי כדכתיב אל מול פני המנורה היא האמצעית יאירו נרות של ששת קנים. ומה שאמר המורה שבו הי' מסיים הטבת נרות שחרית אינו נראה לי דנר מערבי הי' דולק והולך כל היום כולו עד הערב והי' מדליק ממנו המנורה ואם מצאו בבוקר שכבה הי' עוד מדליקו שידלוק כל היום עד הערב וידליק ממנו המנורה בין הערבים ואחרי כן הי' מטיבו בין הערבים ומשים בו עוד שמן ומדליקו דהכי תנן בפ''ג דתמיד מי שזכה בדישון המנורה נכנס ומצא שתי נרות מזרחיים דולקין מדשן את השאר ומניח אלו במקומן מצאן שכבו מדשנן ומדליקן מן הדולקין ואח''כ מדשן את השאר פי' הי' צריך להפסיק בין הטבת חמש נרות להטבת שתי נרות כדאמרן בפירקן דלעיל והילכך היכא דמצאן שכבו אם הי' מטיב החמש ואלה השתים הי' מניח ולא הי' מטיבן לאו מוכחא מילתא דמפסיק בהן דכיון דכולן כבוין לא מוכחא ומינכרא מילתא שאלו מוטבין ואלו אינן מוטבין הילכך אם מצאן שכבו מדליקן ואח''כ מדשן השאר ומטיבן ומניח אלו דולקין עד שיפסיקם בדם התמיד והאי דקתני מדשנן ומדליקן לאו היינו הטבתן אלא האי דישון הוא בפי הפתילה מפני שרוצה עוד להדליקן כדי לעשות היכר לדבר ואם לא יסיר הפחם מראש הפתילה לא יוכל להדליקה ובעבור זה מדשנן ואין זו הטבתן אלא לאחר שיזרוק דם התמיד הוא חוזר עליהן כדתנן בפ' בתרא דתמיד מי שזכה בדישון המנורה נכנס ומצא שתי נרות מזרחיים דולקין מדשן את המזרחי ומניח המערבי דולק שממנו הי' מדליק את הנרות בין הערבים מצאו שכבה מדשנו ומדליקו ממזבח העולה פי' מדשן את המזרחי שכבה אותו ומדשנו וגומר הטבתו ומניח המערבי דולק כשהי' נעשה בו נס מצאו שכבה לאחר מיתתו של שמעון הצדיק שפעמים הי' דולק ופעמים הי' כבה מדשנו ואין זה הטבתו אלא להסיר הפחם מראש הפתילה כדי שתהא נוחה להדליק ומדליקו ממזבח העולה וה''ה שאם הי' צריך שמן כדי שידלוק עד הערב והדלקה זו היא מן התורה כדכתיב להעלות נר תמיד דמשמע נר אחד יהא דולק תמיד (ש)אע''פ שבכולם כתיב מערב עד בוקר כאחד בפ' תמיד. ומה שאמר המורה ואיזהו מערבי למ''ד שבעת הנרות סידורן מזרח ומערב הוי נר שני סמוך לראשון שבמזרח כו' קשיא לי בי' טובא דפלוגתא דמזרח ומערב צפון ודרום הויא במנחות בפ' שני הלחם והכי אמרי' התם ת''ר מזרח ומערב היו מונחין דברי רבי ר' אלעזר בר' שמעון אומר צפון ודרום פי' על עשר שולחנות שעשה שלמה פליגי התם ואמרי' מ''ט דר' יליף ממנורה מה מנורה מזרח ומערב אף הני נמי מזרח ומערב ומנורה גופה מנלן מדכתיב בנר מערבי לפני ד' מכלל דכולהו לא לפני ד' ואי ס''ד צפון ודרום כולהו נמי לפני ד' נינהו ופי' המורה התם מדכתיב בנר מערבי לפני ד' ולא אחר לפני ד' אלמא חד הוא דהוי כלפי מערב לצד בית קודש הקדשים אלמא מזרח ומערב מונחין והפנימי של צד מערב קרי לי' נר מערבי דאי בצפון ודרום מנחי אשכח דכולהו הנרות פי הפתילות שוות למערב וכך פירש גם רבי' ברוך זצוק''ל שנר מערבי הוא הסמוך לדביר שהמנורה היתה מונחת מזרח ומערב צידה א' למזרח שהוא פתח ההיכל וצידה האחר לדביר והשלשה של צד פתח ההיכל יקראו מזרחיים ושלשה של צד הדביר יקראו מערביים והאמצעי לא יקרא לא מזרחי ולא מערבי אלא אמצעי וכן כל שנים ושנים משני הצדדין לפי מחלוקתם יקרא האחד מזרחי והשני מערבי וכיון דכתיב לפני ד' שמעי' מינה שהנר הראשון מצד מערב שהוא שביעי מצד מזרח הוא נר מערבי שהי' דולק תדיר שממנו הי' מתחיל ובו הי' מסיים משום דכתיב לפני ד' ואמרי' ור''א בר''ש נמי לילף ממנורה אמר לך מנורה גופה צפון ודרום הוה מנחא ואלא הא כתיב יערוך אותו פי' דמשמע אחד לפני ד' ותו לא ומתרץ דמצדד אצדודי 
פי' המורה לעולם צפון ודרום מונחין ואפ''ה ליכא אלא חד כלפי מערב והיינו אמצעי שבו הפתילה כלפי מערב ושאר הפתילות מונחות פיהן כלפי האמצעי ג' של צד צפון מצודדות כלפי דרום וג' של צד דרום מצודדות כלפי צפון דתניא אל מול פני המנורה יאירו שבעת הנרות מלמד שהיו מצדידין פניהם כלפי נר מערבי ומערבי כלפי שכינה אמר ר' נתן מיכן שהאמצעי משובח ונ''ל שהצידוד זה לאו אליבא דכ''ע היא אלא אליבא דר''א בר''ש דאמר צפון ודרום קיימי ומשום דכולהו הוו לפני ד' איצטריך לי' למימר דמצדדי אצדודי כולהו כלפי האמצעי שהוא המערבי שדולק כלפי מערב אבל לר' דאמר מזרח ומערב היו מונחין לית לי' צידוד שהרי כולן היו פונין לצפון ואין אחד מהן פונה למערב שיוכלו לומר כי לאורה הוא צריך והמערבי הי' הסמוך לפרוכת ור''א סבר צפון ודרום הוו קיימי ומערבי הוא נר האמצעי ומוכח מיכן דלמאן דאמר מזרח ומערב קיימא הנר מערבי הוא הסמוך לפרוכת וא''כ היכי תנן נכנס ומצא שני נרות מזרחיים דולקים כו' והשני של אותם השנים הוא קורא נר מערבי. ונראה בעיני שטעות יש בספרים ומערביים צריך לגרוס ולא מזרחיים ומפני שאמר בסיפא על שני הנרות מדשן המזרחי ומניח את המערבי דולק נשתבשו וכתבו ברישא מזרחים תדע דהכי הוא מדאמרן בפירקין דלעיל אין מעבירין על המצות ובמאי דפגע ברישא עביד עבודה והא בחיצונות פגע ברישא והדר מטיב שתים החיצונות אלא ודאי חמש חיצונות מטיב ברישא ומניח שתים מערביות דולקות והדר מדשן המזרחי שבאלה השתים והמערבי הסמוך לפרוכת הי' מניח דולק ואלו היו מביאין משנה זו בגמרא בודאי כי היו משבשין אותה. ובסיפרי בפרשת בהעלותך תני אל מול פני המנורה שיהו נרות מקבילין את המנורה ומנורה את הנרות הא כיצד שלשה כלפי מזרח ושלשה כלפי מערב ואחת באמצע נמצאו כולן מקבילין את האמצעי מיכן אמר ר' נתן האמצעי מכובד. וזו הגירסא אינה נראית לי דלית לי' האי סברא אלא מ''ד צפון ודרום הוה קיימא אבל מ''ד מזרח ומערב הוה קיימא לית לי' צידוד והמערב הוא הסמוך לפרוכת הלכך ה''ג שלשה בצפון ושלשה בדרום ואחת באמצע. ובפרשת אמור אל הכהנים תני' להעלות נר תמיד שיהא נר מערבי דולק תדיר שממנו יהא מתחיל ובו יהא מסיים ובשעה שאחיו הכהנים נכנסין להשתחות הוא הי' מקדים לפניהם כיצד נכנס ומצא שתי נרות מזרחיים דולקין מדשן את המזרחי ומניח את המערבי דולק כו' וכתב שם רבינו הלל זצוק''ל ואם לבך נוקפך הא גרסי' במנחות בפירקין דשתי הלחם אל מול פני המנורה יאירו שבעת הנרות מלמד שהיו מצדידין פניהם כלפי נר מערבי אמר ר' נתן מיכן שהאמצעי משובח מכלל דנר מערבי הי' האמצעי להם הכי תני בספרי אל מול פני המנורה יאירו שבעת הנרות שיהו נרות מקבילין את המנורה ומנורה את הנרות הא כיצד שלשה כלפי מזרח ושלשה כלפי מערב ואחד באמצע נמצאו כולן מקבילין את האמצעי מיכן היה ר' נתן אומר האמצעי מכובד אלמא נר מערבי מכובד הוי ממזרחיין דהא ממנו הי' מתחיל ובו הי' מסיים ה''פ לעולם נר מערבי היינו האמצעי והאי דתני שני מזרחיין דולקין לאו מזרחיין ממש נינהו אלא האמצעי וחד דסמיך לי' מהנהו תלתא דכלפי מזרח דלגבי תלתא דכלפי מערב אמצעי נמי מזרח הוי ולגבי תלתא דכלפי מזרח הוי מערבי וכל זה שעשה ונדחק רבינו הלל מפני שסבר דתרווייהו חד תנא נינהו ולא היא דתרי תנאי נינהו כדפריש המורה וכדמוכח בפירוש בההיא הילכתא דפ' שתי הלחם דר' הוא דסבר מזרח ומערב הוי מונחין ור''א בר''ש סבר דצפון ודרום הוו מונחין וברייתא דסיפרי אתיא כר''א ובריית' דסיפרא אתיא כר' והמערבי של ר' הוא הסמוך לפרכת ולר' אלעזר הוי' האמצעי שהי' אורו מושך כלפי מערב וכולן היו מצודדין אליו ולא היו מאירין כלפי המערב שלא יאמרו לאורה הוא צריך והצידוד לא הי' אלא אליבא דר''א ולא אליבא דר' כדפרישית ולא קשיא ולא מידי ואין אנו צריכין לאותו הדוחק לפרש שני נרות מזרחיים האמצעי והמזרחי הסמוך לו ואינם נ''ל אלא דברי הבאי שאין הלב מקבלם והנכון בעיני מה שפירשתי ושני נרות מערביים גרסי' ולא מזרחיים ואז יסורו ויסתלקו כל הקושיות וכל הגימגומים. [תוס' רי''ד].
------
ונשתלחה ברכה בעומר ובשתי הלחם ובלחם הפנים. נקט הני משום שהיו מתחלקין לכל המשמרות ברגלים ואפ''ה היו מתחלקין לכולן. וכל כהן שמגיעו כזית. נ''ל דה''ג וכל כהן מגיעו כזית וזה הי' מן הברכה שלא הי' מגיע פחות מכזית ועוד ברכה אחרת שאותו הזית הי' משביע ומותיר ומיכן ואילך נשתלחה מארה ולכל כהן מגיע כפול שלא הי' בו שיעור אכילה ומפני שלא הי' בו שיעור אכילה הצנועין היו מושכין ידיהם ולא היו רוצים חלקם. [תוס' רי''ד].
------
@ ל''ט ע''ב
בן חמצן, בן גזלן. מאי קראה, דחמצן היינו גזלן, חמצן משמ' חמסן. ולא חומץ, כדגרסי' במסכת סנהדרין מיכאן שנזקקין לתובע תחילה ששומעין דברי (בנגזל) [הנגזל] הצועק לפניהם ואחר כך דברי הגזלן. נכנס עמי, לפני ולפנים. לבוש שחורים, שהיה מתאבל עליו. ונמנעו עליו אחיו וכול', מפני שיריאים להזכיר. מלבלב, מוציא פרח. פירותיהן, של זהב. בזמנן, בזמן ששאר אילנות מוציאין פירותיהן. פרנסה, שמוכרין אותן. בוידוי ראשון, שעל פרו שמביא בשביל ביתו. בוידוי שיני, שעל פרו שמתודה עליו פעם שנייה בעד שבטו, כדקתני מתני' [מ''א ע''ב] בא לו אצל פרו שנייה. וכבר אמר וכול', כלומ' פעם אחת אירע שאמ' כהן גדול אנא ה' וכול'. ציר דלתות, כשהיו פותחין ונועלין. מתעטשין, אשטרונדיר בלע'. לא היו צריכות להתבסם מריח הקטרת, לפי שריח הקטרת מיבסמן. להתקשט, קישוט עדיף מביסום דקישוט היינו בכל גופה. בהדי מיכוור. מבין כתליה, שאע''פ שהיתה חריבה [ו]כבר עברו כמה שנים, היתה עדיין אותה קטרת שהקטירו שם בעוד היות המשכן בשילה טרף. עליית גורל מתוך קלפי מעכבת, שאם נתן עיניו בקלפי לאחר שהשים ידו לתוכו וראה אי זו עולה לו לימין ואיזה לשמאל לא עשה כלום אלא אם כן העלם מתוכו, שהרי ביום הכיפור' מקדש הגורל את השעירים ולא השם כדלקמ' וכי האי גוונא לא הוי גורל. הנחה, על השעירים. אליבא דר' יהו', פלוגתא לקמ' בפרק הוציאו לו בבגדי לבן מבחוץ מעכבי. הני מילי, דקאמ' ר' נחמיה מעכבא בעבודה. הגרלה, עליית גורל מתוך קלפי. לאו עבודה היא, ואפי' ר' נחמיה מודי דלא מעכבא. ש[א]ני הכא, בהגרלה. דתני ביה קרא, דכת' בה אשר עלה תרי זמני, והיל' אפי' ר' יהו' מודי דמעכבא. לא הגריל כשר, דהגרלה לא מעכבא. הא מני, דקתני אם לא הגריל כשר, ר' יהו' היא. [פירוש רבינו אליקים].
------
מעשה באחד שחטף חלקו וחלק חברו, והיו קורין אותו בן חמצן עד יום מותו. מאי קראה — ''מכף מעול וחומץ'' (תהלים ע''א, ד'). רבא אמר ''אשרו חמוץ'' (ישעיה א', י''ז) ואל תאשרו חומץ — ''ורעה זוללים יכלים אביו'' (משלי כ''ח, ז') תרג' ודמחבר לזלולי מחמיץ אבוי. [הערוך ערך חמץגג]. למה נקרא שמו לבנון שמלבין עונותיהם של ישראל כשלג, יער הלבנון מה יער מלבלב וכו' — בריש ויקרא רבה (פ''א) למה נקרא שמו לבנון שמלבין עונותיהם של ישראל כשלג, הה''ד ''אם יהיו חטאיכם כשנים כשלג ילבינו'' (ישעיה א', י''ח), רב טביומי אמר על שם שכל לבבות שמחין בו הה''ד 
''יפה נוף משוש כל הארץ'' (תהלים מ''ח, ג'), רבנן אמרי על שם ''והיו עיני ולבי שם כל הימים'' (מלכים%א' ט', ג'). [הערוך ערך לבןגא].
------
נזדמן לי זקן אחד. וא''ת והאמרינן כל אדם לא יהיה באהל מועד אפילו מלאכים דכתיב בהו ופניהם כפני אדם. וי''ל דשכינה עצמה היתה אותו זקן. רש''י ד''ה בהרי מכוור שם המחוז. והוא הר הגלעד. בתרגום של כתובים דמתרגמינן טורא דמכוור. ושם עזים מצויים. וספר' אחר', ושם דרכן של עזים להיות רועות כדכתיב כעדר העזים שגלשו מן הגלעד. עשר פעמים מזכיר כ''ג את השם וכו'. היינו שם המפורש, אבל שם של ד' אותיות היה מזכיר כמה פעמים בתפלה. אבל הגרלה לאו עבודה היא. וא''ת למ''ד מעכבא כר''נ ושפיר קאי בהגרלה א''כ הנחה אמאי אינה מעכבת, הול''ל דחוקה קאי אכולהו מילי דהגרלה. וי''ל כיון דהגרלה אינה כי אם לברר ומהעלייה לבדה היה שפיר כדפירש רש''י, שוב ליכא שום עיכובא. דתנא ביה קרא. וא''ת טעמא דתני ביה קרא, הא לאו הכא הוה אמינא דהגרלה לא מעכבא, ומאי שנא מחפינה דלא תנא בה קרא ואמרינן לקמן [ס' ע''ב] דמעכבת. וי''ל כיון דחפינה צורך פנים לחוד היא אית לה עיכובא מקרא דחוקה, כדברים הנעשים בבגדי לבן בפנים. ולא דמיא להגרלה דהיא צורך חוץ כפנים, דכשם שהיו מזין מדם הפר והשעיר לפני ולפנים כך היו מזין מהן בהיכל. וא''ת ולמה לי אשר עלה, הא אמרינן לקמן [שם] דשפיר אית ליה לרבי יהודה חוקה בעבודת פנים שנעשית בחוץ ואחר כך מביאין אותה בפנים, כיון דלצורך פנים הוא, והגרלה נמי עבודת חוץ שצריכה בפנים לעשות המתנות של שעיר בפנים. וכן נמי קשה למ''ד לא מעכבא, היכי מצי למימר דלא מעכבא, הא חזינן דשפיר אית ליה לרבי יהודה חוקה כדפירשתי. וי''ל הא דאמרינן לקמן דרבי יהודה אית ליה חוקה בעבודת חוץ שצריכה 
פנים, היינו דוקא בעבודה שצריכה כולה פנים, כגון גחלים שמביאין מבחוץ כדי לעשות מהן הקטרה, שלא היה כי אם בפנים. אבל הגרלה היתה עבודה שצריכה חוץ דהיינו היכל כפנים כדפרישית לעיל. תוספות מורי הרב רבינו פרץ ז''ל. [תוספות רבינו פרץ].
------
ונמנעו אחיו הכהנים מלברך בשם. ק''ל וכי יכולין להמנע והכתיב ושמו את שמי המיוחד לי והיינו ביו''ד ה''א וכדתנן במקדש היו מזכירין את השם ככתבו ויש לומר אינו חובה אלא רשות שהיו רשאים להזכיר את השם ככתבו במקדש אבל אם אינם רוצים להזכיר רשאים הם להזכיר בכינויו כבמדינה אי נמי יש לומר האי שם הוא בן ארבעים ושתים אותיות כדאמרינן בקידושין שהיו מבליעין אותם בנעימת אחיהם הכהנים אבל שם בן ארבע אותיות ככתבו היו מזכירין אותו אפילו לאחר מותו. [תוס' רי''ד].
------
כיצד ברכת כהנים במקדש, כהנים עולין לדוכן אחר שישלימו עבודת תמיד של שחר, ומגביהין ידיהם למעלה על ראשיהם ואצבעותיהם פשוטות, חוץ מכהן גדול שאין מגביה ידו למעלה מן הציץ. ואחד מקרא אותן מלה מלה, כדרך שעושין בגבולין עד שישלימו שלשת הפסוקים, ואין העם עונין אחר כל פסוק, אלא עושין אותה במקדש ברכה אחת, וכשישלימו כל העם עונין ברוך ה' אלקי ישראל מן העולם ועד העולם. ואומרין את השם ככתבו והוא דבר הנהגה 
מיו''ד ה''א ו''ו ה''א, וזהו השם המפורש האמור בכל מקום, ובמדינה אומר אותו בכנויו והוא אל''ף דל''ת שאין מזכירין את השם ככתבו אלא במקדש בלבד. ומשמת שמעון הצדיק פסקו הכהנים לברך בשם המפורש אפילו במקדש כדי שלא ילמד אותו מי שאינו הגון, ולא היו חכמים הראשונים מלמדין שם זה לתלמידיהם ובניהם ההגונים אלא אחת לשבע שנה, כל זה גדולה לשמו הנכבד והנורא, לר''ם. [הבתים — שערי תפילה שער שנים עשר].
------
והיו דלתות ההיכל נפתחות מאליהן. פי' לאחר שהעביר את הנסר ואת הפיתחיות היו נפתחות מאליהן ומתחלה היו נפתחות בדוחק כדתנן בתמיד מיריחו היו שומעין קול שער הגדול שנפתח. וציר דלתות ההיכל הי' נשמע בשמנה תחומי שבת. לאו דברי רבה נינהו אלא דברי הברייתא אלא שהפסיק בדברי רבה שפירש כמה יש מיריחו ועד ירושלים וחוזר לדברי הברייתא ופליגי אמתני' דתנן מיריחו היו שומעין קול שער הגדול שנפתח. [תוס' רי''ד].
------
[יומא] ועשרת פעמים היה מזכיר כה''ג [את ה]שם ביוה''כ שלשה בוידוי ראשון של פר ושלשה בוידוי שני ושלשה בשעיר המשתלח ואחת בגורלות, והיה מזכיר בפירוש שם מן (כ''ב) [מ''ב] אותיות, והיה מסור בקבלה לראשי הישיבה. וכנגדו אנו אומרין וידוי ביוה''כ עשרת פעמים שלש ביוצר, ושלש במוסף, ושלש במנחה, ואחת בנעילה, ויש אומרים שמוסיפין שלש של תפלת ערבית של יוה''כ והם י''ג וידויין כנגד י''ג מדות. [האשכול — דפוס י%ם, הלכ' יוה''כ].
------
תניא עשרה פעמים מזכיר כהן גדול את השם שלשה בוידוי ראשון [ו]לפני ה' תטהרו (ו)אחד מהם בכל וידוי [ושלשה בוידוי שני] ושלשה בוידוי שלישי ואחד בגורלות. ועל כל אזכרה היו מברכים וכורעים לכבוד השם, וכן נמצא בספרי החיצונים כשמסר רבי נחוניא בן הקנה את השם לתלמידיו שצוה להם לכרוע וליפול על פניהם. וכן אנו עושין לזכרון ודוגמא. והפייט יסד ואף הוא היה מתכוון לגמור את השם כנגד המברכים, שהיה מאריך בשם בנעימות קולו עד שיהיו גומרים ברוך שם כבוד מלכותו לעולם ועד ואז עונים תטהרו. ובגמרא דידן ליתא. וכן היה עושה בכל הוידוים שהיה מזכיר את השם. [ראבי''ה סימן תק''ל].
------
פיס'. נתנן על שני השעירים כול'. ת''ר עשר פעמים היה מזכיר את השם, ג' בוידוי ראשון, ג' בוידוי שיני, ושלש בוידוי המשתלח, ואחד בגרלות, וכבר אמ' השם ונשמע קולו ביריחו. אמ' רבה בר בר חנה מירושלם ליריחו עשר פרסאות. אמ' ר' ינאי עליית גורל מתוך קלפי מעכבת, הנחה אינה מעכבת. פי' דעיקר הגרלה בעליית הגורל הוא, וכיון שעלה הגורל לשם בימינו ובשמאלו הוקבע השעיר שבימינו או בשמאלו לשם, וכן שלעזאזל, והנחת גורל על השעירים אינה אלא מצוה בעלמ', ואם לא הניח אינה מעכבת. ור' יוחנן אמ' [אף] עלייה אינה מעכבת. פי' דקסבר הגרלה לא מעכבא, שמצוה להגריל, ואם לא הגריל כלל אלא קבען בקריאת השם כשר. ואותבינן עליה מיהא דתניא [מ' ע''ב] [ויקרא ט''ז] ועשהו חטאת, הגורל עושהו חטאת ואין השם עושהו חטאת, שיכול והלא דין הוא ומה במקום שלא קידש הגורל קידש השם מקום שקידש הגורל אינו דין שיקדש השם. פי' כל הקרבנות, דהיינו חטאת ועולה ואשם ושלמים וגם הקינין אחד לחטאת ואחד לעולה, אינן נקבעין אלא בקריאת השם, שקורא עליהן זה יהיה עולה וזה יהיה חטאת, ולא על ידי גורל. ת''ל הגורל ועשהו חטאת ואין השם עושהו חטאת, [מ''א א'] תיובתא למאן דאמ' הגרלה לא מעכבא, תיובתא. [פסקי הרי''ד].
------
עשרה פעמים היה מזכיר שם המפורש ככתבו ביום הכפורים, בכל וידוי ג''פ הרי תשעה והעשירי כשאומר על גורל השעיר לה' חטאת, בראשונה היה מגביה את קולו בשם כיון שרבו פריצים חזרו לומר אותו בקול נמוך ומבליעו בנעימות אחיו הכהנים (ע''פ רמב''ם עבודת יוהכ''פ פ''ב ה''ו ע''ש). כל הכהנים והעם שהיו עומדין בעזרה כשהיו שומעין את השם המפורש יוצא מפי כהן גדול בקדושה ובטהרה היו כורעים ומשתחוים ונופלים על פניהם ואומרים ברוך שם כבוד מלכותו לעולם ועד שנאמר כי שם ה' אקרא הבו גודל לא%להינו, והפייט יסד כי בשלשת הוידויים היה מתכוון לגמור את השם כנגד המברכים ואומר להם תטהרו (ע''פ רמב''ם שם ה''ז) ואינו בתלמוד ואולי בשום מדרש הוא. [סמ''ג עשין סימן ר''ט].
------
ת''ר עשרה פעמים מזכיר כהן גדול את השם ג' בוידוי ראשון ג' בוידוי שני ואחת בגורלות וג' בשעיר המשתלח. [האגודה].
------
שנצטוו הכהנים להקטיר קטורת סמים פעמים בכל יום על מזבח הזהב, שנאמר [שמות ל'] והקטיר עליו אהרן קטורת סמים בבוקר בבוקר בהיטיבו את הנרות יקטירנה. ובכל שנה ושנה מצוה עליהם לעשות ממנה כדי להקטיר בה כמו שאמרנו. ועשייתה והמצוה שנעשית בה בכל יום נחשב למצוה אחת לפי שסוף מצות עשייתה אינה אלא להקטיר בה, אף על פי ששני כתובים של מצוה מצאנו בין העשייה וההקטרה שנאמר בסדר כי תשא [שם] קח לך סמים וגומר על עשייתה, וכאן כתוב והקטיר עליו אהרן וגומר, אף על פי כן ראיתי למחשבי המצות שחושבין הכל מצוה אחת, אין בזה מחלוקת ביניהם כלל, אבל יחלוקו בה בעניין אחר, כי הרמב''ם זכרונו לברכה ימנה קטורת של שחרית ושל ערבית מצוה אחת, והרמב''ן זכרונו לברכה כתב שהם נמנות שתים, וראיותיו בספרו. משרשי מצוה זו גם כן להגדיל כבוד הבית ולהיות מעלתו ומוראו על פני כל אדם, ואי אפשר להגדיל דבר בלב בני אדם ומחשבתו רק בדברים שהוא חושב אותם לגדולה וימצא בהם תענוג ושמחה, וידוע כי עניין הריח הטוב הוא דבר שנפש אדם נהנית בו ומתאוה אליו ומושך הלב הרבה, וריח הקטרת היה הטוב שאיפשר ליעשות על ידי אדם, עד שאמרו זכרונם לברכה בפרק אמר להם הממונה [יומא ל''ט ע''ב, תמיד ל' ע''ב] כי מריחו היו מריחין בו בשעת הקטרת ומיריחו עד ירושלם. מדיני המצוה מה שאמרו בבריתא בכריתות [ו' ע''ב] שפיטום הקטרת היתה י''א סממנין, ארבעה מהן מפורשין בתורה והשבעה קבלה. ומה שאמרו שהקטרת נעשית בין על ידי כהן גדול או הדיוט, ואמרו שאם לא הקטיר בבקר מקטיר בין הערבים כל השיעור של יום אחד שהוא משקל מאה דינרין, ומשקל הדינר ידוע. ובכל יום היה מקטיר חציין בבקר וחציין בערב אחר תמיד של בין הערבים קודם הטבת הנירות כולן אחר הטבת חמש פתילות מהן, כי לא היה מדליקן רצופין. וכך היו עושין עניין זה, כהן שזכה להקטיר הקטרת נוטל כלי מלא קטורת גדוש ונוני שמו, ופורשין כל העם מן ההיכל ומבין האולם ולמזבח, שנאמר [ויקרא ט''ז] וכל אדם לא יהיה באהל מועד וגומר, ומקטיר כדרך שמפורש שם בגמרא שמשליך הקטרת בנחת על הגחלים אשר (במחתת) [במזבח] הזהב ומשתחוה ויוצא. ויתר פרטיה וכיצד היא נעשית, ומה שהיו אומרין בשחיקת הסממנין היטב הדק הדק היטב, לפי שאמרו רבותינו זכרונם לברכה [כריתות ו' ע''ב] כי הקול יפה לסממנין בעוד ששוחקין אותם, הכל בכריתות ובתמיד [ל''ב ע''ב ול''ג ע''א]. ונוהגת בזמן הבית בזכרי כהונה, והמקטיר כדינו קיים עשה זה. [ספר החינוך מצוה ק''ג].
------
@ מ' ע''א
אלא לאידך לישנא דאמרת פליגי, אליבא דר' יהו'. בשלמ' למן דאמ' לא מעכבא, מוקי הא נמי אם לא הגריל כשר כר' יהו'. אלא למן דאמ', דאפי' ר' יהו' מודי דמעכבא אם כן האי במאי מוקים לה לאו ר' יהו' ולאו ר' נחמיה, אלא מדקתני אם לא הגריל כשר אלמא עליית גורל אינה מעכבת וקשיא לר' יניי ומשני עליית גורל מעכבת וכול' לא תימא מצוה להגריל אלא תני מצוה להניח ואם לא הניח כשר, אבל הגרלה מעכבא. ולהתוודות, על שעיר המשתלח. וכי תימא הכא נמי, האי לא הגריל כשר היינו להניח. אימ' סיפא וכול' אילימ' לא הניח, אבל עלייה נעשת שאם לא העלה פסול שלא בהגרלה. דברי ר' שמע', דסבירא ליה דלא מעכבא, אלא ודאי מאי לא הגריל דקאמ' ר' שמע' לא הגריל ממש, התם נמי לא הגריל ממש והדר קושיין לדוכתיה, לעול' לא הגריל דקאמ' לעיל הוי הנחה, ודר' שמע' הוי הגרלה ממש והא דלא קתני בהדיא אם לא העלה כשר היינו מש' דר' שמע' לא ידע מ[א]י קאמרי' וכול'. פליגנא עלייכו בחדא, בוידוי לחוד דסבירא ליה אם לא התודה פסול, אבל אם לא הגריל מודינא לכו דכשר. ואי הגרלה הנחה קא אמריתו, בהגרלה של הנחה דכשר, אבל בעלייה דסבירא לכו דמעכבא. פליגנא עלייכו בתרתי, דסבירא לי בהגרלה דלא מעכבא ובוידוי דמעכב, אבל אי הוה ידע דהגרלה דרבנן הויא הנחה ודאי הוה אמ' בהדיא אם לא העלה כשר דליפלוג וליכשר אף בעלייה. פר מעכב את השעיר, דכל זמן שלא עשה מעשה הפר אינו יכול לעשות מעשה שעיר שבכל עבודתם היה פר קודם לשעיר, שכך סדר עבודתם, תחילה מתודה על פרו, ואחר כך מגריל על השעירים, וחוזר ומתודה וידוי שיני על פרו ושוחטו, ומקטיר קטרת שלפני ולפנים, ונותן מתנות של פר שלפניי ולפנים, ואחר כך שוחט את השעיר ונותן מתנותיו לפני ולפנים, וחוזר ונותן דם הפר מתנות שבהיכל, ואחר כך נותן מדם השעיר מתנות שבהיכל, ואחר מערה מדם הפר לדם השעיר ונותן מתנות על מזבח הזהב שבהיכל. דאי אקדמיה לשעיר וכול', דהא פר בעי לאקדומי. מאי ניהו, דאיכא בפר דמצי עביד קמי שעיר, מתנות דשעיר בפנים, לפני ולפנים. חוקה כת' ביה, בעבודת פנים והיתה זאת לכם לחוקת עולם, שאם הקדים מעשה לחבירו לא (אמ') [עשה] כלום, אלא לאו היינו אין מעכב דקתני. דאי אקדים מתנות דפר בפנים מקמי הגרלה, דשעיר. ומדכסדרן לא מעכבי, שאם איחר הגורלות אחר זמנן ליכא עיכובא, מכלל דהגרלה לאו עיקר עבודה היא (ולא) כלל, ואפי' ביטלה לגמרי, וקשיא למן דאמ' הגרלה מעכבא. מתנות דפר במזבח, במזבח הפנימי קודם מתנו' וכול', ואע''ג דבבגדי לבן עביד לה לא מעכבא הואיל ובחוץ הוא. דר' יהו' היא וכול', והא קתני והשעיר אינו מעכב את הפר במתנות שבפנים, אלמא דלאו במתנות שבהיכל קמיירי ואכתי קשיא, אלא ודאי כדאוקימנא ליה הגרלה נמי לא מעכבא הוא. הא מני ר' שמע' היא וכול', ור' ינאי דאמ' מעכבא כר' יהו'. ואיב' אימ' לעולם ר' יהו', ולא תידוק מינה הגרלה נמי לא מעכבא דהכי איכא למידק. נהי דכסדרן לא מעכבי וכול' ואזדו לטעמייהו, ר' יהו' דאמ' מעכבא ור' שמע' [ד]קאמ' לא מעכבא. [פירוש רבינו אליקים].
------
נימא דאקדים מתנות דפר בהיכל. פירוש דהיינו חוץ. מקמי מתנות וכו' חוקה כתיב בהו. וא''ת נימא דאתי כרבי יהודה דלא דריש חוקה. וי''ל כיון דדריש ר''י חוקה בדברים הנעשים בפנים, בכל ענין שהוא משנה עבודת פנים לעבודת חוץ אית ליה שפיר חוקה. והא דלא דריש חוקה, היינו דוקא כשהוא משנה עבודת חוץ לעבודת פנים. ומדכסדרן לא מעכבא הגרלה נמי לא מעכבא. ואפילו עלייה, דאי הגרלה מעכבא כסדרא נמי מעכבא. וא''ת והרי מתנות שבהיכל דכסדר לא מעכבא לרבי יהודה ומתנות עצמן מעכבא, דקאמר רבי יהודה בזבחים דאם חיסר מתנה אחת מעכבת וכסדרא לא מעכבא. דמיירי התם במתנות שבחוץ, ורבי יהודה לא דריש חוקה אדברים הנעשים בחוץ בבגדי לבן, כמו כן נימא דהגרלה מעכבא וכסדרא לא מעכבא. וי''ל דהטעם דחסר מתנה אחת מעכבת משום דגלי קרא וכילה מכפר אם כילה מכפר לא כילה לא מכפר כדמוכח התם, אבל בהגרלה ליכא קרא דמעכבא. וא''ת ומה בכך מ''מ חזינן דאע''פ שחיסר מתנה אחת מעכבא כסדרא לא מעכבא, כך נמי נימא דהגרלה מעכבת מאיזה טעם שתרצה וכסדרן לא מעכבי. וי''ל דלא דמי דהתם איירי במתנות שאינן צריכות פנים, ולכך הא דחיסר מתנה אחת מעכבת היינו משום וכלה מכפר. דעל כרחך אין הטעם משום חוקה, דרבי יהודה לא דריש חוקה אדברים הנעשים בחוץ ולכך כסדרן לא מעכבי, ואי משום וכלה לא שייך כסדרן. אבל בהגרלה מאיזה טעם אתה אומר דמעכבא, אי משום חוקה דקאי נמי אהגרלה אם כן קאי נמי אכסדרן, אלא על כרחך מדכסדרן לא מעכבא הגרלה נמי לא מעכבא. הא מני רבי שמעון היא. ומיירי דאקדים מתנות פר מקמי הגרלה. וא''ת כיון דאוקמא הכי אם כן לא חשיבא [ליה] האי פירכא דלעיל חוקה כתיבא ביה, דהא הכא נמי הרי הקדים הגרלה שהיא עבודת חוץ מקמי מתנות פר שהיא לפני ולפנים, וכיון דהכי הוא אמאי לא אוקמא דאקדים מתנות פר בהיכל מקמי מתנות שבפנים. וי''ל דאין הכי נמי דהוה מצי לאוקמא הכי, אלא דניחא ליה לאוקמי אהאי דאקשי ליה, ואמר אפילו כי תוקמה הכי לא תיקשי למ''ד לרבי יהודה דעליית גורל מעכב, דהא מני רבי שמעון היא. ואי בעית אימא לעולם רבי יהודה היא ונהי דכסדרן לא מעכבא. משום דחוקה לא קאי אדברים הנעשים בחוץ. הגרלה מעכבא, משום דתנא ביה קרא. וא''ת הא אמרינן לעיל דכי לא קאי חוקה אדברים הנעשים בחוץ הני מילי במשנה בעבודות חוץ, אבל במשנה מעבודות חוץ לעבודת פנים או בעבודות פנים לעולם כסדרן מעכבי. והכא דאקדים מקמי הגרלה מתנות פר בפנים, היינו משנה מעבודת חוץ לעבודת פנים. וי''ל דהדר ביה מההוא שינויא, ולית ליה חוקה כי אם מעבודות פנים לעבודות פנים, אבל במשנה מעבודת חוץ לעבודת פנים לא מעכבי. אבל קשה דאם כן לוקמא לעיל דאקדים מתנות פר בהיכל למתנות שעיר בפנים. וליכא למיפרך חוקה כתיבה ביה, משום דלא קאי חוקה במשנה מחוץ לפנים. וי''ל דאין הכי נמי דמצי לאוקמי הכי, אלא דניחא [ליה] לשנויי אהגרלה דשקיל וטרי ביה. ורבינו מאור הגולה רבינו פרץ זקצ''ל תירץ, דהא לא קשיא, דלעולם קאי חוקה לרבי יהודה בין במשנה בעבודות פנים בין במשנה חוץ לפנים. והני מילי בעבודות תמות כגון מתנות וחפינה, נהי דלאו עבודה היא כיון דהיא צורך עבודת פנים כעבודת פנים דמי, וקאי בה שפיר חוקה לכולי עלמא. אבל הגרלה דלאו עבודה היא, והאי דמעכב משום דתנא ביה קרא, ודאי בדידה לא קיימא חוקה לעיכובא גם כי שינה ממנה לעבודת הפר שהיא בפנים. דהכי נמי אמרינן לעיל לר''נ דאע''ג דקיימא חוקה לעכב אדברים הנעשים בחוץ מ''מ לא קאי אהגרלה משום דלאו עבודה היא. ומר''נ נשמע לרבי יהודה, דהא דלרבי יהודה הגרלה מעכבא לאו משום דעבודה היא, אלא משום דתנא ביה קרא עלה עלה. [תוספות רבינו פרץ].
------
@ מ' ע''ב
(והא) [יהא] זקוק להיות חי, דאין צריך להביא אחר אם מת. עד שעת מתן דמו של חבירו, שעיר של שם. דברי ר' יהו', דאם מת שעיר המשתלח קודם מתן דמו של חבירו יביא שנים ויגריל עליהם דצריך להיות חי עד שעת מתן דמו של חבירו, אבל אם מת אחר מתן דמו של חבירו אינו מביא דהגרלה מעכבא, ור' שמע' א' עד שעת מצותו של חבירו ושעיר המשתלח אינו מביא דהגרלא מעכבא. ר' שמע' א' עד שעת וידוי דברים, שלו להיות חי, ואם מת לאחר מתן דמו של חבירו יביא אחר דהגרלה לא מעכבא, אבל אם מת לאחר וידוי אין צריך להביא אחר, וקודם וידוי צריך להביא דודוי מעכב. כדתניא, יעמד חי לפני ה' לכפר עליו. בכפרת דמים, דאע''ג דהאי קרא משתעי בשעיר המשתלח אפי' הכי האי לכפר אכפרת חבירו היינו מתן דמים והכי קאמ' יעמד חי שעיר המשתלח עד שעת מתן דמו של חבירו. בכפרה שבגופו, דכוליה קרא בשעיר המשתלח משתעי, והכי קאמ' דצריך שעיר המשתלח להיות חי עד שעת כפרה שעושין בגופו, דהיינו וידוי שמתודה עליו. עלה, גורל של שם בשמאל. לרדות, לשלוט, כמו [מ''א ה'] כי הוא רודה בכל עבר הנהר, כלומ' ליתן פתחון פה למינין שהן מתרעמין ויאמרו גורל זה מה מועיל הואיל והוא מחזירו, ובשביל כך אסור להחזירו. כיון דקבעתיה שמאל, כיון דעלה לו הגורל של שם על שמאל וקבעו לשעיר העומד לשמאלו לשם היכי מצי מהדר ליה אימין, אלא ודאי הגרלה לא מעכבא, ולאו עיקר הוא אלא לו ולשעירו, הגורל שעלה לו בשמאלו והשעיר העומד משמאלו יחזיר לימין. אילו נאמ' [וכול'] אשר עליו, ולא נאמ' אשר עלה. הייתי א' יניחנו עליו, דמעכב מדכת' עליו מכלל דצריך להניחו עליו. כיון שעלה, בידו הגורל שוב אינו צריך להניח. למאי, קתני שוב אינו צריך. אילימא למצוה, דעלייה מצוה היא ומיכן ואילך אפי' מצוה ליכא. מכלל דהנחה מצוה נמי לא, והכת' עליו דמשמ' דמצוה לעכב. אלא לאו לעכב, דחובה לעלות ואם לא עלה פסול, ואי עלה שוב אין צריך לעשות מש' חובה מכל מקום מצוה להניח. ש''מ, דהגרלה ממש מעכבא. אמ' רבא, מיהא לא תפשוט דהגרלה מעכבא. והכי קאמ' וכול', שוב אינו צריך לשהותו על השעיר. עד שעת שחיטה, דאפי' מצוה ליכא, אבל להגריל ולהניח איכא מצוה, והיינו אשר עלה, כלומר שמצוה להעלותו מן הקלפי ולהניחו על השעיר, אבל עד שחיטה לא צריך שיהא עליו. אשר עלה עליו הגורל לה' ועשהו חטאת, דמשמ' שעשהו הגורל חטאת, ואין השם שאם היה א' בלא גורל זה יהא לשם לא עשה ולא כלום. שיכול, לדונו מקל וחומ' שהשם עושהו חטאת. קדש השם, בשאר הקורבנות דעלמ' שאין צריך לומ' אלא תהא זו חטאת וזו עולה. 
[פירוש רבינו אליקים].
------
עלה בשמאל מהו שיחזירו לימין אמר להן אל תתנו מקום למינים לרדות — פירוש לרדות אותנו למצוא תשובה להשיב לנו, כלומר כיון שתעשו כך וכך יאמרו עזאזל רשות אחרת היא מיהו אחת גדולה, לפיכך הוצרך לכבדו בימין שהיא משובחת והן אינן יודעין כי גזירת הקב''ה היא ואין להרהר אחריו. [הערוך ערך רדגח].
------
ת''ל ועשהו חטאת הגורל עשאו חטאת ואין השם עשאו חטאת. והשתא איכא תרי קראי ללמדינו דהגרלה מעכבא, חדא הא דאמרינן לעיל [ל''ט ע''ב] דתנא ביה קרא לומר דהגרלה מעכבא, ואידך קרא דהכא ועשהו חטאת. ותרוייהו צריכי, דאי לא כתיב אלא ועשהו חטאת לא הוה מחלקינן בין עלייה להנחה, והוה אמינא דהנחה נמי מעכבא, כתב אשר עלה לומר דוקא עלייה מעכבא. ואי לא כתיב אלא אשר עלה לא אסיק אדעתין לחלק בין עלייה להנחה, אבל השתא [דכתיב] ועשהו אייתר לן אשר עלה לומר עלייה דוקא מעכבא. וקשה דע''כ מאשר עלה שמעינן הנחה, כדקאמר בברייתא דלעיל אילו נאמר וכו'. ואע''ג דדחינן ליה לעיל ותרצינן לה, היינו משום דבעי ליישבה גם למ''ד הגרלה לא מעכבא. אבל השתא דמסקינן דמעכבא, אם כן מתוקמא הברייתא כמו שהבין המקשה ואם כן למה לי ועשהו. לכך נראה דאע''ג דכתיב עלה עלה דמשמע עיכובא הוה דרשינן קל וחומר שיקדש השם. כדמוכח בפ''ק דחולין [כ''ד ע''א] דדרשינן ק''ו שיקדש השם אפילו היכא דכתיב עיכובא. והא דקאמר התם תלמודא טעמא דכתיב ועשהו הא לאו הכי הוה דרשינן קל וחומר אע''ג דכתיב חוקה. לאו דוקא חוקה, אלא עיכובא כמו חוקה דכתיב עלה עלה. ובהכי מיתרצא קושיא אחרת, דאמרינן התם הא לאו הכי הוה דרשינן קל וחומר אע''ג דכתיב חוקה, והא ההיא מיתניא בספרא וסתם ספרא רבי יהודה ולרבי יהודה לא קיימא חוקה אדברים הנעשים בחוץ [לקמן ס' ע''א] והגרלה נעשית בחוץ. ולמאי דפרישית ניחא דעלה עלה הוי עיכובא כמו חוקה ואפילו הכי דרשינן קל וחומר. מורי הרב רבינו פרץ ז''ל. [תוספות רבינו פרץ].
------
@ מ''א ע''א
סיפרא, תורת כהנים. אלמא הגרלה מעכבא, אפי' לר' יהו'. מתפרשות, איזו לחטאת ואיזו לעולה. אי בלקיחת בעלים, כלומ' הפרשת בעלים שהפרישן לחובתו ואמ' זו אני מפריש לחטאת וזו לעולה. אי בעשיית כהן, שאם לא קרא עליהם שם עד שבאו ליד כהן, כהן יכול להקריב איזו שירצה לשם חטאת ולשם עולה. אמ' קרא ולקח ועשה, ולקחה שתי תורים או שני בני יונה אחד לחטאת ואחד לעולה, ועשה הכהן את האחד חטאת ואת האחד עולה, והוא הדין לשאר קורבנות. והא הכא, גבי שעירים דבשעת הגורל לא הוי לא שעת לקיחה ולא שעת עשייה, ודכוותה קאמ' דבשאר קורבנות שלא קידש הגורל קידש השם, ותו דהכא נמי קאמ' קידש הגורל אלמא דקא קבע השם שלא בשעת עשייה ושלא בשעת לקיחה אם אמ' זה לחטאת וזה לעולה, ת' הכי קאמ' וכול'. מטמא מקדש עני, עני שנכנס למקדש בטומאה בשוגג והפריש בזמן שהוא עני והעשיר קודם שהקריבו דהשתא צריך להביא כבש לחטאת. ואחר כך אמ', על מעות שהפריש לקינו בעניותו. מוסיף, עוד מעות על דמי חטאתו. ומביא חובתו, כבש אחד לחטאת, דכיון דזו חטאת וזו חטאת, ואע''פ שהפרישם לצורך פרידה יכול להביא בהם בהמה, אבל מדמי עולה אין יכול להביא חובתו מש' דחובת עשיר הוי כבש אחד לחטאת [ו]אין יכול (להביא חובתו מש' חובת עשיר) לשנות אותן דמים, אלא [יקח] מאותן דמים ראשונים שהפריש לעולה (ו)יקנה עוף ויבא עולה לנדבה. והא הכא, דכי אמ' אילו לחטאתו ואילו לעולתו לא הוי לא שעת וכול' אפי' הכי קבע מאי קאמ' שהרי אינו יכול לשנות מדמי עולה לחטאת. ותסברא, דהא מתרצתא היא. מטמא מקדש עשיר, שהיה עשיר בשעה שנכנס למקדש בטומאה. והביא קרבן עני, דעכשיו עשיר ומעיקרא הוה עני מקמי דאייתי האי קרבן לא יצא. היכי קבע, מאי דאמ' אילו לחטאתי ואילו לעולתי דמשמ' שהוא חייב. אלא מאי אית לך למימ', ולתירוצי הא קשיא דהיכי קבע דאין יכול להוסיף אלא צריך לו להביא קרבן עשיר דלא תימא דלאחר שהעשיר אמ' אלא (ו)כבר אמ' משעת עניותו דהשתא הוה מטמא מקדש עני וצריך להביא קרבן עני ולהכי קבע. הכא נמי, מתריצנא לך הא דמקשית לי והא הכא דלאו שעת לקיחה ולאו שעת עשייה, לא תימ' ואחר כך אמ' שלא בשעת לקיחה אלא אימ' שכבר אמ' בשעת הפרשה ולהכי קבע אבל שלא בשעת לקיחה לא. דאמ' יצא מאי איכא למימ', השתא ליכא למיפרך היכי קבע ולא אצטריך לתרוצי וכבר אמ' ומתרצתא היא והדר קושיין לדוכתיה. [פירוש רבינו אליקים].
------
סיפרא — פי' ספרא נקרא תורת כהנים שהוא ספר ויקרא לבדו. [הערוך ערך ספר ב]. אין הקינין מתפרשות אלא או בלקיחת בעלים או בעשיית כהן — על כן נקראו קינים שנוהגין לעשות ב' ב' בבריכה דכתיב ''כי יקרא קן צפור'' (דברים כ''ב, ו'). [הערוך ערך קןגג].
------
@ מ''א ע''ב
ואחר כך לקח, במעות שהפריש לקינו ובשעת לקיחה אמ' אילו לחטאתו וכול' פרידה זו לחטאתי וזו לעולתי, והיל' קבע הואיל דיצא. מאי ניהו, כלומ' הואיל ואוקמת לה בכגון שלקח, אם כן הא דקתני מוסיף ומביא חובתו וכול' שוב היאך מוסיף על אותן דמים הא לאו מעות נינהו דמצי לאוסופי עלייהו. דפריק ליה, לחטאת העוף ומוסיף על אותן דמים. והא אין פדיון לעוף, כדתנן במסכת מנחות בפרק המנחות והנסכים [ק' ע''ב] העופות והעצים ולבונה וכלי שרת אין להן פדיון שלא נאמר אלא בהמה. שלקח פרידה אחת, שלא קנה עדיין אלא קרבן אחד. אי עולה זבן, אי קרא שם עולה על אותה פרידה שלקח מוסיף ומביא חובתו מדמי חטאתו שנשארו שלא לקח בהן כלום, והך עולה דזבן לנדבה אזלא [דמ]דמי עולה אינו יכול להביא חטאת. אי, הך פרידה דזבן לשם חטאת זבן. אין מוסיף ומביא חובתו מדמי עולתו, אע''פ שעדיין לא לקח בהן מאותן דמים שנשארו כלום לפי שבשעת לקיחה הפרידה [ה]אחת קבען לעולה, והפרידה לחטאת ומעולה לחטאת אי איפשר לשנות. למיתה, דבנדבה לא איפשר לאייתויי חטאת כמו עולה, ויביא דמים אחרים ויקנה בהן חטאת. ועשיר שהביא קרבן עני לא יצא, והיכי אמרת מטמא מקדש עשיר שהביא קרבן עני יצא. שאני התם, גבי מצורע דלהכי לא יצא דכת' גביה זאת דמשמ' דאינו יוצא אלא בקרבן שדינו להביא. רישא נמי, דקתני מצורע עני שהביא קרבן עשיר אמאי יצא. רבי רחמ' תורת, דאפי' עני שהביא קרבן עשיר יצא. ותניא, בניחותא. ת''ל זאת, דמיעט. ונילף מינה, מטמא מקדש ממצורע לר' חגא דאמ' יצא היכא דעשיר מביא קרבן עני. מיעט רחמ' ואם דל הוא, דכת' גבי מצורע דמשמ' כשהוא דל יביא קרבן עני ולא כשהוא עשיר, והוא ניהו דלא יצא כי מביא קרבן עני בשעת עשירותו, אבל אחר כגון מטמא מקדש עשיר שהביא קרבן עני יצא דכת' הוא ולא אחר. [פירוש רבינו אליקים].
------
אלא אימא ואחר כך לקח. והוי ממש בשעת לקיחה. וא''ת אמאי אינו מתרץ כדמעיקרא וכבר לקח. וי''ל דאה''נ, אלא רבותא קמ''ל דלרבי חגא אע''פ שלכתחלה מודה דעשיר אינו יכול להביא קרבן עני, מ''מ כיון דבדיעבד יצא, קבע שפיר אחר שהעשיר נמי. וא''ת אמאי לא קאמר ואחר כך הפריש, דהפרשה כלקיחה כדפירש רש''י ז''ל. וי''ל דאין דרכו של אדם לעכב כל כך ולהשהות שלא יפריש מיד מעות לקינו על עונו. כגון שלקח פרידה אחת. וא''ת אם כן אמאי נקט העשיר ואחר כך לקח ואמר, אפילו לקח בעודו עני ואחר כך העשיר כך דינו. וי''ל דלרבותיה נקטיה, לאשמועינן דאפילו לקח אחר שהעשיר קבע, ואינו יכול להביא חטאת מדמי עולתו, לאשמועינן דעשיר שהביא קרבן עני יצא כרבי חגא. וא''ת מ''מ אמאי לא נקט העשיר ואחר כך הפריש, ולא היה צריך לדחוק ולומר שלקח פרידה אחת. וי''ל דאורחא דמילתא נקט, דאין דרך לאַחֵר הפרשתו אלא מיד שטימא מקדש מפריש מיד שלא יפשע וישכח. אי נמי נקט לאשמועינן דלקיחה דחד קובע לחבירו. האי חטאת אזלא למיתה. דכיון דאין חטאת העוף יכול להיות חובה כשהעשיר אזלא למיתה. או אהעמדה קאי. כנגד בית שחיטתו, היינו רוח צפונית, ששוחטין אותו שם. בקולחות. פירש הקונטרס אש שיש עליה עמוד, צריך להביא אחר וכו'. ויש מפרשים איפכא, בקולחת כשרה לפי שהשלהבת היא כנגד שריפת הפרה ואינו נוטה לכאן ולכאן, אבל נכפפת שנוטה כאן וכאן אינה כנגד הגחלת צריך להביא אחרת. [תוספות רבינו פרץ].
------
אין פדיון לעוף — בסוף ספרא (פ' בחוקותי פ''ט 
פרשה ד') ''והעמיד את הבהמה לפני הכהן'' (ויקרא כ''ז, י''א) הבהמה — נפדת, ואין העופות והעצים והלבונה וכלי 
שרת — נפדין. [הערוך ערך פדגא]. כורכן בשירי לשון — פירוש כגון שחלקו ונטל ממנו הנותר נקרא שירי לשון. ופריק אימא כורכן בזנב לשון — כלומר הלשון הזה הוא ארוך והקצר היוצא ממנו נקרא זנב ומחזיר וכורך בו. [הערוך ערך שרגו]. כאן — בקולחת כאן — בנכפפת, ס''א קולטת, ס''א קודחת — וכבר פי' בע' קדח. [הערוך ערך קלחגא]. בקודחת... בנכפפת — פירוש כגון אש נוקבת ושורפת מלשון ''קדחה באפי'' (דברים ל''ב, כ''ב), אבל אם היא נכפפת כמו קופצת, יש ששונין קולחת ופי' עומדת כמו קלח של כרוב, נכפפת — הולכת ובאה. [הערוך ערך קדחגד].
------
חגא ההיא דטרף בקלפי [יומא מ''א ע''ב] ופ' אחרו' דכריתות [כ''ח ע''א] דגר' א''ר חגא א''ר יאשיה מטמא מקדש (עני שהביא קרבן עשיר) [עשיר והביא קרבן עני] יצא אם זה רב חגא או לא כי לא מצינו בתלמוד דידן ר' חגא אלא חגא [ורב חגא]. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך חגא].
------
(משנה) זהורית, היינו תולעת שני. כנגד בית שילוחו, כנגד השער שבו משלחין אותו לעזאזל. ולנשחט, לשעיר שבפנים שהיה נשחט. (גמרא) איבעיא להו, הא דקתני במתני' ולנשחט וכול'. אקשירה קאי, והכי קאמ' שהיו קושרין לו לשון של זהורית בצוארו כנגד בית שחיטתו. או אעמידה קאי, והכי קאמ' כשם שמעמידין שעיר המשתלח כנגד בית שילוחו כך מעמידין את הנשחט כנגד מקום ששוחטין אותו שם. ולנשחט, קושרין כנגד בית שחיטתו. זה (כזה) [בזה], נשחט כמשתלח, ואף בשביל כך קושרין בנשחט שלא יתערב באחרים. אלא באחריני מיערב, האי נשחט הואיל ולא קטיר ביה כבשאר שעירים שיש שם כגון שעירי מוסף. אלא ש''מ וכול', ולהכי לא מיערב. שתי לשונות שמעתי, כלומ' שמעתי שקושרין לשון של זהורית בב' מקומות. אחת פרה, אדומה, שני תולעת שמשליכין לתוך שריפת הפרה. אינה צריכה שיעור, אלא בכל דהו סגיא. דבעי חלוקה, לחלק הזהורית שקושרין עליו כדלקמ' [ס''ז ע''א] חציו לבין קרניו וחציו לסלע היל' בעי שיעור (בעיא), ורב יוסף דאמ' דפרה לא בעי שיעור היינו כובד היינו אליבא דתנא דאמ' לא בעיא כובד, דכת' ולקח הכהן עץ ארז ואזוב ושני תולעת והשליך אל תוך שריפת הפרה. כובד תנאי היא, בסמוך בין [רבי ו]ר' אלע' בר' שמע'. כיצד הוא עושה, מן הארז והאזוב ושני תולעת. כורכן, באגודה אחת. בשירי לשון, כלומ' כל מה שמשייר מן הלשון שנקשר עם הארז ואזוב לצורך כך, אלמא דבעיא חלוקה. בזנב לשון, שהלשון ארוך כל כך שמקצתו נאגד ומקצתו אוגד, אבל חלוקה לא בעי. שקלטתן שלהבת, שנתהבהבו למעלה בשלהבת (כשירה) [כשירין] ואע''ג דלא נפלו לתוך השריפה. ומקדש, שישליכם אל תוך השריפה. כאן בקולחת, שהשלהבת קולחת למעלה בשוה וקולטתן קודם שירדו לתוך השריפה כשירה, דהא עיקר האש הצית בהן וקרינן ביה אל תוך שריפת הפרה. כאן בנכפפת, שהשלהבת אין בה כח כל כך וניכפפת לכאן ולכאן דלאו עיקר שלהבת הוא מביא לשון אחר מש' דכת' אל תוך ולאו היינו אל תוך. ע''א בקולחת שהאש עזה ביותר מביא לשון אחר דמתעכל מיד ואין מניחו ליפול, בנכפפת דאין מתעכל מיד הרי היא כמו שנופל לתוך שריפת הפרה. באגודה אחת, ולאו מש' כובד דאילו נתהבהב למעלה כשר. ואין לי לפרש, איני יודע לפרש איזה לשון שוקל כך ואי זה כך. [פירוש רבינו אליקים].
------
קושר לשון של זהורית וכו'. ומפרש בגמ' דהכי קאמ', שחולק את האדום לשני חלקים, ונותן חלק אחד עליו (קתני) [בין קרני] שעיר המשתלח, והחלק השני כנגד בית השחיטה של שם, וכדי שלא יתערבו זה בזה ולא יוכל עוד להגריל עליהן שמא יתהפך הגורל לכך (אין) [עושה] רושה לשעירים בין קרניהם. בא לו אצל פרו שנייה להתודות על הכהנים, שהרי הכהנים מתכפרין עמו בפר, על חטא של טומאת מקדש וקדשיו. וישראל מתכפרין עמו בשעיר הנעשה בפנים, על טומאת מקדש וקדשיו, ובשאר עבירות בין כהנים בין ישראל מתכפרים בוידוי שעיר המשתלח. [רבינו יהונתן מלוניל].
------
מתני'. קשר לשון שלזהורית בראש שעיר המשתלח ומעמידו כנגד בית שילוחו, ולנשחט כנגד בית שחיטתו. בא לו אצל פרו שנייה וסמך שתי ידיו עליו והתודה. וכך היה אומ' אנא השם חטאתי עויתי פשעתי לפניך אני וביתי ובני אהרן עם קדושיך, אנא השם כפר נא וכול'. פי' קשר לשון שלזהורית שלצמר צבוע [אדום] בראש שעיר המשתלח והעמידו במקום שהוא עתיד לשולחו משם. איבעיא להו ולנשחט כנגד בית שחיטתו, אקשירה קאי או אעמידה קאי. פי' אקשירה קאי שגם לנשחט היה קושר לשון בצוארו כנגד בית שחיטתו, או אהעמדה קאי והכי קאמ' והנשחט העמיד כנגד בית שחיטתו בעזרה במקום שישחטו אותו. ת''ש, דתני רב יוסף קשר לשון של זהורית בראש השעיר והעמידו כנגד בית שילוחו ולנשחט כנגד שחיטתו, כדי שלא יתערבו זה בזה ושלא יתערבו באחרים. אי אמרת בשלמא אקשירה קאי שפיר, אלא אי אמרת אהעמדה קאי נהי דבחבריה לא מיערב דהאי (קשיר) [קטיר] ביה והאי לא קטיר ביה, אלא באחריני מיערב, אלא לאו ש''מ אקשירה קאי, ש''מ. אמ' רבא משמיה דר' יונתן שלש לשונות הן אחד שלשעיר המשתלח ואחד שלפרה ואחד שלמצורע, שלפרה משקל עשר זוז, ושלשעיר המשתלח משקל ב' סלעים, ושלמצורע משקל שקל. [פסקי הרי''ד].
------
בא לו למזרח העזרה לצפון המזבח (יומא ל''ז א'), כלומר נגד האויר שבין מזבח לכותל צפוני, בשער ניקנור כדתניא בת''כ שנאמר והעמיד אותם לפני ה' פתח אהל מועד וכתיב בתריה ונתן על שני השעירים גורלות (תו''י שם ב' ד''ה בא), הסגן מימינו וראש בית אב משמאלו ושם שני השעירים וקלפי היתה שם ובה שני גורלות של אשכרוע בר''וייש בלעז בן גמלא עשאו בבית שני של זהב ומזכירין אותו לשבח (יומא ל''ז א'). שנינו בפרק טרף בקלפי (ל''ט א') טרף בקלפי והעלה לו שני גורלות אחד כתוב עליו לשם ואחד כתוב עליו לעזאזל, אם של שם עלה בימינו הסגן אומר לו אישי כ''ג הגבה את ימינך ואם בשמאלו עלה ראש בית אב אומר לו אישי כ''ג הגבה את שמאלך, נתנם על שני השעירים של ימין בימין ושל שמאל בשמאל ואומר (להם) [לה'] חטאת ובתוספתא (יומא פ''ב ה''ט) מפרש שכהן גדול אומר (להם) [לה'] והסגן אומר חטאת. קשר לשון של זהורית בראש שעיר המשתלח ומעמידו כנגד בית שילוחו, פירש רבינו שלמה כנגד שער שיוציאוהו בו, ולנשחט כנגד בית שחיטתו, בא לו אצל פרו שנייה וסמך שתי ידיו ומתודה וכך היה אומר אנא השם חטאתי עויתי ופשעתי לפניך אני וביתי ובני אהרן עם קדושיך אנא השם כפר נא לחטאים ולעונות ולפשעים שחטאתי ושעויתי ושפשעתי לפניך אני וביתי ובני אהרן עם קדושיך ככתוב כי ביום הזה יכפר עליכם לטהר אתכם מכל חטאתיכם לפני ה' וגו' (יומא מ''א ב'). זה שאמרה תורה בוידוי זה השני ובעד ביתו הם אחיו הכהנים שמתכפרים בו מטומאת מקדש וקדשיו כמו שנ' וכפר על הקדש מטומאות בני ישראל וכולן קרויין ביתו שנ' בית אהרן ברכו וגומר (רש''י לפרק ט''ז פסוק י''א). ואחר כך שוחט את הפר וקבל את דמו במזרק נתנו למי שממרס בו ומנדנדו על הרובד הרביעי שבהיכל כדי שלא יקרוש (ע''פ לשון הרמב''ם עבודת יוהכ''פ פ''ד ה''א) כלומר אחר שיצא מן ההיכל מונה שלש שורות של רצפה ובשורה הרביעית מניחו והיא קרוייה רובד הרביעי אבל בהיכל לא היה רשאי להיות בשעת הקטרה (יומא מ''ג ב' ורש''י ד''ה תני). [סמ''ג עשין סימן ר''ט].
------
קשר לשון של זהורית משקלו שני סלעים, בראש שעיר המשתלח, והעמידו כנגד בית שלוחו, וקשר לנשחט כנגד בית שחיטתו, כדי שלא יתערב זה בזה ולא יתערב באחרים. בא לו אצל פרו שניה וסמך שתי ידו עליו והתודה. וכך היה אומר אנא השם חטאתי עויתי ופשעתי לפניך אני וביתי ובני אהרן עם קדשך, [אנא בשם וכו'] ככתוב בתורת משה עבדך כי ביום הזה יכפר עליהם לטהר אתכם [מכל חטאתיכם] לפני י''י תטהרו. [הבתים — שערי עבודת יום הכפורים שער שני].
------
וקושר לשון השני משקל ב' סלעים בראש שעיר המשתלח ומעמידו כנגד בית שלוחו ולנשחט כנגד בית שחיטתו ובא לו אצל פרו שניה וסומך שתי ידיו על ראשו ומתודה בו פעם שנית על אחיו הכהנים שמתכפרין על טומאת מקדש וקדשיו וכך היה אומר וכ''ו. [ארחות חיים הלכ' סדר עבודת כהן גדול ביום הכפורים סימן נ'].
------
וקושר לשון של זהורית שמשקלו שני סלעים בראש שעיר המשתלח והעמידו כנגד בית שלוחו, ולנשחט היה קושרו כנגד בית שחיטתו כדי שלא יתערבו זה בזה. בא לו אצל הפר שלו פעם שנית וסמך שתי ידיו עליו והתודה כלשון ודוי ראשון, אלא שהיה מוסיף בו ובני אהרון עם קדשך, וכולן עונין בשכמל''ו. ומה שלא היה כוללן לבני אהרון בודוי ראשון, כך היא מידת הדין נוהגת מוטב יבא זכאי ויכפר על החייב ואל יבא חייב ויכפר על החייב, ועל כן היה מתודה תחילה חטאת עצמו ואחר כן חטאת שבטו. ומנין שמצוה להתודות גם על אחיו הכהנים שנא' בפר שלו (ויקרא ט''ז) והקריב אהרן את פר החטאת אשר לו וכפר בעדו ובעד ביתו ושחט את פר החטאת אשר לו, מפי השמועה למדו שביתו האמור כאן הוא שבטו, וכבר ביארנו שהקרבה וכפרה זו אינן אלא כפרת דברים. [תלמיד הרשב''א].
------
ומה שפירשת ותמהת בריש פרק טרף בקלפי (מ''א ע''ב) פשיטא דאקשירה קאי מדקאמר גבי פרק בא לו וגבי שעיר דקטן שייך למימר הביאו לו. [ראבי''ה סימן תתקצ''א].
------
@ מ''ב ע''א
וסימ' אחד המרבה וכול', אחד א' שיעור גדול שבהם דהיינו משקל י' זוז ואחד א' שיעור מועט שבכולן דהיינו שקל, ואילו שיעור של ב' סלע' לא אמ' חד מינייהו. וההוא יומא, דפליגי רבנן בשעיר המשתלח נח נפשיה וכול'. מכפר כשעיר המשתלח, דהיינו סימן שמת באותו מחלוקת. פרו, של כהן גדול ביום הכיפור'. ואמ' רב עלה, דכת' ביה בפרה אלעז' וחוקה דמשמ' כהן ולא אחר כמו אלעזר שהיה כהן, וכת' חוקת עולם דמשמ' שלא לשנות מאותו סדר. מאי שנא פרה, דפסולה בזר. לאו עבודה היא, ולהכי כשירה בזר. פרה נמי, שחיטתה לאו עבודה היא ותיכשר בזר. דקדשי בדק הבית היא, כדאמרי' במסכת שבועות בפרק ראשון [י''א ע''ב] שאם מצאו אחרת נאה הימנה מוכרין אותה ולוקחין האחרת, והיל' פסולה בזר. ולאו כל דכן הוא, בתימ' פרו דקדשי מזבח הוא דחמיר לא בעי כהונה, קדשי בדק [הבית] דקיל לא כל שכן. אמ' רב ששת, אע''ג דאיכא למידק קל וחומר לא פרכי'. מידי דהוה אמראות נגעים, דאע''ג דלאו עבודה בעיא כהונה, ופרה דמיא למראות נגעים טפי מפרו מש' דתרויהו מעשים דחוץ נינהו, אבל פרו דהוי עבודת מקדש לא גמרי' מיניה אלא אמרי' דעבודות של פר צריכות כהונה, ושחיטה דלאו עבודה היא סגי לה בלא כהן מדכת' (לעיניו) [לפניו] משמ' שהוא עצמו אין צריך לשחוט אבל אם שוחט זר לפניו סגי שיהא זר שוחט וכול'. ורב, לעול' שחיטה בכהן בענן מדכת' ושחט אותה והאי לפניו מיבעי ליה לאידך דרשא שלא יסוח דעתו וכול', אלא כל שעה צריכה שתהא לפניו. לעיניו, שיהו תמיד עיניו בה בשעת שריפה, ולפניו מיבעי ליה שיהא זר וכול'. ורב, לעיניו נמי מיבעי ליה לשלא יסיח דעתו הימנה, וצריכה תרויהו חד שלא יסיח בשחיטה וחד בשריפה. דתחילת עבודה היא, דכי שחיט לה מתחיל לתקונה. דקא מיתכשרא, דכשנשרפת הוי עיקר עשייתה שנעשה האפר. למעוטי מאי, אתו הני ב' קראי דכתיבי בשחיטה ובשריפה, דלא ליבעי שלא יסיח דעתו. אסיפת אפרה, כדכת' ואסף איש טהור את אפר הפרה וגו'. לקידוש, נתינת מים לתוך האפר. [פירוש רבינו אליקים].
------
איתמר שחיטת פרה ופרו וכו'. וא''ת וכי פליגי רב ושמואל בפלוגתא דתנאי, דתנן במסכת פרה, פרה שלא בכהן גדול פסולה ורבי מאיר מכשיר. וי''ל דפליגי אליבא דתנא קמא, דמר סבר שלא בכהן גדול פסולה דקאמר תנא קמא, קאי דוקא אשחיטה אבל קבלה כשרה. ומר סבר דקאי דוקא אקבלה, אבל שחיטה כשרה כדאמרינן לקמן משמע מיד משמע. ואנחו בה סימנא רביא בר קיסי מכפר כשעיר המשתלח. וא''ת הלא פרה נמי מכפרת, כדאמרינן במדרש וכן ייסד הפייטן. וי''ל דשעיר עיקר לכפרה בא, אבל פרה עיקרה לאו לכפרה באה. נפקא ליה מושרף את הפרה לעיניו. וא''ת ואימא כמו כן שיהא שורף ואלעזר רואה כדאמרינן לעיל לענין שחיטה, ולא תיתי מיניה שלא יסיח דעתו ממנה. וי''ל דהא לא מצי למימר דהא כתיב לעיל מיניה ולקח אלעזר הכהן, משמע דוקא כהן ולא זר. [תוספות רבינו פרץ].
------
ר' זירא סתם נזכר בכמה מקומות בתלמוד, על פי הלכ' רבות יש הוכחה כי שנים היו והראשון תלמידו של רב הי' שהרי מצינו בכמה מקומות שאמר הלכה משמו של רב כההיא דסדר יומא טרף בקלפי [מ''ב ע''א] ומייתי לה בפ''א דזבחים [י''ד ע''ב] ובכמה דוכתי [זבחים ס''ח ע''ב] א''ר זירא אמר רב שחיטת פרה בזר פסולה. ואמר רב עלה אלעזר וחוקה וגרס' נמי בפ''ב דזבחים [כ''ה ע''ב] אמר ר' זירא אמר רב הצורם אזן הפר ואחר כך קבל את דמו פסול שנאמר ולקח מדם הפר, וכמה הל' מצינו בתלמוד שאמר מפי רב כההיא דכריתות פרק ספק אכל חלב הל' ראשונה [י''ז ע''ב] א''ר זירא אמר רב היה לפניו שתי חתיכות אחת של חלב ואחת של שומן וכו'. וגם תלמידו של ר' יוחנן הי' כדאיתא במס' נידה פ' המפלת הל' דסנדל [כ''ה ע''ב] דגרסינן התם בימי ר' ינאי בקשו לטהר את הסנדל שאין לה צורת פנים אמר להם טהרתם את הולדות ופרכינן והאמר מר רבותינו העידו על הסנדל שצריך צורת פנים, אמר רב ביבי בר אביי מעדותו של ר' נחוניא נשנית משנה זו, אמר ר' זירא זכה (בר בי) [בה] רב ביבי בשמעתיה דאנא והוא הוה יתיבנא קמיה דר' יוחנן כי אמרה להא שמעתא וקדם איהו ואמרה וזכה בה. ואף תלמידו של שמואל הוה כדאיתא בפ''א דשחיטת חולין [ה' ע''א] א''ר זירא אמר שמואל ליבן (שפוד) [סכין] ושחט בה שחיטתו כשרה, ונ''ל שאין זה ר' זירא שעלה בימי רב יהודא לארץ ישראל והיה תלמידו של רב אסי שנ''ל כי ודאי שניהן עלו, ור' זירא שאמר הלכה מפי רב כמו שכתבתי וכדאיתא בכל הבשר [חולין ק''ט ע''א] הכחל קורעו ומוציא את דמו לא קרעו אינו עובר עליו ובגמר' אמר ר' זירא אמר רב אינו עובר עליו ומותר [וכו'] ואי' דא' א''ר זירא אמר רב אינו עובר עליו ואסור אי אפשר לפרש שהיה זה תלמידו של ר' אסי, דגרסי' בפר' אליעזר דמילה במס' שבת [ק''ל ע''ב] בעא מיניה ר' זירא מר' אסי מבוי שלא נשתתפו בו מהו לטלטל בכולו מי אמרינן כחצר דמי או דלמא לא דמי לחצר וכו' שתיק ולא א''ל ולא מידי זימנין אשכחיה דיתיב וקאמר וכו' עד א''ל והא זימנין סגיאין בעאי מינך ולא אמרת לי ולא מידי דלמא אגב שיטפך אתאי לך גמרך א''ל אין, מדקא''ל והא זימנין סגיאין בעאי מינך ולא אמרת לי מידי דמסופק היה, והתם לאלתר גרסי' איתמר א''ר זירא אמר רב מבוי שלא נשתתפו בו אין מטלטלין בו אלא בד' אמות, וי''ס שכתב בהן אמר רב זירא אמר רב, ונראה כי מפני הדוחק מפרש' רב זירא. ורש''י פי' במקום אחר [כתובות מ''ג ע''ב] כאן קודם שעלה מבבל היו קורין לו רב לאחר שעלה קראו לו ר' יכול להיות כן. מיהו בכל אלו המאמרות שהבאתי שאמרו משמו של רב כולן נאמרו בר' ולא ברב. ואפילו אם נאמר ר' זירא הוא רב זירא מ''מ קשיא הא דמבוי ותו דגר' בזבחים פ''א הלכה שמעון אחי עזריה אומר שחטן לשם גבוה מהו וכו' [י''א ע''ב], בעי ר' זירא כשרין ואין מרצין וכי פליג בחדא פליג או דילמא כשרין ומרצין וכי פליג בתרתי פליג, אמר אביי ואי תימא ר' זירא ת''ש, וכי דרך התלמוד הוא על השואל לומר ת''ש על דברי עצמו, בתר דבעי' הדר פשטה שייך למימר אבל לא ת''ש, הילכך ברור כי שנים היו נקראים ר' זירא, ויש לי להוסיף עוד שלישי כדלקמ' בע''ה. וגרסי' נמי במנחות פרק התכלת [מ' ע''א] ת''ר סדין בציצית ב''ש פוטר' וב''ה מחייב' והלכה כב''ה וכו' ושקלינן וטרינן מאי טעמא פטור עד אלא אמר רבא הא מילתא אמרי ואיתמר במערבא משמיה דר' זירא (שאת) [כוותי] שמא יקרע סדינו בתוך שלש והתורה אמרה תעשה ולא מן העשוי שרא ר' זירא לסדיניה. רב זירא אמר גזירה משום כסות לילה, אלמא שנים דאי כאן קודם שעלה היה לו להקדים רב זירא לר' זירא ועוד והלא משני טעמא אסור סדין בציצית משום קריעה ומשום כסות לילה והיה לו לומר רב זירא אמר אף משום כסות לילה אם הוא אמרן לשני הטעמ' אלא ש''מ מ''ד משום קריעה לכסות לילה לא חייש, ונפקא [מינה] דאם כל כך חזק שאין לחוש לקריעה משום כסות לילה אין לחוש, אי נמי מאן דאית ליה דציצית לאו מצות עשה שהזמן גרמא הוא כדרב יהודה דרמה תכילתא לפורזמאה דאינשי ביתיה כדאיתא בההיא שמעתא גופא [מ''ג ע''א] וכדאיתא נמי בפ''א דמס' סוכה [י''א ע''א] דרב עמרם חסידא רמא תכילתא לפורזמא דאינשי ביתא סדין בציצית אסור משום קריעה, ומ''ד דכסות לילה משום היא גופה אסרו ביום סדין בציצית אבל קריעה מילתא דלא שכיחא היא. מ''מ שני טעמים חלוקין הן ואי אפשר לתלותן בחכם אחד שאמרו לשניהן אלא א''כ יאמר ופליגא דידיה אדידיה. גרסי' בשלהי פ' כיסוי הדם [חולין פ''ט ע''א] אמר ר' זירא אמר רבה בר ר' ירמיה בר רבה אין מכסין בעפר עיר הנדחת, ומתמהינן פשיטא איסורי הנאה נינהו אמר ר' זירא לא נצרכה אלא לעפר עפרה ולא אמר א''ר זירא לדידי מפרשא ליה מיניה דרבה בר ירמיה לא נצרכא אלא כדאיתא בכמה דוכתי רבי אמ' חכם בשם רבו ומתמהינן עלה והוא החכם מתרץ דבריו אמר לדידי מפרשא לי מיניה דפ' הכי והכי ודוק ותשכח בכמה דוכתי, ומפני הוכחת מקומות אחרים הבאתי אף זאת. כבר ביררנו כי ר' זירא תלמיד רב ושמואל היה ור' זירא היה תלמיד לתלמידיו של רב תחילה בבית רב הונא כדאיתא בברכות פ' כיצד מברכין הל' דשלקות [ל''ט ע''א] א''ר זירא כי הוינן בי רב הונא אמר לן הני גורגלידי דליפת וכו' עד כי אתאן לבי רב יהודא וכו' ורב יהודא ודאי רבו מובהק היה דהוה מישתמיט מיניה כי בעא למיסיק לארץ ישראל כדאיתא (בבכורות) [בברכות כ''ד ע''ב] ובפ' אחרון דכתובות [ק''י ע''ב], וגם תלמידו של רב נחמן כדאיתא בהשולח בגיטין הל' נתיאשתי מפלוני עבדי [ל''ט ע''ב] דגרסי' התם איתמר רמי בר חמא אמר רב נחמן הל' כר' שמעון ור' זירא אמר רב נחמן אין הלכה ומסקינן התם אשכחיה רב נחמן בר יצחק לרבה בר שילא דהוי קאי אפיתחא דבי תפילה א''ל הל' או אין הל' א''ל אני אומר אין הל' ורבנן דאתי ממחוזא אמרי אמר רב זירא משמיה דרב נחמן הל', וכאן ודאי גרסי' ר' זירא ורב זירא ולא תקשי דידיה אדידיה דהא אמרי' דפליגא דרמי בר חמא ואמר 
אין הל', ואין לומר דרבנ' דמחוזא פליגי אההיא סתמא דתלמודא. ותו גרסי' בפ' השולח הל' המקדש חציה שפחה וכו' [שם מ''ג ע''ב] איתמר חציה שפחה וחציה בת חורין שנתקדשה לראובן ונשתחררה וחזרה ונתקדשה לשמעון רב [יוסף בר] חמא אמר רב נחמן פקעו קידושי ראשון רב זירא אמר רב נחמן גמרו קידושי ראשון, וכמה כאלה בתלמוד. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך ר' זירא].
------
שחיטה לאו עבודה היא. אי קשיא והא אמרן בפירקין דלעיל יכול לא מירק יהא פסול א''כ הויא לה עבודה וכל עבודת יוה''כ אינה כשרה אלא בו אלמא אפי' מירוק דתמיד של שחר אם הי' מעכב הי' צריך כ''ג שחיטת הפר לא כ''ש. תשובה ס''ל לרב דדוקא עבודת יוה''כ צריכא ג''כ אבל עבודה דלאו דיוה''כ נמי דוקא עבודה שאינה כשירה בזר אבל השחיטה שהיא כשירה בכל מקום בזר לא בעיא כהן גדול. [תוס' רי''ד].
------
@ מ''ב ע''ב
למשמרת למי נדה, שיעשה קדוש במי שימור שלא יסיח דעתו הימנה. דלאו (ב)גופה דפרה נינהו, דלא בענן שלא יסיח. לסיועי לרב, דאמ' פסולה. אין לי אלא הזאת מימיה שאין כשירין באשה כבאיש, כדכת' בכולה פרשתא, והזה, והזה איש ולא אשה. ואין כשיר' אלא ביום, כדכת' ביום השלישי וביום השביעי. מנין לרבות שחיטתה וכול', דאין כשירה באשה כבאיש ואין כשירין אלא ביום כהזאת מימיה. ת''ל התורה, זאת חוקת התורה דמשמ' תורה אחת לכולהו מילי דפרה. ת''ל זאת, דמיעט את אילו מן הכלל. אחר שריבה הכת' מיעט, זאת לאו דווקא אחר ממש, אלא הכי קאמ' מאחר שמצינו ריבוי מצינו נמי מיעוט והיכי נוקיימו תרויהו. הרי אנו למידין כולן מהזאת מימיה, דעיקר דפרה היינו הזאת מימיה. מה הזאת מימיה וכול' אף אני אביא שחיטתה, שאינה כשירה באשה דכת' אלעזר ולא אשה. קבלה ושריפה והשלכת עץ כול', כולהו פסילי נמי באשה דאפי' כהן נמי בעי בין לרב בין לשמו' כדלקמ' [מ''ג ע''א], ולעיל אמרי' דבשריפה מודי (מודי) שלא יסוח ולהכי אין כשירה אלא ביום. ומוציא אני אסיפת אפרה, דאמרי' (דאמרי') לקמ' טהור להכשיר את האשה. ובמילוי מים וקידוש, אמרי רבנ' לקמ' [שם] הנך דאכשרי לך באסיפה אכשרי לך בקידוש. הואיל וכשירה באשה כבאיש, דלא דמי להזאת מימיה, היל' כשירין בין ביום ובין בלילה ולכך מוציא את אילו, ואכתי האי מאי תיובתיה, דמן דאמ', שחיטת פרה כשירה אלמא מדפסולין שחיטתה וקבלת דמה וכול' באשה נמי פסולין [כמו] בזר. הזאת כול' וכשירין בזר, כדלקמ' [מ''ג ע''א] הכל כשירין להזות. אשה מאי טע', פסולה בשחיטתה משום דכת' אלעזר ולא אשה. זר נמי, להוי אמינא דפסול בשחיטה דאלעז' כת' ולא זר. כל הפרשה כולה, של פרה אדומה. משמ' מוציא מיד משמ', דחד קרא משמ' דעבודה זו כשירה בכהן ולא בזר וקרא אחרינא משמ' דעבודה אחריה כשירה בזר, והיינו מוציא דמשמ' זה מוצא ממשמעות חבירו דהוא פסול עבודה בזר וחבירו (שבצידה) [שבצידו] מכשיר עבודה בזר, ולא שיהא פוסל זה אותה עבודה עצמה שחבירו מכשיר. ומשמ' ממילא, כגון והוציא אותה אל מחוץ למחנה דקרא אחריתי לא מפיק ליה ממשמעותיה. ט''א ומשמ' ממילא, (ו)יש מקרא שיש בו תיבות סמוכות שאחת מרבה ואחת ממעטת ובאותה עבודה עצמה שזו מרבה וזו ממעטת, כגון דאמ' גבי הזאת מימיה איש ולא אשה טהורה להכשיר את הקטן, והשתא קמפרש עולא לכולא פרשתא היכי דמי משמע מוציא מיד משמע. ונתתם אותה אל וכול'. איכא דאמ', היינו ולא לדורות. לאלעזר, דלדורות בעיא כהונה אבל סגן לא בעיא כאלעז' דהוה סגן. שפיר, דהיינו דקממעט אותה דלא צריך סגן לדורות. מנא ליה, דהא אפי' פרה ראשונה לאו בכהן גדול הייתה. גמר חוקה חוקה, כת' הכא זאת חוקת וכת' ביום הכיפו' בפרשת אחרי מות והיתה זאת לכם לחוקת עולם, מה להלן כהן גדול אף כאן כהן גדול, והכי קאמ' אותה סגי באלעזר שהיה סגן אבל לדורות בעי כהן גדול. ואין מוציאין עמה אחרת, כדי שתהא זו מושכת והולכת אחריה. שחורה, לאו דווקא דאפי' לבנה נמי. לא מן השם, טעם זה אינו עיקר אלא מש' גזירת הכת' הוא וזהו משמע ממילא דמעצמו משמע אותה לבדה. הכת' אותה, ואמאי אצטריך ליה טע' מש' דלא יאמרו וכול'. דדריש טע' דקרא, במסכת סנהדרין [כ''א ע''ב] מה טעם לא ירבה לו נשים מש' דלא יסור, הכא נמי מה טעם אותה לבדה כדי שלא יאמרו וכול'. [פירוש רבינו אליקים].
------
למשמרת למי נדה כתיב. וא''ת למה לי קרא דלעיל לומר שלא יסיח דעתו ממנה, תיפוק לי מקרא דלמשמרת. וי''ל דאי לא כתיב אלא קרא דלמשמרת הוה אמינא לרבות עץ ארז אע''ג דלאו גוף דפרה נינהו, לכך איצטריך קרא דלפניו או קרא דלעיניו לשמואל כדי לגלות דוקא אותן דגופן דפרה נינהו אבל עץ ארז דלאו גופא דפרה נינהו לא. אין לי אלא הזאת מימיה שאינה כשרה אלא ביום. דכתיב והזה ביום השלישי [ולא] כתיב והזה בשלישי, אלא לאפוקי לילה הוא. ת''ל תורה. וא''ת למה לי קרא לרבות שחיטה וקבלת דמה, תיפוק לי דחטאת קרייה רחמנא וחטאת אינה כשרה אלא ביום, וי''ל דלא הוי כחטאת לכל מילי, דהא חטאת נפסל בלינה, ופרה אינה נפסלת בלינה כדאמרינן התם שחטה ביום ושרפה למחר כשרה, והטעם דלא קרייה רחמנא חטאת אלא קודם שחיטה. אבל קשה דהא חטאת היא לאחר שחיטה כתיב. ואומר רבינו פרץ ז''ל דאגב דנקט שרפתה והשלכת עץ ארז ושני תולעת דלא שייך בחטאת נקט כולהו. דבכמה מקומות מצינו דנקט זה אגב זה. [תוספות רבינו פרץ].
------
כל הפרשה כולה משמע מוציא מיד משמע, ומשמע ממילא. [הערוך ערך משמע].
------
איכא דאמרי לדורות בכהן הדיוט איכא דאמרי לדורות בכהן גדול. פי' פלוגתא דתנאי היא בספרי דהכי תניא התם ונתתם אותה אל אלעזר הכהן זו נעשית באלעזר ושאר הפרות בכהן גדול דברי ר''מ ר' יוסי בר' יהודא ור' שמעון ור''א בן יעקב אומרים זו נעשית באלעזר ושאר הפרות בין בכהן גדול ובין בכהן הדיוט. [תוס' רי''ד].
------
ותנא קמא נמי הא כתיב אותה. פי' היכי תלי טעמא משום שמא יאמרו דמשמע אין איסורו אלא מדרבנן והא כתיב אותה דאלמא איסור דאורייתא איכא. ומשני מאן ת''ק ר''ש דדריש טעמא דקרא פי' האי דקאמר ת''ק שמא יאמרו לאו למימרא דאיסורו מדרבנן אלא איסורו דאורייתא הוא וקא יהיב טעמא לקרא דמ''ט אמר רחמנא הכי משום שמא יאמרו ואיכא בינייהו דאפיק חמור בהדה. [תוס' רי''ד].
------
@ מ''ג ע''א
דאפיק חמור, למאן דאמ' שלא יאמרו אחרת שחטו מצי מפיק, ולמן דאמ' אותה לבדה לא מצי מפיק שצריכה שתהא יחידה ואפי' חמור לא. לרב, דאמ' דשחיטתה פסולה בזר ולא אצטריך האי לפניו אלא לשלא יסיח וכול'. לשמו', דאמ' כשירה בזר. שיהא זר וכול', וכדלעיל. לשמו', דאמ' שחיטה כשירה בזר, להכי אהדר קרא וכת' ולקח אלעז' הכהן מדמה. לאהדוריה לאלעזר, כלומ' להחזיר את הדם לאלעז' דמיכן ואילך בכהן ולא בזר. וזהו משמע מוציא מיד משמע, דושחט אותה משמ' דשחיט' כשירה בזר, ולקח אלעז' הכהן משמ' דהזאה פסולה בזר. לרב, דפוסל שחיטה בזר. הוי מיעוט אחר מיעוט, דהכא והכא ממעט זר, וזהו משמע מוציא מיד משמע דהזאה בעיא לאהדורה לאלעז', ושחיטה לא בעיא אלעז' אלא אפי' בכהן הדיוט. לשמו', לא הוה אצטריך האי ולקח הכהן שהרי כבר נאמ' לאהדורה לאלעז' והוה ליה מיעוט אחר מיעוט, ומרבה דאפי' בכהן הדיוט. לרב, תו לא דריש איהו מיעוט אחר מיעוט, אלא אע''ג דכבר ריבה כהן הדיוט אפי' הכי אצטריך הכהן למיכתב גבי השלכת עץ וכול'. סל' דע' אמ' וכול' בכיהונו, בד' בגדי כהונה ולא הוי משמע מוציא מיד משמ'. הניחא וכול', להכי אצטריך הכהן בכיהונו לדורות לאורויי דאע''ג דכהן הדיוט הוא צריך בגדי כהונה, ת' מילתא דאתיא וכול'. איש, סתם ואפי' זר במשמ'. לקדש, ליתן מים לתוך האפר. ר' יהו' מכשיר וכול', והיינו משמע מוציא מיד משמע, דהא קרא כת' ואסף איש פוסל קטן באסיפה לדברי הכל, והאי קרא דכת' ולקחו מכשיר בקטן. הנך דאכשרי לך באסיפה וכול', דהכי משמע ולקחו לטמא וגו' אותן שאמרתי לך למעלה בפרשה שיהו כשירין לאסוף אפר הפרה דהיינו זר ואשה כשירין לקדש ולא אחריני. ואי' דמפרשי דמקיש ונתן עליו מים חיים מעפר שריפת החטאת דלעיל מיניה דהיינו באסיפה דפסול התם גבי אסיפה כשר הכא נמי קידוש. אשה מנא ליה, דפסולה לקדש. עד דשקיל חד, אפר. ויהיב חד, מים. כת' רחמ' ולקחו, דאפי' יהבי תרי נמי שפיר דמי. לרבנ', דמכשרי לעיל באסיפה את האשה, הכא דרשי הכי איש ולא אשה טהור וכול'. ולר' יהו', דמכשיר לעיל את הקידוש לקטן, הכא גבי הזאה (דרשי) [דריש] הכי איש ולא קטן וכול', והיינו משמע מוציא מיד משמע בין לרבנ' ובין לר' יהו'. להזות, ממי חטאת ואפי' קטן ואפי' זר, אבל אשה לא אלא שיכולה לסייע לקטן שיש בו דעת להזות. [פירוש רבינו אליקים].
------
דאפיק חמור. לת''ק שרי דבחמור ליכא למיחש שמא יאמרו, לר' דדריש אותה לבדה אסור. [רבינו אברהם מן ההר].
------
ולקח אלעזר הכהן מדמה באצבעו לשמואל לאהדורי לאלעזר. פי' דדוקא שחיטתה כשרה בזר אבל קבלת דמה וזריקתו צריכין אלעזר הכהן ולדורות או כ''ג למר או כהן הדיוט למר אבל השחיטה גם לדורות כשרה בזר. לרב הוי מיעוט אחר מיעוט ואין מיעוט אחר מיעוט אלא לרבות דאפילו כהן הדיוט פי' דדוקא שחיטה צריכה אלעזר אבל קבלת הדם וזריקתו כשרין אפילו בכהן הדיוט גם השחיטה כשרה בכהן הדיוט וכ''ש קבלה וזריקה ובין לרב בין לשמואל זה הוא משמע מוציא מיד משמע. [תוס' רי''ד].
------
ולקח הכהן עץ ארז ואזוב. לעיל מני' כתיב ושרף את הפרה לעיניו ולעיל דרשי' האי לעיניו שלא יסיח דעתו ממנה וכיון דלא כתיב כהן משמע דאדלעיל קאי ולקח אלעזר הכהן מדמה לרב אפילו כהן הדיוט ולשמואל דוקא אלעזר וזהו משמע ממילא ואינו מציא מיד משמע ולרב סד''א הואיל ולאו גופה דפרה נינהו לא ניבעי כהן קמ''ל פי' והוי משמע ממילא שכמו שהקבלה והזריקה כשרה בכהן הדיוט גם עץ ארז ואזוב כשרין בכהן הדיוט. [תוס' רי''ד].
------
''וכבס בגדיו הכהן'' (במדבר י''ט, ז') — הכהן בכיהונו — פירוש בלא מום ובלא טומאה, בכיהונו — בטכסיס הכהונה בבגדים שהן מתוקנין לעבודה. [הערוך ערך כהן].
------
הכהן בכיהונו. האי קרא יתירא הוא כדפירש רש''י, אלא לומר לנו בבגדי כהונה ולא בבגדי חול. ובמסכת פרה מפרש דבבגדי לבן היתה נעשית. ובסיפרי יליף מגזרה שוה דחוקה חוקה מיום הכיפורים מה להלן בבגדי לבן אף כאן בבגדי לבן. והכי איתא התם זאת חוקת התורה רבי אלעזר אומר נאמר כאן חוקה ונאמר להלן חוקה וכו' שאלו תלמידיו את ריב''ז באיזה כלים נעשית, אמר להם בבגדי זהב, אמרו לו לימדתנו רבינו בבגדי לבן, אמר להם אם מה שראו עיני ושרתו ידי שכחתי קל וחומר למה שלמדתי, וכל כך למה כדי לחדד בה התלמידים. בכיהונו מיבעיא. וא''ת מיבעיא ליה לאשמועינן עבודה דלא בעיא כהונה גדולה כגון קבלת דם דבכיהונו מיבעיא. וי''ל דהכי פריך, השתא כהן גדול בעינן בשום עבודה, אם כן אפילו היכא דלא בעינן כהן גדול, בכיהונו מיהא בעינן. איש להכשיר את הזר טהור להכשיר את האשה. וא''ת אמאי לא אמרינן איפכא, טהור אפילו זר איש ולא אשה. וי''ל דטהור משמע טפי להכשיר אשה מזר. ועוד י''ל משום דכל קראי דלעיל משמע דבעינן כהן, אם כן יש לומר דהאי איש להכשיר זר אתא, דכל הפרשה משמע מוציא מיד משמע. [תוספות רבינו פרץ].
------
אשה מנ''ל ונתן ולא ונתנה. פי' לאו ממשמעותה יליף דונתן לשון זכר משמע דא''כ כל היכי דכתיב לשון זכר נמעט אשה והא גבי שחיטה כתיב ושחט את בן הבקר ונימא ושחט ולא ושחטה ואמאי שחיטה כשרה בנשים והרבה יש כיוצא בזה אלא מדשני קרא בלישני' דריש דכתיב ולקחו להכשיר את הקטן וכיון דנקט לשון רבים ליכתוב נמי ונתנו אלא מדכתיב ונתן ש''מ למעוטי אשה ולרבנן הוי משמע ממילא ולרב יהודא הוי משמע מוציא מיד משמע. [תוס' רי''ד].
------
וכן שנינו (פרה פי''ב מ''י) הכל כשרין להזות וכו', וביומא פרק טרף בקלפי (מ''ג א') דרשו רבנן לעניין הזאה וטבל במים איש טהור איש ולא אשה, טהור להכשיר את הקטן ואומר שם (מ''ב ב') כי כל הפרשה משמע מוציא מיד משמע ומשמע ממילא פירוש (רש''י) כשתדקדק בה אינך יכול להשוות שיטת פרשת הפרה אלא במקראותיה יש מהן שמשמע מקרא זה מוציא מכלל מקרא שלפניו מה שפוסל זה מכשיר זה ויש בהן משמע ממילא כלומר שהמשמע עומד במקומו ואינו מוציא מכלל חבירו. [סמ''ג עשין סימנים רל''ב—רל''ג].
------
@ מ''ג ע''ב
ולא פליג ר' יהו', עלה דתיהוי אשה כשירה ואת אמרת לר' יהו' טהור להכשיר את האשה. אמ' אביי, לעול' כדקתני לר' יהו' טהור להכשיר את האשה הואיל ופסיל התם באשה, ודקאמרת ולא פליג ר' יהו', כיון דאמ' מר כל הפרשה כולה וכול', ודאי פליג ר' יהו' ומכשיר באשה בהזאה מדפסיל התם בקידוש דהיינו משמע מוציא מיד משמע. טהור, משמ' שנטהר מטומאתו כגון שעשה טבילה אבל לא (עבד) [עבר] הערב שמש. אכתי כי הוו בה, כשהיו נושאין ונותנין בה ומקשין בה. לא מסקי מינה, לא יכלי לתרוצי קראי דכולהו ליהוו משתמעי כחדא. תעלא מבי כרבא, כמה שמוציא השועל מן העפר בציפורניו כשהולך בין הערוגות דרך העברתו. (ו)אלא אמרי, כי לא ידעי לתרוצי משמע מוציא מיד משמע וכול'. דתנא הוא דלא ציית, דאינו רבו ואינו גדול הימנו שיהא חייב לקבל הימנו אם אין רצונו, דדינא הוא דלא ציית מיניה וכדאמ' ליה פוק תני לברא. אלא אפי' דרביה, דחייב לשמוע לו הכא לא ציית ליה כלל, דאמ' ר' יוח' וכול'. בא לו אצל פרו שנייה, אפרקין דלעיל [ל''ה ע''ב] קאי, דקתני שהיה מעמידו בעזרה ומתודה עליו בעדו ובעד ביתו קודם הגרלה ואחר כך בא לו פעם שנייה להתוודות עליו וסמך שתי ידיו וכול'. יבא זכאי, היל' יזכה עצמו תחילה ואחר כך יכפר עליהם. [פירוש רבינו אליקים].
------
לא מסקי מינה אלא כדמסיק תעלא מבי כרבא — פירוש לא הוו מסקי מינה שום טעמא להיתירא... כלומר כשם שהשועל אינו מוציא כלום מזון משדה חרושה שהוא אינו אוכל לא זרעים ולא עשבים. [הערוך ערך כרבגב]. ממי שהוא ממרס בו — פירוש כגון בוחש, כדאמרינן (ברכות ל''ח.) שבוחשין את השתית. [הערוך ערך מרס]. על הרובד הרביעי שבהיכל — פירוש מצבות. [הערוך ערך רבדגב].
------
פיס'. בא לו אצל פרו שנייה כול'. מאי שנא בוידוי ראשון דלא אמ' ובני אהרן עם קדושיך, ומאי שנא בוידוי שיני דאמ' ובני אהרן עם קדושי', תנא דבי ר' ישמעאל כך מידת הדין נוהגת, יבא זכיי ויתפלל על החייב. [פסקי הרי''ד].
------
(משנה) שחטו לפרו. ממרס בו, כהן אחד היה מנענע את המזרק עד שעת מתנות כדי שלא יקרש הדם, דדם קרוש אינו ראוי לא לזריקה ולא להזאה. רובד, כעין אצטבא, ט''א רובד כן. לראש המזבח, מזבח החיצון. וחתה, כלומ' ולקח לצורך הקטרת מן הגחלים שלמעלה לפי שאותן היו לוחשות יותר, כאשר מפורש בפרק כיצד צולין [ע''ה ע''ב], מן השאר לפי שאותן לוחשות יותר. על הרובד, שבעזרה, כן אחד היה בעזרה שמזומן לכך. בכל יום היה חותה, גחלים לצורך קטרת שבכל יום במחתה של כסף ומערה. ובה, באותה של זהב עצמה היה מכניס הגחלים לפניי ולפנים. לתוך, מחתה של שלשת קבין, וקב היה נופל לארץ שכך הל' למשה מסיני. והיום חותה וכול', שלא היה מערה מכלי אל כלי מפני טורח כהן גדול כדפרש' בגמרא. בשל סאה, שהוא ו' קבין ומערה בשל ג' קבין ומתפזרין לו ג' קבין. היתה כבידה, המחתה. קלה, מש' טירחא דכהן גדול. ידה, בית יד של מחתה. ארוכה, מפר' טע' בגמ'. מקריב, מקטורת. פרס, חצי מנה. מוסיף מלא חופניו, כדכת' ומלא חפניו קטרת סמים דקה. דקה מן הדקה, מפר' בגמ'. במזרחו של כבש, ומסבבין את המזבח עד שמגיעין לצד מערבו של כבש ושם יורדין. עולין באמצע, לסדר את המערכה שהיא כשירה בשאר כהנים. לעול' כהן גדול וכול', מפר' טע' בגמ'. ארבע מערכות, של עצים ובגמ' מפר' לה מאי טע'. בכל יום, של כסף. (גמרא) והכת' וכל אדם לא יבא באהל מועד בבאו לכפר בקוד' עד צאתו וגו', והיכי תני מתני' דכהן אחד היה ממרס בהיכל. תני של היכל, כלומ' על רובד הרביעי של היכל, כגון הנהו מעלות שבין אולם ולמזבח שבהן עולין להיכל ולא במעלות פנימיות שבהיכל. [פירוש רבינו אליקים].
------
שחטו וקבל וכו'. ונתנו למי שהוא ממרס בו, מגיס בו, שלא יקרוש בעוד שישהא עד שתעשה עבודת הקטורת כמו שכת' בפרשה. על הרובד הרביעי, כל רצפת העזרה עשויה שורות שורות מטבלאות של אבני שיש, וכל שורה ושורה [קרויה] רובד, ומפר' בגמ' לא תימא שבהיכל, דהיינו לפנים מפתח ההיכל (אלא) בשורה הרביעית, שהרי כתי' [ויקרא ט''ז] וכל אדם לא יהיה באהל [מועד] בבואו לכפר בקדש, וקטרת נמי מכפרת היא, אלא תני של היכל, כלומר ד' שורות הסמוכות להכנסת פתח ההיכל, ומן העזרה של כהנים אין אדם חייב לפרוש משם בשעת הקטרת. נטל את המחתה וכו' ופנה גחלים אילך ואילך, אותן המעוכלות העומדות למעלה במערכה, וחותה מן המעוכלות לגמרי. ויורד למטה בעזרה, והניח המחתה על הרובד רביעי שבעזרה, ולא סמוך (לאבד) [לרובד] שבו מזרק הדם, שזו המחתה סמוכה לפתח עזרת הכהנים, ומזרק הדם סמוך להיכל, והיתה מונחת שם עד שיחפון בחפניו הקטרת ויתן לתוך הכף ואחר [כך] יכנס לפני לפנים בכף ומחתה. בכל יום כשחתה גחלים ממערכה שנייה של קטרת להכניס על מזבח הפנימי להקטרת שחרית וערבית, חותה בשל כסף, משום דהתורה חסה על ממונן של ישראל, דכתיב [במדבר י'] עשה לך שתי חצוצרות כסף. וכל שכן הכא שהעצים של מערכה שורפין הכסף. וביום הכפורים משום חולשא דכהן גדול לא הטריחוהו, אלא באותה שמכניס שהיא של זהב בה הוא חותה, ונכנס בה, ולא חיישינן להפסד של שעה אחת בשנה. בכל וכו', משום חולשא דכהן גדול טעמא דכולה מתני'. והיתה כבידה, כלומר שהיו כותלי המחתה עבים בשביל (שהעמיד) [שתעמוד] ימים רבים, והאי גילדה דק מאוד, כדי שיקל לכהן גדול להכניסה. והיום ארוכה, כדי שיתן ידו למטה מזרועו, ויהיה זרועו מסייעתו. והיום אדום, בעבור חשיבות. בכל יום וכו'. פרס חצי מנה שחרית, וחצי מנה ערבית, והיום מוסיף הקטרת אחרת מלבד אלה. שמכניסה לפני ולפנים. אבל שאר הקטרת היו על מזבח הזהב בהיכל, ולא על גבי המחתה שמכניס בה הגחלים, אלא שמערה הגחלים על מזבח הזהב, ואחר כך נותן הקטרת על הגחלים, וביום הכפורים היה נותן אותה מלא חפניו על המחתה לפני ולפנים בין שני בדי הארון. בכל יום כהנים וכו', להעלות איברי הקרבנות על המזבח, והיו עולין מצד מזרח הכבש לדופן מזרחי, משום דאמרי' [להלן מ''ה ע''א] כל פינות שאתה פונה לא יהו אלא דרך ימין. ומתחיל לסדר האיברים תחלה מצד מזרח, וכן לזריקת ד' מתנות, וכן לשתי מתנות, ומשום אימת מלכות שמים הולך לצדדין. ויורדין למערב של כבש לפי שהיה צריך לסדר האיברים סביבות המערכות, נמצא שמסיים המערכה למערב הכבש ויורד משם בסמוך לו. והיום כהן גדול עולה באמצע ויורד באמצע, להראות חשיבותו שהוא (כהן) [כבן] בית ואינו צריך להקיף. בכל יום וכו', והיום באותן עשרה קדושין שמקדש כהן גדול בו ביום, מקיתון של זהב, משום כבוד. בכל יום היו שם ד' מערכות. א' מערכה גדולה להקטיר חלבים ואיברים. וב', מערכה שנייה של קטרת שמשם היה חותה להקטרת קטורת של שחרית וערבית. דזהו פרס שחרית ופרס בין הערבים. ושלישית של קיום האש, שאם אין אש גדול במערכה גדולה מוסיפי' עלי' מזה. ורביעית של איברים ופדרים שלא נתאכלו מבערב שלא ניתנו כלל על המערכה, אלא שלא לנו למטה בעזרה, דאם כן היו נפסלין בלינה, וכן אותן שניתנו שם על המערכה ולא הספיקו להתאכל, ובבקר כשהיו מרימין הדשן ועושין מערכה חדשה לאיברים ופדרים הבאים היום, ולכך הוצרכו לעשות לאיברים ופדרים שלא נתאכלו בלילה. וחמישית שמוסיפין בו ביום, לחתות ממנו גחלים להקטרת מלא חפניו לפני לפנים. ולדעת ר' יוסי לא צריך לאברים ופדרים שלא נתאכלו מבערב מערכה, לפי שמחזירין למערכה גדולה, ולר' יהודה לא צריך לקיום אש המערכה, לפי שבכל עת ועת היו הכהנים מוסיפין עצים עליה, וכולהו מוכחי' מקראי [ויקרא ו'], ממוקדה ותוקד, ואש והאש, דלא צריכי למיכתב. [רבינו יהונתן מלוניל].
------
שחטו וקיבל במזרק את דמו. פי' ה''נ לא הי' שוחט בו אלא רוב שנים ומירק אחר שחיטה על ידו כי הוא טרוד לקבל את דמו וכיון שפירש גבי תמיד לא הוצרך לפרש כאן דכל שכן הוא דיותר הוא טרוד לקבל דם פר מדם הכבש. אמר רב יהודא תני של היכל. פי' אי קדושת היכל ואולם חדא הוא מונה מפתח האולם ולחוץ ואי שתי קדושות הן מונה מפתח ההיכל ולחוץ. [תוס' רי''ד].
------
מתני'. שחטו וקיבל במזרק את דמו נתנו למי שהוא ממרס על הרובד הרביעי שבהיכל, כדי שלא יקרש הדם. נטל את המחתה ועלה לראש המזבח וחתה וירד והניחה על הרובד שבעזרה. פי' אחר שהתוודה וידוי שיני על הפר שחטו וקיבל את דמו במזרק ונתנו לכהן אחר שימרס בו ולא יקרש הדם, מפני שבין שחיטת הפר לזריקת דמו היה מקטיר הקטרת, כדבענן למימר לקמן, ואחר שהיה מקטיר הקטרת שלפני לפנים היה יוצא ומכניס הדם וזורקו. ורובד יקרא שורת הרצפה. ומקשי' בגמרא, וכי על רובד רביעי שבהיכל היה עומד הממרס. והכת' [ויקרא ט''ז] וכל אדם לא יהיה באהל מועד בבואו לכפר בקודש עד צאתו. אלמא בשעה שכהן גדול נכנס לפני ולפנים בין להקטיר קטרת בין לזרוק דמים אסור לעמוד שם אדם בהיכל, וזה הממרס האיך היה עומד. אמ' רב יהודה תני שלהיכל. פי' מן ההיכל ולחוץ היה מונה, ועל הרובד שהוא חוץ להיכל היה יושב וממרס, אבל בהיכל משמ' בתוך ההיכל, ולהיכל משמ' חוץ להיכל הסמוך לו. [פסקי הרי''ד].
------
שחטו וקיבל במזרק את דמו, נתנו למי שממרס בו ומנדנדו על הרובד הרביעי של היכל מבחוץ כדי שלא יקרש הדם. נטל את הממחה של [זהב] מחזקת שלשה קבין, וידה היתה ארוכה כדי שתהא זרועו מסייעתו בשעה שמוליכה לפנים שיתן יד המחתה בין אצילי ידיו ויקל משאה עליו. ודפנה היה דק ולא עבה, שלא תכבד עליו ועלה לראש המזבח, ופנה גחלים אילך ואילך, וחותה בגחלים מן העוכלות הפנימיות, ויורד והניחה על הרובד שבעזרה. [הבתים — שערי עבודת יום הכפורים שער שני].
------
ואח''כ שוחט את הפר ומקבל את דמו ונותנו ברובד הרביעי הסמוך לפתח היכל ונותנו ביד כהן אחר שהוא מנדנדו שלא יקרוש. פי' רובד כל רצפת העזרה עשויה שורות שורות מטבלאות של שיש וכל שורה ושורה נקראת רובד ואח''כ הולך ונוטל את המחתה וחותה בה אש מעל המזבח מלפני ה' ממערכה חמישית ויורד ומניחה על הרובד הרביעי שבעזרה לפתח עזרת כהני'. [ארחות חיים הלכ' סדר עבודת כהן גדול ביום הכפורים סימן נ'].
------
כשגמר שני וידויין אלו על הפר הזה אז היה שוחטו ומקבל הדם במזרק. והיה נותן המזרק למי שהוא מנדנד הדם, והיה עומד על הרובד הרביעי שבעזרה כלומר על שורה רביעית של אבני שיש העזרה, והיה מנדנד הדם יפה כדי שלא יקרוש כשישהה עד שיעשה עבודת הקטורת. נטל מחתה של זהב ועלה לראש המזבח ופנה גחלים אילך ואילך, וחתה מן הגחלים המאוכלות הפנימיות וירד והניחה על הרובד שבעזרה. ומחתה זו היתה מחזקת שלושת קבין, ושל כל יום היתה מחזקת ארבע קבין, אלא שהקלו עליו ביום זה מפני החולשא. ומטעם זה היה גלדה דק יותר מכל שאר הימים, והיד שלה ארוך כדי שתהא זרועו מסייעתו שיוכל לסמוך קצת יד המחתה בזרועו. והיה נאשתיק למחתה זו דהיינו כעין פעמון כדי שישמע קולו בבואו אל הקודש, מה שלא היה כן בשאר הימים. [תלמיד הרשב''א].
------
פיס'. נטל את המחתה כול'. פי' אחר ששחט הפר היה צריך להקטיר קטרת, ונטל את המחתה וחתה מן הגחלים וירד והניחה על הרובד שבעזרה עד שהיה חופן את הקטרת ונותנה בכף ומכניס לפני לפנים כף ומחתה. [פסקי הרי''ד].
------
מתני'. בכל יום חותה בשלכסף והיום בשלזהב ובה היה מכניס. בכל יום חותה בשלארבע קבין ומערה בתוך שלשלש' קבין, והיום חותה בשלשלשת קבין ובה היה מכניס. ר' יוסי אומ' בכל יום חותה בשלסאה ומערה בתוך שלשלשת קבין, והיום חותה בשלשה ובה היה מכניס. בכל יום היתה כבידה והיום קלה. בכל יום היתה ידה קצרה והיום ארוכה. בכל יום היה זהבה ירוק והיום אדום, דברי ר' מנחם. בכל יום מקריב פרס בשחרי' ופרס בין הערבים והיום מוסיף מלא חופניו. בכל יום היתה דקה והיום דקה מן הדקה. בכל יום הכהנים עולין במזרחו שלכבש ויורדין במערבו והיום עולין באמצע ויורדין באמצע. ר' יהודה אומ' כהן גדול עולה באמצע ויורד באמצע. בכל יום כהן גדול מקדש ידיו ורגליו מן הכיור והיום מקיתון שלזהב. ר' יהוד' אומ' לעולם כהן גדול מקדש ידיו ורגליו מן הקיתון שלזהב. [פסקי הרי''ד].
------
בכל יום היה מקריב פרס שחרית ופרס בין הערבים והיום מוסיף מלא חפניו, בכל יום היתה דקה והיום דקה מן הדקה. [האגודה].
------
והיום עולים באמצע. וא''ת עולים משמע שאר כהנים, והלא אין עבודת יוה''כ כשרה אלא בכ''ג. וי''ל דשמא להפך בצינורא היו עולין. [תוספות רבינו פרץ].
------
בכל יום כ''ג מקדש ידיו ורגליו מן הכיור והיום מן הקיתון של זהב. בכל יום הכהנים עולין במזרחו של כבש ויורדין במערבו, והיום עולין באמצע ויורדין באמצע מפני כבודו של כ''ג. בכל יום חותה במחתה של כסף ומערה לתוך של זהב והיום חותה בשל זהב ובה היו מכניס מפני חולשת כ''ג שלא לייגעו. בכל יום חותה בשל ארבעה קבין ומערה לתוך של שלשה קבין, והיום חותה לתוך של שלשה קבין ובה היה מכניס. בכל יום היתה כבדה והיום קלה. בכל יום היתה ידה קצרה והיום ארוכה כדי שתהא זרועו של אדם מסייעתו. בכל יום על המזבח שלש מערכות והיום ארבע כדי להדר המזבח ולעטרו. [הבתים — שערי עבודת יום הכפורים שער שלישי].
------
@ מ''ד ע''א
אין לי, דצריך להפריש בבואו לכפר. אלא מאהל מועד, שבמדבר, דהאי קרא לא יהיה באהל מועד אאוהל מועד דמדבר קאי. שילה, כלומ' אהל מועד דשילה. ובית עולמים, דהיינו היכל. מנין ת''ל בקודש, אייתר קרא למיכתב, לאורויי דכל מקום שהוא קדושה לא יהא אדם באהל מועד בבואו לכפר. ואין לי, דלא יהא באהל מועד. אלא בשעת הקטרה, כדבסמוך. לכפר, דהיינו מתן דמים. בכניסתו, משמ' בבואו. כפרתו קודמת וכול', כדמפרש במתנייתא דידן [מתני' מ''א ע''ב ולהלן ס''ו ע''א]. מאי משמ', כלומ' דהיכא שמעי' הקטרה טפי ממתן דמים. הוי א' זה קטורת, אבל כפרת דמים כהן גדול ושאר כהנים מ[ת]כפרין בפר שלו, ויש' בשלהם. שבחשאי, שמקטירין אותו לפני לפנים. ויכפר על מעשה חשאי, על חטא דלשון הרע שהיו מדברין על משה בחשאי, ממעשה כהונה. פורשין, שלא היה הולך שום אדם בין האולם ולמזבח החיצון. בשעת הקטרה דהיכל, קטרת שבכל יום מקטירין בהיכל על מזבח הפנימי. דלפני ולפנים, קטרת שמקטירין ביום הכיפו' בבית קדשי הקדשים. מהיכל פרשי, לפי שהוא סמוך לבית קדשי הקדשים. כדי, סתם בלא גברא, כעין מתיבי. בשעת מתן דמים של פר כהן משיח וכול', שהיו נותנין על מזבח הפנימי, ואי אמרת אם כן מאי האי דכת' וכפר אהרן על קרנותיו אחת בשנה אם כן משכחת לה כמה זמנין בשתא, ת' כיון דבשאר ימות השנה בבגדי לבן הוא משמש עליו וביום הכיפור' בבגדי זהב חשיב לה אחת בשנה. פר העלם דבר של ציבור, כגון בית דין שהורו על החלב וטעו, וכי מאחר דכל שעה פורשין מבין האולם ולמזבח כמיהיכל מה מעלה וכול'. בין בשעת הקטרה, שמקטירין על מזבח הזהב. בין שלא בשעת הקטרה, כגון מתן דמים על המזבח. מאי לאו, הא דקתני בשעת הקטרה היינו הקטרה דלפני ולפנים והכי פרשינן למילתא. הא מה (מה) מעלה וכול' בין בשעת, שום הקטרה ואפי' דלפניי ולפנים, וכיון שלא בשעת הקטרה שלא היו עושין אלא הזאות שלפנים, אבל מבין האולם ולמזבח אין פורשין בשעת הזאות אלא בשעת הקטרה ומשמ' אפי' דלפניי ולפנים, ותיובתא דר' אלעז' דאמ' מהיכל פרשי מבין האולם ולמזבח לא פרשי. לא בשעת הקטרה דהיכל, כדפרש' מעיקרא והיינו כר' אלעז'. אי הכי, דבעית למימ' דבשעת הקטרה דלפניי ולפנים לא פרשי מבין האולם ולמזבח מאי האי דקתני הא מה מעלה יש בתימ', והא איכא הא מעלה דאילו דהיכל דפרשי וכול'. ה''ג אין הכי נמי קתני אלא שבהיכל פורשין וכול', כלומ' אין ודאי איכא הא מעלה דקאמרת דאילו דהיכל פרשי וכול', וברייתא הכי נמי קתני בהדיא הא מה מעלה יש וכול' אלא הא לחוד. שבהיכל פורשין וכול', דלא תימ' שלא בשעת הקטרה היינו שעת מתן דמים אלא הכי בין שלא בשעת הקטרה, דידיה, אלא אפי' מש' הקטרה דלפני ולפנים. ובין האולם וכול', ולעול' כר' אלעזר, אם כן דאמרת דבהפרשה דשעת מתן דמים לא איירי אכתי אם כן איכא מעלה אחריתא. [פירוש רבינו אליקים].
------
ת''ר וכל אדם לא יהיה, יכול בעזרה, ת''ל באהל מועד, אין לי אלא אהל מועד מניין לרבות שילה ובית העולמים, ת''ל בקדש. פי' קרא יתירה, דהוה ליה למיכתב בבואו לכפר, ואנא ידענא דבקדש הוא בא ואתא לרבות כל מקום קדוש. אין לי אלא בשעה שנכנס לכפר בקטרת, מניין כשנכנס לכפר בדמים, ת''ל בבואו לכפר. אין לי אלא בביאה, ביציאה מניין ת''ל עד צאתו. אמ' מר אין לי אלא בשעה שבא לכפר בקטרת, מאי משמ'. פי' אדרבה לכפר בזריקת דמים משמ', כדכת' [ויקרא ט''ז] וכפר על הקודש וגו', שהוא זריקת דמים. אמ' רבה וכן אמ' רב יצחק בר אבדימי וכן אמ' ר' אלעזר אמ' קרא [שם] וכפר בעדו ובעד ביתו ובעד כל קהל ישראל, אי זו היא כפרה ששוה לו ולביתו ולכל קהל ישראל הוי אומ' זו קטרת. פי' דאילו בזריקת דמים אינן שוין כולן, שהפר מכפר עליו ועל הכהנים והשעיר על יש'. וקטרת מכפרת אין, דהא תני רב חיננא למדנו לקטרת שמכפרת, שנ' [במדבר י''ז] ויתן את הקטרת ויכפר על העם. ותנא דבי ר' ישמעאל על מה הקטרת מכפרת על לשון הרע, יבא דבר שבחשאי ויכפר על מעשה חשאי. פי' כדכת' אתם המתם את עם י''י, והקטרת כפרה עליהן, וכיון דעקר קרא בקטרת כת' אמאי כת' בבאו לכפר בקדש, אלא ריבה גם כפרת דמים, שכמו שחייבין לפרוש בשעת [הקטרה] כן חייבין לפרוש בשעת זריקת דמים שלפר ושעיר. תנן התם. בפרק קמא דכלים [פ''א מ''ט]. ופורשין מבין האולם ולמזבח בשעת הקטרה. פי' בשעה שהיו מקטירין הקטרה על מזבח הפנימי שחרית וערבית היו פורשין מן ההיכל, דכי היכי דחייבין לפרוש ביום הכיפורים חייבין לפרוש נמי בכל הימים, ולא מהיכל בלבד פרשי, אלא בשעת הקטרה דלפנים ולמזבח הוו פרשי. אמ' ר' אלעזר לא שנו אלא בשעת ההקטרה ולפנים, דלפנים מהיכל פרשי מבין האולם ולמזבח לא פרשי. פי' דווקא בשעת הקטרה דהיכל פרשי ותולא, כדתני' לעיל יכול אף בעזרה ת''ל באהל מועד. ותניא כשם שפורשין מבין האולם ולמזבח בשעת הקטרה כך פורשין בשעת מתן פר כהן משיח ופר העלם דבר שלציבור ושעירי ע''ז. פי' כל אלה נזרק דמן בהיכל. על הפרכת ועל מזבח הזהב מנלן [מ''ד ע''ב] אמ' ר' פדת אתיא כיפורים מיום הכיפורים. פי' בזמן שפורשין מן ההיכל ביום הכיפורים בשעת מתן דם פר ושעיר, כדילפינ' מלכפר בקדש, הכי נמי פורשין מן ההיכל במתן דמים הללו הנזרקין בהיכל, ומדאוריית' הוא דניפרוש [מן ההיכל] ותולא, אלא האי דפרשי מבין האולם (הנזרקין בהיכל) ולמזבח הוא מדרבנ'. כדאמ' מאי שנא מבין האולם ולמזבח דיל' מיקרו עייל, מכל עזרה נמי ניפרוש דיל' מיקרו עייל, ומהדר, בין האולם ולמזבח כיון דלא מפסיק מידי לא מינכרא מילתא, עזרה כיון דאיכא מזבח החיצון דמפסיק מינכרא מילתא. [פסקי הרי''ד].
------
כפרתו קודמת וכו'. יש מפרשים דלענין וידוי קאמר שמתחלה מתודה עליו ואחר כך על ביתו ואחר כך על אחיו הכהנים. ולא נהירא דאם כן מהו קודמת לכפרת כל ישראל והרי אין וידוי לישראל [בפר]. לכך נ''ל דאקרבן קאי דכהן גדול קרבנו קודם לכל קרבנות אם יש לו להקריב, וקרבן כהנים קודם לקרבן ישראל. וכן מפרש בהדיא במסכת הוריות. יבא דבר שבחשאי. זהו קטורת שלא היה שום דבור בהבאתו [משא''כ בהזאות שהיה בהם דיבור כדאמרינן בפרק הוציאו לו שהיה מונה אחת ואחת. לא שנו אלא בשעת הקטרה דהיכל וכו'. וא''ת ע''כ הא דפרשי מהיכל בשעת הקטרה לפני ולפנים דאורייתא היא דכתיב וכל אדם לא יהיה באהל מועד, ואהל מועד זה ההיכל כדכתיב וכן יעשה לאהל מועד, ואם כן מבין האולם ולמזבח אמאי [אין] פורשין, מדרבנן נגזור דילמא עייל להיכל ועביד איסור דאורייתא. ושמא לפני ולפנים חמירא להו וליכא למיחש דילמא עייל אפילו בהיכל. ורש''י אינו סובר כן, דפירש טעמא דמהיכל פרשי שהוא סמוך לו וכו'. מאי לאו בשעת הקטרה דלפני ולפנים. וקשיא לרבי אליעזר דאמר דבשעת הקטרה דלפני ולפנים לא פרשי מבין האולם ולמזבח, והכא קאמר דהמעלה דהיכל היתה שפורשין אפילו שלא בשעת הקטרה, אבל בשעת הקטרה דלפני ולפנים שוין. ומשני בשעת הקטרה דהיכל. פירוש הא דאמרינן דמבין האולם ולמזבח פרשי, בשעת הקטרה דהיכל קאי. וא''ת ודקארי לה מאי קארי לה, וכי איזה כח היה לו למקשה לאוקומי בהקטרה דלפני ולפנים יותר מהקטרה דהיכל. וי''ל דס''ד דבשעת הקטרה דלפני ולפנים מיירי, דמסתמא בשעת הקטרה דומיא דבשלא בשעת הקטרה, ושלא בשעת הקטרה ליכא למימר דלא עביד מידי, אם כן מה הוא החידוש לומר דמבין האולם ולמזבח לא פרשי, ועוד אמאי פרשי מהיכל כיון דלא עביד מידי, אלא ע''כ שלא בשעת הקטרה איירי דעביד מתן דמים. ואיזה מתן דמים, אילימא דהיכל הא קאמר לעיל בברייתא דפרשי בשעת מתן דמים דפר כהן המשיח ופר העלם דבר ושעירי ע''ז שהיה מזה ד' הזאות על הפרוכת וארבע על מזבח הזהב, והני הוו בהיכל. אלא על כרחך איירי שלא בשעת הקטרה דלפני ולפנים ובשעת מתן דמים. והכי נמי הוה סבר בשעת הקטרה היינו דלפני ולפנים. ומשני לא בשעת הקטרה דהיכל, דנהי דשלא בשעת הקטרה איירי במתן דמים דלפני ולפנים, בשעת הקטרה מיהא איירי בשעת הקטרה דהיכל. לא בשעת הקטרה דהיכל. והכי קאמר כשם שפורשין מבין האולם ולמזבח בשעת הקטרה דהיכל כך וכו'. אלא שבהיכל פורשין בין בשעת הקטרה דידיה ובין שלא בשעת הקטרה דידיה דהיינו מתן דמים לפני ולפנים, ומבין האולם ולמזבח לא פרשי אלא בשעת הקטרה דהיכל בלבד לאפוקי מתן דמים דלפני ולפנים דלא פרשי, אבל מהקטרה דלפני ולפנים לא דברה הברייתא כלל. ופריך אי הכי הא מעלה וכו'. ומשני הא קתני כלומר הכי קתני אלא שבהיכל פרשי בין בשעת הקטרה דידיה ובין שלא בשעת הקטרה דידיה דהיינו הקטרה דלפני ולפנים דלא פרשי, אבל ממתן דמים לא דברה. ומתחלה לא היה בדעתו לפרש כן לפי שדוחק הוא לפרש שלא בשעת הקטרה היינו הקטרה דלפני ולפנים. ופריך אם כן שלא דבר במתן דמים מאי קאמר הא מעלה יש והא איכא מעלה דאילו וכו'. ומשני שם פרישה וכו', כלומר כיון דקתני דלא פרשי מבין האולם ולמזבח משום הקטרה דלפני ולפנים, אע''ג דעיקר הפסוק דוכל אדם לא יהיה באהל מועד נאמר על הקטורת, כל שכן דמשום מתן דמים דלפני ולפנים לא פרשי. [תוספות רבינו פרץ].
------
בשעה שהיה כהן גדול מקטיר בקדש הקדשים כל העם פורשין מן ההיכל בלבד כך אמר רבי אלעזר בפרק טרף בקלפי שאין פורשין אף מבין [ה]אולם ולמזבח אלא בשעת הקטרה בהיכל בכל יום ובשעת מתן דמים בהיכל (עפ''י לשון רמב''ם עבודת יוהכ''פ פ''א ה''ב) כדברי ר' יוסי. [סמ''ג עשין סימן ר''ט].
------
בשעה שכהן גדול מקטיר קטורת כל העם פורשים מן ההיכל בלבד, ואין פורשים מבין האולם ולמזבח אלא בשעת הקטרה בהיכל בכל יום ובשעת מתן דמים בהיכל. נטל את דם הפר ממי שממרס בו ונכנס בקודש הקדשים והזה בין בדי הארון קרוב לפרוכת בטפח, שנאמר ולפני הכפורת יזה שבע פעמים. מפי השמועה למדנו שזה שנאמר שבע פעמים יתר על הזיה ראשונה. ולא היה מתכוין לא למעלה ולא למטה אלא כמצליף. כשהוא מזה למעלה מצדד ידו למטה, כשהוא מזה למטה מצדד ידו למעלה, ומזה אחת למעלה ושבע למטה, וכך היה מונה, אחת, אחת ואחת, אחת ושתים, אחת ושלש, אחת וארבע, אחת וחמש, אחת ושש, אחת ושבע. ומפני מה מונה הזיה ראשונה [שמא ישכח וימנה הזאה ראשונה] מן הכלל. יצא מן הקודש ובא לו להיכל, והניח המזרק שבו הדם על כן של זהב בהיכל. [הבתים — שערי עבודת יום הכפורים שער שני].
------
הא מה מעלה יש בין היכל ובין אולם ולמזבח אלא שבהיכל פורשין בין בשעת הקטרה ובין שלא בשעת הקטרה בין האולם ולמזבח לא פרשי אלא בשעת הקטרה בשעת הקטרה מיהא פרשי מאי לאו אפי' בשעת הקטרה דלפני ולפנים. פי' והכי קאמר שבהיכל פורשין בין בשעת הקטרה דלפני ולפנים ולא בשעת מתן דמים מ''מ בשעה הקטרה דלפני ולפנים פרשי וקשיא לר' אלעזר. ומתרץ לא בשעת הקטרה דהיכל. ה''ג והאי מעלה היא דאיכא דאילו בהיכל פרשי בין בשעת הקטרה דידי' ובין בשעת הקטרה דלפני ולפנים ואילו בין האולם ולמזבח לא פרשי אלא בשעת הקטרה דהיכל פי' בשעת הקטרה קורא להקטרה דהיכל ושלא בשעת הקטרה להקטרה דלפני לפנים וה''ק בהיכל פורשין בין בשעת הקטרה דידי' ובין שלא בשעת הקטרה דידי' אלא בשעת הקטרה דלפני ולפנים ואילו בין האולם ולמזבח לא פרשי אלא בשעת הקטרה דהיכל ולא דלפני ולפנים. ומיד גרסי' והא איכא הא מעלה ויש ספרים שכתוב בהן לשון יתר ובמקצת ספרים כתיב באותו לשון יתר למימרא דלא צריך אלא ה''ג והאיכא הא מעלה דאילו בהיכל פרשי בין בקדושה דידי' ובין בקדושה דלפני ולפנים ואילו בין האולם ולמזבח לא פרשי אלא בקדושה דמתן דמים דהיכל פי' הניחא אי מפרשת בשעת הקטרה קטרת דלפני ולפנים ושלא בשעת הקטרה מתן דמים דלפני ולפנים ואין לו מעלה אלא במתן דמים דלפני ולפנים וקשיא לר' אלעזר שפירש שפיר אלא לפום מאי דתרצת והאיכא נמי מעלה דמתן דמים ואמאי לא תנייה. ופריק רבה פרישה אחת היא פי' כבר תנא דבהיכל משום לפני ולפנים ובין האולם ולמזבח לא פרשי אלא משום היכל ולא משום לפני ולפנים ונקט לך גבי קטרת וה''ה גבי מתן דמים דשם פרישה אחת היא כך נראה בעיני הגירסא והפתרון אבל גירסת המורה ופתרונו נראים לי דחוקים ביותר ומרים כלענה. [תוס' רי''ד].
------
@ מ''ד ע''ב
דאילו דהיכל פרשי בין בקדושה דידיה, בשעת מתן דמים דהיכל גופיה, כגון הזאות שבמזבח הזהב בין בהזאות שלפניי ולפנים. ואילו מבין אולם ולמזבח לא פרשי, אלא בשעת הזאות שעושין בהיכל. ש(ו)ם פר[י]שה אחת היא, דכיון דמהיכל פרשי אטו גופיה ואטו לפני לפנים ומבין האולם לא פרשי כלל אלא אטו היכל, היל' פרישה דהזאות והקטרות חשיב להו כחד. בשעירי ע''ז, היו מתנות כבפר משיח והעלם דבר של ציבור, כדאמרי' בתורת כהנים החטאת לרבות שעירי ע''ז. כפרה, בפר כהן משיח ופר העלם דבר של ציבור כת' וכפר עליהם. ש''מ מעלות, מה שפורשין מבין האולם ולמזבח דאורייתא נינהו. והכי גמירי לה, הלכה למשה מסיני. דיל' מיקרו, ועיילי בהיכל בעזרה נמי וכול', אלא ודאי דאורייתא נינהו והיל' במילתא ליכא טעמ', ת' לעולם דרבנן ובמילתא איכא טעמ' דמאי טע' פרשי מבין אולם ולמזבח. כיון דלא מ(י)פסיק מידי, בין אולם להיכל לא מינכרא מילתא ומיקרו ועיילי, אבל עזרה כיון דאיכא הפסק לא חייש' דניעול. חדא מילתא היא, וכי אזהר רחמ' אהיכל, וכל אדם לא יהיה, הוי אולם בכלל. אולם גופיה גזיר', מש' היכל. ואנן ניקום וניגזור, מבין אולם ולמזבח אטו היכל כי היכי דלא ניעול לאולם. חדא קדושה, נינהו והוו תרויהו חדא גזירה מש' היכל, והיכא דגזר אולם גזר נמי בין אולם ולמזבח. נתפזרו לו קב גחלים, כשהיה מערה משל ד' לתוך של ג'. מכבדן, כמ' המכבד והמרבץ. לאמה, מקום שהיה במזבח וקרי ליה הכי. ט''ן לאמה היוצאת לנחל קדרון. ותניא אידך, נתפזרו לו קבים. רבנ', היא דאמ' מערה את של ד' בתוך של ג'. ולא ר' יוסי, דאמ' של סאה לתוך של ג' קבין, דלדידיה נתפזרו לו ג' קבים. בשל קבים וכול', היל' נתפזרו לו קבים. סאה מדברית, היתה פחותה שתות משל ירושלמית, דתנן [עירובין פ''ג ע''א] ה' קבין ירושלמיות שהן ו' מדבריות דהשתא אותה סאה מדברית אינה אלא ה' קבין ירושלמיות, ובשעירה משל ו' קבין מדבריות לתוך של ג' ירושלמיות נתפזרו לו קבים ירושלמיות. גילדה, דופנה. מסייעתו, לכהן גדול עצמו שמתוך שהבית יד היה ארוך היה מגיע זנב הבית יד עד תחת זרועו ואוחז בידו הבית יד סמוך לכף ונמצא זרועו מסייעתו, אבל בשאר ימות השנה לא היה צריך לישאנה בידו אחת שחבירו נוטל את המחתה והוא נוטל את הכף. ניאשתיק, טבעת בראש בית ידו כדי שיהא נשמע קולו, כדכת' ונשמע קולו בבואו אל הקודש. ט''ן ניאשתיק זוג ועינבול, ואית דגרסי נישתיק והיא היא. וזהב הארץ ההיא טוב, מכלל דאיכא זהב סתם לשאר מקומות. [פירוש רבינו אליקים].
------
מעלות דאורייתא, והכי גמירי ליה — פירוש כגון עשר קדושות ששנינו בריש מסכת כלים (פ''א, מ''ו) וקדושת כל אחת יש לה מעלה מן האחרת, ומעלת ההיכל זולתי מעלת בין האולם ולמזבח. [הערוך ערך מעלגד]. תנא בכל יום לא היה לה נושתק, היום היה לו נושתק — פירוש כסוי כדאמרינן בפ''ו בבראשית רבה לעתיד לבוא הקב''ה מערטלו מנושתקו. [הערוך ערך נשתק].
------
ש''מ מעלות דאורייתא. פירש רש''י מעלות שמנו חכמים במשנה במסכת כלים הר הבית וכו'. וקשה דהא קא חשיב התם החיל מקודש ממנו שאין טבול יום נכנס לשם, והיינו על כרחך מדרבנן, כדאמרי' ביבמות מאי שער החדשה שנתחדשה בה ההלכה שאמרו טבול יום לא יכנס למחנה לויה. ונ''ל מעלות ששנינו דבין האולם ולמזבח מקודשת הימנו שאין בעלי מומין ופרועי ראש נכנסין לשם דאורייתא, אבל שאר מעלות דהתם לאו דאורייתא, ולא מיירי אלא במעלות דבין האולם ולמזבח. דאי סלקא דעתך. הני מעלות דקתני התם מדרבנן נינהו, אבל מדאורייתא בין האולם ולמזבח וכל העזרה חדא קדושה היא מאי וכו'. וא''ת נהי דמעלה דבין האולם ולמזבח דאורייתא, פרישה דידיה דרבנן, דמדאורייתא לא בעי פרישה אלא מן ההיכל כדכתיב וכל אדם לא יהיה באהל מועד. ואם כן תיקשי מן העזרה נמי נפרשו דילמא מיקרו ועיילי. וי''ל דלא קשיא מידי, דאי אמרת בשלמא הך מעלה דבין האולם ולמזבח דאורייתא אם כן חלוק הוא משאר העזרה והוי כשני מקומות, דמעלה דעזרה אינה אלא מדרבנן, ואם כן אע''ג דפרישה דרבנן אין להקשות נפרשו מעזרה דילמא מיקרו ועילו, דשני מקומות הן והוי חשיב כמי שיש היכרא בינתים, אלא אי אמרת הך קדושה דבין האולם ולמזבח אינה אלא דרבנן, ואם כן מקום אחד [הוא] וקדושה אחת היא וליכא היכרא, ואם כן פריך שפיר מאי שנא וכו'. אבל קשה אפי' נימא דהמעלה דרבנן, כי היכי דאחמירו לענין בעלי מומין ופרועי ראש שאין נכנסין בין האולם ולמזבח אע''ג דנכנסין לעזרה, כמו כן נימא לענין פרישה החמירו רבנן דצריך פרישה מבין האולם ולמזבח, ומעזרה לא הצריכו פרישה, דמה חילוק יש בין פרישה [להא] דבעלי מומין ופרועי ראש שאין נכנסין לשם. וי''ל דודאי לענין פרישה לא החמירו רבנן, דאדרבה טוב לילך עמו כל מה שנוכל לראות ולא יתקן מבחוץ ויכניס, הילכך אם מעלות דהתם דרבנן, זאת החומרא דפרישה לא היה להם לתקן, אלא ש''מ שהם דאורייתא. הלכך הואיל וחמיר משאר העזרה, החמירו גם לזאת שיפרשו ממנה בשעת הקטרה. [תוספות רבינו פרץ].
------
בכל יום חותה שלכסף. מאי טעמא התורה חסה על ממונן של ישר'. והיום חותה בשל זהב ובה היה מכניס. מאי טע' משום חולשא דכהן גדול. בכל יום חותה בשלד' קבין ומערה בשל ג' קבין, תנא נפרדו לו קב גחלים מכבדו לאמה. פי' אמת המים העוברת בתוך העזרה ויוצאת לנחל קדרון. — בכל יום היתה כבידה כול'. תנא בכל יום היתה גלדה עבה והיום גלדה דקה. פי' בכל יום היה דופנה וקרקעיתה עבה מפני האש שלא תשבר, והיום כדי להקל מכהן גדול 
היתה דקה. — בכל יום (חותה) [היתה] ידה קצרה והיום ארוכה, מאי טע' כדי שיהא זרועו שלכהן גדול מסייעתו. ירושלמי [ה''ד], בכל יום לא היתה אלא אמה גדומה. והיום אמה ומחצה, כדי שתהא הזרוע מסייעתו. — בכל יום היתה זהבה ירוק והיום אדום. פי' זהב מובחר. [פסקי הרי''ד].
------
נתפזרו לו קב גחלים. הקשה רבינו נסים גאון היאך אפשר דמאבדן בידים, והלא היו קדושים בכלי שרת, כדאמרינן (לקמן) הקומץ והלבונה והגחלים שנגע בהן טבול יום במקצתן פסל את כולן, אלמא קדושים הם בכלי שרת. ותירץ רבינו תם דכלי שרת אינן מקדשים אלא לדעת, ולא היה בדעתו לקדש אותו שהוא מיותר. ומיהו קשה דאמרינן בפרק לולב וערבה, אפילו תימא כלי שרת מקדשין שלא לדעת. ותירץ רבי' [נסים] דההיא דלקמן איירי בגחלים שבמחתה של יום הכיפורים, שבה היה מכניס ולא מאבד ממנה כלום. אי נמי מחתה של זהב שבכל יום שהיה מערה בה היתה כלי שרת, אבל המחתה שהיה חותה בה לא היתה כלי שרת. והכי אמרינן בירושלמי גחלים מאי. פירוש מפני מה פוסל את כולם, כיון שאין כולם צריכים לכלי שהרי מפזר קב לארץ. א''ר בון בגחלים של יום הכיפורים, שבמה שהוא חותה הוא מכניס. אבל של כל יום לא כדתנן נתפזר לו קב גחלים מכבדן לאמה, ואיתמר נמי מפני שנזקקין לכלי שרת והיינו מחתה של זהב דיום הכיפורים, אבל אותה כף של כסף שבכל יום לא היתה קדושה בקדושת כלי שרת. והוא הדין נמי דהוה מצי למימר בשל זהב של כל יום. גלדה דק. פירוש דופנה ושוליה, לפי שהיה צריך להוליכה בידו אחת. ניאשתיק. פירש רש''י טבעת וכו' שנאמר ונשמע קולו וכו'. ולא נהירא, דהאי קרא כתיב גבי פעמונים ורימונים שבשולי המעיל סביב. לכך נראה כמו שפירש הערוך, נשתק כמו נרתק, כיסוי. שלא יכוה פניו משום הגחלים, לפי שהיה נושא בשתי ידיו באחת המחתה ובשניה הכף, ולא היה יכול לשום ידו כנגד פניו להגן מפני החום. אבל בכל יום לא [היה כיסוי] שהיה יכול ליתן ידו ל[פני] פניו, לפי שלא היו כלום ביד השניה. [תוספות רבינו פרץ].
------
@ מ''ה ע''א
לפז, למוזהב. ט''ן לפז לאבן טובה שהיא מאירה. נסגרת, כלומ' בפני אותו זהב אין יכולין למכור שום זהב לפי שהוא מובחר ביותר. תניא נמי הכי, כרב אשי דכל חד וחד אית ביה וכול' וזהו זהב טוב וזהו זהב פרוים וכול', דקאמ' דאדום היינו אותו זהב שקרוי זהב טוב שדומה לדם הפרים מכלל דיש זהב אדום שאינו קרוי זהב טוב כל כך אלא זהב סתם קורין אותו, וכי היכי דבהאי אדום אית ביה זהב וזהב טוב כדדייקינן, הכי נמי בכל חד וחד איכא דהוי טוב ואיכא דלא הוי. מה ת''ל, דקה, הא דכת' ביום הכיפו' קטרת סמים דקה למה לי. והלא כבר נאמר, בקטרת דשאר ימות השנה. ושחקת ממנה הדק, וממילא ידעי' דהוא הדין היום. להביא וכול', שאף אותה דקה היו חוזרין ומדיקין ביום הכיפו'. כבש, רחבו ט''ו אמות, ולאלתר כשעולה לכבש מצדד למזרחו של כבש כדי שיקרה לו מיד קרן דרומית מזרחית של מזבח, כדתנן עלה לכבש ופנה לסובב ובא לו לקרן דרומית וכול', הכא נמי כשמסבבין את המזבח ויורדין במערבו של כבש היינו דרך ימין למזרח, זהו כבודו של כהן גדול שעולה באמצע הכבש ואין צריך לצדד לא לכאן ולא לכאן. אחת מערכה גדולה, שהיו מקריבין עליה תמידין, ואם יום של מוסף מוספין נמי. של קטרת, ליטול ממנה אש לקטרת להקטיר בכל יום. שמוסיפין, מערכה בפני עצמה ליטול אש ממנה לקטרת מלא חפניו להקטיר לפניי לפנים ונהיר'. ומ''צ לא אמ' לן שום טעמ' בהך תוספה. שלקיום האש, שהיו עושין בכל יום, שאם אש של מערכה נחלשת מגבירין אותה מאותן עצים. איברים ופדרים, שמשלה בהן האור אבל לא נתעכלו מבערב מבלילה. תרתי אית להו, דב' מערכות עושין בכל יום. היא העולה, דהיינו תמיד. על מוקדה, דהיינו מערכה גדולה, כדאמ' לעיל מערכה גדולה לתמידין. ואש המזבח תוקד בו, דלמה לי למיהדר תוקד בו, אלא ודאי זו מערכה שנייה וכול'. נפקא ליה מוהאש על המזבח תוקד בו, שתהא מערכה אחת לכך להגביר האש שלא תכבה. ור' יהו', דלית ליה קיום האש מוקים ליה להאי קרא ואש המזבח וגו' להצתת (האילתא) [האליתא], שאין מציתין את האור אלא על המזבח, דהכי משמע והאש על המזבח, על המזבח יציתנו מתחילה ולא שמבעירו (לארץ) [בארץ] ואחר כך משימו על המזבח. ובכלי שרת, מדכת' כהן בענן שיהא המפוח כלי שרת. שזר קרב לגבי המזבח, בעבודות של מזבח, בדלא קרא שמעי' דהצתת האליתא פסולה בזר. אי מהתם, מונתנו, הוה אמינא דקאי כהן המצית את האש אארעא ועביד במפוחא, שמדליק האש במפוח ארוך שראשו מגיע עד המזבח. קמ''ל, והאש על המזבח, שיהא עומד לראשו של מזבח וידליק. מנא ליה, דעושין להם מערכה בפני עצמן. מואש, מריבויא דויו. ורבנן, ר' יהו' ור' יוסי. [פירוש רבינו אליקים].
------
בכל יום היה מקריב פרס בשחרית ופרס בין הערבים והיום מוסיף מלא חפניו. פי' הקטרת היתה כולה שס''ח מנה, כדתניא [כריתות ו' ע''א] בפיטום הקטרת הצרי והצפורן והחלבנה והלבונה משקל שבעי' שבעים מנה, הרי (רפ''ז) [ר''פ] מנה, מור וקציעה שיבול' נרד וכרכום משקל ששה עשר ששה עשר מנה הרי ס''ד מנה, (ורפ''ז) [ור''פ] הרי שמ''ד, והקושט שנים עשר, וקילופה שלשה וקנמון תשעה הרי כ''ד ושמ''ד הרי שס''ח, שס''ח היו צריכין לכל ימות השנה. ואע''פ ששנת הלבנה שאנו מונין בה המועדים אינה יותר משנ''ה ימים, כשתמנה העיבורין שאנו עושין כדי להשוות שנות הלבנה עם שנות החמה יגיעו לכל שנה שס''ה יום, וג' ימים יתירין שמהם היה חופן מלא חופניו ומכניס לפני לפנים, ומנה היה מקריב בכל יום על מזבח הזהב חצי מנה שחרית וחצי מנה בין הערבים. ובכל יום היתה הקטרת דקה, כדכת' [שמות ל'] ושחקת ממנה הדק, אלא להביא דקה מן הדקה. ירושלמי [ה''ה], כיצד הוא עושה, מפריש ג' מנין מערב יום הכיפורים (ומכתישן) [ומחזירן] למכתשת כדי למלאות חפניו, כדי לקיים דקה מן הדקה. — בכל יום היו הכהנים עולין במזרחו שלכבש ויורדין במערבו, דאמ' מר כל פינות שאתה פונה לא יהו אלא דרך ימין. והיום עולין באמצע ויורדין באמצע. מאי טע', משום כבודו דכהן גדול. פי' כהן גדול כבן בית ואינו צריך להקיף, אלא עולה באמצע והכהנים עולין עמו באמצע כמותו. — והיום מקיתון שלזהב. פי' לא היה מקדש מן הדד שלכיור, אלא קיתון שלזהב היו ממלאין מן הכיור וממלאין ממנו. [פסקי הרי''ד].
------
מתני'. בכל יום היו שם ארבע מערכות והיום חמש, דברי ר' מאיר. ר' יוסי אומ' בכל יום שלש והיום ארבע. ר' יהודה או' בכל יום שתים והיום שלש. ת''ר, בכל יום היו שתים מערכות והיום שלש, אחת מערכה גדולה ואחת מערכה קטנה שנייה שלקטרת ואחת שמוסיפין בו ביום, דברי ר' יהודה. פי' הכי תנן בפרק שיני דתמיד [מ''ד], סידר את המערכה גדולה כול' עד ביררו משם עצי תאינה יפים לסדר המערכה שנייה לקטרת מכנגד קרן דרומית מערבית, משוך מן הקרן כלפי צפון ארבע אמות באומד חמש סאין גחלים, ובשבת באומד שמונת סאין גחלים, ששם היו נותנין שני בזיכי לבונה שללחם הפנים. האיברים והפדרים שלא נתעכלו מבערב מחזירין אותן למערכה. ר' יוסי אומ' בכל יום שלש, והיום [ארבע] אחת שלמערכה גדולה, ואחת ממערכה שנייה שלקטרת, ואחת שלקיום האש, ואחת שמוסיפין בו ביום. פי' מערכה אחת היו עושין לקיום האש, כי המערכה שלקטרת היו לוקחין ממנה הגחלים לקטרת, וממערכה גדולה שהיו נותנין עליה איברים ופדרים שמא לא היתה דולקת, לפיכך היו עושין מערכה אחרת שלא היו מקטירין עליה כלום, וגם לא היו לוקחין ממנה שיתקים האש על המזבח תמיד, אינמי יש לומר שאם תחסר המערכה גדולה היו מוסיפין עליה מזאת. ר' מאיר או' בכל יום ארבע והיום חמש, אחת מערכה גדולה, ואחת מערכה שנייה שלקטרת, ואחת שלקיום האש, ואחת שלאיברים ופדרים שלא נתעכלו מבערב, ואחת שמוסיפין בו ביום. דכולי עלמא מיהת תרתי אית להו, מנלן, אמ' קרא [ויקרא ו'] היא העולה על מוקדה על המזבח כל הלילה זו מערכה גדולה, ואש המזבח תוקד בו זו מערכה שנייה שלקטרת. ור' יוסי דקיום האש מנא ליה, מוהאש על המזבח תוקד בו. ור' מאיר איברים ופדרים שלא נתעכלו מבערב מאי עביד להו, מהדר להו למערכה גדולה. [מ''ה ע''ב] דכול' עלמ' מוסיפין בו ביום אית להו מנלן מוהאש, ואפי' למאן דלא דריש ו', וה' דריש. [פסקי הרי''ד].
------
עוד אומר שם במסכת יומא בפרק טרף בקלפי שיש בפרשה שלש יקידות למנין המערכות שהיתה עוד שם מערכה שלישית לקיום האש כך אומר ר' יוסי ונחלקו שם על ענין זה רבי מאיר אומר ארבע ור' יהודה אומר שתים. [סמ''ג עשין סימן קצ''א, קצ''ב].
------
הצתת האליתא — פירוש עצים קטנים להלהיב בהם עצי המערכה, כדכתיב ''משני זנבות האודים העשנים האלה'' (ישעיה ז', ד'). ואליה הוא זנב ובאותן הזנבים הקטנים שהן אליתות מציתין את האור בעצים גדולים, כאותה ששנינו לענין מערכה וריוח היה בין הגיזרים שהיו מציתין את האליתה משם. [הערוך ערך אליתא]. מפוחא — פירוש נוד מלא רוח. [הערוך ערך מפוחא].
------
והמצוה הכ''ט היא שצונו להבעיר האש על המזבח בכל יום תמיד והוא אמרו יתעלה (ר''פ צו) אש תמיד תוקד על המזבח לא תכבה. וזה לא יתכן אלא במה שצוה להתמיד להשים עצים בבקר ובין הערבים כמו שהתבאר בשני מן יומא (כ''ד:00, כ''ו:—כ''ח.) ובמסכת תמיד (פ''ב). ובבאור אמרו (ספרא פ' ויקרא ספ''ה, יומא כ''א:0000, נ''ג.., ערובי' ס''ג.) אע''פ שהאש יורד מן השמים מצוה להביא מן ההדיוט. וכבר התבארו משפטי מצוה זו ברביעי מן יומא (ל''ט.., מ''ה.:00, מ''ו:) ושני מתמיד. כלומר מצות מערכות האש שייעשו בכל יום במזבח. [ספר המצות לרמב''ם — עשין כ''ט].
------
להיות אש על המזבח בכל יום תמיד, שנאמר [ויקרא ו'] אש תמיד תוקד על המזבח, ובא הפירוש של תמיד, כלומר להשים בו עצים בבקר ובין הערבים. ובביאור אמרו זכרונם לברכה [יומא כ''א ע''ב] אף על פי שהאש יורד מן השמים מצוה להביא מן ההדיוט. ואל יקשה עליך לאמר מה היא מצוה זו, והלא על כל פנים היה להם להבעיר אש לצורך הקרבן שנתחייבו להקריב, ובלא אש אי אפשר, כי מצוה זו בפני עצמה היא, כי מלבד אש הצריך לקרבן היו בוערים אש במזבח במצוה זו, וכמו שדרשו זכרונם לברכה [שם מ''ה ע''א] שלש מערכות של אש מן הכתובים, כמו שנכתוב בדינין של מצוה זו. משרשי מצוה. הקדמה, ידוע הדבר בינינו ואצל כל חכם כי ניסים גדולים אשר יעשה האל אל בני אדם בטובו הגדול לעולם יעשה דרך סתר, ונראים העניינים נעשים קצת כאילו הם בדרכי הטבע ממש או בקרוב לטבע, כי גם בנס קריעת ים סוף שהיה נס מפורסם כתוב שם [שמות י''ד] ויולך יי את הים ברוח קדים עזה כל הלילה וישם את הים לחרבה ויבקעו המים. והמשכילים יבינו כי עניין סתר זה למעלת האדון ושפלות המקבל. ומזה העניין ציוונו להבעיר אש במזבח, אף על פי ששם יורד אש מן השמים, כדי להסתיר הנס. לפי הדומה שהאש היורדת לא היתה נראת בירידתה מן הטעם שאמרנו חוץ מיום שמיני של מילואים [ויקרא ט'] ושל גדעון [שופטים ו'] ומנוח [שופטים י''ג] שהיתה נראית. ועדיין אנו צריכין לומר מהו עניין המצוה להדליק אש על המזבח מלבד האש הצריך שם לקרבן. ונראה על צד הפשט שהוא כעניין מה שכתבנו במצות לחם הפנים, שהאדם מתברך לפי מעשיו שהוא עוסק בהם לרצון בוראו. ועל זה הדרך אמרנו שברכה מצויה בכל לחם חול מתוך עסקינו במצוה בלחם קדש, כאילו תאמר על דרך משל שהברכה תתפשט במינה. וכמו כן הוא עסק המצוה באש בכל יום שיתברך האדם בעניין האש שבו, ומהו אש זה, הוא הטבע שבאדם, כי מן הארבעה יסודות שבאדם הוא אש והוא ראש לארבעתן, כי בו יתחזק האדם ויתנועע ויפעל, ועל כן צריכה הברכה בו יותר. ועניין הברכה הוא שלימות, כלומר דבר שאין בו חסרון ולא מותר, וכן האש שבאדם צריך לברכה זו שיהא ממנו באדם מה שצריך אליו, לא פחות כי יחלש כוחו, ולא יותר כי ישרף בו כדרך בני אדם שמתים בתוספת האש בהם יותר מדאי והוא הקדחת. ובני אהרן הוסיפו באש מבלי שנצטוו [ויקרא י'], ונוסף גם בהם אש ונשרפו, כי לפי פעולת בני אדם יבואו ענשיו או תנוח ברכת יי בו.
מדיני המצוה מה שאמרו זכרונם לברכה [יומא כ''א ע''ב] שאף על פי שהאש ירדה מן השמים בימי משה מצוה להביא מן ההדיוט, שנאמר [ויקרא א'] ונתנו בני אהרן הכהן אש וגומר. ובבקר היו עורכין עצים ועושים בראש המזבח מערכה גדולה של עצים, שנאמר [ויקרא ו'] ובער עליה הכהן עצים בבקר בבקר. ומלבד העצים הערוכים על המערכה מצוה על הכהן להעלות למזבח בשני גזירין של עץ, שנאמר ובער עליה הכהן עצים, ומיעוט עצים שנים. וכן מוסיפים גם כן שני גזירין עם תמיד של בין הערבים ומעלין אותם שני כהנים, שנאמר [ויקרא א'] וערכו, ושל שחר כהן אחד. ושלש מערכות של אש היו עושים במזבח בכל יום. הראשונה גדולה שעליה מקריבין התמיד עם שאר קרבנות, שנייה בצדה קטנה ממנה שממנה לוקחין אש במחתה להקטיר קטרת בכל יום, ומערכה שלישית אין עליה כלום אלא לקיים מצות האש, שנאמר [ויקרא ו'] אש תמיד תוקד בו וכולי. ושלש כתובים בעניין שהם מורים על שלש מערכות אלה כמו שלמדנו מפי השמועה, שאמרו זכרונם לברכה [יומא מ''ה ע''ב] על מוקדה זו מערכה גדולה, ואש המזבח תוקד בו זה מערכה שנייה של קטורת, והאש על המזבח תוקד בו זה מערכה שלישית של קיום האש. ויתר פרטיה מבוארים בפרק ד' מיומא ושני מתמיד. ונוהגת בזמן הבית בזכרי כהונה, ואם לא הבעירו הכהנים מערכה שלישית במזבח בטלו מצות עשה זו. [ספר החינוך מצוה קל''ב].
------
המצוה כ''ח להבעיר אש על המזבח בכל יום תמיד [סהמ''צ עשין כ''ט. רמב''ם תמידין ומוספין פרק ב' ה''א—ז'], שנאמר [ויקרא ו' ה'] אש תמיד תוקד על המזבח וגו'. סדר המערכה עורכין בבקר עצים ועושין מערכה גדולה של אש, ומצוה לעלות עם שני גזרים עצים בתמיד של שחר יתר על עצי המערכה [תמיד כ''ט ע''א, רמב''ם שם ה''ב]. וכן מוסיפין שני גזרין עם תמיד של בין הערבים [יומא כ''ו ע''ב]. ועושין מערכה אחרת מלבד המערכה הגדולה שממנה לוקחים נר במחתה להקטיר קטרת [שם מ''ג ע''ב, מ''ה ע''א, רמב''ם שם ה''ד]. ומערכה שלישית אין עליה כלום לקיים מצות האש שנאמר [ויקרא ו' ו'] אש תמיד תוקד. ענין מצוה זו מבוארת במה שהיה צריך לתמידין ולשאר קרבנות, ואפשר שהכונה להיות בו האש תמיד ככונת הר''ם [מורה נבוכים ח''ג פמ''ה] בענין הקטרת שהאש שורף ומעביר כל עפוש וכל ריח רע, וגם לגדולת המזבח ומעלתו כדרך בתי המלכים. ואפשר שיש הערה בסוד המערכות. ובמה שאמרו רבותינו [יומא כ''א ע''ב] אעפ''י שהאש יורדת מן השמים מצוה להביא מן ההדיוט, למכוון בענין הקרבנות, לכליון כחות הגוף ולהערה נפשית, ואעפ''י שהאש ההוא מן השמים מצוה להביא מן ההדיוט, שעם ההערה באש יורד אש מן השמים, צריך אש ההדיוט שהוא המוציא שכלו מן הכח אל הפועל בהערתו ופעולתו. [הבתים — ספר המצוה].
------
בכהן כשר ובכלי שרת. דבני אהרן משמע כהנים כשרים, (והכהנים) [והכהן] משמע בכיהונם. א''ל ר''ש וכי תעלה על דעתך וכו'. פירש רש''י והלא נאמר אך אל כלי וכו', עד וכהונה דכתיב בהאי קרא לגופה איצטריך וכו'. וא''ת א''כ מאי מקשה רבי שמעון לרבי יהודה וכי תעלה על דעתך שזר קרב, והלא שפיר איצטריך קרא לרבי יהודה דבעינן כהן כשר וכלי שרת, ולא יזרקנה זר מלמטה למעלה, כדקאמר נמי לרבי שמעון. ויש לומר דרבי שמעון פריך לרבי יהודה בתר דשמעיה לרבי יהודה דנפקא ליה הצתת אליתא מוהאש על המזבח, שתהא הצתת אליתא בראשו של מזבח, למה לי קרא דונתנו בני אהרן הכהן לומר דבעינן כהן וכלי שרת, פשיטא וכי תעלה על דעתך וכו'. אלא ודאי והאש אתא לדרוש קיום האש. וקרא דונתנו בני אהרן לעיקר הצתת אליתא בראש המזבח, ומשום הכי איצטריך דאם לא כן הוה אמינא ידליקנה זר למטה ויזרקנה למעלה, דהא ונתנו איכא לפרושי שהאש כבר מודלק קודם שיעלה לראש המזבח. אבל לרבי יהודה דנפקא ליה הצתת אליתא מוהאש על המזבח תוקד בו, דתוקד משמע תחלת יקידתו והדלקתו על המזבח דהיינו בראש המזבח, ואם כן פשיטא דזר פסול דאין זר קרב אצל המזבח. ורבי יהודה אמר לך דמכל מקום שפיר איצטריך הכהן למעוטי זר, [ד]אע''ג דנפקא ליה הצתת האליתא מוהאש על המזבח תוקד בו, הוה אמינא דקאי זר אארעא ועביד במפוחא הצתתה בראש המזבח והשתא אין הזר קרב על גבי המזבח, ומכל מקום עביד בראש המזבח ע''י המפוח, קמ''ל והאש על המזבח תוקד בו, דתחלת הדלקתה יהיה בראש המזבח. וא''ת לר' שמעון דמוקי ליה לקרא דוהאש על המזבח לקיום האש כמו רבי יוסי, תחלת הדלקתה בראש המזבח מנליה, אימא שהכהן ידליק האליתא על הריצפה ואחר כך יעלה האש על המזבח. וי''ל דבהא פליג ארבי יהודה, דמשמע ליה ונתנו אש על המזבח לעיקר נתינת אש על המזבח דהיינו תחלת הדלקה בראשו של מזבח. וא''ת א''כ תיקשי ר''ש לנפשיה הכהנים למה לי, כיון דקרא דונתנו משמע ממש עשיית האש בראש המזבח ולא שידליק על הרצפה ויזרוק על המזבח או יעלה על המזבח כשהוא דלוק וכי תעלה על דעתך וכו' וכהנים למה לי. וי''ל דלרבי שמעון מצינו למימר איידי דכתיב עיקר קרא דונתנו לראשו של מזבח, כתב נמי כהנים דאורחיה דקרא בהכי. אבל לרבי יהודה, דבראש של מזבח נפקא ליה מוהאש על המזבח, וקרא דונתנו הכהנים לא איצטריך אלא לומר דכהן כשר, פריך שפיר כוליה קרא למה לי וכי תעלה על דעתך וכו'. ועוד יש לומר דבשלמא לר''ש, כיון דגופיה דקרא דונתנו איצטריך להצתת אליתא בראש המזבח, כתב נמי הכהנים דלא נימא קאי זר אארעא ועביד במפוחא, דמדכתיב בההוא ענינא והקריבו בני אהרן הכהנים, וגבי ונתנו לא כתיב הכהנים, שמע מינה דזר כשר. אבל לרבי יהודה דנפקא ליה ראשו של מזבח מוהאש על המזבח וגו', לא איצטריך כולי האי מונתנו. אפילו הכי משני דאיצטריך כוליה קרא להכי. כללא דהאי תירוצא בתרא לרבי שמעון דאיצטריך ונתנו להצתת האליתא, אי לא כתיב הכהנים גבי נתינת האש, הואיל וכתיב הכהנים גבי והקריבו דהוי עיקר העבודה ומעכבת כפרה, והכא כתיב ונתנו ולא כתיב כהנים, אתי לאכשורי זר משום דלאו עיקר העבודה וכגון דקאי אארעא וכו', הואיל ותרוייהו כתיבי בחדא ענינא והקריבו ונתנו, והכא כתיב הכהנים והכא לא כתיב הכהנים. אבל לרבי יהודה לא ליכתוב כלל קרא דונתנו, והצתת אליתא בראשו של מזבח נפקא ליה מוהאש, דמשום כהנים לא איצטריך שלא נכשיר זר דקאי אארעא כיון שאין זה סתם הצתה ולא כתיבא בענינא דוהקריבו, דנימא מדהכא כתיב כהנים והכא לא כתיב [כהנים] ש''מ דזר כשר. מורי הרב רבינו פרץ ז''ל. [תוספות רבינו פרץ].
------
ור' יהודא איצטריך סד''א קאי אארעא ועביד במפוחא קמ''ל. קשיא לי ותרי קראי בהצתת האליתא בשלמא והאש על המזבח לא סגיא דלא כתיב בי' כהן ויש לומר זר הוה קאי אארעא ועביד במפוחא ולהכי איצטריך ונתנו בני אהרן אש על המזבח אלא לכתוב ונתנו בני אהרן ולא ליכתוב והאש על המזבח. [תוס' רי''ד].
------
@ מ''ה ע''ב
[סובב], צידי המזבח אמה יוצאת מכל רוחותיו שהוא מקום הילוך הכהנים. ואם צידי אין מחזיקין וסודרן על המערכה גדולה. ת''ל אשר תאכל האש את העולה על המזבח, דמשמ' איברים ופדרים שמשלה בהן האור ואכלה במקצתן הן עם העולה. ור' מאיר, מייתי ליה להאי דרשא דעיכולי עולה שקפצו מעל המזבח מרוב חיזוק [האש] אתה מחזיר למערכה בפני עצמה, אבל עיכולי קטרת לא צריך כלל להחזיר, ולהכי אתי ואת העולה ולא לאורויי דסודרן למערכה גדולה של עולה. מוהאש, והאש על המזבח תוקד בו, והא מילתא קשיא להו לכולהו גאונים היכי מפיק מידי דיום הכיפו' מהאי קרא דלא משתעי ביום הכיפור' כלל, ומתרצי הכי מדכת' והאש ודאי לא הוה כת' האי ריבויא דה' ו' אלא לאפוקי מיניה האי טע'. ואפי' למן דלא דריש ו', דהיינו רבנן דאמרי לעיל ולא דרשי אפי' הכי ו' וה' דרשי כגון הכא. למאי אתא, למאי היל' כתביה רחמ'. אלא על מזבח החיצון, דהאי קרא ואש המזבח במזבח העולה כת'. אש מחתה, אש שלוקחין במחתה ביום הכיפו' לצורך קטרת שלפניי לפנים ואש שמדליקין בו המנורה בכל יום. מנין, שלא יהא אלא מן האש של מזבח החיצון. אש בקטורת, ונתן את הקטרת על האש וגו', ואית דמפקי מהכא דאמ' לעיל ואש המזבח זו מערכה שנייה של קטרת וכול' אש במחתה של יום הכיפו' ולקח מלא המחתה גחלי אש, במנורה לא כת' אש ממש אלא מסתמא אש היא שהרי הנירות דולקות בה, ואית דמפקי אש דמנורה מבהעלותך וגו' דמתרגמ' באדלקותך, ואית דמפקי ליה מדאיתקש מנורה לקטרת דכת' ובהעלות אהרן את הנירות בין הערבים יקטירנה. מה להלן, קטרת על מזבח החיצון כדאמ'. מה להלן, מערכה דקטרת בסמוך לו שבכל בית המקדש לא היה שום אש סמוך למזבח הקטרת יותר משל מזבח החיצון. אף כן בסמוך לו, שאש של מזבח הקטרת סמוך למנורה ולמחתה שביום הכיפור' שמכניסין לפני ולפנים יותר מאש של מזבח החיצון. ת''ל אש תמיד תוקד על המזבח, דכת' במזבח החיצון, והכי קאמ' תמיד שאמרתי לך במנורה דכת' על המנורה הטהורה יערך את הנירות לפני ה' תמיד, לא יהא אש המנורה ניצתה אלא על מזבח החיצון, ממזבח החיצון כדפרש' ליה מתמיד תמיד. מפני ה', דמצי למיכתב אשר לפני ה' והוי משמע ממזבח הפנימי, אלא מלפני ה' משמ' שמקצתו לה' ולא כולו, כגון מזבח החיצון שמקצתו כנגד פתח ההיכל, אבל מזבח הפנימי הוי כולו לה' בהיכל. ט''ן ולח''ע שמקצתו לה' כל מה שעושין עליו יש בו לה' ולכהנים, עולה הבשר לה' ועור לכהנים, וחטאת נמי יש בו לה' ולכהנים, אבל במזבח הפנימי לא היו מקריבין עליו אלא קטרת בלבד שהיה כולו לה'. ע''א ולח''ע נמי אין כולו לה' זו הוצאת הדשן שהיה חוץ לעזרה, לאפוקי מזבח הזהב שכולו לה' שאפי' דשנו לא היו מוציאין אלא נבלע במקומו. כתב רחמ' מלפני ה', דמשמ' מזבח שמקצתו לה'. דווקא מלפני ה', שנוטל האש מאותו (עד) [צד] של מזבח שכנגד פתח ההיכל דהיינו י' אמות שלפני השכינה. [פירוש רבינו אליקים].
------
''אשר תאכל האש את העולה על המזבח'' (ויקרא ו', ג') עיכולי עולה אתה מחזיר, ואי אתה מחזיר עכולי קטורת — פירוש כמו כדי שיתאכל (ברכות נ''א:) ודבר מכוער הוא ולא לגמרי. [הערוך ערך עכלגב]. אש מחתה ומנורה — פירוש 
אש — מחתה, דכתיב ''ולקח מלא המחתה גחלי אש'' (ויקרא ט''ז, י''ב), מנורה, דכתיב ''להעלות נר תמיד'' (שמות כ''ז, כ'). [הערוך ערך אשגא].
------
אש תמיד למאי אתא למבעיא לי' לכדתניא. ה''ג ואש המזבח תוקד לימד על מערכה שניי' של קטורת שלא תהא אלא על מזבח החיצון אש מחתה ומנורה מנין כו' עד אש למחתה מנין כו'. אי קשיא והא יליפנא לעיל לכ''ע דמוסיפין בו ביום מערכה לצורך מחתה דלפני לפנים מוהאש מריבויא דו' וה' והכא ילפי' לה מעל המזבח מלפני ד'. תשובה תנא דסיפרא יליף דאש מחתה הי' לוקח ממזבח החיצון מהאי קרא דמפרש בהדיא אבל מיהו לא מצינן למילף מהאי קרא דעביד לה מערכה בפני עצמה דדילמא ממערכה גדולה הי' שקיל לה והכי איצטריך למילף מוהאש דעביד לה מערכה בפ''ע דהתם כתיב וכל מוקד היא לשון מערכה וו' וה' ריבה מערכה אחרת בעבור מחתה של יוה''כ. [תוס' רי''ד].
------
נאמרה אש בקטורת ונאמרה אש במחתה וכו' מה להלן בסמוך לו. וא''ת אש דמנורה תוכיח שאינו בסמוך לו. וי''ל דההוא אש דמנורה אינו אש גמור דאינו צריך אלא שלהבת, ולהכי לא ילפינן מיניה. אבל הכא גבי קטורת אש גמור הוא, ולהכי ילפינן מיניה. [תוספות רבינו פרץ].
------
ואתה תצוה את בני ישראל ויקחו אליך שמן זית זך כתית למאור להעלות נר תמיד, באהל מועד מחוץ לפרכת אשר על העדות יערוך אותו אהרן ובניו מערב ועד בקר לפני ה' חוקת עולם לדרתם מאת בני ישראל (שמות כ''ז כ'—כ''א). להעלות נר מדליק(י)ן עד שתהא שלהבת עולה מאליה, תמיד כל לילה ולילה קרוי תמיד כמו שאתה אומר עולת תמיד ואינה אלא מיום ליום וכן במנחת חביתין שאינה באה אלא מחציתה בבקר ומחציתה בערב אבל תמיד האמור בלחם הפנים משבת אל שבת הוא (פירוש רש''י עה''ת). ובפרק טרף בקלפי דרשינן אש תמיד תוקד על המזבח אף אש מנורה שנ' בו תמיד מעל מזבח החיצון תקחנו. [סמ''ג עשין סימן קצ''ג].
------
נטל את המחתה ועלה לראש המזבח ופנה את הגחלים אילך ואילך ונטל מן המאוכלות הפנימיות וירד, שנאמר ולקח מלא המחתה וגומר מעל המזבח מלפני ה' זה מזבח החיצון שמקצתו לפני ה' ואין כולו לפני ה' כן תניא בפרק טרף בקלפי, והניחה על הרובד שבעזרה (מ''ג ב'). בפרק הוציאו לו שנינו (מ''ז א' ובגמרא) הוציאו לו כף ריקן מלשכת הכלים ומחתה גדושה של קטרת דקה מן הדקה מלשכת בית אבטינס וחפן מלא חפניו ונתן לתוך הכף הגדול לפי גדלו והקטן לפי קטנו וכך היה מדתה ונותן לתוך הכף. ותניא בפרק הוציאו לו (מ''ח א') מלא חפניו שאמרו לא מחוקות ולא גדושות אלא טפופות. נטל מחתת [ה]אש בימינו וכף הקטרת בשמאלו (מ''ז א') ומהלך בהיכל בין שתי פרכות המבדילות בין הקדש ובין קדש הקדשים וביניהן אמה (נ''א ב'), החיצונה פרופה מן הדרום והפנימית מן הצפון פירוש (רש''י) פרופה פתוחה שנכפלת לצד חוץ ונאחזת בקרס של זהב להיות פתוחה ועומדת, ומהלך ביניהם עד שמגיע לצפון והפך פניו לדרום מהלך לשמאלו וימינו למערב לצד השכינה עד שמגיע לארון, הגיע לארון נותן את המחתה בין שני הבדים, ובבית שני שלא היה שם ארון היה מניח על אבן שתייה גבוה מן הארץ שלש אצבעות, ותניא בגמרא (מ''ט ב') שאוחז שפת הכף בראשי אצבעותיו או בשיניו ומערה הקטרת בגודלו לתוך חפניו עד שמחזירה למלא חפניו כשהיתה וזו היא עבודה קשה שבמקדש, וצובר את הקטרת על גבי הגחלים בידיו לפנים כדי שתהא הקטרת קרובה (לאור) [לארון] תחילה רחוקה מפניו (ע''פ לשון רמב''ם עבודת יוהכ''פ פ''ד סה''א) ותניא (נ''ב ב') מלמדים אותו הוי זהיר שלא תתחיל מפניך שלא תכוה, וממתין שם עד שיתמלא הבית עשן (רמב''ם שם). וכסה ענן הקטרת את הכפורת אשר על העדות ולא ימות הא אם לא עשאה כתיקנה חייב מיתה (פרק ט''ז פסוק י''ג ורש''י). [סמ''ג עשין סימן ר''ט].
------
הגשות. צוה הב''ה מצות הגשה בהני דתנן במנחות פרק כל המנחות באות מצה [ס' א'] ואלו טעונות הגשה מנחת סולת ומחבת והמרחשת והחלות והרקיקים ומנחת כהנים ומנחת כהן משוח ומנחת עובדי כוכבים ומנחת נשים ומנחת חוטא ר' שמעון אומר מנחת העומר ומנחת (חוטא) [סוטה] ומנחת כהן משוח ומנחת כהנים אין להם הגשה מפני שאין להם קמיצה וכל שאין להם קמיצה אין להם הגשה ומנלן הגשה בכל הני דתניא בפרק כל המנחות באות מצה אילו נאמר והבאת את אשר יעשה מאלה לה' והקריבה אל הכהן והגישה אל המזבח הייתי אומר אין לך שטעון הגשה אלא קומץ בלבד ומנין שאר מנחה ת''ל המנחה אין לי אלא מנחת נדבה מנחת חוטא מניין ת''ל את המנחה אחת מנחת חוטא ואחת מנחת נדבה ור' שמעון אומר והבאת לרבות מנחת העומר להגשה וכה''א והבאתם את העומר ראשית קצירכם אל הכהן והקריבה לרבות מנחת סוטה להגשה וכה''א והקריב אותה אל המזבח ומצות הגשה מגישה בקרן מערבית דרומית דכתיב בצו את אהרן וזאת תורת המנחה הקרב אותה בני אהרן לפני ה' אל פני המזבח ותניא במנחות בהקומץ רבה [י''ט ב'] ובסוטה פרק היה מביא [י''ד ב'] לפני ה' יכול במערב ת''ל אל פני המזבח אי אל פני המזבח יכול בדרום ת''ל לפני ה' הא כיצד מגישה בקרן דרומית מערבית כנגד חודו של קרן ודיו [רבי אליעזר אומר יכול יגישנה למערבה של קרן לדרומה של קרן אמרת כל מקום שאתה מוצא שתי מקראות אחד מקיים עצמו ומקיים חבירו ואחד מקיים עצמו ומבטל חבירו ותופשין את שמקיים עצמו ומקיים חבירו וגו'] קיימת לפני ה' וקיימת לפני המזבח, סובר כולי' מזבח בצפון קאי והכי אמרינן בסוטה נמצא קרן דרומית מערבית כנגד פתחו של היכל וקרינא ביה לפני ה' והכי אמרינן בזבחים פ' קדשי קדשים [נ''ח ב'] בהא דכתיב ולקח מלא המחתה גחלי אש מעל המזבח מלפני ה' דלא מיקרו לפני ה' אלא כנגד פתחו של היכל והא דאמרינן ביומא סוף פ' טרף בקלפי [מ''ה ב'] אי כתב רחמנא מלפני ה' הוי אמינא דווקא מלפני ה' אבל מהאי גיסא ומהאי גיסא דארון לא כתב רחמנא מעל המזבח התם הכי פירושא הוי אמינא דוקא מלפני ה' שצריך ליטול גחלים מעל המזבח כנגד הארון שהוא בפנים אבל מהאי גיסא דארון לא כתב רחמנא מעל המזבח להכשיר (סוכה) [מזבח] כנגד כל ההיכל ורש''י זצ''ל פירש מהאי גיסא דפתח ההיכל לא קמ''ל מעל המזבח וההיא דזבחים פ' קדשי קדשים קשיא ליה כדפרשינן. ולפני ה' דהגשה אע''ג דליכא רבויא גמירי מלפני ה' דגחלים להכשיר כנגד כל פתח ההיכל והא דכתיב ושחט אותו על ירך המזבח צפונה לפני ה' ההוא לפני ה' למעוטי במה אתא דאין צפונה בבמה ולא להצריך כנגד פתחו של היכל. [יראים סימן תנ''ג].
------
@ מ''ו ע''א
אבל מהאי גיסא, דמזבח לא, להכי כת' מעל המזבח מאי זה מקום שירצה ואפי' מהאי גיסא ומהאי גיסא. איברי עולת (חולת) חול, איברים של עולה הקריבה בחול. שניתותרו, שלא נתעכלו בלילה. ד' מערכות, וחדא מיניהו לאיברים ופדרים. ומאי קמ''ל, ר' אלעז' דאמ' עושה להם מערכה בפני עצמן. לפסולין, בהנהו דאמ' אם עלו לא ירדו קמ''ל ר' אלעזר. משלה בהן האור, מדקאמ' שניתותרו. והיום ה', וזו אחת מהן, ויום הכיפורים כשבת. אחר השבת, באחד בשבת. אבל, אם חל יום הכיפו' באמצע שבת וניתותרו איברי חול שלא נתעכלו אע''פ שמשלה בהן האור סבר לא יהא סודרן ביום הכיפורים דעולת חול אין קריבה בשבת, קמ''ל דאפי' במקצת שבת נמי. דלא חש לקמחיה, דלא ידע מאי קאמ' דמצי לאותובי מבכל יום דמשמ' ואפי' שבת ואותיב מהיום ה' ואכתי מאי קמ''ל ר' אלעז' דקאמ' ואפילו באמצע שבת. קשיא, פירושיה דלא חש לקמחיה הכי הוא כדאמ' אינשי אינו חושש אם אוכל פת חטין או פת שעורין, האי נמי לא חש למילתיה, ואית ספרי' דכת' בהו לא חש לקמיה. והא דאמ' סודרן אפי' בשבת היינו פליגנא דרב הונא דאמ' דסופו אינו דוחה את השבת וכדמפרש רבא למילתיה וזהו סופו דניתותרו. תחילתו, תחילת עשייתו. מאי אינו דוחה, דקאמ' רב הונא. ואינו דוחה את הטומאה, שאפי' אם כהן טמא או קרבן טמא מקריבו בטומאה ואינו חושש. במועדו, כת' תשמרו להקריב לי במועדו. לדידי לא קשיא, דלהכי דחי טומאה ולא שבת בסופו. דסופו כתחילתו, מה תחלתו אפי' תמיד דחול דבר מידחי טומאה הוא, דכת' במועדו, היל' סופו נמי איברין שניתותרו דחי טומאה. [פירוש רבינו אליקים].
------
איברי עולות שניתותרו עושה להן מערכה בפ''ע וסודרן ואפילו בשבת. פי' והא דתנן בפ' אלו קשרים חלבי שבת קריבים ביוה''כ ואין חלבי יוה''כ קריבין בשבת והשת' חלבי יוה''כ אין קריבי' בשב' כ''ש איברים דע''ש שהוא חול דוק' להתחיל ולהקטיר איברי ע''ש בלילי שבת אסור ואע''פ שהוא יוה''כ אלא מקטירין אותן ביום ע''ש אבל מיהו אם הקטירום בע''ש ונותרו מהם כשמסדר המערכה בשבת בעבור התמיד עוד מסדר מערכה אחרת בעבור האיברים שנותרו מע''ש דכיון דניתנה שבת לדחות בעבור התמיד דוחין אותה נמי בעבור האברים שנותרו אבל לילי שבת שלא ניתנו לדחות שאין קרבן שבת בלילה אין מקטירין איברי ע''ש שנותרו. [תוס' רי''ד].
------
במועדו ואפילו בשבת ואפילו בטומאה (יומא מ''ו א'). איברים של תמיד דוחין את הטומאה ואין דוחין את השבת, שאע''פ שבשאר ימות השבוע האיברים ואימורין שלא נתאכלו מהפכין בהם כל הלילה עד הבקר שנ' היא העולה על מוקדה על המזבח כל הלילה עד הבקר, איברי תמיד של 
ערב שבת אין מקטירין אותן אלא ביום שהתמיד תחלתו דוחה שבת וסופו אינו דוחה שבת (ע''פ רמב''ם תמידין ומוספין פ''א הל' ו'—ז') כך אמר רבה אליבא דרב הונא בפ''ד דיומא (מ''ו א' ותו''י ד''ה אפילו) ורב חסדא חולק ואומר כי אף סופו דוחה שבת, אמנם בלא משלה בהם האור מבעוד יום הכל מודים שאינן דוחין שבת כדאמרינן (פסחים פ''ג ב') ולא עולת חול בשבת ולא עולת חול בי''ט. ורבינו יצחק פירש (יומא מ''ו א' תד''ה תחילתו) דבמערכה דבין הערבים שהוקטרו עליה הכל מודים שדוחה את השבת ומהפכין 
בהן כל הלילה לא נחלקו אלא לעשות להם לשחר בשבת מערכה שנייה. חלבי שבת קרבין בלילי י''ט שחל להיות במוצאי שבת אבל אין קרבין בלילי יום הכיפורים שנ' עולת שבת בשבתו ולא בשבתות אחרות ולא עולת חול בי''ט, וארבעה עשר שחל להיות בשבת מקטירין חלבי הפסחים בלילי יום טוב מפני שהן כחלבי שבת (רמב''ם שם והל' ח'). [סמ''ג עשין סימן ק''צ].
------
תמיד תחלתו דוחה וכו'. רש''י פירש שני פירושים. ועוד יש מפרשים תחלתו, היינו שהדיחוי בא בתחילה בשחיטה וזריקה. סופו, פירוש שהדיחוי בסופו אחר שחיטה וזריקה. ומסיק לרב חסדא תחלתו דעיקר כפרה דחי, פירוש כשהדיחוי בא לו מתחילתו דהיינו שחיטה וזריקה שהן עיקר כפרה, מדחי אפילו סופו. אבל אם לא בא לו הדיחוי עד אחר שחיטה וזריקה, דמכאן ואילך לאו עיקר כפרה הוא לא דחי. והא דאמרינן במועדו ואפילו בטומאה, היינו כשאירע הטומאה קודם שחיטה וזריקה [אז] אפילו ההקטרה נעשית בטומאה. אבל היכא שאירע הטומאה אחר שחיטה וזריקה, הואיל ויצאו מן ההיתר בשחיטה ובזריקה שהן עיקר כפרה, אינו דוחה הטומאה משום הקטרה. [תוספות רבינו פרץ].
------
@ מ''ו ע''ב
אבל שבת, דתחילתו של תמיד דחול. לאו בר מידחי שבת הוא, שהרי זמן הקרבתו הוה בחול, היל' סופו נמי כשניתותרו איבריו לא דחי שבת. לית ליה, דלא בעי למידק כדדייקנא סופו כתחילתו, אלא היינו טע' דקאמ' דדחי שבת ולא טומאה. דשבת דהיתר, הוא בציבור, דכת' במועדו היל' כיון דהיתר היא פי' סופו של תמיד דחי ליה היינו דחויה היא בציבור, היכא דלא מצינא למיהדר אטהורין עבדינן בטומאה מש' גזירת הכת' והציץ מרצה, אבל טומאה דלא הוי היתר אלא דיחוי בעלמ' דהיכא דאיפשר לאהדורי אטהרה לא עבדי בטומאה היל' לא דחי לה תמיד אלא תחילתו, בזמן שלא הקריב כלל. המכבה, אש של מזבח עובר בלאו דכת' לא תכבה, ואהך טע' קמיפלגי דמכבה אש מחתה ומנורה שנלקח מאשו של מזבח. אביי אמ' חייב, מלקות, במכבה אש של מזבח עצמו. ואחתה אארעא, אש דמחתה ומנורה. כיון דנתקה, מן המזבח. נתקה, ושוב לאו אש דמזבח קרינא ביה. התם, במוריד גחלת. לא אינתיק למצוותה, שלא הורידה לשם מצוה הילכ' אכתי אש דמזבח הוא וחייב. אבל הכא, דאחתה לשם מנורה ומחתה. אינתיק למצותה, היל' לאו אש דמזבח קרינא ביה ולהכי פטור. בראשו של מזבח, שנתקו מן שאר האש וחתהו במחתה, ובעודהו בראשו של מזבח כבה האש שבתוכה. כיון דנתקה, ששם האש במחתה או בכלי אחר לצורך המנורה. נתקה, ולא חשיב של מזבח ופטור. לא כאביי ולא כרבא, דהא אמרי' בדאחתה אארעא כול' עלמ' לא פליגי דפטור, ת' אפי' תימ' בתרויהו התם לא אינתיק למצוותה ולהכי חייב. [פירוש רבינו אליקים].
------
והמצוה הפ''א היא שהזהירנו מכבות אש המזבח והוא אמרו יתעלה (ר''פ צו) אש תמיד תוקד על המזבח לא תכבה. ובספרא לא תכבה מלמד שכל המכבה עובר בלא תעשה. וכל מי שעבר על לאו זה וכבה ואפילו גחלת אחת מגחלי המזבח לוקה. וכבר התבארו משפטי מצוה זו בעשירי מזבחים (צ''א:). [ספר המצות לרמב''ם — לאוין פ''א].
------
שלא לכבות אש מעל המזבח, שנאמר [ויקרא ו'] אש תמיד תוקד על המזבח לא תכבה. משרשי מצות האש כתבתי למעלה במצות עשה דאש תוקד [מצוה קל''ב], ושורש הצוואה באש להבעירה ושלא לכבותה אחד הוא, ואין צורך להחזירו. מדיני המצוה מה שאמרו זכרונם לברכה [יומא מ''ו ע''ב] שאפילו הוריד האש מעל המזבח וכבהו לוקה, אבל אש מחתה ואש מנורה שהכינה במזבח להדליק ממנה אף על פי שכבה אותה בראש המזבח פטור, שהרי ניתקה מן המזבח ואין אני קורא בו אש המזבח, ולא הוזהרנו אלא על כיבוי אש המזבח, שנאמר [שם] אש תמיד תוקד על המזבח לא תכבה. ואמרו בספרי לא תכבה, מלמד שכל המכבה עובר בלא תעשה. ויתר פרטיה בפרק עשירי מזבחים [צ''א ע''ב]. ונוהגת בזמן הבית בזכרים ונקיבות. אפילו ישראלים. ועובר עליה וכבה אפילו גחלת אחת מאש המזבח לוקה. [ספר החינוך מצוה קל''ג].
------
@ מ''ז ע''א
ה''ג הוציאו לו את הכף ואת המחתה, אדלעיל [מ''ג ע''ב] קאי, דאזיל ומסדר במתני' עד היה נוטל את המחתה וחותה בה גחלים, ולאחר שחתה גחלים היו מוציאין לו כף ריקה ומחתה אחרת מליאה קטרת. וחפן מלא חופניו, מן הקטרת שבמחתה, כדכת' ומלא חפניו קטרת סמים דקה. ונתן, מה שחפן לתוך הכף. הגדול, כהן גדול שהיה גדול חופן לפי גודל חפניו. והקטן לפי קטנו, מלא חפניו קטנים. וכך היתה מידתה, של כף, שמחזקת מלא חפניו לא פחות ולא יותר. נטל את המחתה, ביד, המחתה של גחלים. והכף, שנתן בה מלא חפניו קטרת בשמאלו. (גמרא) כף ריקם, ליתן בה חפינת הקטרת. מלשכת בית אבטינס, ששם היו מפטמין את הקטרת. מלא חפניו והביא אמ' רחמ', שיביא לפניי ולפנים הקטרת בעודו בחופניו, והיל' כף למה לי, תר' מש' דלא איפשר, למיעבד בעניין אחר אלא בכף. נעיל, כלומ' אם תאמר שיכניס מחתה של גחלים לפני ולפנים ואחר כך חוזר וחופן מלא חפניו לחוץ ויכניס. הבאה אחת אמ' רחמ', והביא מבית לפרכת אחת לכל מעשה הקטרת. (ונתתה) [ונחתה] למחתה עלה, שיניח המחתה של גחלים על הקטרת שבחופניו וניעול, דהשתא הויא הבאה אחת. וכי מטי התם, לפני ולפנים דאיבעי להקטיר הקטרת במחתה. נישקליה בשיניה, יטול המחתה בשיניו ויניחנה בין שני הכפים ליתן בה הקטרת שבחפניו. אין עושין כן, ליקח שום דבר לתשמישו בשינים. בנשיאים, כף אחת מליאה קטרת. יציבא בארעא וכול', בתימ' כלומ' דכף של קטרת הות עיקר, (וחותה) [ואותה] היה לו ליטול בימין. זו, מחתה של גחלים. מרובה, הוא שיש בה ג' קבין גחלים, ולכך צריך להחזיקה בימין, אבל כף של קטרת לא היה בה אלא מלא חפניו. ואפי' בזמן ששניהן שוין, שהיה אדם גדול והיו חפניו מחזיקות ג' קבין אפי' הכי נוטל המחתה בימינו, הואיל ורוב פעמים היתה מחזקת יותר מן הכף. בן קמחית, שהיה חופן ד' קבין אלמא דמשכחת לה דחפין איניש טובא. ט''ן וח''ע שהיה חופן ד' קבין מדבריות ומחתה היו בה ג' קבין ממש ירושלמיות, ונמצא קרוב שיעורן להיות שוין. ואימ', שכך היה מתפאר בעצמו וא' כל הנשים זרד זרדו. זרד, כמ' תרדין כלומ' תבשיל בשלו. עלה לגג, כלומ' עלה על כולן שהיה משובח משאר זרד. בערסן, דהאי זרד היינו ערסן, ובמסכת נדרים [מ''א ע''ב] מפרש מאי ערסן חולשא דשערי עתיקי, שעורין קלופין ומבושלין אותן דאמ' יכה וכול' במסכת נדרים [שם]. יפה לחולה, והיו אוכלות אותן כשהן מעוברות דסתם מעוברות חולות הן, וכל מה שהאשה אוכלת ולד במעיה אוכלת, והכי קאמ' וזרד אימ' עלה לגג לכך אני גדול [ו]משובח משאר בני אדם. ואיכא דאמ', לאו בתבשיל מיירי אלא בשכבת זרע. דכת' ותזרני חיל, בלא א'. וכת' המאזרני חיל, (בלא) [עם] א'. זיריתני, לכן ולכאן שאין אדם נולד מכל הטיפה אלא מן הבירור שבה, במסכת נידה [נ''א ע''א]. וזירזתני, שעשיתני מזורז שבראתני מן הברור והיינו נמי וזרד אימא, טיפת שכבת זרע שלה שנוצרתי הימנה עלה לגג. צינורא מפיו, דצינורא דעם הארץ מטמאה. ושימש תחתיו, אותו יום. קילעי, טריצש בלע', כלומ' שלא גילתה ראשה אלא במקום צנוע. הרבה עשו כן וכול', כלומ' לא מן השם הוא זה אלא מזל בעלמ' הוא. תרי קראי כתיבי חד וקמץ משם מלא קומצו, וחד דהרים ממנו בקמצו. מידה לקומץ, כלי שמחזיק כשיעור קומצו ויקמוץ באותו כלי, שיטלו מלא דלפיכך שנה עליו הכת' לעכב. מידה לחפינה, כלי שמחזיק מלא חפינתו (ויחפין) [ויחפון] באותו כלי. התם הוא דכת' בקומצו, דמשמ' ולא בכלי. מלא מקומץ, כת' הכא ומלא חפניו וגו' וכת' התם מלא קומצו, מה להלן שלא יעשה מידה לקומץ הכא נמי לא. מאי לאו, דלהכי קאמ' מידתה שאם רצה לעשות וכול'. כך מידתה בפנים, שאף לפניי ולפנים חוזר ומודד מלא חפניו. ש''מ חוזר וחופן, בתימ', דהא לקמ' [מ''ט ע''א] מיבעיא אי חופן וחוזר וחופן אי לא, אלא להכי קאמ' כך היתה מידתה בפנים שאם רצה לעשות מידה ולחזור ולמדוד בפנים עושה, ובלבד שתהא מידה לכל מלא חפניו לא פחות ולא יותר. מבורץ, גדוש, כשאצבעותיו כפופות על הקומץ אין מגיעות ראשיהן לפס ידו. ת''ל בקומצו, כמה שקומצו מחזיק כדרך שהוא קומץ שמגיעות ראשי אצבעותיו לפס ידו ולא יותר. בראשי אצבעותיו, מעט שלא יגיע לפס ידו. חופה שלש אצבעותיו, שמכסה מג' אצבעותיו על פס ידו, שכופה אצבע ואמה וקמצה על פס ידו ונוטל מידה שמחזיק בנתים וזרת נותן לצד אחד, שאינו קומץ באותו אצבע, וקומץ כמה שיכול לקלוט בין האצבעות והפס. [וקומץ], וכשהיה קומץ מנחה. [פירוש רבינו אליקים].
------
הוציאו לו כף ומחתה וכו' הוציאו לו כף ומחתה, מלשכת הכלים, והאי מחתה לאו מחתה של גחלים, דהא כבר (מלאה) עומדת מליאה ברובד רביעי שבעזרה. אלא האי מחתה של קטרת מלאה וגדושה מקטורת סמים דקה מן הדקה, וחופן ממנה מלא חפניו, ונותן לתוך הכף, ובאותו הכף היה מכניס לפני לפנים. הכף בשמאלו שהיה קל לשאת אותו. והמחתה של שלשת קבין גחלים בימינו, שהיתה כבדה. ובגמ' מוכח שכשהיה לפני לפנים והניח המחתה בין שני הבדים, היה אוחז את הכף בראשי אצבעות ומעלה בגודלו עד שמגיע ראש הכף לבין אצילי ידיו, ומחזירה לתוך חפניו פעם שנית, וזו היא מן העבודות הקשות שבמקדש, שאם יפול מן הקטרת כחרדל לארץ יהיו חסרים מלא חפניו. ויותר ממלא חפניו אינו יכול להכניס שם דהוי הכנסה שלא לצורך. ובחפניו היה נותן על מחתת הגחלים, ויוצא לו דרך אחוריו, ומתפלל תפלה קצרה בהיכל ויוצא. [רבינו יהונתן מלוניל].
------
הוציאו לו את הכף ואת המחתה, וחפן מלא חופניו ונתן לתוך הכף, הגדול לפי גודלו והקטן לפי קטנו, וכך היתה מידתה. נטל את המחתה בימינו ואת הכף בשמאלו. [נ''א ע''ב] מהלך בהיכל עד שמגיע בין שתי הפרכות המבדילות בין הקדש לבין קדש הקדשים, וביניהן אמה. ר' יוסי אומ' לא היתה שם אלא פרכת אחת בלבד, שנ' [שמות כ''ו] והבדילה הפרכת לכם וגו'. מחתה, הא תנא ליה נטל את המחת' ועלה לראש המזבח, התם מחתה דגחלי' הכא מחתה דקטרת, דתניא הוציאו לו כף ריקם מלשכת הכלים ומחתה גדושה שלקטרת מלשכת בית אבטינס. וחפן מלא חופניו ונתן לתוך הכף. כף ביום הכיפורים למה לי, מלא חופניו אמ' רחמ' [ויקרא ט''ז], משום דלא איפשר, היכי ליעביד ליעייליה וליהדר וליעייליה, הבאה אחת אמ' רחמ' ולא ב' הבאות. פי' אם יביא תחילה המחתה של גחלים והדר יביא הקטרת בחפניו וישים מלא המחתה, הבאה אחת אמ' רחמ' שיכנס בשעת הקטרת ולא שתי הבאות. נישקלה לקטרת בחפניו ונחתה למחתה עלה וליעול, וכי מטי התם ונישקליה בשיניה ונחתה. פי' יסלק המחתה מעל חופניו בשיניו וישימנה בארץ וישים הקטרת עליה. השתא לפני מלך בשר ודם אין עושין כן, לפני מלך [מלכי] המלכים על אחת כמה וכמה, הילכך לא איפשר, וכיון דלא איפשר עבדי' כדאשכחן בנשיאים, דכת' [במדבר ז'] כף אחת מליאה קטרת, וכך היתה מידתה. פי' כך היתה מידתה בפנים, שכמו שחפן בחוץ מלא חופניו כך החזרה בפנים מלא חפניו, שלא יתן הקטרת מן הכף לתוך המחתה, אלא מחזירה מן הכף לחפניו ומחפניו יתן למחתה. [פסקי הרי''ד].
------
הוציאו לו את הכף ואת המחתה של קטורת. ובכל יום היתה דקה [והיום דקה] מן הדקה. חופן מלא חפניו ונותן לתוך הכף, הגדול לפי גדלו והקטן לפי קטנו. וכך היתה מדתה. ומלא חפניו לא מחוקות ולא גדושות אלא שוות וישרות. חפינת הקטורת עבודה, והמחשבה פוסלת בה. וכן חתיית הגחלים נפסלת במחשבה, שמכשירי קרבן כקרבן. חפן בראשי אצבעותיו, או מן הצדדין, או מלמטה למעלה, או שחפן בידו זו ובידו זו וקירבן זו לזו, או שנתפזרה הקטורת על הארץ ואספה, או שחפן חבירו ונתן לחפניו או שחפן ומת ונכנס שני במה שחפן ראשון, כל אלו ספק, ולא יקטיר, ואם הקטיר הורצה. לשון רבנו משה. נטל את המחתה בימינו ואת הכף בשמאלו, אע''פ שמן הדין היה שיטול הכף שמוליך בו את הקטורת בימינו, שכל הולכה בשמאל פוסלת בעבודה, אלא מפני כובד המחתה לא היה יכול לסבול המחתה בשמאלו, ואפילו היו שניהם שוים במשקל זו חמה וזו צוננת. היה מהלך בהיכל עד שמגיע לפרוכת. ובבית שני שהיו שם שתי פרוכות וביניהם אמה מהלך עד שמגיע לבין שתי פרוכות, החיצונה פרופה מן הדרום ופנימית פרופה מן הצפון, היה מהלך ביניהם עד שמגיע לצפון. הפך פניו לדרום מהלך לשמאלו עד שמגיע לארון. הגיע לארון נתן את המחתה בין שני הבדים. ובבית שני, שלא היה שם ארון, במקום הארון היתה אבן מימות הנביאים, ושתיה היתה נקראת, וגבוה מן הארץ שלש אצבעות. ועליה הוא נותן. כיצד הוא עושה, אוחז הכף בראשי אצבעות או בבין שיניו ומערה הקטורת בגודלו עד שמגיע לבין אצילי ידיו. וחוזר ומחזירה לתוך חפניו עד שמחזירה למלא חפניו כשהיתה. וזו היא עבודה קשה שבמקדש. וצובר את הקטורת על גבי גחלים בידיו, כדי שתהיה הקטורת קרובה לארון רחוק מפניו. וממתין שם עד שימלא הבית עשן. [הבתים — שערי עבודת יום הכפורים שער שני].
------
הוציאו לו כף מלשכת הכלים וכו'. משמע שהיה מקטיר הקטורת על הגחלים בתוך המחתה. ולא דמי לקטורת של כל יום שמערה הגחלים, דהתם הוי מזבח הזהב וטוב להקטיר עליו. אבל הכא דליכא מזבח היה מקטיר על המחתה, כדאשכחן גבי נדב ואביהו דכתיב ויקחו איש מחתתו ויתנו בהן אש וישימו עליהן קטורת. וכן בקרח. [תוספות רבינו פרץ].
------
ומוציאין לו את הכף וכלי מלא קטרת דקה מן הדקה וחופן מלא חפניו לא מחוקות ולא גדושות אלא טפופות הגדול לפי גדלו והקטן לפי קטנו ונותן לתוך הכף והדין להיות מוליך המחתה בימינו וכף הקטורת בשמאלו. [ארחות חיים הלכ' סדר עבודת כהן גדול ביום הכפורים סימן נ'].
------
הוציאו לו כף ומחתה וחפן הגדול לפי גדלו. [האגודה].
------
הוציאו לו מלשכת הכלים כף ריקם ומחתה גדושה של קטורת מלשכת בית אבטינס, וקטורת זו היתה דקה מן הדקה, כלומר שאותה שהיתה דקה וכשרה לכל השנה היו מחזירין אותה למכתשת ושוחקין אותה עוד יפה יפה שנא' (ויקרא ט''ז) ומלא חפניו קטורת סמים דקה, מה ת''ל דקה והלא כבר נאמר ושחקת ממנה הדק, אלא להביא דקה מן הדקה. חפן מלא חפניו ונתן לתוך הכף, ומלא חפניו שאמרנו לא מחוקות ולא גדושות אלא טפופות. נטל את המחתה בימינו את הכף בשמאלו, ואע''פ שהקטורת עיקר והיה ראוי להוליך הכף בימין, אעפ''כ התירו לו כן מפני המחתה שהיתה כבדה הרבה כמו שכתבנו שהיתה מחזקת שלושת קבין ולא היה יכול להוליכה היטיב בשמאלו. ועוד שהמחתה חמה מפני הגחלים ולא היה אפשר לו כל כך יפה להוליך בשמאל עד הארון, לפיכך היתה מחתה בימינו וכף בשמאלו. [תלמיד הרשב''א].
------
יציבא בארעא וגיורא בשמי שמיא — פי' משל הוא, כלומר האזרח למטה והגר למעלה, הגחלים בימין והקטרת בשמאל. [הערוך ערך יציב]. כל הנשים זרד זרדו וזרד אמי עלתה לגג — פירוש זרד הוא ענין עשבין כגון חבילי זרדין, כלומר רבת חבילת קמחית ועלתה לגג, דת''ר בגמ' דפ' הבונה (שבת ק''ג.) התולש עשבים והמזרד זרדים אם לאכילה כגרוגרת ואם לבהמה כמלא פי גדי. [הערוך ערך זרדגא]. אית דאמרי בערסן וכדרבה בר יהונתן, דאמר רבה בר יהונתן אמר רבי יחיאל בפ' אין בין המודר הנאה בגמ' דסמוך מרפאהו רפואת הנפש (נדרים מ''א:) ערסן יפה לחולה לרפאותו — מאי ערסן אמר רבי יונתן חושלא דשערי עתיקתא, רב יוסף אמר סמידא דשערי עתיקתא דריש נפיא. אמר אביי ובעין בישולא כבישרא דתורא, פי' מפני שהיו בניה של קמחית בעלי כח שגדלים בערסן שמאמץ כח החולים וכל שכן הבריאים. וי''א בשכבת זרע — כמו שהיתה עושה בת שבע אם שלמה כמפורש בע' בר בטני וכדכתיב ''ותאזרני חיל למלחמה'' (תהלים י''ח, מ') כלומר זירזתני, כדכתיב ''זורה את גורן השעורים'' (רות ג', ב'), זריזתני אמצתני, כל העולם כולו נוצרין מברור של טיפה של שכבת זרע ואני מן הברור שבברור. [הערוך ערך ערסגג]. ספר עם ערבי ונתזה צינורא מפיו על בגדיו — פירוש ניצוץ של רוק. [הערוך ערך צנרגד]. ת''ר ''מלא קמצו'' (ויקרא ב', ב') יכול מבורץ. [הערוך ערך ברץגא].
------
פיס'. נטל את המחתה בימינו ואת הכף בשמאלו, יציבא בארעא וגיורא בשמי שמיא. פי' הקטרת שהיא עיקר נוטל בשמאל והמחתה שלגחלים היה נוטל בימין. זו ארוכה וזו מועטת, ואפילו בזמן ששניהן שוין כמעשה דישמעאל בן קמחית, אמרו עליו על ישמעאל בן קמחית שהיה חופן שלשת קבין מלא חופניו. פי' אע''פ שהיו שוין לו הקטרת והגחלים, יותר טורח יש במחתת הגחלים שהן חמין מכף הקטרת שהיא צוננת. [פסקי הרי''ד].
------
גרסינן בסדר יומא פרק הוציאו לו אמרו עליו על ישמעאל בן קמחית שהיה חופן ארבעת קבין מלא חפניו. ואומר כל הנשים זרד זרדו וזרד אמי עלה לגג. ובסדר יומא ירושלמי פ''א [ה''א], אמרין כל קמחיה קמח וקמח דקמחית סולת. ורבנא נתן פירש, זרד, לשון חבילי זרדין. וחולק בחלק אחד זרד, וטיסני (זרד) [זריד] ערסן. ואני תמיה דבגמרא דידן איכא [מאן] דאמר בערסן. והירושלמי שמפרש וקמחה דקמחית סלת כלישנא דערסן ולא זיריתני.
ומסקינן אמרו עליו על ישמעאל בן קמחית פעם אחת יצא לספר עם ערבי אחד בשוק ונתזה לו צינורא מפיו על בגדיו, ונכנס ישבב אחיו ושימש תחתיו. ותו יצא וסיפר עם הגמון אחד וניתזה צינורא על בגדו ונכנס יוסף אחיו ושימש תחתיו. בירושלמי פ''א דמסכת יומא [ה''א] וירושלמי מגילה פ''א [ה''י], מעשה בשמעון בן קמחית שיצא לדבר עם מלך ערבי יום הכיפורים וניתזה צינורא מן הרוק על בגדו, ונכנס יהודה אחיו ושימש תחתיו בכהונה גדולה. ונראה לי דטעות סופר הוא שמעון, כי אם ישמעאל יש להיות. ואם הוא כך היא, גמרא דידן דגרסינן עם ערבי הוא פירוש מלך ערבי.
ותניא באבות דרבי נתן פרק בעשרה מאמרות בתחילתו [פל''ה] עשרה נסים נעשו בבית המקדש, לא (קרא) [קרה] קרי בכהן גדול ביום הכיפורים חוץ מישמעאל בן קמחית שיצא להסיח עם הגמון ונתזה צינורא מפיו ונפל על בגדיו, ונכנס אחיו תחתיו ושימש בכהונה גדולה. נמצינו למדין מן הברייתא ששום פסול מעולם לא אירע בכהן [גדול], לא פסול שכבת זרע ולא שאר דיחוי עבודתו. והא דתנן [אבות פ''ה מ''ה] לא אירע קרי, מאורע הוא. כההיא דר''ה הלכה בארבעה פרקים [ט''ז ע''א] תבואה שאירע בה קרי או אונס.
מסיק הירושלמי [יומא פ''א ה''א] שבעה בנים היו לה לקמחית. וכולן שימשו בכהונה גדולה. אמרו לה חכמים מה מעשים טובים יש בידך. אמרה להן יבוא עלי אם ראו קורות ביתי קלעי שערי ואמרת חלוקי מימיי. אמרין כל קמחים קמח וקמחה דקמחית סולת. וקראו עלה מקרא זה כל כבודה בת מלך פנימה ממשבצות זהב לבושה. פירוש על שם (שנהיגה) [שנהגה] בעצמה בצניעות זכו בניה שנקראו לבוש לבגדי כהונה [גדולה], שמונה בגדים שנאמר בהן ועשית משבצות זהב. ועיין בסדר יוסף בן קמחית למעלה. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך ישמעאל בן קמחית].
------
גרסינן בסדר יומא בפרק הוציאו לו אמרו על ישמעאל בן קמחית שיצא וסיפר עם הגמון אחד בשוק וניתזה לו צינורה מפיו על בגדו ונכנס יוסף אחיו ושימש תחתיו, וראתה אמן שני כהנים גדולים ביום אחד. פירוש לא כהנים גדולים ממש. דישמעאל חזר לעבודתו, ויוסף שימש תחתיו בו ביום בשמונה בגדים ככהן גדול. כמו שכתבתי בסדר יהושע בן גמלא. ובעזר השם על סדר ישמעאל נכתוב ההיא דנחית דלא אירע פיסול בכהן גדול ביום הכיפורים על פי הירושלמי. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך יוסף בן קמחית].
------
ושוב אמרו עליו על ישמעאל בן קמחית כו' עד ונכנס יוסף אחיו ושימש תחתיו. פי' למה לא שימש ישבב שכבר שימש פעם אחת יש לומר מת או י''ל משום חולשא דכהן גדול כשרואה שזה קבוע לשמש משום הכי מתקינין אחר תחתיו. [תוס' רי''ד].
------
שורש קדושת הייחוד ושמו ומרכבה וסודותיו. קדש עצמך במותר לך ובכל דבר וטוב לך. קדש עצמך ומחשבותיך וחשוב הייחוד במי אתה בוטח ולמי תעבוד מי רואה בך מי יודע מעשיך ולמי תשוב. שמע ישראל ה' אלקינו ה' אחד ואהבת את ה' אלקיך בכל לבבך ובכל נפשך ובכל מאדך, כי ה' אלקיך הוא אלהי האלקים ואדני האדונים האל הגדול הגבור והנורא אשר לא ישא פנים ולא יקח שוחד אתה הרא(ו)ת לדעת כי ה' הוא האלקים אין עוד מלבדו וידעת היום והשבות אל לבבך כי ה' הוא האלקים בשמים ממעל ועל הארץ מתחת אין עוד למען דעת כל עמי הארץ כי ה' הוא האלקים אין עוד כי אם בזאת יתהלל המתהלל השכל וידוע אותי כי אני ה' עושה חסד ומשפט וצדקה בארץ כי באלה חפצתי נאם ה', ואתה שלמה בני דע את אלקי אביך ועבדהו בלב שלם ובנפש חפצה, כי כל לבבות דורש ה' וכל יצר מחשבות מבין, אם תדרשנו ימצא לך, אין כמוך אלקים בשמים ממעל ועל הארץ מתחת, ''אנחנו ''אחודיך ''לבודיך ''עבדיך ''זבודיך ''רבודיך, חייבין לדעת יחודך, להכיר כבודך. אתה לבדך, אנחנו עדיך, אין בלעדך, שמך הנכבד מעיד שמותיך, סהדיך יהוד היה הוה יהיה בהודך אמת אתה ראשון ואחרון לבדך אתה הוא עד שלא נברא העולם בוועודיך אתה הוא משנברא העולם במחמדיך, אתה הוא בעוה''ז בגדודיך, אתה הוא לעוה''ב עם ידידיך, מעולם ועד עולם אתה אל במהודיך, וכל העולמים הם בידך, מלא כל טובים דודיך, לך דומיה תהלה יעידו חסדיך, אין לדמותך למעבדיך, מה דמות לערוך נגדך, מי ראה לידע סודיך, מי בא עדיך, הכל תראה נגדך, אשתחוה לך אהובך למאמירך, יהוד אלהינו יהוד אח' איחדך. כל חכם לב יש לו לדעת בשביל מדעו לכל הפחות קצת ייחודו אמת ''יחוד ''השם ''וסוד ''הבורא אין כח לדרוש לידע מה הוא, כי לא ראהו כל חי לא מלאך לא שרף ולא נביא, כי הכל נברא והוא ברא כל הוא היוצר הוא הבורא הוא אחד ואין שני לו ומי ראהו, על כן אין לדמותו לכל דמיון ולכל מראה, כי כל דבר שיש לו מראה יש לו גבול וקץ. אבל הבורא אין לו קץ לא למעלה ולא למטה ולא לד' רוחות לא ראש ולא סוף לא לחכמתו ולא ליכלתו, אך כח מעשיו הגיד לעמו להודיע גבורותיו וכבוד הדר מלכותו, הלא בעת אחד וברגע אחד יקראו ויתפללו לפניו כל יצוריו כל אחד ואחד נגע לבבו וצרותיו, ועונה לכל אחד וא', ידוע תדע כי הלא קרוב לכל קוראיו וישמע, על כן החכם עיניו בראשו, בני שמע לדברי ואל תיגע לחשוב מה הוא כי לא תוכל לידע דבר מהבורא והוא לא נברא היה הוה יהיה מה דמות תערכו לו אל מי תדמיוני ואשוה כי כל דמות הנוצרים אין ביוצר וכל דמיון הברואים אין בבורא וכל צלם העשויה אין בעושה אם יתקבצו כל הנבראים חכמים נבונים וידועים לא יוכלו לכוין הכל בהויתו על כן ה' שמו אך נבין במדעינו יחד כי יהוד אלקינו יהוד אחד אלקי אברהם אלקי יצחק אלהי יעקב המיוחד לאהבהו נשתחוה לו לעובדו בפחד על כן נפשי אויתיך בלילה זכרתיך על יצועי באשמורות אהגה בך כשבא אברם הוא אברהם כשראה את הפלגה חשב איך היה תחלה טרם כל והוא היה בן מ''ח ועסק ג' שנים לבדו עד שאמר לו הקב''ה עסוק עם שם בן נח בן חכם ישמח אב שבשמים וחשב אברהם מיוצרו אשר יצרו ואיך יצר העולם עד שחשב ועשה ברייתא וקראה ספר יצירה וחקר וראה והבין וחקק וחצב וצירף ויצר וחשב ועלתה בידו לסוף נגלה עליו אדון כל והושיבו בחיקו ונשקו על ראשו וקראו אוהבי ושמו בני וכרת לו ולזרעו ברית עולם והאמין בה' ויחשבה לו צדקה וקרא עליו כבוד ה' בטרם אצרך בבטן ידעתיך ולמד ברייתא הנקראת ספר יצירה ואמר דע וחשוב יצור והעמד דבר על בוריו וחשב ויצר על מכונו כי הוא היוצר ובורא לבדו ואין זולתו. ומדתו עשר שאין להם סוף, עשר ספירות בלימה בלום לבך מלהרהר בלום פיך מלדבר ואם רץ לבך שוב למקום דע וחשוב שהאדון יחיד והיוצר אחד ואין לו שני ולפני א' מה אתה סופר פי' כשתחשוב בלבבך על בורא עולם היאך חכמתו למעלה למעלה עד אין קץ ועמוק עמוק למטה עד אין סוף, בס' יצירה עשר שאין להם סוף עומק ראשית עומק אחרית עומק טוב עומק רע עומק רום עומק תחת עומק מזרח עומק מערב עומק צפון עומק דרום ואדון יחיד אל מלך נאמן מושל בכולן על זה אמר החכם וראיתי את כל מעשה האלקים כי לא יוכל האדם למצוא את המעשה אל ישיאך לבך להרהר בעשר ספירות שמניתי רחוק מה שהיה עמוק עמוק מי ימצאנה לבך אל ימהר להוציא דבר אם רץ לבך שוב למקום כהרף עין והשתחוה לו כי הוא אחד ואין שני לו הכנע בשבירת לב לפניו ולפני אחד מה אתה סופר א' היא ראש לכל החשבונות והיא יחידה ולפניה אין מנין והופכת לפניה (א) מן האותיות שהא' פתוחה לימינך וכולן הפוכין לשמאלך ככה לא תדע כלפי אחד להעמיק ראשית לדרוש תחלות היה כל הימים ולהעמיק אחרית יהיה לעולם ולהעמיק טוב שמחשב להיטיב לטובים ולהרע לרעים איך מטיב ואיך מריע איך שוכן בטוב אורך שעורו וכמה גדולה והיאך הוא בעובי הרקיעים ובחושך וכמה תשבחותיו וכבוד על מעלותיו שמטיב ומריע ועת טוב ללדת ועת למות שגוזר על בריותיו וחכמותיו ועסקיו ורום ותחת וד' רוחות וכי אם עד תכלית שדי תמצא הן רעם גבורותיו שיוצא כתיקונו אין אתה יכול לעמוד מי יתבונן הזאת ידעת מני עד אין לך לדרוש אלא מני שים אדם עלי ארץ כדאיתא בבראשית רבה בגדול ממך אל תדרוש ברחוק ממך אל תחקור במופלא ממך אל תדע במכוסה ממך אל תדרוש במה שהורשית התבונן ואין לך חקרי נסתרות כי אם למן היום אשר ברא אלהים אדם על הארץ אמר ר' לוי למה נברא העולם בב' מה ב' סתום מכל צדדין ופתוח מצד אחד כך אין לך רשות לדרוש מה למעלה ומה למטה מה לפנים ומה לאחור, אמר ר' תנחומא כי גדול אתה ועושה נפלאות אתה אלקים לבדך בראת את העולם בראשית ברא אלקים לא בעמל ולא ביגיעה אלא בדבר ה' שמים נעשו. ואמרינן בפ''א דברכות ברכי נפשי את ה' שאמר דוד כנגד הקב''ה והנשמה שדומין בה' דברים זהו ברכי נפשי שדומה להקב''ה הבן בחכמה כי הוא מלא כל ונעלם מעין כל ואינו נראה ואין לו סוף וחכם מאליו ואין דבר נעלם ממנו בקרבך הלא את השמים ואת הארץ אני מלא, ותראה שכינתו ברומו של עולם כדאמרינן בחגיגה בפ' אין דורשין (י''ג ע''א) ומלך אל חי רם ונשא שוכן עליהם ובמנחות בפ' הקומץ (דף כ''ט) דבי רב דחטרי לגגי' דחית כלו' דחי ברומו של עולם ובפ' ערבי פסחים (דף קי''ח) יושב ברומו של עולם כמו נשמה על המוח.
בריש מדרש משלי ומושב יקרו בשמים ממעל ושכינת עוזו בגבהי מרומים הוא אלקינו ואין עוד אחר אם אסק שמים שם אתה ואציעה שאול הנך אשכנה באחרית גם שם ידך תקחני. בבראשית רבה אמר ר' אוניא בר סוסיא פעמים שאין העולם ומלואו מחזיק אלהותו ופעמים שהוא מדבר בין שערות ראשו מועט מחזיק את המרובה גושו הנה צמצמן בין בדי ארון הוו יודעין כי אל חי בקרבכם בפ''א דמגילה (דף י') מקום ארון אינו מן המדה בריש תורת כהנים את השמים ואת הארץ אני מלא ראה חיבתן של ישראל שגרמו לכבוד המרובה בין שני הכרובים. בבראשית רבה וירא אלקים את כל אשר עשה העליונים והתחתונים בסקירא אחת העוה''ז והעוה''ב קרוב ה' לנשברי לב שויתי ה' לנגדי תמיד בחלום אדבר בו והוא באחד ומיוחד ברא העולם כלו ברצון חפצו נפשו אותה ויעש ולא שלא ברצונו בדבר ה' שמים נעשו הבורא אינו צריך למקום ומכון כי היה קדם כל היות ואין קירות והקורות חוצצין לפניו כי לא היה בורא דבר שהוא מזיק כנגדו יתברך היוצר ובורא הכל דק מכל דק נפלא ונעלם וחבוי וספון כל דבר בריאה אין שוה לבורא אין שייך בו שיעור וקצב ולא אורך ולא רוחב ולא דמות ולא צורת גולם ולא דיבוק ולא איברים ולא צל ולא אור ולא דמות ולא צורה ולא סיבוב וכפי רצונו משמיע קול לפני כבודו המברך המדמה עצמו כפי צורך השעה יהוד' שמו יוד הא וו הא בגמטרי' הוא יחיד וכן בא''ת ב''ש מצפ''ץ בגימט' הבורא הוא ההוה בכ''ל הבורא אין לו דמות וצורה ולא מקרה ולא גוף ושתף וסמך ודבק ואין צריך לכלום ולא למעון ולא למקו' ואין דבוק למקום וממלא כל השמים והארץ והים והאויר וכל העולמים ואין שייך בו לא עמידה ולא ישיבה ולא הליכה ולא סמיכה והוא חי בכחו ויכלתו כל הימים ואין לו נידנוד ולא יגיעה ולא פעולת כל הוא בורא כל בלא יגיעה ובלא עמל כל מיני הנבראים וכל עין לא תשורנו ולא שזפנו והוא הבורא כי היה טרם כל מכין וקדם לכל ראשון לכל חי וקים גדול וגבור ונורא מלך מהולל ומשובח ואין בו לא תוספת ולא מעוט ולא חסרון ולא יתרון אין קץ להוויתו החקר אלוה תמצא אם עד תכלית שדי תמצא לתבונתו אין מספר לגדולתו אין חקר הבורא רואה את הכל עין רואה ואוזן שומע על כן איזה צנוע הצנוע בבית הכסא כדאמר בפ' הרואה (ברכות ס''ב ע''א) וכששוכב עם אשתו כדאמר בנדה (דף ט''ז) וכשהוא יחיד בבית כר''י בפ' כל כתבי הקדש (קי''ח ע''ב) וכקמחית ביומא (מ''ז ע''א) זהו והצנע לכת עם אלקיך במופלא ממך אל תחקור אין לך עסק בנסתרות זה כריש ברייתא דס' יצירה האב היוצר על מכונו הוא יוצר ובורא כל לבדו ואין זולתו ובברייתא אחרת אם רץ לבך שוב למקום שכך נאמר והחיות רצוא ושוב פי' כשתחשוב בלבך על בורא עולם מה הוא והיאך חנייתו בכ''מ ומעשיו בלום וסתום פיך מלדבר ולבך מלהרהר הסר המחשבה מלבך יאסרנו לבך למחשבה זאת חושה ומהר ואל תהרהר ושוב לייחוד מקומו של עולם לעבודתו וליראתו כחיות הקודש כשרוצין לזקוף קומתם מיד כופפין מאימתו מאימת שכינה ושבין ומשתחוין כך סבב לבך מלהרהר ועל דבר זה נכרתה ברית שלא לחשוב באלהותו שאין כל חכמים יכולין לידע הצור לחשוב ''יוצר ''הכל ''והוא ''הבורא האמן באלהותו כי הוא אחד ''יחיד ''הבורא ''ומראה ''הכבוד כפי רצונו וחפצו הצורה המופלא מנושאה מוזהרה מוצהרה מובדקה מחושקה ומראה כבוד ה' כאש אוכלת וקראו השכינה ופעמים רואה בלא צורה כי אם אורה בלי ראות לכל יצירה ושומע הדבור ורואה החזון מראה מופלאה ויאמר ראיתי את ה' את לרבות כבודו וכפי הנראה לעין כבודו גדלו גדול אדונינו ור''ב כ''ח בגימטריא רל''ו כי רל''ו אלפים רבבות פרסאות הוא והפרסא אלף אלפים באמה שלו והאמה ארוכה זרזות וטופח וזרת כמלא העולם ושמים בזרת תכן ומזרוע לזרוע ע''ז אלפים רבבות פרסאות תנו עוז לאלהים על ישראל גאותו הפרסא ד' אלפים אמה והאמה ד' זרזות וכפי חפץ הבורא מראה בכבוד ומשה ראה יותר מן הזוהר הגדול משאר נביאים ובתוך מראה דמימות ביד הנביאים אדמה כפי נהוג קדושתו ומראה דמיונו כחפץ גזירותיו פעמים דמות אדם ופעמים דמות אחר כפי חפצו מראה מכבודו כצבאות חיילות דבוקים יחד ה' צבאות ופעמים גופין מוחלקים ה' אלהי צבאות ופעמים בני אלקים נקראים ופעמים עירין קדישין והדיבור בא כמפי הכבוד הגדול הזהר פן תכזב עליו השמר לך ושמור נפשך מאד פן תחטיא את בשרך לומר עליו חליקת אברים מה דמות תערכו לו כי לא ראיתם כל תמונה ומה שכתוב ויראו את אלקי ישראל הכבוד ראו וכבוד למעלה ההוד הגדולה לא חזוהו ואין עין יכולה לראותו שאם יהרהר קצת מיד מת וכל הנביאים מראה באספקלריא שאינה מאירה בדמות כמו זקן רואה הנמוך כגבוה והאחת כשתים זהו אם יהיה נביאכם ה' במראה אליו אתודע כמו מראה, ומשה ראה יותר הבוהק אבל כלפי למעלה לא ניתן לו רשות לראות. ובמדרש ויקרא רבה כל הנביאים ראו מתוך ט' מראות ומשה רבינו מתוך אחת רבנן אמרין כל הנביאים ראו מתוך איספקלריא מלוכלכת ומשה רבינו ראה מתוך איספקלריא מצוחצחת ותמונת ה' הביט. בפ''א דברכות (י' ע''א) מה הקב''ה רואה ואינו נראה אף הנשמה רואה ואינה נראית ומנין שהקב''ה מניח תפילין פי' מראה מכבודו באובנתא דליבא וירא יעקב כי יש שבר במצרים ולבו ראה הרבה ויעבור ה' על פניו, מתוך כבודו ראה כשנתעטף כשליח ציבור, ור' ישמעאל ראה אכתריאל יה ה' צבאות בראיית הלב כמיכה וכישעיהו אבל משה ראה כבונת הלב באור צח. בספרי פה אל פה אדבר בו במראה ולא זה במראה הדבור כי לא יראני האדם וחי ר''ע אומר כמשמעו וחי אלו מלאכי השרת וחיות הקודש. ר''א אומר וחי אינו רואה אבל רואה בשעת מיתה לפניו יכרעו כל יורדי עפר ונפשו לא חיה. ובספרי בתחילתו וחי בחייהן אינן רואין אבל רואין הן בשעת מיתתן ר''ע אומר וחי חיות הנושאות את הכסא אינן רואות את הכבוד אמר ר''ש בן יוחי אף מלאכי השרת שחייהן חיי עולם אינן רואין את הכבוד כי בשעת מיתה פוקח עיניו ונותן רשות לעין לראות הוד שכינתו היאך ממלא את כל העולם כולו ויושב ודן את החולה כדאיתא בשבת (דף י''ב) ובנדרים (דף מ') והיינו כל העובר עבירה בסתר כאלו דוחק רגלי השכינה בפ''א דקדושין (דף מ') ובחגיגה פרק אין דורשין (י''ג ע''ב) אפילו סנדלפון שקושר כתרים לקונו אינו יודע מקומו ברוך כבוד ה' ממקומו במקומו לא נאמר מכלל שאינן יודעין מקומו כל שלא חס על כבוד קונו המסתכל בקשת מראה הכבוד סביבו כמראה הקשת ומה שאמר דמות כבוד ה' ולא שיש לו פרצוף אלא שלא יתבהל הנביא כי לא ראיתם כל תמונה תמונה בגי' פרצו''ף אד''ם כמה דמיונות ראו בסיני פנים בפנים בפסקתא הבורא אין לו כנוי אלא ברצון נפשו הן הראנו ה' אלהינו את כבודו כי אלהים קדושים הוא כי ה' אלהיך אש אכלה הוא. באלפא ביתא דר''ע קרוב ה' לנשברי לב שכל שבורי לב חביבין לפני הקב''ה יותר ממלאכי השרת שמרוחקין מן השכינה ל''ו אלפים רבבות פרסאות שרפים עומדים ממעל לו והנביאים רואין מתוך הדיבור המראה ודבר מה יראני ושמואל ירא מהגיד המראה אל עלי ה' במראה אליו אתודע כרובים בגי' מרא''ה כבו''ד. במדרש תדשא שנים כרובים כנגד ה' אלהים יהוד שמו משמעותו היה הוה ועתיד להיות ליראה את הש''ם הנכבד בגי' ליראה ד' אותיות ומהללים לשם תפארתך בגי' ארבע האותיות יהוה באת בש מצפץ מצפץ בגי' ברחמים יהוד זו מדת הרחמים ה' ה' אל רחום וחנון יוד ה''א ו''ו ה''א אלף דלת נון יוד בגי' זה הוא הרחמנות ד''א בגי' את''ה בעוה''ז ובעוה''ב אלהים בגי' זה דיין אלהינו בגי' הדן יחידי דעו כי ה' הוא האלהים אלהים במלוי אלף למד הי יוד מם כמו באת בש השם מצפץ אהיה אשר אהיה כמו אהיה בכל ע''ת ד''א בכל צרה ה' עמכם ודאי כמו אהיה באת בש אהיה באת בש ודאי שמן תורק שמך כמו ד' אותיות שמך וכל השמות יוצאין משם הנכבד ב''ה וב''ש ספר המרכבה וספר מעשה בראשית וס' יצירה וס' שמות וס' הכבוד אין לכתוב בס' הזה וסודות חמשים שערי בינה ואלפא ביתא יהיה לך לעבדיך סוד ה' ליראיו ואת ישרים סודו הזהירנו הבורא ליחדו פעמים ה' אלקינו ה' אחד בקבלת הלב האמנתו ולא בשמיעת האוזן בכיון נקבלהו באלוה זה אלקינו ולהאמין שהוא אחד ויחוד שמו וידעת היום והשבות אל לבבך כי ה' הוא האלקים וגו' הוא קדמון וחי לעולמים ואין לו שותף והוא אחד ואין לדמותו אל דמות וצורה ונשמרתם מאד לנפשותיכם כי לא ראיתם כל תמונה ומה דמות תערכו לו ומשמותיו ומשבחיו ומעשיו נוכל לידע כי אין כמוהו ב''ה וב''ש.
קדש עצמך במותר לך ובכל דבר וטוב לך כמו בפ' אלו טריפות (דף מ''ד) איזהו חכם הרואה טריפה לעצמו ובמס' יו''ט (כ''א ע''ב) בר''ג שמחמיר לעצמו ומקיל לאחרים ואמרי' בכל דוכתי אדם חשוב שאני וכן יפת תואר לא דברה תורה אלא כנגד היצר כדאמרינן בפ''א דקדושין (דף כ''א) ונענש דוד באבשלום כדאמרי' בסנהדרין (דף כ''א) אמאי לא דרשת סמוכין קדש עצמך במותר לך וזהו ויותר מהמה בני הזהר. אל תשבע שבועת אמת בויקרא רבה ר' יונה אמר אפי' על האמת וכן אוכלי טהרות כמו במס' חגיגה (דף י''ח) בגדי עם הארץ מדרס לפרושין בגדי פרושין מדרס לאוכלי תרומה. ובמס' נדה (ל''ח ע''א) חסידים הראשונים לא היו משמשין מטותיהן כי מיום רביעי ואילך פן יולידו בשבת וכן ברית כרתי לעיני ומה אתבונן על בתולה וכן ייחוד דפנויה שגזרו סנהדרין ובפ' בתרא דקדושין (דף ע''א) ובע''ז (דף ל''ו) וכן הרחק מפתח ביתה וכן בע''ז (דף כ') ונשמרתם מכל דבר רע שלא יסתכל אפי' בפנויה וכן בפ''ב דשחיטת חולין (דף ל''ז) גבי יחזקאל שלא אכל כל ימיו בשר כוס כוס מעולם אע''פ שמסוכנת מותרת וכן לא הרהרתי ביום אפי' על אשתי שלא אבא לידי קרי בלילה. בתנחומא ותצא דינה בת לאה שנו רבותי' לא תצא אשה בכבול לרשות הרבים אמרו אפי' בחול אינה יוצאה לרשות הרבים מפני שהעם מסתכלין בה שלא ניתן תכשיטין לאשה אלא להתקשט בתוך ביתה שאין נותנין פירצה לפני הכשר ברית כרתי לעיני וגו' על אחת כמה וכמה כל עיקר לא היה מסתכל באשת איש לכך כל כבודה בת מלך פנימה ממשבצות זהב לבושה אמר רבי לוי זוכה לכהנים לובשים בגדי כהונה גדולה ועשית משבצות זהב ואמר בפ' ד' דנדרים (דף כ') כל מה שאדם רוצה לעשות באשתו עושה כדי שלא יתן עיניו באחרת אעפ''כ ישמש פנים כנגד פנים שהאשה נהנית בין שדי ילין ואהבת לרעך כמוך בפרק בתרא דמגילה (דף כ''ח) לא הקפדתי בתוך ביתי וכן לא השתנתי במקום שהתפללתי והרבה פרישות תני סיעות בני אדם המהלכין בדרך ופגעו בהם לסטים ואמרו תנו לנו א' או נהרוג כלכם יהרגו כלם ייחדו להם אחד ימסרו אותו ואל יהרגו כלם עולא בר קושר תבעתיה מלכתא ערק ואזל ללוד גבי ר''י בן לוי אתון ואוקפן מדינתא אמרין אי לא יהביתון לי נחרב מדינתא סלק רבי יהושע בן לוי ויהב להון הוה אליהו זכור לטוב מתגלי עלוי לא אתגלי עלוי צם כמה יומין ואתגלי עליה אמר למסורות אנא מתגלי א''ל ולא משנה עשיתי א''ל ולא משנת חסידים הרי חסיד יש לו להניח אף דבר המותר ר' אבא בר' זבינה הוה מחייט גבי חד ארמאי ברומי אייתי ליה נבילה אמר ליה אכול ואי לא קטלינא לך אמר ליה אי בעית מקטל קטול ירושלמי דנדרים פ' קונם ר' יונתן הוה ציים כל ערובות ריש שתא ר' אבא ציים כל ערובת שבת ר' זעירא אמר תלת מאוון צומין אית דאמר תשע מאוון לא חש על מגילת תענית לא ידע ואשם ונשא עונו ר' יוסי הגלילי אומר הרי הכתוב ענש את מי שאינו יודע על אחת כמה וכמה מי שבא לידו עסק עבירה וידע ואם כך ענש מי שבא לידו ספק עבירה על אחת כמה וכמה ישלם שכר מי שבא לידו ספק מצוה ר' מנחם בר' יוסי אומר הנהנה שוה פרוטה מן ההקדש מביא מעילה וחומש ומביא אשם בשתי סלעים צא וחשוב כמה פרוטות בשני סלעים קרוב לאלפים א''כ ענש הכתוב את השוגג על אחת כמה וכמה שהוא משלם שכר לעושי המצוה ר''י אומר אם בא נפשך לידע מתן שכרן של צדיקים צא ולמד מאדם הראשון שלא נצטוה אלא על מצות לא תעשה שעה אחת ועבר עליה ראה כמה מיתות נקנסו עליו לו ולדורותיו ולדורי דורותיו עד סוף כל הדורות אם מדת הפורענות מועטת כך מדה טובה השב מן הפגולים ומן הנותרות והמתענה ביום הכפורים על אחת כמה וכמה שיזכה לו ולדורותיו ולדורי דורותיו עד סוף כל הדורות ר''ע אומר הרי הוא אומר על פי שנים עדים או שלשה עדים יומת המת אם מתקיים עדות בשנים למה פרט הכתוב בשלשה אלא להביא את השלישי להחמיר עליו ולעשות דינו כיוצא באלו אם כך ענש הכתוב את הנטפל לעוברי עבירה כעוברי עבירה עאכ''ו שישלם שכר לנטפל לעושי מצוה כעושי מצוה רבי אומר הרי הוא או' ואשר יבא את רעהו ביער לחטוב עצים וגו' ואם הכתוב ענש למי שבא לו ספק נפש אמור מעתה המגבה את הצדקות והמפרנס את העניים והגומל חסדים עאכ''ו שתנתן לו נפשו ר' אלעזר בן עזריה אומר הרי הוא אומר כי תקצור קצירך בשדה ושכחת עומר בשדה למען יברכך קבע הכתוב ברכה למי שבא לידו מצוה בלא יודע אמור מעתה סלע היתה צרורה לו בכנפיו ונפלה לו ומצאה עני הלך ונתפרנס בה הרי הכתוב קבע לו ברכה ר''ש אומר מי גם בכם ויסגור דלתים ולא תאירו מזבחי חנם שני דברים משמשין את הגוף ואין נמנעין לעשותן ואין נוטלין עליהן שכר ומה דברים שאין נוטלין שכר לא עשיתם עמי חנם. עאכ''ו דברים שנוטלין עליהם שכר. ביומא (ל''ט ע''א) והתקדשתם והייתם קדושים אם מקדש עצמו מלמטה מקדשים אותו מלמעלה. [הרוקח הלכ' חסידות].
------
@ מ''ז ע''ב
במחבת ובמרחשת מוחק וכול', טפי שמעשיהן אפויה ויש בהן שמן הרבה ולאחר אפייה פותחן וקומץ, והיל' אי איפשר לפותחן שהן דקות כל כך שלא יהו חוץ לקומץ אילך ואילך, ולכך מוחק בגודלו ובאצבעו קטנה מלמטה. וזו היא עבודה קשה, דבקושי (גודל) [גדול] היה מסלק אותן פתיתין שיוצאות חוץ לקומצו ומשוה אותן כדי שלא יהא הקומץ לא חסר ולא יתר, אבל מנחת סלת לא היתה קשה לקמוץ לפי שבעודה סלת בלולה בשמן קומצה. ותו, ליכא עבודה קשה שבמקדש אלא זו. מליקה, בפרק ראשון דשחיטת חולין [כ''א ע''א], שהיה חותך בציפורניו שדרה ומפרקת ורוב סימנין. עואה, מאותו מקום ששמו עוים [יהושע י''ח]. בין הבינים, מה שבין האצבעות. דגואי, מה שדבוק בין האצבעות מבפנים כלפי הפס. דבראי, שנשפך מבין האצבעות כלפי חוץ. שירים הוא, שירי מנחה ונאכל לכהנים. דביני ביני, מה שבין האצבעות עצמן. היכי עביד, כלומ' הואיל וספק אם שירים אם קומץ הוא, מאי עביד מיניה. והוו להו, הנך שירים שנשארו בכלי. שירים שחסרו, קודם הקטרת קומץ. ואמ' מר, במסכת מנחות [ט' ע''א] שירים שחסרו וכול'. השתא נמי, אפי' הקטר קומץ ברישא, והדר בין הבינים אתי מיניה לידי חורבה. דקרי כאן כל שממנו לאישים, כל קרבן שמקריב ממנו לאישים כגון המנחה שהקטירו קומץ ממנה הרי היא בבל תקטירו את השירים, והני דביני ביני דיל' שירים נינהו. לשום עצים, הסקה בעלמ', לא לשום הקטרה. כר' אלעז' וכול' לריח ניחח, דכת' כי כל שאר וכל דבש וכול' עד ואל המזבח לא יעלו לריח ניחח, הכי דרשא לא תקטירו ממנו אשה, דלעיל מהאי קרא שממנו לאישים הרי הוא בבל תקטירו. אלא לרבנ', דאמ' אפי' לשם עצים לא. דקמצי שמיני, בני אדם שמינים שאין שם בין הבינים דבשר האצבעות עודפת מזה על זה וסותמת בין אצבע לאצבע. לר' אליעז' נמי לכתחילה וכול', דהא דקאמ' אבל אתה מעלה לשום עצים לא אמ' היכא דלא איפשר דליכא שמיני, אבל אי איכא שמיני שמיני עבדי. מאי קמיבעיא ליה, לרב פפא אילמא הא קמיבעיא ליה דלא ידע. אי גמר, תנא מלא מלא מהתם מקומץ, וכי היכי דגבי קומץ בענן דקמצו שמיני גבי חפינה נמי אי לא גמר. היינו הך, בעיא גופה דלעיל דאיבעיא להו וכול'. או דיל', יליף מלא מלא וכול'. מלא חפניו והביא והא איכא, דמלא חפניו יהיב תחילה לבד של בין הבינים. ולקח והביא בענן וליכא, דאי הביא מה שבחפניו תחילה באותה של קומץ אכתי לא הביא כל מה שלקח דאשתיירו ליה של בין הבינים. כדקמצי אינשי, שמניח ידו על הסולת וכופף ידו כלפי הסולת וחופה אצבעותיו על פיסת ידו ודוחק בסולת עד שנוגעות ראשי אצבעותיו לפס ידו. קמץ, מלא קומצו. בראשי אצבעותיו, שהפך (גם) [גב] ידו למטה כלפי הסולת והכניס ראשי אצבעותיו בסולת ואחר כך קירב ראשי אצבעותיו עם הסולת (והכניס ראשי אצבעותיו בסולת ואחר כך קירב ראשי אצבעותיו עם הסולת) בפיסת ידו מלמעלה וקמץ. מן הצדדין, מצידי הכלי קמץ ולא באמצע הכלי. ממטה למעלה, והביא עליו הקומץ. ט''ן ממטה למעלה, שהפך גב ידו למטה והכניס ראשי אצבעותיו וקמץ, דהיינו כדפרש' בראשי אצבעותיו. כדח[פני] אינשי, (שהסכים) [שהכניס] ידו אחת מצד אחת וידו אחרת (וידו אחרת) כנגדה וחפן בשניהם. מלמעלה למטה, שהפך פיסת ידו כלפי הקטרת וכפפן בקטרת וחפן מן הצדדין של כלי, ודרך בני אדם לחפון מאמצע הכלי. ט''ן שהכניס הקטרת בחופנו דרך גודל ואצבע. זו בזו חפן, שחפן בידו אחת בפני עצמה ובידו אחרת בפני עצמה ואחר כך קירבן זו אל זו לאחר שהגביהן. [פירוש רבינו אליקים].
------
יהושע עוזאה. ויש ספרים יהושע עזאה. בסדר יומא בפרק הוציאו לו, א''ר יוחנן בעי יהושע עזאה בין הבינים של מלא קומצו מהו. ומפרש רב פפא הכא במאי עסקינן דגואי לא תיבעי לך דודאי קומץ [הוא], דבראי לא תיבעי לך דודאי שיריים נינהו, כי תיבעי לך דביני ביני מאי. א''ר יוחנן הדר פשט יהושע עזאה בין הבינים ספק. וקא מסיק רבי חננא דמקטיר קומץ לחודיה תחילה והדר בין הבינים דלא ליהוי שיריים שחסרו בין קמיצה להקטרה. וסוף סוף מסיק רב מרי דקמצי שמיני. וריב''א הלוי היה מגמגם [—מקשה] מאי שייך הדר פשט ספק על הספק. מעיקרא נמי מספקא ליה. ומתרץ רבינו [ריב''א הלוי] אהא דמפרש היכי עביד הואיל וספק הוא, קא מסיק דהכי עביד היינו פשיטותיה. ונראה לי אני הסודר דהכי קאמר אם בין הבינים היה ספק לכהנים יש להם לעשות כך, והפשיטות הוא שלא יקטיר הבינים עד שיקטיר את הקומץ, ולרבי אליעזר לשם עצים, ולרבנן דפליגי על רבי אליעזר הא דמסיק רב מרי דקמצי שמיני לרבנן ולרבי אליעזר לכתחילה. רב מרי מפרש דיהושע עזאה דאמר ספק, דספק הוא קמצי שמיני לכתחילה. ואי [לא] קמצי שמיני צריך שיקטיר הבינים תחילה ואחר כך הקומץ לרבי אליעזר, ולרבנן לית לה תקנתא להא מנחה.
גרסינן במסכת נזיר פכ''ג [מ''ט ע''ב] על אלו טומאות הנזיר מגלח, על מלא תרוד רקב. ובמסכת כלים פרק י''ז מלא תרוד גדול של רופאים. והתם בגמרא דפרק כהן גדול [נ' ע''ב] וכמה שיעורו של מלא תרווד רקב חזקיה אמר מלא פיסת היד ורבי יוחנן אמר מלא חפניו. ומותבינן מהא דתניא במסכת אהלות בתוספתא פרק המתחיל מלא תרווד [פ''ב ה''ב], מלא תרווד רקב שאמרו מקשרי אצבעותיו ולמעלה דברי רבי מאיר וחכמים אומרים מלא חפניו. כך [כתוב] בגמרא דידן [נזיר נ' ע''ב]. אבל התוספתא יש בה, מעיקר אצבעותיו ולמעלה דברי רבי מאיר וחכמים אומרים מלא חפניו. אם כן פליגי בשיעור תרווד של רופאים. ולפי מה שכתבתי למעלה שמלא תרווד רקב המת חוזר לאחר מאה ועשרים שנה, כמו שמפרש הירושלמי [נזיר פ''ז ה''ב] לפי שאין מצוי נחלקו. ומיהו לדידי הסודר מיבעיא לי אי שיערו בבין הבינים אי לא, ובאיזה אדם שיערו, [כי] יש שחפניו מחזיקין מעט ויש מחזיקים הרבה. כי מאחר שבתרווד הרופאים שיערו ובאותו תרווד חלוקים, לנו היאך יש לשער. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך יהושע עוזאה].
------
מקטיר קומץ לחודי' והדר מקטיר בין הביניים. פי' חשובין קומץ הו''ל הקטר קומצה כשני פעמים ותנן בפ' הקומץ בתרא הקטיר קומצה פעמים כשרה. [תוס' רי''ד].
------
@ מ''ח ע''א
דבקיה לקומץ, לאחר שקמץ דבק הקומץ אל דופני הכלי מבפנים שלא הניחו באמצעיתו כתיקנו, שכן דרך שלאחר קמיצה צריך לחזור ולקדש הקומץ בכלי. דבקיה בארעיתיה, בקרקעית הכלי מבחוץ, וכגון שיש לו לאותו כלי בית קיבול מבחוץ תחת קרקעיתו כמו לקערות שלנו. תוך כלי בענן והאיכא, שהרי יש שם אויר כלי בתוכו בתוך הכלי. מחוקות, רישש בלע'. טפופות, היינו טפי ממחוקות מעט ולא הגיעו לכלל גודש. נשפך הדם, מן הצואר על הרצפה, אבל נשפך מן הכלי, לאחר שקיבלו בכלי. מדם הנפש, ההוא דם דקביל בתר דשחיט לסימנים קרי דם הנפש, דם שהנשמה יוצאה בו. ולא מדם העור, דמאי דקביל מקמי דשחיט לסימנין לא מיקרי דם הנפש אלא דם העור. דם התמצית, שמטפטף לאחר קילוח, הדר דריש ליה מדם הפר לאידך גיסא, דקא גרע קמא דמדם ומוסיף ליה אהפר, והכי קאמ' דם מהפר יקבלנו, ולא מן הרצפה. דאי סל' דע', דהאי מדם הפר אתא לאורויי דאפי' לא קיבל אלא מקצת דם כשר. והאמ' רב יהו' השוחט וכול', אלא על כורחיך דרשי' האי מדם הפר דם מהפר. גורעים ומוסיפין וכול', כדפרשי'. נתפזרה קטורת ממלא חפניו מהו, מי אמרי' דידיו כצואר בהמה וכי היכי ד(מ)כי נשפך 
מן הצואר פסול, הכא נמי כי נשפך הקטורת מידיו פסול. או דיל', ידיו ככלי שרת דמו וכשר, תיקו. חישב בחפינת קטרת, על מנת להקטירו למחר דהיינו חוץ לזמנו, דביומא גופיה דחפין ליה איבעי ליה לאקטוריה. מהו, מהניא ביה מחשבה לאפסולי אי לא. מה התם, בקומץ מהניא ביה מחשבה למיפסל דהואיל ובא עם הכבש חשיב ליה כשחיטת קרבן, ובזבח כת' לא יחשב, דפסיל ליה מחשבה על מנת להקטירו שלא בזמנו. ת''ש, במסכת חגיגה בפרק חומר בקודש [פ''ג ע''ב], בעידיות עיקרה [פ''ח מ''א]. במקצתן, באחד מהן פסל את כולן כגון קומץ ולבונה דשכיחי בהדדי בכלי אחד, וקטרת וגחלים שכיחי נמי בכלי אחד, והא דחשיב להו תנא בכי האי סדר דקאי קטרת גבי קומץ דהנהו דעדיפי ליה טפי חשיב ברישא, דלבונה הוו מכשירי קומץ וגחלים מכשירי קטרת. קס''ד, מדקחשיב קטרת כולי האי דפסיל ביה טבול יום פסלה נמי לינה אם שהא (שהא) על המזבח כל הלילה, דבכל הלילה דטבול יום פסול בלינה נמי פסלה, בקטרת גופיה כדגרסי' התם [מעילה י' ע''א] הוכשרו ליפסל במחוסר כיפורים ובטבול יום ובלינה ומדאית ביה הני חומרי פסלה נמי מחשבה. [פירוש רבינו אליקים].
------
בעי רב פפא מלא חפניו שאמרו מחוקות או גדושות, אמ' ליה רב אשי ת''ש, דתניא מלא חופניו שאמרו לא מחוקות ולא גדושות אלא טפופות. [פסקי הרי''ד].
------
מלא חפניו שאמרו לא מחוקות ולא גדושות אלא טפופות — לשון טפופה ''הלוך וטפוף תלכנה'' (ישעיה ג', ט''ז), ובדברי רבותינו המדה שאינה גדושה ולא מחוקה נקראת טפופה, כמו קו המדה ביושר שאינו נכנס ולא יוצא. [הערוך ערך טפף].
------
נתפזר הקטורת ממלוא חפניו מהו. מדלא בעי הכי בקומץ, משמע דפשיטא בקומץ דפסול משום דבעינן קידוש כלי אחר הקמיצה, דזוהי אחת מארבע עבודות שבדם, קמיצה כנגד שחיטה, מתן כלי כנגד קבלת הדם, והולכת הקומץ כנגד הולכת הדם, והקטרת הקומץ כנגד זריקת הדם. וכיון דבעינן מתן כלי אם כן הוי ידו כצואר הבהמה, ונתפזר מקומץ הוי כאילו נשפך מן הצואר לריצפה דקיימא לן דלא יאספנו. והכי נמי אמרינן במנחות בפרק הקומץ רבה, קמץ בימינו ונתן לשמאלו יחזיר לימינו, וקאמר עלה בגמרא ואי ס''ד לר''ש בעינן קידוש כלי אמאי יחזיר לימינו [הא] הוי ליה כאילו נשפך הדם מן הצואר לריצפה ואספו. ומשום הכי פשיטא ליה דפסול. אבל הכא גבי חפינה הכי קא מיבעיא ליה, כיון דבעי כלי כדאמרינן לעיל כדאשכחן בנשיאים הוי שפיר כמו קידוש כלי, ואם כן הוי כנשפך מצואר בהמה על הריצפה ואינו יכול לאספו. או דילמא כיון דלא בעינן כלי אלא משום דלא אפשר, ולאו משום קידוש אינו מועיל, ואם כן כשנשפך מידו הוי כנשפך מכלי לריצפה ולא פסל ויכול לאספו. ומהאי טעמא ניחא אמאי לא יליף מלא מלא מקומץ ויפסל. אלא ש''מ דהיינו טעמא דפסול בקומץ משום דבעינן מתן כלי, ובחפינה לא בעינן מתן כלי. ואע''ג דבחפינה איכא מתן כלי דהיינו הכף, היינו משום דלא אפשר כדאמרינן לעיל בריש פרקין. מחוקות או גדושות הא דלא פריך הכי לעיל גבי קומץ משום דבקומץ כתיב בקומצו דמשמע בתוך קומצו, וכל היוצא למעלה מאצבעו אין זה בקומצו. אבל הכא כתיב מלא חפניו, ואין זה מלא חפניו אלא אם כן טפופות. [תוספות רבינו פרץ].
------
ומדלינה פסולה מחשבה נמי פסולה. יש ספרים שכתוב בהן דילמא טבול יום פוסל לינה לא פסלה ואת''ל לינה פסלה מחשבה תיבעי לך והיא גירסא דיוקא שאין לפשוט מחשבה מלינה דהכי אמרי' בזבחים בפ' טבול יום מאי לאו מדמחשבה לא פסלה לינה נמי לא פסלה לא דילמא מחשבה היא דלא פסלה אבל לינה פסלה אלמא אין לפשוט זה מזה שיש לך דלינה פסלה ומחשבה לא פסלה. [תוס' רי''ד].
------
@ מ''ח ע''ב
חישב בחתיית גחלים, להקטיר קטרת שלא בזמנו. כמצוה דמו, ופסלה מחשבה כי היכי דפסלה בקטרת גופיה. הגחלים הוו מכשירי קטרת, כולהו עיקר עבודות גמרי' במסכת מנחות [י' ע''א] דהויין בימין ולהכי קבעי. הולכה בשמאל מהו, כגון הולכת איברים לכבש והולכת קטרת למזבח או לפניי ולפנים. הכף, של קטרת בשמאלו, דתנן במסכת תמיד [ל''א ע''ב] בהדיא דהולכה בשמאל הואי. הרגל של ימין, עם הירך היה מוליך בשמאלו לכבש. ובית עורה לחוץ, כלומ' מקום החתך היה כלפי הכהן שאין דרך כבוד שיהא נראה החתך לחוץ. בהולכה דלא מעכבא כפרה, כגון הולכת איברים לכבש לא מעכבא, שאם רצה לנתח סמוך לכבש עושה, אבל הולכה מכבש למזבח מעכב, והולכה דקטרת ביום הכיפו' מעכבא נמי כפרה דכת' והביא, וזהו נמי לח''ע. ט''ן וח''מ הולכה תמיד איפשר בלא הולכה שיכול להעמיד בני אדם ממקום הניתוח עד המזבח ונותנין זה לזה עד שיגיע למזבח, הולכת קטרת ביום הכיפור' מעכבא כפרה דאי איפשר להעמיד כהנים עד בית קדשי הקדשים שאין נכנס אלא כהן גדול. קמ''ל, ואת הכף בשמאלו אפי' הליכה דמעכבא, וכן יושב וכן שמאל פסול, וכן יושב דבענן שעומד דכת' לעמוד לשרת, בכל הני דאיבעי ליה למיעבד להו בימין ומעומד. [פירוש רבינו אליקים].
------
חישב בחתיית גחלים מהו. פירש הקונטרס בלשון ראשון חישב בחתיית גחלים להקטיר הקטורת חוץ לזמנו. והלשון לא משמע כן, דהלשון משמע שחישב בגחלים. לכך נראה כלשון אחר שפירש הקונטרס. [תוספות רבינו פרץ].
------
@ מ''ט ע''א
ותיובתא, דרב ששת דאמ' הולכה בשמאל כשר וקפריך. ורב ששת, היכי פשיט ליה דבשמאל כשר והא איהו דאותיב הא מתני' דקפסלה ליה אמילתא אחריתי, אלמא דסבירא ליה כוותיה והיל' קשיא דידיה אדידיה. וקרא מסייעני, מדכת' ויזרקו הכהנים ולא כת' ויוליכו ויזרקו הכהנים, אלמא דלא אצטריך כהן להולכה. בתר דשמעה, דאותביה לידידיה ונתיישבה בעיניו אזל ואותביה לרב חסדא אמילתא אחריתי. דעבוד מעשה אצטבה, שכשם שסטיו עומד לפנים מסטיו כך עמדו הכהנים בשורה ממקום השחיטה ועד המזבח ונתנו זה לזה ולהכי לא אדכר קרא הולכה בהדי(א) עבודה דלא הויא בה הולכה כלל, אבל לעולם אימ' לך דהולכה לא מיתכשרא אלא בכהנים. חפן חבירו, מן המחתה. ונתן, הקטרת מתוך חפניו לתוך חפניו של חבירו, וכגון דהוו חפינות דתרויהו שוין. והא איכא, דהואיל ומלא חפניו הוי (איני) [אינו] חושש אם חפן חבירו תחילה לו. וחפן והביא בענן, דמשמ' דההוא גופיה דחפן איבעי ליה לאייתויי. ששאילתינו כשאילת הראשונים, דמאי איסתפקא לן איסתפק לר' יהוש', דבדוכתא אחריתי הוה תני ר' חנינא כי הך בעיא כדבענן למימ' לקמ' איבעיא להו שחט ומת מהו שיכנס וכול'. למימרא, מדקרי ליה ר' חנינא לר' יהוש' בן לוי מדורות הראשונים מכלל דר' יהוש' בן לוי הוה קשיש מיניה. כל האוכלין, כגון שחלים ושאר עשבים או שום דבר (ויאכל) [מאכל] אוכל אדם בשבת אע''פ שעושה לו רפואה הואיל ורגיל לאוכלן שלא בשעת רפואה, אלא הכי קאמ' לי[ה] התיר לשחוק ולשתות וכול'. מישרא שרי, שאין לך דבר שעומד לפני פיקוח נפש אלא ע''ז וגילוי עריות ושפיכות דמים. מי מסיין, כלומ' יש בהן רפואה בחונה ומחללין עליה שבת לשוחקה. או דיל' לא מסיין וכול', ואמ' ליה דמסיין ומחללין והיינו לא התיר. ומאי שנא ר' חנינא, דשאל מיניה טפי מאיניש אחרינא. דהאמ' ר' חנינא, בשחיטת חולין [ז' ע''א]. מימיי לא שאלני אדם וכול', מכלל דבקי הוה והיו שואלין הימנו תדיר. וחייה, האדם. וחיית, שנתרפאת המכה. וחוורן כרעיהו, קאמ' דלא חיית. אלא הכי קאמ' ליה ר' חנינא לר' יהוש' בן לוי, שאלתה עכשיו כשאילתינו שאנו עסקנו בדבר ושאלנוה. ומי אמ' ר' חנינא הכי, דאיהו עסק במאי דאסתפק לר' יהוש'. והאמ' ר' חנינא בפר, בזאת יבא אהרן אל הקודש בפר וגו'. ולא בדמו של פר, שאם שחט ראשון ומת אין שיני נכנס בדמו של זה הואיל ולא שחטו הוא, אלא צריך להביא לו פר אחר, והואיל וצריך להביא פר אחר היכי מצי נפיק בההיא חפינה דחבריה. דהאמ' ר' חנינא נמי קטרת שחפנה קודם שחיטת הפר לא עשה ולא כלום, אלמא דסבר דאין נכנס בחפינתו של חבירו, דאי סל' דע' דנכנס בחפינת הראשון כיון דצריך לשחוט פר אחר נמצא חפינה של ראשון קודם שחיטת פר זה, אלא ש''מ דסבר דצריך לו לעשות חפינה אחרת ולכך מביא פר אחר ושוחט ואחר כך חופן, וקא מספקא ליה מידי במילתא ואת אמרת לעיל דמספקא ליה. הכי קאמ', ר' חנינא. מדקמיבעיא ליה, לר' יהוש' הכי מכלל דקסבר בפר ואפי' כול'. שילתם כשאילת הראשונים, דעלמ' אבל הוא ר' חנינא עצמו לא שאל מעולם דלדידיה לא מספקא ליה כדפרי' לעיל. מאי הוי עלה, דההיא שאילה נכנס בחפינתו של חבירו אי לא. אי, קיימ' לן היל' דחופן וחוזר וחופן דב' חפינות עושין בפנים בו ביום, אם כן נכנס אחר בחפינתו של ראשון, דהא מכל מקום מקיים חפינה לפנים. תיבעי לך, בעין אי נכנס בחפינת הראשון דמהא לא מיתפרשא. אדרבא, אי חוזר וחופן דאית להו להנהו ב' חפינות חדא מידה ולא יכנס וכול'. שלא יחסיר ולא יותיר, דדיל' האי בתרא אית ליה חפנים גדולים או קטנים מקמא, ואשתכח דלא הוי להו חדא מידה. אי אין חופן וחוזר וחופן וכול', דהא חופן וחוזר וחופן בעיא הוא דאיבעיא להו חופן וכול'. כדרך שמידתה, כדרך שחופן בחוץ כך חופן בפנים. לעשות מידה בפנים, עושה, ולא שחוזר וחופן. שלא יחסיר ולא יותיר, ממלא הכף שהיא מחזקת מלא חפניו. [פירוש רבינו אליקים].
------
דעבוד מעשה איצטבא — פי' כולן עומדין בשורה כאיסטווה זה מושיט לזה וזה מושיט לזה. [הערוך ערך אסטווה].
------
[תוד''ה בעי רב פפא וכו' שהלוקח יביא]. אי נמי איפכא את''ל גבי בין הבינים הוי שפיר ולקח והביא הני מילי התם שהוא עצמו לקחו, אבל הכא שלא לקחו הוא אלא כהן אחר לקחו מהו. ש''מ דרבי חנינא קשיש. וא''ת שמא רבי חנינא בקי ברפואה הוה לכך שאל אותו ולא משום דקשיש. ותירץ רש''י מדקרי ליה רבי חנינא, ועוד י''ל מדקאמר לי התיר, ולא אמר לי אמר רבי חנינא. [תוספות רבינו פרץ].
------
לי התיר רבי חנינא לשתות שחליים בשבת. [האגודה].
------
@ מ''ט ע''ב
כיצד יעשה, החפינה לפניי ולפנים דהא חפינה שבחוץ היה חופן מתוך מחתה מליאה שהיה שם הרבה יותר ממלא חפניו, אבל כף שמביא לפניי ולפנים לא היה אלא מלא חופניו קטרת והיה קשה מאד היאך מריק הכף לתוך חפניו. אוחז את הבזך, הכף, כדמתרגמ' [במדבר ז'] בזיכא. ויש א' בשיניו, היה אוחזה. ומעלה בגודלו, אמילתיה דתנא קמא קאי דקאמ' אוחז את הבזך בראשי אצבעותיו, הכי קאמ' מחזיר את הבית יד לחוץ ובית הקיבול כנגדו, ואוחז שפת בית הקיבול בראשי אצבעותיו וכופיהו לתוך חפניו להריח הקטרת שבה, ומעלה הבית יד של חוץ בגודליו עד שמגעת בית ידו לבין אצילי ידיו, וחוזר הכהן לצד אחר כדי שמחזיר הבית יד והופך הבזך על חופניו ומריק כל הקטורת לתוך חופניו, דהיינו אומנות גדולה, שהיה הופך הבזך וזורק הקטרת דרך מעלה כדי שיהיה נופל כל הקטרת בתוך חופניו. וצוברה, כשהוא זורק הקטרת מתוך חופניו על הגחלים אינו זורקה כאן וכאן, אלא זורקה במקום אחד. כדי שתהא עשנה וכול' כדי שיהא עשנה ממהר לבוא, כדי שלא יסתכל בשכינה ומסתכן היל' מפזרה כדי שיהא עשנה הרבה ולא יסתכל מרוב עשן, כי בענן אראה היינו עשן הקטרת. חוזר וחופן, דהא הך חפינה מיירי בפנים. מהו שיכנס אחר, בשחיטתו ולא איבעי ליה לאייתויי פר אחרינא מדידיה. מי אמ', הא דכת' בזאת יבא אהרן אל הקודש. בפר וגו', הכי קאמ' אם מביאו לפר בעודו חי יצא, אבל לאחר שחיטה לא. ואפי' בדמו של פר, דאפי' לאחר שנשחט איקרי פר. נמנין, על הפסח אם צריכין לו. ומושכין ידיהן הימנו, אם רוצין למנות על אחר עד שישחט זה אבל לאחר שנשחט לא. ואם איתה, דלאחר שחיטה איקרי פר אפי' נשחט לימנו עליה עד שיזרק הדם, אלא (אלא) שמ' מינ' שחיטה עיקר ובפר אמרי' ולא בדמו של פר. לעול' אימא לך בפר ואפי' בדמו של פר, והכא גבי פסח להכי אין נימנין קודם שחיטה דאמ' קרא מהיות משה, דמדנקט לשון מהיות, משמ' מחיותה דשה, כל זמן שהוא חי נימנין עליו אבל לאחר שחיטה לא. אין פודין, במסכת בכורות [י''ב ע''א] קאי גבי פטר חמור דכת' תפדה בשה. כלאים, שה שבא מן התייש [ו]מן הרחל או מן האיל הבא על העזים. כוי, הבא מן התיש הבא על הצביה, התני מיהת ולא (בשחיטה) [בשחוטה] ואפי' בשה לאחר שנשחט אלמא דלאחר שחיטה לא איקרי שה, הכא לא איקרי פר. שה מפסח, מה להלן חי כדאמ' מחיותיה דשה, הכא נמי אף כאן אין פודין פטר חמור אלא בשה. זכר תמים וגו' ת''ל תפדה תפדה, פטר חמור תפדה בשה ואם לא תפדה וגו'. ריבה, אפי' אינו זכר תמים ובן שנה. אפי' אדכולהו נמי, כלומ' אימ' ריבה לפדותו אפי' בעגל ובחיה ובשחוטה וכול'. אם כן שה שה מאי אהני ליה, דמהך גזיר' שוה דממעטי להו לכולהו, דגבי פסח כת' מן הכבשים ומן העזים תקחו לאפוקי עגל חיה וטרפה וכלאים וכוי דלא חזו לגבי מזבח. [פירוש רבינו אליקים].
------
ת''ר, כיצד הוא עושה אוחז את הבזך בראשי אצבעותיו, ויש אומ' בשיניו ומעלה בגודלו עד שמגעת לבין שתי אצילי ידיו, וחוזר ומכניסן לתוך חופניו וצוברה כדי שיהא עשנה שוהא לבוא, ויש אומ' מפזרה כדי שיהא עשנה ממהרת לבוא, וזו היא עבודה קשה שבמקדש. זו (ר') ותולא, והאיכא מליקה, והאיכא קמיצה. אלא אימא זו היא עבודה קשה מעבודות קשות שבמקדש. [פסקי הרי''ד].
------
ובסדר יומא פרק הוציאו לו [מ''ט ע''ב], הלכה וזו היא עבודה קשה שבמקדש. איבעיא להו שחטו ומת מהו שיכנס אחר בשחיטתו, מי אמרינן בפר ולא בדמו של פר. או דילמא בפר ואפילו בדמו של פר. רבי [אמי] אומר בפר ולא בדמו של פר, רבי יצחק נפחא אמר בפר ואפילו בדמו של פר. איתיביה רבי אמי לרבי יצחק נימנין ומושכין את ידיהם ממנו עד שישחט וכו'. ושני ליה שאני התם דכתיב מהיות משה מהוייתו של שה. איתיביה רבי יצחק נפחא לרבי אמי והוציא את כל הפר ואת פר החטאת. אמר רב פפא בעור ובשר ופרש כולי עלמא לא פליגי. כי פליגי בדם מר סבר דם איקרי פר, ומר סבר דם לא איקרי פר. ואמר רב אשי מסתברא כמאן דאמר דם איקרי פר וכו'. אלמא דכל היכא דהגוף שלם קרוי הוא כמו מחיים.
אם כן תימה ההוא דפ''א דכריתות בגמרא דהסך שמן המשחה [ו' ע''ב], ת''ר הסך שמן המשחה לבהמה לכלים לגוים ולמתים פטור. בשלמא בהמה וכלים על בשר אדם כתיב והני לאו אדם נינהו. ומת נמי כיון דמית מת איקרי ולא אדם וכו'. אלמא אע''ג דהגוף שלם לא איקרי אדם. וההיא דנזיר פרק שלשה מינין [נזיר נ''ג ע''ב], או בעצם אדם לא קשיא, דאדם דכתיב התם לאפוקי בהמה, דמרבינן מהכא רובע עצמות אע''ג דאקמח אקמוחי. ובספרי דרש לה לאבר מן החי.
מיהו הא קשיא לי וההוא נמי דפליגי רבי ישמעאל ורבי עקיבא בספרי דפרשת פרה [פ' חוקת], והנוגע במת לכל נפש אדם להביא את בן שמונה. משמע להביא את דמו תלמוד לומר במת בנפש האדם, להוציא את דמו דברי רבי ישמעאל, רבי עקיבא אומר נפש אדם להביא את דמו. וההיא נמי דכולי עלמא מודו ברביעית דם שיצא מן המת [דמטמא], דנפקא לן מנפש מת [חולין ע''ב ע''א] טעמא משום נפש, הא לאו הכי דם לא חשיב כגוף, אע''ג דרביעית דם ככל הדם וכגוף האדם הוא, אי לאו דמרבינן ליה לא מטמא, ולא תלינן ליה נמי בשיעור, הואיל ויכול לקרוש ולעמוד על כזית. כדמסקינן בפרק המוציא יין הלכה ראשונה [שבת ע''ז ע''א] ובמנחות פרק המנחות [ק''ד ע''א], דתניא בתוספתא דעדיות [פ''ב ה''ו] א''ר יהודה ששה דברים מקולי בית שמאי ומחומרי בית הילל דם נבלות ב''ש מטהרין וב''ה מטמאין. א''ר יוסי בר יהודה אף כשטימאו בית הילל לא טימאו אלא ברביעית הואיל ויכול לקרוש ולעמוד על כזית. ואמר אביי ר''פ המוציא [יין] [שבת ע''ז ע''א] דרבי נתן דילמא סבר דם דסמיך כזית לא בעי רביעית. ובכריתות ר''פ דם חטאת [כריתות כ''א ע''א] מסקינן דלבית הילל דמטמאי דם נבילה אפילו טומאה חמורה מטמאה כנבילה גופה. אלמא דם כגוף הבהמה וכבשרה חשיב.
ונראה לי אני הסודר, אע''ג דתנן התם [עדיות פ''ח מ''א] העיד רבי יהושע בן בתירא על דם נבילות שהוא טהור, ומייתי מעשה, ומעשה רב, אפילו הכי נראה דהלכה כרבי יהודה דאליבא דב''ה מטמא, דהא סתמא דגמרא דידן קאי כותיה, כדאיתא ר''פ דם שחיטה [כריתות כ''א ע''א]. ופרכינן דכותה גבי בהמה לאחר מיתה אי בשר מטמא טומאה חמורה וכו'. אלמא דם נבילה כנבילה עצמה.
מיהו הא קשיא לי, דבמסכת מעילה פרק קדשי מזבח [י''ז ע''א] תנן דם השרץ ובשרו מצטרפין לכעדשה. ובגמרא נפקא לן מוזה. דמצי למיכתב זה וכתב וזה לרבות דמו אתא. ותימה, טעמא דכתב רחמנא וזה הא לאו הכי לא מטמא, ומאי שנא מדם נבילה. ותו לב''ש ולתנאי דמטהרי דם נבילות, מאי שנא דם נבילות מדם שרצים. וכי תימא דם נבילות לא ילפינן מדם שרצים שכן טומאתו בכעדשה, נימא מת יוכיח שצריך רביעית וטמא נבילה נמי, (מכי) [מהיכא] תיתי. בשלמא לענין צירוף שיהא דם נבילה מצטרף עם בשרה לשיעור כזית הא לא אמרינן דכיון דדמו חלוק מבשרו לענין כרת, דעל הדם חייב כרת ונבילה בלאו, הילכך אין מצטרפין. כדאיתא בפ''א דכריתות [ד' ע''ב] דדם השרץ ובשרו מצטרפין משום דאין דמו חלוק מבשרו. וכדמסיק רבינא הואיל וכו', כלומר הואיל ובמקום שאין חומר בדם מן הבשר מצטרפין כגון השרץ, הנחש נמי שאין חומר בדמו מבשרו מצטרפין לכזית, הוא [הדין] לכל שאר איסורין שאין שום טומאה קלה וטומאה חמורה שמצטר' כיון דעל דמם פטור מכרת, כדאיתא בפרק דם שחיטה [כריתות כ''א ע''א].
------
ותו [קשיא לי] למה לי דכתב רחמנא וזה לכם לרבות דמו, אי נמי הטמא אליבא דרבי שמעון בן יוסי לרבות דם השרץ, כדאיתא בבראשית רבה בפרשת ויתן תבן ומספוא דעבד אברהם [בר''ר פ' חיי שרה]. תיפוק לי מהא דגרסינן בהעור והרוטב [חולין ק''כ ע''א] גבי שרצים, הטמאים לאסור צירן ורוטבן וקיפה שלהן. דאם צירן כגוף, דמו לא כל שכן. דהא חלב בהמה טמאה, דמרבינן לאיסור מגמל גמל לרבנן, ומאת הגמל לרבי שמעון, מקשינן התם בפ''א דבכורות [ו' ע''ב], אמאי לא נפקא לן חלב בהמה טמאה לאסור מצירן, וחלב נמי לא גרע מציר. וכיון דאפילו חלב דלאו גופה קא בעי למיסר כציר, דם מיבעיא דה''ג (במנחות) במסכת מעילה פרק ולד חטאת [י''ב ע''ב] אמר רב הונא אמר זעירי המקיז דם לבהמת קדשים אסור בהנאה ומועלין בו. ומתיב רב המנונא חלב המוקדשין וביצי תורין לא נהנין ולא מועלין. א''ל כי קאמינא בדם [הואיל] ולא מקיימא בלא דם. אבל חלב לא חשיב כי גופה דהא מקיימא בלא חלב. ואע''ג דגרסינן בפרק כל הבשר [חולין קי''ג ע''ב] דם ושיליא פירשא בעלמא הוא לענין מבשל דם בחלב. היינו לענין אכילה דלא הוי בכלל לא תבשל גדי כבשר עצמו. מיהו כל הני שהבאתי קשה לי לתרץ בתירוץ דחוי ורחוק.
ובתורת כהנים בפרשת שרצים [פ' שמיני] כל אשר 
יפול (מנבלתם) [מהם במותם] אם בהמה שלא עשה בה 
דמה כבשרה, אבר מן החי ממנה מטמא, השרץ שעשה דמו כבשרו וכו' וכו'. תימה אי אליבא דרבנן דמטהרי דם נבילות קאי (ודאי) [דהא] סתם סיפרא רבי יהודה ורבי יהודה הוא דמטמא דם נבילות כבית הילל. ולענין פר ואפילו בדמו של פר דפליגי, איכא למימר משום דעיקר כפרה בדם פליגי אי איקרי פר או לא איקרי.
גרסינן במסכת שקלים בפרק שלשה פרקים [פ''ג ה''ב] ובפרק אחרון [פ''ח ה''א], העיד רבי יהושע בן בתירא על דם נבילות שהוא טהור. מה טהור טהור מלהכשיר הא לטמא מטמא. תמן תנינן, במסכת מכשירין פרק אחרון [פ''ו מ''ה], דם השרץ מטמא כבשרו ואינו מכשיר, ואין לנו כיוצא בו. אמר רב יוסף מאן דאמר טמא כרבי יהודה ומאן דאמר טהור כרבי יהושע בן בתירא. ופירש רב נסים גאון במגילת סתרים, אליבא דרבי יהושע ורבי יהושע בן בתירא דקא סברי דם נבילה טהור. ואי אליבא דרבי יהודה דמטמא אליבא דבית הילל אין לנו כיוצא בו לענין שיעורא ולא לענין טומאה. והכי קאמר אין כדם השרץ שדמו מטמא בכעדשה כבשרו אבל דם נבילות ברביעית, ופחות מרביעית טהור. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יצחק נפחא].
------
ואם איתא עד שיזרק מיבעי ליה. וא''ת אדמקשי ליה מרבנן, ליסייעיה מרבי שמעון דאמר עד שיזרק ואם כן נקרא שה אפילו לאחר שחיטה. ויש לומר דארבי שמעון נמי קשה, דטעמא דרבי שמעון דאמר עד שיזרק היינו משום דכתיב מהיות משה דמשמע כל הויותיו של שה, מיהו לא נקרא שה משנשחט. והכא נמי נימא פר ולא דמו של פר. [תוספות רבינו פרץ].
------
@ נ' ע''א
והוציא את כל הפר, אלמא דלבתר שחיטה קרי ליה פר. ת' שיוציא את כולו, כלומ' האי הפר לאו מש' דאיקרי פר, אלא אתא לאורויי שיוציא כולו עור ובשר. ואת פר החטאת ואת שעיר החטאת וגו', אלמא דבתר שחיטה איקרי פר. ואית דגרסי דהני ב' קראי אתו בחדא פירכא והא דקתני ביניהו שיוציא את כולו לאו תירוץ הוא אלא פירכא נקט, כדכת' בתורת כהנים. לא פליגי, דודאי איקרי פר. כי פליגי בדם, גרידא. איקרי פר, ולהכי נכנס שיני בדמו ואע''פ שלא שחטו הוא. בקרניה מעייל ליה, לפר בקודש, בתימ'. אלא בדמו, שמכניס דמו לפנים. ואידך, הכי קאמ' קרא במה הוכשר וכול'. בפר, שישחוט ולאו מש' דדם דמעייל לפנים קרי פר. ותיפוק לי[ה], דאין נכנס שיני בשחיטתו של ראשון, מש' דההוא פר חטאת הוא דכת' בפר בן בקר לחטאת, ואמ' בתרויהו דחטאת שמתו בעליה למיתה אזלא דתו לא הוי בר הקרבה דתנן במסכת תמורה [ט''ו ע''א]. דאיכא דסבר לחטאת ציבור היא וה' חטאות מיתות וסימניך ותמנע. אמ' לו ר' מאיר וכול', לקמ' מפר' אמאי קרי פסח קרבן יחיד וחגיגה קרבן ציבור, הכי נמי דאיכא למאן דאמ' דיחיד ופר העלם דבר של ציבור מי איכא מאן דאמ' דיחיד היא אלא ודאי דציבור היא, ולעול' הא דאמ' ר' מאיר נמי דקרבן יחיד הן לאו משום דאיכא מאן דפליג עליה, אלא ר' מאיר לתנא קמא קמהדר, דקאמ' יש בקורבנות יחיד שאין בקרבנות ציבור ויש בקרבנות ציבור מה שאין בקרבנות יחיד, בקרבנות ציבור שאין בקרבנות יחיד דקרבן ציבור דוחה וכול'. וקרבנות יחיד כללא הוא, דשום קרבן יחיד לא דחי לא (שום) [שבת] ולא טומאה והלא פר יום הכיפו' וכול'. כללא הוא, בתימ' דקרבן ציבור דחי טומאה ושבת והלא פר העלם וכול'. אלא נקיט האי כללא בידך, לתנא קמא קאמרי' ר' מאיר ור' יעקב. כל שזמנו קבוע, כגון פר ופסח דלא איפשר למיעבד למחר וליומא אחרי'. חגיגה אין זמנה קבוע שאם לא חגג יום טוב הראשון חוגג והולך כל הרגל. שעירי ע''ז, לאו תרויהו שעירי נינהו אלא פר ושעיר. אחרים תחתיהן, והראש[ו]נים נמצאו. שאין חטאת ציבור מתה, אלמא דפר של יום הכיפו' הוי קרבן ציבור, וקשיא למן דאקשי לעיל תיפוק דחטאת שמתו בעליה היא דחטאת יחיד הוא. מאי פר, דקאמ' גבי שעיר של יום הכיפו' פר העלם דבר של ציבור. כי קתני, של יום הכיפור' אשעיר קאי דהוי של ע''ה ופר דקמיה לחודיה קאי. והתניא פר יום הכיפו' כול', דקתני נמי כדלעיל שאבדו והפריש וכול'. השותפין, דלא איקרי קרבן ציבור אלא קרבן של שותפין הואיל ולא מכפרי ביה אלא אחיו הכהנים עמו. ומאי נפקא מינה, אי חטאת ציבור היא אי חטאת השותפין היא, דמכל מקום לא מצית למיקשי תיפוק לי ולמיתה אזלא, דחטאת השותפין לאו למיתה אזלא נפקא ליה לרבא לסלוקיה לרב עמרם ממאי דקרייה חטאת ציבור ולא ליקאי לכהני ציבור, ת' הא קמ''ל דלא מייתו כהנים פר בהוראה ושפיר תריץ רב עמרם לעיל, דקיימ' לן ציבור שעשו בהוראת בית דין מביא כל שבט ושבט פר אחד, ולהכי אמרי' דפר יום הכיפור' חטאת השותפין הוא לא חשיבי כהנים לחודייהו שבט אלא יחידים הוו ולא מייתי אלא מתכפרי עם שאר יש', אלא אי אמרת חטאת ציבור הוא אם כן חשיב כשבט באנפי נפשייהו ומייתי אינהו לחוד פר בהוראה מכלל דאיכא למאן דאמ' דציבור הוי וקשיא למאן דאמ' חטאת שמתו בעליה הוא דקרבן יחיד הוא. [פירוש רבינו אליקים].
------
איתיבי' ר' יצחק נפחא לר' אמי והוציא את כל הפר שיוציא את כולו. פי' משום דכתיב לעיל מיני' ואת עור הפר ואת כל בשרו על ראשו ועל כרעיו וקרבו ופרשו איצטריך למיכתב והוציא את כל הפר דלא תימר יפשיטנו וינתחנו ויוציא עור בפני עצמו ובשר בפ''ע וראש וכרעים ופרש בפ''ע ואקשי לי' מואת פר החטאת ואת שעיר החטאת דיוה''כ דלא כתיב לעיל מיני' וקרי לי' פר ושעיר לאחר שחיטה. אלא אמר רב פפא בעור ובשר ופרש כו' והדר בי' מתירוצא דשיוציא את כולו דהא בהני לא שייך האי תירוצא ויש ספרים שכתוב בהן מאי פר שהי' פר מעיקרא וכך פירש גם רבינו ברוך זצוק''ל ואינו נ''ל דא''כ בפר יוה''כ נימא הכי כפר שהיה מעיקרא ואפי' בדמו של פר. [תוס' רי''ד].
------
חטאת ציבור היא ולאו למיתה אזלא. פי' שהרי אחיו הכהנים מתכפרין ואם הוא מת הכהנים קיימים והילכך אין זו חטאת שמתו בעלי'. [תוס' רי''ד].
------
לאו מכלל דאיכא למ''ד דציבור. וא''ת היאך אפשר לומר דחביתי כהן גדול קרבן דציבור נינהו, והלא משל כהן גדול היו נעשין. וי''ל כיון שהם באים אחר מנחת נסכים מיד כדאמרינן בפרק אמר להם הממונה, שם מנחה אחת היא. אי נמי משום דאי מיית כהן גדול משל ציבור הם באים עד שיעמוד כהן גדול אחר, משום הכי קרי ליה משל ציבור. א''ל ר' יעקב וכללא הוא. וא''ת שפיר קאמרי ר''מ ור''י לת''ק, ומיהו פר העלם ושעירי עבודה זרה לא קשיין, דאיכא למימר דתנא קמא תרתי בעי ציבור וקבוע זמן. וגם חביתי כהן גדול לא קשיא, דאיכא למימר כדפירשתי תרי טעמי למה נקרא קרבן ציבור. אבל מפרו של אהרן קשיא. וי''ל כיון דאחיו הכהנים מתכפרין בו קרי ליה משל ציבור. ונפקא מינה נמי לענין פר הבא בהוראה כדאמרינן בסמוך. אבל לאינך אמוראי דחשיבי דשותפין ולא דציבור מאי טעמא דתנא קמא דאמר דחי, וכי קרבן דשותפין דחי שבת וטומאה. וי''ל דלעולם תנא קמא מודה דבעינן זמנו קבוע כדאמרי רבי מאיר ורבי יעקב, מיהו תנא קמא סבר דאי הוה חשיב קרבן יחיד ממש לא הוה דחי, כיון שלא מצינו בשום מקום קרבן יחיד דחי ואע''ג דקביע זמן, דפרו של אהרן לכל הפחות דשותפין הוא. מורי הרב רבינו פרץ ז''ל. רבי שמעון אומר כו' שאין חטאת הציבור מתה. הקשה ריב''א, מאי קא מתרץ לעיל גבי הא דפריך ותיפוק לי משום דחטאת שמתו בעליה למיתה אזלא, ותירץ חטאת הציבור היא ולאו למיתה אזלא, מכל מקום נמי אינה קריבה לרבי שמעון אלא תרעה עד שתסתאב, ואם כן הכא גבי דם ליכא למימר הכי ילך לאיבוד, והיכי קא מיבעיא ליה מהו שיכנס אחר בשחיטתו. וי''ל דרבי שמעון דאמר ירעה עד שיסתאב דוקא דנתכפר בעלים באחר או בעברה שנתה, דכיון דנתכפר באחר או עברה שנתה מאי הוה ליה לבעלים תו למיעבד מינייהו. אבל לעיל גבי מת כהן גדול אע''ג דהוא מת עדיין צריכין הכהנים לכפרה, לא אמרינן דילך לאיבוד אלא יתכפרו בו הכהנים. מורי הרב רבינו פרץ ז''ל. [תוספות רבינו פרץ].
------
ולטעמיך דקתני אמר לו ר' יעקב כו'. פי' ה''נ דיכול לו להוכיח מחביתי כ''ג דליכא למימר דפליג בהו ת''ק ולימא דציבור נינהו. שאין חטאת ציבור מתה. פי' אלמא חטאת ציבור היא ובין למ''ד ירעו הנ''מ כשנתכפרו באחרת אבל הכא שלא נתכפרו עדיין ה''נ דיוצאין בדמו של פר. [תוס' רי''ד].
------
גרסינן ביומא פרק הוציאו לו (נ' א') ומשנה היא בפרק שני דתמורה (י''ד א') כל קרבן שאין קבוע לו זמן אינו דוחה לא את השבת ולא את הטומאה שאם לא יקרב היום יקרב [גם] למחר וכל קרבן שקבוע לו זמן בין קרבן ציבור בין קרבן יחיד, כגון פסח וחביתי כהן גדול, דוחה את השבת ודוחה את הטומאה ולא כל (טומאות) [הטומאה] הוא דוחה אלא טומאת המת בלבד (ע''פ רמב''ם ביאת המקדש פ''ד הל' ט') כדאיתא פ''ק דיומא, כל קרבנות הציבור קבוע להם זמן לפיכך כולן דוחין את השבת ואת הטומאה מהמת, [ו]כל קרבן מהם ש(י)קרב בטומאה אינו נאכל (שם הל' י'—י''א), חוץ מן הפסח בלבד כדאיתא פרק כיצד צולין (פסחים ע''ו ב'), אלא מקטירין ממנו דברים הראוים להקטרה והשאר הראוים לאכילה נשרף כשאר קדשים שנטמאו (שם הל' י''א), כיצד דוחה את הטומאה הגיע זמנו של אותו קרבן והיו רוב הקהל שמקריבין [אותו] טמאין למת או שהיו הקהל טהורים והיו הכהנים המקריבין טמאין למת או שהיו אילו ואילו טהורין והיו הכלי שרת טמאין למת הרי זה יעשה בטומאה ויתעסקו בו (בין) טמאים (בין) [ו]טהורים כאחד ויכנסו כולם לעזרה, אבל הטמאין בטומאה אחרת כגון זבין וזבות נדות ויולדות וטמא שרץ ונבילה וכיוצא בהן לא יתעסקו בו ולא יכנסו לעזרה אף על פי שנעשה בטומאה ואם עברו ועשו ונכנסו חייבין כרת על הביאה ומיתה על העבודה שלא נדחית אלא [על] (ב)טומאת מת בלבד (שם הל' י''ב). [סמ''ג לאוין סימנים ש''ה—ש''ו].
------
@ נ' ע''ב
אי בתר מכפר, בתר כהן גדול אזלינן דלגביה הוי קרבן יחיד וקרבן יחיד עושה תמורה. אי בתר מתכפר, בתר כהנים דמתכפרין בו קרבן של שותפין הוי ואין עושה תמורה, דתמורה ליכא כלל בציבור, ולא יחליפנו כת' בלשון יחיד. דאמ' ר' אבהו, במסכת תמורה [ב' ע''ב]. מקדיש מוסיף חומש, דכת' ואם המקדיש יגאל את ביתו ויסף חמישית וגו'. מתכפר עושה תמורה, התם מפר' דאי סל' דע' דמכפר עושה תמורה מצינו קרבן ציבור ושותפין שעושין תמורה על יד כהן שמכפר בו. שהיא טובת הנאה שלו, שיכול התורם ליתנה לכל מי שירצה, והתם מפיק ליה מהאי קרא כי תכלה לעשר את כל מעשר וגו' ונתת, דמשמ' מי שמעשר נותן. מיהו הכי קא מיבעיא ליה אחיו הכהנים בקביעותא מתכפרי, דקבועין הן באותה כפרה ואזלינן בתרייהו ואין עושין תמורה. [או] דיל' בקופיא מתכפרי, שאין קבועין באותו קרבן אלא נמשכין אחריו לכפרה דטפילין עמו ולא חשיבי מתכפר ועושה תמורה. קופיא, כמו אקפו ידייכו במסכת חגיגה [ט''ו ע''ב], ט''ן קופיא אשקומא בלע'. חומר בזבח מבתמורה, כלומ' חומר בזבח מבתמורתו. נוהג ביחיד כבציבור, דיש בקרנות קרבן יחיד וקרבן ציבור. ודוחה, כלומ' ויש קרבן שדוחה שבת וטומאה. ועושה, כלומ' ויש קרבן שעושה (טומאה) [תמורה]. מה שאין בתמורה, דאין תמורה בציבור ואינה דוחה לא שבת וטומאה, [ו]אין תמורה עושה תמורה. חלה על בעל מום קבוע, שאם אמ' על בעלת מום קבוע זו תחת זו חלה קדושה עליה, דכת' טוב ברע או רע בטוב. ואינו יוצא לחולין ליגזז וליעבד, שאפי' פדאו אינו יוצא מקדושתו אלא מש' אכילה לחוד שיכול לאוכלו, אבל אסור הוא בגיזה ועבודה, בין שקדושתו קדמה למומו קבוע, בין שמומו (קדמה) [קדם] לקדושתו. מה שאין כן בזבח, דשאר זבח שאינו תמורה אי מומו קבוע קודם לקדושתו פודהו והרי הוא כחולין לכל דבריו, אבל היכא דקדושתו קדמה למומו קבוע אם פדאו לא יצא מקדושתו אלא לאכילה בלבד, אבל אסור הוא בגיזה ועבודה. האי זבח, דקמיירי הכא היכי דמי. מי דוחה את השבת וכול', דקתני בברייתא ודוחה את השבת. אלא לאו דפר, של יום הכיפו' קמיירי דההוא דחי שבת וטומאה דהא קביע ליה זמן ואמרי' לעיל כל מה שקבוע זמנו וכול'. ועושה תמורה, דקרבן יחיד הוא, אלמא בתר מכפר אזלינן. לא באילו של אהרן, דההוא ודאי לאו קרבן ציבור הוא שאין מתכפרין בו אלא הוא לבדו אבל פרו הואיל ומתכפרין בו אחיו הכהנים אימא דבתר מתכפר אזלינן ולא קרבן יחיד הוא. הכי נמי מסתברא, דבאילו של אהרן קמיירי, דאי סל' דע' דפר אם כן מאי האי דקתני מה שאין כן בתמורה דמשמ' תמורתו הוא דלא דחיא שבת וטומאה. הא מיקרב קרבא בחול והא תמורת חטאת היא, דפר הוי חטאת. ותמורת חטאת וכול' לא, מאי תמורה דקתני שם תמורה ולא בתמורת הפר אלא בתמורות דעלמ' אשכחן הכי ולעולם בפר קמיירי, ואימא בתר מכפר אזלינן. אי הכי זבח נמי, לוקמה בזבח יחיד ודקאמ' מי דחי שבת, ת' הא דקתני דוחה שבת לאו בהאי זבח קאמ' אלא שום זבח קתני דאשכחן זבח בעלמא דדחי שבת וטומאה... [וכדתרצ'] אי נמי לוקמה בדציבור ומיהו זבח בעלמ' אשכחן דעושה תמורה. ת' שום זבח לא קתני, (ולא) [אלא] דוחה שבת ועושה תמורה, בזבח דאיירי מעיקרא קאמ' דלא קמיירי אלא בחד זבח. ממאי, קאמינא דשום זבח לא קתני מדקתני חומר בתמורה וכול'. [פירוש רבינו אליקים].
------
אחיו הכהנים בקבעותא מתכפרי או בקופיא מתכפרי — פירוש אין לאחיו הכהנים בפר כה''ג עד שעת הקפת הוידוי, וכשמתקבצין ביוה''כ להאזין הוידוי באותה שעה מתכפרין, ואם מימר קודם לכן תמורתו תמורה או לא. ס''א כנופיא. [הערוך ערך קףגיא].
------
אחיו הכהנים בקביעותא מתכפרי, או בקופיא מתכפרי. אא''ב קרבן צבור הוא ניחא דאע''ג דמתכפרי בקופיא אפילו הכי אין ממירין דמ''מ קרבן ציבור הוא, אלא למ''ד קרבן יחיד הוא משום דמשלו הוא בא דאין מתכפר בקיבעא אלא כהן גדול ומשום הכי ממיר. אבל כהנים אחרים דאין מתכפרין אלא מקופיא לא ממירין. או מקיבעא. פירוש דמתכפרין כמו כהן גדול, והוי קרבן ציבור ואין ממירין. והא דקרי ליה קרבן יחיד משום דמשלו הוא בא. דאי ס''ד זבח שום זבח וכו'. וא''ת אכתי מיתוקם שום זבח וה''ק חומר בתמורה דכל תמורות שבעולם אסורות בגיזה ועבודה, מה שאין כן בזבח דיש זבח שיוצא לחולין ליגזז ולעבוד בקדם מומן להקדשן כגון שאר קדשים חוץ מבכור ומעשר, ואדרבה כל שכן דמתוקם טפי שום זבח. וי''ל דע''כ משא''כ בזבח דומיא דמש''כ בתמורה קאמר. הילכך כי נמי מוקי רישא דקתני חומר בזבח בשום זבח, כלומר דאיירי במיני זבחים. א''א סיפא דקתני משא''כ בזבח ר''ל דליתיה בשום זבח כלל דומיא דמשא''כ בתמורה, והא ליתא משום דאיתיה בבכור ומעשר. אלא שמע מינה דלא שום זבח קאמר, ולא איירי רישא אלא בחד זיבחא שיש בו ג' דינים הללו, ישנו בציבור, ודוחה שבת, ועושה תמורה. הילכך סיפא דאמר משא''כ בזבח לא איירי כי אם בחד זיבחא וגו' באותו זבח דאיירי בו ברישא שיש בו שלשה דינים הללו. ובכור ומעשר אין בהן הדינין הללו. מורי הרב רבינו פרץ ז''ל. [תוספות רבינו פרץ].
------
@ נ''א ע''א
הא איכא בכור, דבכור קדוש מרחם אפי' בעל מום. ומעשר, [דכת'] לא יבקר בין טוב לרע, ובהאי ליתני תנא מה שאין כן בזבח דאינו חל על בעל מום ויוצא לחולין וכול', בתמיה. אלא שום זבח לא קתני, אלא מזבח דמעיקרא קאמ' בפר דאין קדושתו חלה על בעל מום קבוע ויוצא לחולין וכול', והיינו מה שאין כן בזבח. מאי שנא, זבח מבתמורה, דבתמורה מוקמת לה שום תמורה ובזבח לא מוקמת לה שום זבח. שם תמורה אחת היא, שאין לה שום אחר אלא לעול' נקראת תמורה, אבל זבח יש לו שמות אחרים כגון בכור ומעשר, ט''ן וח''ע וח''מ שם תמורה אחת היא דכל תמורות הקריבות תורה אחת להן, אבל זבח איכא לפלוגי ביה דאיכא בכור ומעשר דלא הוו כשאר זבחים. על היחיד, שאין פסח בא אלא אם כן נמנו רבים עליו, ופלוגתא להתם במסכת פסחים [צ''א ע''א]. ונוקמה בפסח שיני, שאילו לא היה אלא אחד טמא מביא פסח שיני. אמ' ליה, בפסח שיני ליכא לאוקומי דהא קתני בברייתא ודוחה את השבת וכול'. ופסח שיני מי דחי וכול', בתימ'. ותנא, דמתני' דתמורה דמייתי לעיל אגב גררא אמ' לו ר' מאיר והלא פר וכול'. מאי שנא דחגיגה דאתי בכינופיא, בחג, שהיו עולי רגלים [באין] לשם ומביאין כל אחד ו[א]חד חגיגתו, ת' להכי קרי ליה קרבן יחיד דבפסח שיני קמיירי ופסח שיני לא אתי בכינופיא. אם כן, דבפסח שיני קמיירי אמאי קתני ודוחה שבת וטומאה הא לא דחי. אמ' ליה אין כמאן דאמ', התם במסכת פסחים [צ''ה ע''ב] דחי דתניא וכול'. מפני טומאה דחיתיו, בתימ', זאת אומרת יעשנו בטומאה. לעשותו בטהרה, שלכך נתנה לו זמן אחר ועכשיו הואיל לא זכה וכול' (ש)לא ידחנו עוד. [פירוש רבינו אליקים].
------
שום תמורה אחת היא. פירש הקונטרס כל התמורות שוות בכל הנך דקתני וכו'. [ו]כפירושו נראה. ואין לפרש שום תמורה אחת היא, דכל התמורות יש שם שוה דכולם נקראים תמורה. אבל זבח אינו שם שוה, דהא איכא עולה ושלמים וחטאת ואשם. דאם כן מאי קאמר הא איכא בכור ומעשר, לימא הא איכא הני דאמרן מהרב רבינו פרץ ז''ל. [תוספות רבינו פרץ].
------
אי משום דאתי בכינופיא — פי' בבוא כל ישראל לחוג. [הערוך ערך כנףגב].
------
מתוך משנתינו שבפרק מי שהיה טמא (פסחים צ''ה א') ומתוך ההלכות למדנו, מה בין פסח ראשון לפסח שני, הראשון אסור בבל יראה ובל ימצא, ואינו נשחט על חמץ, ואין מוציאין ממנו חוץ לחבורה, וטעון הלל באכילתו, ומביאין עמו חגיגה, ואפשר שיבא בטומאה אם נטמאו רוב הקהל טומאת מת, אבל פסח שני חמץ ומצה עמו בבית, ואין טעון הלל באכילתו, ומוציאין אותו חוץ לבית אכילתו, ואין מביאין עמו חגיגה, ואינו בא בטומאה (רמב''ם קרבן פסח פ''י הט''ו). ובברייתא חולק רבי יהודה ואומר דוחה הטומאה (שם צ''ה ב') ובפרק הוציאו לו (יומא נ''א א'). ושניהם דוחין את השבת וטעונין הלל בעשייתן ונאכלין צלי בבית אחד על מצה ומרור ואין מותירין ממנו ואין שוברין בהן את העצם (המשך לשון הרמב''ם שם) ודורש בפרק מי שהיה טמא (צ''ה א') מה שבירת עצם מיוחדת שהיא מצוה שבגופו ושוה בזה לפסח ראשון אף בכל מצוה שבגופו ישוה לפסח ראשון ולא בשאר דברים. [סמ''ג עשין סימנים רכ''ה—רכ''ו].
------
@ נ''א ע''ב
תיפוק לי, מאשר לו, לעיל קמהדר דקמיפלגי בפרק קרבן יחיד אי קרבן ציבור, ותיפוק לי דמש' האי טעמ' הוי קרבן יחיד ולא ליעביד תמורה דכת' ושחט את פר החטאת אשר לו דאמ' רחמ' משלו הוא מביא (לו) וכול'. ת''ל אשר לו, דשינה עליו הכת' דאפי' משל אחיו הכהנים אינו מביא. יכול לא יביא, לכתחילה משל אחיו הכהנים ואם אמ' וכול' שנה עליו לעכב (לעכב) אלמא דקרבן יחיד הוא ובתריה דידיה אזלינן ועושה תמורה. וליטעמיך, דבעית למימר דקרבן יחיד הוא, הא לאו מילתא היא, דאחיו הכהנים גופייהו אי לא אקני וכול', והואיל וכך לא הוי קרבן יחיד, אמ' ליה לעול' קרבן יחיד הוא, ודקאמרת היכי מיכפרי שאני בי גזא דאהרן וכול', והיל' מיכפרי ביה כהנים, והיינו דקמיבעיא ליה לעיל [מ''ט ע''ב] אי מיכפרי ביה בקביעותא והוי משל שותפין ולא עביד תמורה, אי בקופיא מתכפרי והוי כקרבן יחיד ועביד תמורה. [פירוש רבינו אליקים].
------
[ואין מיעוט אחר מיעוט וכו' [ז':]. יש מקשין] דבחד דוכתא דרשינן אין מיעוט אחר מיעוט אלא לרבות ואית דוכתא דאמרינן שינה עליו הכתוב לעכב וממעט. ונראה לי היכא דלא דמי מיעוטי אהדדי בקריאתן דרשינן להו באין מיעוט אחר מיעוט אלא וכו' כגון או כי יגע בטומאת אדם לכל טומאתו אשר יטמא בה ואמרינן כי יגע דבר מגע אין דלאו בר מגע לא למעוטי נבלת עוף טהור ואין מיעוט אחר מיעוט אלא לרבות עוף טהור, אבל אם שוין בקריאתן כגון אשר לו [יומא נ''א:] (דבר אל) [דפר של] אהרן וכגון במכסת תכוסו [פסחים ס''א.] דרשינן להו בשינה הכתוב לעכב כי ליכא אלא חד [דלא] איצטרך, אבל אי איכא תרי או תלת או יותר דלא צריכי אע''ג דלא שוו בקריאתן דרשינן להו באין מיעוט אחר מיעוט ומרבינן כדתנן בפרק קמא דסנהדרין [ט''ו.] והקרקעות תשעה וכהן מנא הני מילי אמר שמואל עשרה כהנים כתובין בפרשה חד לגופיה כהן ולא ישראל ואידך כולהו הוי מיעוט אחר מיעוט ומרבינן ט' ישראל וכהן. [ראב''ן שבועות].
------
כל עבודות יום הכפורים היו בכהן גדול, ואינן כשרות אלא בו. וחמש עשרה בהמות היו קרבות ביום זה, תמיד של שחר ותמיד של בין הערבים כסדר כל יום ויום, ומוסף היום פר ואיל ושבעה כבשים הכל עולות, ושעיר חטאת הנעשה בחוץ ונאכל לערב. ועוד מקריבין מוסף יתר על זה פר בן בקר לחטאת והוא נשרף, ואיל לעולה. וכתיב ושחט את פר החטאת אשר לו, משלו הוא מביא ולא משל צבור ולא משל אחיו הכהנים. ואם הביא פסול שנאמר אשר לו, שנה עליו הכתוב לעכב. ואע''פ שהכהנים מתכפרים בו ואין אדם מתכפר בחטאת שאינו שלו, הפקיר המקום ממונו לכל אחיו הכהנים, והרי כולם שותפין בו. כתב הר''ם לפיכך אם מת כהן גדול קודם שישחט הפר, הכהן העומד לו תחתיו אינו מביא פר אחר אלא שוחט הראשון. ואינו חטאת שמתו בעליה שתמות, שאין חטאת הרבים מתה. שחט את הפר ומת קודם שיכפר בדמו, הכהן האחר נכנס בדם זה ומכפר בו, עד כאן. וכן מקריב איל הבא מן הצבור האמור בפרשת אחרי מות, והוא האיל האמור בחומש הפקודים בכלל המוסף, ונקרא איל העם. ושני שעירים, האחד שמשלח לעזאזל, והאחד שהיה קרב חטאת והוא נשרף, ושניהם היו באים משל צבור. [הבתים — שערי עבודת יום הכפורים שער ראשון].
------
היה מהלך בהיכל וכו'. עד שמגיע לשתי פרכות שהיו במקום אמה של כותל הדביר המפסיק בין קדש ההיכל ובין קדש הקדשים, לפי שבית ראשון לא היה גבוה כי אם שלשים אמה, היה [כותל] בנין רחבו אמה (הזכל) לבנין ל' אמה גבוה, אבל בית שני היה גבוה מאה אמה לא היה יכול לעמוד הבנין באמה של רוחב לבדה, ולהוסיף ברוחב [אי] אפשר שהיה מתמעט אויר ההיכל מארבעים (סאה) [אמה], וכל הבנין היה נעשה על פי השם כדכתי' [דה''א כ''ח] הכל בכתב מיד ה' עלי השכיל. ולפי' לא רצו לבנות בנין של ל' אמה גובה... [רבינו יהונתן מלוניל].
------
ומהלך בהיכל עד שמגיע לקדשי הקדשים ומוצא את הפרוכת פרופה. [ארחות חיים הלכ' סדר עבודת כהן גדול ביום הכפורים סימן נ'].
------
היה מהלך בהיכל עד שמגיע לבין שתי הפרכות. [האגודה].
------
והיה מהלך עד שמגיע לקדש הקדשים, ואמה טרקסין היתה מפסקת במקדש ראשון בין הקודש ובין קודש הקדשים תחת הפרוכת שבמשכן שנא' בו (שמות כ''ו) והבדילה הפרוכת לכם וגו', והיה נכנס שם עד שמגיע לארון בין שני הבדים ונותן שם המחתה. ובבית שני לא היה אפשר להם לעשות אמה טרקסין, מפני שהיה גבוה מאה אמה וכותל שאין ברחבו אלא אמה לא היה יכול לעמוד. ועל כן עשו שם פרוכת כמו במשכן, ומפני שנסתפק להם מקום אותו כותל אם היה כלפנים או כלחוץ עשו שתי פרוכות וביניהן רוחב אמה. [תלמיד הרשב''א].
------
(משנה) בין הקודש, בין ההיכל לבין קודש הקדשים. וביניהן, בין אילו שתי פרכות היה ריוח אמה שהרי הן עומדות במקדש שיני במקום אמה טרקסין שהיה במקדש ראשון, במקדש שיני להכי עבוד פרכות מפני שהיה ברום ק' אמה וגמירי דעל עובי אמה אין [עומד] אלא גבוה ל' בלבד, היל' במקדש ראשון דלא גביה אלא ל' להכי עביד בבניין, ואי אמרת ניעבדו בבניין עד ל' ומל' ולמעלה בפרכות, גמירי אי כוליה בבניין (או) אי כוליה בפרכות. (גמרא) שפיר קאמ' להו ר' יוסי לרבנן, לא הייתה שם אלא פרוכת אחת דכת' והבדילה וגו'. הני מילי, דליכא אלא פרכת אחת. מספקא להו, אי קדושת אמה טרקסין דלפנים כלומ' מקדושה לפניי ולפנים וצריך להעמיד הפרכת לחוץ כדי שיהא מקום אמה טרקסין לאויר בית קדשי הקדשים. אי מבחוץ, מהיכל, וצריך להעמיד הפרכת מבפנים לטרקסין. עבוד שתי פרכות, ולא... [יהבי] מקום הכותל לא לפנים ולא לחוץ. מנורה בדרום ושולחן בצפון, וכשהיה כהן גדול נכנס לפניי ולפנים היה מהלך בדרום בין המזבח ולמנורה ונכנס בדרום בפתח פרוכת החיצונה. ר' יוסי היא, דאמ' פרוכת אחת היתה ולא היה שם אלא פתח אחד בצפון, ור' יהו' פליג עליה כדעביד במתני'. ניעביד כר' מאיר, בין המזבח למנורה. ניעביד כר' יוסי, בין שולחן ולכותל. שולחנות, עשר שעשה שלמה ואחת שעשה משה. צפון ודרום מונחין, כלומ' אורכן לרוחב הבית מצפון לדרום ואורך כל שולחן ושולחן ב' אמות ורוחב הבית עשרים אמה, וכל השולחנות עומדות בצפון בחצי רוחב הבית שברוחב צפון ובשתי שורות היו מונחות אותן מצפון לדרום ושולחן של משה בנתים, כדמסקי' במסכת מנחות בפרק שתי הלחם [צ''ח ע''ב], ונימצא דה' שולחנות שבשורה אחת ממלאות כל העשר אמות של חצי רוחב הבית שכלפי צפון ונמצא שלא היה שם ריוח כלל בין השולחן ולכותל צפון היל' לא היה יכול לילך אלא בין השולחן ולמזבח. דמפסקא ליה שולחן, שמגיעות עד לכותל. ולא מתעייל ליה, בין כותל לשולחן. מזרח (למערב) [ומערב] מונחין, ובשתי שורות נמי קיימי ה' מיכן וה' מיכן ושל משה באמצע, ושורה שבצד הכותל היתה משוכה מן הכותל... [שתי] אמות ומחצה והיה שם ריוח לילך כדמפרש' התם. [פירוש רבינו אליקים].
------
פיס'. מהלך בהיכל כול'. שפיר קאמ' להו ר' יוסי לרבנן, ורבנ' אמרי לך הני מילי במשכן אבל במקדש שיני כיון (דהואי) [דלא הואי] אמה טרקסין, מספק' להו לרבנן קדושתה אי כלפנים אי כלחוץ, עבוד שתי פרכות. [פסקי הרי''ד].
------
מספקא לי' לרבנן קדושתי' אי כלפנים אי כלחוץ. פי' ור' יוסי פשיטא לי' או כלפנים או כלחוץ. פי' אי חצי' כלפנים וחצי' כלחוץ וסגי לי' בפרוכת ולא ידעי' היכא הוה מוקי לה ר' יוסי. [תוס' רי''ד].
------
ההיכל היה מאה על מאה על רום מאה, וכך היתה מדת רומו בנו גובה שש אמות אוטם סתום כמו יסוד לו ורום כותלי הבית ארבעים אמה ורום הכיור שבתקרה אמה ועל גביו גובה שתי אמות (בנוי) [פנוי] שיכנס בו הדלף והוא הנקרא בית דילפא ועובי התקרה שעל [גבי] בית דילפא אמה ומעזיבה גובה אמה ועלייה בנוייה על גביו גובה כתליה ארבעים אמה ובגגה גובה אמה כיור ואמתים גובה בית דילפא ואמה תקרה ואמה מעזיבה וגובה המעקה שלש אמות ואמה כולי עורב הרי הכל מאה אמה, פירוש כולי עורב הוא דפוס של ברזל כמו סייף גובה אמה על גבי המעקה סביב כדי שלא ינוחו עליו העופות (ע''פ רמב''ם בית הבחירה פ''ד ה''ג). מן המזרח למערב מאה אמה, כותל האולם חמש אמות והאולם אחד עשר אמות כותל ההיכל שש ותוכו ארבעים אמה ואמה טרקסין, שהיה בבית ראשון בבנין ובבית שני עשו שתי פרכות להבליע אותה אמה מפני שהיה מסופק להם אם אותה אמה הייתה לו קדושת פנים או קדושת חוץ ואותן שתי פרכות היו מבדילות בין ההיכל ובין [בית] קדשי הקדשים אבל במשכן שעשה משה לא היתה שם אלא פרוכת אחת בלבד שנאמר (שמות כ''ו ל''ג) והבדילה הפרוכת לכם בין הקדש וגו' (יומא נ''א ב'), ועשרים אמה לבית קדשי הקדשים וכותל ההיכל שש והתא שש וכותל התא חמש, הרי בין הכל מאה אמה, מן הדרום לצפון שבעים אמה, כותל המסיבה חמש והמסיבה שלש כותל התא חמש והתא שש כותל ההיכל שש ותוכו עשרים אמה וכותל ההיכל שש והתא שש וכותל התא חמש ובית הורדת המים שלש אמות והכותל חמש אמות, והאולם עדיף עליו חמש עשרה אמה מן הצפון וחמש עשרה אמה מן הדרום הוא הנקרא בית החליפות ששם גונזין את הסכינים (פ''ד מ''ז). ומאותם חמש עשרה אמה היה כותל האולם חמש הרי בין הכל מאה אמה (ע''פ רמב''ם שם ה''ה). פתחו של אולם היה גבוה ארבעים אמה ורוחב עשרים [אמה] ולא היו לו שערים וחמש אמלתראות של מילת היו על גביו התחתונה עודפת על הפתח אמה מזה ואמה מזה וכל אחת מחמשתן עודפת על שלמטה ממנה אמה מזה ואמה מזה נמצאת העליונה שלשים אמות ונדבך של אבנים היה בין כל אחת ואחת (ע''פ לשון רמב''ם שם ה''ח) וקלונסות של ארז היו קבועות מכותלו של אולם לכותלו של היכל כדי שלא יבעטו (פ''ג מ''ז—ח'). פתחו של היכל גובהו עשרים אמה ורוחבו עשר אמות וארבע דלתות היו לו שתים מבפנים ושתים מבחוץ, החיצונות נפתחות לתוך הפתח לכסות פניו של כותל והפנימיות נפתחות לתוך הבית לכסות אחורי הדלת שכשהיה ההיכל טוח בזהב לא היה טוח אחורי הדלתות (פ''ד מ''א) ופתחו של היכל ה' הוא הנקרא שער הגדול, שני פשפשין היו לו לשער הגדול אחד בצפון ואחד בדרום, שבדרום לא נכנס בו אדם מעולם ועליו הוא מפורש (על ידי) [ב]יחזקאל (מ''ד ב') השער הזה סגור יהיה לא יפתח ואיש לא יבא בו כי ה' א%להי ישראל בא בו והיה סגור (מ''ב), שבצפון בו היו נכנסים להיכל (ע''פ רמב''ם שם ה''ו) והיו לו שתי דלתות אחת מן החוץ לבין עובי הכותל ואחת מבין עובי הכותל לחלל ההיכל כדתנן במסכת תמיד (ל' ב') נטל את המפתח ופתח הפשפש ונכנס להתא ומהתא להיכל עד שהוא מגיע לשער הגדול הגיע לשער הגדול והעביר את הנגר ואת הפותחת ופותחו. ואומר שם כי לאותן שתי דלתות היו שתי מפתחות אחת יורדת לאמת השחי ואחת פותח כיון פירוש (ב''מ ל''ג א' רש''י ד''ה אחד יורד) אותו שמן החוץ לעובי הכותל היה נפתח מבפנים שהיה שם כמו נקב והיה פושט ידו עד שיחיו לפתוח במפתח מבפנים ואותו שמן עובי [הכותל] להיכל היה פותח כדרכו במהרה כמו (פסחים ל''ז א') אפשר יעשנה בדפוס ויקבענה כיון. נחזור לעניין מסכת מדות (פ''ד מ''ג—ה') שלשים ושמנה תאים היו שם חמשה עשר בצפון וחמשה עשר בדרום, שבצפון ושבדרום חמשה על גבי חמשה וחמשה על גביהן, ובמערב היו שמנה תאים שלשה על גבי שלשה ושנים על גביהן, שלשה פתחים היו לכל אחד ואחד מן התאים אחד לתא מהימין ואחד לתא מהשמאל ואחד לתא שעל גביו ובקרן מזרחית צפונית היו חמשה פתחים אחת לתא מן הימין ואחת לתא שעל גביו ואחת למסיבה ואחת לפשפש ואחת להיכל, היציע התחתונה חמש ורובד על גבה שש והיציע האמצעית שש ורובד על גבה (שש) [שבע] והעליונה שבע שנאמר (מלכים א' ו' ו') והיציע התחתונה חמש באמה רחבה והתיכונה שש באמה רחבה והשלישית שבע באמה רחבה כי מגרעות נתן לבית סביב חוצה לבלתי אחוז בקירות הבית, ומסיבה היתה עולה מקרן מזרחית צפונית לקרן צפונית מערבית שבה היו עולין לגגות התאים, היה עולה במסיבה ופניו למערב הלך את כל פני הצפון עד שמגיע למערב הגיע למערב [הפך פניו לדרום] הלך את כל פני המערב עד שהוא מגיע לדרום הגיע לדרום הפך פניו למזרח והיה מהלך בדרום עד שמגיע לפתחה של עליה שפתחה של עליה היה פתוח לדרום ובפתחה של עליה היו שתי כלונסות של ארז שבהן היו עולין לגגה של עליה וראשי פשפשין היו מבדילין בעליה בין גג הקדש לגג קדשי הקדשים, ולולין היו פתוחין בעליה לבית קדשי הקדשים שבהן היו משלשלין את האומנין בתיבות כדי שלא יזונו עיניהם מבית קדשי הקדשים. [סמ''ג עשין סימן קס''ג].
------
בבית ראשון היה כותל מבדיל בין הקדש ובין קדש הקדשים. עביו אמה. וכיון שבנו בית שני, נסתפק להם אם עובי הכותל היה ממדת הקדש, או ממדת קדש הקדשים, לפיכך עשו קדש הקדשים עשרים אמה תמימות, ועשו הקדש ארבעים אמה תמימות, והניחו אמה תמימה, בין הקדש ובין קדש קדשים. ולא בנו כותל בבית שני, אלא עשו שתי פרוכות. אחת מצד קדש הקדשים, ואחת מצד הקדש, ביניהן אמה כנגד עובי הכותל שהיה בראשון. אבל במקדש ראשון, לא היתה שם אלא פרכת אחת בלבד, שנאמר והבדילה הפרכת לכם בין הקדש ובין קדש הקדשים. לר''ם. [הבתים — שערי בית המקדש שער שלישי].
------
הילכך עבוד שתי פרוכת. דאי לא עביד אלא אחד לא הוו ידעי היכי מוקים ליה. דאי מוקים ליה לצד [פנים] והאמה לצד חוץ נפיק מיניה [חורבא] דסברי אותה אמה קדושת היכל היא וליכא מיתה לבא שם, ושמא היא קדושת פנים ויש בה מיתה בביאה ריקנית שלה כמו לפני ולפנים דכתיב ולא ימות. ואי מוקים ליה לצד חוץ והאמה לפנים סברי קדושת פנים היא, ואתי לאוקומי שם המחתה של יום הכיפורים, ושמא קדושת חוץ יש לה, ונמצא שלא העמיד המחתה כדינה. לעולם כרבי יוסי ס''ל. הקשה רש''י והלא אף בין שולחן למזבח וכו'. ותירץ [וכו']. ולא נהירא, דמשמע מתוך לשונו שהיה המזבח משוך הרבה למזרח חוץ לכל השולחנות, ולעיל אמרינן דלא הוה משוך אלא קימעא. וגם אין לומר שהיה משוך לצד דרום ליתן ריוח בינו ולבין השלחן כדי לעבור בינתים, דהא אמרינן מזבח ממוצע היה. לכן נראה לי שהיה המזבח בין השולחנות של שלמה למול שלחן של משה משוך קימעא לצד חוץ, פירוש למזרח, ויש דרך לעבור בינתים. כלומר בין השלחן ולמזבח. [תוספות רבינו פרץ].
------
לעולם כר' יוסי ס''ל וא''ל שולחנות צפון ודרום מונחין. מפרש קרא הכי הכא בשולחנו של משה רבינו שיהי' פניו לצפון יהי' לו השלחנות של משה חמשה מימינו וחמשה (לשמאלו) שימינו יבא למזרח ושמאלו למערב דומיא דמזבח העולה שהעולה לכבש ופניו לצפון יבא ימינו למזרח ושמאלו למערב ומהכא (מהכא) דעשרה שולחנות שעשה שלמה הי' בבית שני דהא מתני' בבית שני מוקמינן מדקתני פרכת. וקשיא לי מדתנן בשקלים בפ' ששי שלשה עשר שולחנות הי' במקדש שמנה של שיש בבית המטבחים שעליהן מדיחין את הקרבים ושנים במערב הכבש האחד של שיש ואחד של כסף על של שיש נותנין את האברים ועל של כסף כלי שרת ושנים באולם מבפנים על פתח הבית אחד של שיש ואחד של זהב על של שיש נותנין לחם הפנים בכניסתו ועל של זהב ביציאתו שמעלין בקודש ולא מורידין ואחד של זהב מבפנים שעליו לחם הפנים תמיד אלמא לא הי' בהיכל אלא שלחן אחד בלבד בבית שני. וכתיב בסוף מלכים בגלות יהויכין ויקבץ את כל כלי הזהב אשר עשה שלמה מלך ישראל בהיכל ד' כאשר דבר ד'. [תוס' רי''ד].
------
@ נ''ב ע''א
למיעל בהדיא, שילך לאלתר בין שולחן ולכותל מכוון כנגד הפתח שבצפון כדי שיכנס לאלתר, אלא עושה כאדם שמודיע תחילה שרוצה ליכנס ולכך היה מרחיק מעט מכנגד הפתח והיה הולך מן השולחן ולמזבח והופך פניו כלפי צפון והולך עד צפון ואחר כך נכנס. שלא הצריכן הכת' לשליח, כמ' שאמ' שלמה אשר יבא להתפלל בעדם אלא כל אדם על עצמו, כך כהן גדול היה יכול ליכנס לאלתר דכל מה דבעו מצי עבדי. ולר' מאיר, דאמ' פתחא בדרום קאי. וניעול בין מנורה ולכותל, כנגד הפתח. משחרי מאניה, שהכותל שחור מעשן הנירות, ואם היה הולך לשם נוגעין בגדיו לכותל ומשחרין. מספקא להו לא הכריעו בו, השתא לא משמ' לן כלל דבקדושה קאמ'. כדמתקיף רבינא מאי טע', לא הכריעו בו חכמ' כול'. אילימא מש' דכת' והבית אשר בנה המלך שלמה לה' ששים אמה אורכו וגו', דבין היכל וקודשי הקדשים. וכת' ארבעים באמה וגו' וכת' ולפני הדביר וגו', דהיכל הוה מ' ובית קדשי הקדשים כ' דהיינו ס' כדכת' ולפני הדביר, דביר קרי לאמה טרקסין כך מפורש בתוספתא [פ''ב הי''א] וקאמ' ולפנים מאותו כותל כ' אמה. הך דיוק למה לך השתא מאי מספקא להו דיל' לא מהני וכול' וקרא כי קא חשיב והבית אשר בנה המלך שלמה וגו' חללי קחשיב דבין חלל דקדש הקדשים להיכל הרי ס' אמה אבל כותלי לא קחשיב. ותדע, דודאי כותלי לא קחשיב. דכל היכא דקחשיב שאר כתלים קחשיב ליה לדידיה, לאמה טרקסין בהדיא [ד]לא הוה לא מהני מ' ולא מהני כ'. דתניא היכל ק' על ק', בהדי קודש הקדשים וכותליו ואולם וכותליו. כיצד כותל אולם, עובי הכותל חמש. ורוחבו, חללו שמכותל אולם עד כותל בית קדשי הקדשים מ', אבל אורכו היה ק' על פני רוחב העזרה. כותל היכל שש, אידך כותל דהיכל נמי חשיב דלב' כתליו קחשיב. התא, יציע שאחורי בית קדשי הקדשים והיה חללו ו' וכותלו ה' כדתנן במידות [פ''ד מ''ג] (דל''ה) [דל''ח] תאים היה במקדש, ומהכא מהיא שמעי' דאמה טרקסין לא הוי ממניינא דס' אמה, ת' לא תימא לא הכריעו בו חכמ' אי מהני וכול' דודאי מידע ידעי דלא הוה אלא מהני מ' ולא מהני כ'. אלא, האי מספקא להו, אי קדושתיה כלפנים וכול'. והכי כת' קראי ודביר בתוך הבית מפנימה הכין לתתן שם את ארון ברית ה', דמספקא ליה אי פנימה קאי אבית או אדביר, דהכי קאמ' ודביר בתוך הבית מפנימה, כלומ' בית קדש הקדשים הכין כגון הבית מפנים של בית דהכנה הוה על קדושת הבית ולא על קדושת הדביר, דחוץ ממה שהחזיק לחלל הדביר עשה האמה טרקסין בתוך קדושת הבית ופנים לאמה טרקסין הוה בית קודש הקדשים וקדושתיה דאמה טרקסין כלחוץ. או דיל', פנימה קאי אדביר. והכי קאמ' ודביר בתוך הבית, כלומ' הדביר עשה בתוך הבית והכין מפנימה לדביר שעל קרקעית הדביר הכין האמה טרקסין דהוי קדושתיה כלפנים. ומי מספקא ליה, ליוסף איש הוצל האי פנימה היכי קאי. והתניא וכול' אין להם הכרע, דאין אדם יכול להבחין אי קיימא תיבה אדלקמא או אדלבתרא. [פירוש רבינו אליקים].
------
חביבין ישראל שלא הצריכן הכתוב לשליח — פירוש הלא תראה כל השנה (הצריכן) [הצריכו] הקדוש ברוך הוא לכהן במקום שליח הקשת רימונים בתוך הפעמונים, כי בשעה שיבא אל הקדש לובש המעיל שהוא כשליח פלוני רוצה להכנס, כדכתיב ''והיה על אהרן לשרת ונשמע קולו בבואו אל הקדש'' (שמות כ''ח, ל''ה) וגו', ועכשיו ביום הכפורים בבואו לפני לפנים לא הצריכו לזה המעיל, לפיכך לא חיישינן להא דקאמר רב יהודה. [הערוך ערך חבגא]. אמה טרקסין וכ' אמה בית קדש הקדשים — פירוש טרקסין לשון יוני פנים וחוץ כלומר מספקא להו אי כלפנים אי כלחוץ וכך מפורש בירושלמי. [הערוך ערך טרקסין].
------
שלא הצריכן הכתוב לשליח. פירש רש''י אלא כל אחד ואחד [מתפלל על עצמו. ור''ח פי'] שלא הצריכו לשליח ביום הכיפורים שהרי בכל יום היה לבוש [מעיל] שבו פעמון זהב ורימון והשמיע קולו אל הקודש, משל [לעבד] שאין לו רשות ליכנס לפלטרין של מלך בלא רשות. אבל ביום הכיפורים [לא ה]יה לבוש כהן גדול מעיל שלא היה צריך להשמיע קולו בבואו לפני ולפנים [שהרי היו] ישראל חייבים בו ביום והיה שלוחן נכנס בפומבי. משחרי מאניה. [לא] שייך לתרץ כמו שתירץ לעיל אליבא דרבי יוסי, דאליבא דרבי יוסי לא היתה אלא פרוכת אחת. אבל לרבי יהודה הא איכא שתי פרוכת ולא מתעייל להדיא. [תוספות רבינו פרץ].
------
היכל שבנו בני הגולה היה מאה על מאה ברום מאה, וכך היה רומו, בנוי שש אמות סתום כמו יסוד. ורום כותלי הבית ארבעים אמה. ורום הכיור שבתקרה אמה. על גביו שתי אמות (בנוי) [פנוי] שיכנס בו הדלף, והוא הנקרא בית דלפה. ועובי התקרה שעל גבי בית דלפה אמה. ומעזיבה גובה אמה. ועליה בנויה על גביו גובה כותליה ארבעים אמה. (וכגבהה) [ובגגה] גובה הכיור אמה, ואמתים גובה בית דלפה, ואמה תקרה ואמה מעזיבה, וגובה המעקה שלש אמות ודפוס של ברזל כמו סיף, גבהו אמה, על גג המעקה סביב, כדי שלא ינוחו עליו העופות, והוא הנקרא כולי עורב, הרי הכל מאה. לר''ם. כתב הראב''ד לא היה כיור בתקרה, אלא טיח הכותל חזק מבפנים בסיד וכיור, כדי שלא יכנסו מים שבגגות התאים בכותלי ההיכל, ואמתים בית דלפא, כמו מרזבות קבועות בכותלים, ובולטות כדי לקבל דלף התקרה ולשפכו לחוץ, ע''כ. הר''ם ביאר שמנהג היה אצלם בבנינים לעשות לבית שני קרויין, קרוי למעלה מחבירו, ונותנין בין שניהם מעט הרחקה, וקוראין אותו החלל בית דלפא, על שם הדלף, כדי שאם יטיף הקרוי העליון יעמדו המים באותו חלל. ותקרה קרוי הקורות בלבד, ומעזיבה הוא הסיד והאבנים שנותנין על הקרוי. וכולי עורב, מאבד העורבים. לפי שהיה מקיף ההיכל למעלה מן המעקה מארבע רוחותיו פח של ברזל, גובה אמה חד, כמו הסיף, כדי שלא ישב שום עוף על ההיכל, מפני שנחתכין רגליו באותו הסיף, שקורין אותו כולי עורב, והרב בעל הערוך פירש כולי עורב, צורה, כעין צורה שעושין שומרי הזרעים להפריח העופות. וביאור הר''ם נראה עיקר, לפי שמנו אמה של כולי עורב בגובה ההיכל. [הבתים — שערי בית המקדש שער שלישי].
------
היכל ק' על ק' ה' פסוקים שאין להם הכרע. [האגודה].
------
כותל האולם חמש והאולם אחת עשרה. פירש המורה כותל החיצון למטה רוחב היסוד והאסקופה למעלה מגובה כיפת הפתח עובי החומה שעולה עד ק' אמה לבד רוחב כיפת החלל שהיא אחת עשרה אמה לבד רוחב כיפת עובי החומה. ומשמע מדבריו שאותן י''א אמה שהיו בין האולם ובין ההיכל כיפה היתה עליהם. ואינו נראה לי אלא האולם לא הי' אלא כותל אחד שאורכו מאה אמה ועוביו ה' אמות, ופתח הי' באמצעו ארבעים אמה גובהו ועשרים אמה רחבו ובינו ובין ההיכל הי' אויר מגולה ולא הי' שם תקרה ולא כיפה, ומש''ה תנן בפ''ג דמדות וכלונסות של ארז היו קבועין מכותלו של היכל לכותלו של אולם כדי שלא יבעט מפני שהי' כותל יחיד עומד בפ''ע היו צריכים לאותם הכלונסות ואילו הי' כיפה באותן י''א אמה א''כ הי' מחובר כותל האולם עם ההיכל ולא היו צריכין לכלונסות. ומאי דתנן התם ושרשראות של זהב היו קבועות בתקרת האולם שבהן פרחי כהונה עולין ורואין את העטרות שבחלונות, נ''ל על תקרת הפתח של אולם הוא אומר אבל אמה שבין האולם ולכותל אויר מגולה הי' ובכל משנת מדות לא הוזכרה כיפה זו וכל הבנינים והעליות היא מזכיר שם. [תוס' רי''ד].
------
@ נ''ב ע''ב
שאת, הלא אם תיטיב שאת ואם לא וגו', ולא ידעי' אי קאי האי שאת אאם תיטיב ואמרי' לשון מחילה כמו נושא עון, או דיל' אלא תיטיב קאי ואמרי' לשון נשיאות עון הוא כמו חטאו ישא והכי דרש' ליה תשא עוונך אם לא תיטיב. משוקדים, ובמנורה ארבעה גביעים משוקדים כפתריה ופרחיה, אין הכרע להאי משוקדים אי קאי אגביעים ואמרי' דהגביעים משוקדים מצויירים, או דיל' אכפתוריה ופרחיה קאי ואמ' דכפתוריה ופרחיה היו משוקדים ולא הגביעים, ע''א והוא ח''ע. וח''מ, שלשה גביעים משוקדים בקנה האחד כפתר ופרח, אין הכרע להאי משוקדים אי בהדי גביעים הוא אי לא כלומ' והגביעים משוקדים וקבועים היו בקנה אחד, או דיל' הכי משמע שלשה גביע' היו בפני עצמן ומצויירין בתוך הקנה כפתור ופרח ולא הגביעים הם, ולאו מילתא היא שהרי אותו פסוק אחר כתוב בספרי בסדר המשנה דהתם מפרש בהדיא כל הני ה' מקראות. מחר, צא והלחם בעמלק מחר אנכי נצב, האי מחר אין לו הכרע אי דרשי' ליה הכי צא והלחם מחר, או דרשי' ליה הכי צא והלחם עכשיו ומחר אנכי נצב. ארור, דכת' וברצונם עקרו שור וסמיך ליה ארור אפם כי עז, האי ארור לא ידעי' אי דרשי' ליה הכי עקרו שור ארור דהיינו אנשי שכם שהיו ארורים, או ארור אפם כי עז. וקם, הנך שוכב עם אבותיך וקם העם הזה, לא ידעי' אי דרשי' הכי הנך שכב עם אבותיך וקם כלומ' ותקום לתחיית המתים, או וקם העם הזה. ותניא יוסף איש הוצל וכול', ומהא שמעי' דלא מספקא ליה אלא הני ה' מקראות והיכי אמרת דההוא נמי מספקא ליה. מדאורייתא ליכא, בכל התורה כולה ליכא קרא דמספקא ליה אלא הני ה' מקראות. אבל מדנביאי איכא, דמספקא ליה, כגון ודביר בתוך הבית וגו'. או דיל', (דעדים) [דפרים] דכת' לבסוף מהדר בין אעולות בין אשלמים דלעיל מיניה, הא לאו קושיא היא דלרב חסדא מספקא ליה וכול'. [פירוש רבינו אליקים].
------
(משנה) פרוכת החיצונה, שכלפי ההיכל. פרופה מן הדרום, שראשה אחד שבצד דרומי היה נכפל על הפרוכת לעצמה כדי לעשות ריוח בינה לבין הכותל כעין פתח. ופרוכת פנימית, היתה פרופה כמו כן לצד צפוני כנגד ההיכל, וכשהיה כהן גדול נכנס לפני ולפנים היה נכנס מצד דרום בין הפרכת לכותל ומהלך בין שתי הפרכות עד שהוא מגיע לצד צפון לסוף פרכת הפנימית ונכנס לקודש והפך פניו לדרום והלך לארון שהיה באמצע בית קודשי הקדשים, ונמצא כשהיה בפנים היתה שמאלו לצד פרוכת הפנימית. את המחתה, של גחלים בימינו. בין שני הבדים, של ארון על הקרקע. דרך כניסתו, דרך אחוריו דהיינו כעין כניסתו, דמה בכניסתו היו פניו כלפי ארון אף ביציאתו פניו כלפי ארון. בבית החיצון, בהיכל אבל לא לפניי ולפנים. שלא להבעית, שלא יהו סבורין שקילקל העבודה ומת שם. (גמרא) מי הוי פרוכת, בין היכל לקודש הקדשים דהא אמה טרקסין היה שם. בתלמוד ירושלמי מפרש על שם שהיה ספק אי קדושתיה כלפנים אי כלחוץ קרי ליה טרקסין, שכן בלשון יווני קורין טרק חוץ וסין פנים. מי הוי ארון, דקתני עד שיגיע לארון והתניא וכול'. של שמן המשחה, שנמשח בו אהרן. יאשיהו המלך גנזו, במקדש ראשון. יולך ה' אותך ואת מלכך וגו', וכיון שהן גולין אף ארון גולה עמהן. תנו את ארון ברית ה' וגו' עד כי אין לכם משא בכתף, כלומ' גנזוהו בבית המקדש, ומאי משמע דהאי תנו לש' גניזה, דהכי מפרש ר' בספרי כי אין לכם משא בכתף לא ירד עמכם לבבל שתעלו אותו בכתף, כלומ' כשתחזרו לא תהו צריכין להעלותו עמכם על כתפיכם אלא יהא גנוז ומונח כאן. אתיא שמה שמה, דאשכחן בארון שמה דכת' והבאת שמה מבית לפרוכת את ארון העדות, וכת' בצנצנת המן ותן שמה מלא העומר מן. דורות ומשמרת, כת' בצנצנת למשמרת לדורותיכם וכת' בצלוחית שמן דורות, שמן משחת קודש יהיה זה לי לדורותיכם ובמקלו של אהרן למשמרת לאות לבני מרי, להך גזיר' שוה מהניא לאורויי דמעולם לא נתפרשו זה מזה אלא כולן ביחד וכי היכי דארון גנוז כך כולם גנוזין. מקום ארון, שעל אבן שתייה היה מונח הארון בבית ראשון. בין שני הבדים, אלמא דבדאיכא ארון מיירי. כבין שני הבדים, מקום שהיה בין שני הבדים בבית ראשון. השתא תנן במתני' כמן דאמ' צוברה, דלעיל [מ''ט ע''ב] הרי פלוגתא ויש א' מפזרה וצוברה לקטרת. פנימה, מן המחתה כלומ' כלפי בית קודש הקדשים. שהוא חוצה לו, שמתחיל לצבור מאותו צד הסמוך לו ומושך ידו עד אותו צד שכלפי הארון. מלמדין אותו, לאותו שזכה בקטרת. הוי זהיר, שלא תתחיל לצבור מבפנים הימך, שאם תתחיל מבפנים הימך כשאתה צובר והולך לחוץ נדלק הראשון ותיכווה, אלא התחל חוצה לך שהוא פנימה לבית קודש הקדשים, אלמא מסתברא כמן דאמ' צוברה פנימה שהוא חוצה לו ונהיר'. [פירוש רבינו אליקים].
------
החיצונה פרופה מן הדרום — ''קרסי נחשת'' (שמות כ''ו, י''א) תרג' פורפין דנחש. [הערוך ערך פרף א]. צבר את הקטרת ע''ג גחלים — (מלכים%ב' י', ח') ''ולא ישפך עליה סוללה'' (ישעיה ל''ז, ל''ג) תרג' ולא יצבר עלה מוליתא. [הערוך ערך צברגא].
------
החיצונה פרופה מן הדרום. פי' המורה פרופה ראשה כפולה לצד החוץ ונאחזת בקרס של זהב להיות פתוחה ועומדת ואינו נ''ל שאין זה דרך צניעות להיות הפתח פתוח וכל הכהנים הנכנסים בהיכל יציצו ויראו בית קדש הקדשים. והנכון בעיני שפרופה הוא שהיו קרשין תקועין בכותל ולולאות היו בשפת הפרוכת והיו משימין הלולאות בקרסים וזו היא פריפתה וכל הפרכת מלמעלה למטה היתה מחוברת יפה ומהודקת עם כותלי הבית על ידי קרסים ולולאות 
והיו קשורים בקשר של קיימא שלא היו מזיזין אותם כלל אבל כשיעור כניסת הכהן היו מניחים שלא היו קושרים 
אותם בהידוק אלא בשעה שרוצה לפתוח מסלק הלולאות 
מן הקרסים ופותח וכשרוצה לסגור מכניס הלולאות בקרסים וזה היה הפתח ודומה לו פורפת על האבן ועל האגוז. 
ומאי דאמרן לעיל לאו אורח ארעא למיעל להדיא אע''פ שהיא פרופה בקרסים ואין הפתח אין זה דרך ארץ שיהא רואה הפתח דרך כניסתו שמא יציץ בין הפרוכת לכותל. 
[תוס' רי''ד].
------
מתני'. החיצונה פרופה מן הדרום והפנימית מן הצפון. מהלך ביניהן עד שהוא מגיע לצפון. הגיע לצפון הפך פניו לדרום, מהלך לשמאלו עם הכפרת עד שהוא מגיע לארון. הגיע לארון, נתן את המחתה בין שני הבדים, צבר את הקטרת על גבי הגחלים, ונתמלא הבית עשן. ויצא ובא לו דרך כניסתו ומתפלל תפילה קצרה בבית החיצון, ולא היה מאריך שלא להבעית את ישראל. פי' חיצונה היתה עשויה בלולאות וקרסים, כמין פתח לצד הדרום, שהיה פותח משם ונכנס, אבל לצד צפון היתה קשורה יפה בכותל שאינה נפתחת משם. קרסים תרג' פורפין [שמות כ''ו]. והפנימית היתה פתוחה לצד צפון, והיה פותח החיצונה מצד דרום ונכנס ביניהן עד שהוא מגיע לכותל הצפוני, ואחר שהגיע לצפון פתח את השנייה ונכנס והפך פניו לדרום, והיה מהלך ושמאלו היה לצד הפרכת וימינו לצד הבית עד שהוא מגיע לארון שהוא עומד באמצע הבית, נמצא שהיה מהלך י' אמות [ב''ב צ''ט ע''א], שכל הבית היה עשרי' אמה. [פסקי הרי''ד].
------
וכשהיה בא כהן גדול ביום הכפורים היה מוצא שתי פרוכות אלו החיצונה פרופה מן הדרום ופנימית מן הצפון, ומהלך בין הפרוכות עד שמגיע לצפון, הגיע לצפון והפך פניו לדרום מהלך לשמאלו עם הפרוכת עד שמגיע לאבן שתיה, שהיתה נתונה שם במקום ארון מימות נביאים הראשונים שהם דוד ושמואל וגבוהה מן הארץ ג' אצבעות. והיה נותן המחתה על גבי אבן שתיה, ואוחז שפת הכף בראשי אצבעותיו, ומערה הקטורת בגודלו לתוך חפניו, עד שמחזירה למלא חפניו טפופה כמו שהיתה בפעם ראשונה, וזו היתה אחת מעבודות קשות שבמקדש. והיה צובר הקטורת על הגחלים כדי שיהא עשנה שוהה לבא, ומלמדין אותו שלא יתחיל מפניו שלא יכוה. וכל העם היו פורשין מן ההיכל בשעת הקטרה זו, ולא היו צריכין לפרוש גם מבין האולם ולמזבח כמו בהקטרת מזבח הזהב ובמתן דמים של היכל בפר כהן משיח וכיוצא בו, משום דהכא כיון דלפני (לפני) [לפנים] היה די שיהו פורשין מהיכל בלבד. כשנתן הקטורת על האש לפני לפנים שוהה היה שם עד שמתמלא הבית עשן, יצא ובא לו דרך כניסתו ומתפלל תפילה קצרה בבית החיצון דהיינו בהיכל מיד שיצא מן הפרוכת. וכך היה אומר יהי רצון מלפניך ה' אלוקינו שאם שנה זו שחונה שתהא גשומה וטלולה, ולא יעדי עביד שולטן מדבית יהודה, ולא יהו עמך ישראל צריכין לפרנסה, ואל תכנס לפניך תפילת עוברי דרכים. לא היה מאריך בתפילה זו שלא להבעית את ישראל שמת שם מרוב קדושת הארון. כשהיה יוצא מבית קדשי הקדשים מחזיר היה פניו לצד שכינה כדרך אדם הנפטר מרבו שנא' (ד''ה ב' א') ויבא שלמה לבמה אשר בגבעון לירושלים, וכי מה ענין גבעון אצל ירושלים, מקיש ביאתו לירושלים לביאתו לגבעון, מה ביאתו לגבעון פניו כלפי במה אף ביאתו לירושלים פניו כלפי במה. וכן כהנים לעבודתן וישראל במעמדן כשהן נפטרין. לא היו מחזירין פניהם והולכין אלא מצדדין פניהם והולכין. [תלמיד הרשב''א].
------
לא היה הולך נגד פניו לכותל מערב, לפי שלא היה הארון עומד לכותל דרומי של דביר. ועשר אמות לכל רוח ורוח חלל (למידד החלל) לפי שבנס היה עומד. ולפי' היה מהלך בסמוך לפרכת הפנימית שהוא לשמאלו של כהן גדול. יצא ובא לו דרך כניסתו פניו לארון הקדש, כשם שעשה בשעתו שנכנס כך עושה בשעה שיוצא, וזהו מפני אימת שמים. ומתפלל תפלה קצרה בבית החיצון, וזה הוא ההיכל. ולא היה מאריך בתפלתו שלא להבעית ישראל, שהיו סבורין (שכדומה) [נ''א: שכבר מת] לו שם שמא נתן הקטרת על הגחלים קודם שיכנס לפני לפנים, כמעשה [הצדוקים] דכתי' [ויקרא ט''ז] ונתן את הקטרת על האש לפני ה' ולא ימות, מכלל שאם הקדים ימות. [רבינו יהונתן מלוניל].
------
נכנס לקדשי הקדשים עד שמגיע לארון הגיע לארון נותן את המחתה באויר שבין שני בדי הארון על אבן שתיה שהיתה שם מימות נביאים ראשונים שהם שמואל ודוד. ואוחז שפת הכף בראשי אצבעותיו או בשיניו ומערה הקטרת בגדלו לפי חפניו עד שמחזירה למלא חפניו כשהיתה וזו היתה עבודה קשה שבמקדש וצובר הקטרת ע''ג גחלים בידיו בפנים במחתה כדי שתהיה הקטרת קרובה לארון רחוקה מפניו שלא יכוה וממתין שם עד שיתמלא כל הבית עשן ויוצא והוא מהלך אחורנית מעט מעט פניו לקדש ואחריו להיכל עד שיצא מן הפרוכת ומתפלל שם בהיכל תפלה קצרה וכך היה מתפלל ירמיאו''א שאם היתה שנה זו שחונה תהיה גשומה ולא יסור שבט מיהודה ולא יהיו עמך ישראל צריכין לפרנסה ולא תכנס לפניך תפלת עוברי דרכים ובשעת הקטרת הקטורת בבית קדשי הקדשים כל העם פורשים מהיכל בלבד ואין פורשין מבין האולם ולמזבח אלא בשעת הקטרת ההיכל בכל יום ובשעת מתן דמים בכל יום בהיכל. [ארחות חיים הלכ' סדר עבודת כהן גדול ביום הכפורים סימן נ'].
------
והמצוה הכ''א היא שצונו לירא מן הבית הזה הרמוז אליו מאד מאד עד שנשים בנפשו משא הפחד והיראה וזה הוא מוראת מקדש והוא אמרו יתעלה (קדושים י''ט וס''פ בהר) ומקדשי תיראו. וגדר זאת היראה כמו שזכרו בספרא (קדושים פ''ז ה''ט) אי זהו מורא לא יכנס להר הבית במקלו ובמנעלו ובאפונדתו ובאבק שעל גבי רגליו ולא יעשהו קפנדריא ורקיקה מקל וחומר. וכבר התבאר במקומות מן התלמוד (יומא כ''ה.., ס''ט:00, סוטה מ': ובתוס' וש''נ) שאינו מותר כלל לשבת בעזרה אלא למלכי בית דוד בלבד. וזה כלו לאמרו יתעלה ומקדשי תיראו. וזה חובה תמיד ואפילו בזמננו זה שהוא חרב בעונותינו שרבו. ולשון ספרא (שם ה''ח) אין לי אלא בזמן שבית המקדש קיים בזמן שאין בית המקדש קיים מנין תלמוד לומר את שבתותי תשמורו ומקדשי תיראו מה שמירת שבת לעולם אף מורא מקדש לעולם. ושם (ה''ז) נאמר גם כן לא מן המקדש אתה ירא אלא ממי שפקד על המקדש. [ספר המצות לרמב''ם — עשין כ''א].
------
לירא מן המקדש, כלומר שנעמידהו בנפשותינו מקום הפחד והיראה כדי שיתרככו לבבינו בבואינו שם להתפלל או להקריב קרבנות, שנאמר [ויקרא י''ט] ומקדשי תיראו, ופירשו זכרונם לברכה בספרא ובברכות [נ''ד ע''א] כמו כן אי 
זהו מורא, לא יכנס להר הבית במקלו ובמנעלו ובאפונדתו ובאבק שעל רגליו ובמעות הצרורים לו בסדינו, ולא יעשנו קפונדריא, כלומר שיכנס מפתח זה ויצא מפתח שכנגדו כדי לקצר הדרך לבד, ורקיקה מקל וחומר, פירוש ואין צריך לומר שאסור המקום ברקיקה. וביארו גם כן בסנהדרין [ק''א ע''ב] שאין ראוי כלל לשבת בעזרה, כי אם למלכי בית דוד משום כבוד מלכות, שנאמר [שמואל ב' ז'] ויבא המלך דוד וישב לפני יי. ואמרו בספרא לא מן המקדש אתה ירא אלא ממי שפקד על המקדש. משרשי מצוה זו כתבתי למעלה במצות ועשו לי מקדש, סדר ויקחו לי תרומה, ובמקומות אחרים. מדיני המצוה מה שאמרו זכרונם לברכה שאין אדם נכנס בכל הר הבית אלא לדבר מצוה, וכל מי שהשלים עבודה בבית ונסתלק מהלך אחורנית מעט מעט, וכן אנשי משמר ואנשי מעמד ולויים מדוכנם כך הם יוצאים מן המקדש. ומה שאמרו זכרונם לברכה אסור לאדם שיפנה או יישן לעולם בין מזרח למערב מפני שההיכל הוא במערב, וכן אסור לאדם לבנות בית תבנית היכל, ואכסדרא תבנית אולם, חצר תבנית העזרה, וכל זה למוראת המקום. ויתר פרטי כבוד הבית ומוראו במדות ותמיד. ונוהגת מצוה זו בזכרים ונקבות בכל מקום, שאף על פי שהמקדש חרב היום בעונות חייב כל אדם במוראו, ולא יכנס אלא במקום שהוא מותר להכנס בו בבניינו, ולא ישב אפילו בעזרה, ולא יקל ראשו כנגד שער המזרח, שנאמר [ויקרא י''ט] את שבתותי תשמורו ומקדשי תיראו, ואמרו בספרא מה שמירת שבת לעולם אף מורא מקדש לעולם. ועובר עליה ונהג קלות ראש בעניינים אלו שאמרנו ביטל עשה זה. [ספר החינוך מצוה רנ''ד].
------
המצוה כ' ליראה מן המקדש [סהמ''צ לר''מ עשין כ''א] שנאמר [ויקרא י''ט ל', וצ''ל ומקדשי תיראו]. ואת מקדשי תיראו. לשון הר''ם בספר המצות צונו ליראה מן הבית הזה הרמוז אליו מאד מאד עם שנשים נפשנו משא הפחד והיראה, וזה מוראת מקדש, והוא אמרו יתעלה ואת מקדשי תיראו, וגדר זאת היראה כמו שזכרו בסיפרא [תו''כ קדושים פ''ז ה''ט, ברכות נ''ד ע''א וס''ב ע''א] איזהו מורא לא יכנס בהר הבית במקלו ותרמילו [ונשמט מכאן תיבת ''ומנעלו''] ובאנפונדתו ובאבק שעל רגליו ולא יעשה קפנדריא, ורקיקה למדוה מק''ו, וכבר התבאר במקומות מן התלמוד [יומא כ''ה ע''א, ס''ט ע''ב, סוטה מ' ע''ב, מ''א ע''ב ועוד] שאינו מותר כלל לשבת בעזרה אלא למלכי בית דוד בלבד, וזה כלו לאמרו יתעלה ומקדשי תיראו. וזה הרבה [צ''ל יתחייב]. תמיד אפילו בזמננו זה שהוא חרב בעונותינו שרבו. ולשון ספרא [תורת כהנים שם ה''ח] אין לי אלא בזמן שב''ה קיים בזמן שאין ב''ה קיים מנין, ת''ל את שבתותי תשמורו ומקדשי תיראו. מה שמירת שבת לעולם אף מורת מקדש לעולם. ושם [שם ה''ז] נאמר גם כן לא מן המקדש אתה מתירא אלא ממי שצוה על המקדש ע''כ. וכונת מצוה זו מבוארת למעלת הבית ולקדושתו, ולהעיר על יראת מי שצוה על המקדש גדרו רבותינו היראה שלא יכנס להר הבית במקלו, וזה להערה שאין ראוי להכנס בבית קדש ובמקום שיש בו הערה עיונית כמי שילך לעסקיו, גם כי הדברים העיונים צריכים יראה והכנעה. ואל זאת הכונה [אמר] אדון החכמים [קהלת ד' י''ז] שמור רגלך כאשר תלך אל בית האלקים וקרוב לשמוע מתת הכסילים זבח כי אינם יודעים לעשות רע. הזהיר למי שירצה לעיין בדברי האלקיים שילך בדרך ישרה קו לקו, וישמור רגליו מלכת אחר המחשבות הדמיונייות, ולא יהרוס לעלות אל ה', וכן כשילך אל בית האלקים לעבודה ולהקריב קרבנות ישמור דרכי לבבו לבל יבהלנו דמיונו בענין גשמי, וקרוב לשמוע, אמר שבית האלקים הוא קרוב להשיג אמתת מציאות ה' ולהתקרב לעבודתו ולאהבתו בענין השמיעה שהוא העיון וההתבוננות. מתת הכסילים זבח, ממעשה הקרבנות אל הכסילים שלא יבינו מושכל ויחשבו בלבם שהתקרבו לעבודת ה' ולאהבתו בהקרבת הקרבנות, כדרך שיתקרב האדם בזה למלך ב''ו, וקראם כסילים מאשר אינם מבינים מושכל. וזה כונת רבותינו אמרם [קהלת רבה פ''ד י''ז] שמקריבים קרבן ואינם יודעים על מה הם מקריבים כי אינם יודעים לעשות רע בין טוב ובין רע אינם בוחנים. ויש מי שבאר כי אינם יודעים לעשת רע כמו בעשות, שאינם מכירים כשעושים רע, ר''ל שאין להם בחינה בין הטוב ובין הרע. ויש מי שבאר שהוא חסר ובאורו שאינן יודעי' לעשות רק רע, ויש מי שבאר רע כמו רעיון. ואמר [קהלת ה' א'] אל תבהל את פיך ולבך אל ימהר להוציא דבר לפני האלקים כי האלקים בשמים ואתה על הארץ על כן יהיו דבריך מעטים. אחר אשר הודיענו כי ההליכה לבית האלקים תגיע השמיעה וההתבוננות להתקרב אל בית האלקים להשיג השוכן בבית, ר''ל אמתת מציאות ה', הזהיר שלא ירחיב בדבור באלו הענינים, כי הדבור הוא בתארים, לפיכך צריך למעט בו הדבור, כי העקר באלו הענינים הדבור הפנימי, כאמרו [תהלים ט''ו ב'] ודובר אמת בלבבו. ואחר הזהיר על מחשבת הלב לבל ימהר לבו, ר''ל עיונו לומר שהבין בדברים האלקיים, אך ישב וידום כי האלקים בשמים ואתה על הארץ, כי הבנת אלו הענינים, ר''ל הענינים האלקיים, הם גבוהים מן האדם כגובה שמים מארץ, והוא כמאמר הנביא [ישעי' נ''ה ט'] כי גבהו שמים מארץ כן גבהו דרכי וגו'. ורבותינו [ברכות ס''א ע''א] בארו אל תבהל את פיך ולבך אל ימהר בענין התפלה, והוא למעט בתארים. ולפי זה הבאור זכר הנה שלמה שלשת מיני עבודות לה', עבודת הקרבנות ועבודת התורה, והוא שתאר לשמיעה באמר ''וקרוב לשמוע'' והוא העיון וההתבוננות, והעבודה בדבור והוא התפלה, ועל זה אמר אל תבהל את פיך. והיראה במקדש באה להערה במה שצריך להשמר בכל אחד מאלו הענינים, וכבר כתבנו גדר המורא, וכן לקדושת המקדש, ומפני שהוא מיוחד להערה שכלית בכל מקום כמו שבארנו אסרו רבותינו הקדושים לפנות [ברכות ס''ב ע''א] או לישן [שם ה' ע''ב] בין מזרח למערב בכל מקום ומפני שההיכל במערב, ואין צריך לומר שאין קובעים בו בית הכסא, ולמקום מעלתו וגדולתו הזהירו על היראה והקדושה אף בזמן החרבן כמו שבארנו מסמיכות יראת המקדש ליראת [השבת] ובאו שתי מצות אלו יחד בפסוק אחד להקש שכבר כתבנו. וגם עם ההערה שבשמירת יום השבת להאמין במחדש וביראת המקדש למי שצוה אל המקדש, ולהערת הדברים אשר במקדש יהיה האדם שלם באמונה ובהשגת האמת. והנה כבר בארנו במצוה הקודמת שבית הכנסת ובית המקדש כמקדש מעט, לפיכך צריך להתנהג בהם ביראה כפי הדברים שבארו בבית המקדש לכונת השוכן בו, אמנם לא נאסרה הרקיקה בבית הכנסת כמו שנאסרה בבית המקדש, אמרו חכמים [ברכות ס' ע''ב] שבן אדם רוקק בתוך ביתו, והכונה בו שהעמידה והישיבה בבית הכנסת מצוה בכל עת ובכל זמן, ואי אפשר לעמוד בתמידות בלתי רקיקה, מה שאין כן בבית המקדש שבאה בו אזהרה [ויקרא ט''ז ב', כ''ה י''ז] אל יבא בכל עת אל הקדש, כמו שיתבאר [להלן ל''ת שלא יבא בכל עת אל הקודש] ואמרו רבותינו [חגיגה ז' ע''א] הוקר רגלך מבית רעיך [משלי כ''ה י''ז] זה בית המקדש, וזה ליראת המקדש ומעלתו לכונה שכבר כתבנו. [הבתים — ספר המצוה].
------
יוצא ובא לו דרך כניסתו. [האגודה].
------
יצא ובא לו דרך כניסתו, פניו לקדש ואחוריו להיכל עד שיצא מן הפרוכת. ומתפלל שם בהיכל אחר שיצא תפלה קצרה שלא להבעית את ישראל שמא יאמרו מת בהיכל. וכך היה מתפלל, יהי רצון מלפניך י''י אלהינו שאם שנה זו שחונה, תהיה גשומה, ולא יסור שבט מיהודה, ולא יהיו עמך ישראל צריכין זה לזה לפרנסה, ולא תיכנס לפניך תפלת עוברי דרכים. [הבתים — שערי עבודת יום הכפורים שער שני].
------
במאי עסיקי', אי במקדש ראשון מי הוו פרכות, אלא במקדש שיני מי הוה ארון, והתניא משנגנז ארון נגנז עמו צנצנת המן וצלוחית של שמן המשחה ומקלו שלאהרן שקידיה ופרחיה וארגז ששיגרו פלשתים דורון לאלהי יש', ומי גנזו יאשיהו המלך, ומה ראה שגנזו, מצא כתוב [דברים כ''ח] יוליך אתך ואת מלכך, עמד וגנזן, שנ' [דה''ב ל''ה] ויאמר ללוים המבינים לכל ישר' הקדושים לי''י תנו את ארון הקודש בבית אשר בנה שלמה כי אין לכם משא בכתף. לעולם במקדש שיני, ומאי הגיע לארון מקום ארון, והא קתני נתן את המחתה בין הבדים, אימ' כבין הבדים. [פסקי הרי''ד].
------
אבן שתייה היתה במערבו של קדש הקדשים ועליה היה ארון מונח ולפניו צנצנת המן ומטה אהרן ובימי יאשיהו נגנזה וגם שמן המשחה נגנז בימיו (ע''פ רמב''ם בית הבחירה פ''ד ה''א). [סמ''ג עשין סימן קס''ג].
------
ומאי הגיע לארון מקום ארון והא קתני נתן את המחתה בין הבדים אימא כבין הבדים. וקשיא לי דתניא בתוספתא החיצונה פרופה מן הדרום, והפנימית מן הצפון, מהלך ביניהן עד שמגיע לצפון הגיע לצפון הפך פניו לדרום והולך לשמאלו עם הפרוכת עד שמגיע לארון, דחף את הפרוכת במתניו, אלמא כי הבדים היו שם והיו בולטין בפרוכת כמו שני דדי אשה, ומשום זה הי' צריך לדחוף את הפרוכת במתניו כדי שיכנס בין שני הבדים, ואם בבית שני שלא הי' שם בדים מה צורך לדחוף הפרוכת. [תוס' רי''ד].
------
פיס'. צבר את הקטרת. תני חדא צוברה פנימה שהיא חוצה לו ותניא אידך צוברה חוצה שהיא פנימה לו, תנאי היא, אמ' אביי מסתברא כמן דאמ' צוברה פנימי' שהיא חוצה לו, דתנן ומלמדין אותו הזהר [נ''ג ע''א] שלא תתחיל מלפניך שלא תיכוה. פי' המחתה היתה בינו לבין מקום הארון, השפה הסמוכה למקום הארון היא פנימית לצד פנים והיא חוצה לו שהיא רחוקה מגופו, והשפה החיצונה היא פנימה לו, ואם היה מתחיל ליתן את הקטרת מן השפה החיצונה שהיא סמוכה לו ולפנים היתה זרועו נשרפת בלהב הקטרת, וגם בקטרת של מזבח הפנימי היו מלמדין יתחיל מפניו ויוליך לצד האחר שלא תיכוה זרועו, אלא מתחיל מצד החיצון ומביא לפניו. [פסקי הרי''ד].
------
מי שזכה במחתה צבר את הגחלים ע''ג המזבח ורדדן בשולי המחתה והשתחוה ויצא, מי שזכה בקטרת נוטל הבזך מתוך הכף ונותנו לאוהבו או לקרובו, נתפזר ממנו לתוכו (ו)נותנו לו בחפניו, ומלמדין אותו הזהר שלא תתחיל מפניך שלא תכוה (תמיד ל''ג א'), אלא ברחוק מפזר אבק הקטרת ומתקרב לצד עצמו (יומא נ''ב ב'). לא היה המקטיר מקטיר עד שהממונה אומר לו הקטר ואם היה כ''ג אומר לו בקול רם אישי כ''ג הקטר (תמיד שם) בקול רם כדי שישמעו העם (עי' רמב''ם תמידין ומוספין פ''ג ה''ט) ויפרשו מן ההיכל ומבין האולם ולמזבח ולא היה שם אדם עד שיצא זה שהקטיר הקטרת, וכן בשעה שיכנס בדם החטאת הנעשה בפנים פורשין הכל מבין האולם ולמזבח עד שיצא שנאמר וכל אדם לא יהיה באהל מועד בבאו לכפר בקדש וגו' בנין אב לכל כפרה שבמקדש שלא יהיה שם אדם (ע''פ לשון רמב''ם שם ה''ג) אחר שפרשו העם הקטיר והשתחוה ויצא. במסכת יומא פ''ק (י''ד ב') משמע שהטבת שתי נרות לא היתה עד אחר הקטרת אליבא דרבנן דאבא שאול. ואחר כך נכנס זה שזכה בדישון המנורה ומטיב שתי הנרות ויוצא זה שהקטיר עם מדשן המנורה (רמב''ם שם פ''ו ה''ד). ומה שמפסיקין בהטבה דורש רבי יוחנן בפ''ג דיומא (ל''ג ב') בבקר בבקר בהטיבו את הנרות חלק ההטבה לשנים כלומר מקצתן יקדמו לעבודה אחת ומקצתן יקדמו לעבודה אחרת והואיל והתחיל עושה כל הנרות חוץ משתים שאין הטבה בפחות משתים שנאמר הנרות. [סמ''ג עשין סימנים קצ''א, קצ''ב].
------
@ נ''ג ע''א
ונתן את הקטורת שלא יתקן מבחוץ ויכנס לפנים. [האגודה].
------
בימי בית שני צץ המינות בישראל ויצאו הצדוקים מהרה יאבדו ושאין מאמינים בתורה שבעל פה והיו אומרים שהקטורת של יום הכפורים מניחים אותה בהיכל חוץ לפרוכת וכשיעלה עשנה מכניס אותה לפנים בקודש הקדשים מטעם זו שכתוב בתורה כי בענן אראה על הכפורת אמרו שהוא ענן הקטורת, מפי השמועה למדו חכמים שאין נותן הקטורת אלא בקודש הקדשים לפני הארון, שנאמר ונתן את הקטורת על האש לפני י''י. ולפי שהיו חוששין בבית שני שמא כהן גדול זה נוטה לצד מינות היו משביעין אותו ערב יום הכפורים ואומרים לו אישי כהן גדול אנו שלוחי ב''ד ואתה שלוחנו ושלוח ב''ד משביעים אנו עליך שלא תשנה מכל מה שאמרנו לך, והוא פורש ובוכה על שחשדוהו במינות, והם פורשים ובוכים לפי שחשדו מי שמעשיו סתומין ושמא אין בלבו כלום, לשון רבנו משה. מעשה בצדוקי אחד שתיקן מבחוץ והכניס, ביציאתו היה שמח שמחה גדולה, פגע בו אביו, אמר לו אע''פ שצדוקים אנו מתייראים אנו מן הפרושים, אמר לו כל ימי הייתי מצטער על המקרא הזה כי בענן אראה על הכפורת אימתי יבא לידי ואקיימנו עכשיו שבא לידי לא אקיימנו. לא היו ימים מועטים עד שמת ומוטל באשפה והיו תולעים יוצאים מחוטמו. [הבתים — שערי עבודת יום הכפורים שער ראשון].
------
מאי דרוש כי בענן אראה, כלומ' אל יבא בכל עת אל הקדש כי בענן יבוא, שיעלה הענן מבחוץ ואחר כך יבוא. לפני ה', שלא יתקין אלא לשם. אם כן, כדאמרת כי בענן למאי אתי. מלמד שנותן בו מעלה עשן, עשב ששמו מעלה עשן ומעלה ענן הקטרת זקוף בתימור שאינו מעקל אילך ואילך, דהכי אמ' ליה רחמ' שלא יכניס הקטרת לפנים אלא אם כן נתן בו אותו עשב מבחוץ שמעלה עשן. ומניין וכול', לקמן מתמה קרא לקרא. ת''ל וכסה ענן הקטרת, דבענן מידי דעביד ענן. הא לא נתן וכול', דמדכת' ולא ימות אי כסה ועביד ביה כל מה דכת' בפרשת[א] משמ' דאי חסר אחת מהן חייב מיתה. תיפוק לי[ה], דאפי' לא היה חייב מש' הקטרה ליחייב מש' ביאה ריקנית, דכיון דלאו הקטרה שלימה כמאן דלא מעייל מידי דמי והוה ליה ביאה ריקנית, ורחמ' אמ' אל יבא בכל עת וכול' דמשמ' בכל עת שלא בשעת עבודה כי אם בענן הקטרת ובכל הצריך לה יבא. שגג בביאה, דלא הוה ידע דחסר מינה מידי היל' לא מיחייב עלה מש' ביאה ריקניתא. והזיד בקטרת. דלאחר שנכנס ידע דחסר ליה ואפי' הכי אקטר ליה להכי חייב מיתה מש' הקטרה לחוד. בזו ובזו, בביאה ובהקטרה. כגון דעייל שתי הקטרות, בפנים ב' פעמים מלא חפניו ובבת [אחת] הכניסן ביד שמאל, כגון שמשים כף על גבי כף. אחת שלימה, שהיו בה כל סממניה. ואחת חסירה, שחסרה אחת מסממניה והקטיר החסירה. היל' ביאה לא מיחייב וכול', קרא לקרא בתימ', כיון דמהאי קרא דכת' כי בענן אראה למדנו שנותן בה מעלה עשן וכסה למה לי למיפק מיניה דנותן בה מעלה עשן. אמ' רב יוסף, תנא דאייתי הני תרי קראי למעלה עשן. הכי קאמ' אין לי אלא מעלה עשן, כגון העשב. עיקר, אפי' שרשו מנלן דבעי למיתב התם. ת''ל וכסה, שהעקר מעלה נמי עשן. אמ' ליה אביי, למימרא מדקאמרת עיקר מנין דמשמ' אם נתן בה יצא, מכלל דמשמ' לך דעשבא מעלי לקטרת טפי משרשיו. והתניא איפכא, דשרשיו מעלין הענן יותר. מתמר ועולה, אלמא עיקר מעלי טפי. ממשמש, שמתפשט והולך בכל הכתלים. אלא אמ' אביי, ודאי צריכי תרי קראי, והכי קאמ' אין לו אלא וכול'. רב ששת אמ', צריכי דהא כתיב כי בענן לא שמעי' אלא באהל מועד וכול'. האי, שילה ובית העולמים מהכא נפקא, בתימ', והא מוכן יעשה לאהל מועד נפקא. בשאר ימות השנה, בקטרת דשאר ימות השנה, מנין שנותן מעלה עשן. לעכב, שאם לא נתן לא עשה כלום. לאזהרה, אל יבא בכל עת וגו' כי בענן. יהו שניהם אמורין, עונש ואזהרה. קודם מיתת בני אהרן, ולישמע מינה דמש' עון זה שלא נתנו מעלה עשן בקטרת מתו. ת''ל אחרי מות וגו', ובההיא פרשתא כת' כי בענן וכת' נמי וכסה. אראה, משמ' דעדיין לא נראה, אבל עתה אראה תחילה, אם איתה דהאי קרא אראה הוה בתר מיתת בני אהרן הא לא מצינן למימ' הכי, שהרי כבר נראה קודם מיתת בני אהרן דהא כת' ויחזו את האלהים ואמרי' דהוו נדב ואביהוא, אלא ודאי האי כי בענן אראה קודם מיתת שני בני אהרן הוה. ואלא מאי טע' איענוש, הואיל ועדיין לא (איענוש) נאמ' עונש של קטרת שאינו נקטר כתיקנו. ט''ן מאי טע' (איעניש) [איענוש] קס''ד דהאי דמתו שני בני אהרן מש' דאסתכלו בשכינה, וכיון דאכתי לא גלי להו עונש מאי טע' איענוש, כי בענן אראה זו אזהרה דהכי דריש ליה לקרא אל יבא כי אם פניו בענן לח''מ. מה''מ, דיוצא דרך אחוריו, האי קרא ויבא שלמה לבמה אשר בגבעון קודם בניין בית המקדש הוה שהיה שלמה בא מביתו לבמה אשר בגבעון. פניו כלפי במה, כשאדם בא לעיר פניו כלפי העיר. אף יציאתו מגבעון לירושלם פניו כלפי במה, כשהיה יוצא דרך אחוריו והוא הדין לבית העולמים כל שכן לפני ולפנים, לאו מגבעון ולירושלם דווקא, אלא כלומ' יציאתו מן הבמה לביאתו. יצדד פניו, יחזיר פניו כנגד רבו. ר' אלעז', הוה תלמידיה דר' יוח'. מינקפן כרעיה, שהיו נכשלות רגליו באסקופות תחתונות. ומיתווסות, ומיטנפות בדם רגליו. רב יוסף הוה סגי נהור ולא הוה חזי מאי דהוה עביד רבא, להכי אמרי ליה לרב יוסף היכי עביד. [פירוש רבינו אליקים].
------
שלא יכנס כהן גדול בכל עת אל קדש הקדשים כי אם מיום הכפורים ליום הכפורים שנאמר (ויקרא ט''ז ב') [ו]אל יבא בכל עת אל הקדש, וזהו קדש הקדשים, וכהן הדיוט נכנס בכל יום לקדש בהיכל לעבוד, והוזהרו כל הכהנים שלא יכנסו למקדש או לקדש הקדשים שלא בשעת עבודה שנאמר [ו]אל יבא בכל עת אל הקדש זה קדש הקדשים עכשיו שנאמר מבית לפרכת (מיותר) [מיוחד] אל הקדש להזהיר על כל הבית (ע''פ רמב''ם ביאת המקדש פ''ב הל' א'—ב'). אומר רבינו יצחק (תו''י ד''ה תיפוק) דהא דתניא בירושלמי (פ''ד הל' ה') ומביאה בפטום הקטרת חסר מכל סמן וסמן או שלא נתן לתוכה מעלה עשן כל שהו או שחסר אחת מכל סממניה חייב מיתה ואמר רבי זעירא ועובר משום הכנסה יתרה, פירוש חייב משום ואל יבא בכל עת אל הקדש שנכנס להיכל בחנם. [סמ''ג לאוין סימן ש''ג].
------
מעלה עשן היה נותן בקטורת שנאמר וכסה ענן הקטורת את הכפורת. לא נתן בה מעלה עשן או שחסר [אחד] מכל סמניה חייב מיתה מפני שמקטיר קטורת חסירה. ואפילו שגג בביאה שאינו חייב וכן אם הזיד בזה ובזה והכניס שתי הקטרות אחת שלימה ואחת חסירה אע''פ שאינו חייב מיתה מפני [ביאה ריקנית, חייב מיתה מפני] שהקטיר קטורת חסרה. [הבתים — שערי עבודת יום הכפורים שער שני].
------
שנאמר והבית ימלא עשן. קשיא לי דהאי קרא לא כתיב אלא ביחזקאל כשראה המרכבה פעם שניי' כתב שם וימלא הבית את הענן והאחר מלאה את נגה כבוד ד'. [תוס' רי''ד].
------
ואפשר שעל כן קורין באחרי מות שיתנו אל לבם השומעים כמה צריך אדם להשמר מן החטא שהרי אהרן שהיה אוהב שלום ורודף שלום אוהב את הבריות ומקרבן לתורה לא היה עומד זכותו ונתערבבה שמחתו במיתת שני בניו הגדולים על שחטאו לפני השם ועוד שאין ראוי לזלזל במצו' הנראו' קלו' אליו שהרי אלו נענשו במצוה קלה שאין בה לא כרת ולא מיתת ב''ד לפי פשט המקרא והוא בהקריבם אש זרה לפני ה' ואז''ל שמצוה להביא מן המובחר ואעפ''כ שאש יורדת מן השמים ולא חטאו רק שלא עשו כהוראת משה רבן ואם היה דודם שהדבר ידוע היה שמוחל על כבודו ולא היה מקפיד להענישם כל כך על כך ואף לדברי האומר שתויי יין נכנסו לא מצינו שנזהרו על זה ונוכל ללמוד מזה שאפילו בדברים שלא נמצא בהם אזהרה מבוארת כשהשכל מורה עליהם יש לו עונש גדול אם לא ישמור מהן. ואח''כ מחזירין הספרים למקומן ואומר קדיש זוטא ומתפללין תפלת מוספין. ואם יעשו שני חזנין הראשון מקרא התורה והשני פותח בקדיש אחר שיחזיר הראשון הספרים. [ארחות חיים הלכ' תפלת שחרית (יוה''כ) סימנים ל''ה—ל''ו].
------
מצוה להביא מן ההדיוט. [וא''ת] הא האי קרא דמצוה להביא אש מן ההדיוט ב[מזבח החיצון] כתיב, שהרי במזבח הפנימי לא היה אש יורד מן השמים אלא מביאין אותו ממזבח החיצון, ואינו [נאמר] גבי קטורת, (ו)[ד]קטורת במזבח הפנימי נעשה. וי''ל דבקטורת הנשיאים הוה וקטורת הנשיאים הוה במזבח החיצון. כדאמרינן בעלמא [מנחות נ' ע''ב] לא מצינו קטורת נקטר על מזבח החיצון אלא זו. ועוד אומר הרב רבינו פרץ כיון ד[דרשי כן] במזבח החיצון, הוא הדין במזבח הפנימי. [תוספות רבינו פרץ].
------
פיס'. יצא ובא לו דרך כניסתו. פי' כדרך שהיה נכנס שהיו פניו לדרום כך היה יוצא, שלא יחזור אחוריו דרך הארון. מנהני מילי, אמ' ר' שמואל בר נחמני אמ' ר' יונתן דאמ' קרא [דה''ב א'] ויבא שלמה אל הבמה אשר בגבעון בירושלם, וכי מה עניין גבעון לירושלם, אלא מקיש ביאתו לירושלם ליציאתו מגבעון לירושלם, מה ביאתו מירושלם לגבעון כלפי במה אף יציאתו כלפי במה. וכן הכהנים בעבודתן ולוים בדוכנן וישראל במעמדן כשהן נפטרין לא היו מחזירין פניהן אלא מצדדין פניהן והולכין, וכן תלמיד שנפטר מרבו אל יחזיר פניו ויצא, אלא מצדד פניו ויצא. [פסקי הרי''ד].
------
וכל שהשלים העבודה ונסתלק לו אינו יוצא ואחוריו להיכל אלא מהלך אחורנית מעט מעט [ו]מהלך על צידו עד שיצא 
מן העזרה (רמב''ם בית הבחירה פ''ז ה''ד ע''ש ובכס''מ). [סמ''ג עשין סימן קס''ד].
------
כל שהשלים עבודה ונסתלק, אינו יוצא ואחוריו להיכל, אלא מהלך אחורנית מעט מעט, ומהלך על צדו עד שיצא מן העזרה. וכן אנשי מעמד ואנשי משמר ולוים מדוכנם כך היו יוצאים מן המקדש, כמי שפוסע אחר התפלה לאחוריו, כל זה ליראה מן המקדש. לר''ם. [הבתים — שערי בית המקדש שער שישי].
------
גרסינן בפ''א דקידושין [ל''ג ע''א] תנא קימה שיש בה הידור הוי אומר זו ארבע אמות. אמר אביי לא אמרן אלא ברבו שאינו מובהק אבל ברבו המובהק מלא עיניו. אביי כי הוה חזייה לאוניה דחמרא דרב יוסף הוה קאי. וגרסינן נמי בסדר יומא הלכה יצא ובא לו דרך כניסתו [נ''ג ע''א], דגרסינן וכן תלמיד הנפטר מרבו אל יחזיר פניו ויצא אלא יצדד פניו ויצא. כי הא דרבי אלעזר כי הוה מיפטר מיניה דרבי יוחנן וכו', עד רבא כי הוה מיפטר מיניה דרב יוסף הוה אזיל לאחוריה עד דהוה מינקפן כרעיה ומתוסן אסקופתיה דרב יוסף דמא. אמרו ליה לרב יוסף הכי והכי עביד אמר להו יהא רעוה דתרום רישך אכולא כרכא וכן הוה. כתוב בסדר רב שרירא גאון דאיתקיים ברבא ברכתא דרב יוסף. ובכמה מקומות בירושלמי מצינו רב הונא בשם רב יוסף. וכתבתי בסדר הונא בר זבדי מי היה אותו רב הונא. ואפילו הכי אם לא ההוכחה שכתבתי הייתי אומר שהוא רב הונא סתם, כיון שרב יהודה רבו הוצרך לו לרב יוסף ללמדו מעשה בראשית [חגיגה י''ג ע''א] שמא גם דברים אחרים (קבלו) [קיבל] ממנו. ואע''ג דבכמה דוכתי [עירובין ז' ע''א, ע''ז ז' ע''א] [אמרינן] יתיב רב יוסף קמיה דרב הונא. ורבי ירמיה היה רגיל לומר על בני בבל ''בבלאי טיפשאי נינהו'' כשהיו אומרים לפניו דברי רב יוסף ולא סבירא [ליה כותיה] משום דאשכח בה פירכא, אפילו הכי היה רגיל לומר ''גברא רבא כרב יוסף לימא כי האי מילתא''. כדאיתא בזבחים פרק בית שמאי הלכה כל שיש לו מתירין בין לאדם בין למזבח [מ''ד ע''א]. וכדאיתא נמי בפרק טבול יום הלכה דאנינות [זבחים ק' ע''ב], דאמר גברא [רבא] כרב יוסף לימא הכי. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב יוסף סתם אמורא שבכל התלמוד הוא רב יוסף בר חייא, רבו המובהק דאביי].
------
תלמיד הנפטר מרבו אל יחזיר פניו וילך אלא מצדד פניו והולך כך פשוט ביומ'. [רבינו ירוחם נ''ב ח''ה].
------
יש מקומות שנהגו כשאדם חשוב עומד לקרות בתורה שעומדין בני הכנסת על רגליהן, אי נמי תלמיד לרב, עד שישלים לקרות. ועל דבר זה נשאל גאון זצ''ל והשיב ששאלתם על מי שעומד מפניו רבו אם צריך לעמוד כל זמן שרבו עומד, תדע שצריך אדם לעמוד מפני תלמיד חכם בתוך ארבע אמות, וכיון שעבר ד' אמות ישב. ואם הוא רבו המובהק שרוב חכמתו ממנו עומד מפניו כמלוא עיניו. וכל זמן שרבו עומד, או מהלך, או רוכב, צריך לעמוד על רגליו עד שיתכסה ממנו, כדהוה עביד ר' אלעזר [יומא נ''ג ע''א] דהוה גחין וקאי עד דהוה מיכסי מיניה ר' יוחנן רביה. ואם הוא בבית הכנסת בציבור וקראו רבו לקרות בתורה, אינו צריך לעמוד על רגליו כל זמן שהוא עומד, דצריך לאדם שיהא אימת ציבור עליו, וכל שכן במקום גדולים וזקנים. וגמרינן להאי מילתא ממאי דאמר רב האיי גאון זצ''ל, דהא דאמרינן [ברכות כ''ז ע''ב] המתפלל כנגד רבו שאסור, לא אמרו אלא ביחיד, אבל בציבור אין לו לחלוק כבוד לרבו ומותר להתפלל כנגדו. וכמו כן אם יש לו לרב שלך רב באותו מקום, ואותו הרב עצמו אינו חולק כבוד לרבך, גם אתה אינך צריך לעמוד מפני הרב שלך, כדאמרינן [ב''ב קי''ט ע''ב] והילכתא חולקין כבוד לתלמיד במקום הרב, והילכתא אין חולקין. לא קשיא הא דפליג ליה רביה יקרא, הא דלא פליג ליה רביה יקרא, כדאמרינן בפרק קמא דקידושין [ל''ג ע''ב] איבעיא להו, בנו והוא רבו, צריך לעמוד מפני אביו, אי לא תא שמע דאמר ליה שמואל לרב יהודה שיננא קום מפני אבוך. ותריצנא שני רב יחזקאל דבעל מעשים הוה, דאפילו שמואל הוה קאים מקמיה. אי הכי מאי קאמר ליה פשיטא. הכי קאמר ליה זמנין דאתי מבתראי ולא אדעתאי, קום מקמיה דלא ליחוש ליקרא דידן. מיהא שמעינן, שהבן אינו חייב לעמוד מפני אביו, במקום רבו, אם הרב עצמו אינו חולק לו כבוד לאביו כדהוה עביד ליה מר שמואל לרב יחזקאל. ואין תלמיד רשאי לעמוד מפני רבו אלא שחרית וערבית כדי שלא יהא כבודו מרובה משל שמים. ואפילו שני תלמידי חכמים חברים עומדים זה מפני זה. ואפילו מפני זקן אשמאי חייב לעמוד, דהלכה כאיסי בן יהודה דאמר כל שיבה במשמע. והוא שהגיע לפרק השיבה, שהוא בן ע' שנה, כדאמרינן באבות [פ''ה מכ''א] בן שבעים לשיבה. ויניק וחכים, שהוא קטן שלא הגיע עדיין לכלל מצוות, מחלוקת רבנן ור' יוסי הגלילי, דרבנן סברי יניק וחכים לא, ור' יוסי הגלילי סבר אפילו יניק וחכים. ולא איתמר הילכתא כמאן. ומסתמא מילתא דרבנן דהלכה כרבנן, אבל בהא איכא לספוקי, היכא שהרב שלרבך לא למדת ממנו, אם תוכל להעביר כבוד רבך מפני כבודו. [שבלי הלקט סימן מ''ג].
------
עד דהוה מכסי ר' יוחנן. שאין ר' אלעזר רואהו. [רבינו אברהם מן ההר].
------
@ נ''ג ע''ב
אמרו ליה לרב יוסף. שהיה מאור עינים ואינו מכיר בדבר, ואמרו לו מה שהיה רבו עושה לכבודו. תרים רישך. תהיה ראש ישיבת הכרך. בפירוש רבנו שלמה נמצא ''התם מיבעיא ליה למיקם'', במקום שהפסיעות כלות ולא לחזור לאלתר [ע''כ]. ובפרק אין עומדין [ברכות ל''ד ע''ב] הביא זה הרי''ף, והביא משמיה דרב מרדכי אמרו כיון שפסע שלש פסיעות לאחריו התם איבעי ליה למיקם, משל לתלמיד הנפטר מרבו, אם חוזר לאלתר דומה לכלב שב על קיאו. זה לא נמצא בספרינו האי ''איבעי ליה למיקם'' והא מילתא דרב מרדכי. ומיהו רבנו שלמה הביא מזה התם איבעי ליה למיקם נראה דגריס ליה. גם הרי''ף והר''ם [הלכ' תפילה פ''ט ה''ב] גרסי ליה. וכתב הרי''ף בתר הכי, אלא מיבעי למיקם בדוכתא עד דפתח שליח צבור וכי פתח שליח צבור הדר בדוכתיה. ואיכא מאן דאמר עד דאמטי ש''ץ לקדוש ע''כ. רתוי לו. נוח לו. שצריך שיהלך לאחוריו ג' פסיעות משום כבוד שכינה ואחר כך יתן שלום שהוא נפטר מהשכינה, ואדם שנפטר מחבירו נותן לו שלום כשנפטר ממנו. דימין עדיפא. דכתיב מימינו אש דת למו, והיא התורה. ורבבה מימינך. [הימין סובלת רבבה] מן המזיקין. אורחא דמילתא. שהימין מוכנת להשתמש בה, הילכך ניתנו הלוחות בימין, ולאו משום חשיבות דימין. לשמאל דידך. שהיא ימין הקב''ה שהמתפלל רואה עצמו כאילו שכינה מלפניו שנאמר [תהלים ט''ז] שויתי ה' לנגדי תמיד. הילכך אומר המתפלל לצד שמאל שהוא ימין שכינה שכנגדו שלום, ואחר כך אומר שלום לצד ימין שהוא שמאל שכינה. והאנשים שאומרים שלום לימיני ושלום לשמאלי טעות בידם אלא אומר שלום [בלבד]. בכריעה אחת. שפוסעים... שלש פסיעות עד שיפסיעו וחנינא בצער... וחנינא בנחת. שאין לי זריעה בשדות. ...נדבק נחבוק בה. כמצליף. בשורה זו תחת זו. וכתב רבינו שלמה לא ידעתי לשון מצליף. [רבינו אברהם מן ההר].
------
תרים ראשך אכוליה כרכא, שתהא ראש ישיבה, ודייק לן מ''צ מהכא מדקתני כיון שפסע ג' פסיעות לאחוריו. התם איבעי ליה למיקם, אין צריך לעמוד במקומו לאחר תפילתו אלא כשיעור שיתן שלום לשמאלו ולימינו. מימינו אש דת, אלמא דימין חשיבא משמאל. ורבבה מימינך, אלמא דימין חשיבא משמאל. אורחא דמילתא היא, כך מנהגו של עולם שנושאין ונותנין בימינם ולאו מש' חשיבות. ימין, נתן תורה מימין דהיא ימינו של הקב''ה דכת' שויתי ה' לנגדי תמיד דשכינה עומדת לנגדו והוי ימין של הקב''ה לשמאלו. בכריעה אחת, שהיה כורע ולא היה זוקף עד דפסע לכולהו ג' פסיעות. שחונה, חמימה כמ' משחין את הגוף. מעליותא היא, בתימ', כלומ' דלאו מעליותא היא שנשרפין פירותיה. עביד שולטן, ראש גלות של בבל. תפילת עוברי דרכים, שמתפללין שלא ירדו גשמים. כולי עלמ' בצער, שצריכין לגשמים. מאי אהניא, דר' חנינא מבטלה. ונמנו, לדעת אחת. [פירוש רבינו אליקים].
------
וכשהוא מסיים תפלתו צריך לפסוע שלש פסיעות לאחוריו ואח''כ יתן שלום, ואם לא עשה כן ראוי לו כאלו לא התפלל. ונותן שלום מתחלה לשמאלו שלו שהוא ימינו של הקב''ה, שנאמר מימינו אש דת למו. ואמרינן משמיה דרב מרדכי מקום שכלו שלש פסיעות שם צריך לעמוד וליתן שלום, ואינו צריך לחזור למקום שהתפלל וליתן שלום, ואם חזר למקומו הראשון ונתן שלום למה הוא דומה, לתלמיד הנפטר מרבו והלך לו, ולא הלך אלא עמד בקרוב הימנו על מנת להלוך ולא הלך, וכשירצה לילך חוזר ומתפטר ממנו דומה לכלב שחזר על קיאו. ואם חזר למקום שהתפלל ראוי לו כאילו לא התפלל. [סידור רבינו עמרם גאון — סדר תפילה].
------
וכשגומרים את התפלה ואומרים ה' צורי וגואלי פוסעים לאחור שלש פסיעות כמו שהולכים לאחוריהם העבדים עד שיצאו מאת שטיח המלך. אח''כ יתן שלום, תחילה לימין ה''מזרח'' שהוא שמאלו ואח''כ לשמאל ה''מזרח'' שהוא ימינו, והשלום הזה אינו בדבור אלא הרכנת הראש משמאל המתפלל ומימינו בלבד, ולא ידבר דבר, אלא זה כיבוד למלאכים אחרי שיצא ידי חובתו לפני ה', כמו שכתוב [מלכים א' כ''ב, י''ט] וכל צבא השמים עומד עליו מימינו ומשמאלו. ולפני כן, בשעה שהולכים אחורנית, צריך לכרוע גם כן. [סידור רבינו סעדיה גאון].
------
וצריך לפסוע ג' פסיעות לאחריו, ואחר כך יתן שלום, ואם לא עשה כן ראוי לו כאילו לא התפלל, ונותן שלום לכתחילה לשמאלו שלו, שהוא ימינו של הקב''ה, שנאמר מימינו אש דת למו (דברים ל''ג ב') ואמרינן משמיה דרב מרדכי מקום שכלו ג' פסיעות שם צריך ליתן שלום, ואינו צריך לחזור למקום שהתפלל וליתן שלום, ואם חזר למה הוא דומה, לתלמיד הנפטר מרבו והלך לו, ולא הלך לו אלא עמד בקרוב הימנו, ודומה לכלב ששב על קיאו, ואם חזר למקום שהתפלל ראוי לו כאילו לא התפלל. וכי פסע ג' פסיעות נפיל על אנפוהי ומצלי, דאמר ר' חייא בריה דרב הונא חזינא להו לאביי ורבא דכי נפלי על אנפוהי מצלו אצלויי. [סידור רש''י סימן ל''ט].
------
וצריך לפסוע ג' פסיעות לאחריו ואחר כך יתן שלום ואם לא עשה כן כאילו לא נתפלל. ונותן שלום בתחילה לשמאלו שהוא ימינו של הק' שנ' (דברים ל''ג) מימינו אש דת למו. ואמרי' משמיה דרב מרדכי מקום שכלו ג' פסיעות שם צריך ליתן שלום. ואינו צריך לחזור למקום שהתפלל וליתן שלום ואם חזר למה הוא דומה לתלמיד הנפטר מרבו והולך לו. ולא הלך אלא עמד בקרוב הימנו. ודומה לכלב ששב אל קיאו. [מחזור ויטרי סימן כ''ח].
------
וכד מסיים שלוחא דצבורא שים שלום איכא מאן דאמר צריך לפסוע ג' פסיעות לאחור כאדם שנפטר ונוטל רשות מרבו. ואיכא מאן דאמר לא צריך שכבר פסע בתפלתו הראשונה והוא תוספת, תדע שאינו פותח בה ה' שפתי תפתח ואינו משלים בה יהיו לרצון אמרי פי. [האשכול — דפוס י%ם, הלכ' תפילה].
------
ומבעי ליה לאינש לצלויי בלשון תחנונים כדתנן [אבות פ''ב מי''ג] אל תעש תפלתך קבע אלא רחמים ותחנונים לפני המקום. וכד מסיים [צלותיה] מבעי ליה למפסע ג' פסיעות לאחוריו, [יומא נ''ג ע''ב] וליתן שלום לשמאל[יה] שהוא בימינו של הב''ה. ואמר רב חייא בריה דרב הונא חזינא לאביי ורבא דפסעי להני ג' פסיעות בכריעה אחת. ומשמיה דרב מרדכי אמרי כיון שפסע ג' פסיעות לאחוריו התם איבעי ליה למיקם, משל לתלמיד הנפטר מרבו אם חוזר לאלתר דומה לכלב שב על קיאו אלא מיבעי ליה למיקם התם עד דפתח שליח צבור לקדושה. [האשכול — דפוס י%ם, הלכ' תפילה].
------
שמענו מרבותינו מי שהוא חולה אם יכול לעמוד למקום ההכרעות ולג' פסיעות יעשה, ואם אי אפשר, יתפלל כל תפלתו בשבתו, ונותן שלום לימינו ולשמאלו. ומי שמוסיף על ג' פסיעות יהיר הוא. [האשכול — דפוס י%ם, לקוטים מהלכ' בית הכנסת].
------
וכדמסיים צלותא אבעי' ליה למפסע ג' פסיעות לאחריו וליתן שלו' תחלה לשמאל דידי' שהיא ימינו של הקב''ה ואח''כ לימינו. ואמר ר''ח חזינא לאביי ורבא דפסעי להני ג' פסיעות בכריעה אחת, ומשמי' דרב מרדכי אמר כיון שפסע ג' פסיעות לאחוריו התם איבעי' לי' למיקם. משל לתלמיד הנפטר מרבו, אם חוזר לאלתר דומה לכלב ששב על קאו אלא מבעי' לי' למיקם התם עד דפתח שליח צבור קדושה. [האשכול — רצב''א, הלכ' תפילה וק''ש].
------
כד מסיים ש''צ שים שלו' איכא מאן דאמר צריך לפסוע ג' פסיעות לאחוריו כאדם שנפטר ונוטל רשות מרבו, ואיכא מאן דאמר לא צריך שכבר פסע בתפלתו הראשונה, והיא תוספת. תדע שאין פותח בה' שפתי תפתח ואינו מסיים ביהיו לרצון אמרי פי. [האשכול — רצב''א, הלכ' ברכת כהנים].
------
ועושה ג' פסיעות דאמרינן ביומא ולאחר תפלה פוסע ג' פסיעות בכריעה. ואח''כ נותן שלום לשמאלו שהוא ימין הקב''ה ואח''כ נותן שלום לימינו שהוא שמאל של הקב''ה. וח''ו אינו נותן שלום להקב''ה ולא מחזיר. שהנותן שלום לרבו גורם לשכינה שתסתלק מישראל [ברכות כ''ז ע''ב]. וגם משה אמר להקב''ה, כלום יש עבד שנותן שלום לרבו [שבת פ''ט ע''א]. ועוד שאין בגמרא ואחר כך נותן לו שלום, אלא לאחר נותן שלום. והכי פי' כי כשהתלמיד או העבד נפטר מרבו נותן לו רבו שלום ואומר לו לך לשלום. ולכך מיד שאמר הוא ברחמיו יעשה שלום עלינו ועל כל ישראל ועשינו ג' פסיעות, אנו רומזין שהקב''ה יאמר בשמאלי לך לשלום ואח''כ לימינו. ע''ש יפול מצדך אלף ורבבה מימינך. ולפי שהתפילין בשמאל יותר צריך שמירה לימין האדם משמאלו, דכתוב מימיני בל אמוט. ומה דכתוב יפול מצדך ר''ל ישכון מצד שמאלך אלף מלאכים לשמרך ורבבה ישמרוך מימינך, כמו על פני כל אחיו נפל דאמר' בתנחומא [ויצא ג'] מהו יפול מצדך אלף משלימין עליו, כדכתוב וממנשה נפלו על יהודה. אמר ר' יצחק למה מן הימין רבבה ומן השמאל אלף, לפי שהשמאל אינה צריכה מלאכים הרבה מפני שהשמאל של הקב''ה כתוב בתפילין. וכן במדרש תלים יפול מצדך אלף לשמרך, ורבבה לימינך לפי שהימין שולטת בכל המצות והשמאל אינה שולטת אלא במצוה אחת והיא התפילין. וזהו פירוש אחד. משמע שהשמאל אינה זוכה לשמירה מרובה, כמו הימין. ובבמדבר רבה [פי''ב] אמר יפול לשון נפילה ממש דאמר תמן לא אמר' יתמסרון לך אלא יפול. אם באים אלף מזיקין הם נופלין לפני יד השולטת על אלף מצות. ואם רבוא הם המזיקים הם נופלים לפני היד השלטת במצות הרבה. ולא ידעינן איך קורא למצות תפילין אלף מצות. אלא ר''ל מצות השמאל הם במספר ושל ימין בלא מספר. וקודם שעשינו שלום עושין ג' פסיעות ולא יותר. ע''ש דאמ' בתנחומא [שופטים ט'] והיה בכל הארץ נאם ה' פי שנים יכרתו ויגועו, אלו האומרים שני רשויות הן רשעים. והשלישית יותר בה, שאין מתיצבין בעולם אלא בגאולה שלישית. ראשונה גאולת מצרים. שניה גאולת עזרא. שלישית גאולה שאין לה הפסק. וכל זמן שאנו עושין ג' פסיעות לא יכולנו ליתן השלום, שאין דרך לדבר לרבו דרך הילוכו כי אם בשעה שעומד. ומן הדין היה לומר שלום שלום לפני ג' פסיעות כדרך העבד לרבו שנוטל רשות כשהוא לפניו ואח''כ הולך לו. אבל ודאי אם היה יכול לתת שלום להקב''ה היה עושה. אבל כיון שאינו נותן לו שלום אלא אומר תן לי שמירתך ותאמר לי לך לשלום, אינו צריך לזה כל זמן שהוא לפני רבו. אבל אחר שנפטר ממנו הוא מתפחד ואומר לו מרחוק מעתה אני צריך שתצוה מלאכיך לשמרני אחר שנפטרתי ממך. וראיה גדולה לדבר השלום הזה לבקש שלום דשמירה הוא. ולא לתת שלום להקב''ה שהרי אביי ושאר האמוראים היו אומרים תחלה שיתן שלום לימינו תחלה ואחר לשמאלו (כמה) [כמו] היו טועין, וכי לא היו יודעין שדרך ארץ הוא לתת שלום לימין תחלה. דאותו ימין שנותן לו שלום, אבל ודאי היו סבורין כיון שאני מבקש שמירה יש לי ליתן תחלה כבוד לימיני יותר משמאלי, ואמר לו רבה אע''פ [כן] יש לו לבקש תחלה שמירה לימינו של הקב''ה מטעם סברא ומטעם הפסוק שמביא שם יפול מצדך אלף ורבבה מימינך. והוא דרך משל כמו שאמרו רבותינו ובמדרש [שהש''ר א'] וכי יש שמאל וימין לפניו וכו'. ואנו רומזין בזה מאחר שיש לך הנאה ממנו מתפלתנו כדאמ' הקב''ה אין לי הנאה בעולמי אלא בשעה שהם אומרים לפני ק' ק' ק'. וכן הקב''ה נהנה מעולם זה דאמ' בבראשית רבה [ג' ט'] בונה עולמו ומחריבו בונה עולמו ומחריבו עד שבנה עולם זה ואמר דין הניין לי אינון לא הניין לי. ואמר בבראשית רבה [פ''ד י''ג] לך נא ראה את שלום אחיך ואת שלום הצאן אתמה, שמא את שלום הצאן. הדא שאדם צריך לשאול בשלום מי שיש לו הנאה ממנו ואמר ר' צריך הקב''ה שישאל בשלומנו. אותן בני אדם שסוברין שנותן שלום להקב''ה אומרים שמותר לעשות כך כי חזרת שלום הוא שמחזיר לו על מה שאמר תחלה עושה שלום במרומיו יעשה שלום עלינו, והוי כמו שהקב''ה נותן שלום למתפלל על כן המתפלל מחזיר לו שלום אחר שעשה ג' פסיעות, והחזרה מותרת אפילו לרבו, דאמ' בכל התלמוד [ב''ק ע''ג ע''ב] כדי שאלת תלמיד לרב, והיינו חזרה שאומר לו דרך כבוד שאומר שלום עליך רבי ואינו נכון. [פירוש התפילות לר''י ב''ר יקר].
------
ושלש פסיעות הם לנטילת רשות שהולך דרך אחוריו כיוצא מרבו. וחשבון שלש פסיעות כנגד שלש קדוש שאמרנו על מה שנברא כל העולם מעלה ומטה בחכמה ובתבונה ובדעת. ועוד נפרש פירוש אחר במקומו. ולכך נקבע בה השתחואה [חמשית] לפי שאומרים בסוף עושה שלום במרומיו יעשה שלום עלינו. ואימתי יהא שלום עלינו בזמן שאין בנו עקרות שכל ישראל מולידין. כדאמרי' ביבמות [כתובות נ' ע''א] וראה בנים לבניך ושלום על ישראל, אימתי יהא שלום על ישראל בזמן שיש בנים לבניך דלא אתו לאנצויי על ידי חליצה ויבום. והיה לו לומר יעשה שלום לנו כדכתיב שלום יעשה לי, אלא בא לרמוז דכתוב שלום על ישראל. וגם אומרים בצרפת יהא שלמא רבא עלנו ועל כל ישראל, אך בכל אלו הארצות אומרים לנו ולכל ישראל משום שהזכיר לשון הויא דאמר יהא שלמא וכו' וכתוב שלום יהיה לי. ואינו נראה מנהג זה, דאם כן נימא כמו כן בסוף יעשה שלום לנו. ועוד שלום יהיה לי נזכר על שם כי בשרירות לבי אלך. ומן הדין שהיה לי לקבוע השתחואה על השלום דהיינו שאלת בנים, וגם אמ' במכילתא בשורה טובה נתבשרו ישראל שהן עתידין לראות בנים ובני בנים, שנ' ויקד העם וישתחו. למה השתחוו משם שנאמר וחמשים עלו בנ''י אחד מחמשה וי''א אחד מחמשים. ויש אומ' אחד מחמש מאות. וגם חנה נפקדה בזכות השתחואה. ולא נקבעה השתחואה על תחיית המתים בברכת אתה גבור לעולם ה' מחיה מתים, לפי שתחלת הברכה וסופה היא תחיית המתים ורצה לקבוע ההשתחואה שהיא תחלת הברכה משום דבר אחר וסופה משום דבר אחר. וקבעם זוגות זוגות עד שנשארה השתחואה חמשית והיא לידת העקרות לבנים וקבעוה בסוף התפלה. [פירוש התפילות לר''י ב''ר יקר].
------
ובסיום התפילה יפסע ג' פסיעות לצאן לו מג' מחנות, וליטול רשות, ונותן שלו' לשמאלו תחילה כלפי ימינו שלהקב''ה העומד לנגדו, שנ' שויתי יי' לנגדי תמיד, ובמקום שכלו ג' פסיעותיו צריך לעמוד, ואם חזר למקומו מיד דומה לכלב ששב על קיאו כן איש שונה באיולתו, פי' כי סופו מוכיח על תחילתו שלא לשם תפילה הפסיע בתחילה ג' פסיעות לפניו אחרי שכשהתפלל חוזר לו לפניו מיד, שלא לשם תפילה. ואין לו לחזור עד שיתחיל החזן באבות, וי''א עד קדושה שיפסיע ג' פסיעות לפניו. אב''ן. [המנהיג דיני תפילה].
------
שלש פסיעות בכריעה אחת. פי' שיעור שלש פסיעות היו עושים אותם בפסיעה אחת וכריעה היא פסיעה לאחור כלומר פשיטת (הכבעים) [הכרעים]. תנן כמאן דאמר ארון גלה לבבל. קשיא לי ואם גלה לבבל למה לא חזר עם שאר הכלים כמפורש בעזרא שנתנו להם כל כלי בית המקדש שלקחו. [תוס' רי''ד].
------
אמ' ר' אלכסנדרי אמ' ר' יהושע בן לוי המתפלל צריך שיפסיע לאחוריו ג' פסיעות ואחר כן יתן שלום, ואם לא עשה כן ראוי לו כאילו לא התפלל. ומשום שמועה אמרו נותן שלום לימין ואחר כך לשמאל שנ' [דברים ל''ג] מימינו אש דת למו. רבא חזייה לאביי דיהיב שלמא לימיניה ברישא, אמ' ליה מי סברת לימין דידך, לא לשמאל דידך דהוא ימינו של הקב''ה. אמ' ר' חייא בריה דרב הונא חזינא להו לאביי ורבא דפסעי להני ג' פסיעות בכריעה אחת. פי' ג' פסיעות היו עושין אותן בפסיעה אחת, וכריעה היא פסיעה לאחור, כלומר כשיעור (פסיעת) [פשיטת] כרעים. [פסקי הרי''ד].
------
וכורע חמש כריעות בכל תפלה ותפלה, בברכה ראשונה תחלה וסוף [ו]בהודאה תחלה וסוף ומסקינן ביומא פרק הוציאו לו (יומא נ''ג ב') [ש]כשגומר לו התפלה כורע ופוסע שלש פסיעות לאחריו כשהוא כורע ונותן שלום משמאל עצמו ואחר כך מימין עצמו, מפני ששמאלו הוא ימין השכינה שכנגד פניו כלומר כשהוא נפטר מלפני המלך נותן שלום לימין המלך ואחר כך לשמאל המלך (ע''פ רמב''ם תפלה פ''ה הל' י'—י''א ע''ש). גרסינן בפרק אין עומדין (ברכות ל''ד א') אם בא לשחות בסוף כל ברכה מלמדין אותו שלא ישחה. אמנם באמצע הברכות נהגו העם לשחות בראש השנה ויום הכיפורים (שם ל''א א' תד''ה ומוצאו). הכריעות שבתפלה כורע בברוך וזוקף בשם (ברכות י''ב א'), רב ששת הוה כרע כחיזרא דדיקלא פירוש כחריות של דקל בבת אחת והוה זקיף כחויא (י''ב ב' וע''פ רש''י) לישנא אחרינא מפרש רב האי חיזרא אחד ממיני קוצים וראשו כפוף כאגמון ואשמעינן שלא יכרע באמצעיתו וראשו זקוף (ערוך ערך חזר). ובירושלמי (ברכות דף י' ב') גרסינן מעשה באחד ששחה יותר מדאי והעבירו רבי אמי, ורבי חייא בר אבא לא מעבר אלא גער בו. [סמ''ג עשין סימן י''ט].
------
ואחר תפילת לחש פוסע לאחוריו ג' פסיעות, ואומר יהיו לרצון אמרי פי וגו'. וצריך להתחיל שלש פסיעות מרגל שמאל, לפי מה שמצינו בשוחר טוב, במזמור ל''ה, לדוד ריבה יי' את יריבי, והולך ומונה כל איבריו של אדם היאך מקלסין ומהללים להקב''ה, ומסיים רגל ימין לחליצה, רגל שמאל קודם לשלש פסיעות, לכך נאמר (תהלים ל''ה, י') כל עצמותי תאמרנה וגו'. ואחר כך אומר עושה שלום במרומיו כול'. ומשתחוה ונותן שלום תחילה לשמאלו, שהוא ימינו של הקב''ה, ואחר כך נותן שלום לימין שלו. ומצאתי לגאונים ז''ל מאיזה טעם חוזרין לאחוריהן שלש פסיעות לאחר תפילה, מפני שכשאדם עומד בתפילה, עומד במקום קדושה ושכינה למעלה מראשו שלאדם, שנ' (תהלים ט''ז, ח') שויתי יי' לנגדי תמיד, ותוך ארבע אמות למקום עמידתו מקום קדושה הוא. ומניין שכך, אמרו חכמים אסור לאדם לישב בארבע אמות שלתפילה. וכיון שכן הוא, כיון שנפטר אדם מתפילתו צריך לפסוע ג' פסיעות לאחוריו כדי שיצא ממקום קדושה ויעמוד במקום חול. וראייה לדבר שכיון שחוזרין שלש פסיעות לאחוריהן נותנין שלום זה לזה, כלומר עד עכשיו היינו במקום קדוש ויצאנו למקום חול. במסכת יומא פרק הוציאו לו אמר ר' חייא בריה דרב הונא חזינא להו לאביי ורבא דפסעי להו בכריעה אחת. פירש רבינו ישעיה זצ''ל. ג' פסיעות היו עושין בכריעה אחת. וכריעה היא פסיעה לאחור, כלומר כשיעור פסיעת כרעים. וגאון אחר זצ''ל נשאל אם יכול אדם להוסיף על שלש פסיעות אם לאו, והשיב. למה הוצרך לכך, כבר נתנו חכמים שיעור בשלש ואי אפשר להוסיף, ומי שמוסיף יוהרא הוא. ואם היה מתפלל בחנותו ויש שם גויים, או הבא בספינה ואינו יכול לפסוע ג' פסיעות. השיב רב האיי גאון זצ''ל ששאלתם מי שאינו יכול לעזוב מקחו לאחרים ויש שם גוים מיכן ומיכן ומתיירא, מהו שישב במקומו ויתפלל, והרי הוא בטל מן הכריעות ומן הפסיעות. כך שנו חכמים ר' אומר בין כך ובין כך ישב במקומו ויתפלל מפני שאין דעתו מיושבת עליו. אמר רבא ואיתימא ר' יהושע בן לוי הלכה כר'. הכא נמי כיון שמתיירא לעזוב מקחו ויש שם גוים ישב במקומו ויתפלל, לפי שאין דעתו מיושבת עליו, ואע''פ שבטל מג' פסיעות וכריעות. [שבלי הלקט סימן י''ח].
------
ואחר תפלת לחש פוסע לאחוריו שלש פסיעות. ואומר יהיו לרצון אמרי פי וגו'. וצריך להתחיל שלש פסיעות מרגל שמאל. כמה שמצינו בשוחר טוב במזמור (תהלים ל''ח) ריבה ה' את יריבי והוא מונה כל איבריו שבאדם היאך מקלסין ומודין (ומקלסין) ומהללין להקב''ה, ומסיים רגל ימין לחליצה, רגל שמאל קודם לשלש פסיעות. לכך נאמר כל עצמותי תאמרנה. ואחר כך נותן שלום לימינו. ומצאתי לגאונים ז''ל למה חוזרין לאחוריהן שלש פסיעות לאחר תפלה. מפני שכשאדם עומד בתפלה עומד במקום קדושה ושכינה למעלה מראשו של אדם שנאמר (שם ט''ז) שויתי ה' לנגדי תמיד וגו'. ותוך ארבע אמות במקום עמידתו מקום קדושה הוא. לפיכך צריך אדם לפסוע שלש פסיעות לאחוריו כדי שיצא ממקום קדושה ויעמוד במקום חול. ומי שמוסיף על שלש פסיעות ראיתי כתוב לגאון אחד שאמר שאין להוסיף על שלש פסיעות ומי שמוסיף על שלש פסיעות יוהרא היא. ואם היה אדם מתפלל בחנותו ויש שם אינם יהודים או הבא בספינה ואינו יכול לפסוע שלש פסיעות מצאתי בשם רב האיי גאון ז''ל שמותר לישב במקומו להתפלל שבענין אחר לא היתה דעתו מיושבת ולא היה יכול לכוין את לבו. ואע''פ שבטל משלש פסיעות ומן הכריעות מותר לו לישב ולהתפלל. ובשעה שאומר הקדושה צריך לפסוע ג' פסיעות לפניו על שם (שם ס''ח) מלאכי צבאות ידודון ידודון, ידודון בהליכה ידודון בחזרה. (וכן) [וכמה] ג' פרסאות כנגד מחנה ישראל. וכנגדן נהגנו ג' פסיעות. כך מצאתי בשם רבינו שלמה ז''ל. [תניא רבתי סימן ד'].
------
וצריך לפסוע אחריו שלשה פסיעות ובכריעה נותן שלום תחילה לשמאלו שהוא ימין של הקב''ה ואחר כך לימינוא). [סמ''ק סימן י''א]. א) ופי' רבינו אליקים בר יואל לא שיאמר 
שלום לשמאלו ושלום לימינו אלא כשהופך לצד שמאל יאמר עושה שלום במרומיו וכשיהפך לצד ימין יאמר הוא ברחמיו יעשה שלום. [הגהות רבינו פרץ על הסמ''ק סימן י''א].
------
וצריך לפסוע ג' פסיעות וכריעה אחת, ונותן שלום תחילה לשמאל שהוא ימין של הקב''ה ואחר כך לימינוא). א) אלפס, אמר ר' יהושע בן לוי המתפלל צריך שיפסיע ג' פסיעות לאחוריו אחר יתן שלום ומשמיה דרב מרדכי אמרי כיון שפסע ג' פסיעות לאחוריו התם איכא ליה למיקם עד דפסע שליח ציבור ואיכא דאמרי עד דמטי ש''צ לדוכתיה לקדושה ואז יחזור לדוכתיה, עכ''ל (ברכות כ''ח, יומא נ''ג). [פרק קמא דברכות (דף י'), אמר ר' יוסי בר חנינא משום ר' אלעזר בן יעקב אל יעמוד אדם במקום גבוה ויתפלל אלא במקום נמוך, תניא נמי הכי אל יעמוד אדם לא ע''ג מטה שרפרף ולא במקום גבוה ויתפלל אלא במקום נמוך שנאמר ממעמקים קראתיך ה' וסמיך לי' תפלה לעני כי יעטוף, פ''ה דרך עניות, עכ''ל]. ואומר מהר''ם נ''ע שאין לומר שלום בשמאלי ושלום מימיני לאחר תפילת י''ח ומה שיש בגמרא אמר פרק הוציאו לו (דף נ''ג), נותן שלום לשמאלו תחילה ואחר כך לימינו פי' רבינו אבי העזרי שאין רוצה לומר שיאמר בפה שלום בשמאלי כו' אלא כך הפי' כשהוא אומר עושה שלום במרומיו הופך לשמאלו כשהוא אומר יעשה שלום הופך לימינו, ונהגו העולם לומר שלום כשהוא הופך לשמאלו ושלום כשהוא הופך לימינו ואחר כך עושה שלום במרומיו, לשון סה''ג. (הלכות ברכות פרק חמישי), ואותם שאומרים שלום בשמאלו מנהג שטות הוא בידם אלא נותן שלום לשמאלו תחילה, עכ''ל. [סמ''ק מצוריך סימן י''ב].
------
המתפלל צריך שיפסיע שלש פסיעות לאחריו בכריעה אחת, ואם לא עשה כן הרי הוא כאלו לא התפלל. ונותן שלום לשמאלו שהוא ימינו של הקב''ה, ואחר כך לימינו שהוא שמאלו של הקב''ה, שהעומד בתפלה צריך שידמה לו כאלו עומד לפני מלך מלכי המלכים הקב''ה. יש מי שכתב שאומר שלום בשמאלי ושלום בימיני. ויש מי שאומר שאינו צריך להזכיר לא ימין ולא שמאל אלא שמשמאיל עצמו ונותן שלום ואחר כך מימין עצמו ונותן שלום כדרך כל הנפטר מרבו, וזה עיקר, וכן דעת הר''ם. כתב הרי''ף בשם רב מרדכי גאון כיון שפסע שלש פסיעות צריך שיעמוד ויתעכב מעט למקום אחד, ולא יחזיר פניו מיד, משל לתלמיד הנפטר מרבו אם חוזר לאלתר דומה לכלב שב על קיאו. [הבתים — שערי תפילה שער שמיני].
------
סדר תפלת צבור כך הוא, בשחר כל העם יושבין, ושליח צבור יורד לפני התיבה ועומד באמצע העם, ומתחיל ואומר קדיש וכל העם עונין אמן יהא שמיה רבא בכל כחן, ועונין אמן בסוף הקדיש, ואחר כך אומר ברכו את ה' המבורך והם עונין ברוך ה' המבורך לעולם ועד. ומתחיל ופורס על שמע, והם עונין אמן אחר כל ברכה וברכה, והיודע לקרות ולברך קורא עמו עד שמברך גאל ישראל, והכל עומדין מיד ומתפללין בלחש, וכל מי שאינו יודע להתפלל עומד ושותק עד שיתפלל שליח צבור בלחש עם שאר העם. וכל שיגמור תפלתו מן הצבור יפסיע שלש פסיעות לאחוריו, ועומד למקום שהגיע אליו בעת שפסק, ואחר שיפסע שליח צבור שלש פסיעות לאחריו יעמוד ומתחיל ומתפלל בקול רם מתחלה הברכות להוציא את מי שלא התפלל. והכל עומדין ושומעין ועונין אמן אחר כל ברכה וברכה בין אלו שלא יצאו ידי חובתן בין אלו שיצאו ידי חובתן. ואומר קדושה בברכה שלישית, וכיון שהגיע שליח צבור לקדושה יש רשות לכל אחד ואחד לחזור למקומו שעומד בו בתפלה, ואחר שישלים כל התפלה ישב ויפול על פניו [ויטה] מעט הוא וכל הצבור ויתחנן, והוא נוטה ויושב ויגביה ראשו הוא ושאר העם ומתחנן מעט בקול רם מיושב. ואחר כך יעמוד שליח צבור לבדו ואומר קדיש פעם שניה, והם עונין כדרך שעונין תחלה, ואומר והוא רחום וכו' תהלה לדוד וכו', הוא עומד והם יושבין והם קורין עמו, ואחר כך אומר ובא לציון וכו' ואני זאת בריתי וכו' וקרא זה אל זה ואמר קדוש, והם עונין קדוש קדוש קדוש שלשה פעמים, וחוזר ואומר הקדושה תרגום, ואומר ה' ימלוך לעולם ועד, וקורא הוא תרגום כדי להבין אל העם. ואלו הפסוקים שלפני הקדושה ושלאחריה הם הנקראים סדר היום. ואחר כך מתחנן בדברי תחנונים ובפסוקי דרחמי, ואומר קדיש, וכן העם עונין כדרכן ונפטרין. לר''ם, ומנהגינו לומר אחר כך שיר מזמור, ואומר קדיש כלו בלא תתקבל. כתב הר''ם. למנחה אומר שליח צבור אשרי יושבי וכו' תהלה לדוד וכו', קורא הוא והעם מיושב, ועומד שליח צבור ואומר קדיש, והן עומדין אחריו ועונין כדרכן ומתפללין כלן בלחש, ואחר כך חוזר שליח צבור ומתפלל בקול כדרך שעשה בשחרית, עד שישלים כל התפלה, ויושב הוא ונופלין על פניהם ומתחנן ומגביה ראשו ומתחנן מעט מיושב כדרך שעשה בשחרית, ועומד ואומר קדיש, וכל העם עונין כדרכן אמן, ונפטרין למעשיהן. בערב כל העם יושבין והוא עומד ואומר והוא רחום וכו', ברכו את ה' המבורך והם עונין ברוך ה' המבורך לעולם ועד, ומתחיל לפרוס על שמע ואומר קדיש, ואחר כך עומדין ומתפללין בלחש וכשמשלימין אומר קדיש והם נפטרין, ואינו חוזר ומתפלל בקול רם ערבית, לפי שאין תפלת ערבית חובה, לפיכך לא יברך ברכות לבטלה שאין שם בן אדם שנתחייב בהם להוציאו ידי חובתו, ע''כ. וכבר נהגו העולם לומר אחר כך שיר מזמור כדרך שעושין בתפלת שחרית. כתב הר''ם בשבתות וימים טובים כשגומר שליח צבור שחרית בקול רם אומר קדיש, ואחר כך קורא תהלה לדוד וכו' ואומר קדיש, ומתפללין מוסף בלחש, ואחר כך מתפלל מוסף בקול רם כדרך שעושין שחרית, ואומר קדיש אחר תפלת מוסף, והעם נפטרין. ואין אומר קדושה ולא תחנונים אחר תפלת שחרית כשאר הימים, אלא אומר אותה קודם תפלת המנחה, כיצד קורא תהלה לדוד ואומר סדר היום ודברי תחנונים, ואומר קדיש ומתפללין מנחה וחוזר ומשמיע תפלת המנחה בקול רם ואומר קדיש, בראשי חדשים ובחולו של מועד אומר סדר היום קודם תפלת מוסף ובמוצאי שבת אומרים סדר היום גם אחר תפלת הערב ואומר קדיש, ואחר כך מבדיל ע''כ. וכבר נהגו העם לומר אחר תפלת ויהי נועם וסדר היום ואחר כך אומר קדיש שלם ואחר אומר ויתן לך ואומר קדיש. [הבתים — שערי תפילה שער תשיעי].
------
אחר התפלה מפסיע ג' פסיעות לאחוריו ואח' כך נותן שלום לשמאלו שהוא ימין דהקב''ה העומד כנגדו ואחר כך לימין עצמו ויפסיעם בכריעה אחת ולא יחזור מיד למקומו כך פשוט ביומא. כתב רי''ף ולא יחזור מיד למקומו. וי''א שיעמו' שם במקום שפסע ג' פסיעות עד שיתחיל ש''צ לחזור בקול רם התפלה ואז חוזר למקומו. וי''א עד שיגיע ש''צ לקדושה לא יחזור למקומו ע''כ. ונראה כי ביחיד כלומר כשמתפלל יחיד אינו חוזר מיד אלא ישהה מעט. [רבינו ירוחם נ''ג ח''ג].
------
בכל תפלה מן התפלות פותח קודם לברכה ראשונה ואומר י''י שפתי תפתח ופי יגיד תהלתך. ואע''פ שצריך לסמוך גאולה לתפלה, כיון שהתקינו לומר כן קודם התפלה כתפלה אריכתא דמיא ומן התפלה הוא חשוב. ובסוף התפלה אומרים יהיו לרצון אמרי פי והגיון לבי לפניך י''י צורי וגואלי. ואחר כך צועד לאחוריו שלש פסיעות. יש בני אדם שרגילין לומר תחנונים אחר תפלתן, כגון אלהי נצור לשוני מרע וכיוצא בו. ומן הנראה מלשון הגמרא שאחר שסיים התחנונים אומר יהיו לרצון אמרי פי. אבל הראב''ד ז''ל כתב שאין נכון לומר יהיו לרצון אחר תחנונים, אלא קודם לכן אחר סיום שמונה עשרה ברכות מיד, כמו שאמרו דוד עליו השלום לאחר שמונה עשרה מזמורים. [ספר השולחן הלכ' תפילה שער ראשון].
------
וכל שיגמור תפלתו עם הצבור יפסיע שלש פסיעות לאחוריו, ויעמוד במקום שהגיע בעת שפסע עד שיפתח שליח צבור להתפלל בקול רם, ושליח צבור פוסע שלש פסיעות לאחוריו לאחר שמתפלל בלחש. [ספר השולחן הלכ' תפילה שער חמישי].
------
ולענין שליח צבור שהתפלל לעצמו ועשה שלש פסיעות, נשאל רבי שלמה בן אדרת ז''ל אם יכול לחזור מיד למקומו כשירצה לחזור להתפלל להוציא את הרבים, והשיב דאין מוחין בידו אם אינו רוצה להמתין ורובן אין ממתינין. וכן שמענו ששליחי צבור שבאשכנז אין ממתינין במקומן אפילו כדי מהלך ארבע פסיעות. והפרש יש בין שליח צבור ליחיד, לפי שהיחיד שהתפלל וחוזר למקומו נראה שהוא רוצה להתודות שנית על עבירות שהתודה עליהן, ועל כן נתן טעם רב מרדכי גאון בזה, לפי שנראה כההיא שאמרו ביומא על מי שחוזר ומתודה על מה שהתודה, וזה כמה ששאלוני על אותו לשון שכתב בזה, והשבתי להם כן, אבל שליח צבור שידוע שחוזר מיד להוציא אחרים ידי חובתן לא, וזה נראה לי ברור. ע''כ. [ספר השולחן הלכ' תפילה שער חמישי].
------
המתפלל צריך שיפסיע ג' פסיעות לאחוריו בכריעה אחת. [האגודה].
------
כתב ר' אלפס צריך שיעמוד במקומו אחר שפסע ג' פסיעות לאחוריו עד שפתח ש''צ וי''א עד דמטי שליח צבור עד קדושה. וכן ראיתי נוהג מורי אבי מהר''ר יהודה לנדא זצ''ל. [האגור סימן קס''ד].
------
מהר''ם ז''ל אומר שאין לומר שלום בשמאלי שלום בימיני לאחר שהתפלל שמונה עשרה ברכות ומה שיש במסכת יומא בפרק הוציאו לו נותן שלום בשמאלו תחילה ואחר כך לימינו פירש רבינו אבי העזרי שאין הפירוש כך שיאמר בפה שלום בשמאלי שלום בימיני אלא כך הוא הפירוש כשהוא אומר עושה שלום במרומיו הופך לשמאלו וכשהוא אומר הוא יעשה שלום עלינו הופך לימינו. (הג''ה) ונהגו העולם לומר שלום כשהופך לשמאלו. ושלום כשהופך לימינו ואח''כ אומר עושה שלום במרומיו וכולי. עכ''ל. [תשב''ץ סימן רל''ח].
------
ויאמר אלהי נצור וכו', ואחר יאמר אלהי יחד עולמך כו' ופוסע ג' פסיעות ונותן שלום לשמאלו ואח''כ לימינו ואותם שאומר' שלום בשמאלי שלום בימיני שטות היא בידם, אכן יתן שלום לשמאלו תחילה שהוא ימין של הקב''ה. [על הכל סימן ח'].
------
המתפלל צריך שיפסיע לאחר שגמר תפי' ג' פסיעות לאחוריו בכריעה א' כמו שנתבאר ואחר הג' פסיעות צריך ליתן שלום לשמאלו שהוא ימין של הקב''ה ואחר נותן שלום לימינו ואומר כן שלום בשמאלי ושלום (בשמאלי) [בימיני] ושלום עלינו ועל כל ישראל דרך בקשה הוא (שבה) [שבא] לנו שלום מאת השי''ת, אין מוסיפין על שלשה פסיעות אלו מפני שנראה כיוהרא ונהגו לעקור תחילה רגל של שמאל ואחר של ימין ובעל המפתח כתב שיעקור של ימין תחילה וכן לע''ד מדאמרינן גבי מזוזה [לעיל י''א ע''ב] ביתך דרך ביאתך וכשעקר איניש כרעיה דימיניה עקר ברישא ושיעור ג' פסיעות לכל הפחות שיתן גודל בצד עקב בכל פסיעה ופסיעה ומחכמי צרפת כתבו שלא נקראת פסיעה אלא כשמגיע שתי רגליו וכיון שפסע ג' פסיעות לאחריו ואומר שלום בשמאלי וכו' מתעכב עד שפותח ש''ץ ואם אינו בציבור מתעכב כדי הלוך ד''א, ובשם ר' מרדכי גאון אמרו מקום שכלו פסיעות שם צריך ליתן שלום במקום שהתפלל ואם חזר למקומו הראשון ונתן שם שלום דומה לתלמיד הנפטר מרבו והלך לו ולא הלך ועמד בקרוב ממנו אח''כ דומה לכלב ששב על קיאו, ש''ץ כשמסיים שיש שלום אינו פוסע אחר שהתפלל תפילה לחש אלא בסוף כל תפילתו לאחר הקדיש, וי''א שפוסע בתפילתו הראשונה ואינו צריך בשניה וכשם שפוסע לאחר הראשונה ולא בשניה כך אינו פותח בשניה ה' שפתי וכו' ואינו משלים יהיו לרצון וכו', ואחר שפסע בראשונה אינו צרי' להמתין אלא יכול לחזור למקומו מיד כשירצה להוציא הרבים. [אהל מועד שער התפילה דרך א'].
------
אחר שסיים האדם התפלה יפסיע שלש פסיעות לאחוריו כדאיתא ביומא בפרק הוציאו לו. ויתן שלום לימינו של הב''ה שהוא שמאל האדם. ואחר כך לשמאלו שהוא ימינו של אדם. ויש שפוסעין אותם בכריעה אחת, ואביי ורבא פסעי להני פסיעות (בפסיעה) [בכריעה] אחת. וכת' רי''ף ז''ל בסוף פרק אין עומדין דאחר שפסע ג' פסיעות יש לו לעמוד שם עד שיפתח שליח ציבור התפלה. (ואין) [ואיכא] מאן דאמר עד דמטי שליחא דצבורא לקדושה ע''כ. [צרור החיים הדרך הראשון סימן י''ג].
------
פיס'. ומתפלל תפילה קצרה בבית החיצון. פי' בהיכל. 
ולא היה מאריך שלא להבעית את ישראל. פי' שלא יאמרו 
כי נפגע בכניסתו לבית קדשי הקדשים. מאי מצלי, רבה בר חנן ורבין בר אדא דאמ' תרויהו משמ' דרב יהודה יהי רצון מלפניך י''י אלהינו שתהא השנה הזו שחונה וגשומה, לא יעדי עביד שולטן מדבית יהודה ולא יהו עמך ישראל צריכין להתפרנס זה מזה, ולא תכנס לפניך תפלת עוברי דרכים. 
ת''ר, מעשה בכהן גדול אחד שהאריך בתפילתו ונמנו אחיו הכהנים ליכנס אחריו התחילו הן נכנסין והוא יוצא, אמ' להם מפני מה נכנסין. פי' דכת' [ויקרא ט''ז] וכל אדם לא יהיה באהל מועד בבאו לכפר בקדש עד צאתו. אמרו לו מפני 
מה הארכת בתפילתך, אמ' להם קשה בעיניכם שהתפללתי עליכם ועל בית המקדש שלא יחרב, אמרו לו אל תהי רגיל לעשות כן, שהרי אמרו לא היה מאריך שלא להבעית את יש'. [פסקי הרי''ד].
------
יצא ובא לו כדרך כניסתו, כלומר פניו לקדש ואחוריו להיכל כך היה מהלך מעט מעט אחורנית עד שיצא מן הפרכות, ומתפלל שם בהיכל אחר שיצא תפילה קצרה שלא להבעית את ישראל שלא יאמרו מת בהיכל (ע''פ רמב''ם עבודת יוהכ''פ פ''ד סה''א) ומפרש רב יהודה בגמרא שזו היתה תפילתו יהי רצון מלפניך ה' אלקינו שאם שנה זו שחונה תהיה גשומה ולא יעדי עביד שולטן מדבית יהודה ולא יהיו עמך ישראל צריכין לפרנסה זה מזה, ובירושלמי מסיים בה ולא יגביהו שררה זה על זה ע''כ הירושלמי, ואל תכנס לפניך תפילת עוברי דרכים. [סמ''ג עשין סימן ר''ט].
------
מאי מצלי יהי רצון שתהא השנה הזאת גשומה אם שחונה. לכן יש לומר בראש השנה אסומה טלולה גשומה אם שחונה ולא היה מאריך בתפלתו. [האגודה].
------
שתהא שנה זו שחונה וגשומה — ''כחם צח'' (ישעיה י''ח, ד') תרג' כשחין פציח. [הערוך ערך שחן א]. נטל הדם ממי שהוא ממרס בו — פי' כגון בוחש כדאמרינן שבוחשין את השתית (ברכות ל''ח.). [הערוך ערך מרס]. אחת למעלה ושבע למטה כמצליף — גמרא מאי כמצליף מחוי רב יהודה כמנגדנא — פי' המכה שמרים ידו ואינו מכה עד שיוריד. ירושלמי כמצליף כמטבריר פי' שמטה ידו עד טיבורו. [הערוך ערך מצליף]. לא למעלה ולא למטה אלא כמצליף — כבר פי' בע' מצליף ובע' נגד ובע' צד. ''יודע כמביא למעלה'' (תהלים ע''ד, ה') תרג' יצליף בקורנסא. [הערוך ערך צלףגא]. 
יצא והניחו על כן הזהב שהיה בהיכל, כדכתיב ''ואת כנו'' (שמות כ''א, כ''ח) ומתרגמינן וית בסיסיה. [הערוך ערך כןגא]. עירה דם הפר לתוך דם השעיר — מן ''ותער כדה'' (בראשית כ''ד, כ'). [הערוך ערך ערגב].
------
(משנה) משניטל הארון, בבית ראשון היתה שם במקום הארון. ועליה, על אותו אבן. היה נותן, את המחתה. נטל את הדם, מהדר אפרקין דלעיל [מ''ג ע''ב], דקתני דכהן היה ממרס את הדם ועכשיו לאחר שהקטיר את הקטרת היה נוטל את הדם ממי וכול'. למקום שנכנס, כבר והקטיר הקטרת. והזה ממנו, בכפרת שעל הארן. כמצליף, מפר' בגמ'. אחת ואחת, שהראשונה לא היה כולל עם מניין האחרות אלא בפני עצמה מונה אותה, שלאחר שמנה הראשונה ואמ' אחת חזר ואמ' כשהזה שנייה אחת, וכדמפ' בגמ'. יצא, להיכל. והניחו, למזרק של דם הפר. על כן הזהב, למקום שנכנס להזאות של פר, דהיינו לפניי לפנים. נטל דם הפר, את[א]ן לר' יהו' דאמ' לא היה שם אלא כן אחד בלבד, דעכשיו לא היה יכול להניח מזרק של דם השעיר קודם שנוטל מזרק של דם הפר, שאין לאותו כן אלא מקום מזרק אחד. שכנגד הארון, לא אותו שעל בין [ה]בדים אלא אותו שמבדיל בין היכל לבין קדשי הקדשים, ובמקדש ראשון מזה על אותו שכנגד פתח בית קדשי הקדשים. (גמרא) תנן כמאן דאמ', בניחותא. כלי חמד[ת] בית ה', זה ארון שהיתה בו תורה. שהיא כלי חמדה. ולא יותר דבר, אילו עשרת הדיברות. במקומו, שלא גלה לבבל. ויאריכו הבדים וגו' עד ויהיו שם עד היום הזה, דמשמ' שלא יצאו משם לעולם. ופליגא דעולא, היא דאמרי' גלה לבבל. ר' שמע' בן יוחיי, הלך לרומי לבטל גזירות, כדגמרי' במסכת מעילה בפרק קודשי המזבח [י''ז ע''ב]. [פירוש רבינו אליקים].
------
משניטל הארון וכו'. (שעלה) [שגלה] לבבל, ושוב לא חזר. שהרי כשמונה כלי המקדש בעזרא שהחזיר להם כרש אינו מונה הארון. ומתני' דלעיל [נ''ב ע''ב] דקתני עד שמגיע לארון, (ו)מתרץ בגמ' תני למקום הארון. ושתיה היתה נקראת, מפר' בגמ' שממנו נשתת העולם, כלו' מציון נברא העולם תחלה. נטל את הדם וכו', למקום שנכנס, לבית קדשי הקדשים. ועמד במקום שעמד, זהו בין הבדים, ולא היה מתכוין להזות לא למעלה, כלומ' שתהא הזאה אחת למעלה בחודה של כפרת העליון, והשבע למטה באמצעה, שהרי לא על הכפרת נוגעין, אלא על הארץ נופל. אלא כמצליף, ופי' כמצליף כשהוא מזה למעלה מצדד ידו למטה, משפיל ידו לצד הקרקע כאדם שרוצה לזרוק... והלך לו לשחוט שעיר הנעשה בפנים קודם שיזה מדם הפר בפרכות ההיכל המבדילות בין קדש לקדש הקדשים. לפי שצריך שיזה גם דם השעיר לפני לפנים, קודם שיזה מדם הפר בהיכל. ולאחר שישחט השעיר והזה מדמו אחת למעלה ושבע למטה לפני הכפרת. יצא לו משם כדרך כניסתו פניו כלפי ארון הקודש, וכשיצא משם הניח מזרק של דם השעיר על כן שני שהיה בהיכל. ר' יהודה אומ' לא היה שם כן אלא אחד, כדי שלא יטעה במזרקים ויקדים דם שעיר לדם הפר ויפסל הכל, אלא כשנוטל האחד, מניח השני במקומו. ונטל מזרק של דם הפר מן הכן הראשון, והזה ממנו אחת למעלה ושבע למטה לפני הפרוכת, [ו]לא היו נוגעין בפרכ(י)ות אלא נופלין בארץ. ואחר כך נטל דם השעיר בידו והזה ממנו כמו כן אחת למעלה ושבע למטה [בפרכות] לפני הפרכות העומדות כנגד הארון, ולא מצד זה ולא מצד זה. וכשגמר הכל עירה דם הפר למזרק דם השעיר, ואחר כן מזרק המלא לתוך מזרק ריקן, כדי שיתערב הדם יפה יפה. [רבינו יהונתן מלוניל].
------
רבי יצחק נפחא. שהיה תנא. גרסינן בסדר יומא פרק הוציאו לו משניטל הארון אבן היה שם מימות נביאים הראשונים, שתייה היתה נקראת גבוהה מן הארץ שלש אצבעות ועליה היה נותן. ובגמרא [נ''ד ע''ב] תני שממנה נשתת העולם. תנן כמ''ד מציון נברא העולם. תניא רבי אליעזר אומר עולם מאמצעיתו נברא שנאמר בצקת עפר למוצק ורגבים יחבקיהו. רבי יהושע אומר עולם מן הצדדים נברא שנאמר ולשלג יאמר הוי ארץ. רבי יצחק נפחא אומר אבן ירה הקב''ה בים וממנה נשתת העולם שנאמר או מי ירה אבן פינתה. וחכמים אומרים אלו ואלו מציון שנאמר ומציון מכלל יופי וכו'. ובירושלמי [יומא פ''ה ה''ג] תני רבי חייא למה נקרא שמה אבן שתייה, שממנה הושתת העולם שנאמר מציון מכלל יופי אלהים הופיע ואומר לכן כה אמר ה' הנני יוסד בציון אבן.
גרסינן בפרקי דרבי אליעזר פ''ג השמים מאיזה רוח נבראו מאור לבושו שהוא לבוש לקח ופרש כשימלה והיו השמים מותחים והולכים עד ש(י)אמר להם די וכו'. עד עוטה אור כשלמה נוטה שמים כיריעה. הארץ מאיזה מקום נבראת, משלג שתחת כסא הכבוד לקח וזרק על המים ונקפאו המים ונעשו [ארץ], שנאמר כי לשלג יאמר הוי ארץ.
ועוד גרסינן בפרקי דרבי אליעזר פרק ל''ז, לקח יעקב שתים עשרה אבנים [מאבני המזבח] שנעקד עליו יצחק אביו, ושם אותם תחת מראשותיו וכו'. עד והשכים יעקב בבקר ללקט את האבנים ומצאן אבן אחת ושם אותה מצבה בתוך המקום. וירד לו שמן מן השמים ויצק עליה, שנאמר ויצק שמן על ראשה. מה עשה הקב''ה נטה רגל ימינו ויטבע את האבן בעמקי הארץ ועשה אותה סניף לארץ כאדם שעושה סניף לכיפה.
וגרסינן בבראשית רבה [פ''ג] פרשת ויאמר אלהים יהי אור, האורה מהיכן נבראת רבי ברכיה אומר בשם רבי יצחק ממקום בית המקדש הדא הוא [דכתיב] והנה כבוד אלהי ישראל בא מדרך הקדים מקולו כקול מים רבים והארץ האירה מכבודו. ואין כבודו אלא בית המקדש, שנאמר כסא כבוד מרום מראשון מקום מקדשינו. ובפרשת ויכולו [בר''ר פ''י] כיצד ברא הקב''ה את עולמו א''ר יוחנן נטל שתי פקעיות אחד של אש ואחד של שלג ופרכן זה בזה ומהן נברא העולם. רבי חנינא אומר ארבע לארבע רוחות השמים. רבי חמא בר חנינא אמר שש, ארבע לארבע רוחות השמים, ואחת למעלן ואחת למטן.
ובחגיגה פרק אין דורשין [י''ב ע''א] אמר רב יהודה אמר רב בשעה שברא הקב''ה את עולמו היה מרחיב והולך כשתי פקעיות של שתי עד שגער בו הקב''ה והעמידן וכו', עד והיינו דאמר רשב''ל אני אל שדי אני הוא שאמרתי לעולם די. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יצחק נפחא שהיה תנא].
------
מתני'. משניטל הארון אבן היתה שם מימות נביאים הראשני' ושתייה נקראת, גבוהה מן הארץ שלש אצבעות, ועליה היה נותן. — תנא שממנה נשתת העולם. מתני'. נטל את הדם ממי שהוא ממרס בו, נכנס במקום שנכנס ועמד במקום שעמד והזה ממנו אחת למעלה ושבע למטה, ולא היה מתכוין להזות לא למעלה ולא למטה אלא כמצליף. וכך היה מונה, אחת, אחת ואחת, אחת ושתים, אחת ושלש, אחת וארבע, אחת וחמש, אחת ושש, אחת ושבע. יצא והניחו על כן הזהב שהיה בהיכל. לאחר שהשלים מעשה הקטרת היה יוצא ונוטל את הדם ממי שהוא ממרס בו, ונכנס במקום שנכנס בשעת הקטרת, ועמד במקום שעמד בין הבדים, והזה ממנו אחת למעלה ושבע למטה, שהכפרת היתה עוביה טפח, והיה מזה הזאה אחת כנגד חצי עוביו העליון ושבע היה מזה כנגד חצי עוביו התחתון. ולא היה מתכוין להזות למטה ולמעלה בכפרת ממש, שלא היה מגיע הדמים על הכפרת אלא כנגד והדמים נופלין בארץ. [פסקי הרי''ד].
------
מסכת יומא פרק הוציאו לו משניטל הארון אבן היתה שם מימות הנביאים הראשונים ושתיה היתה נקראת, גבוהה מן הארץ שלש אצבעות ועליה היה נותן. פי' הר''ם ז''ל (בפיהמ''ש שם) שתיה, יסוד, ובאמת כי מקום העבודה יסוד עולם. [כפתור ופרח לרבינו אשתורי הפרחי פ''ו].
------
נטל דם הפר ממי שהוא ממרס בו ונכנס לבית קדשי הקדשים למקום שנכנס ועמד במקום שעמד והזה ממנו לפני הכפורת אחת למעלה ושבע למטה ולא היה מתכוון להזות לא למעלה ולא למטה אלא כמצליף, מאי כמצליף מחוי רב יהודה (נ''ד ב') כמנגדנא, תנא (נ''ה א') כשהוא מזה אינו מזה על הכפורת אלא כנגד עוביה של כפורת כשהוא מזה למעלה מצדד ידו למטה וגב כפו למטה כשהוא מזה למטה מצדד ידו למעלה וגב כפו למעלה ופירש בערוך (ערך צ''ד) ששתי מיני הזאות היו נופלין בארץ בין המזה ובין הארון. ומפרש במשנה שכך היה מונה אחת אחת ואחת אחת ושתים אחת ושלש אחת וארבע אחת וחמש אחת ושש אחת ושבע, ולמה היה מונה בעניין זה כדי שלא ישכח וימנה הזאה ראשונה מן הכלל (ע''פ רמב''ם עבודת יוהכ''פ פ''ג ה''ה). יצא והניחו על כן [ה]זהב שהיה בהיכל, הביאו לו את השעיר שחטו וקבל דמו במזרק בעזרה ונכנס לבית קדשי הקדשים למקום שנכנס ועמד במקום שעמד והזה ממנו אחת למעלה ושבע למטה ולא היה מתכוון להזות לא למעלה ולא למטה אלא כמצליף וכך היה מונה כמו שביארנו. והזה באצבעו אחת במשמע, ולפני הכפרת יזה שבע פעמים הרי אחת למעלה ושבע למטה (רש''י לפרק ט''ז פסוק י''ד). יצא והניחו על כן שני שהיה בהיכל נטל דם הפר והניח דם השעיר והזה ממנו על הפרוכת שכנגד הארון מבחוץ אחת למעלה ושבע למטה ולא היה מתכוון להזות לא למעלה ולא למטה אלא כמצליף וכך היה מונה כמו שביארנו, נטל דם השעיר והניח דם הפר והזה ממנו על הפרוכת שכנגד הארון [מבחוץ] אחת למעלה ושבע למטה ולא היה מתכוון להזות לא למעלה ולא למטה אלא כמצליף וכך היה מונה כמו שביארנו, עירה דם הפר לתוך דם השעיר ומחזיר הכל במזרק ריקן שהיה בו דם הפר כדי שיתערבו יפה יפה (ע''פ רמב''ם שם פ''ד ה''ב). ויצא אל המזבח אשר לפני ה' מלמד שיוצא מבין הפרוכת ולמזבח הזהב והולך בין מזבח הזהב והמנורה עד שמגיע למזרחו של מזבח, וכפר עליו על מזבח הזהב, התחיל מחטא ויורד מהיכן הוא מתחיל מתחיל מקרן מזרחית צפונית צפונית מערבית מערבית דרומית דרומית מזרחית (נ''ח ב' ועי' רמב''ם שם). ואחר כך חותה הגחלים אילך ואילך עד שמגלה זהבו ומזה מדם התערובת על טהרו של מזבח שבע פעמים בצד הדרום כדברי רבי יוסי (נ''ט א') במקום שישלמו מתנות קרנותיו, ויוצא ושופך שירי הדם על יסוד מערבית של מזבח החיצון (ע''פ רמב''ם שם). [סמ''ג עשין סימן ר''ט].
------
ואחר נוטל דם הפר מזה שהוא מנדנדו ונכנס לבית קדשי הקדשים ומזה ממנו עד שמנה הזאות אחת למעלה ושבע למטה בין בדי הארון קרוב לפרוכת בטפח ולפני הפרוכת יזה שם וכך היה מונה אחת אחת ואחת אחת ושתים אחת ושלש אחת וארבע אחת וחמש אחת ושש אחת ושבע וכל ההזאות אינו מתכוין לא למעל' ולא למטה אלא כמצליף ומניחו בהיכל על כן הזהב שהיה שם. ואחר יוצא מן ההיכל ושוחט השעיר ומקבל את דמו ונכנס בו לבית קדשי הקדשים ומזה ממנו שם שמנה הזאות כבראשונות בין בדי הארון ויוצא ומניחו על כן שני שבהיכל. ואחר נוטל דם הפר מעל הכן ומזה ממנו על הפרוכת כנגד הארון שמנה הזאות וכן עושה מדם השעיר ואח''כ מערה דם הפר לתוך דם השעיר כדי שיתערבו יפה יפה. [ארחות חיים הלכ' סדר עבודת כהן גדול ביום הכפורים סימן נ'].
------
נטל את הדם ממי שממרס בו והזה כמצליף וכך הי' מונה אחת כו' הביאו לו את השעיר כו' נתן את המלא לתוך הריקן. [האגודה].
------
כשגמר תפילתו היה הולך אצל מי שהיה בידו דם הפר שהיה מנדנדו כמו שכתבנו למעלה, והיה חוזר ונכנס לפני לפנים עד בין הבדים, וכל העם היו פורשין מן ההיכל כמו שהיו פורשין כשמקטירין הקטורת, דתניא בפרק טרף בקלפי (יומא מ''ד ע''א) וכל אדם לא יהיה באהל מועד, יכול אפילו בעזרה ת''ל באהל מועד, אין לי אלא אהל מועד שבמדבר שילה ובית עולמים מנין ת''ל בקודש, אין לי אלא בשעת הקטרה בשעת מתן דמים מנין ת''ל לכפר. ומזה מן הדם שמונה הזאות לפני הכפורת אחת למעלה ושבע למטה שנא' (ויקרא ט''ז) ולקח מדם הפר והזה באצבעו על פני הכפורת קדמה ולפני הכפורת יזה שבע פעמים מן הדם באצבעו, וילפינן בגמ' מקראי דהיינו ש[מ]זה לצד מעלה אחת ולצד מטה שבע. והזאות הללו כולן לא היה הדם נוגע (כלל) בכפורת כלל, אלא כמצליף היה מזה כלומר דכשהיה מזה הזאה אחת שלמעלה היה נותן ידו לצד מטה ומזה מלמעלה למטה, וכשהיה מזה שבע הזאות שלמטה היתה ידו למעלה והיה מזה מלמעלה למטה, וכן פרשו בערוך. ומ''מ נראה שלא היה מכוין בהזאותיו שיבואו במקום אחד ההזאות שלמטה, אלא בכל פעם היה מזה כלאחר יד כמי שאינו מזה במקום ידוע, והיינו לישנא דמתני' דבפרק הוציאו (יומא נ''ג ע''ב) דקתני לא היה מתכוין להזות לא למעלה ולא למטה אלא כמצליף, ומאי לא היה מתכוין דקתני אי לאו כדאמרן. והיינו נמי דפריש רב יהודה כמנגדנא (יומא נ''ד ע''ב) שאין המלקה מכה לעולם דרך כוונה, אלא במקום המזדמן דרך מקרה. ועוד דהא בפרק (בראשונה) [שבעת ימים] (יומא ט''ו ע''א) אקשינן מינה למאן דאמר לא מצינו דמים שחציין למטה וחציין למעלה מיהא דתנן שהיה מזה אחת למעלה (ואחת) [ושבע] למטה, ופרקינן למאן דאמר לא מצינו התם כמצליף מחוי רב יהודה כמנגדנא, כלומר דכיון שלא היה נעשה 
דרך כוונה לא חשיב כהזאה. וכן נראה שפירש''י ז''ל 
בתוספת שעשה בקצת מקומות של מסכת יומא. וכתב הרמב''ם ז''ל (הלכ' עבודת יוה''כ פ''ג ה''ה) שהיה סמוך לכפורת טפח. כיצד היה מונה, כשהיה מזה פעם ראשונה מלמעלה היה אומר אחת ובהזאה שלמטה היה מונה אחת ואחת, אחת ושתים, אחת ושלוש, אחת וארבע, אחת וחמש, אחת ושש, אחת ושבע. ויליף לה ר' יוחנן (יומא נ''ה ע''א) מדכתיב (ויקרא ט''ז) ולפני הכפורת יזה שאין ת''ל יזה ומה ת''ל [יזה] לימד על הזאה ראשונה שצריכה מנין עם כל אחת ואחת, ור' אלעזר אמר דטעמא היינו משום שלא ישכח וימנה הזאה ראשונה בכלל שבע פעמים המפורשים בכתוב. ואיכא בינייהו (דמנה) [דלא מנה] ולא טעה, לר' אלעזר לא מהדר לר' יוחנן מהדר דגזירת הכתוב היא. ומסתברא לי דהלכה כר' יוחנן דרביה דר' אלעזר הוה, ואיני יודע למה תפס לו הרמב''ם ז''ל דברי ר' אלעזר (הלכ' עבודת יוה''כ פ''ג ה''ה) על כל הזאה והזאה שהיה מזה היה טובל אצבעו בדם. כשהשלים הזאות הללו מדם הפר היה יוצא מקודש הקדשים ומניח המזרק שבידו על בסיס של זהב שהיה בהיכל. אחר כן היו מביאין לו מיד את השעיר. שחטו וקיבל דמו במזרק, נכנס לפני לפנים כבראשונה ומזה ממנו שמונה הזאות במקום שהזה מדם הפר, ויצא והניחו על בסיס שני שבהיכל. ואחר כך נוטל שנית דם הפר ממקום שהניחו, ומזה ממנו על הפרוכת שכנגד הארון מבחוץ שנא' (ויקרא ט''ז) וכן יעשה לאהל מועד, אהל מועד זה היכל, ולא היה נוגע הדם בפרוכת. ומזה אחת למעלה ושבע למטה כמצליף כמו שכתבנו למעלה, וכן היה מונה אחת, אחת ואחת כמו שהיה מונה בהזאות שלפני לפנים. ומניח דם הפר ונוטל דם השעיר ומזה ממנו גם כן באותו מקום עצמו שמונה הזאות כמצליף וכך היה מונה. אחר כך היה נוטל דם הפר ומערה לתוך דם השעיר וחוזר ומערה הכל למזרק שהיה בו דם הפר כדי שיתערבו הדמים יפה יפה, כפי לשון אחד האמור בגמ' (יומא נ''ז ע''ב) ואליו הסכימו המפרשים. [תלמיד הרשב''א].
------
מתני'. הביאו לו את השעיר, שחטו וקיבל במזרק את דמו. נכנס במקום שנכנס ועמד במקום שעמד והזה ממנו אחת למעלה ושבע למטה, ולא היה מתכוין להזות לא למעלה ולא למטה אלא כמצליף. וכך היה מונה. יצא והניחו על כן השיני שהיה בהיכל. ר' יהודה אומ' לא היה שם אלא כן אחד בלבד. נטל דם הפר והניח דם השעיר והזה ממנו על הפרכת שכנגד הארון מבחוץ אחת למעלה ושבע למטה, ולא היה מתכוין לא למעלה ולא למטה אלא כמצליף. וכך היה מונה. עירה דם הפר לתוך דם השעיר ונתן את המלא לתוך הרקין. ויצא אל המזבח אשר לפני י''י זה מזבח הזהב. נטל דם הפר כול'. פי' זהו אליב' דר' יהוד', דאמ' [נ''ו ע''ב] לא היה שם אלא כן אחד בלבד, הילכך לאחר שהזה דם השעיר בפנים וצריך להניחו וליטול דם הפר. תני נטל מן דם הפר מן הכן והניח בו דם השעיר ואילו היו שני כנים הוה ליה למיתני הניח דם השעיר. פי' בכנו. ונטל דם הפר. פי' מכן השיני. אלא מפני שלא היה שם אלא כן אחד בלבד אינו יכול להניח דם השעיר אם לא יטול תחילה דם הפר. עירה דם הפר לתוך דם השעיר. פי' לאחר שהזה על הפרכת מדם הפר לבד ומדם השעיר לבד עירה ועירב דם הפר לתוך דם השעיר, ועוד חזר ועירה את המזרק שלדם השעיר שהיה מלא לתוך המזרק שלדם הפר שהיה ריקם כדי לערבן יפה יפה, והיה מזה על מזבח הזהב בתערובת. [פסקי הרי''ד].
------
הביאו לו את השעיר. שחטו וקיבל במזרק את דמו, ונכנס לבית קדשי קדשים ומזה ממנו שמונה הזיות בין בדי הארון, כדרך שהזה דם הפר. ומונה כדרך שמנה בדם הפר. ואחר כך יצא להיכל, והניח המזרק על כן השני שהיה בהיכל. נטל את דם הפר והזה ממנו על הפרוכת שכנגד הארון מבחוץ אחת למעלה ושבע למטה. ולא היה מתכוין לא למעלה ולא למטה אלא כמצליף. והיה מונה כדרך שמנה בשאר הזאות. [הבתים — שערי עבודת יום הכפורים שער שני].
------
נטל את דם השעיר והניח דם הפר והזה ממנו על הפרוכת שכנגד הארון מבחוץ כדרך שעשה מדם הפר. כתב הר''ם ואחר כך מערה דם הפר בתוך דם השעיר ומחזיר הכל למזרק שהיה בו דם הפר, כדי שיתערבו יפה. ועומד לפנים ממזבח הזהב בין המזבח והמנורה. ומתחיל [וכו' ומתחיל] מקרן מזרחית צפונית לצפונית מערבית למערבית דרומית לדרומית מזרחית. ועל כולן הוא נותן מלמטן למעלן. חוץ מן האחרונה שהיתה לפניו הוא נותן מלמעלן למטן, כדי שלא יתלכלכו בה כליו, וחותה הגחלים והאפר שבמזבח אילך ואילך עד שמגלה זהבו. ומזה מדם התערובת על טהרו של מזבח שבע פעמים בצד הדרום [במקום] ששלמו מתנות קרנותיו. ויוצא ושופך שיירי הדם על יסוד מערבי של מזבח החיצון. עד כאן. הא למדת שארבעים ושלש הזאות היה עושה ביום הכפורים, שמונה מדם הפר ושמונה מדם השעיר בפנים, הרי שש עשרה. וכן בחוץ שש עשרה. ומדם התערובת מזה ארבע הזאות על ארבע קרנות של מזבח, ושבע הזאות בטהרו של מזבח. וכל אלו השלש וארבעים הזאות טובל אצבעו בדם, טבילה על כל הזאה. ואינו מזה שתי הזאות מטבילה (אחרת) [אחת]. [הבתים — שערי עבודת יום הכפורים שער שני].
------
מסכת יומא פרק הוציאו לו רבי יהודה בן לקיש אומר ארון במקומו נגנז, שנאמר (מלכים א' ח' ח') ויאריכו הבדים ויראו ראשי הבדים מן המקדש אל פני הדביר ולא יראו החוצה ויהיו שם עד היום הזה, [ושקיל וטרי ומסיק וידעו ביחוד ששם ארון נגנז ובלשכת בית העצים נגנז] אם כן לא ירד ארון לבבל. [כפתור ופרח לרבינו אשתורי הפרחי פ''ו].
------
@ נ''ד ע''א
חדרה, כלומ' כל מה שבחדר. על ההרים אשא בכי ונהי וגו', מאדם ועד בהמה דמאחר דכת' עד מקנה בהמה למה לי, אלא כלומ' עד מניין בהמה לא היה שם יושב ובהמה בגימטריא נ''ב הוי. והגביר ברית לרבים שבוע אחד, כלומ' אותו ברית שכת' גבי גפרית ומלח שריפה כל ארצה, של סדום ועמורה, הגביר הקב''ה על יש' שנקרא רבים, העיר רבתי עם. שמיטה אחת שהן ז' שנים. ת' התם, גבי בדים כת' שם ויהיו שם עד היום הזה. לא כת' שם, אלא יושבי ירושלם עד היום הזה. ועתודיהם, מצבם. מתעסק, מפרש בסמוך. משונה מחברותיה, שיפה מן האחרות, ט''א שלא היתה מכוונת עם שאר רצפותיה, לח''מ. בייחוד, בבירור. לגמור את הדבר, להראות אותו מקום. מאי הוה עביד, כלומ' במה היה מתעסק. בקרדומו היה, שהיה חוטב עצים בלשכת (דור) [דיר] העצים. מתלעין, בנקב שרואין בעץ בוקעין העץ ומשליכין ממנו התולעות שבו. איידי דתנא לעיל ההוא מעשה נקט נמי האי דתנא דבי ר' ישמעאל. נראין, שבולטין בפרוכת ונראית הבליטה מצד אחד בפרוכת, ואין נראין בגלוי שלא היו מגולין עד שמגיעין לפרוכת שהיה כנגד הפתח שבפנים שהרי לשערים היו פרכות, כדר' זירא לקמ' דלא תיקשי לך הא דאמ' לעיל במקדש ראשון מי הוו פרכות דכי פריך הכי במקום אמה טרקסין הוא דקאמ' דלא הוו אבל בפתח שהיה באמה טרקסין היתה פרכת נטויה בפניו וארון היה עומד באמצע בית קדשי הקדשים והאריכו הבדים עד שהגיעו לפרכת שכנגד הפתח שבאמצע אמה טרקסין, וה''ג בסיפרי בסדר מלאכת (השבת) [המשכן פ''ז] כשהכניסו הכהנים את הארון האריכו הבדים והגיעו לפרכת ונגעו בפתח ולפיכך לא ננעלו דלתות בית קדשי הקדשים לעולם, והיו בולטין בפרוכת ונראין בהיכל עבר הפרכת כשני דדי האשה. מגלין להן את הפרכות, כלומ' גוללין את הפרכות שכנגד פתחים לצד (אחר) [אחד]. מעורין, אחוזין. כבלע, לש' כיסוי שמכסין את הכלים. בשעת הכנסת כלים לנרתיק שלהם, להוליכן עמם, וההיא שעתא מגלי להו לפרכות, וקאמ' דאסיר למיחזי התם והיכי אמרת דמראין להם כרובים שבבית קדש הקדשים. כל שהוא ארוסה בבית אביה צנועה מבעלה, אף שכינה במדבר הזהירה [ש]לא יבאו לראות, כיון שבאו לירושלם הוה בית המקדש כאשה בבית חמיה לפיכך לא היו מצניעין כל כך שם. מתיב רב הונא, ולא הספיק לגמור עד שיצתה נשמתו אלמא אפי' בירושלם לא היו יכולין להסתכל. נתגרשה, כיון דנגנז הארון הוי כגרושה. לחיבתה (הראשון) [הראשונה], שהיה לה במדבר. פרכות דבבי, פרכות שכנגד השערים. דאמ' ר' זירא אמ' רב, במסכת שקלים [כתובות ק''ו ע''א]. שלש עשרה וכול', ז' שערים היו בעזרה ג' בצפון וג' בדרום וא' במזרח, ובמסכת מידות [פ''א מ''ד]... במקדש... מברר... במקום אמה טרקסין שהיה בבית ראשון כדלעיל [נ''ב ע''א]... קודשי הקדשים ובהן לולין פתוחין לבית קדש הקדשים... שמשלשלין האומנין בתיבות כדי שלא יזונו עיניהם מבית קדש הקדשים, כדגרסי' במידות [פ''ד מ''ה], וכנגד בית פרכות... היו ב' פרכות... דר' זירא מיהא שמעי' דכנגד השערים היו פרכות פרופות הכי נמי בבית ראשון שהיה אמה טרקסין היתה שם פרוכת כנגד הפתח שבו ומאותה פרכת... פנימה לא מגלין, והא דמגלין קאי על פרכות שכנגד פתחי אולם והיכל קאמ' לעיל דמגלין להם את הפרכות. בצורתא קיימי, שהיו חקוקין על הכותל לא (שיהו) [שהיו] עומדות באמצע בית קדש הקדשים כאותן שבמקדש הראשון. [פירוש רבינו אליקים].
------
שלש עשר שופרות שלשה עשר שולחנות שלש עשרה השתחויות היו שם, ארבע בצפון וארבע בדרום שלש במזרח ושתים במערב, של בית רבן גמליאל ושל בית חנניה סגן הכהנים היו משתחוין ארבע עשרה, והיכן היתה יתירה, כנגד דיר העצים, שכן מסורת בידם מאבותיהם ששם ארון גנוז. ומעשה בכהן אחד שהיה מתעסק וראה את הרצפה שהיא משונה מחברותיה ובא ואמר לחבירו ולא הספיק לגמור את הדבר עד שיצתה נשמתו וידעו ביחוד ששם ארון גנוז. תנא דבי שמואל (יומא נ''ד.) שני כהנים בעלי מומין היו מתלעין בעצים ונשמטה קרדומו של אחד מהם ונפלה לאותו מקום ויצאת אש ואכלתהו. פירוש שופרות הללו תיבות שהיו 
עושין שם תרומת הלשכה והיה צר מלמעלה ורחב מלמטה 
מפני הרמאין שהיו משליכין שם כדי שלא יטלו משם. 
[בה''ג הלכ' הספד].
------
הא כיצד — דוחקין ובולטין ויוצאין [בפרוכת] כמין שני דדי האשה, שנאמר ''צרור המור דודי לי בין שדי ילין'' (שה''ש א', י''ג). [הערוך ערך בלט]. כרובים בצורייתא הוו קיימי — פירוש אע''פ שלא היו הארון והכרובים במקדש שני כרובים מצויירים בכתלים היו שם. [הערוך ערך צרגג]. מאי ''כמער איש ולויות'' אמר רבה בר רב שילא כאיש המעורה בלוייה שלו — וכתיב ''ודבק באשתו'' (בראשית ב', כ''ד), ש''מ שהמיעור הוא הדיבוק. [הערוך ערך ערגג].
------
שבע כנגד שבעה שערים. והכי תנן בפ''ק דמדות שבעה שערים היו בעזרה. ומייתינן לה לעיל בפירקא קמא. וקשיא לי דבפ''ב דמדות תנן כל העזרה היתה אורך קפ''ז על רוחב קל''ה וי''ג השתחויות היו בם. אבא יוסי בן חנן אומר כנגד שלשה עשר שערים כו'. והכי תנן נמי בפ''ו דשקלים (איכן) [היכן] הי' השתחויות הללו ארבע בצפון וארבע בדרום ושלש במזרח ושתים במערב כנגד השערים כו'. ומצאתי התירוץ בירושלמי שהיא חלוקת רבנן ואבא יוסי בן חנן [אבא יוסי בן חנן] אומר כנגד י''ג שערים ברם כרבנן שבעה שערים היו בעזרה על דעת דרבנן היכן היו השתחויות הללו כהאי דתנינן תמן פי' בפ''ב דמדות לפנים ממנו סורג גבוה י' טפחים ושלש עשרה פרצות היו בו שפרצום מלכי יון וגזרו כנגדן שלש עשרה השתחויות. ובפ''ק דתמיד אמרינן תנן התם פי' בפ''ק דמדות בשלשה מקומות הכהנים שומרים בבית המקדש בבית אבטינס ובית הניצוץ ובית המוקד והלויים בעשרים ואחד מקום חמשה על חמשה שערי העזרה ארבעה על ארבע פינותיה מבחוץ כו' אמר מר חמשה על חמשה שערי העזרה וחמשה שערים היו בעזרה שלשה בצפון ושלשה בדרום ואחר במזרח אמר אביי תרי מנייהו לא צריכי שימור רבא אמר תנאיהיא דתניא אין פוחתין מי''ג גזברין ומשבעה אמרכלין ר' נתן אומר אין פוחתין משלשה עשר גזברין כנגד שלשה עשר שערים דל חמשה דהר הבית תמניא דעזרה אלמא איכא תנא דאמר תמניא דעזרה אלמא איכא תנא דאמר תמניא הוו ואיכא תנא דאמר חמשה הוו נמצאו עכשיו ארבע חלוקות בדבר חד אמר ה' וחד אמר ז' וחד אמר ח' וחד אמר י''ג. [תוס' רי''ד].
------
לא יעשה אדם בית תבנית היכל, אכסדרה תבנית אולם, חצר תבנית עזרה, שולחן כנגד שולחן, מנורה כנגד מנורה. אבל עושה מנורה של חמשה ושל ששה ושל שמנה קנים, של שבעה לא יעשה אפילו של שאר מיני מתכות, ובשל עץ מותר. [הבתים — שערי בית המקדש שער שישי].
------
אסור לעשות צורות של כסף ושל זהב שהם לנוי כדי שלא יטעו בהם הטועים וידמו שהם לע''ז ואין אסור לצייר צורה לנוי אלא צורת האדם בלבד לפיכך אין צרין לא בעץ ולא בסיד ולא באבן צורת האדם שתהא הצורה בולטת ואם צר לוקה אבל אם היתה הצורה משוקע[ת] או צורה של סממנין כגון הצורות שעל גבי הלוחות או הצורות שרוקמין בארוג הרי אלו מותרות. וכן אסור לצור דמות חמה ולבנה וכוכבים שנ' לא תעשון אתי לא תעשון בדמות שמשי המשמשי' לפני במרום ואפילו על הלוחות. צורת הבהמות ושאר נפש חיה חוץ מן האדם וצורת אילנות ודשאים וכיוצא בהן מותר לצור אות' ואפילו הצורה בולטת. [כל בו הלכ' ע''ז סימן צ''ז].
------
@ נ''ד ע''ב
בדברים הללו, בזימה, כעין הכרובין שמעורין זו בזו. הזילוה כי ראו ערוותה, כלומ' כרובים המעורין זה בזה. נשתת, נתייסד. מציון נברא, כלומ' מירושלם דהיינו מאבן שתייה שהיתה בירושלם. מאמצעיתו, שנ' בצקת עפר למוצק ורגבים ידובקו, רגבים שפת הנהר כלומ' שיצק את העפר באמצע העולם ורגבים נדבקו לו סביב מכל צד עד סוף כל פינות העולם, וציון באמצע העולם קאי. מן הצדדין, דרך פינות העולם, ובאמצעיתו מסויים. כי לשלג יאמר (הוה) [הוא] ארץ, שבכל מקום שהיתה השלג בין מצד זה ובין מצד זה שם נהפכת לארץ. ט''ן וח''מ מדכת' תרי זימני גשם ותרי זמני מטר כנגד ד' רוחות העולם והיינו מן הצדדין. אילו ואילו, ים וארץ וא' באותו מזמור עצמו. מציון מכלל יופי, מציון נשתכלל (יופיין) [יופיו] של עולם. תולדות השמים, כגון מלאכים. אילו ואילו, שמים וארץ. [פירוש רבינו אליקים].
------
אלא כמצליף. מחוי רב יהוד' כמנגדנא. פי' המכה את חבירו ברצועה, שהמכה מפזר את ההכאות, כך זה מפזר את ההזאות זו למטה מזו, אינמי כמו שהמנגדא מעלה את ידו למעלה ומכה למטה כך היה עושה הכהן, היה מתכוין להזות אחת למעלה ומגביה ידו, ולא שתגיע ההזאה למעלה ממש אלא נופלת. [פסקי הרי''ד].
------
@ נ''ה ע''א
כמנגדנא, כאדם שמכה ברצועה זו בצד זו ולא במקום אחד. מצדד ידו למטה, ואצבעותיו כלפי מעלה ועולה ההזאה כלפי למעלה. מה''מ, דכנגד עוביה של כפרת הוה עביד ההזאה ולא למעלה ממש על רחבה. והזה אותו על הכפרת ולפני הכפרת, האי קרא בשעיר כת', על הכפרת היינו הזאה של מעלה מן ולפני הכפורת היינו הזאות שלמטה. לא יאמר למטה בשעיר, ולפני הכפרת דלא צריך, דבשלמ' מתנות של מעלה אצטריכ' ליה לאשמועי' בשעיר דאינה אלא אחת מדכת' והזה אותו דמשמע אחת דממעלה דפר לא גמרי' דהא לא כתביה כמה למעלה, אלא למטה בשעיר כיון דלא כת' ביה כמה בעי אזויי ליה למה לי למיכתב, לא ליכתביה כלל וליגמר ממטה דפר דכת' ביה חשבון ההזאות, דכת' ולפני הכפרת יזה שבע פעמ' דרחמ' אקשינהו גבי הדדי, כדכת' בשעיר ועשה את דמו כאשר עשה לדם הפר, היל' להאי לפני דמייתר למאי אתא. ללמד דעל לאו על ממש הוא, אלא כנגד עוביה. אדרבא לא יאמר, מתנות של מעלה לפר והזה באצבעו על פני הכפרת קדמה, כיון דלא כת' ביה כמה וגמרי' משעיר דכת'... [ביה לפני] למה נאמר האי על פני. לאקושי פני לעל, דמה על דשעיר משמע על ממש, אף פני דעל פני הכפרת על [פני] ממש על רחבה. למטה בשעיר לאקושי, לכדאמ' לאקושי על לפני שפיר דאי פרכת אם כן למעלה [ד]פר למאי אתא, אית לי לפרוקי לך דלמעלה דפר מיבעי לי' לכדתניא וכול'. זה בנה אב, דמיניה גמרי' דלפני שבתורה כגון גבי פרה אדומה דכת' והזה אל נכח אהל מועד שהיה מכוין וכול'. אלא אי אמרת למעלה דפר, להיקישא, דאם כן דהיקישא דלמטה דשעיר לא כלום הוא, השתא פרכינן כדמעיקרא למטה דשעיר למאי אתא, דלא אמר' למטה דשעיר לא אצטריך אלא ודאי למטה דשעיר לאקושי למדנו... [כדלעיל] דמשמ' אחת איני יודע דהא לא כת' חושבנא אלא ולפני הכפרת סתם כבלמטה דפר דכת' ביה שבע פעמים. נאמרו דמים, דעשה את דמו דקאי בין אלמטה בין אלמעלה. אף למטה בשעיר אחת, ... [שאין נותן על] הכפרת אלא אחת. דנין גופו מגופו, למטה בשעיר ולמעלה בשעיר. גופו, מעלמ' ממטה בפר, דמצי למכתב ועשה את דמו כדם הפר. מה ת''ל כאשר עשה, שיהו כל עשיותיו וכול' למעלה בפר. איני יודע, כדאמר' לעיל שנים ואחת דקחשיב הנהו דמטה ברישא. מר כי אתריה ומר כי אתריה, באתריה דר' יהו' מקדימין מניין גדול למניין קטן כמו שעושין ללשון לעז לכך א' שתים ואחת, ובאתריה דר' מאיר מקדימין מנין קטן כמ' שעושין... [בלשון עברית] לכך נאמ' אחת ושתים. הזאה ראשונה, אותה של מעלה עם כל אחת ואחת דלאותן ז' של מטה. שלא יטעה בהזאות, דשמא לא יחשוב כל הז' של מטה לפי אותה אחת של מעלה אלא... [ימנה שבע הזאות בלבד]. מה ת''ל יזה שבע פעמים, ... [שהרי כבר אמר והזה], אלא ללמד אותה שהזה תחילה למעלה ימנה עם הז' שלמטה כדאמר'. איכא בינייהו, דלא מנה לההיא ראשונה עם השאר ולא טעה למן דאמ' כדי שלא יטעה... [עביד מצוותו], למן דמפיק ליה מקרא אע''ג דלא טעה כיון דלא מנה לא עביד מצוה כתיקנו. תנן התם, במסכת שקלים. לא היו שופרות וכול', באותן י''ג שופרות שהיו במקדש לא היה שם שופר... [ליתן בו מעות קנים]. קיני חובה, ... [שני] תרים... [או] שני בני יונה של מצורע ושל זב ושל זבה ושל יולדת דאילו ד' מחוסרי כפרה... [שקיניהן] חובה. בנדבה, שמא יהו... [מתערבין השופרות זה בזה] ולא יהו מקריבין קרבניהם לאלתר ונמצאין באין לידי חורבה, ... [שהיו אוכלין] בקדשים קודם... [שקרבו הקנים. קנים] חובות הן ומחוסרי כפרה אסור בקדשים. אלא עכשיו היו נותנין מעותיהן במקום מיוחד דלא... [יתערבו ויהיו] מקריבין אותן בו ביום. [פירוש רבינו אליקים].
------
ואינו מתכוון להזות (למעלה) אחת למעלה ולא שבע למטה הימנו. כלומר אינו מזה כל השמונה הזאות בסדר אחד זו למטה מזו מעט דלהוי אחת למעלה השבע ומשהו אלא כמצליף. כדמפרש בגמר' (כמגדנא) [כמנגדא] כמלקה את הלוקח שמכה שתי ידות משלפניו ושליש מאחריו והלוקה מתוח על (העומד) [העמוד]. נמצא הופך ידו בין מכה ואחור בין מה למעלה למטה. אף כאן גבי אחת למעלה ושבע למטה כמצליף כדמפרש בבריית' בגמ' כשהוא מזה למעלה הופך גבי ידו למעלה. דבריית' מפרשת כמצליף דמתני' הכי. ולעולם אצבעו כנגד עובי טס של כפורת בכל ההזאות דהא בכלהו כת' פני הכפורת. וכשיוצאה ההזאה מאצבעו למעלה לצד הגג וחוזר (וטופל) [ונופל] בקרקע. ושבע למטה שהופך גב ידו למעלה ומוריד (ההוא) [ההזאה] לצד הקרקע דהיינו כמצליף דמתני'. ואחר השיטה זו נוטין פר''ח ופי' בערוך. [ספר הישר לר''ת — חידושים סימן ש''ז].
------
תנא כשהוא מזה אינו מזה על הכפרת אלא כנגד עוביה שלכפרת, כשהוא מזה למעלה מצדד ידו למטה, וכשהוא מזה למטה מצדד ידו למעלה. פי' כשהוא מזה אחת למעלה מצדד גב ידו למטה ומגביה אצבעו למעלה כדי שיראה כי הוא מזה למעלה, וכשהוא מזה השבע שלמטה מצדד גב ידו [למעלה] ומזה אצבעו למטה. מנהני מילי. פי' שאין צריך להגיע ההזאות על הכפרת. אמ' רב אחא בר יעקב אמ' ר' זירא, דאמ' קרא [ויקרא ט''ז] והזה אתו על הכפרת ולפני הכפרת, לא יאמר למטה בשעיר שאינו צריך דגמר ממטה דפר, ולמה נאמר לאקושי על לפני, מה לפני דלאו על, אף על נמי דלאו על. פי' גבי פר כת' [שם] והזה באצבעו על פני הכפרת קדמה ולפני הכפרת יזה שבע פעמים לפני י''י, ולגבי שעיר כת' [שם] ועשה את דמו כאשר עשה לדם הפר והזה אתו על הכפרת ולפני הכפרת, וכיון דכת' ועשה את דמו כאשר עשה לדם הפר מה צורך עוד לכתוב ולפני, ודאי על הכפרת אצטריך כדבענן למימר לקמ', שאחת מזה למעלה, אלא ולפני הכפרת שהם הזאות שלמטה ולמה כתבו ללמדינו מן הפר, ולמה נכתב כדי להקיש על ללפני, מה לפני לאו על הכפרת, דלפני משמע בארץ לפני הכפרת ולא על הכפרת אלא בארץ, אף הזאה עליונה דכת' בה על לאו על הכפרת ממש אלא בארץ לבד, שהיה מתכוין כנגד העובי העליון. [פסקי הרי''ד].
------
כמגנדרא. כמכה ברצועה שמתחיל מן הכתפים ומכה והולך למטה. אינו מזה על הכפורת. על גגה. אלא כנגד עוביה. ולא היו הדמים נוגעין בה. באתריה דר' מאיר. מונין הכלל תחילה ואחר כך הפרט, כגון עשרים ואחד עשרים ושתים. ובאתריה דרבי יהודה היו מונין הפרט תחילה ואחר כך הכלל, אחת ועשרים שתים ועשרים. [רבינו אברהם מן ההר].
------
תמצא במחזור צום כפור על ההזאות בסדר עבודה כמצליף ופירושו הוא ביומא במשנה ולא היה מתכוין להזות לא למעלה ולא למטה אלא כמצליף וכך היה מונה וכו' ומפרש בגמרא כמנגדנא כלומר כמי שמלקה שהנלקה מטה על צדו ומלקין אותו שני שלישים מאחוריו ושליש מלפניו וכשהוא מכה מלפניו גב ידו למטה כדי שתגיע ההכאה על בטנו וכשמכה מאחוריו גב ידו למעלה כך בענין ההזאות כשהוא מזה שבע פעמים כמו שנאמר ולפני הכפרת יזה שבע פעמים כי הזאה אחת היתה על פני הכפרת כדכתיב והזה על פני הכפרת ושבע הזאות על פני הכפרת ולא שתהיה האחת על פני הכפרת ולא השבעה לפני הכפרת ממש אלא כל ההזאות היתה ידו כנגד עובי הכפר' וכל ההזאות נופלות בקרקע זולתי כשהוא מזה הא' שכתוב בה על פני הכפרת מצדד גב ידו למטה כלומ' מהפך גב ידו למט' ויזה ויעלה ההזאה למעלה ואחר כך יורדת ונופלת בקרקע וכשהוא מזה השבעה הזאות שכתוב בהן ולפני הכפורת עושה בהפך ומצדד גב ידו למעלה ויורדת ההזאה למטה כמצליף כלומ' כמי שמלקה שלפעמים גב ידו למטה ולפעמים גב ידו למעלה ונוכל לפרש כמצליף מלשון הטיה כלומ' מוטה מלשון ויסלף דברי צדיקים ובערוך פירש מלשון הכאה יודע כמבי' למעלה תרגומו כמצליף בקורנסא כלומר כמי שמכה בפטיש וזהו כמנגדנ' כלומר כמי שמלקין אותו במלקות. ובעבור שראיתי כמה אנשי' ששואלים פירוש לשון כמצליף כשקורין סדר עבודה במחזור פרשתיו כאן. [רבינו ירוחם נ''ז ח''ג].
------
ת''ר, והזה אותו על הכפרת למדנו למעלה בשעיר אחת. פי' מדלא כת' והזה על הכפרת כדכת' גבי פר, אלא כת' והזה אותו, משמע מיעוטא, פעם אחת יתנו על הכפרת ולא יותר, הא למדנו שהיה מזה מדם השעיר אחת למעלה. למטה בשעיר איני יודע כמה הריני דן, נאמרו דמים למטה בפר ונאמרו דמים למטה בשעיר, מה למטה בפר שבע אף למטה בשעיר שבע. למעלה בפר איני יודע כמה. פי' דכת' [ויקרא ט''ז] והזה באצבעו על פני הכפרת קדמה, ולא כת' ביה אותו, והריני דן. נאמרו דמים למעלה בשעיר ונאמרו למעלה בפר, מה למעלה בשעיר אחת אף למעלה בפר אחת. [פסקי הרי''ד].
------
מחוי רב יהודה כמנגדנא — פירש ר''ח ז''ל כמכה שמעלה ידו ומורידה וכל הכאה במקום אחד היא, ואני קבלתי מרבי משה הדרשן מעיר נרבונא כך. [הערוך ערך נגדגב]. כשהוא מזה למעלה — מצדד ידו למטה — פי' נותן כף היד למטה ואצבעותיו כלפי למעלה ומזה, וההזאה עולה למעלה מן הכפורת כנגד הכפרת מחוץ לכפרת וחוזר ונופל למטה בקרקע, וכשהוא מזה למטה מצדד ידו למעלה, כלומר כף היד למעלה ואצבעותיו למטה ומזה כנגד עביה של כפרת שהיא מחצה והיא טפחה כדאמרן (שבת צ''ב.) ארון תשעה וכפרת טפח וההזאה יורדת ונופלת בקרקע מחוץ לארון כנגדו. [הערוך ערך צדד].
------
פיס'. וכך היה מונה אחת כול'. למה היה מונה הזאה ראשונה עם כל אחת ואחת, אמ' ר' יוחנ' דאמ' קרא ולקח מדם הפר באצבעו על פני הכפרת קדמה ולפני הכפרת [יזה], שאין ת''ל יזה, מה ת''ל יזה, לימד על ההזאה ראשנה שצריכה מניין על כל אחת ואחת. פי' האי יזה קרא יתירא, ובא לומר לך שימנה ההזאה ראשנה עם כל אחת ואחת. — פיס'. יצאו והניחו על כן הזהב שהיה בהיכל. פי' עד שיצא וישחוט השעיר ויכניס את דמו לפני לפנים, ולא היה רשאי לעמוד בהיכל כדאמרן. [פסקי הרי''ד].
------
בסוף תוד''ה מפני. עוד אומר ריב''א דבלאו הכי יכול נמי לתקן שיקח שני קינין ויאמר מעות של רחל בכל מקום שהן יהיו מחוללין על קן זו ושל לאה על קן זו. שלא יטעה בהזאות. פירש רש''י שיהא לו שהות בינתים וכו'. וי''מ שלא יטעה, שאם לא היה מונה אותה עם כל אחד, שמא יטעה וימנה שנית למטה עם הזאה ראשונה, שהרי כבר מנה אחת למעלה, ונמצא שלא יעשה כי אם שש הזאות. וא''ת וימנה עד שמונה ולא יטעה. וי''ל דבעינן הפסק בין אותם של מטה לאותה של מעלה ואם היה מונה שמונה בין הכל אין שום הפסקה. שאין ת''ל יזה. שהרי כבר נאמר והזה, ועלה קאי. מה ת''ל יזה לימד וכו'. וא''ת תינח הזאה ראשונה שצריכה מנין שבע הזאות שצריכות מנין כלל מנלן. וי''ל דבירושלמי מפיק לה מדכתיב פעמים, וכל מקום דכתיב פעמים צריך מנין. רבי יהודה אומר לא היו שופרות לקיני חובה. ופליג אתנא קמא דאמר שתי שופרות היו חד לחובה וחד לנדבה. ורבי יהודה אומר לא היו שופרות אלא לנדבה בלבד. [תוספות רבינו פרץ].
------
@ נ''ה ע''ב
לית ליה כתיבה, שיהו כותבין... [על המזרק האחד לפר ועל השני לשעיר. משום דמחלפי, זמנין] דמשתלי ושקיל... [מזרק] אחרינא... [ונוטל של שעיר על פר ושל פר על שעיר], אבל השתא דליכא דוכתא אלא להדי... [חד מזרק על הכן לא אתו למיחלפי. גוזלי עולה], שכל מי שהיה מתנדב להביא קן... [עולה היה שם המעות שם], ולפי שהן קטנים קרי להו בני יונה גוזלות. כולן עולות, ... [דברי ר' יהודה, ו]פליגי עליה במסכת שקלים [פ''ו מ''ה] דאמרי'... [דהוו ב'] קינין אחד לחטאת ואחד לעולה. קלעים, אחורי כפורת, ואית דגרסי זהב לכפרת לעשות כלים שנקרא כפרת... [דהיינו מזרקות שנקרא כפורי זהב]. וששה שופרות לנדבה, מפרש בשקלים [פ''ו מ''ו] כנגד ו'... [נדבות, מותר חטאת, מותר אשם, מותר קנים, מותר קרבנות נזיר, מותר אשם מצורע, ונדבה סתם], אלמא לר' יהו' אית ליה כתיבה. אמרי במערבא, האי דקתני מפני תערובת חובה בנדבה לאו מש' דסביר' ליה לר' יהו' דלא איפשר בכתיבה, דודאי אית ליה כתיבה, אלא גזיר' מש' תערובת חטאת שמתו בעליה... [שנתנו מעות] חטאת דקיני חובה, דאיכא למיחש שמא ימות אחד מן המביאין בשופר ונמצאו דמי חטאת מעורבין באחרים ויהו כולן פסולין מש' [ד]חטאת שמתו בעליה למיתה אזלא, ולפיכך היו נותנין כל אחד (דמין) [דמיו] במקום אחד בפני עצמו. ומי חייש', דאמרי' דיל' איכא דמי חטאת שמתו בעליה. והתנן, במסכת גיטין [כ''ח ע''א] וכול' שמתו בעליה. ודאי, דודאי ידעי' דמת אחד מן המביאין. וניברור ארבעה זוזי, ממעות שבשופר, והן אותן שנתן המת. מבין הכותים, קודם שגזרו על יינן ולקח מאה לוגין בערב שבת עם חשיכה שלא היה יכול לעשרו. [פירוש רבינו אליקים].
------
תקלין חדתין תקלין עתיקין — עיי' בע' כפרת. [הערוך ערך תקלגא]. תקלין חדתין ועתיקין... תקלין חדתין... שבכל שנה ושנה... ועתיקין היא שלא שקל אשתקד שוקל לשנה הבאה — כלומר חדתין של שנה זו, עתיקין של שנה שעברה. [הערוך ערך חדת]. ''י''ג שופרות היו במקדש'' וכו' עד וזהב לכפורת — פירוש בתוספתא דשקלים (פ''ג) האומר הרי עלי זהב מביא דמי דינר זהב ונותן לשופר כהנים מחלקין אותן ולוקחין בהן זהב ועושין אותן ריקועי זהב צפוי לבית קדש הקדשים, והכי משמע זהב לכפרת — זהב לבית קדש הקדשים שנקרא בית הכפרת. ותניא בתוספתא דתמורה בפ' הנרבע (פ''ד) נתן לה זהב ר' יוסי ב''ר יהודה אמר אין עושין אותו ריקועין אפילו אחורי בית הכפורת, פירוש אחר כמו וכפרת שאם היה צורך בצפוי הבית היו נותנין מאותו השופר. וזו המשנה כולה מפורשת בתוספתא דשקלים. [הערוך ערך כפרגט].
------
וששה לנדבה. לקייץ המזבח שלא היו לוקחין מן הלשכה רק קרבנות ציבור קבועין. ומשום הכי היו לוקחין אותם לששה שופרות ולא לאחד, כדפירש רש''י לכל בית אב שופר בפני עצמו, כדמפרש במנחות. גוזלי עולה [הן] בני יונה. משום הכי משמע ליה גוזלי בני יונה, דגוזלים משמע קטנים, ובני יונה קטנים כשרים וגדולים פסולים. אבל תורים גדולים כשרים וקטנים פסולים. ונברור ארבעה זוזי ושדי במיא וכו'. קשה להר''ם מאי שנא מכל איסורים שבתורה דלא אמרינן דלישקול בעד האיסור ולישדי במיא והשאר לישתרי. ותירץ. דשאני הכא דתחלת התערובת היתה בהיתר קודם שתמות אחת מהן. ודמי לשני לוגין שאני עתיד להפריש, דכיון שהתערובת היתה בהיתר, לא מדמעי כמו תרומה שנפלה לתוך חולין שמדמעת ואין לה תקנה אלא עולה במאה. וצריך לומר שמתחלה התנו שאם תמות אחת מהן דלישקלו ארבעה זוזי מן התערובת ולשדו במיא. וא''ת למה לי למשדי בנהרא ארבעה זוזי, יעשה מהן עולות נדבה לקייץ המזבח, כדאמרינן במסכת נזיר גבי הפריש מעות לנזירותו וכו' סתומין יפלו לנדבה, ופריך והלא דמי חטאת מעורבין בהן ומשני הלכה למשה מסיני היא בנזיר ומסיק התם ה''ה בכל הסתומין, ואם כן יעשה מאלו נדבה. ואין לומר שדי במיא לאו דוקא דה''ה נדבה, אם כן אמאי מסיק רבי יהודה לית ליה ברירה אפי' אי אית ליה ברירה יכול הוא לתקן וליקח בהמה מן השוק ויאמר מעות אשה שמתה בכל מקום שהן יהיו מחוללין על בהמה זו ויקריבוה נדבה. אלא יש לומר דמיירי שפרשה אותם ואמרה מעותי יהיו לחטאת לעולם, דעכשו אינם יכולים לעשות אותם עולת נדבה, דהא איכא דמי חטאת מפורשים ולאיבוד אזלי. [תוספות רבינו פרץ].
------
לית ליה ברירה. ביארנוה בעירובין [ל''ו ע''ב] וחולין [י''ד ע''א]. [רבינו אברהם מן ההר].
------
@ נ''ו ע''א
מיחלי, מחלל על מעשר שיני. [פירוש רבינו אליקים].
------
@ נ''ו ע''ב
על שני דברים, על שני חכמים שבאו אחד לכן ואחד לכן, וא' למחר אלך לאיזה מהם שארצה. אלא אם בא חכם, כגון שמחכה לא על חכם אחד לאיזה צד שיבוא אלך לי לאותו... [צד]. מזרח ומערב נמי אין ברירה, לאיזה צד יבוא. כבר בא חכם, בין השמשות כשנתן עירובו אבל איהו לא ידע דהוברר הדבר דלההוא צד שבא קנה עירובו. יום הכיפו' נמי, אמאי קאמ' לא היתה שם אלא כן אחת בלבד. ניעביד תרי וכול', אין ודאי הכי הוה מצי למיעבד. אלא מש' חולשא וכול', דאית ליה למיעבד רוב עבודות של יום. לאו אדעתיה, לעיוני בכתיבה ואתי לאיחלופי. דאי לא תימא הכי, דמש' חולשא דכהן בלאו הכי נמי, בלא כתיבה, מצי ידע הי מינייהו דפר מש' דדם הפר דנפיש טפי. לא מקבל ליה, לדם הפר כוליה... [במזרק כדמקבל] בדשעיר [ד]משתפיך מיניה לאחר קבלה, אפי' הכי איכא היכירא, דדם הפר סומק כדאמרי', לעיל באידך פרקין [מ''ה ע''ב] זהב אדום שדומה לדם הפרים, אלא ודאי כדאמר' מש' חולשא וכול'. חדא כרבנן, דקאמרת כן שיני. וחדא כר' יהו', דקאמרת תחילה נטל והדר והניח דמשמ' לא הוה מצי לאנוחי דם שבידו מקמי דשקיל ההוא דהוה אכן, אלמא דלא הוה התם אלא כן אחת כר' יהו'. וכן יעשה לאהל מועד מה ת''ל, דמצי למיכתב וכן לאהל מועד אלא יעשה מזה בהיכל שיהו עשיותיו שוות. כשם שמזה לפני וכול', ... בארון [כך מזה בהיכל] ודאי. [פירוש רבינו אליקים].
------
[א''ה כאן בכת''י חסר תחילת הערך מחמת שהוא קרוע] אלא דרב חסדא ור' חנינ' דפליגי אליב' דר' חייא בנבילה בטלה בשחוטה אי בתר בטל אזלינ' אי בתר מבטל כדמפ' הת' דכי א''ר יהוד' מין במינו לא בטל היכא דאיפשר למיהוי כותיה היכא דלא איפשר למיהוי כותיה בטל. ובבכורות פ' הלוקח בהמה מן הגוי [כ''ג ע''א] מייתינ' להא דר' חייא ומייתי' נמי הא אפר כשר שנתערב באפר מקלה הולכ' אחר הרוב, ומשנה במס' פרה פ''ט וכן פלוגת' דאביי ורבא דפליגי בפ' אחרו' דע''ז [ס''ו ע''א], אחמרא חדתא דנפל אענבי וכן חמרא לגו חלא, וכן חלא דחמרא וחלא דשכרא וחמירא דחיטי וחמירא דשערי דאביי אזל בתר טעמ' ורבא אזל בתר שמא בין אי פלוגת' אליבא דר' יהודה או אפי' לרבנ' דפליגי אר' יהוד' במין במינו בעלמ' והכא משום חומרא מודו, נר' דלרבא כיון דר' יהוד' מדם הפר ומדם השעיר יליף דתרויהו (דמסתמ' מקרן) [דתרווייהו דם סתמא מקרו] בכה''ג דוקא אמרי' דלא בטל דאיכא תרתי שמא וטעמ', ואביי סבר עיקר טעמ' דר' יהוד' משום טעמ' ולא משום שמא כיון דכת' מדם הפר ומדם השעיר ואמרינ' בסדר יומ' בפ' הוציאו לו [נ''ו ע''א] בגמ' ר' יהוד' אומ' לא היה שם אלא כאן אחד, דדם הפר סומק ודם השעיר חיור אלמ' בין בשמא בין בחזותא חלוקין, אלא משום דטעמ' דתרויהו טעם דם הוי מין במינו הוא הדין נמי לכל הני דאע''ג דחלוקין (בשום) [בשם] ומראה כיון שטעם שלהן שוה הוי מין במינו והאי טעמ' איכ' לפרושי ואליב' דרב ורב חסדא ור' חנינ' אליב' דר' חייא דמתני אליב' דר' יהוד', כיון דטעמ' דר' [יהודה] משום דם הפר ודם השעיר ולא שייך בהו למימ' בתר בטל ומבטל שהרי שוין בכל דבר ולא בטלי (הם) הכי נמי כל דדמי ליה, למר אלים ליה בטל למר אלים ליה מבטל, מיהו סתם התלמוד מסיק התם בהקומץ רבה [מנחות כ''ג ע''א] דכל מין במינו לא בטל, ונ''ל דדוקא לאפוקי מדרב חסדא ור' חנינ' אליב' דר' חייא אבל מפלוגת' דאביי ורבא דלרבא נבילה ושחוטה שמא וטעמ' חד הוא ולא בטל וכ''ש לאביי, אבל בתרי שמא הן סביר' ליה לרבא דלא הוי מין במינו כמו שכתב' הטעם, ולאביי הכל תלוי בטעם. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב חייא בר אמי].
------
[והאי סומק] דם הפר סומק. ההוא שליח ציבור דנחת קמיה דרבא. והיה אומר סדר יום הכיפורים בתפלה כמו שאנו אומרים. [רבינו אברהם מן ההר].
------
(ל''ו:) ת''ר כיצד מתוודה עויתי פשעתי וחטאתי וכן בשעיר המשתלח אומר והתודה עליו את כל עונות בני ישראל ואת כל פשעיהם לכל חטאתם וכן במשה אומר נושא עון ופשע וחטאה דר''מ וחכ''א חטאתי עויתי ופשעתי וכן בדוד הוא אומר חטאנו עם אבותינו העוינו והרשענו אמר רבה בר שמואל הלכה כחכמים ההוא דנחית קמי דרבא עביד כר''מ א''ל שבקית רבנן ועביד כר''מ א''ל כר''מ ס''ל כדכתיב בספר אורייתא דמשה (פי') [פסק] רבינו אלפסי כחכמים ומסתברא כההוא דנחית ועביד עובדא מדלא אהדר ליה רבא וכן פירש רבינו אבן גיאות. ש''מ מיהא דאחר חורבן היה ואומרים סדר עבודה ותו האי דנחית קמיה דרבא (נ''ו:) אמר (צאו) [יצא] והניחו על כן שני שבהיכל ונטל דם הפר והניח דם השעיר א''ל חדא כרבנן וחדא (כר''מ) [כר''י] אימא הניח דם השעיר ונטל דם הפר והזה על הארון (ושמעתי) [ושמעינן מינה] בלשון המשנה אומרים אותו כגון אתה כוננת דיוסי בן יוסי וזולתם ולא בלשון סתום וראיתי בסדר העבודה הבבלי שאנו אומרין אותה אחר תרומת הדשן ולפייסות חוזרין (עי' בעה''מ כ''ו:) ונראה שלא היה פייס ביוה''כ אלא כ''ג נותן לאוהבו או לקרובו ובסדר החכם ר' אברהם בן עזרא ולנשחט כנגד שחיטתו אהעמדה ואקשירה היא (מ''א:) וצריך לאומרו כסדר עבודה. [עשרת הדברות לבעל העיטור הלכ' יו''כ].
------
@ נ''ז ע''א
טומאתה בשוליה, משמ' בסופה והיינו השתא. וכי דבר הלמד בהיקש חוזר ומלמד בהקש, דלפניי ולפנים גופיה לא יודעי' אחת למעלה בפר וז' למטה בשעיר אלא בהיקשה דהדדי כדלעיל [נ''ה ע''א] שמ' למטה בפר וכול', והיכי חוזרין ומלמדין בהקש היכל מלפני לפנים, והא... [קיימא לן] בפרק איזהו מקומן [מ''ט ע''ב] דכל התורה למידין למד מלמד חוץ מן הקדשים, ת' ה''ג הימנו ודבר אחר הוא כלומ' אי... [תלוי] היקישא דהיכל בדבר אחר והוי דבר הלמד בהיקש חוזר וכול' ואפי' הכי הימנו הוא כפרת, היינו היקישא ההיא גופיא דהוי גמר היקישא לדם השעיר ופר גופיה דהיזה מהן ולפנים ולא (הוו) [הוי] היקש חוזר ומלמד בהקש. הניחא וכול', בפרק איזהו מקומן [נ''ז ע''א] הוי פלוגתא בין ר' ישמעאל ור' עקי' דהימנו ודבר אחר, מר סבר הוי היקש חשוב ואינו חוזר ומלמד, ומר סבר לא הוי היקש אלא גמר למעלה דפר מלמעלה דשעיר היל' מקום מקום לא הוי חשיב היקש, והיל' מצי היכל הדר וגמר מיניהו לא הוי דבר המלמד בהיקש וחוזר וכול', דאילו לא הוה כת' בשעיר כלל לא למעלה ולא למטה ואתי וגמיר מפר מה להלן מזה למעלה ולמטה אף בשעיר נמי למעלה ולמטה הוי היקש גמור, אלא דמניינא בעלמ' הוא דגמיר אהדדי היל' לא הוי היקשא ומצי גמיר... [גבי לפני ולפנים] מתנות מהיכל. ט''ן וח''מ וח''ע... [הזאות] היכל מבפנים גמרי דאמרי' בהזאות דלפנים כך היו הזאות בחוץ. חוץ מפנים חדא זימנא גמרי, כלומ' דלא הוי היקש חוזר ומלמד בהיקש עצמו דגמרי מה למטה... [בפר אף למעלה ז'] בשעיר, לא מפרש היכא קאמ' אף למטה בשעיר ז', אלא קאמ' אף למטה בשעיר כל היכא דיהיב מתנות דשעיר בין בפנים בין בחוץ, והיכא דגמר מה למעלה בשעיר אחת אף למעלה בפר אחת קא אמרי', אבל היכא דיהיב מתנות דפר בין בפנים בין בהיכל ונמצאו מתנות דהיכל גמרי' בהדי מתנות דפנים ולא הוי דבר הלמד בהיקש וכול'. אלא כנגד הפרכת, מרחוק שמצד[ד ולא על הפרכת ממש והאי] כלפנים... [דמי ולא כר' אליעז' בר' יוסי] דפליג ואמ' דעל הפרכת ממש היה מזה. ר' אליעז' בר' יוסי, הלך ברומי עם ר' שמעו' בן יוחיי... [כדאמ'] במסכת מעילה [י''ז ע''ב], ושם ראה דפרוכת שנטלו רומיים מן המקדש... [היו עליה טפי דם] דהוי של פר, ... [ופליג אהא דאמ' לעיל] לא היו נוגעין הזאות של פר העלם דבר בפרוכת אלא מרחוק היה מזה כנגדו דמים כדי... [שלא יגע בפרוכת]. והיו עליה כמה טיפי וכול', דודאי לכתחילה היה מתכוין שיגיע בפרכת. נתערבו לו דמים בדמים, שנתערב מזרק של דם השעיר לתוך מזרק של דם הפר קודם ההזאות נותן אחת כול' חדא... [למעלה ושבע למטה], ועולה לו לכן ולכאן להזאות דפר ולהזאות דשעיר הואיל והדמים ביחד. הא קא יהיב למעלה דשעיר, דהואיל ואמרת דראשונה נמי דיהיב למעלה עולה לו אף לשעיר נמצא דיהיב למעלה דשעיר וכול'. וכלה מכפר את הקודש, שיכלה כל עבודה דעבודה בפני עצמה, והאי נתערבו קמיירי במתנות שבהיכל דקתני והזה ממנו על... [הכפרת] מבחוץ, דבמתנות שבפנים לא איפשר, דהא לא שחיט ליה לשעיר עד דעביד מתנות דפר בפנים. במתנות האחרונות, שכבר עשה א' למעלה של פר בהיכל ועדיין יש לו לעשות... [שבע] דשעיר בחוץ דקאמרי להו בני מערבא אתו למימ' הכי כדפרש' לעיל הא קא יהיב למעלה דשעיר כול' ולא קאמר, דהא בהך מילתא כמר איכא למיפרך הא קא יהיב למטה דשעיר וכול' והתורה אמ' תן למעלה דלכתחילה כת' על והדר לפני. [פירוש רבינו אליקים].
------
מקומות הוא דגמרי מהדדי. פירש רש''י אין זה היקש הלמד וכו'. ויש ליתן טעם לדבר אמאי גמרינן לאקושי כי האי גוונא, דהא דאין למידין למד מן הלמד מפיק לה בפרק איזהו מקומן דכתיב גבי פר כהן המשיח כאשר יורם משור זבח השלמים דמיותר שהרי כבר פירשו הכתוב בגופיה, אלא למילף מיניה בעלמא דאין למידין למד מן הלמד. ודוקא גבי קרבנות אין למידין למד מן הלמד, אבל מקומות גמרינן שפיר למד מן הלמד. חוץ מפנים בחד זימנא גמר. לפירוש רש''י קשה דהיינו ממש הימנו ודבר אחר. לכך נ''ל חוץ [מפנים] בחד זימנא גמר כל מה שכתוב בשתי הבהמות בפנים, דהיינו אחת למעלה בשעיר ושבע למטה בפר, ילפינן בחד זימנא בהיכל דכל בהמה ובהמה בין בפר בין בשעיר. הרב רבינו פרץ ז''ל. אלא א''ר ירמיה נותן אחת למעלה וכו'. וא''ת ומאי נפקא מינה מכל מקום הא יהיב למעלה דשעיר מקמי למטה דפר, שהרי דם השעיר מעורב במתנות הראשונות שעושה לשם פר ודם פר מעורב במתנות שעושה לשם שעיר. וי''ל דסבר דמצות צריכות כוונה, וכיון דמתכוין במתנות ראשונות שלא לפטור השעיר חשיב דם השעיר כמאן דליתיה. וכן במתנות שניות דעביד לשם שעיר, כיון דמתכוין שלא לפטור מתנות דפר חשיב כמאן דליתיה. וא''ת הניחא למ''ד מצות צריכות כונה אלא למ''ד אין צריכות כונה הדרא קושיין לדוכתין. וי''ל אפילו למ''ד מצות אין צריכות כונה הני מילי בזמנן אבל שלא בזמנן מודה דצריכות כונה, והכא במתנות הראשונות היינו שלא בזמנו לגבי שעיר. וא''ת מ''מ קא עבר משום בל תוסיף, דבמתנות שניות דם פר מעורב בהן וכבר נפטר במתנות ראשונות דפר. וי''ל דאין זה בל תוסיף כיון שהוא מעורב, דהכי נמי אמרינן בזבחים בפרק התערובת [פ' ע''ב] גבי דם מתנה אחת שנתערב בשתי מתנות. ותימה דהיינו דוקא לר''א, אבל רבי יהושע פליג עליה ואומר דשייך שפיר הכא בל תוסיף אף בדבר המעורב. וי''ל דלא קושיא דאף לר' יהושע ליכא בל תוסיף כיון דאינו בזמנו כדפי' לעיל דהכי נמי אמרינן בר''ה [כ''ח ע''ב] גבי בכור דפריך והא לאו זימניה הוא. וצ''ל דיש בילה, דאי אין בילה הוה ליה דם השעיר דמועט כמאן דליתיה. וגם צ''ל דמתנות דהכא אינן צריכות שיעור, דאי צריכות שיעור שמא ליכא שיעור מדם השעיר דמועט הוא. אי נמי יש לומר דאפילו אם תמצי לומר אין בילה בעלמא, הכא יש בילה כיון דדם הפר ודם השעיר שווין במתנותיהן כולי עלמא מודו דיש בילה. והכי נמי אמרינן בזבחים [שם] גבי חטאת היחיד שנתערב דמו בדם חטאת יחיד אחר. כל זה מהרב רבינו פרץ. [תוספות רבינו פרץ].
------
הא קא יהיב למעלה דשעיר מקמי מטה. פי' ואפילו לר' יהודא דאמר לקמן דברים הנעשין בבגדי לבן מבחוץ אם הקדים מעשה לחבירו מה שעשה עשוי הנ''מ דעבד אבל לכתחלה בעי כסדרן ואת אמרת נותן לכתחלה. [תוס' רי''ד].
------
אלא אמר רב ירמי' נותן אחת למעלה ושבע למטה לשם פר. פי' ואע''פ שדם השעיר מעורב בו רואין (האי) אותו כאלו הוא מים ואפילו לרבנן דלית להו [האי] סברא ופליגי עלי' דר' אליעזר בפ' התערובת התם דדמים הניתנין למטה פסולין למעלה והניתנין למעלה פסולין למטה אבל הכא שניהן ניתנין למעלה ולמטה אלא שאסור להקדים דם השעיר לדם הפר ולא מבעי' ע''י תערובת אלא אפילו בפני עצמו אם הקדים דם השעיר לדם הפר יחזור ויזה מדם השעיר לאחר הפר והזאות ראשונות כמאן דליתנהו. [תוס' רי''ד].
------
נתערבו לו דמים בדמים. פירש המורה של פר ושל שעיר קודם שנתן בפנים כלום ואינו נ''ל פירושו דבכל דוכתא דאמרי' לפנים משמע בבית קדש הקדשים כדאמרינן לקמן בפירקן דברים הנעשין בבגדי לבן בפנים ודברים הנעשין בבגדי לבן בחוץ ובפנים קרי לבית קדש הקדשים ובחוץ קרי בהיכל והכא אי אפשר לומר שנתערבו הדמים קודם שיזה בפנים דהא שחיטת השעיר הי' אחר מתן דמו של פר ולקמן בפירקין אמרינן אמר עולא שעיר ששחטו קודם מתן דמו של פר לא עשה כלום א''ו האי תערובת לא שייך אלא אחר שגמר ההזאות שבפנים וצריך להזות עוד בהיכל על הפרוכת. [תוס' רי''ד].
------
נתערבו לו דם הפר בדם השעיר קודם שיגמור ההזיות, נותן אחת למעלה ושבע למטה לשם פר, וחוזר ונותן אחת למעלה ושבע למטה לשם שעיר. נתערבו במתנה אחרונה, נותן אחת (למעלה) [למטה] לשם פר וחוזר ונותן אחת למעלה ושבע למטה לשם שעיר. [הבתים — שערי עבודת יום הכפורים שער שלישי].
------
@ נ''ז ע''ב
אלא אמ' רבא, ... [נותן קודם שבע למטה לשם פר ואח''כ אחת למעלה לשם שעיר]. בכוסות, שלא התערבו הדמים ביחד אלא מזרקות נתערבו שאינו יודע איזה מהן כוס של פר ואיזה של שעיר, נותן מכוס אחד (כוס) אחת למעלה וז' למטה וחוזר ונותן מכוס (אחד) [אחר] א' למעלה וז' למטה וחוזר ונותן מכוס ראשון א' למעלה וז' למטה, דממה נפשך אי כוס ראשון הוי של פר ושיני של שעיר מתנות ראשונות ואמצעיות הויין חשובות ואחרונות כמו שאינן, ואי שיני הוי של פר אמצעיות ואחרונות חשובות וראשונות כמו שאינן, והשתא ממה נפשך עבד כסדרן של פר ואחר כך של שעיר. מקצת דמים נתערבו, כגון שנשפך קצת מדם של פר וקצת מדם של שעיר לתוך [כוס] שלישי. מודאן קא יהיבי, מן הדמים שנשארו בכוסות שהן דמין ודאין ולא מן התערובת שבכוס ג', מיהו הא קמיבעיא לי[ה] הנך דמים שבכוס ג' שירים הוו וליסוד אזלי, ליסוד של מזבח החיצון כדין שירים של פר ושעיר כדאמ' במתני' לקמ' [נ''ח ע''ב] תנא קמא סבר דחויין הוו, דהואיל ולא הוה מצי יהיב מההוא כוס ג' הוי דחוי ואזלי לאמה, דנשפכין לאמה היוצאת לנחל קדרון מתחת המזבח. אפילו למן דאמ', בסמוך פלוגתא. כוס עושה לחבירו שירים, כגון שקיבל דם החטאת בשני כוסות ונתן כולהו ז' מתנות מכוס אחד, דאע''ג דלא נתן כלום מהנך כוסות חשבינן להו שירים ונשפכין ליסוד הואיל וכבר נתן כולהי מתנות. הני מילי היכא דאי בעי למיתב מצי יהיב, דלכתחילה כי נתן המתנות מכוס זה לחוד אילו הוה מצי למיתב מכוס אחר הרשות בידו שכולן ראויין הן כאחד, אבל הכא כי נתערבו מקצת דמים דאי בעי למיתב לא מצי יהיב, דתערובת שבכוס שלישי לא הוי ראוי למתנות כודאין שבשני כוסות, היל' לא הוי שירים אלא דחויין לאמה. דלא יהיב מיניה, שמן הדם שבשאר כוסות לא נתן כלום שהרי בכל כוס וכוס בפני עצמו קיבל דם מן הבהמה, אבל הכא באילו ב' כוסות היה כל דם הפר מתחילה בכוס אחד וכל דם השעיר בכוס [אחד] אלא שלאחר מיכן נשפך קצת מכוס זה וקצת מכוס זה לתוך כוס שלישי, ונמצא כשנתן משני כוסות ראשונים שנתן מדם שנפרד מאותו דם שבכוס ג' ולהכי דין הוא דליהוי דם תערובת חשוב שירים. דתניא, פלוגתא דשירים ודחוי. למעלה הוא א', בשעיר של נשיא בפרשת ויקרא ואת דמו ישפך אל יסוד מזבח העולה. ולמטה, בשעירה של יחיד הוא א' את כל דמו ישפוך אל יסוד המזבח, דמשמע כולו, ומכדי שם חטאת חד הוא. והך בריתא משובשת היא בספרים אלא כך היא כתובה בתורת כהנים, למעלה הוא א' [ויקרא ד'] ואת דמו ישפוך, ולמטה הוא א' [שם] ואת כל (דמו) [דמה] ישפוך. מנין לחטאת שקיבל דמה בד' כוסות ונתן מכל אחד ואחד מתנה אחת שיהו כולם נשפכין ליסוד, ת''ל ואת כל דמה ישפוך. יכול אפי' נתן מאחד מהן שיהו כולם נשפכין ליסוד, ת''ל ואת דמו ישפוך, הוא נשפך ליסוד והן נשפכין לאמה. ר' אלעז' ביר' שמע' או' מניין שאפי' נתן ד' מתנות מכוס אחד שיהו כולם נשפכין ליסוד ת''ל ואת כל דמה ישפוך. והכת' ואת דמו ישפך אמ' רב אשי ההוא וכול', וכך היא עיקר, כל דמה משמ' כל דמה שנתן מהן מתנות, ואת דמו משמ' שאינו זורק אלא מקצת דמו, אותו כוס שנתן ממנו ולא האחרים מדלא כת' כל, והשתא שמעי' דלר' אלעז' ביר' שמע' דאית ליה כוס עושה חבירו שירים, ולתנא קמא אית ליה כוס עושה חבירו דחוי, והשתא קפריך לר' אלעז' ביר' שמע' דהיכי מצי למימ' דכולן נשפכין ליסוד והכת' את דמו דלא משמ' אלא דמו של אותו כוס, ההוא ואת דמו מיבעי ליה. למעוטי שירים שבצואר בהמה, היינו דם התמצית דהכי משמ' ואת דמו דם גופיה של נפש ולא דם התמצית. עירה דם הפר לתוך דם השעיר, שמזרק של דם השעיר אין בו אלא מעט ויכול להחזיק את דם הפר, אבל מזרק של דם הפר יש בו הרבה והילכ' חשיב מזרק דשעיר ריקם לגבי ההוא (הפר) [דפר], דהיינו ונתן את המלא לתוך הריקם ויצא אל המזבח ויתן מהן מתנות כשהן מעורבין. מערבין, דם הפר בדם השעיר לקרנות, כדי ליתן מתנות על קרנות מזבח הזהב. דאיתמר ר' יאשיה ור' יונתן וכול' כמן דכת' יחדיו דמי, דתניא בפרק ד' מיתות אין לי דחייב עד שיקלל אביו ואמו ביחד כדכת' כי איש אשר יקלל את אביו ואת אמו, אלא אביו שלא אמו, אמו שלא אביו מנין ת''ל אביו קלל אמו קלל דכת' קללה גבי האב וגבי האם דכת' אשר יקלל את אביו, וכת' אביו ואמו קלל דברי ר' יאשיה, ר' יונתן אומר לעולם משמע כל אחד בפני עצמו עד שיפרוט לך הכת' יחדיו, ולא איצטריך ליה למידרש אביו קלל אמו קלל אלא לר' יאשיה אע''ג דלא כת' יחדיו משמ' ליה כאחד, ולהכי אצטריך ליה למדרש אביו קלל אמו קלל, הכא נמי כיון דכת' ולקח מדם הפר ומדם השעיר משמע ביחד שיהו מעורבין. דכת' אחת, וכפר אהרן על קרנותיו אחת בשנה מדם חטאת הכיפורים, דמשמ' שיהא כל הדם נתן כאחת כשיעשה ממנו חיטוי על קרנותיו. דלא כשינויין, כלומ' דלא כדתריצנא, אפי' תימ' ר' (יוח') [יונתן]. [פירוש רבינו אליקים].
------
נתחלפו הכוסות ולא ידע איזה כוס דם [הפר ואיזה דם] השעיר, נותן מאחד מהם אחת למעלה ושבע למטה, ונותן מן השני אחת למעלה ושבע למטה, וחוזר ונותן מן הראשון אחת למעלה ושבע למטה. נמצא מכל מקום שנתן מדם הפר ואחריו מדם השעיר. לר''ם. קבל דם הפר בשני כוסות [וקיבל דם השעיר בשני כוסות ונתערבו מקצת הכוסות] ולא נודע כוס דם הפר מכוס דם השעיר, הרי זה מזה כל ההזיות כמצותן מן הכוסות שלא נתערבו ושופך שיירי אלו שהזה מהם על היסוד כמצוה ואותן כוסות שנתערבו ישפכו לאמה, לר''ם. [הבתים — שערי עבודת יום הכפורים שער שלישי].
------
השוכר את הפועל וכו' ורבא אמר בנ''ט דבתר שמא אזלינן דמה שאמרה תורה מין במינו לא בטיל דכתיב ולקח מדם הפר ומדם השעיר ואמרינן בסדר יומא [נ''ז ע''ב] מכאן למין במינו שאינו בטל היינו כל דברים שיש להם שם אחד כגון דם הפר ודם השעיר דהאי דם מקרי והאי דם מקרי דבתר שמא אזלינן וה''ל מין במינו ולא בטיל וכן מין במינו במשהו. וכן הלכה רווחת ובלבד שיהא ראוי אותו משהו בפני עצמו ואפילו הכי הוא ראוי בפני עצמו שלא יהא פגום במינו דאם כן הוי נבלה מסרחת והיתר הוא ולא אסור אלא כעץ בעלמא. ואפ''ה הוא ראוי בפני עצמו אלא שפגם במינו במעט שנ''ט אינו אסור במינו אלא כעץ בעלמא (מ''ד) [מ''ר] ועיקר. [תמים דעים להראב''ד סימן קמ''ו].
------
שאני הכא דכתיב אחת. וא''ת מדרבי יונתן אמר מערבין רבי יאשיה אמר אין מערבין, והיכי מצינן למימר הכי הא אית ליה לרבי יאשיה אע''ג דלא כתיב יחדו כמאן דכתיב יחדיו דמי. וי''ל דשאני הכא מדלא כתיב ולקח מדם הפר והשעיר, וכתב מדם הפר ומדם השעיר לאו כמאן דכתיב יחדיו דמי. וא''ת לכולי עלמא מיהא מערבין לשבע הזאות על טהרו, ואם כן אמאי לא גמרינן מיניה דעולין לא מבטלי אהדדי, דאיכא דגמיר לה [מנחות כ''ב ע''א] מדכתיב ולקח מדם הפר ומדם השעיר הדבר ידוע שדמו של פר מרובה וכו'. דאפילו למ''ד אין מערבין על טהרו מיהא מודה דמערבין. וי''ל דלא גמיר לה אלא מדכתיב ולקח מדם הפר ומדם השעיר, דכיון דקורהו דם השעיר אלמא לא בטיל, אבל גבי שבע הזאות 
על טהרו לא כתיב אלא והזה עליו מן הדם שבע פעמים. ומשום הכי לא מצי למיגמר מני'. מורי הרב רבינו פרץ ז''ל. [תוספות רבינו פרץ].
------
@ נ''ח ע''א
ולא שתים מדם הפר, שלא יתן שתי פעמ' מדם הפר על קרנות המזבח אלא פעם אחת יתן על ד' קרנות מדם הפר ופעם אחת מדם השעיר. ת''ל אחת, שיהו מעורבין דהיינו סתמא כר' יאשיה. קיבל בו, בפנימי. מין במינו, דהני מזרקין תרויהו של זהב נינהו. חוצץ, וקבלה פסולה היא דכמאן דלא מקבל ליה כהן דמי הואיל ומזרק התחתון חוצץ בין ידו למזרק הפנימי שבו (הדם) נוטל [הדם]. ה''ג מאי לאו נתן מזרק מלא לתוך מזרק ריקם, אלמא דחשיבא הולכה התם. כדי לערבן יפה, כלומ' לעולם מאי נתן דקאמ' עירה, ולא כי תנא מתני' וקתני עירה לומ' שיערבו יפה יפה בידו. ט''ן כדי לערבן יפה שבתחילה עירה דם הפר לתוך דם השעיר והשתא הוה ליה מזרק דשעיר מלא וההוא דפר הוה ליה ריקם וחזר ועירה אותו מזרק של שעיר שהוא מלא לתוך אותו של פר שהוא עכשיו ריקם. היה עומד, כהן בשעת עבודה, דבפרק שיני דזבחים [כ''ד ע''א] גרסי' הואיל ורצפה מקדשת וכלי שרת מקדשין מה כלי שרת לא יהא דבר חוצץ בינו לבין הרצפה. או על גבי רגלי חבירו פסל, אלמא דמין במינו חוצץ דהא רגל חבירו חוצץ בין רגלו לרצפה. ת' שני רגל, חבירו מש' הכי חוצץ אע''ג דהוי מין במינו דלא מצי מבטל וכול' אבל מזרק לתוך מזרק מצי מבטל ליה. איכא דאמרי, דהכי בעא מיניה הניח מזרק בתוך מזרק מי הוי דרך שירות בכך, שאם קיבל זר את הדם במזרק לתוך מזרק מי הוי דרך שירות כי האי גוונא דליהוי חייב, דודאי הא לא מיבעיא ליה דפשיט' דמין במינו אינו חוצץ. בם, לשון רבים, ומשמ' אפי' שני מזרקין. סיב, דבר הגדל, ס[ב]יב הדקל, והמים נבלעין בתוכו ששואב כעין ספוג. וקיבל בו, בסיב מין בשאינו מינו, שהסיב של עץ והמזרק של זהב. חוצץ, וכמן דלא קיבלו בכלי שרת דמי. זולף והולך, בשפופרת של מי חטאת קמיירי, והכי רישא דמשנה היה בו סופג זולף והולך עד שמגיע לספוג הגיע לספוג אע''פ שמים צפין עליו פסול(ת), קתני מיהת דיכול להזות מן המים שעל הספוג קודם שיגיע לספוג ואע''פ שהספוג חוצץ בין המים לכלי, ורחמ' אמ' מים חיים אל כלי, אלמא דהואיל והמים נבלעין בספוג אינו חוצץ והכי נמי גבי סיב, דקלישי ונבלעין יפה בספוג ולא הוי חציצה, אבל דם שהוא עב אינו נבלע כל כך בסיב והוי חציצה בין דם לכלי אבל היכא דנבלע בתוכו הוי איהו כמים. בדם כשר, דהוי כמיא דקלישי, בקומץ פסול, דקומץ אינו נבלע כלל בסיב ובענן קידוש כלי וליכא שהרי הסיב חוצץ. [פירוש רבינו אליקים].
------
לומר [לך] אחת ולא שתים מדם הפר וכו'. כדאמר ר''א לקמן בפירקין ממקום שפסק שם הוא מתחיל, גבי נשפך הדם. תלמוד לומר אחת וסתמא כרבי יאשיה. וא''ת לרבי יאשיה למה לי אחת, מדלא כתיב ולקח מדם הפר והשעיר כדפרישית לעיל, לכתוב מדם הפר והשעיר ולישתוק מאחת. וי''ל דלא סגי ליכתוב אחת, דאיצטריך לדרשה במסכת שבועות, כפרה זו לא תהא אלא אחת בשנה. וא''ת כיון דאיצטריך אחת לדרשה דהכא לומר דמערבין, היכי מצי מפיק מיניה תו הנך דרשות דשבועות. וי''ל דדריש ליה מדסמך אחת בשנה. מין במינו חוצץ אינו חוצץ. משמע הא מין בשאינו מינו חוצץ, ותימה דאמרינן במסכת סוכה [ל''ז ע''ב] לקיחה ע''י דבר אחר שמה לקיחה, דאמרינן התם לא לינקוט איניש לולבא בסודרא משום חציצה, ואידך אמר לקיחה ע''י דבר אחר שמה לקיחה. והכי נמי אמרינן התם לא לידוץ איניש לולבא בהושענא דילמא נתרי טרפי והוי חציצה, ואידך מין במינו אינו חוצץ. משמע הא מין בשאינו מינו חוצץ. ואמאי לא אמרינן לקיחה ע''י דבר אחר שמה לקיחה. וי''ל דלא אמרינן לקיחה ע''י דבר אחר שמה לקיחה אלא היכא דאי לאו ע''י דבר אחר היה הלולב נופל לארץ, אבל הכא מזרק בתוך מזרק דל מהכא מזרק הריקן לא היה מזרק המלא נופל לארץ. כל זה מהרב רבינו פרץ. [תוספות רבינו פרץ].
------
וששאל, חציצה דפוסלת בקדשים, מצינו מקומות הרבה דחציצה פוסלת בקדשים. נתן מזרק לתוך מזרק מהו, מין במינו חוצץ או אינו חוצץ, אלמא היכא דאיכא חציצא פוסל. ותניא באצבעו מלמד שלא תהא קבלה אלא בימין, והיכי דהוי חציצה לא הוי קבלה מעליא. ותניא נמי עמד על גבי כלי, על גבי בהמה, על גבי רגל חבירו פסול. ותנא דבי ר' ישמעאל הואיל ורצפה מקדשת וכלי שרת מקדשין, מה כלי שרת לא יהא דבר חוצץ בינו לבין כלי שרת דלא הוי קידוש מעליא, אף רצפה לא יהא דבר חוצץ בינו לבין הרצפה דלא הוי עמידה מעליא. ומתרצי [לה הוא] ולא הוי חציצה ותנן נמי [חולין פ''ג ע''ב] גבי כיסוי הדם דאינו נוהג במוקדשין ליתיב עפר ולא ליבטליה קא הוה חציצה ולא הוי זריקא, הכי נמי קמץ ועלה בידו צרור לא הוי קמיצה דלא הוי בקומצו קמיצה מעליא. וכן במקומות שחציצה פוסלת בקדשים. [שו''ת לרש''י סימן ל''ג].
------
זולף עד שהוא מגיע לספוג — כל מידי דשפיך קרי זילוף. [הערוך ערך זלף].
------
@ נ''ח ע''ב
התחיל מחטא ויורד, להכי כת' מחטא מש' דכת' וכפר עליו, ויורד דכי האי גוונא הוא נותן המתנות שטובל אצבעו מדם ומוליך אצבעו אצל הקרן לגובהו מלמעלה דרך למטה. מקרן מזרחית צפונית, ואחר כך בקרן צפונית וכול'. שהוא מתחיל בחטאת על מזבח החיצון, דהיינו בדרומית מזרחית כדתנן עלה לכבש ופנה לסובב ובא לו לקרן דרומית מזרחית וכול'. הוא גומר, על מזבח הפנימי ממתנות דפר ושעיר של יום הכיפור'. במקומו הוא עומד ומחטא, לכל הקרנות שאינו מקיף המזבח כעין שעושה בחטאת בחוץ. חוץ מזו, מפר' בגמ'. שירי הדם, של פר ושעיר. היה שופך על יסוד מערבי של מזבח החיצון, דכי נפיק מהיכל התם פגע ברישא. ושל מזבח החיצון, שירים של חטאות החיצונות שהיה עושה כל השנה היה שופך על יסוד דרומי. אילו ואילו, של חטאות הפנימיות ושל חטאות החיצונות. מתערבין באמה, שתחת המזבח. לנחל קדרון, לבקעת קדרון. ומועלין מהן, דהנהנה מהן שלא בדמים חייב קרבן מעילה. ט''ן וח''מ לאו מעילה ממש דהא אוקמי בגמ' דמדרבנן הויא (הויא) ההיא מעילה, ואי קרבן מעילה ממש כיון דמדאורי' לא מיחייב היכי מיתי חולין לעזרה, אלא כלומ' הנהנה צריך לשלם דמיהן להקדש. (גמרא) אשר לפני ה' מה ת''ל, דמצי למימ' (אל) [על] מזבח הזהב. לפי שמצינו בפר, העלם דבר, כדמפר' בסמוך באידך ברייתא. לפנים מן המזבח, מן המזבח לקודש הקדשים, אשר לפני ה' משמ' שיהא המזבח מבפנים והכהן מבחוץ בין המזבח לבין פתח ההיכל, ומזה על קרנותיו. מזבח קטרת הסמים, כת' בפר' כהן משיח והכי כת' ונתן הכהן מן הדם על קרנות המזבח קטרת סמים לפני ה' אשר באהל מועד ואת כל הדם ישפך אל יסוד מזבח העולה אשר פתח אהל מועד, מה ת''ל לפני ה' אשר פתח אהל מועד לפי שמצינו בברייתא לעיל, קטרת סמים אשר פתח אהל מועד דמשמ' דמזבח יהא פתח אהל מועד, אבל כהן כשיתן המתנות יהא עומד מבפנים בין מזבח הזהב לבין קדש הקדש'. פר העלם דבר של ציבור ושעירי ע''ז אית להו האי דינא דכת' למטה בפר העלם דבר ועשה לפר כאשר עשה לפר החטא' ואמרי' בתורת כהנים החטאת לרבות שעירי ע''ז. מקום, קרן. שר' יוסי הגלילי מתחיל, בקרן מזרח' צפונ'. שם ר' עקי' פוסק, דר' עקי' מתחיל בקרן מזרח' דרומ' מש' דלר' עקי' הוו ב' פרכות ונמצא פתחא בדרומ'... [מזרח'], וכי נפיק פגע בקרן מערב' דרומ' ולא יהיב לאלתר התם והולך ויוצא עד למזרח דרומ' לאידך צד דמזבח, ולר' יוסי הגלילי לא הות אלא חדא פרכת ופתחא בצפון קאי וכי נפיק פגע בקרן מערב' צפונ' ולא יהיב מתנות התם, אלא נפיק ואזיל עד לאידך עד למזרח' צפונ' והתם יהיב ברישא. דפגע ברישא, כי נפיק מלפני ולפנים. עד דנפיק מכולי מזבח, לצד החיצון שכנגד פתח היכל לר' עקי' עד קרן מזרח' דרומ' ולר' יוסי עד קרן צפונ' מזרח'. נקיף דרך ימין, דסמוך למזרח' דרומ' ליעביד מזרח' צפונ'. ושלשה פונים צפונה, שהיו במזרח ופונין פניהן לרוח צפון, ואותן שבצפון פונין פניהם למערב ושבמערב לדרום ושבדרום למזרח, דכולהו פונין דרך ימין דמדחשיב צפון והדר מערב והדר דרום והדר מזרח ש''מ דכל פונות שאתה פונה וכול'. מר, דחשיב דרך ימין אית ליה דרמי בר יחזקאל. פנים מחוץ, מזבח הפנימי ממזבח החיצון, דבמזבח החיצון קים לן דהוה מקיף דרך ימין מש' דרמי בר יחזקאל, כדתנן בא לו לקרן דרומ' מזרח' צפונ' וכול', והשתא קפריך לר' עקי' נהי דלא יליף פנים מחוץ מיהו למה ליה דקאמ' דליעביד דרך שמאל אלא ליהוי המתנות בידו ליתן דרך ימין או דרך שמאל דאיבעי דרך ימין מיהא עביד כלחוץ. ת' אמר לך ר' עקי', ודאי בהא מודינא לך דבההוא קרן דפגע עביד ברישא, כלומ' הוה ליה למיעבד. דאמ' וכול', דכת' ושמרתם את המצות אל תקרי מצות אלא מצוות, ומודינא לך דהיינו טע' מש' דכת' ויצא שאינו נותן כלום עד דנפיק מכוליה מזבח. הדר אתי, סמוך לאותו שהתחיל בו, לההוא קרן דמיחייב ברישא דהיינו קרן מערב' דרומ' שפגע בו תחילה. [פירוש רבינו אליקים].
------
מזבח — בילמדנו ויקחו לי תרומה (תנחומא תרומה סי' י') מזבח מ' — מחילה, ז' — זכות, ב' — ברכה, ח' — חיים, מזבח הפנימי הוא מזבח הזהב הוא מזבח הקטרת. [הערוך ערך מזבח].
------
וכשיתערבו יפה יפה יצא (לומ') [לו מ]אותו אויר שבין מזבח הזהב ולפרוכת שעמד שם (כשהיה) [כשהזה] על הפרוכת, ובא לו למזבח הזהב כלפי פתח ההיכל, ומזה מאותו דם המעורב על ד' קרנות מזבח הזהב, כדכתי' [ויקרא ט''ז] ויצא אל המזבח אשר לפני ה' וכפר עליו. התחיל מחטא ויורד, מזה, כדכתי' וחטאת על (אהרן) [המזבח (שמות כ''ט)] וכתי' [שם ו'] הכהן המחטא אותה ומתרגמי' כהנא דמכפר יתה בדמא. ויורד, כלומ' שמסבב אותו ברגל אע''פ שהוא קטן, שאין לו אלא אמה על אמה כמו שיש לכל אחד ואחד מקרנות מזבח החיצון, אפי' הכי צריך לסבב ברגל כשמשנה מקרן לקרן, דכתי' [שם א'] סביב במזבח החיצון וכתי' [שם ט''ז] סביב במזבח הפנימי, מה זה ברגל אף זה ברגל. ור' אליעזר פליג עליה ואמר שלא היה צריך לסבב, אלא שעומד במקומו ומחטא. דכוליה מזבח הפנימי במקום קרן אחד דמזבח קאי. מהיכן הוא מתחיל להזות מקרן מזרחית צפונית וכו'. לפי שאותו הקרן עומד לו בסמוך מכולם, שכיון שיוצא לו מאותו אויר שבין מזבח הזהב לפרוכת פוגע תחלה בקרן צפונית מערבית, דסבי' ליה להאי תנא כר' יוסי דאמר שלא היה שם אלא פרכת אחת, והיתה (פרוכת) [פרופה] מן הצפון, וכשגמר מתנות פנים ויוצא דרך הצפון פגע תחלה בצפונית מערבית דמזבח הזהב, ושם לא יכול להתחיל להזות עד שיצא לו מכל מזבח הזהב, והגיע למזרחית צפונית, ולפי' בו מתחיל וחוזרין לצפונית מערבית שהוא דרך ימין. ועוד שבו נתחייב בתחלה. ועל כולן, באותן שלש קרנות שרחוקות אמה ממנו הוא מזה ממטה למעלה, כלומר שמשפיל ידו וזורק כלפי מעלה [לקרנות], שאינו צריך להשפיל כל כך ידו שיפול הדם דרך זרועותיו ומתלכלכין בגדיו. חוץ מזו של קרן מזרחית צפונית שהיא קרובה לו מאד מאד, ואם היה משפיל זרועו ומגביה אצבעותיו היה מלכלך מלבוש שבזרועו, ולפיכך מגביה זרועו ומשפיל ידו ומזה על הקרן. שירי הדם וכו' יסוד מערבי, משום דבההוא פגע ברישא, כשיוצא מן ההיכל קודם מגיע למזבח החיצון, דהאי תנא סבי' ליה שהמזבח החיצון היה אותו מן הצפון ומן הדרום, (ופתחיה כל) [ופתח היכל] שרחבו עשר אמות חמש אמות [ממנו] מצפון העזרה, וחמש אמות האחרונות מדרום העזרה, נמצא תיכף שיוצא מפתח ההיכל פגע ברוח מערבית, ובאורך כלו שבו יסוד, וכתי' בפר כהן משיח כשמודה על החלב או על הדם ומביא פר, וכתי' בו [שם ד'] ואת כל דם הפר ישפוך אל יסוד מזבח העולה אשר פתח אהל מועד. ובתורת כהנים [ויקרא פרשה ג' הי''ב] דריש מריבוי הפר, לרבות פר ושעיר של יום הכפורים, שהן חטאות הפנימיות. וש(ע)ל מזבח החיצון, דהיינו חטאות החיצונות אחר שזרק מהני ד' מתנות, היה שופך אל יסוד דרומי, משום דבה הוא סיים מתנות, לפי שהכבש הוא בדרום, וקיימ' לן כל פנות שאתה פונה לא יהו אלא דרך ימין, נמצא שמתחיל מקרן מזרחית דרומית ומסיים במערבית דרומית, ומשום הכי שופך על יסוד דרומי סמוך לקרן דרומית מערבית שבו היה היסוד, אבל בקרן מזרחית דרומי' לא הוה ליה יסוד כלל. אלו ואלו מתערבין, בין חטאות הפנימיות ששירי הדם נשפך ליסוד מערבי, ובין חטאות החיצונות ששירי דמם נשפך ליסוד דרומי, כולן היו מתקבצין למקום אחד באמה שתחת העזרה וחלולה עד נחל קדרון, שהוא חוץ לירושלים, ולפי שהיו מדם קדשים, היה נמכר לגננין לזבל גניהן, והדמים להקדש, דמועלין בהן אם נהנין מהן בלא פדיון, והאי מעילה מדרבנן היא, דהא קימ' לן אין לך דבר שנעשית מצותו ומועלין בו, וזה הדם אחר שזרקו על גבי המזבח נעשית מצותו, לפיכך אינו מביא קרבן מעילה, ולא משלם קרן וחומש מדרבנן. [רבינו יהונתן מלוניל].
------
ועומד לפנים ממזבח הזהב בין המזבח והמנורה ומתחיל להזות מדם התערובו' על קרנות המזבח והוא מסבב והולך ומזה על הקרנות מחוץ ארבע הזאות על ד' קרנות המזבח הזהב שבהיכל ומתחיל מקרן מזרחית צפונית לצפונית מערבית למערבית דרומית לדרומית מזרחית ועל כן הוא נותן מלמעלן למטה כדי שלא יתלכלכו כליו וחותה הגחלים והאפר שבמזבח הזהב הילך והילך עד שמגלה זהבו ומזה מדם התערובות על טהרו פי' על אמצעיתו וכל הזיות משלשה ולכל הזיה טובל אצבעו ומזה על המזבח שבע פעמים מצד הדרום במקום ששלמו מתנות קרבנותיו ושופך שירי הדם אל יסוד מערבי של מזבח החיצון שבו פוגע תחלה. [ארחות חיים הלכ' סדר עבודת כהן גדול ביום הכפורים סימן נ'].
------
והולך למזבח הזהב לפנים הימנו שנא' (ויקרא ט''ז) ויצא אל המזבח אשר לפני ה' וכפר עליו ולקח מדם הפר ומדם השעיר, וכיון שכתוב ויצא בעינן דליפוק מכוליה מזבח. והיה נותן מתערובת דמים הללו על ארבע קרנות מזבח הזהב שבהיכל. מהיכן הוא מתחיל מקרן מזרחית צפונית ואחר כך הולך לקרן צפונית מערבית, ומערבית דרומית, דרומית מזרחית, ועל כולן היה נותן מלמטן למעלן, חוץ מן האחרונה שהיתה לפניו שהיה נותן מלמעלן למטה כדי שלא יתלכלכו כליו. וחותה הגחלים והאפר שבמזבח הזהב אילך ואילך עד שמגלה זהבו, ומזה מדם התערובת זה על (הגחלים והאפר) טהרו של מזבח שבע פעמים, ומאי טהרו פלגיה דמזבח. ומזה שבע פעמים בצד דרום במקום ששלמו מתנות הקרנות. יצא לו משם ושופך שיירי הדם אל יסוד מערבי של מזבח החיצון. [תלמיד הרשב''א].
------
מתני'. התחיל מחטא ויורד, מהיכן הוא מתחיל, מקרן מזרחית צפונית, צפונית מערבי', מערבי' דרומית, דרומית מזרחית. מקום שהוא מתחיל בחטאת על מזבח החיצון שם הוא גומר. ר' אליעזר אומ' במקומו הוא עומד ומחטא. ועל כולן הוא נותן ממטה למעלה, חוץ מזו שהיתה לפניו שהיה נותן מלמעלה למטה. פי' מחטא הוא מזה, כמו הוא יתחטא בו, ומתרגמ' הוא ידי עלוהי. והא דקתני ויורד משום דקסבר תנא שעל כל קרן וקרן הוא מזה מלמעלה למטה, שכל קרן וקרן היה לפניו. דהוה מקיף ברגל ומסבב קרנות המזבח. [פסקי הרי''ד].
------
התחיל מחטא ויורד. פירש רש''י לשון (ידה) [ירידה] לפי שנותן מלמעלה למטה. ולא נהירא שהרי ר''א נמי דאמר מלמטה למעלה הוא נותן, נקט לשון מחטא. לכך נ''ל מחטא לשון חיטוי ונותן מלמעלה למטה כדמפרש בגמרא כי היכי דלא נתווסי מאני. שאם היה נותן מלמטה למעלה היה צריך לזקוף אצבעותיו למעלה, ויזוב הדם בבית יד של כותנתו. וקסבר האי תנא דצריך להקיף ברגל והיה צריך ליתן כל המתנות לפניו, לפיכך היה צריך ליתן מלמעלה למטה. רבי אליעזר אומר במקומו היה עומד ומחטא. דקסבר לא צריך להקיף ברגל כי אם במקומו שהוא עומד. לפיכך הוא נותן בכולן מלמטה למעלה, שהוא נוח ליתן לו מלמטה למעלה כי היכי דלא נתווסי מאניה, שלא היה צריך לזקוף אצבעותיו לפי שלא היו המתנות לפניו. חוץ מזו שלפניו שהיה נותן מלמעלה למטה, שאם היה נותן מלמטה למעלה היה צריך לזקוף אצבעותיו למעלה ומתווסי מאניה. מקרן מזרחית דרומית. ופירש רש''י קסבר שתי פרוכת היו וכו'. וקשה דאם כן למה ליה למימר דפליגי בדרמי בר יחזקאל, והלא כבר פירש טעמא דלמר בההוא דפגע ברישא הוא חוזר, ולמר בההוא דפגע ברישא הוא חוזר. ועוד קשה דאם כן קשיא סתמא אסתמא, דלפירושו רבי יוסי הגלילי סבר כתנא קמא דמתניתין, ואם כן סובר תנא קמא שלא היה רק פרוכת אחת ולעיל אמרינן סתמא שהיו שתי פרוכת. ועוד אמאי לא מפרש פלוגתייהו בהדיא דמר סבר פתחא בצפון קאי ומר סבר פתחא בדרום קאי, כמו שמפרש בסמוך גבי פלוגתא דרבי חנינא ורבי יוסי. לכך נראה לר''י דלכולי עלמא פתחא בדרום, וניחא לר''ע דאמר שמתחיל במזרחית דרומית, וחוזר לשמאל ליתן בדרומית מערבית, דבההוא פגע ברישא כדאמרינן בסמוך. וטעמא דרבי יוסי הגלילי דמתחיל במזרחית צפונית, לפי שכשהיה יוצא מבית קדשי קדשים וגמר הזאות של פרוכת היה הולך דרך דרום עד שמגיע לחצי המזבח. דמשמע ליה ויצא אל המזבח עד כנגד חצי המזבח. ומשם היה הולך ונותן למזרחית צפונית תחלה, דקסבר כל פינות שאתה פונה לא יהיו אלא דרך ימין. ומשום הכי בעי במאי קא מפלגי. [תוספות רבינו פרץ].
------
והדם אין בו מעילה [חולין קי''ז.] אלמא אין בו מעילה בדם, וקשיא ההיא דמעילה [י''א.] דתנן ר' שמעון אומר דם קל בתחילתו וחמור בסופו כי הדם בתחילה אין בו מעילה יצא לנחל קידרון יש בו מעילה, ובמס' יומא [נ''ח:] תנן אילו ואילו מתערבין באמה ויוצאין לנחל קדרון ונמכרין לגננין לזבל ומועל בהן. תריץ ר' שמעון ור' מאיר הן שהם אומרים [שם] כי דם יש בו מעילה בסופו מדרבנן, ורבנן סברו אין בו מעילה כלל. [ראב''ן סימן רע''ז].
------
ויצא אל המזבח וכול'. ת''ר ויצא אל המזבח אשר לפני י''י מה ת''ל. פי' וליכתוב וכפר על המזב' אשר לפני י''י, ומה כת' ויצא. אמ' ר' נחמיה לפי שמצינו בפר העלם דבר שלציבור שכהן עומד חוץ למזבח ומזה לפרכת, יכול אף זה כן, ת''ל ויצא אל המזבח, היכן היה לפנים מן המזבח. תניא אידך. פי' גבי פר כהן משיח. ונתן הכהן מן הדם על [קרנות] מזבח קטרת סמים לפני י''י, מה ת''ל לפני י''י, אמ' ר' נחמיה לפי שמצינו בפר ושעיר שליום הכיפורים שכהן עומד לפנים מן המזבח ומזה על הפרכת. יכול אף זה כן, ת''ל לפני י''י, מזבח לפני י''י ואין כהן לפני י''י, הא כיצד עומד חוץ למזבח ומזה. [פסקי הרי''ד].
------
ת''ר, התחיל מחטא ויורד מהיכן הוא מתחיל, מקרן מזרחי' דרומית, דרומית מערבית, מערבית צפונית, צפונית מזרחית, דברי ר' עקיב'. ר' יוסי הגלילי אומ' מקרן מזרחית צפונית, צפונית מערבית, מערבית דרומית, דרומית מזרחית. מקום שר' יוסי הגלילי מתחיל שם ר' עקיב' פוסק, ומקום שר' עקיב' מתחיל שם ר' יוסי פוסק. פי' וסתם מתני' ר' יוסי היא. דכול' עלמא בההוא קרן דפגע ברישא לא עביד, מאי טע', אמ' שמואל דאמ' קרא ויצא אל המזבח עד דנפיק [מ]כוליה מזבח. פי' הרי עומד במערב מזבח היה עומד כשמזה על הפרכת, וכשמתחיל לצאת בקרנות המערב פוגע תחילה, ולמה היה מתחיל בקרנות המזרח, אלא מש' ויצא בענן, דנפיק מכוליה מזבח, שיצא ממערבו ויבא למזרחו ואחר כך מזה. ובהא פליגי ר' עקיב' ור' יוסי הגלילי, דר' עקיבה סבר פתחא בדרום קאי, דקסבר שתי פרכות הוו והחיצונה פרופה מן הדרום, וכשיצא מבית קדש הקדשים דרך הדרום ועמד בין המזבח לפרכת והזה על הפרכת בקרן מערבית דרומית עומד, ומשם היה ראוי להתחיל ולהזות על המזבח, אי לאו דכת' ויצא דבענן דליפוק מכולי מזבח, וכשהוא יוצא לחוץ למזרח בקרן דרומית מזרחי', ומשם הוא מתחיל להזות. ור' יוסי הגלילי סבר כר' יוסי, דאמ' לא היתה אלא פרכת אחת והיתה פתוחה מן הצפון, וכשיצא דרך צפון יצא, ובקרן מערבית מערבי' צפוני' שלמזבח פגע ברישא, וכי נפיק מכוליה מזבח למזרח פגע צפונית מזרחי' ומשם מתחיל להזות. ולר' עקיב' (נפיק) [נקיף] דרך ימין. פי' כמו שעושין בחטאת על מזבח החיצון, שמתחיל מקרן דרומית מזרחית והולך ומקיף מזרחית צפוני' צפונית מערבית מערבית דרומית. ומסיק, מן דינא בההוא קרן דפגע ברישא בההוא עביד, דאמ' ריש לקיש אין מעבירין על המצות, ואמאי לא עביד, משו' דכת' ויצא אל המזבח, וכיון דאיחייב ליה בההוא קרן בגויה הוה יהיב. פי' כיון דפגע בקרן דרומית מערבית ביציאתו מפתח דרום נתחייב להזות שם מיד, אי לאו דכתיב ויצא, שהזקיקו הכת' לצאת עד קרן דרומית מזרחית, וכיון שהזה על קרן מזרחית דרומית חוזר למקומו בקרן דרומית מערבית, ומשם הולך ומזה בסמוך לו בקרן מערבית צפוני', ומשם בקרן צפונית מזרחית. [פסקי הרי''ד].
------
@ נ''ט ע''א
אי סבירא לן, דהיקיפא דמזבח הפנימי ברגל שהיה הולך מקרן לקרן לחטא את המזבח כמ' במזבח החיצון. הקפה ביד, שהיה עומד בקרן אחד ומקיף כל ד' הקרנות בידו, ולא היה הולך ברגליו [כ]במזבח החיצון מש' דמזבח החיצון היה רחב ל''ב על ל''ב ולא היה יכול ליתן על ד' קרנות אלא אם כן היה מקיפו ברגליו (אבל מזבח הפנימי לא היה מחזיק אלא אם כן מקיפו ברגליו), אבל מזבח הפנימי כולו לא היה מחזיק אלא כשעור קרן אחד של מזבח החיצון שהוא אמה על אמה כדלקמ' ולפיכך לא היה צריך להקיפו אלא בידו. ילפי יד מרגל, מה הקפה ברגל דרך ימין אף ביד דרך ימין. הא מדקתני, מתני' ר' אליע' א' במקומו כול' מכלל דתנא קמא לא שני ליה בין מזבח הפנימי למזבח החיצון דתרויהו מקיף ברגל, ותנא קמא דר' אליע' במתני' היינו ר' יוסי דשמעת ליה בברייתא דאמ' שהיה מתחיל מקרן מזרח' צפונ' כתנא קמא דמתני'. כדשנין מעיקרא, דפליגי בילפינן פנים מחוץ. [אי נמי] מר סבר הקפה ביד, ויד מרגל לא ילפי'. ובהא קמיפלגי, דבהאי טע' פליגי. כי סביב דמזבח החיצון, מה התם הקפה ברגל אף במזבח הפנימי הקפה ברגל, וכיון דברגל הוה מקיף הוה אזיל נמי דרך ימין כבמזבח החיצון. קרן דמזבח (דמזבח) החיצון, דמקום הקרן לא היה אלא אמה במזבח הפנימי. כשהיה מגיע לכל קרן וקרן היה עומד במקום אחד ונותן. שהיתה באלכסון, דהיינו אותו קרן שהיה באלכסונו של אותו קרן שבסמוך לו, שלפי [ש]רחוק ממנו יותר משאר הקרנות לא היה יכול למשוך יפה אלא אם כן מושך והולך ממטה ולמעלה. שהיתה באלכסון, דהיינו קרן צפונ' מערב' שהוא באלכסון כנגד קרן דרומ' מזרחית שלפניו, ולאו היינו כר' אליע' דמתני' דאיהו אמ' חוץ מזו שנותן ממעלה למטה לפניו ממש בסמוך לו. דלא מיתוסי מאניה, דאי הוה יהיב לפניו ממש ממעלה למטה הוה דם מנטף על בגדו. טהר טיהרא, הצהיר הצהרים דהוי פלגא דיומא, הכא נמי בחוט הסקרא דהוי חצי המזבח היה מזה ז' פעמ'. חותה גחלים אילך ואילך, למעלה מראשו של מזבח ומכבד את המזבח יפה עד שהיה נראה הזהב של מזבח ומזה עליו, ואי אמרת מאי טיהרו פלגיה דמזבח התם מאי אפר וגחלים איכא. אלא כול', מאי וטהרו. על גילוייה דמזבח, על המזבח עצמו כדקתני חותה גחלים אילך וכול'. וכדכת' כעצם השמים לטהר, בעצמו של שמים, מה טוהר עצמו של שמים [ממש] אף טהרו של מזבח מזבח ממש ולישנא דקרא תנן במתני' וטהרו וקדשו. בצד צפוני, של מזבח היה נותן אותן ז' הזאות על טיהרו. מר סבר, ר' יוסי פתחא בצפון קאי, כדאמ' לעיל ר' יוסי א' לא היה שם אלא פרוכת אחת, וכי נפיק פגע בקרן מזרח' צפונ' ברישא, ומש' דכת' ויצא לא עביד עד דנפיק מכוליה מזבח מאותו צד וכי נפיק ומטי לקרן מזרח' צפונ' יהיב ביה, והדר יהיב לההוא דפגע ברישא והדר מערב' דרומ' ודרומ' מזרח' כדאמ' לעיל אליבא דר' יוסי הגלילי, ובמקום שהיה גומר המתנות שם היה נותן הזאות על טהרו של מזבח דהיינו בצד דרומ' מזרח'. וחנניה סבר פתח בדרום קאי, ולכך היה מתחיל המתנות מקרן דרומ' מזרח' וגומר בצפונ' מזרח' כדלעיל, אליבא דר' עקי' ובמקום שהיה גומר המתנות שם נותן ז' הזאות דהיינו בצד צפוני. התם יהיב, אותן ז' הזאות. מקום שקידשו, מקום שגמר לקדשו במתנות. שם טיהרו, כלומ' שם היה מזה על טיהרו ז'. דאמ' קרא, בפר העלם דבר של ציבור. ואת כל הדם ישפך, ואמרי' התם בספרי כל לרבות פר ושעיר של יום הכיפור'. וכי נפיק, מהיכל למזבח החיצון ההוא פגע ברישא. יסוד מערבי, מש' דפתח היכל במזרח קאי, אל יסוד המזבח כת' בחטאות החיצונות של כל השנה. ה''ג בסמוך לו ואי זה זה יסוד מערבי, כדאמ' לעיל דשופך על יסוד מערבי. אף ירידתו מן הכבש בסמוך לו, דכבש היה בדרום ויסוד דרומי היה סמוך לו בירידתו יותר משאר כל הרוחות, במסכת מידות [פ''ג מ''א] גרסי' דהיסוד היה אוכל בדרום אמה אחת. זה וזה, בין שירים של חטאות הפנימיות ובין שירים של חטאות חיצונות היה שופך על יסוד מערבי של מזבח החיצון. ילמד סתום, שאר חטאות דלא כת' בהו אי זה יסוד. מן המפורש, מחטאות הפנימיות דמפרש בהו הי יסוד דכת' בפר העלם דבר של ציבור ואת כל הדם ישפך אל יסוד מזבח העולה אשר פתח אהל מועד, ויסוד מערבי היה פתח אהל מועד דכי נפיק מהיכל בההוא פגע ברישא. פתחא בדרום קאי, כלומ' פתחו של היכל היה עומד בדרומו של מזבח החיצון דסביר' ליה דכוליה מזבח בצפון קאי, ונמצא דרום של מזבח חיצון עומד להדי פתח היכל, וכי נפיק מהיכל ואזיל למזבח החיצון בצפון פגע ברישא ביסוד דרומי דהוה ליה יסוד דרומי פתח אהל מועד. ה''ג תנא דבי ר' ישמע' זה וזה יסוד דרומי, ור' ישמע' גופיה אמ' לעיל יסוד מערבי. וסימניך, לגרסא הי אמ' יסוד מערבי אי ר' ישמעאל אי תלמידיו. משכי גברא לגברא, שדעת גברי לגברא דר' שמע' בן יוחי היינו תרי, דקתני שמיה ושם אבוה, משכי לגברא לגבייהו כלומ' לר' ישמע'. ע''א שדעת תלמידי ר' ישמע' משכו אחר דעתו של ר' שמע' בן יוחי. [פירוש רבינו אליקים].
------
ר' אליעזר אומר במקומו הוא עומד ומחטא. פי' תנא קמא סבר הקפה ברגל צריך לעשות ור' אליעזר סבר הקפה ביד. במאי קמיפלגי, מר סבר דמזבח הפנימי כסביב דמזבח החיצון. ומזבח החיצון לא איפש' להקיף כי אם ברגל. ומר סבר סביב דמזבח הפנימי במקום חד קרן דמזבח החיצון קאי. פי' שהקרן שלמזבח הוי אמה על אמה, כשיעור כל מזבח הפנימי. תניא, אמ' ר' ישמעאל בן אלישע שני כהנים גדולים נשתיירו ממקדש ראשון, אחד אומ' ברגלי היקפתי ואחד או' בידי היקפתי. [פסקי הרי''ד].
------
פיס'. ועל כולם הוא נותן כול'. כי היכי דלא ליתווסו מאניה. פי' כל הקרנות שהיו רחוקות ממנו קצת היה פושט ידו ונותן ממטה למעלה, שהיה גב ידו למטה ואצבעו למעלה, אבל בקרן זו שהיתה לפניו אינו נותן אלא ממעלה למטה, גב היד למעלה ואצבעו למטה, כדי שלא ירד הדם על בגדיו אם יגביה אצבעו למעלה וגב ידו יהיה למטה. [פסקי הרי''ד].
------
ניתווסן מאניה — לשון גיעול הוא. [הערוך ערך ווס]. הזה על טהרו של מזבח ז' פעמים, מאי לאו אפלגיה דמזבח, כדאמרי אינשי טהר טיהרא והוה פלגא דיומא — כלומר כמו שקוראים בני אדם חציו של יום טיהרא כך קורין לחציו של מזבח טיהרא. תרגום ''והיית ממשש בצהרים'' (דברים כ''ח, כ''ט) — בטיהרא. אמר רבה בר רב שילא, לא, אגיליוא דמזבח, דכתיב ''וכעצם השמים לטהר'' (שמות כ''ד, י') — פירוש מקום נקי שנראה ונתגלה זהבו שאין שם עיכולי קטורת כשמים נקיים ואין בהם עבים. [הערוך ערך טהרגב]. תנא דבי ר' ישמעאל כר''ש בן יוחאי זה וזה יסוד דרומי ומשכוה גברי לגברא. [הערוך ערך משך].
------
מתני'. היזה על טהרו של מזבח שבע פעמים, שירי הדם היה שופך על יסוד מערבי שלמזבח החיצון [ושל מזבח החיצון] היה שופך על יסוד דרומי. אילו ואילו מתערבין ויוצאין לנחל קדרון, ונמכרין לגננים לזבל ומועלין בהן. תניא, כשהוא מזה אינו מזה על גבי אפר ולא על גבי גחלים אלא חותה גחלים אילך ואילך ומזה. מאי טיהרו, אמ' רבה בר שילא על גילויו שלמזבח, כדכת' [שמות כ''ד] וכעצם השמים לטהר. תניא בתוספת' [פ''ג ה''ב] לא היה מזה אלא על גגו שלמזבח והיא נכפפת על הקיר, ועל כל הזייה טבילה. תניא ר' יוסי אומ' בצד דרומי הוא נותן, ר' חנינ' אומ' בצד צפוני הוא נותן, במאי קא מיפלגי, מר סבר פיתחא בצפון הוה קאי ומר סבר פתח בדרום קאי. פי' ר' יוסי סבר פתחא בצפון קאי, ובקרן מערבית צפונית פגע ברישא, אלא משום דכת' ויצא יהיב בקרן צפונית מזרחי', ומקיף דרך ימין צפונית מערבית, מערבית דרומית, דרומית מזרחית, וברוח דרום שסיים ההזאות שלקרנות שם הוא נותן ז' הזאות. ור' חנינא סבר פתחא בדרום קאי, וכי נפיק במערבי' דרומית פגע התם לא יהיב ברישא, כדאמרן ויצא אל המזבח עד דנפיק לקרן דרומית מזרחית והדר למערבי' דרומי' לשמאל, משו' דבה איחייב כדאמרן לעיל, ומשם, לצפונית מזרחית, והתם דגמר לחיטוי יהיב ז' הזאות. דכולי עלמ' מיהת היכא דגמרי מתנות התם יהיב, מאי טע', אמ' קרא וטהרו וקדשו, מקום קידושו שם תהא טיהרו. פי' מקום שקידשו בקרנותיו שם טיהרו בהזאות. [פסקי הרי''ד].
------
דאמר קרא אל יסוד מזבח העולה אשר פתח אהל מועד ואיזה זה יסוד מערב. ויש ספרים שכתוב בהם ''וכי נפיק בההוא פגע ברישא ואין מעבירין על המצות''. ולא גרסינן ליה, דהא מקרא מפיק ליה ולמה לי טעמא אחרינא. וא''ת למה לי קרא, תיפוק לי משום דאין מעבירין על המצות. וי''ל [אי לאו] קרא וכו' ככתוב בתוספות לעיל דף ל''ג עיין שם. ומר סבר פתחא בצפון קאי. וא''ת אמאי לא קאמר כדלעיל גבי פלוגתא דרבי עקיבא ורבי יוסי הגלילי. וי''ל דהא לא אפשר דשמעינן ליה לרבי יוסי במתניתין לעיל דאמר דפתחא בצפון דקאמר לא היה שם אלא פרוכת אחת. במקום שקדשו שם טהרו. והכי אמרינן בתורת כהנים וקדשו לשעבר וטהרו לעתיד לבא. [תוספות רבינו פרץ].
------
גרס' במס' מעילה פ' ולד חטאת הל' תורין שלא הגיע זמנן [י''ב ע''ב], אמר רב הונא אמר זעירי המקיז דם לבהמת קדשים אסור בהנאה ומועלין בו, מתיב רב המנונא חלב המוקדשים וביצי תורין לא נהנין ולא מועלין א''ל כי קאמינא גבי דם, דם דלא מקיימי בלא דם אבל חלב קא מקיימי בלא חלב. וראיתי להעתיק הל' דאין מעילה בדמים כמו שכתב ר' שמחה בר' שמואל קרובי כי נראה דבריו ועיקר. אילו ואילו מתערבין לאמה ויוצאין לנחל קדרון ונמכרת לגננין לזבל בפ' הוציאו לו [יומא נ''ט ע''א], ובגמרא ת''ר מועלין בדמים דברי ר' מאיר ור' שמעון, וחכמים אומר' אין מועלים בדמים ודייקינן התם ע''כ לא פליגי אלא בדרבנן אבל בדאורייתא אין מועלין, מה''מ אמר קרא לכם וכו', וקשה ממס' מעילה פ' ולד חטאת [י''א ע''א] דתנן ר' שמעון אומ' דם קל בתחילתו וחמור בסופו, דם בתחילה אין מועלין בו יצא לנחל קדרון מועלין בו. ובגמרא פליגי רבנן עליה דר' שמעון ור' מאיר ומסקינין התם מאי טעמא דרבנן דאמרי אין מועלין אמר עולא אמר קרא לכם שלכם יהא, מכלל דמ''ד מועלין אפילו מדאורייתא קאמר, ונראה דקודם כפרה כ''ע מודו דאין בו מעילה כדתנן דאפילו לר' שמעון קל בתחילתו ואפילו לאחר כפרה נמי מודי ר' שמעון אין בו מעילה, לא פליג אלא כשיצא לנחל קדרון דוקא דמודה ר' שמעון דכח קדושת מזבח שהיתה בו דאין בו מעילה מגזירת הכתוב ולא פליג אלא אם כח ב''ד יפה להוריד עליו קדושת דמים כתקנתן שיהא כקדשי בדק הבית דנימא דכי היכי דהפקר ב''ד הפקר הם הכי נמי הקדש ב''ד הקדש לחייב עליו קרבן מעילה לר' שמעון כדאמרינן נמי במנחות בשלהי פ' התכלת [נ''א ע''ב] דהתנו ב''ד על פרה שלא יהו מועלין באפרה כדאיתא במס' שקלים פ' מעות שנמצאו [פ''ז ה''ג], ופרכינן התם בהתכלת שלא יהא מועלין באפרה דאורייתא היא חטאת מלמד שמועלין בה, היא בה מועלין ולא באפרה, אמר רב אשי שתי תקנות הוו, דאורייתא בה מועלין באפרה אין מועלין כיון דחזו דקא מזלזלי בה דקא עבדי מיניה למכתן גזרו ביה מעילה, ש''מ דר' שמעון לטעמיה דכח ב''ד להקדיש דבר שהיה עליו קדושת הגוף יפקע ממנו שמקדיש אותו על ידי גזירתם קדושת דמים לחייבו קרבן מעילה דקא משני [מנחות שם] מעיקרא גזרו ביה מעילה כיון דחזו דקא פרשי מספק הזאות אוקמוה אדאורייתא, מכלל דמעיקרא בשעת גזירתם היה בו חיוב קרבן דמעילה דאי בשעת גזיר' אין מביא קרבן אכתי דין דאורייתא הוה עליה דאי משום איסור הנאה בלא מעילה לא הוצרכו לגזור שהרי לא מיעטו הכתוב אלא ממעילה מיהו באיסוריה קאי שהרי לא נעשית מצותו ומיעטו הכת' כאילו נעשת מצותו מקרבן, מאיסור לא מיעטו ויש כאן רק עולת העוף שמיצה [דמה מוראתה] (דמוראה) ונוצה יצאו ידי מעילה ואסורה כדאיתא בסוף מס' תמורה [ל''ד ע''א] ויליף מקרא במס' מעילה פ' ולד חטאת וכן פירש''י במנחות דמועלין דקתני היינו קרבן מעילה ממש וז''ל גזרו ביה משום מעילה קרבן מעילה ממש תקון רבנן ואל תאמר שהוא חולין בעזרה דכיון דהתנו ב''ד שתקדש קדושת דמים האפר ממילא דמיא ביה מעיל' וכן מועלין בדמים, פי' משיצא לנחל קדרון דתנינן במס' יומא ואמרי' דהך מעילה מדרבנן משום האי טעמא נמי הוא דהתנו ב''ד שקדוש לדמיו משיצא ידי מעילתו הראשונה וחוזרת קדוש' עליו לחול בתנאי ב''ד.
ואיני יודע למה שינה כאן לפרש דלאו קרבן מעילה קאמר דאין מועלין בדם קדשים כדאמרינן בפ' הוציאו לו אלא אסור ליהנות מהן אלא בדמים דהא בהוציאו לו משמע דמעילה מדרבנן אית ביה ור' שמעון הוא דאמר וחמור בסופו, ובפ''א דמס' מעילה משמע דשייך שפיר קרבן מעילה בדרבנן דפליגי רבה ורב יוסף בקדשי קדשים ששחטן בדרום דלרבה אם עלו ירדו ולרב יוסף לא ירדו ומותבינן ממתניתין ומועל' בהן בשלמא לרב יוסף ניחא לרבה קשיא מאי מועלין מדרבנן ומאי איכא בין מעילה דאורייתא לדרבנן דאורייתא משלם חומש דרבנן לא, מכלל דלענין קרבן מעילה שוין, ותו מסיק ומי איכא מעילה מדרבנן אין לאו אמר עולא א''ר יוחנן קדשים שמתו יצאו מידי מעילה דבר תורה, אלמא מדאורייתא לית בהו מעילה ומדרבנן אית בהו, הכא (מדאורייתא) [נמי מדרבנן] וכו' ומסקינן [שם ג' ע''א] דמשום הכי גזרו מעילה בקדשי' שמתו משום דלא בדילי מינייהו מחיים אבל חטאות המתות דבדילי מינייהו מחיים לא נהנין ולא מועלין, אלמא דהך דר' יוחנן דקדשים שמתו בקרבן מעילה מיירי ובפ' ולד חטאת [שם י''ב ע''א] משמע דדם משיצא לנחל קדרון כקדשים שמתו חשיב דהתם עיקרה דהך דר' יוחנן, וגרס' עלה יתיב רבה וקאמר להא שמעתא א''ל רב חסדא מאן ציית לך ולר' יוחנן רבך קדושה שבהן להיכן הלכו א''ל תקשי לך מתני' תורין שלא הגיע זמנן ובני יונה שעובר זמנן לא נהנין ולא מועלין נימא קדושה שבהן להיכן הל' א''ל מודינא לך דאיכא מעילה מדרבנן, וקשיא לי מי איכא מידי דמעיקרא לית ביה מעילה ולבסוף אית ביה מעילה דתנן דם בתחלה אין מועלין בו יצא לנחל קדרון מועלין בו, אמרי' התם נמי אית ביה מעילה מעיקרא דאמר רב הונא אמר זעירי המקיז דם לבהמת קדשים אסור בהנאה ומועלין בו, וכולה שמעתא דפ' קדשי מזבח במס' מעילה דמועלין מדרבנן היינו קרבן מעילה, והשתא בהכי פליגי ר' שמעון ורבנן ר' שמעון דאמר מועלין בדמים קרבן מעילה קאמר דלבתר דפקע מיניה מעילה מחמת קדושת מזבח שהרי משיצא לנחל קדרון יצא מקדושת מזבח תקנו ב''ד לחול עליו קדושת בדק הבית כאילו הקדישו ממש בפה לקדושת דמים כדתנן בפ' ולד חטאת [שם י''א ע''ב] דישון מזבח הפנימי והמנורה לא נהנין ולא מועלין, המקדיש דישון בתחילה מועלין בו והכי משמע בתוספת' דמעילה [פ''א] דקאמר ר' שמעון מטעם כאלו הקדישן מתחילה דתנינן התם ר' שמעון אומר הדם קל מתחילה וחמור בסופו מתערב באמה ומתגלגל ויורד לנחל קדרון ונמכרת לגננין לזבל ומועלין בהן דברי ר' מאיר ור' שמעון וחכמים אומרים אין מעילה בדמים וכן היה ר' שמעון אומר המקדיש דמים לבדק הבית מועלין בהן, וי''ל דקסבר ר' שמעון דלא בא הכתוב למעט דמים ממעילה אלא מקדושת מזבח שעליהן אבל אם הקדישן לקדוש' בדק הבית לא אימעיט ורבנן סברי לגמרי אימעוט מכל דין מעילה וכיון דאימעוט מחמת קדושה שעליהן כבר כ''ש שלא תחול עליהן קדוש' דמים למעילה. וההיא דפ' הוציאו לו [יומא נ''ט ע''ב] הכי פי' ע''כ לא פליגי אלא בדרבנן אם מועל' בהן מחמת קדושה שירדה להן בתקנת חכמים אבל בדאוריית' קדוש' הראשונ' דהיינו קדוש' מזבח דברי הכל אין מועל'. וההיא דמס' מעילה ה''פ מאי טעמ' דמ''ד אין מועל' מחמ' קדוש' שירדה עליה מכח תקנת חכמ' אמר עולא לכם שלכם יהא, כלומר גזירת הכתוב הוא שאין בדם כפרה מעיל' כלל, והתם דלא איצטריך דר' יוחנן אלא משום שיטפא דבעלמא איצטריך קרא דר' יוחנן נקט נמי הכי בירושלמי דיומא [פ''ה ה''ו] (בני) [תני] מועלים היו בדמים וכו' ר' אבהו בש''ר יוחנן כי הדם הוא בנפש יכפר אין לך בו אלא כפרת נפש בלבד, ר' חמא בש''ר יוחנן כל או[כליו יכרת] אין לך בו אלא כרת בלבד, א''ר זעירא בקדוש' דם ביניהון מ''ד אין לך בו אלא כפרת נפש בלבד, וזה הואיל ואין בו כפרה אין בו מעילה, ומ''ד אין לך בו אלא כרת בלבד וזה הואיל ויש בו כרת אין בו מעילה, כי אתא ר' חייא בר' אבא בש''ר יוחנן הקדיש דם לבדק הבית ביניהון והוה ר' זעירא חדי ביה סבר מימר על רבנן את אמרת א''ל ומה בידך על ר' שמעון איתאמרת אמר ר' אבא בש''ר חייא בר משיב חכמה לר' שמעון אילו מכרן שמא אינו תופש את דמיהן, ומה ביניהון ומה בין דמיהן, ופליג על הדא דאמר ר' אלעז' יש מהן שאמרו לא נהנין ולא מועלין לפיכך אם מכרן אין תופש דמיהן ויש מהן אומר' לא נהנין ולא מועלין אם מכרן הוא תופש את דמיו, דישון מזבח הפנימי והמנורה לא נהנין ולא מועלין לפיכך אם מכרן אין תופס את דמיהן, הדמים לא נהנין ולא מועלין לפיכך אם מכרן תופס את דמיהן.
ועל כל אילו הראיות שהביא החבר הנאה יש להשיב, כי לא מצינו בשום מקום שהוא מדבריהם גזירה שחייבו עליו קרבן דכל ההוא פלוגתא דפליגי רב נתן בר אושעי' ורב חסדא בהאשה רבה הל' והולד ממזר מזה ומזה [יבמות פ''ט ע''א] דלרב חסדא ממזר ומותר בממזרת כולהו אידחו דאין ב''ד מתנין לעקור דבר מן התורה במקום שיש מעשה כגון להתירו בממזרת או בשום מקום שהוא פטור מקרבן שיהא חייב קרבן על ידי דבריהן דהויא להו חולין בעזרה זה לא מצינו, אבל בממון הפקרן הפקר אי נמי מגדר מילתא או בשב ואל תעשה כגון שופר ולולב ומגילה וכיוצא שנמנו לשם בהאשה רבה בזה כח ב''ד יפה דפרכינ' התם [צ' ע''א] דם שנטמא וזרקן בשוגג הורצה במזיד לא הורצה והא הכא דמדאורייתא מרצי ציץ דתנ' על מה הציץ מרצה על הדם ועל החלב ועל הבשר שניטמא בין בשוגג בין במזיד בין ביחיד בין בציבור ואמור רבנן לא הורצה במזיד וקא מעייל חולין בעזרה וא''ר יוסי בר' חנינא לא הורצה דקתני לאו לחיובי לאתויי קרבן אחר דהוי חולין בעזרה אלא לא הורצה הקרבן לאכול הבשר אבל בעלים מתכפרין, ומסקנא משום דשב ואל תעשה ולא (מעיקר) [מיעקר] הוא. וגרסי' נמי במס' נזיר פ' הריני נזיר ושמע חבירו [כ''ח ע''ב] הל' האיש מתי מדיר את בנו בנזיר ולא האשה, ובגמרא א''ר יוחנן הלכ' היא בנזיר, ורשב''ל אמר כדי לחנכו, ופרכינן בשלמא לר' יוחנן דאמר הל' היא בנזיר אהכי מגלח ועביד הקפה, אלא לרשב''ל דאמר כדי לחנכו במצות היכי אתי חינוך דרבנן ודחי הקפה וכו'. תו פרכינן בשלמא לר' יוחנן משום הכי כי מגלח מייתי קרבן אלא לרשב''ל הא קמייתי חולין בעזרה, אלמ' פשיטא לן דלא תקנו מעולם חכמי' שיהא מדבריהם חיוב קרבן ולא שום עקירת דבר על ידי מעשה, אלא לשרוף תרומה בלבד כדאילפא דאמר ידים תחילת גזירתן לשריפה ועל ששה ספיקות ששורפין עליהן את התרומה כדאיתא בשמונה עשר דבר [שבת ט''ו ע''ב], אבל כמה גזירות שגזרו חכמים טומאה מדבריהם ועבדו הכירא דלא לשרוף עליהן תרומה וקדשים כדאיתא במס' נידה פ''א [ו' ע''א] דמעת לעת שבנידה והרואה כתם מטמאה למפרע וזה וזה תולין לא אוכלין ולא שורפין אעפ''י שמטמאה את בעלה כיון דמדבריהם טומאה אעפ''י שספק תורה היא אפילו אשם תלוי אינו מביא אלא אם על שיעור אותיום. ורק בנות כותים שגזרו להיות נידות מעריסתן ודם נכרית ודם טהרה של מצורעת וזובו וקריו של נכרי דכולהו גזירה ועבדו בהן הכירא כי היכי דלא לשרוף עליהן תרומה וקדשים כדאיתא בפ' בנות כותים [שם ל''א ע''ב].
------
וכמה דוכתי דאיכא ספיקא דאורייתא כגון ההיא דהמוכר את הספינה [ב''ב פ''א ע''ב] פלוגתא דר' מאיר ורבנן במוכר שני אילנות ומספק' להנהו פירי בספק ביכור' וכמה תקנות עשו שלא יכניס חולין לעזרה, וכמה כיוצא בזה יש להביא מפ' התכלת [מנחות מ''ח ע''א] משתי הלחם הבאין בפני עצמן, ובפ' הזרוע והלחיים בתחילת הפ' [חולין ק''ל ע''א] היכא לינפינהו גואי קא מעייל חולין בעזרה, ולעניין מעילה גופה שהיא מדבריהן אשכחין בהדיא דלאו אקרבן קאי דגרסי' בתמורה פ' יש בקדשי המזבח [ל''ב ע''א], אמר עולא עולה שהתפיסה לקדשי בדק הבית אין בה אלא עכוב גזברים בלבד פי' כלומר כבר יצאה מרשות בעלים ונכנסה לרשות גזברי' ואין לבעל כלום כח לקרות על שמו כלומר שפטור מפדיון, מיתבי עולה שמתפיסה לקדשי בדק הבית אסור לשוחטה עד שיפדה, מאי אסורה מדרבנן, הכי נמי מסתברא מדקתני סיפא ואם עבר ושחטה מה שעשה עשוי ואי אסור דקתני דאורייתא אמאי מה שעשה עשוי, ואלא מאי דרבנן אי הכי אימא סיפא ומועלין בה שתי מעילות, פי' מעילה דעולה שפיר אלא דבדק הבית אמאי מועלין הואיל וקדושתו מדרבנן, ומשני ראוי' למעול שתי מעילות כלומר שתי קדושות אילו שתיהן יש בהן מעילה כל אחת בפני עצמה אבל הכא לא דאיסורא בעלמא רכיב עלה משום קדשי בדק הבית ולאו דאורייתא דאין כח דבריהן לחייב קרבן, ומדקא משני שתי מעילות לאו דוקא ולא קא משני הא מני ר' שמעון ור' מאיר דאית להו מעילה מדבריהן אפילו לעניין קרבן מעילה כדאשכחין בדמים ש''מ דאפילו ר' שמעון ור' מאיר מודי דמעילה דאיירו אינהו לאו לקרבן קאמרינן אלא כמו שנפרש בע''ה כי מה שר' שמעון ור' מאיר אומ' מועלין בדמים היינו שחייב בתשלומין או קרן בלא חומש ובלא קרבן או שמא דמים היינו כסף שתי סלעים כשיעור אשם מעילות וההיא דתחילת מעילה [ב' ע''ב] דאמר רבה מאי מועל מדרבנן ופרכינן מאי איכא בין דאורייתא לדרבנן ואסקינן דאורייתא משלם חומש דרבנן לא, פי' ה''ה דקרבן איכא בינייהו מיהו לענין תשלומין מאי הכירא עבוד רבנן דלא ליתי לאתויי חולין קרבן כי היכי דלא ליעול חולין בעזרה ומשני כיון דחומש לא משלם פשיטא דקרבן נמי לא מייתי וכך פי' רבינו אליקים הלוי זל''ע מעילה דרבנן משלם קרן ולא חומש משום דחומש בהדי איל אשם מייתי ליה ובדרבנן ליכא קרבן דהוי כמביא חולין לעזרה הילכך חומש נמי לא מייתי אבל בדאורייתא מייתי קרן וחומש ואשם מעילות, והא דתנן [מעילה י''א ע''ב] דישון מזבח הפנימי והמנורה לא נהנין ולא מועלין המקדיש דישון בתחילה מועלין בו, פי' המניח דישון מזבח הפנימי והמנורה במקום שמצותן לקדשו שם דהיינו להניחו אצל המזבח מקום שנותן שם תרומת מזבח החיצון כדכתיב ושמו אצל המזבח כדילפינן דשן הדשן מועלין בו מדאורייתא. וכן יש לפרש ההיא דאפר פרה [מנחות נ''ב ע''א] דאין בה מדאורייתא וחכמים גזרו בו מעילה פי' תשלומין אבל [לא] חומש ולא קרבן.
וההיא דוקיא דפ' הוציאו לו [יומא נ''ט ע''א] אתיא שפיר דמסיק עלה דר' שמעון ור' מאיר עד כאן לא פליגי אלא בדרבנן אבל בדאורייתא אין מועלין לשלם אפילו קרן בעלמא אבל בדרבנן מועלין לשלם או דמי קרבן דאשם מעילה היינו שני סלעים, ואין להקשות מההיא דהניזקין הל' ועל חטאת הגזולה שלא נודעה לרבים שהיא מכפרת [גיטין נ''ה ע''א], ובגמרא אמר עולא דבר תורה בין נודעה בין לא נודעה אינה מכפרת מאי טעמא יאוש כדי לא קנה וכו' עד מתיב רבה גנב והקדיש ואח''כ טבח ומכר משלם תשלומי כפל ואין משלם תשלומי ד' וה', ותני עלה בחוץ כה''ג ענוש כרת ואי אמרת יאוש כדי לא קני כרת מאי עבידתיה, ואמ' רב שזבי כרת שעל ידי דבריהן באתה לו אוקמוה רבנן ברשותיה דליחייב עליה, אלמא מביא חטאת מדבריהם אם ישגוג בשחיטה כי אין זו קושיא מאחר שהפקר ב''ד הפקר קונה זה הממון להתחייב עליו וכיון שקנאן הרי הוא [שלו] היל' מיחייב עליה דומיא דתקנת ארבע אמות של מציאה שמן התורה אין אדם [זוכה] בהפקר אלא אם בא לידו ואפילו הכי הקודם בד' אמות ובא אחר והגביה וקידש בה הרי זה מקדש בגזל ואינה מקודשת ואע''ג דמן התורה מקודשת דומיא דמקדש בחיטי קורדניתא בשעות דרבנן דמן התורה אינה מקודשת אלא לאחר שיקדשנה אחר כך מקודשת מפני שהפקר ב''ד הפקר כממון של הדיוט ומשעה שקנאה לממון מדבריהם מן התורה הוא שלו לכל דבר בין להקדיש בין לקדש, אבל בכה''ג לגזור על הנהנה מן ההקדש להביא חולין לעזרה זה לא גזרו, והא דגרסי' נמי בקידושין פ' האומר הל' קדשתי את בתי ואיני יודע למי [ס''ג ע''ב], דאיבעיא לן מהו לסקול על ידו ואמר רב חסדא זה וזה אין סוקלין ואזדא רב חסדא לטעמיה דאמר בני זה בן תשע שנים ויום אחד בתי זו בת שלש שנים ויום אחד נאמן לקרבן ולא למכות ולא לעונשין ותניא כותיה בני זה בן שלש עשרה שנה ויום אחד, בתי זו בת שתים עשרה שנה ויום אחד נאמן לערכין ולחרמין ולהקדשות אבל לא למכות ולא לעונשין, והשתא יש לתמוה בשלמא בתו דנאמן עליה רחמנא הימניה כדכתיב ואת בתי נתתי וכי דהימניה כל דהו הימניה בר ממיתה דרחמנא אמר על פי שני עדים יומת המת ואמר רחמנא ושפטו העדה והצילו העדה, אלא על בנו היכא אשכחין דהימניה רחמנא לאב דנימא דמהימן, אלא רבנן הימנוה ומדרבנן אשכחין חיוב קרבן, ואין זו קושיא חדא דרחמנא הימניה לאב על הבן לומר זה בני לעניין צורך הכרה ולר' יהודה אפילו לומר עליו ממזר הוא דכיון דאשכחן דהימניה רחמנא כל דהו סמכינן אההיא דהמנותא, ואהא נמי דעד אחד נאמן באיסורא אע''ג דלא אוקימן בהדא מנלן דעל אחרים עד אחד נאמן מ''מ אהני הימנותא דממון עם עד אחד אדידיה להימוניה לערכין ולחרמין ולהקדשות ולהביא קרבן על ידו מידי דהוה אאמר לו עד אחד אכל חלב ואינו מכחיש דאפילו עבד ושפחה נאמנין לחייבו קרבן הכא נמי בעדות זוטו מן התורה ותו לא מידי. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך זעירי מן האמוראים הראשונים].
------
@ נ''ט ע''ב
עד כאן לא פליגי, דר' מאיר סבר מועלין. לכם לכפר הוא, כתיבי בדם דכת' כי נפש הבשר בדם הוא ואני נתתיו לכם על המזבח לכפר על נפשותיכם כי הדם הוא בנפש יכפר. הוא לפני כפרה כלאחר כפרה מה לאחר וכול', דאין לך דבר שנעשת מצוותו ומועלין בו. והרי תרומת הדשן, דכת' ושמו אצל המזבח, ושמו בנחת ושמו שלא יפזר דאית ביה מעילה. אמ' ליה אין ודאי תרומת הדשן מועלין אע''פ שנעשת מצוותה. [פירוש רבינו אליקים].
------
עד כאן ל''פ אלא בדרבנן אבל בדאורייתא אין מועלין בהן. עמ''ש בזה על המורה במעילה בפ' ולד חטאת. [תוס' רי''ד].
------
פיס'. ונמכרין לגננין לזבל ומועלין בהן. ת''ר, מועלין בדמים דברי ר' מאיר ור' שמעון, וחכמ' אומ' אין מועלין בהן. עד כאן לא פליגי אלא בדרבנן, אבל מדאורייתא אין מועלין בהן. פי' מעילה דרבנן יש בדמים שחייב לשלם הקרן, אבל לא מעילה דאורייתא, להביא קרבן מעילה. מנהני מילי, אמ' עולא דאמ' קרא לכם, שלכם, דבי ר' ישמעאל תנא לכפר, לכפרה נתתיו ולא למעילה. ר' יוחנ' אמ' קרא הוא, כלפני כפרה כלאחר כפרה, מה לאחר כפרה אין בו מעילה אף לפני כפרה אין בו מעילה. ואימ' הוא לאחר כפרה כלפני כפרה, מה לפני כפרה יש בו מעילה אף לאחר כפרה יש בו מעילה, אין לך דבר שנעשת מצותו ומועלין בו. חוץ מהרמת הדשן ובגדי כהן גדול ועגלה ערופה, והן שלשה כתובין הבאין כאחד ואין מלמדין. [פסקי הרי''ד].
------
אבל מדאורייתא אין מועלין. וכן משמע לישנא דמתניתין דקתני ומועלין בהן, משמע השתא דוקא אחר שיצאו לנחל קדרון מועלין אבל מעיקרא אין מועלין, ואי הוה מדאורייתא כל שכן דמעיקרא קודם שנעשית מצותו דמועלין. והכי נמי תנן בהדיא במעילה, הדם קל מתחלתו וחמור בסופו, דבסופו מועלין ובתחלתו אין מועלין, ואי הוה מדאורייתא כל שכן דמועלין בו מתחלה. והרי תרומת הדשן. פירוש שנעשית מצותו ומועלין בו. ולעולם אימא לך הוא לאחר כפרה כלפני כפרה. אבל אין לפרש דפריך והרי תרומת הדשן שנעשית מצותו ומועלין בו ויש לנו ללמוד ממנו דמים. דאם כן למה לי קרא הוא לפני כפרה כלאחר כפרה. [תוספות רבינו פרץ].
------
@ ס' ע''א
אלא מש' דהוי תרומת הדשן וכול', הבאין כאחד דבבגדי כהונה כת' והניחם שם דאסורין בהנאה מיכן ואילך. הניחא לרבנ', דאמרי לעיל בפרקא קמא [י''ב ע''א] והניחם שם מלמד שטעונין גניזה, מצית למימ' דהוו להו ב' כתובין הבאין וכול' ומאי והניחם שם שלא ישתמש כהן גדול ביום הכיפו'. ועגלה ערופה, במסכת סוטה [מ''ו ע''ב], הערופה מלמד שטעונין גניזה דאסורה בהנאה ומועלין בה אע''פ שנעשת מצוותה. אלא למן דאמ' מלמדין, דהיינו ר' יהו' בפרק ד' מיתות [ס''ז ע''ב], דאמרי' התם לר' יהו' ליהוו אוב וידעוני שני כתובין הבאין כאחד ואין מלמדין, אמ' רבא קסבר ר' יהו' ב' כתובין הבאין כאחד מלמדין. אמ' ליה אפי' למן דאמ' מלמדין אית ליה הכא דאין מלמדין. דב' מעוטי כת', הכא. ושמו, דמשמ' הדין ולא אחרינא מריבויא דה' משמע נמי זו טעונה גניזה לאחר שנעשת מצותה ולא אחרת. ג' קראי, כתיבי בדם כדלעיל, לכם, לכפר, והוא, למעוטי שאינו חייב על אכילת דם מש' נותר ולא מש' טמא. לא צריך, קרא למעוטי דממילא דלא מיחייב מש' פיגול. דתנן, בזבחים בפרק בית שמי [מ''ג ע''א]. בין לאדם, כגון חטאת שלמים ואשם שהאימורין מתירין בשרם לכהנים, שהרי אין רשאים לאכל מתנות כהונה עד שיקריבו האימורין, וכדאמ' בפרקא קמא [ט' ע''א] גבי בני עלי. בין למזבח, כגון אימורין ואיברי עולה שהדם מתירן למזבח, שאם נשפך הדם אין אימורין קריבין. חייבין עליו, האוכלו לאחר שנפגלו במחשבת הזמן, והתם מפר' טע' ומפיק ליה משלמים. ודם עצמו מתיר הוא, אחרים, אבל אין דבר אחר מתירו, ולכך אינו חייב עליו מש' פיגול. [פירוש רבינו אליקים].
------
גר' בשלהי תמורה [ל''ג ע''ב] ואילו הנקברים קדש' שהפילו יקברו וכן אם הפילה שליא שור הנסקל ועגלה ערופה (ועגל) וצפרי מצורע ושיער נזיר ופטר חמור ובשר בחלב וחולין שנשחטו בעזרה וכו', ובגמ' רמי ליה טבי לרב נחמן קת' שיער נזיר יקבר ורמינהי הא דתנן בפ' אחרון דמס' ערלה [פ''ג מ''ג] האורג מלא הסיט מצמר בכור בתוך הבגד ידלק משיער נזיר ומפטר חמור בשק ידלק השק, א''ל לא קשיא כאן בנזיר טמא כאן בנזיר טהור, פי' שער נזיר כת' ביה ולקח שער רא' נזרו ונת' על האש, נזיר טמא לא כת' ביה שריפ' כך פרש''י, והכי נמי אית' בנזיר פ''ג מינים [מ''ה ע''ב] היה נוטל שער ראש נזרו ומשלח תחת הדוד ואם גלח במדינה לא היה משלח תחת הדוד בד''א בתגלחת טהרה אבל בתגלחת הטומ' לא היה משלח תחת הדוד וכו', ותניא בגמ' הכל משל' תחת הדוד חוץ מטמא שבמדינ' מפני ששערו נקבר דברי ר' יהוד'. ובתוספת' דנזיר [פ''ד ה''ה] הכל משלחין תחת הדוד חוץ מן הטמ' שבמדינה מפני שנקבר, הטמא שבמקדש משלח תחת הדוד של חטאת ושל אשם דברי ר' מאיר, ר' יהוד' אומ' הטמא כאן וכאן משלח תחת הדוד הטהור כאן וכאן אין משלח תחת הדוד, וחכמי' אומ' הטמ' כאן וכאן והטהור בגבולין אין משל' תחת הדוד, אין לך שמשלח תחת הדוד אלא נזיר שגלח בטהרה ובפתח אהל מועד. ולא איתפרש לי שפיר הבריית' זו, מיהו בגמ' דידן פרכינ' אשם בנזיר טהור מי איכא אמ' רבא ואם נזיר טמא הוא משלח תחת דוד של אשם, והתם נמי מסקי' אם שלח נזיר טהור תחת דוד של חטאת יצא ונפקא ליה מזבח.
ובירושלמ' דערלה [פ''ג ה''ב] תמן תנינן אילו הן הנשרפין, ותנינן אילו הן הנקברין, הכא את אמ' ישרפו והכא את אמ' יקברו, א''ר יוח' כאן בשק כאן בשיער, מה בין שק לשיער, א''ר חנינא בר הלל שק מצוי לחטחט אחריו שיער אינו מצוי לחטחט אחריו, רשב''ל אמ' כאן במקדש כאן בגבולין, 
ונר' דרשב''ל סביר' ליה כמ''ד אף נזיר טהור שגלח במדינ' 
אין משלח' תח' הדוד אלא דוקא טהור במקדש ופליג עליה התם ר' יוסי בר חנינ' כאן בנזיר טהור כאן בנזיר טמא, 
כאן בשק כאן בשיער קאי אפטר חמור א''ר יוסי בר בון הך דתימר ישרף שערו הך דאת אמ' יקבר [גופו], פרש''י [תמורה ל''ד ע''א] כשארג משער פטר חמור בשק אז ידלק שאם יקברנו אי משתכח אתי לאתהנויי ביה, היל' ישרף, ומתני' בשער עצמו, וכן המשמעות בהא בהדי' קת' דהאורג מלא הסיט משער נזיר ומפטר חמור בשק ידלק השק, היל' יש לפרש הא דתימר ישרף, שערו, פיר' שערו שארגו בשק, הך דאתמר יקבר, גופו, פיר' גוף השיער כשלא ארגו, ופרכינ' התם בתמורה ולבטיל ברובה, אותו מלא הסיט של שיער נזיר ושל פטר חמור למה ידלק השק הרי בטל ברוב, וקס''ד דאינה ניכר בבגד, אמ' רב פפא בצפרתא, פיר' שארג האיסור צורת ציפור דחשיב ליה לכוליה בגד כיון דניכר הוא, ותו פריך ונישלופינהו, ומסיק ודאי אם איפשר לשלופינהו מוטב ואם לאו לישרופינהו כר' יהוד' דאמ' אם רצה להחמיר ולשרוף הנקבר' רשאי, מיהו לרבנ' אין רשאי לשנות אלא בין שער בין שק שניהן נקברין ולתקלה לא חיישינ'.
וקש' לי על ההיא דפ' אחרון מס' ע''ז בתחלת הגמ' [ס''ב ע''ב] דאיבעי' להו שכרו לסתם יינן מהו מי אמרינ' כיון דאיסורו כיין נסך שכרו נמי חמור או דילמ' כיון דטומאתו קל שכרו נמי קל, ת''ש דההוא גברא דאוגר ארביה לסתם יינן הבו ליה חיטי באגריה אתא לקמ' דרב חסדא א''ל זיל קלנהו וקברינהו, ופרכי' ואמאי וליבדרינהו אתי בהו לידי תקלה. ליקלינהי ולבדרינהי דילמ' מזבלא וליקברינהי הכי מי לא תניא אחת אבן שנסקל בה ואחד עץ שנתלה עליו ואחד סייף שנהרג בו ואחד סודר שנחנק בו כולן נקברין עמו, ומשני הת' כיון דקברינהו בי דינא מוכחא מילת' הכא אימור איניש גנב איתי קבר, אלמ' חיישינ' לתקלה, ותימ' דלא מייתי להא דיין נסך בהדי או דנשרפין או דנקברין, וכן נמי ע''ז עצמה, וכן מעות שהפריש לחטאתו ומתו בעלים או נתכפרו או אבדו ונמצאו והפריש אחרים תחתיהן דילכו לים המלח [תמורה פ''ד מ''ב, מעילה פ''ג מ''ב] וכן נמי מפרר וזורה לרוח או מטיל לים [ע''ז פ''ג מ''ג] דבכולהו לא קאמ' דישרף וכת' ואשיריהם תשרפון באש, ובההיא נמי דגרסי' בבכורו' בתחלת גמר' בפ' מעשר בהמ' [נ''ג ע''א] ואית' נמי בפ' שני שעירי [יומא ס''ו ע''א] דדייק התם משו' תקלה דהקרבה ועיין התם, דתנן דנוהג בפני הבית ושלא בפני הבית, ובגמ' פרכי' אי הכי אפי' האידנ' נמי כדרב הונ' דאמ' רב הונ' וכו' עד אלא אמ' רבא משום תקלה ומנא תימרא דחיישינ' לתקלה דתניא אין מקדישין ואין מעריכין ואין מחרימין בזמן הזה ואם הקדיש והעריך והחרים בהמה תעקר פירות כסות וכלים ירקבו מעות וכלי מתכות יוליך לים המלח, ואיזהו עיקור נועל דלת בפניה והיא מתה ואיתא נמי בפ''א דע''ז [י''ג ע''א] וגרס' התם הנושא והנותן ביריד של גוים בהמה תעקר פירות כסות וכלים ירקבו מעות וכלי מתכות יוליכם לים המלח ואיזהו עיקור מנשר פרסותיה ורמינן התם עיקור אעיקור ומשני אביי דמשום בזיון קדשים מנשר פרסות הקדש של זמן זה ופרכינן ונשחטיה מישחט אתי בהו לידי תקלה ולישויה גסטרא וכו' עד רבא אמר מפני שנראה כמטיל מום בקדשים ובתוספת' דמס' ע''ז [פ''ד ה''ג] המוכר עבדו ביריד של גוים [דמיו אסורין ויוליך לים המלח וכו' הנושא ונותן ביריד של גוים] בהמה תעקר כסות וכלים ירקבו וכלי מתכות יוליך לים המלח פירות את שדרכו לשפוך ישפוך את שדרכו לשרוף ישרוף לקבור יקבור, ר' יוסי אומ' ע''ז עצמה שוחק וזורה לרוח או מטיל לים אמרו לו אף היא נעשית זבל.
ובירושלמי פ''א הל' (ב') [ד'], תני לקח משם כסות תשרף בהמה תעקר מעות יוליכם לים המלח, ואע''ג דתנן במס' מעילה פ' ולד חטאת [י' ע''ב] דחטאת שמתה וכן מעות ההולכות לים המלח לא נהנין ולא מועלין וכדכייל לה בפ''א בתחלת מעילה [ג' ע''א] והתנן חטאות המיתות ומעות ההולכות לים המלח לא נהנין ולא מועלין אפי' הכי קת' יוליכם לים המלח ואע''ג דגר' נמי הל' ראשונ' דמעילה [ב' ע''ב] אמ' עולא א''ר יוח' קדש' שמתו יצאו מידי מעילה דבר תורה, אפי' הכי תניא בסוף תמורה [ל''ד ע''א] דנקברים אפרן אסור ונשרפ' אפרן מותר, ותימ' למה גזרו על דבר שאין בו מעילה אפי' על אפרן, ותו תימ' דמעות ההולכות לים המלח אין בהן מעילה כדתנן לא נהנין ולא מועלין ואפי' הכי משמ' דיוליכם לים המלח דוקא ולא לשאר נהרות, וגר' בערכי' בשלהי פ' המקדיש שדהו [כ''ט ע''א], ההוא גברא דאחרימנהו לנכסי' בפומבדית' אתא לקמ' דרב יהוד' א''ל שקול ארבעה זוזי אחיל עליהו ושדנהו בנהרא ולשתרו לך, והנהו ארבעה זוזי פשי' דתפשי וחייל עליהו הקדש גמור ואמאי לא א''ל דמוליכם לים המלח, דבפסחי' פ''ב [כ''ח ע''ב] משמ' דכל היכ' דתני ים המלח דוקא קת' ולא שאר נהרות אההיא דתנן [שם כ''א ע''א] ר' יהוד' אומ' אין ביעור חמץ אלא שריפה וחכמ' אומ' מפרר וזורה לרוח או מטיל לים, ואיבעי' להו היכי קת' מפרר וזורה לרוח מפרר וזורה לים או דילמ' מפרר וזורה לרוח אבל לים מטיל בעיניה. ותנן נמי גבי ע''ז ר' יוסי אומ' מפרר וזורה לרוח או מטיל לים היכי קת' וכו' אמ' רבה מסתברא חמץ דלשאר ימים קאזיל בעי פירור ע''ז דלים המלח קאזלא לא בעיא פירור ורב יוסף אמ' ע''ז דלא ממסיא בעיא שחיקה חמץ דמימאיס [לא] בעי פירור, ומוקמינ' להא דרבה משום דתניא כותיה דרב יוסף כאן בים המלח כאן בשאר ימים, מיהו לכ''ע בעיניה צריך להוליך לים המלח ולשאר ימים שחיקה, וק''ל ההיא דתנן בשלהי כל הצלמים [ע''ז מ''ט ע''ב] כל הנהו בבי דפליגי ר' אליע' ורבנ' בתערובת פת שאפאו בתנור שהוסק בעצי אשרה ונתערב באחרים וכן בגד שארגו בכרכר של אשרה ונתערב באחרים דלר' אליע' יוליך הנאה לים המלח וחכמ' אומ' אין פדיון לע''ז, ובגמ' אמ' רב חסדא הל' כר' אליע' אפילו בחבית שנתערבה ועבד הל' למעשה כדמסיק התם ההוא גברא דאיערבא ליה חביתא דאיסורא בחמריה אתא לקמ' דרב חסדא א''ל זיל שקול ארבעה זוזי שדי בנהרא ותשתרי לך בהנאה, אלמ' אפי' הא דתנן דיוליך לים המלח אמ' רב חסדא ואורי דלשאר נהרות נמי שרי אלמ' ים המלח לאו דוקא, ותו רב חסדא גופיה דאסר ליה לההוא גברא [שם ס''ב ע''ב] הנהו חיטי דשקל באגריה לסתם יינן ואמ' ליה למקלינהי וליבדרינהי, למה לי למקלנהי לרבה לשחיקנהי ולשדינהי בנהרא לרב יוסף נמי דאמ' חיטי בעי פירור ושחיקה לשחקינהי ולשדינהי לים המלח, ותו לרב חסדא אליב' דמ''ד דבעי שריפה וקבורה, אי אליב' דר' יוסי ליבדרינהו הכי על ידי שחיקה אי אליב' דרבנ' יטילם לים.
מיהו רש''י פי' היא קבורה בבית הקברות, ותימ' אמאי לא בדרינהו שהרי בית הקברות אין זורע אותו, וי''ל כיון שמגדל צמחין אפי' ממילא אסור מפני שמשביח הקרקע, ונ''ל דהא דלא חיישי רבנ' לכל הני דנקבר' דכולהו משום דמוכח' מילת' בגופיהו ולא אתי לאתהנויי מיניהו דהמוצא בהמה קבורה בין שור הנסקל בין עגלה ערופה כיון דבבי דינא הוא קלא אית להו. והא דתניא בתוספת' דמעשר שיני פ' מצא כלי [פ''ה ה''ט] מקום עגלה ערופה מציינין אותו בחגורה של אבנים לא בשביל גוף העגלה שמא יהנה ממנה אם מצאה אלא מפני הנאת איסור מקום הקרקע שלא יעבד בו ולא יזרע וכן פטר חמור וציפורי מצורע וכן כל המנויין אין דרך נבלות לקבר ומוכחא מילת' דשיער נמי ניכר ותולין העולם בנזיר שאין דרך שיער לקוברו אלא מזומן למלאכה, ור' יהוד' מודה בכל הנקברין שאין לחוש לתקלה מיהו שק שהוא עשוי מנוצה של בהמות או של שיער הת' איכ' למיחש לתקלה לר' יהוד' ולרבנ' השיער שהוא של אדם או של חמור הוא על קבורת השק שמה נקבר תולין באיסור שיער הנזיר ובשיער של פטר חמור ובשק בלבד חלוק' ולא בשאר הנקבר' כמו בשר המבושל אין דרך לקוברו וקבורתו מוכחת שנאסר בהנאה על ידי בישולו בחלב, אבל חטים מה הוכחה שייך בהו לא מיבעיא אם הונחו בכלי אלא אפי' בגומא נמי אתי בהו לידי תקלה למוצא כדמפ' טעמ', ונ''ל הא דלא תני בהדי נקברין ואבן שנסקל בה ועץ שנתלה עליו וסייף שנהרג בו וסודר שנחנק בו משום דכל הני איסורי הנאה לא כת' בהו בהדיא מה יעשה מהן אם בשריפה או בשאר כילויו מן העולם אלא הכי גמירי להו, אבל אילו כיון דדרשינ' כי קבר תקברנו מקרא לא תני להו בהדיהו, וע''ז ומעות ההולכות לים המלח כיון דכמה שנים וימים מתקיימים ומצותן לבערן מן העולם על ידי שחיקה לא דמיזדבלי בקבורה נמי דהרבה מוצאין לא יבערוה היל' מבערין אותן במקום שלא יזכרו ולא יעלו ליד אדם, וגבי הקדש נמי הינו טעמ' דאם הקדיש והעריך בזמן הזה כלי מתכות ומעות אי איפשר בענין אחר אע''ג דאיכ' למימ' ישרף וידק הא מסקינ' דאפר הקדש לעולם אסור כדאית' בסוף תמורה [ל''ד ע''א] ובפ' כל שעה [פסחים כ''ז ע''ב].
------
ונר' נמי הא דאורי רב חסדא למשדי הנהו מעות בנהרא דכל היכא דאיכ' למיחש דאי מטרחינ' עליה להוליך לים המלח לא טרח ואדהכי והכי אתי לידי תקלה מוטב דלישדינהי לאלתר בנהרא דמילת' דלא שכיחא היא שימצאו ודוקא בנהר גדול והא דאמרי' לים המלח בכל מקום במקום מזומן לים המלח דומיא דהיה מהלך בספינה [שם כ''ח ע''א] ואין לומ' חילוק יש במעות של פדיון הקדש ופדיון ע''ז לאיסור עצמו דהא כי פליגי ר' יהוד' ור' שמע' בפטר חמור דלר' יהוד' אסור מחיים מסקינ' בפ''א דבכורות [י' ע''ב] דבין בהנאת גופו בין בהנאת דמיו פליג, והכא נמי כיון דנתפס המעות תחת האיסור לא שנא, ואע''ג דשכר יין נסך קנס הוא, פדיון ע''ז אינו קנסא אלא איסור גמור דהא גלי רחמנ' כמוהו [דברים ז'] ובחליפי חליפין הוא דפליגי ר' ישמעאל בר' יוסי ורבנ' כדאית' בפ''ר ישמעאל [ע''ז נ''ד ע''ב], ונר' הא דתניא דנקבר' אפרן מותר לא קאי אקדשים כגון שהפילו אלא אשאר כגון שור הנסקל וכל הנהו דחשיב התם, וק''ל כיון דכל הנקברין אפרן אסור וצפרי מצורע מן הנקברין כדתנן הכא במס' נגעי' בבבא ראשונ' [פי''ד מ''א] כיצד מטהר את המצורע מביא פיילי של חרש וכו' ומביא שתי צפרים דרור שחט אחת מהן על כלי חרש ועל מים חיים וחפר וקברה בפניו נטל עץ ארז ואזוב ושני תולעת וכו' עד טבל והזה ז' פעמי' וכו' הא דאמרי' בכמ' דוכתי [יומא ס' ע''א] משום דהוי תרומת הדשן ועגלה ערופה שני כתובי' הבאין כאחד ואין מלמדין ופרכי' ושנינן למ''ד מלמדין תרי מיעוטי כתיבי, ותימ' דלא משני משום דהוי תרומ' הדשן ועגלה ערופה וצפרי מצורע שלשה כתובי' הבאין כאחד, ומצ' שאף ריב''א הלוי מתקשה בה בפ' הוציאו לו [ס' ע''ב], ואמ' לפי דאיכ' למאן דלא מתסרא מחיים אלא לאחר שחיטה אהכי לא שייך בה למימ' הכי, דבפלוגת' לא איירי, ואעפ''כ גימגם בה. ונ''ל הסודר דאינו תירוץ הא בכמה דוכתי מסקינ' דאיכ' למ''ד דאף עגלה ערופה אינה נאסרת אלא לאחר עריפה כדפליגי רבה ורב המנונא בפ' אחרון דכריתות [כ''ד ע''ב] דרבה אמ' לאחר עריפה ולית ליה דר' ינאי דאמ' ירידתה לנחל איתן אוסרתה ורב המנונא דאמ' מחיים מוקי לה כתנאי וכדאית' נמי בפ' אותו ואת בנו [חולין פ''ב ע''א] ואפי' הכי בדברי הכל ילפינן מעגלה ערופה ואמרי דגלי בה קרא דאע''ג דנעשת מצותה מתסרא ומאי שנא צפרי מצורע, ונ''ל דהיינו טעמ' דכיון דנערפה העגלה אין שום מעשה מעכב עוד בעשייתה דרחיצת ידי הזקנ' ומה שהזקנים קורין כפר לעמך ישר' אין אותו מעשה תלוי בעגלה אבל ציפור השחוטה כיון שלאלתר קוברה כשקבל דמה בפילי של חרש ועדיין עיקר הכשר מצותה לא נעשת שהרי לאחר קבורתה צריך טבילה ושלשת המינין לטבול ולהזות נמצא שלא נעשת מצותה בשעת קבורה היל' עומדת לעולם באותו איסור אבל אם קודם קבורה היה עושה טבילה והזיה ואפי' הכי היתה אסורה ודאי שייך למיפרך, והשת' לא קש' ולא מידי. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך טבי].
------
ודם עצמו מתיר הוא. הילכך לא צריך קרא למעט. אבל משום נותר וטומאה אי לאו דמעטינהו קרא הוה מחייב בדם, כדאשכחן גבי קומץ שהוא מתיר וחייבין עליו משום נותר וטומאה, כדמפיק ליה במעילה דכתב קרא לחייב משום טומאה. ונותר ילפינן עון עון מטומאה. וא''ת למה לי קרא למעוטי מנותר כיון דלא ידעינן חיוב בנותר כי אם מגזרה שוה דעון עון מטומאה, וכתיב מיעוט בטומאה, ומהשתא חיוב בנותר מהיכא תיפוק. וי''ל אי לא [הוה] כתיב אלא חד מיעוט הוה מוקמינן ליה למעוטי מנותר, אבל על הטומאה הוה אמינא דחייב. להכי צריך תרי מיעוטי. אבל דברים הנעשים בבגדי לבן מבחוץ. פירש רש''י כגון הגרלה וכו' עד אבל בשחיטה וכו'. ודוחקו לפרש כן, דאמרינן לקמן קטורת שחפנה קודם שחיטתו של פר לא עשה ולא כלום, ומוקמינן ליה אפילו לרבי יהודה מהאי טעמא דצורך פנים כפנים דמי. ואמרינן נמי שעיר ששחטו קודם מתן דמו של פר לא עשה ולא כלום אליבא דכולי עלמא. אבל דברים הנעשים בבגדי זהב מבחוץ. פירש רש''י כגון אילו ואיל העם שהקדים להם הוצאת כף ומחתה אין מעכבין עליו לפסול. ותימה דאמרינן בפרק טרף בקלפי דאי אקדים מתנות דפר בהיכל מקמי מתנות דשעיר בפנים חוקה כתיב ביה, אלמא לרבי יהודה נמי כיון דחד מינייהו עבודת פנים היא אע''ג דאידך עבודת חוץ היא אמרינן דחוקה קאי עלייהו כלומר דאם שינה עיכב. והכא לא אמרינן כן, אלא אמרינן דאף לר''נ לא קאי חוקה אבגדי זהב אפילו חד מינייהו עבודת פנים ושינה בדם. ויש לחלק דעבודת פנים דהתם היא עיקר כפרה, אבל הכא איירי בהוצאת כף ומחתה דלא עבודה דמעכבא כפרה היא. ומיהו בחנם דחק לפרש כן, דמצינו לפרש אבל בשתי עבודות של זהב שהקדים המאוחרת למוקדמת. וא''ת לפי מה שפ''ה שהקדים הוצאת כף ומחתה לאילו ואיל העם אם כן לא משכחו לה אלא שלש טבילות ביוה''כ ואנן קיימא לן דחמש טבילות צריכות בו, חד לתמיד של שחר בבגדי זהב, ושניה שמשנה מבגדי זהב לבגדי לבן לצורך עבודת היום וקטורת, ושלישית שמשנה מבגדי לבן לבגדי זהב לאילו ואיל העם וקרבן מוסף, ורביעית שמשנה מבגדי זהב לבגדי לבן להוצאת כף ומחתה, וחמישית שמשנה מבגדי לבן לבגדי זהב לתמיד של בין הערבים. וצריך לומר לפירוש רש''י דחמש טבילות לא מעכבי. [תוספות רבינו פרץ].
------
(משנה) האמור על הסדר, כגון שכת' בפרשת אחרי מות. ויזה לדם השעיר לאחר דם הפר, ומתנה ראשונה של שעיר כמן דליתה דמי. ויזה בתחילה מפנים, שיתחיל כל המתנות כולן. וכן בהיכל, שאם נשפך הדם באמצע מתנות שבהיכל יביא דם אחר, כלומ' שישחוט פר אחר, ולא שעיר אחר מש' דמו של שעיר הוא ויחזור ויזה בתחילה כל מתנות שבהיכל. שכולן כפרה בפני עצמן, פנים והיכל ומזבח, ולכך אם גמר מתנות שבפנים [ו]נשפך הדם באמצע מתנות שבהיכל מביא דם אחר [ו]אינו צריך להתחיל בתחילה. מתנות שבפנים, לא מתנות שבהיכל, והוא הדין מתנות של מזבח דכל אחד ואחד מעשה בפני עצמו הוא, וכדמפרש' בגמ' וכפר את מקדש הקודש וגו'. ממקום שפסק וכול', שאם היזה כבר ממתנות שלמטה בין בהיכל בין בפנים ב' או ג' אינו חוזר ומזה אותן אלא מטילים עליהן (ז') מאידך פר עד ז', וטעמ' מפר' בגמ'. (גמרא) אימתי, קאמ' הקדים לחבירו לא עשה ולא כלום. בדברים הנעשין בבגדי לבן, בבגדי בוץ. מבפנים, לפני לפנים דהיינו כל העבודה שבפנים. אבל כול', וטעמיה בסמוך. מבחוץ, בהיכל דחוץ הוא לגבי לפני ולפנים והכי נמי עזרה. מה שעשה עשוי, דהתם לא מעכב כסדרן. דברים הנעשים בבגדי לבן מבחוץ, כגון מתנות דפר ושעיר שעל הפרוכת ועל מזבח הזהב, והגרלה, וידוי, ... [ומתנות] שבעזרה. בבגדי זהב מבחוץ, כגון תמיד וקטרת אילו ואיל העם. והיתה זאת לכם לחוקת עולם, לכפר על בני יש' מכל חטאתם אחת בשנה. [פירוש רבינו אליקים].
------
והמצוה המ''ט היא שצונו לעשות עבודת היום כלומר כלל הקרבנות והודויים המתוקנים ביום צום כיפור כדי שיכופר בהם כל העונות כמו שבא בכתוב והיא החוקה בכללה הכתובה באחרי מות. וראיית היות הכלל כלו מצוה אחת אמרם בסוף פרק חמישי מכיפורים (מתני' ס'.., עביה''כ רפ''ה) כל מעשה יום הכיפורים האמור על הסדר הקדים מעשה לחברו לא עשה כלום. וכבר התבארו משפטי מצוה זו כלם במסכת המחוברת לה והיא מסכת יומא. [ספר המצות לרמב''ם — עשין מ''ט].
------
כל מעשה יום הכפורים האמורים בסדר משנתנו, בין שהם נעשים בבגדי לבן, ובין שהם נעשים בבגדי זהב, בכלן אם שנה דבר להקדים המאוחר, לא עשה כלום. וצריך שיחזור ויעשה כסדר, כדמפרש ואזיל, שאם הקדים דם השעיר לדם הפר, כלומר, בהיכל מיירי, ששניהם עומדים לפניו, ויש לו להקדים מדם הפר בפרוכת ההיכל קודם לדם השעיר, ואם הקדים דם השעיר לדם הפר, יחזור ויעשה כסדר, דכתי' ביום הכפורים חוקה, וכל מקום שכתוב בו ככה או חוקה עכובא. אם עד שלא גמר מתנות וכו', שלא הזה מדם הפר כי אם אחת למעלה, ונשפך הדם, יביא פר אחר ויתחיל לכתחילה מבפנים, ואם גמר מתנות שבפנים ונשפך הדם, יביא אחר ויתחיל בהיכל, אבל אין צריך לו לחזור ולהזות לפני לפנים, אע''ג שמזה הפר לא הזה ממנו לפני לפנים. לפי שכלם כפרה בפני עצמה הם, לכל שני הדברים נותן טעם, למה כשלא גמרם יחזור ויתחיל מתחלה, ולא יועילו לו הזאותיו הראשונות, לפי שכל השמונה הזאות דבר אחד הם כהזאה אחת נחשבו, וכן היכל ודביר שני דברים, ושני כפרות הם. ור' אליעזר (בר') [ור'] שמעון סבירא ליה כי כל הזאה והזאה מצוה בפני עצמה היא, ואין צריך לשנות אותה עוד. וזה סדר עבודות יום הכפורים, עושה כהן י' קדושין וחמש טבילות. קודם שיאיר היום יקדש ידיו ורגליו כהן גדול, ותורם תרומת הדשן, ומסדר ה' מערכות א, מערכה גדולה. ושניה, למערכה של קטרת. ג, לקיום האש. ד, לאיברים ופדרים שלא נתאכלו מבערב. ה', למערכה של מלא חפניו קטרת. וכשיאיר היום ירד לבית הטבילה, וטבל ולבש בגדי זהב, וקדש ידיו ורגליו ושחט התמיד, וזרק את דמו, וכל סדר תמיד כמשפטו כל הימים בבגדי זהב. ואחר כך פשט בגדי זהב, וקדש ידיו ורגליו, [וטובל ולובש בגדי לבן ומקדש ידיו ורגליו], ומתודה על פרו פעם ראשונה על עונותיו ועל עונות ביתו. ואחר כך מטיל גורל על שני השעירים, וחולק לשון של זהורית לשני חלקים חלק אחד קושר לקרני שעיר של עזאזל, והחלק השני קושר בבית שחיטת שעיר של שם. ואחר כך חוזר לפרו ומתודה בו פעם שנית על אחיו הכהנים שמתכפרין עמו על טומאת מקדש וקדשיו. ואחר כך שחט וקבל דמו, ומכניסו בהיכל, ומניחו ברובד הרביעי לפתח (הרביעי) בהיכל, ונתנו ביד כהן אחר שממרס את דמו, כדי שלא יקרוש. ואחר כך הולך לקחת המחתה של גחלים ממערכה חמישית, ומניחה בעזרה ברובד רביעי לפתח עזרת כהנים. (והולך) [וחופן] מלא חפניו קטרת סמים דקה מן הדקה, ונותנם לתוך כף של זהב, ומכניס הכף של קטרת בשמאלו ומחתה של גחלים בימינו, מפני שהיא כבדה, ונכנס לפני לפנים, ומניח המחתה בין שני בדי ארון, וחוזר וחופן אותו הקטורת שחפן פעם ראשונה, ומערה אותן מלא חפניו על הגחלים במקום אחד, כדי שישהא להתאכל, (והכף) [ותכף] יוצא משם בדרך כניסתו. ולוקח מזרק (ה)דם הפר מיד הממרס בו, ונכנס שם פעם אחרת, ומזה ממנו אחת למעלה ושבע למטה, ויוצא לו, ומניחו על כן אחד בהיכל. ואחר כך בא לשחוט את השעיר הנעשה בפנים, ומזה ממנו אחד למעלה ושבע למטה לפני הכפרת ויוצא לו. ואחר כך מזה מדם הפר בפרכת אחת למעלה ושבע למטה (לפני הכפרת ויוצא לו), [ואח''כ מדם השעיר], ואחר כך עירב דם שניהם בכלי אחד, ומזה ממנו על קרנות מזבח הזהב. והנותר מן הדם יוצא לו מן ההיכל, ושופך אותו על יסוד מערבי של מזבח החיצון שבו פוגע תחלה. ואחר כך מתודה על שעיר של עזאזל עונות עצמו, ועונות כל ישראל, משאר עבירות. [ומשלח ביד איש עיתי המדבר, ומקטיר אימורי פר ושעיר על גבי המזבח] ומשלח איברי הפר והשעיר של שם עם העור, להוציאן חוץ למחנה לשורפן שם. וקורא אחרי מות ואך בעשור, ומברך שמונה ברכות. כל זה בבגדי לבן, ופושט בגדי לבן, ומקדש ידיו ורגליו ולובש בגדי זהב, וקידש ידיו ורגליו ועשה אילו ואיל העם, ומוספין שהם שבעת כבשים, ושעיר חטאת, כל זה בבגדי זהב. ואחר כך פשט בגדי הזהב, וקדש ידיו ורגליו, וירד וטבל ולבש בגדי לבן, וקדש ידיו ורגליו, ונכנס לפני לפנים להוציא כף ומחתה, [ה]כל בבגדי לבן. ואחר כך פושט וקדש ידיו ורגליו וירד וטבל ולבש בגדי זהב, וקידש ידיו ורגליו, ועשה תמיד של בין הערבים, ככל משפט כל ימות השנה ופשט את בגדי זהב, וקדש ידיו ורגליו, ולבש בגדי עצמו, והולך לו לביתו שמח וטוב לב, הוא וכל ישראל עמו, שמחים וטובי לב. [רבינו יהונתן מלוניל].
------
מתני'. כל מעשה יום הכיפורים האמור על הסדר, הקדים מעשה לחבירו לא עשה כלום. הקדים דם השעיר לדם הפר יחזור ויזה מדם השעיר לאחר דם הפר. אם עד שלא גמר את המתנות שבפנים נשפך הדם, יביא דם אחר ויחזור ויזה כתחילה מבפנים. וכן בהיכל, וכן במזבח הזהב, שכולן כפרה בפני עצמן. ר' אלעזר ור' שמעו' אומ' ממקום שפסק הוא מתחיל. פי' כל עבודות יום הכיפור' צריך לעשותן כסדר שהן כתובין בתורה, ואם הקדים המאוחר למוקדם לא עשה כלום, משום דכת' בתורה והיתה זאת לכם לחקת עולם, וכל היכא דכתיב חוקה לעכב, ואם הקדים זריקת דם השעיר לזריקת דם הפר פסולה היא, שצריכה להיות מאוחרת לדם הפר, הילכך יחזור ויזה ממנו דם השעיר לאחר דם הפר. [פסקי הרי''ד].
------
שיעשה כהן גדול כל מעשה יום הכפורים על סדר הקרבנות והוידויין ושילוח השעיר ושאר העבודה, כמו שכתוב בפרשה, שנאמר [ויקרא ט''ז] בזאת יבא אהרן אל הקדש וגומר כל הפרשה. משרשי המצוה שהיה מחסדי האל על בריותיו לקבוע להן יום אחד בשנה לכפרה על החטאים עם התשובה שישובו, שאילו יתקבצו עונות הבריות שנה בשנה תתמלא סאתם לסוף שנתיים או שלש או יותר ותחייב העולם כלייה, ועל כן ראה בחכמתו ברוך הוא לקיום העולם לקבוע יום אחד בשנה לכפרת חטאתם לשבים. ומתחלת בריית העולם יעדו וקדשו לכך, ואחר שיעדו האל ברוך הוא אותו היום לכפרה נתקדש היום וקבל כח הזכות מאתו יתעלה עד שהוא מסייע בכפרה, וזהו אמרם זכרונם לברכה בהרבה מקומות ויום הכפורים מכפר, כלומר שיש כח ליום הכפורים בעצמו בכפרה בעבירות קלות. מדיני המצוה מה שאמרו רבותינו זכרונם לברכה [יומא ע' ע''א] שביום הזה היו מקריבין תמיד בשחר ותמיד בין הערבים כסדר כל יום ויום, ומקריבין מוסף היום פר ואיל ושבעה כבשים הכל עולות ושעיר לחטאת ונעשה בחוץ והוא נאכל לערב. ועוד מקריבין יותר על זה פר בן בקר לחטאת והוא נשרף ואיל לעולה, ושניהם משל כהן גדול, ואיל הבא משל ציבור האמור בפרשה זו הוא האיל האמור בחומש הפקודים בכלל המוסף, והוא הנקרא איל העם. ועוד מביאין משל ציבור שני שעירי עזים, אחד היו מקריבין חטאת והוא הנשרף, והשני שעיר המשתלח. נמצאו כל הבהמות הקריבין ביום הצום, מלבד שעיר המשתלח שהוא אינו קרב, חמשה עשר, שני תמידין ופר ושני אלים ושבעה כבשים כולן עולות ושני שעירי חטאת, אחד נעשה בחוץ ונאכל לערב והשני נעשה בפנים ונשרף, ועוד פר בן בקר לחטאת. עבודת כל חמשה עשר בהמות אלו הקריבין ביום זה אינה אלא בכהן גדול בלבד, אחד כהן המשוח בשמן המשחה או המרובה בבגדים. ואם היה שבת אף מוסף אין מקריב אותו אלא כהן גדול, וכן שאר העבודות של יום כגון הקטרת של כל יום והטבת הנרות, הכל בכהן גדול נשוי, שנאמר וכפר בעדו ובעד ביתו זו אשתו. ויתר כל העבודות וחליפת הבגדים מבגדי לבן לבגדי זהב ומבגדי זהב לבגדי לבן, וחמש טבילות שהיה טובל ביום זה, ועשרה פעמים שמקדש ידיו ורגליו, וענין הפרשה שמפרישין אותו קודם ליום הצום שבעה ימים, והכבוד שהיו נוהגין בו והוידויין שהיה אומר, וכל שאר דיני יום זה הכל במסכתא הבנויה על זה והיא מסכת יומא. ונוהגת כל מצוה זו בזמן הבית, ועכשיו בעונותינו שאין לנו לא מקדש ולא כהן גדול ולא בגדי שרד ולא קרבנות נהגו כל ישראל לעבוד ביום זה בתפילות ובתחנונים, וכמו שכתוב [הושע י''ד] ונשלמה פרים שפתינו. [ספר החינוך מצוה קפ''ה].
------
המצוה מ''ו להקריב קרבן מוסף ביום הכפורים [סהמ''צ לר''מ עשין מ''ח] שנ' [במדבר כ''ט ז'—ח'] ובעשור לחדש השביעי והקרבתם וגו'. המצוה מ''ז מצות עבודת יום הכפורים [סהמ''צ לר''מ עשין מ''ט] לשון הר''ם בספר המצות [שם] צונו בעבודת היום, ר''ל כלל הקרבנות כלן, והוידויין המחוייבין בהם וצום כפור כדי שיתכפרו להם כל העונות כמו שהכתוב אומר, והיא החוקה בכללה הכתובה באחרי מות [ויקרא ט''ז]. והראיה על היות הכלל כלו מצוה אחת אמרם בסוף פ' ה' מכפורים [יומא ס' ע''א] כל מעשה יום הכפורים האמור על הסדר הקדים מעשה לחברו לא עשה כלום ע''כ. ענין יום הכפורים הוא מבואר שהיה לכפרת חטא ולסליחת עון, וכאלו האדם בנפש לבד, כמו שהתבאר במצות הענוי. לכך היו כל עבודות יום הכפורים בבגדי לבן [יומא ל''ב ע''א] שהוא רמז לטהרת הנפש, ויש קצת רמז בחמש טבילות ועשרה קדושים [יומא ל' ע''א], החמש טבילות רמז לחמש החושים שלא ישתמש בהם כי אם לקדושת הנפש ולטהרתה לפי שכלן יסבבו טמאת הנפש בצד מה, ועשרה קדושים רמז לעשר כתות המלאכי' [רמב''ם פ''ב מהל' יסוה''ת ה''ז, מעשה תורה ק''ג] שיהיה מקדש עצמו להשיגם. אמנם ענין הוידויין מבואר שהיה צריך בתחלה להתודות לו ולביתו ואח''כ לשבטו ואח''כ לכל קהל עדת ישראל [ויקרא שם, יומא מ''ג ע''ב], כי כאשר התודה לו ולביתו הוא ראוי להתודות על שבטו, וכאשר התודה על שבטו ראוי להתודות על כלל ישראל [יומא שם]. ועשרה פעמים שהיה מזכיר שם המפורש [שם ל''ט ע''ב] הרמז לעשר כתות כמו שבארנו. והיה מזכיר השם הנצב עליהם, להורות שהוא עלת הכל. והקרבנות המיוחדים לעבודת היום מלבד המוסף ותמיד היו פר לחטאת והוא נשרף ואיל לעולה שהיה מקריב משלו הוא [יומא נ''א ע''ב], להערה כענין העולות [למעלה מצוה ל''ז], ופר לחטאת שהיה נשרף היה בו רמז לכלות פשעו, ולא היה נשרף במקום העולה, שכבר בארנו ענין כונת העולה שהיא לה', אבל שרפה זו היתה להתם חטאת. והשעיר שעלה עליו הגורל לה' הוא משל צבור להתם חטאתם ג''כ, והיה נשרף. והמשולח לעזאזל היה להורות על תכלית ההרחקה, ולזה היה השלוח בארץ גזרה, כמו שנרמז בחטאת הנשרף, וזה שלא יפותה במחשבת היצר. וזאת הכונה באמרו ''לעזאזל'' שהוא מורכב משתי תיבות עז אזל, כלומר הלך העז והוא המלך הזקן וכסיל [קה''ר פ''ד י''ג]. והיה שעיר, שהוא השר והוא השטן והוא מלאך המות והוא יצר הרע [ב''ב ט''ז ע''א], ורבותינו אמרו [יומא ס''ז ע''ב] לעזאזל לכפר על מעשה עזה ועזאל. והכל כונה אחת, שצריך להתרחק ולעשות קצת מעשה שיתעורר בו להרחיקנו. ולזאת הכונה במה שכתבנו. ובא ענין זה כפי הדרך שאמרו רבותינו [תו''כ שמיני דמלואים ה''ג] ואת הצפוני ארחיק שמחל לו הקב''ה על מעשה העגל תן לתוך פיו של שטן שלא ישנאך, וזה מבואר הכונה במה שכתבנו. ובא ענין זה כפי הדרך שאמרו רבותי [סוכה נ''ב ע''א] ואת הצפוני ארחיק מעליכם [יואל ב' כ'] זה יצר הרע שצפון בלבו של אדם והדחתיו אל ארץ ציה ושממה למקום שאין בני אדם מצויין בו. ובפרקי דר' אליעזר [פמ''ו, והובא ברמב''ן עה''ת ויקרא ט''ז ח' בביאור ענין שעיר לעזאזל] אמ' סמאל לפני הקב''ה רבונו של עולם על אומות העולם נתת לי רשות ועל ישראל לא נתת לי רשות, א''ל הריני נותן לך רשות עליהם ביום הכפורים אם יש בהם חטא, לפיכך אמר הקב''ה תנו לו שוחד שלא יבטל מעשה, שנאמר גורל אחד לה' וגורל אחד לעזאזל. וענין זה מבואר בעצמו, שהשטן אין לו רשות על ישראל שהתורה להם תבלין כנגד יצר הרע [קדושין ל' ע''ב]. ומאשר יצר לב האדם רע מנעוריו [בראשית ח' כ''א] נתן לנו מצות יום הכיפורים להערה לתשובה. ואם ביום הכפורים נמצא עון באדם, אז יש לשטן רשות עליו, ומה שאמר במסכת יומא [יומא כ' ע''א, ועי' רד''ל בפדר''א שם] שה' נתן רשות לשטן על ישראל חוץ מיום הכפורים, הכונה בו פעלת השטן, כי לפי הכונה שבאה ביום הכפורים לענות נפש ושיניח אדם כל התאוות הבהמיות, אין לשטן רשות עליו. [הבתים — ספר המצוה].
------
כל מעשה יום הכפורים האמור על הסדר אם הקדים מעשה לחבירו לא עשה ולא כלום, בד''א בדברים הנעשים בבגדי לבן מבפנים בהיכל אבל בדברים הנעשים בבגדי לבן מבחוץ מה שעשה עשוי. וכל דבר שהוא צורך פנים כפרה הוא, לפיכך קטורת שחפנה קודם שחיטת הפר, אע''פ שהחפינה היתה בעזרה, הואיל והיה לצורך הקטורת בפנים, מה שהקדימו לשחיטת הפר לא עשה ולא כלום. וכן שעיר ששחטו קודם מתן דמו של פר לא עשה כלום, אע''פ שהשחיטה בעזרה הרי דמו נכנס לפנים. [איל] ושעיר המוספין שעשה אותן קודם עבודת היום לא עשה ולא כלום. הקדים דם השעיר לדם הפר בקדש הקדשים יזה מדם הפר כמצותו ואחר כך יביא שעיר אחר וישחוט אותו ויזה מדמו בקדש הקדשים כמצותו ויפסל הראשון. הקדים דם השעיר לדם הפר במתנות שבהיכל על הפרוכת, יחזור ויזה מדם השעיר פעם שניה לאחר דם הפר. לר''ם. נשפך הדם עד שלא גמר מתנות שבקדש הקדשים יביא דם אחר ויחזור ויזה כתחילה בקדש הקדשים. גמר במתנות שבקדש הקדשים והתחיל במתנות שבהיכל ונשפך הדם עד שלא גמר, יביא דם אחר ומתחיל מתחילת הזיות שבהיכל. גמר מתנות שבהיכל והתחיל ליתן על מזבח הזהב ונשפך הדם עד שלא גמר, יביא דם אחר ומתחיל מתחילת מתנות המזבח, שכולן כפרה בפני עצמן הן. גמר מתנות המזבח ואחר כך נשפך הדם, אינו צריך להביא דם אחר, ששפיכת שיריים על המזבח החיצון אינה מעכבת. ואם דם הפר הוא שנשפך קודם שיגמור כל המתנות הרי זה מביא פר אחר, ויחפון קטורת פעם שניה קודם שחיטת הפר ויקטיר הקטורת, ואחר כך יביא דמו ויזה ממנו. ואין מטמא בגדים ואין נשרף בבית הדשן אלא הפר הזה האחרון שבו נגמרה הכפרה. [הבתים — שערי עבודת יום הכפורים שער שלישי].
------
ת''ר, כל מעשה יום הכיפורים, הקדים מעשה לחבירו לא עשה כלום. אמ' ר' יהודה אימתי בדברים הנעשין בבגדי לבן בפנים, אבל בדברים הנעשין בבגדי זהב בחוץ אם הקדים מעשה לחבירו מה שעשה עשוי, אמ' ר' נחמיה בד''א בדברים הנעשין בבגדי לבן בין בפנים בין בחוץ, אבל בדברים הנעשין בבגדי זהב, אם הקדים מעשה לחבירו מה שעשה עשוי. פי' ר' יהודה סבר דווק' עבודות הנעשות בבגדי לבן בפנים, כגון קטרת וזריקת דם פר ושעיר מעכבות זו את זו, אבל עבודות הנעשות בבגדי לבן בחוץ, כגון שני וידויי הפר והגרלות השעירים וחפינת הקטרת ושחיטת השעיר והפר, אם הקדים מעשה לחבירו מה שעשה עשוי, וכל שכן עבודות הנעשות בבגדי זהב בחוץ, כגון תמיד שלשחר וקטרת והטבת נירות ומוספין ותמיד של בין הערבים, ור' נחמיה סבר כל עבודות הנעשות בבגדי לבן ואפי' בחוץ מעכבות זו את זו, אבל הנעשות בבגדי זהב [אין] מעכבות זו את זו. אמ' ר' יוחנ' ושניהן מקרא אחד דרשו, והיתה זאת לכם לחקת עולם לכפר על בני ישר' מכל חטאתיכם אחת בשנה. [פסקי הרי''ד].
------
@ ס' ע''ב
מקום המתכפרין בו אחת בשנה, כגון לפניי ולפנים בההוא כת' חוקה לעכב, אבל בשום מעשה דחוץ לא. ור' נחמיה סבר, אחת בשנה קאי אכפרה ולא אמקום והכי קאמ' דברים המתכפרין ב''פ אחת בשנה, כגון בגדי לבן, דכל השנה כולה אין כהן גדול משמש בבגדי לבן לחוד אלא בח' בגדים דאיכא בגדי זהב, אבל משמש [הוא] ביום הכיפו' (הוא) בד' בגדי לבן לחוד, אהנהו דברים כת' חוקה לעכב, שלא ישנה אפי' בחוץ, אבל אותן דברים שעושה בבגדי זהב כת' זאת דמשמ' זאת בענן חוקה בגדי לבן ולא בגדי זהב. אטו מקום כת', בתימ' לר' יהו' מהדר דאמ' מקום המתכפרין וכול' חד למעוטי בגדי לבן מבחוץ, דמשמ' זאת בענן חוקה בגדי לבן ולא בגדי זהב מבפנים אבל בגדי לבן מבחוץ לא בענן חוקה, ואי עבדינהו שלא כסדרן לא מעכבי, ואחת נמי משמע למעוטי דמשמ' אחת היא דבענן חוקה כגון בגדי לבן אבל טפי לא. למעוטי שירים, דלא מעכבי שלאחר שעשה כל המתנות בין בפנים בין בהיכל בין במזבח הזהב אם נשפך הדם עד שלא שפך שירים על יסוד מזבח החיצון לא מעכבי כפרה. ור' יהו' אי מעכבי מעכבי, כלומ' שירים לא צריכי מיעוט, דאי מעכבי בשאר קרבנות הכא נמי מעכבי ואי לא מעכבי הכא נמי לא מעכבי (בשאר קרבנות מעכבי הכא 
נמי מעכבי הכא). כדתניא וכול', ע''א דאית דגרסי הכי ור' יהו' אי מעכבי אי לא מעכבי כדתניא, כלומ' אי אמרי' דמעכבי (אי אמרי') נפקא לן מטעמא אחרינא ולא מהכא כדתניא וכול'. אם כיפר, שעשה כל המתנות כראוי. כילה, כפרתן. לא כילה, דלא עשה ולא כלום. מפני מה לא נאמ' אם כילה כיפר, דהוי משמ' שאם חיסר אחת מכל המתנות, שום מתנה שיש לו לעשות, לא עשה ולא כלום. משמעות דורשין, למר משמע ליה קרא הכי ולמר משמע ליה הכי, אבל בשירים לא פליגי דדברי הכל לא מעכבי. שירים לא מעכבי איכא ביניהו, ר' עקי' סבר אם כיפר שעשה המתנות כראוי שהן עיקר כפרה כילה ואע''ג דלא עבד שירים כלל, ור' יהו' סבר אם כילה כל מעשה דם הפר והשעיר בין המתנות בין השירים כיפר דשירים מעכבי, והאי דקאמ' ר' יהו' מכל המתנות לאו מתנות ממש קאמ' דווקא אלא כלל מכל מעשה הדם, ע''א וח''מ למעוטי שירים דאי לא עבדינהו בבגדי לבן אלא בבגדי זהב לא מעכבי אבל אי לא עבדינהו כלל מעכבי ור' יהו' אי מעכבי מעכבי, כלומ' אי מעכבי היכא דלא עבדינהו כלל מעכבי נמי היכא דלא עבדינהו בבגדי לבן, אי לא מעכבי היכא דלא עבדינהו בבגדי לבן לא מעכבי נמי היכא דלא עבדינהו כלל, אלא ודאי לגמרי לא מעכבי לא שנא הכי ולא שנא הכי כדתניא וכול' אם כיפר שעושה כל המעשה שירים וכל המתנות כילה אמרי' כילה כל דם הפר, ואי לא עביד להו לשירים לא הויא כפרה, אם כילה כל המתנות אע''פ שלא עשה השירים כיפר, והיינו דקתני שאם חיסר אחת מכל המתנות לא עשה כלום הא לא חיסר המתנות אע''ג דלא עביד להו לשירים כיפר. ומי אמ' ר' יוח' הכי, דמקרא אחד דרשו ור' נחמיה למעוטי שירים דלא מעכבי בתימ'. והאמ' ר' יוח', בזבחים [קי''א ע''א]. תני ר' נחמיה לדברי האומר שירים מעכבי קשיא. התם מיתרצא מילתא שפיר דמשמ' דר' נחמיה דאמ' מעכבי. קטרת, של יום הכיפור'. שחפנה קודם שחיטת הפר, דהא שחיטת הפר עבדי ברישא כדלעיל [מ''ג ע''ב]. הנעשין בבגדי לבן מבפנים הוא דכתיבא, וחפינה ושחיטה בחוץ הויא שעושין חפינה בחוץ ומכניס לפני ולפנים. ת' צורך פנים כפנים דמי, דחפינה ושחיטה צורך פנים נינהו, שאי איפשר להזאות בלא שחיטה ולקטרת בלא חפינה, היל' מעכבא חוקה בדברים הנעשין בפנים. יביא דם אחר, פר אחר. אם איתה, דקטורת קודם שחיטת הפר זהו שמביא עכשיו לא עשה ולא כלום. יחזור ויחפון מיבעי ליה, שאותה חפינה שעשה כבר אין בה ממש הואיל ונעשית קודם שחיטת פר זה שהוא מביא עכשיו, ופר שהביא תחילה כמן דליתיה דמי הואיל ושופך דמו. [פירוש רבינו אליקים].
------
ר' יהודה סבר מקום המתכפרין בו פעם אחת בשנה. פי' אילו בגדי לבן, ועל כל עבודות הנעשות בבגדי לבן כתיבה חוקה. ולר' יהודה אטו מקום כת'. פי' מנא ליה לר' יהודה דהאי חוקה אלפני לפנים, בשלמ' לר' נחמיה דאמ' אבגדי לבן קאי שפיר, דכת' לעיל מיניה ולבש בגדי הבד בגדי הקדש, אלא לר' יהודה מנא ליה דאלפני ולפנים קאי. אלא היינו טעמ' דר' יהודה, דכת' זאת וכת' אחת, חד למעוטי בגדי זהב מבפנים, וחד למעוטי בגדי לבן מבחוץ. פי' אם כן לא כת' חוקה אלא אבגדי לבן מבפנים. ור' נחמיה חד למעוטי בגדי זהב וחד למעוטי שירים דלא מעכבא. ור' יהוד' סבר שירים מעכבי. [פסקי הרי''ד].
------
ורבי יהודה אטו מקום כתיב. אבל לר''נ לא פריך אטו בגדים כתיב, דהא עלייהו קאי קרא והיתה זאת להם חק עולם. למעוטי שירים. שפיכת שירים דלא מעכבי דבר המאוחר וכו' ורבי יהודה אי מעכבי וכו' אי מעכבי שאר דברים הנעשים בבגדי לבן מבחוץ בכסדרן וכו' לשון רש''י. ותימה דהא מילתא רבי יוחנן אמרו, ומשמע דלדידיה אליבא דרבי יהודה שירים מעכבי כפרה אם לא שפכן כולן, ולקמן מספקא ליה לתלמודא לרבי יוחנן אליבא דרבי יהודה אי שירים מעכבי כפרה אי לא, דקאמר רבי יוחנן ורבי יהושע בן לוי חד אמר וחד אמר. ואי כדברי רש''י הוה ליה למימר תסתיים דרבי יוחנן אמר שיריים מעכבי מהכא. לכך נ''ל למעוטי שירים דלא מעכבי, אפילו לא שפכן כלל, כדמוכח בסמוך גבי ומי א''ר יוחנן הכי, דסבר הוא דלר''נ שאם היו מעכבין דאף כסדרן היו מעכבין כיון שהם בבגדי לבן. ורבי יהודה אי מעכבי מעכבי. פירוש מספקא ליה לתלמודא אי לרבי יוחנן אליבא דרבי יהודה שירים מעכבי אי לא. ולכך מפרש טעמא דרבי יהודה בין הכי ובין הכי. והכי פירושה, אי אית ליה לרבי יהודה דשיריים מעכבי, סברא היא דכסדרן נמי מעכבי לדבריך דאמרת דיש עיכוב בבגדי לבן בחוץ בכסדרן, וליכא לאוקומי מיעוטא בהו. ואי אית ליה דשיריים לא מעכבי אפילו אם לא שפכן כלל, ואם כן קרא למעט, דמקרא אם כלה כפר נפקא שאין עיכוב אלא בכפרת ההזאות דמעכבות כפרה. משמעות דורשין איכא ביניייהו. פירש ר''י, לא רצה לדרוש כרבי עקיבא אם כלה כפר, דאם כן היכי נפקא לן עיכובא באחת מן ההזאות שבהיכל אם לא עשאן כלל, דהא לא כתיב חוקה אלא בדברים הנעשים בבגדי לבן בפנים. אלא יש לנו לומר אם כפר כל המתנות הכתובות בפרשה כיפר, לא כלה לא כיפר. ורבי עקיבא אינו חושש לזה, דסבירא ליה דחוקה כתיב אף בדברים הנעשים בבגדי לבן בחוץ, אבל בשיריים אי מעכבי אם לאו לא קא מיירי. [תוספות רבינו פרץ].
------
משמעות דורשין איכא בינייהו — פירוש זה אומר כך פירוש זה הפסוק וזה אומר כך פירוש זה הפסוק. [הערוך ערך משמע].
------
@ ס''א ע''א
ת' בקטורת לא קמיירי, אלא בשחיטה, אבל מכל מקום חפינה אחריתי בעי. יחזור וישחוט, שעיר אחר כי היכי דתיהוי שחיטת שעיר אחר מתן דמו של פר. במתנות שבהיכל, קתני הקדים השעיר לדם וכול', ולהכי אינו צריך להביא שעיר אחר שהרי זה נשחט כהילכתו לאחר מתן דמו של פר בפנים. אילו עזרות, ועד כאן מיירי בשעיר הנעשה בפנים שהוא מכפר על טומאת מקדש וקדשיו בפרק קמא דשבועות [י''ג ע''ב]. הושוו כולן, ומדהושוו כולן מלמד שכולן מתכפרין בשעיר המשתלח שמכפר בשאר עבירות, דאילו בשעיר שמבפנים שמכפר על טומאת מקדש וקדשיו לא מצינן למימ' דהושוו מש' דכת' ביה אשר לעם, ומשמע לן בשבועות מהכא לאפוקי כהנים, ובפרו של אהרן כת' נמי ובעד ביתו וביתו לא משמ' אלא גבי כהנים דאיקרי בית אהרן. הנעשה בפנים מכפר על יש', על טומאת מקדש וקדשיו. מכפר על הכהנים, בשאר (עבודות) [עבירות], אבל בשעיר המשתלח אין כהנים מתכפרין, וכולהו מפרש בשבועות [שם]. מזבח כמשמעו, מתנות דהזאות שעל מזבח הפנימי. כפרה בפני עצמה, שמופרשת כפרת היכל וכפרת פנים, וכפרת מזבח מכפרת שניהן, דכשנשפך הדם אין צריך לחזור ולהתחיל בפנים כי נשפך קודם מתנות שבהיכל. ושניהן, ר' מאיר ור' אלעז' ור' שמע'. חטאת אחת אמרתי לך, כלומ' מחטאת אחת יעשה כל המתנות של כפרה אחת, כגון כל מתנות דפנים או כל מתנות דהיכל או כל מתנות דמזבח. ולא משתי חטאות, שיעשה מחטאת זו קצת מתנות ולזו ישלים, היל' אם נשפך הדם באמצע מתנות שבפנים או שבהיכל יביא חטאת אחרת ויתחיל בתחילה ולא שישלים על הראשונות ממקום שפסק, אלא הראשונות של אותה כפרה כמו שאינן. חיטוי אחד אמרתי לך, יזה שבע פעמ' פעם אחת, שלא יעשה פעם אחרת ממה שעשה כבר אלא ממקום שפסק מתחיל ומשלים ולא חייש' אי מחטאת אחת אי מב' חטאות. תניא אמ' ר' לי חילק ר' יעקב בלגין, חילק העניין שחילק דינן של מתנות לוג שמן של מצורע מדין מתנות של יום הכיפורים, דלא פליגי גבי מתנות לוג שמן של מצורע כדפליגי הכא. ולא, בתימ', דמי לא פליגי בלוגין כי האי גוונא. מקצת מתנות שבפנים, שהיה מזה מן השמן ז' פעמ' לפני הפרוכת. ויתחיל בתחילה, כל המתנות. מתנות הראש, דכת' יתן על ראש המטהר. אינה מעכבת, שאין צריך להביא לוג אחר כדי להציק שמן על ראשו של מצורע, אלמא דקא מיפלגי הכא כי האי גוונא דקפלגי התם. אימא לישנה, כלומ' כדרך מתנות של יום הכיפו' שני גבי מתנות לוג שמן של מצורע. מש' דכת' והנותר מן השמן וגו', דמדאפקיה קרא בלש' שירים ש''מ דשירים לא מעכב. והכי נמי, דשירי מנחה לא מעכבי בתימ', האמרי' [מנחות ט' ע''א] שירים שחסרו בין קמיצה להקטרה אין מקטירין את הקומץ עליהם. שאני הכא, דכת' תרי זמני בלשון שירים. דכת' (ומותר) [ומיתר] והנותר, משמ' דלא הוי שירים ממש, אלא שירי שירים דלא מעכבי. [פירוש רבינו אליקים].
------
בקטורת לא קא מיירי. ומיהו ודאי צריך להקטיר קטורת אחר שחיטת פר זה. וא''ת מ''מ תיקשי ליה מסיפא דקתני וכן בהיכל שאם נשפך הדם קודם שגמר ההזאות שבפרוכת יביא פר אחר ויתחיל ההזאות שבפרוכת. ואם כן הויא לה קטורת שחפנה קודם שחיטת פר. והכא אין לומר דיחזור ויחפון קטורת אחרת אחר שחיטת פר זה, דאם כן הויא לה קטורת שחפנה אחר מתנות פנים, ודינו הוא להיות בתחלה. וי''ל דהכא לא אמרינן דיביא קטורת אחרת אחר שחיטת פר זה, דהויא לה שפיר שחיטת הפר קודם שהרי נתן מתנות שבפנים מאותו פר ששחט קודם קטורת והני מתנות חשיבי, דלא הדר עביד להו. וכפר את מקדש הקודש זה לפני ולפנים. פירש רש''י כפר בדמים הללו וכו'. ותימה דקתני מזבח כמשמעו, ומאי טומאה שייכא במזבח הא לא מחייב על טומאת המזבח. ואם במשמש על המזבח בטומאה, הרי לא מצינו בטמא ששימש שיהא שעיר זה מכפר עליו. ועוד עזרות מאי טומאה שייכא בעזרות, דלא שייכא קרבן טומאה אלא בהיכל לפני ולפנים. לכך נ''ל וכפר את מקדש הקודש זה שבע הזאות דלפני ולפנים, אהל מועד שבע הזאות שבפרוכת, מזבח כמשמעו הזאות דארבע קרנות ושבע דטהרו של מזבח. יכפר אלו עזרות, היינו שפיכת שיריים ביסוד מזבח החיצון שהוא בעזרה. ונקט עזרות, לפי שיש עזרת כהנים ועזרת ישראל. מורי הרב רבינו פרץ ז''ל. [תוספות רבינו פרץ].
------
וידוי של פר מכפר על הכהנים. שיש שלשה וידויין לפר לכהנים, כנגד שלשה שעירים שיש לישראל. מכאן אמרו. פירש רש''י לאו אנתן מקצת וכו'. ובחנם דחק לפרש כן, דאפשר לומר דקאי נמי אנתן מקצת המתנות שבפנים, שצריך להתחיל בפנים, וזהו כל אחד ואחד כפרה בפני עצמה היא, כלומר כל מקום ומקום כפרה אחת היא ולא נגמרה הכפרה עד שיגמר כל המקום. ולא אמרינן כל מתנה ומתנה כפרה בפני עצמה היא. ולאפוקי מר''א ור''ש דאמרי ממקום שפסק יחזור. גמר מתנות שבמזבח ונשפך דם ד''ה לא מעכבי. פירוש ת''ק ור''א ור''ש. דודאי איכא תנאי בעלמא דסבירא להו שיריים מעכבי [לעיל ס' ע''ב]. מורי הרב רבינו פרץ ז''ל. [תוספות רבינו פרץ].
------
ת''ר, וכלה מכפר את הקודש זה לפני לפנים, ואת אהל מועד זה היכל, ואת המזבח זה מזבח הזהב, מלמד שכל אחד ואחד בפני עצמו. פי' שאין לכולן כפרה אחת, אלא כל אחת כפרה בפני עצמו. מיכן אמרו נתן מקצת דמים שבפנים ונשפך הדם יביא דם אחר ויתחיל בתחילה במתנות שבפנים. פי' ישחוט פר או שעיר אחר ויתחיל ויזרוק מכתחילה, שכל כפרות שבפנים הן כפרה אחת ולא יעלו זה בלא זה, הילכך אותן המקצת שנתן הפסיד. ר' אלעזר ור' שמע' אומ' אינו מתחיל אלא ממקום שפסק. גמר המתנות שבפנים ונשפך הדם יביא דם אחר ויתחיל במתנות שבחוץ. נתן מקצת מתנות שבחוץ ונשפך הדם יביא דם אחר ויתחיל כתחילה במתנות שבחוץ, ר' אלעזר ור' שמעו' או' אינו מתחיל אלא ממקום שפסק. גמר מתנות המזבח ונשפך הדם דברי הכל אין מתן היסוד מעכב, אמ' ר' יוחנ' ושניהן מקרא אחד דרשו, מדם חטאת הכפורי' אחת בשנה. פי' מקרא הוא בסוף פרשת ואתה תצוה, וכפר על קרנותיו אחת בשנה מדם חטאת הכיפורים אחת בשנה יכפר עליו. ר' מאיר סבר חטאת אחת אמרתי לך ולא שתי חטאות. פי' בבהמה יכפר על המזבח ולא בב' בהמות, שיזרוק מקצת מבהמה זו ומקצת מבהמה זו, והילכך אם נשפך הדם במקצת המתנות יביא בהמה אחרת שיבואו כולן מבהמה אחת. ור' אלעז' ור' שמע' סברי חיטוי אחד אמרתי לך ולא שני חיטויין. הילכך אין לשנות בהזאות. [פסקי הרי''ד].
------
לי שנה רבי יעקב בלוגין. פירש רש''י לי שנה ר' יעקב המחלוקת וכו'. ורבינו חננאל גריס ''לי לא שינה''. פירוש אין שינוי בלוג של מצורע, כי היכי דפליגי במתניתין פליגי נמי בלוג של מצורע. אלא מעתה והנותרת מן המנחה. תימה שאני הכא דאיכא למימר והנותרת ולא הנותרת מן הנותרת, כדאיתא במנחות. ושמא כך לי והנותר מן השמן כמו והנותרת דגבי מנחה. [תוספות רבינו פרץ].
------
@ ס''א ע''ב
באנו למחלוקת, דהכי נמי פליגי בהא דלר' מאיר דאמ' דהנהו מתנות דעבד מקמא לא הוו כלום ויתחיל בתחילה דיכול לתקן מה שקילקל, האי אשם מצורע נמי כי שחטו שלא לשמו לא הוי כלום ומביא אשם אחר, ור' אלעז' דאמ' ממקום שפסק מתחיל, אלמא מאי דעבד חשיב ומה שעשה כבר אינו יכול להתחיל בתחילה אלא משלים, האי אשם נמי מאי [ד]עביד ביה הוי חשיב, והואיל [ו]שלא לשמו עשה מה שעשה אין לו תקנה עוד. מתקיף לה רב חסדא והכת' אותו, כלומ' לר' מאיר היכי מייתי אשם אחר והא והקריב אותו לאשם ואת לוג השמן כת' דמשמ' אותו ולא אחר, אלא ודאי לא מייתי אחר לדברי הכל. ע''א לר' מאיר דאמ' חטאת אחת אמרתי לך שיתחיל בתחילה, היינו טע' מש' דאידך דם ליתיה בעין והא דעבד לא כלום, אבל הכא בהאי אשם מצורע דאיתיה בעין וראוי להקרבה, כדתנן כל הזבחים ששחטן [שלא לשמן] כשירין חוץ מפסח וחטאת, היל' אינו מביא אחר ואין לו תקנה ור' אלעז' דאמ' ממקום שפסק מתחיל דחשיב ליה לדם דקמא עיקר כאילו איתיה בעין ואפי' הכי קאמ' דמביא חטאת אחרת, הכא נמי בהאי אשם אע''ג דאיתיה בעין מביא אשם אחר, מתקיף לה רב חסדא והכת' אותו, ור' אלעז' היכא אמ' דיביא אשם אחר. תניא כוותיה דר' יוח', דאמ' דאיכא תנא מיהא דאמ' יביא אשם אחר, דאילו רב חסדא קאמ' דלדברי הכל אינו מביא אחר על גבי המזבח לשום נדבה. וטעון נסכים, בשאר נדבות. להכשירו, לאכל בקדשים אלמא דאית ליה תקנה בהכי דמייתי אשם אחר, וסתמא כר' מאיר, לאידך לישנא סתמא כר' אלעז'. ואין לו תקנה, דצריך הוא [אחר], לפי שזה לא עלה לו לשום חובה הואיל ולא לשמו שחטו, ואחר אינו יכול להביא מש' דכת' אותו. ותנא תנא כול', בתימ'. אין והתניא, בניחותא. ממורט, כעין קרח שאין לו שום שער. צריך העברת תער, שיעביר תער על ראשו מש' גזירת הכת' דכת' וגלח הנזיר פתח אהל מועד את ראש נזרו ולקח את ראש וגו'. ואין לו תקנה, ליפסק מנזירותו הואיל ואי איפשר לו להעביר תער על ראשו לפי שאין לו שער. ופליגא דר' פדת, הא דאמ' דבית שמי צריך ואין לו תקנה קאמ'. דאמ' ר' פדת בית שמי ור' אלעז' אמרו דבר אחד, בית שמי הא דאמ' צריך העברת תער, דיש לו תקנה בהעברת תער על מקום השערות. ר' אלעז' מאי היא דתניא, ר' אליע' או' אין לי וכול' למצורע. ר' אלעז' אמ' נותן על מקומו ויוצא, דיש לו תקנה אלמא דמדקאמ' בית שמי ור' אלעז' אמרו דבר אחד וחזינן דר' אלע' יש לו תקנה קאמ', מכלל דר' פדת לבית שמי צריך ויש לו תקנה נמי קאמ'. ר' שמע' א' אם נתן על שמאל יצא, וה''ג לברייתא. ת''ר ולקח, באשם מצורע כת' ולקח הכהן מדם האשם ונתן הכהן אל תנוך אזן וגו', ולקח היינו קבלת הדם. יכול, יקבלנו בכלי, ונתן משמ' כאדם הנותן מידו ממש ולא על ידי כלי. אף למזבח כן, שלצורך מתנות שעל המזבח יקבל כמו כן הדם מידו. מה חטאת טעונה כלי, קבלת הדם בכלי במזרק, וקשיא לי גבי חטאת גופיה מנא ליה, הכתיבה נמי ולקח ונתן באצבעו וההוא ולקח מוקים בקבלה באיזהו מקומן בשמעתא קמייתא [מ''ז ע''ב], אך ת' מו' צד' דחטאת לא נקיט דווקא אלא מש' דכת' בקרא, והכי קאמ' מה שאר זבחים טעונין כלי, כדאמר' בתורת כהנים מנין לקבלת הדם שיהא בכהן כשר ובכלי שרת, נאמ' כאן כיהון וכול', אף האי אשם טעון כלי קבלת הדם במזבח. וכולן, בפרים ושעירים של יום הכיפו' קמיירי והיכי משכחת לה דפרים ושעירים כגון שנשפך דמו של פר ושעיר ראשונים קודם שגמר כל המתנות והביאו אחרים ושחטום, וקסברי ר' אלעז' ור' שמע' דבין ראשונים ובין אחרונים יש להן דין פר ושעיר של יום הכיפור', דנשרפין אבית הדשן, ומטמאין בגדין של כהן הדיוט השורף אותן, והיינו טעמייהו דלעיל דאמרי ממקום שפסק מתחיל ואינו צריך להתחיל בתחילה, אלמא מאי דעבד מראשון הוי מעשה חשוב. כמה משלח, שאם נשפך הדם של שעיר וצריך להביא אחר אין מוציאין אותן אלא בהגרלה ואם הביאו ב' אחרים והגרילו עליהם וכן עשו עד כמה פעמ' ונמצאו עומדין שם הרבה שעירים לעזאזל, כמה משלח מאותן שעירים. וכי עדרו משלח, בתימ' כלומ' דאינו משלח אלא אחד. [פירוש רבינו אליקים].
------
וחכמים אומרים אין מטמאין בגדים. לפום ריהטא משמע דחכמים היינו רבי מאיר דפליג בהדי ר''א ור''ש, ופליגי בנשפך הדם כדפירש ר''ח. ואזדא רבי מאיר לטעמיה דאמר מתחלה הוא מחזיר, ומשום הכי אין מטמאין ואין נשרפין אלא האחרון, הואיל וגמר כפרה בו, שהרי הראשון לא חשיב כלל, דהא צריך לחזור ולהזות מקצת מתנות שהזה כבר. ור''א ור''ש לטעמייהו דאמרו ממקום שפסק שם מתחיל, ומשום הכי כולהו חשיבי. ואין צריך לומר כן שהרי לרבי מאיר נמי אפשר דחשיבי מתנות שעשה, כגון אם גמר מתנות שבפנים, ואפילו הכי קאמר דאין מטמאין בגדים ואין נשרפין אלא האחרון. ואם כן אפילו ס''ל הני חכמים סברת ר''א ור''ש אפילו הכי אין מטמאין בגדים ואין נשרפין אבית הדשן אלא האחרון, דבגמר כפרה תליא מילתא. מורי הרב רבינו פרץ ז''ל. [תוספות רבינו פרץ].
------
וכי עדרו משלח — פירוש כל השעירים הללו אם נשפך הדם יביא אחר, ועוד נשפך הדם יביא אחר, ואם הן ג' וד' כולן נשרפין אבית הדשן הנשחטין כשהן משתלחין כנגד הנשחטין. כמה מהן משלח. אמר לו וכי עדרו משלח — כלומר אינו משלח אלא אחרון. א''ל וכי עדרו שורף — שאמרת ששורף את כולן. ''עשתרות צאנך'' (דברים ז', י''ג) תרג' עדרי ענך. [הערוך ערך עדרגב].
------
@ ס''ב ע''א
וכי עדרו חסרו, כלומ' ולטעמיך מי יהא מחסר עדרו ושורפו כולו דקתני וכולן נשרפין אבית הדשן, ואי' ספ' דכת' בהו וכי עדרו שורפו והיא היא. התם, גבי נשרפין לא כת' אותו היל' כמה דבעי מצי שריף אבל גבי משתלח כת' לשלח אותו לעזאזל דמדאפקיה בלש' יחיד מש' אחד ולא יותר. בשלמא רב שימי בר אשי דאמ' אחרון משלח קסבר הואיל וגמר בו כפרה, בחבירו לפיכך זה משתלח. דיל', היינו טע' דר' יוסי התם מש' דבעידנא דאיתחזי קמייתא לא איתחזי בתרייתא דאכתי לא (נתראה) [נראתה] האחרונה כשנתרמה הראשונה ולכשנתרמה האחרונה אמטו להכי לא אידחיא לה ראשונה אבל כל הני שעירי קמאי אע''ג דהוו חזו מעיקרא הכי נמי הוה חזי האי שעיר בתרא דהשתא דאילו לא הוה בעי הוה מצי משלחיה והשתא דאתי בתרא דחי ליה לקמא והכא לא קאמ' דמצוה בראשון. ט''ן אבל על הני שעירי קמאי דמשתלח לא הוו חזו עד דחזו בתרא, לפי שלא היה ראוי שעיר הנעשה בפנים שלהן שהרי נשפך דמו והיו מביאין שנים אחרים ומגרילין עליהן, ולעיל אמרי' בטרף בקלפי שצריך שיהא שעיר חי עד שעת מתן דמים של חבירו. ר' יוסי א' מצוה בראשון, דהכא בעידנא דאיתחזי קמא איתחזי נמי בתרא, שאם היה רוצה קודם שאבד הראשון היא שוחטו, וכי הפריש לשיני דחי ליה לקמא ואפי' הכי קאמ' מצוה בראשון, הכי נמי גבי שעיר. [פירוש רבינו אליקים].
------
שלש קופות של שלש סאין וכו'. שנותנין כל שקליהן הבאין מאדר בשופרות וכתוב עליהן תקלין חדתין, כדאיתא [לעיל נ''ה ע''ב]. ואמרינן במסכת שקלים [תוספתא פ''ב ה''ד] תרומה ראשונה לשם א''י וכו'. ונראה לי לפרש לא שמתכפרים בני ארץ ישראל ולא אותם של שאר ארצות, אלא כולן היו מתכפרין בהן, ואע''ג דמשקלים של א''י היתה. אלא לכך היתה ראשונה של ארץ ישראל לפי שהיו קרובים. וכן השניה לשם בבל, שהיו יותר קרובים משאר ארצות כמו מדי וכיוצא בהן. מורי הרב רבינו פרץ [ז''ל]. [תוספות רבינו פרץ].
------
במראה, שלא יהא אחד שחור ואחד אדום. ובדמים, שיהא זה נקנה בדמים של זה, לא פחות ולא יותר. ובלקיחתן כאחת, שיהו נקחין שניהן ביום אחד, ואע''פ שמצוה כך אם אינן שוין כשירין. [פירוש רבינו אליקים].
------
שני שעירי יום הכפורים וכו' במראה, שיהיו שניהם לבנים או שניהם שחורים או שחופין. ולקיחתן כאחת, בשעה אחת יקחום מן השוק, ולא זה אחר זה. ולמצוה הוא דבעי' שיהו שניהם שוין, מדכתי' [ויקרא ט''ז] שני השעירים בכמה מקומות, והיה יכול לומ' השעירים בלא שני, אבל אינו מעכב מדכתי' [שם] שעיר אחד לי''י ושעיר אחד לעזאזל, והוה ליה למכתב ואחד לעזאזל, ריבה אע''פ שאין שניהם שוין, אע''פ שלא לקחם בבת אחת אלא בשני ימים. מת (אחת) [אחד] מהן וכו' יקח זוג לשני, דהא אינו מעכב לקיחתן בבת אחת. ואם משהגריל מת, יביא שניהם ויגריל בתחלה. אם של שם מת, ונמצא שיש לו שני שעירים לעזאזל ואחד של שם, אם כן אותו שעלה עליו לשם יתקיים תחת הראשון, ומאותן שנים של עזאזל ישלח (מהן) לעזאזל איזה מהן שירצה, והשני אזיל לרעיה, כדין אשם שנתכפרו בעליו. ואם של עזאזל מת, נמצא שיש לו שני שעירים של שם, אחד מזוג ראשון ואחד מזוג שני, באחד מהן מתכפר והשני ירעה עד שיסתאב וימכר ויהיו דמיו לנדבה. שאע''פ דקיימא לן [תמורה ט''ו ע''א] דחטאת שנתכפרו בעליה דאזיל למיתה, ה''מ בחטאת יחיד, אבל בחטאת צבור לא אזלא למיתה, אלא לרעי', והיינו טעמ' משום דהכי קימ' לן כשקבלנו ממשה רבינו ע''ה שחמש חטאות מתות והן מתו בעליה, ונתכפרו בעליה, וחטאת שעברה שנתה, וולד חטאת, ותמורת חטאת, כן קבלנו בקרבן. [יחיד, (אבל בקרבן צבור)] שאפשר שיהיו חמשתן ראויין שיקרה להן [א]לו המקרים חמשה, וזה בקרבן יחיד, אבל בקרבן צבור אי אפשר לבוא עליו כלן חמשה, דאין ולד חטאת בצבור, שאין צבור מביא נקבה, ואין תמורת חטאת בצבור, דיחיד ממיר ואין צבור ממירין. ואין מתו בעליה בצבור, שאין צבור מתין, לפי' אפי' אותן השתים כגון שנתכפרו בעליה ושעברה שנתה, שראויין ליפול בקרבן צבור אינן הולכות למיתה כיון דבחד מקום גמירי להו הלכה למשה מסיני. ובגמ' בעי איזה מהן יקרב, אם אותו שבזוג ראשון, כיון דהוה ראשון מצוה בראשון. או דילמ' שני שבזוג שני, משום שלא היה דחוי מעולם, אבל לאותו שבזוג ראשון כבר נדחה במות חברו, ושוב לא יחזור לראייתו. ור' יהודה סבירא ליה דכיון שנתכפרו בעליה ועברה שנתה, ראויין להמצא בקרבן צבור אזלי למיתה בקרבן צבור, כדאזלי בקרבן יחיד, וכיון דחזי' בסיפא דסבי' ליה לר' יהודה דבעלי חיים נדחין, כדקתני נשפך מן הדם של שם ימות המשתלח, נמצא דלדעתו דר' יהודה בשני שבזוג שני מתכפר לו שלא נדחה מעולם, ושני שבזוג ראשון ימות, שכבר נדחה, והשתא הוא נתכפרו בעליה. ועוד אמ' ר' יהודה נשפך הדם של שם, ימות המשתלח, ויביא שנים אחרים ויגריל עליהם בתחלה, ויתקיימו שניהם תחתיהם, שהרי הם לא בא עליהם שום דיחוי. וכן כשימות המשתלח, ישפך הדם, דכתי' [ויקרא ט''ז] והשעיר אשר עלה עליו הגורל לעזאזל יעמד חי לפני ה' לכפר עליו, זקוק להיות חי עד שעת כפרת דמים של חבירו, ואם כן נדחה אותו של (שני) [שם] במיתת המשתלח. ולרבנן דלית להו דקרבן צבור אזיל למיתה, אזיל אותו המשתלח לרעיה, כדין אשם שנתכפרו בעליו דאזיל לרעייה, ומן הדמים יביאו עולה ונדבה. [רבינו יהונתן מלוניל].
------
שני שעירי יום הכיפורים, מצותן שיהו שניהן שוין במראה ובקומה ובדמים ולקיחתן כאחת. ואע''פ שאינן שוין כשירין. לקח אחד היום ואחד למחר כשירין. ת''ר, יקח שני שעירי, מיעוט שעירי שנים, מה ת''ל שני, שיהו שניהן שוין. ומניין שאע''פ שאין שוין, ת''ל שעיר שעיר ריבה, טעמ' דרבי רחמ' הא לא רבי רחמ' הוה אמינא דפסולין, עיכובא מנלן, סד''א שני שני כת', והשתא דרבי רחמ' שני שני למה לי, שיהו שוין במראה ובקומה ובדמים. [פסקי הרי''ד].
------
שני שעירי יום הכפורים מצותן שיהיו שוין במראה ובקומה ובדמים ולקיחתן כאחד. ואע''פ שאינם שוין כשרים. לקח אחד מהם היום ואחד למחר כשרים. מת אחד מהם, אם עד שלא הגריל מת יקח זוג לשני, ואם משהגריל מת יביא שנים ויגריל בתחילה. אם היה אותו שמת של שם, זה שעלה עליו השם יתקיים תחתיו. ואם של עזאזל מת, זה שעלה הגורל לעזאזל יתקיים תחתיו והשני שבזוג ירעה עד שיפול בו מום וימכר ויפלו דמיו לנדבה, שאין חטאת צבור מתה. פר ושעיר של יום הכפורים שאבדו והפריש אחרים תחתיהם [וקרבו] ונמצאו הראשונים, ירעו עד שיסתאבו ויפלו דמיהם לנדבה. וכן אם נמצאו הראשונים קודם שיקרבו אלו [וקרבו] הראשונים, וירעו השניים עד שיפלו בהם מום, שאין חטאת צבור מתה, לשון רבנו משה. המום שפוסל בשעיר המשתלח, אפילו מום עובר, וכן אם נעשה מחוסר זמן פסול, כגון שנשחטה אמו לחולה ביום הכפורים, ואסור לשחוט הבן באותו היום משום אותו ואת בנו. ואע''פ שלא היה נשחט, דחייתו להר זוהי שחיטתו. [הבתים — שערי עבודת יום הכפורים שער ראשון].
------
שני שעירי יום הכפורים מצותן שיהיו שוין במראה ובקומה כו'. [האגודה].
------
מתני'. מת אחד מהן, אם עד שלא הגריל מת יקח זוג לשיני, ואם משהגריל מת יביא שנים ויגריל עליהן כתחילה, ויאמר אם משלשם מת זה שעלה עליו הגורל לשם יתקיים תחתיו, ואם שלעזאזל מת זה שעלה עליו הגורל לעזאזל יתקיים תחתיו, והשיני ירעה עד שיסתאב וימכר ויפלו דמיו לנדבה, שאין חטאת ציבור מתה. ר' יהודה אומ' תמות. ועוד אמ' ר' יהודה נשפך הדם ימות המשתלח, ואם מת המשתלח ישפך הדם. פי' אם מת אחד משני השעירים קודם שהגריל עליהן, יקח אחד מן השוק ויזווג לשיני שנשאר, כדתנן לקח אחד היום ואחד' למחר כשירה, אבל לאחר שהגריל עליהן והוקבע אי זה לשם ואי זה לעזאזל לא יוכל ליקח בלא (הרגלה) [הגרלה], כדאמרן לעיל [מ' ע''ב] שהגורל עושהו חטאת ואין השם עושהו חטאת, הילכך צריך להביא אחרים ויגריל עליהן ויקבע אחד לשם ואחד לעזאזל, ויאמר אם שלשם מת, פי' אם משלשם מת, יאמר כך, זה שעלה עליו הגורל לשם יתקיים ויעמוד תחתיו, ואם שלעזאזל מת יאמר זה שעלה עליו הגורל לעזאזל יתקיים תחתיו. נמצא שיש לנו עכשיו שני שעירין שלשם או שני שעירים שלעזאזל, האחד עושין בו מצות היום והשיני שהוא יתר ירעה עד שיסתאב ויפול בו מום ויפלו דמיו לנדבה, דהיינו לקיץ המזבח, ואע''ג דהוי חטאת שכיפרו בעליה דלמיתה אזלא, הני מילי דיחיד אבל דציבור אינה מתה אלא רועה, ור' יהוד' סבירא ליה דגם דציבור מתה. [פסקי הרי''ד].
------
(ו)אם עד שלא הגריל מת יקח זוג לשני. וא''ת כיון דלמצוה בעינן לקיחתן כאחת, יעשה מזה שעיר החיצון, ויקח שנים אחרים כאחת לשם ולעזאזל, כדי לקיים מצות לקיחה כאחת. וי''ל דאין הכי נמי, אלא הכא במאי עסקינן כגון שהפריש כבר אחד לשעיר החיצון. מורי הרב רבינו פרץ ז''ל. ואם משהגריל מת יביא וכו' ויגריל עליהן בתחילה רבי יהודה אומר תמות. משמע דרבי יהודה לא פליג אלא בהא שהוא אומר תמות, אבל לא פליג בהא דאמר לעיל ואם משהגריל מת וכו'. ותימה [ל]מאן דאמר לעיל [ל''ט ע''ב] אליבא דרבי יהודה הגרלה לא מעכבא ואינה אלא למצוה, משום מצוה מייתינן זה למיתה. וכי האי גוונא פריך תלמודא לקמן [ס''ה ע''ב]. וצריך לומר דמצות הגרלה כל כך גדולה דמוטב דמייתינן חד למיתה לכתחילה ואל יבטל מצות הגרלה. מורי הרב רבינו פרץ ז''ל. [תוספות רבינו פרץ].
------
@ ס''ב ע''ב
ומאת עדת, בני יש' יקח שני שעירי עזים מיעוט כול'. שעיר שעיר, שכת' בפרשה כמה פעמ', שאע''פ שכל שעיר ושעיר לבדו שאינו שוה לחבירו, כשירין, וקא מהדר טע' דאמרי' אע''פ שאינן שוין כשירין דרבי רחמ' שעיר שעיר. הא לא רבי רחמ' הוה אמינא פסולין עיכובא מנלן, כלומ' דהיכא מצינן למיחזר קרא דאי לא הוו שוין דמעכבי ופסולין. אמ' (להו) [ליה] סד''א, שני שני כת' בפרשה ג' זמני, יקח שני, ולקח את שני, ונתן אהרן על שני, דאיכא למימ' דשנה הכת' לעכב קמ''ל דשעיר שעיר ריבה. ה''ג שני שני למה לי למצוה חד לקומה חד למראה וחד לדמים, כלומ' צריכי למצוה בעלמ' ולא לעכב, וחד דאתי למימ' דמצוה שיהו שניהן שוין בקומה, וחד דמצוה שיהו שניהן שוין במראה, וחד דמצוה שיהו שוין בדמים. ואי' דגרסי' שני שני למה לי, חד למצוה וחד למראה ולקומה וחד לדמים, כלומ' חד למצוה והיכי דמי דחד אתי למצוה שיהו שוין במראה ובקומה, וחד שיהו שוין בדמים דמראה וקומה חד הוא, ולקיחתם כאחת נפקא לן מולקח אהרן את שני וגו'. תניא נמי גבי כבשי מצורע, כי האי גוונא דאמרי' גבי שעירי יום הכיפו'. תהיה כת', זאת תהיה תורת המצורע, וגמרי' בפרק קמא דמנחות [י''ט ע''א] דהיינו עיכובא. לשאר הוויתו, לשאר דברים שלו, כגון עץ ארז ואזוב ושני תולעת דמעכבין זה את זה, אבל מכל מקום שניהן שוות לא מעכב. גבי תמידין, נמי מצינן למימ' כי האי שיטתא, ושמעי' מיהא דמצוה שיהו שניהן שוין תמיד של שחר ותמיד של בין הערבים, ת' התם (איכא) [ליכא] למידרש הכי דההוא שנים ליום מיבעי ליה לדרשא אחרינא וכדתניא וכול'. כנגד היום, ששוחטין כנגד זריחת השמש. אלא חובת היום, דאתי לאשמוע' ב' תמידין עביד בכל יום. על קרן צפונ' מערב', שהטבעות היו קבועות בד' שורות אורכן מצפון לדרום, וכשחמה זורחת ביום ארוך יוצאה מקרן מזרח' צפונ' ואינה זורחת על שורה שבמערב שהיא רחוקה מכותל מזרחית, שכן דרך של עמוד השחר שאם יצא מכותל זה מכה בכותל אחר שכנגדו, היל' כי שוחט תמיד של שחר בקרן צפונית מערבית של מקום הטבעות נמצא ששוחטו במקום זריחת השמש. על טבעת שנייה, כדי שתהא טבעת ראשונה מעכבת רגליה שלא תוכל לפרכס אילך ואילך מפני עיקור סימנין, שאילו שוחטה על הראשונה לא יהא לה שום מעצור מצד צפונית. ט''ן וח''ע על טבעת שנייה ולא בראשונה שבחודו של קרן לפי שמעולם לא יצאה חמה מקרן מזרח' צפונ' ולא שקעה בקרן מערב' צפונ' וזורח כנגדו בכותל מזרחית. גבי מוספין כת' כמה פעמ' שנים, דחד כת' במוספי שבת וחד במוספי ראש חודש וכן במוספין של כל רגל ורגל כת' שנים, ושם מוספין מיהא חד הוא ולהכי שנה עליו הכת' לעכב. מדלא כת' אחד אחד, כלומ' שלא חלקן הכת' כל אחד ואחד בפני עצמו כמו שחלק אותן של תמידים דכת' בהו את הכבש אחד תעשה בבקר ואת הכבש השיני וגו', ואית דקשיא דהא במסכת מנחות בפרק התכלת [מ''ד ע''ב] גמרי' דפרים וכבשים ואילים אין מעכבין זה את זה ומסקינן להו התם בדמוספין, וכיון דלא מעכב אפי' היכא דלא אייתי כלל אלא חד, כל שכן היכא דאייתינהו לתרויהו ובלבד שאינן שוין, וכמדומה דהכא לא מיירי אלא במוספין של חג דהנהו מעכבי כדגמרי' בפרק התכלת [מ''ט ע''א] מש' דכת' בהו כמשפטם, אי נמי איכא למימ' במוספין של עצרת קמיירי דהתם כת' יהיו דמשמ' עיכבא דבענן שנים שיהו שוין וכול', והשתא לא אצטריך לן למימ' הא דפריש' לעיל דנפקא לן עיכובא מדכת' שנים בכל מוספין ומוספין. בחוץ, חוץ לעזרה. חייב על שניהם, מש' שוחט קדשים בחוץ. ופטור על של עזאזל, כדמפרש' טע' לקמ' [ס''ג ע''ב], כל שאינו ראוי לפתח אהל מועד אין חייבין עליו בחוץ. עד שלא הגריל עליהם למאי חזו, הא אינן ראויין לפנים בלא הגרלה, ואמאי חייב על שניהם מש' שוחט חוץ. הואיל וראוי, דכל אחד ואחד ראוי לשעיר חטאת שהיה נעשה בחוץ על מזבח החיצון ביום הכיפו', דהיינו שעיר של מוסף דכת' בפנחס, דהתם לא בעי הגרלה והיל' חייב עליהם. ומאי שנא, דלא בעית למימ' הואיל וראוי לשעיר הנעשה בפנים מש' דמחוסר הגרלה אין ראוי להיות של שם ולעשותו בפנים עד שיקדשנו הגורל. הכא נמי, בתימ', אמאי דראוי לשעיר הנעשה בחוץ מחוסר עבודת היום, דשעיר של מוסף הנעשה בחוץ בעזרה לא היה קרב עד לאחר כל עבודת היום כדלקמ' בפרק בא לו [ע' ע''א]. מחוסר לבו ביום, כלומ' ובאותו יום עצמו יהא זמנו, ואע''פ שעדיין מחוסר אותו לא שמיה מחוסר דדמי כמאן דהשתא הוי ראוי הואיל דלא הוי מחוסר מעשה דצורך גופו הוא, אבל מחוסר הגרלה שמיה מחוסר מש' דהוי ליה מחוסר מעשה. שלמים ששחטן וכול', פסולין מש' דשלמים הוו דורון, והמביא דורון צריך להביאו לפני אדונו שמביאו לו, הכא נמי לפיכך צריך שיהו דלתות ההיכל פתוחין ולהכי נקט שלמים. [פירוש רבינו אליקים].
------
והנך צפרים תרויהו מחד מינא בעו לאיתויינהו ולא ליתי חד מחד מינא וחד מחד מינא דתניא צפרים מיעוט צפרים שתים מה ת''ל שתי שיהו שוות ומניין שאע''פ שאינן שוות כשרות ת''ל צפור צפור ריבה והא שתי מבעיא לי שתים 
ולא ארבע ההוא הכתיב אחת אחת. [שאילתות פרשת מצורע שאילתא פ''ח].
------
אמרינן בנגעים (פי''ד מ''ה) ומביאה בפרק שני שעירי (יומא ס''ב ב') שתי ציפורים מצותן שיהו שתיהן שוות במראה ובקומה ובדמים ולקיחתן כאחד, ואף על פי שאינן שוות או שלקח אחת היום ואחת למחר כשרות. [סמ''ג עשין סימנים רל''ו—רל''ז].
------
ההוא מבעיא ליה לכדתניא שנים ליום כנגד היום. קשיא לי והא תרי קרא כתיבי חד בפרשת ואתה תצוה וחד בפרשת פנחס ונידרוש חד להכי וחד להכי. [תוס' רי''ד].
------
תמיד של שחר היה נשחט על קרן צפונית מערבית על טבעת שנייה ששם חמה זורחת בשחר, ושל בין הערבים על קרן מזרחית דרומית ששם חמה זורחת בערב — בהמזבח פ''ג במדות (מ''ה) וטבעות היו לצפונו של מזבח ו' סדרים של ד' ד', וי''א ד' של ו' ו' שעליהן שוחטין את הקדשים. [הערוך ערך טבעת].
------
על טבעת שניי'. פי' המורה כדי שתהא הראשונה מסייעתן להיאחז בה רגלי הבהמה שלא תוהפך ואינו נ''ל דהכי תנן במדות ששה סדרים של ארבע ארבע ויש אומרים ארבעה של שש שש ואם היו ארבעה סדרים יבואו שש אמות בין סדר לסדר ואם הי' ששה סדרים יבואו ארבע אמות בין סדר לסדר א''כ רחוקות היו הטבעות זו מזו שלא יוכל להיאחז שם רגל התמיד וטעמא דמילתא נ''ל שלא הי' רשאי להתקרב אצל המזבח מפני צילו ולא יתקיים כנגד [היום] הילכך (מושבו) [מושכו] כנגד הטבעות רחוק מן המזבח בצפון הטבעות ולמה טבעת שני' ולא הי' שוחט על טבעת דמקצוע צפונית מערבית משום דבעינן כנגד היום ואין השמש מכה אלא בחצי 
מקום הטבעות אלא מן המזבח שלא יעשה צל (היינו) [היו] מרחיקים ובטבעת דמקצוע לא (היינו) [היו] שוחטים שאין זה כנגד היום מש''ה הי' שוחט על טבעת שניי'. [תוס' רי''ד].
------
של שחר היה נשחט על קרן צפונית מערבית פי' המורה על קרן צפונית מערבית של מזבח משום דקדשי קדשים שחיטתן על ירך המזבח צפונה ושם הי' בית המטבחים כו' ואינו נ''ל דכיון דכולהו טבעות קיימי בצפון מזבח מה לו צפונית מערבית היה לו לומר על קרן מערבית דהא כולהו לצפון המזבח קיימי אלא ודאי האי דתני על קרן מערבית צפונית על מקום הטבעות קאי שהי' כטבלה מרובעת כ''ד אמות על כ''ד אמות או כ''ד אמות על ל''ב אמות באורך המזבח ומן המזבח לצד צפון היו כ''ד אמות כדתנן במדות ובקרן מערבית צפונית של מקום הטבעות הי' שוחט למה כדי שיתרחק מן המזבח מפני שצל המזבח הי' מושך בבקר ולא הי' בא כנגד השמש מש''ה הי' מרחיק מן המזבח ככל מה שיכול ולא הי' שוחט בטבעות הקבועות למזבח. [תוס' רי''ד].
------
והמצוה המ''א היא שצונו להקריב קרבן בכל שבת מוסף על תמיד שלכל יום וזה הוא הנקרא (זבחי' רפ''י, יומא ס''ב:00, סוכה נ''ד.) מוסף שבת והוא אמרו יתעלה (פנחס כ''ח) וביום השבת שני כבשים וכו'. וכבר התבאר סדר הקרבתו בפרק שני מיומא ותמיד. [ספר המצות לרמב''ם — עשין מ''א].
------
מוספין ודאי שנים ולא ארבעה מדלא כתיב אחד אחד. כך הגירסא בספרים וכך פירש רבינו ברוך זצוק''ל שני הכתוב גבי מוסף דכתיב וביום השבת שני כבשים בני שנה לא תוכל לומר מיעוט כבשים שנים מה ת''ל שני שיהו שוין דודאי אותו שני בא לומר שנים ולא ארבעה דאי כתיב וביום השבת כבשים היינו ד' הם דאם איתא דשנים הם הי' מפרש בהן אחד אחד כאשר פירש בשל חול ונ''ל פתרונו ופתרון המורה אינו נ''ל. [תוס' רי''ד].
------
המצוה ל''ט להקריב קרבן מוסף ביום השבת [סהמ''צ לרמב''ם עשין מ''א] שנ' [במדבר כ''ח ט'] וביום השבת שני כבשים וגו'. כבר בארנו [מצוה ל''ז] שבמוסף שבת לא נכתב בו חטאת, ובארנו הכונה. גם בקרבן שבת לא בא מספר שבעה כבשים. ולא פר ואיל כמו שבא במוספי ראשי חדשים ורגלים. ואפשר שהכונה בזה כי במספר השבעה שהיו לשם, בא לבטל אמונת הקודמים בעבודתם למשרתים, ופר ואיל אפשר שזה מפני שהיו עובדים לטלה או לשור, וזה היה מורגל אצלם ונאמר בהגדה [מדרש שוחר טוב מז' ק''ו ו'. ועי' מכילתא בשלח מסכתא ב' פ''ו שה''ש פ''א פסוק לססתי ג'] בתבנית שור [תהילים ק''ו כ'] כתבנית שור של למעלה, ובילמדנו בפ' אמור אל הכהנים [תנחומא אמור ט''ז] שור או כשב [ויקרא כ''ה כ''ז] למה (א''ר) [אמר] שיקריבו שור לכפר על תבנית שור, שנ' [תהלים ק''ג ג'] הסולח לכל עוניכי. אמנם בשבת לא הוצרך בזה כי די בשבת באמונת החדוש לבטל כל ענין ע''ז מעבודת האמצעיים. וכבר רמזנו [מצוה ז'] כונת מאמר חכמינו אמר [שבת קי''ח ב'] כל המקיים את השבת אפי' עובד ע''ז כאנוש מוחלים לו. [הבתים — ספר המצוה].
------
עד שלא הגריל עליהם חייב כו'. וא''ת דתנן בפרק בתרא דזבחים פרת חטאת ושעיר המשתלח ששחטן בחוץ פטור לפי שאינן ראויין לפתח אהל מועד, ופריך עליה מהא דתניא אי קרבן שומעני וכו', ולקמן מייתי לההיא ברייתא, ומשני התם כאן קודם הגרלה כאן לאחר הגרלה. מכל מקום על שניהם פטור אם שחטן בחוץ, וכאן אמר שהוא חייב. וי''ל דלמסקנא דהתם ניחא, דמשני אידי ואידי לאחר הגרלה, כאן קודם וידוי כאן לאחר וידוי. [תוספות רבינו פרץ].
------
בחוץ. אינו חייב משום שחוטי חוץ אלא על הראוי לבוא לפני משכן ה' שנאמר לפני משכן [אהל מועד]. ...לעזאזל. שאינו ראוי לבא לפני [אהל מועד]. ומשני רב חסדא הואיל וראוי ליקרב לשעיר הנעשה מבחוץ. כלומר הרי לא נעשה בגופו שום דבר שלא יהא ראוי ליקרב במקום ששעיר אחר בא, והוא השעיר הנעשה ביום הכיפורים שנאכל בערב, שאינו קרב לפני ולפנים. שעדיין לא הוקדש לעזאזל. הגרלה. שאינו ראוי ליקרב לפני ולפנים עד שעלה עליו גורל לה'. עבודת היום... ליקרב בתורת שעיר לחטאת הנעשה בחוץ ולא... עבודת היום, שאחר שהגיע שעיר המשתלח הוא פושט בגדי לבן ולובש בגדי זהב ועושה שעיר הנעשה בחוץ. ומשני הואיל ויהיה ראוי היום לכך אם ירצה אין מחוסר זמן לבו ביום ואית ליה לרב חסדא הואיל. [רבינו אברהם מן ההר].
------
@ ס''ג ע''א
ומי אית ליה לרב חסדא הואיל, דקאמ' לעיל הואיל וראוי לשעיר הנעשה בחוץ. פסח, בשאר ימות השנה, כגון שהפריש פסחו ואבד והקריב אחר תחתיו ולאחר הפסח נמצא האבוד. לשמו, ששחטו לשם פסח. פטור, לפי שבשאר ימות השנה אינו ראוי להקריבו בפנים לשם פסח, ואמ' לקמ' כל שאינו ראוי לפתח אהל מועד אין חייבין עליו מש' שחוטי חוץ, אבל שחטו בחוץ שלא לשם פסח חייב, לפי שאילו שחט בפנים שלא לשמו כגון לשלמים יהא ראוי, כדגמרי' בפסחים [ע' ע''ב] מותר הפסח יבא לשלמים, ואמאי לשמו פטור כיון דאית ליה הואיל נימא וראויין כול' חייב נמי כלשמו. התם, לגבי פסח להכי כי שחטו לשמו בחוץ פטור לפי שלא יהא ראוי בפנים אפי' היה שוחטו סתם אלא אם עיקר ממנו שם פסח וישחטנו לשם שלמים, ולהכי כל זמן דלא עקרו כמחוסר מעשה דמי, ולהכי לא אמרי' ביה הואיל, אבל הכא גבי שעירים בלא שום עקירה יכול לשוחטו בעזרה ולעשותו שעיר הנעשה בחוץ, והתם דין הוא דאמרי' הואיל. מתני' ליה בדרבא, דקאמ' אמ' רבא הואיל וראוי לשעיר הנעשה וכול'. וקשיא דרבא אדרבא, דקאמ' ומי אית ליה לשמו דפטור מש' שחוטי חוץ מש' דהא לא חזי ליה לשמו בפנים, אמרי לעולם ודאי שלא לשמו נמי פטור, דהא פסח בעי עקירה. ועקירת חוץ, מה שעוקר ממנו שם פסח חוץ לעזרה לא שמיה עקירה, ואכתי מחוסר מעשה וכלשמו דמי. ואפי' לשמו, בתימ', דלשמו אמאי חייב. בין בגופו, של זבח כגון דעדיין אין לו ח' ימים דכת' ומיום השמיני והלאה וגו'. זב וזבה ומצורע, לא הוי זמן הבאת קרבנם עד ח' ימים לטהרתם. ויולדת, לסוף ימי טהרה לזכר כדאית ליה ולנקבה כדאית ליה, שהקריבו קודם זמנן פטורין, לפי שאינן ראויין להקריבן בפנים אלא בזמנן, אבל עולה ושלמים איפשר להביא בנדבה, דאפי' טמא יכול להקריב נדבה, ולהכי אפי' קודם זמנן אם הקריבו עולותיהן ושלמיהן בחוץ חייבין דראויין הן לפנים, אבל חטאת ואשם אינן קרבין בנדבה. ואמ' רב חלקיה בר טובי לא שני, ואאשמתם קאי דאי (א)אחטאת אפי' שחטו שלא לשמו לא חזי בפנים לדברי הכל, בפרק ראשון דזבחים [ג' ע''א] חטאת שלא לשמו פסול, אבל באשם מחלוקת ר' אליע' ורבנ', דר' אליע' מקיש חטאת לאשם, והכא ודאי לא נסיב ליה אליבא דר' אליע'. לשמו, פטור, הואיל ועדיין לא הגיע זמנו להקריבו ואינו ראוי לפתח אהל מועד. אבל שלא לשמו חייב, דכיון דשחטו שלא לשמו עקרו מדינו ועשאה נדבה וכיון דנדבה הוא אינו מחוסר זמן אלא ראוי להקריבו מיד, ולהכי חייב עליו מש' שחוטי חוץ, ובשמעתא קמייתא דמנחות [ב' ע''א] ודזבחים [ב' ע''א] קדריש רבא קרא (אם) [ו]עשית כאשר נדרת כלומ' ששחטו לשמו יהא נדר ואם לאו יהא נדבה, אלמא דלשמו פטור. התם, גבי אשם לעולם לא הוי בנדבה, אלא אם עוקר ממנו שם אשם וישחטנו שלא לשמו, אבל פסח בשאר ימות השנה לא עבד עקירה דכיון דעבר זמנו נעקר מאיליו מתורת פסח וחל עליו שם שלמים, ואפי' אי שחיט ליה סתם הוי שלמים, ולהכי כי שחיט ליה בחוץ אפי' לשמו חייב הואיל ואפי' בסתם הוה חזי בפנים אינו מחוסר מעשה, ור' אבהו סבר דפסח בשאר ימות השנה לא בעי עקירה. מתני חייב, כדאמרי' בין לשמו בין שלא לשמו חייב. ורב ירמיה, מתני דאידי ואידי פטור כדרב דימי לעיל, לשמו פטור דלא חזי בפנים ושלא לשמו נמי פטור דקסבר פסח בשאר ימות השנה וכול'. ופליגא דרב חלקיה בר טובי, דאמ' אבל שלא לשמו חייב, דעקירת חוץ שמה עקירה. משהגריל עליהם כול', היינו סיומא דברייתא דלעיל דקא מפרש השתא, וטע' הוי באותו תנו רבנן. קרבן דכת' ואל פתח אהל מועד לא הביאו להקריב קרבן לה' וגו'. [פירוש רבינו אליקים].
------
והא דקשיא לרבוותא מהא דגרסי' בפרק שני שעירים (יומא ס''ג.) בשחיטה חוץ מחוסר הגרלה כמחוסר מעשה דמי אלמא מודה ר''ח במחוסר מעשה לא אמרי' הואיל בפ' תמיד נשחט (פסחים ס''ב.) אמרינן לחומרא דאית ליה הואיל אפי' היכא דמחוסר מעשה התם טעמא אחרינא היא דכתיב אל פתח אוהל מועד לא הביאו הראוי לפתח אוהל מועד חייב עליו בחוץ שאינו ראוי לפתח אוהל מועד אינו חייב עליו וכיון דמחוסר מעשה אינו ראוי לפתח אוהל מועד. [עשרת הדברות לבעל העיטור הלכ' יו''ט מח' י''ד].
------
ומותיב מי אית ליה [לרב חסדא הואיל והאמר ר''ח פסח ששחטו] בחוץ [וכו' הא] סתמא פטור. נימא הואיל וראוי בפנים. שאם פירש שלא לשמה אני שוחטו. ומשני דלא דמי, דהתם בעי עקירה שיעקר שם פסח ממנו ויקרא לו שם שלמים. אבל הכא לא בעי עקירה התם ל... על השם חטאת עדיין. איכא לאקשויי הכא אמאי לא מותיב עלויה, ומי אית ליה לרב חסדא הואיל והא איתמר [פסחים מ''ו ע''ב] האופה מיום טוב לחול [רב חסדא אמר לוקה לא אמרינן הואיל ומקלעי לה אורחים חזי ליה]. [רבינו אברהם מן ההר].
------
לשמו פטור שלא לשמו חייב. פי' וסתמא כלשמו דמי עד דמפרש שלא לשמו ומש''ה מקשה ואמאי לימא הואיל וראוי שלא לשמו. הכי השתא התם בעי עקירה הכי פסח בשאר ימות השנה שלמים הוא. פי' כי שחטו לעצמו הו''ל שלמים לשם פסח וכשרים הם ואין צריך להואיל. [תוס' רי''ד].
------
ורב חלקיה בר טובי בימי רב הונא היה ומתלמידי רב היה, כדאיתא בחזקת הבתים הל' דמחאה [ב''ב ל''ט ע''ב], גדול בר מניומי הוה ליה מחיותא אשכחינהו לרב הונא ולחייא בר רב ולרב חלקיה בר טובי דיתבי מחא קמיהו לישנא הדר אתא ומחא קמיהו אמרו ליה לא צריכת הכי אמר רב כיון שמיחה פעם אחת שוב אין צריך למחות, ופליג נמי אדרב הונא בההוא דפ' אחרון דזבחים [קי''ד ע''ב], דתנן אותו ואת בנו ומחוסר זמן פלוגתא דר' שמעון ורבנן כשהקריבו בחוץ וקמסיק התם איזהו מחוסר זמן הזב והזבה והיולדת והמצורע שהקריבו חטאתו ואשמו בחוץ פטורין עולותיהן ושלמיהן בחוץ חייב, ובגמרא אמר רב חלקיה בר טובי לא שנו אלא לשמו [אבל שלא לשמו] הואיל וראוי שלא לשמו וחייב, מתקיף לה רב הונא וכי יש לך דבר שאין כשר לשמו וכשר שלא לשמו, ומסקנ' התם סייעתא לרב חלקי' בר טובי, ורב [הונא] דחה לסייעתיה במפריש שני אשמות לאחריות דחד מינייהו עולה הוא (ורב הונא דאמר אשם שניתק לרעיה כשר לרעי') [כדרב הונא אמר רב דאמר רב הונא אמר רב אשם שניתק לרעיה ושחטו סתם כשר לעולה]. מיהו בפ' שני שעירי [יומא ס''ג ע''א] לרב ירמיה מדפתי דמתני מילתיה דר' אבהו אמר ר' יוחנן פסח ששחט (ו)בשאר ימות השנה בחוץ פטור בין לשמו בין שלא לשמו, משום דקסבר דפסח בעי עקירה ועקירת חוץ לא שמה עקירה. ופרכינן נימא פליגא דרב חלקיה בר טובי דתנן איזהו מחוסר זמן וכו', ואמ' רב חלקיה בר טובי וכו' ומשני תנאי היא דתניא משהגריל עליהן חייב על של שם ופטור על של עזאזל, אלמא איכא דמוקי לה כתנאי והתם בזבחים אי לאו דבעי לאוקומי כדרב הונא מילתיה בדברי הכל אפילו סייעתא דרב חלקיה מצי לאוקומי בתנאי. וההיא דהזורק [שבת צ''ו ע''א] דפליגי ר''ע ורבנן בזורק מרה''י לרה''י ורה''ר באמצע דר''ע מחייב וחכמים פוטרים ובעי רבא למטה מעשרה פליגי ובקלוטה כמה שהונחה אבל למעלה מעשרה דברי הכל פטור דלא ילפי' ממושיט או דילמא למעלה מעשרה פליגי אבל למטה מעשרה דברי הכל חייב משום דאמרינן קלוטה כמה שהונחה ופשטה רב המנונא לרב חסדא דהוא נמי בעיא ליה מברייתא דבקלוטה כמה שהונחה קמיפלגי אבל למעלה מעשרה דברי הכל פטור משום דלא ילפינן זורק ממושיט, ואע''ג דרב המנונא פשיט לה מברייתא מדוקיא דקא תני מרה''י לרה''י ועבר ברה''ר עצמה ולא מתוקם אלא בזורק דאי במעביר ממש מיחייב אפילו למעלה מעשרה שכן משא בני קהת הילכך האי עובר ע''י זריקה הוא וקתני ברה''ר עצמה דהיינו תוך עשרה שאין רה''ר למעלה מעשרה אפילו הכי פליג ר' אלעזר ואמ' דר' עקי' מחייב אפי' למעלה מי' ופליג רב חלקיה בר טובי אתרווייהו דאמר רב חלקיה בר טובי תוך שלשה דברי הכל חייב, פי' משום דאמרינן לבוד ולא אמרינן יהא צריך הנחה על גבי משהו כדאמר רבא בפ' המוציא [שם פ' ע''א] תוך שלשה לרבנן צריך הנחה על גבי משהו למעלה מעשרה דברי הכל פטור, פי' משום דלא ילפינן זורק ממושיט מג' ועד י' באנו למחלוקת לר''ע קלוטה כמה שהונחה ולרבנן מדנחה או עד שתגיע לפחות מג' דבתוך ג' אפילו לא נח חייב משום לבוד כמו שכתבתי, ותניא נמי הכי כותיה דרב חלקיה דתוך ג' דברי הכל חייב. וראיתי שהקשו התוספות [שם] מהא אדרבא דאמר נמי בהזורק [שם צ''ז ע''א] ומייתי למילתיה בפ' המוציא ובפ' אחרון דעירובין הל' היה קורא בספר על האסקופה [צ''ז ע''ב] דמעיקרא אתיין לתירוצי מתנית' דקתני היה [קורא] בראש הגג ונתגלגל הספר מידו עד שלא הגיע לעשרה טפחים גוללו אצלו משהגיע לעשרה טפחים הופכו על הכתב, ר' יהודה אומר אפילו אינו מסולק מן הארץ אלא מלא החוט גוללו אצלו, בד''א בכותל משופע אבל בכותל שאינו משופע למעלה משלשה גוללו אצלו למטה מג' הופכו על הכתב, ר' יהוד' אומר אפילו אין מסולק מן הארץ אלא מל' החוט גוללו אצלו דבעינן הנחה על גבי משהו. ופרכינן אלא הא דאמר רבא תוך ג' לרבנן צריך הנחה על גבי משהו לימא כתנאי אמרה לשמעתיה, מאי קא קשיא ליה הא ודאי אמרה כתנאי דהתניא כותיה דרב חלקיה תוך שלשה דברי הכל, ואין לדחות בקש דהא דקא מתמה כלומר לימא כתנאי דאיירו במתניתין אמרה לשמעת' וברייתא אינה עיקר דהא ליתא. ותו דאי פליג רב חלקיה אדרבא אמאי לא אמרינן ופליגא דרב חלקיה, ותו דהא עיקר מילתא דרבא בהזורק [שבת ק' ע''א] אמשנת הזורק לתוך ד' אמות ונתגלגל חוץ לד' אמות וכו' ואמאי איקבעא מילתיה דרבא אמשנה דפליגי ר''ע ורבנן. היל' נ''ל דרבא לא פליג ארב חלקיה דהא תניא כוותיה, והכי פירו' אמר רבא תוך ג' לרבנן דפליגי עליה דר' עקיבא ואמרינן דלמעלה מג' לא אמרינן קלוטה כמי שהונחה, ומיהו בתוך ג' מודו דכי ארעא סמיכתא היא ואמרינן לבוד ה''מ בזורק מרה''י לרה''י ורה''ר באמצע, דמרשות לרשות הוא דחמיר דכל היל' מחיצין ורשויות הכי גמירי להו דכי היכי דלר''ע אמרינן קלוטה כמי שהונחה דוקא מרשות לרשות ולא בזורק ד' אמות ברה''ר, דהא אפילו בן עזאי דאמר [שם ה' ע''ב] מהלך כעומד דמי במוציא מחנות תרומ' שנטמאת בטומ' דאוריית', מהו להאכילה לבהמה, ואת''ל מאכילה דהיינו שריפת' מהו ליתנה לכהן עם הארץ כיון דבגדיו מדרס אפי' לפרושים וכ''ש לאוכלי תרומ' הרי יש כאן טומ' דאוריית' מדבריהם וחמורה היא כאילו מוסיף לה טומ' בידים או דילמ' כיון דלהסקה קימ' מותר שהרי יאכילנה לבהמתו כשיאמ' לו נטמאת. ותו מיבעיא לי הא דתנן בגדי פרושים מדרס לאוכלי תרומ' אם אפי' אצל כהן עם הארץ מדרס הוא וצריך החבר שלא יגע בתרומתו של עם הארץ שהרי פשיט' שכהן עם הארץ אינו חש על כך מיהו הפרוש צריך להזהר בכך [או] לא, גימ'. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב חלקיה בר טובי].
------
ואמר רב חלקיה בר טובי' וכו'. ממתניתין לחוד לא מצי למיפרך דקתני פטורין דממה נפשך לשמו קתני פטורין, ואמאי נימא הואיל. דאיכא למימר דפטורים ממתניתין היינו בין לשמו בין שלא לשמו, דהכי אמרינן בזבחים מי איכא מידי דפסיל לשמו וכשר שלא לשמו, משום הכי מייתי דרב חלקיה דאמר דווקא לשמו פטור. [תוספות רבינו פרץ].
------
@ ס''ג ע''ב
ונקרב וגו', בפרשת מדין כת' על מה שהקדישו לבדק הבית. אפי' קדשי בדק וכול', אי שחטן בחוץ דחייב. כל שאינו ראוי כול', וקדשי בדק הבית אינן ראויין לפתח אהל מועד שהן אינן צריכין לבא לפתח כול'. פרת חטאת, פרה אדומה דכת' בה והזה אל נכח פני אהל מועד. ושעיר המשתלח, היה עומד בשעת הגרלה בעזרה, דכת' יעמד חי לפני ה'. שמיוחדין, כגון קדשי מזבח שכל מעשיהם היה בעזרה, אבל פרת חטאת שחיטתה ושריפתה חוץ לעזרה, ושעיר המשתלח מיתתו חוץ לעזרה. ולה' להוציא, בתימ', דקאמרת לה' מי שמיוחדין וכול' יצאו אילו וכול'. אילו אישים, שאינן קריבין על גבי המזבח. מנין שלא יקדיש, קודם יום שמיני שלו. ת''ל קרבן, דמריבויא דקרא שמעי' דמשמיני ואילך רשאי להקדישו לצורך קרבן אבל קודם שמיני לא. לרבות שעיר המשתלח, דכת' ביה לפני ה' דאינו ראוי עד (עד) שיהא בן שמונה, אלמא היכא דכת' לה' לרבות הוא ולא להוציא. התם, דאל פתח אתי לרבות כל הראוי לפתח אהל מועד דין הוא (הוא) דדרשי' להוציא... [מי שאינו מיוחד לה דהיינו] שעיר המשתלח, דאי לרבות מריבויא דאל פתח נפקא. הכא, דקרבן להוציא דהא קרבן אשה לא משמ'... [להביא] אלא דבר הראוי לקרבן על המזבח לאפוקי שעיר המשתלח, לכך דרשי' לה' לרבות דצריך נמי דליהוי בן ח', והכי דרשי' כל התורה כולה ריבוי אחר מיעוט ומיעוט אחר ריבוי, שאם היה ריבוי אחר ריבוי היה... [הכתוב] ממעט, ואם היה מיעוט אחר מיעוט היה מרבה. טע' דרבי רחמנא, לה' להכי אמרי' דשעיר המשתלח במחוסר זמן לא. הא אין הגורל קובע, כלומ' [אין] מגרילין בשעירים אלא בראוי (לאש) [לשם] מש' דלא ידע על איזה מהם יפול הגורל של שם היל' צריך שיהו שניהן ראויין לשם, ומחוסר זמן לא חזי לשם וריבויא דקרא למה לי. אמ' רב יוסף הא מני, דאצטריך לרבויי קרא חנן המצרי וכול'. אפי' דם בכוס, שאפי' נשחט שעיר הנעשה בפנים בן זוגו של משתלח ומת שעיר המשתלח. מביא חבירו ומזווג לו, שיביא אחר במקום שעיר המשתלח ויזווגנו לשעיר שבפנים, ואע''פ שנשחט כבר, ובההוא אחר דמביא איכא למימ' דליהוי כשר במחוסר זמן אי לאו דרבייה רחמ', הואיל דלא עביד ביה הגרלה שהרי הוברר שהוא שעיר המשתלח לפי שזה שבפנים נשחט כבר ואין צריך ראוי לשם, אמ' ליה אי מש' דחנן המצרי לא אצטריך כבר אימור וכול'. דחויין, דלא אמרי' שעיר שבפנים דחה הואיל ומת חבירו שאינו ראוי למצוותו אלא ודאי אינו נדחה. אבל דלית ליה הגרלה מי שמעת ליה, דדיל' הכי קאמ' אפי' דם בכוס מיתי ומגריל, מביא ב' שעירים אחרים ומגריל עליהם ואותו שיעלה עליו הגורל לעזאזל יזווג לזה שלפנים שנשחט כבר ואותו של שם שבזוגו ירעה, לרבנן, ולר' יהו' ימות כדלקמ' פלוגתא, ואיכא למימ' אפי' לדידיה נמי אין הגורל קובע וכול'. שלא בהגרלה, מביא חבירו שלא בהגרלה, דבהדיא קתני דלא בעי הגרלה היל' אי לאו דרבייה רחמ' אימא דליהוי אידך דלייתי השתא כשר במחוסר זמן. כגון שהומם, אותו שעיר המשתלח לאחר שהוגרל וחיללו על אחר, דבההוא אחר ודאי לא בעי הגרלה ואצטריך קרא לריבוייה דלא ליהוי מחוסר זמן. דפסיל ביה מומא, בשעיר משתלח. אשה, משמ' דבר שיש [בו] אכילת אש כגון אימורין, ואשה לא תתנו התם משמ' נמי כולן. ת''ל מהן, אפי' מקצתן אסור. ואצטריך למיכתב, נמי ריבויא דבעל מום דצריך שלא יהא בעל מום כדין שאר קדשים. [פירוש רבינו אליקים].
------
@ ס''ד ע''א
רבא אמ', בכי האי מחוסר זמן דאיתרמי לאחר הגרלה אצטריך קרא לרבויי דלא הוי קדוש, והיכי דמי כגון שהיה לו לאותו שמכר את השעיר חולה שהיה בו סכנה בתוך ביתו ואם לא היו מאכילין אותו היה מסתכן ולא היה לו להאכילו כי אם אמו של שעיר, ואירע לו ששחטה ביום הכיפו' והאכילו מבשרה, ושחט את אמו של שעיר המשתלח לאחר הגרלה, דהשתא הוי האי שעיר המשתלח מחוסר זמן שאי איפשר להמיתו כל אותו יום מש' אותו ואת בנו והוי כמחוסר שמונה, ולהכי אי לאו דרבייה קרא הוה אמינא דקדוש וליכא למימ' הא אין הגורל קובע וכול' שהרי בשעת הגרלה היו שניהן ראויין. וכי האי גוונא, במיתה בעלמא כגון גבי שעיר המשתלח. מי אס[י]ר, מש' אותו ואת בנו. לא תשחטו, דשתיהן בשחיטה הוא דאמ' רחמ' דאסור והאי דשעיר המשתלח לא בשחיטה אלא דוחין אותו לצוק, וכמדומה דלהכי מוקים לה בשחט את אמו לחולה כי היכי דתיהוי שחיטה ראוייה. דחייתו לצוק, מה שדוחין אותו מן הסלע זו היא שחיטתו, והוי מחוסר זמן. [פירוש רבינו אליקים].
------
(משנה) לקח אחד מהן היום וכול', דלא הוי לקיחתן כאחת. ויאמר אם של שם מת, האי ויאמר דתני תחילה משמ' כמן דתני לה בסוף אלא שכך לש' המשנה, והכי פירושא, אם של שם מת יאמר זה שיעלה זה שיני שעלה עליו הגורל לשם יתקיים תחתיו במקומו של זה שמת. ואם של עזאזל מת, יאמר זה שעלה וכול' דויאמר דקאמ' לעיל קאי נמי אהא. והשיני ירעה וכול', מפר' בגמ' מאי שנא דפליגי בין רב ור' יוחנן. שאין חטאת ציבור מתה, מפרש בתמורה [ט''ו ע''א]. ועוד כול', מפר' בגמ' דר' יהו' פליג בתרתי, חדא דחטאת ציבור קסבר דמתה, וחדא דבעלי חיים נדחין. נשפך הדם, של שעיר הנעשה בפנים. מת המשתלח, ועדיין לא נזרק הדם. (גמרא) אמ' רב שיני, דקאמ' רבנן השיני ירעה, בשיני שבזוג שיני קאמרי דאותן ב' אחרים כשהגריל עליהם לאחר כך האחד מהם יתקיים במקום המת והאחד ירעה, דהאי שיני שבזוג ראשון שלא מת יקרב. ה''ג אמ' רב שיני שבזוג ראשון יקרב שיני שבזוג שיני ירעה עד שיסתאב. ר' יוח' אמ', שיני דקאמרי רבנן ירעה, בשיני שבזוג ראשון קאמרי דהואיל ומת חבירו נדחה לו זה לגמרי. אבל שיני שבזוג שיני יקרב, דשניהן קריבין. רב סבר בעלי חיים אינן נדחין, ולהכי שיני שבזוג ראשון יקרב, ואע''פ שנדחה כשמת הואיל ועכשיו יש לו אחר במקום חבירו הוי חוזר ונראה, להכי נקט בעלי חיים שאילו נשחט והדר מת משתלח ידחה לעולם, וליכא דפליג בהא אלא חנן המצרי דקאמ' לעיל אפי' דם בכוס. ור' יוח' סבר בעלי חיים נדחין, ולהכי שיני שבזוג ראשון ירעה. מאי טע' דרב, דאמ' אינן דוחין. ממחוסר זמן, מקרבן קודם ח' ימים שלו. דהשתא לא חזי, עד שיהו לו ח' ימים כדכת' ומיום השמיני והלאה וגו'. כי הדר מיחזי, דיש לו ח' ימים שפיר דמי, ונקרב אע''פ שבתחילה נדחה הכא נמי לא שנא אע''ג דנדחה כשמת חבירו, הואיל ועכשיו יש לו אחר חוזר ונראה. התם לא איתחזי כלל, קודם שיגיע זמנו ולהכי דמי כמן דלא אקדשיה עד השתא לאחר זמן, אבל האי נראה הוה מעיקרא קודם שמת חבירו ונראה הוא כשמת חבירו היל' שוב אינו חוזר ונראה. לאו אע''ג דהשתא לא חזי, בעוד שהמום עליו. כי הדר מיחזי, דעבר הימנו מום שפיר דמי, דבעלי מומין אינן נדחין. והתם מנלן, דכי עבר הימנו המום דהוי ראוי. ור' יוח', אמ' לעול' בעלמ' בעלי חיים נדחין דממעט רחמ' הכא גבי בעל מום עובר בהן דמשמ' הני הוא דכי עבר מומם כול'. ורב, ההוא בהם לא למעוטי שאר נדחין הוא דאתי, אלא להכי משמ', בהם לא ירצו, דכי איתנהו בעייניהו הנהו בעלי מומין דליכא בהו שום תערובת הוא דלא ירצו, הא על ידי תערובת שהקריבן עם איברי קדשים שלימין שלא הוממו נרצו. כדתנן איברים, של קדשים כשירין שנתערבו באיברים בעלי מומין. ר' אלעז' וכול', יקרבו כל שאר הראשים דאיכא למימ' ההוא דקרב תחילה היה של בעל מום ואינך כולהו כשירין ואליבא דר' אלעז' נסיב לה דעל ידי תערובת נרצו. יצא לבית השריפה, הואיל דאיכא לספוקיה היינו ההוא דבעל מום דאפי' על ידי תערובת לא נרצו. ואידך, ר' יוח' לעולם בהם למעוטי הוא דאתי והא דאמרת בעייניהו הוא דלא נרצו. נפקא ליה מבם בהם, מדמצי למיכתב קרא בם וכת' בהם. ואיבעי האי קרב, ואמאי קאמ' דשיני שבזוג ראשון יקרב ולא שיני שבזוג שיני. ה''ג אמ' רבא רב סבר לה כר' יוסי דאמ' מצוה בראשון, כלומ' ודאי אי בעי מצי קרב שיני שבזוג שיני, אי לאו מש' דסבר ליה כר' יוסי דאמ' מצוה בראשון לפיכך שיני שבזוג ראשון יקרב. דתנן, במסכת שקלים [פ''ג מ''ב]. שבהן תורמין, את תרומת הלשכה בג' קופות. והיה כת' בהן, באותן ג' קופות. דיל' שני התם, דלהכי אמ' מצוה בראשון להביא קורבנות מקופה שנתרמה ראשון מש' דבעידנא כול'. לא איתחזי בתרייתא, דעדיין לא נתרמה דטבל, אבל הכא שיני שבזוג ראשון מיהא לא איתחזי עד הגרלה דזוג שיני וההוא שעתא חזי אף שיני שבזוג שיני, והכא לא לימא ר' יוסי דמצוה בראשון. ר' יוסי א' מצוה בראשון, דהכא בעידנא דאיתחזי קמא דאיתחזי בתרא, שאם ירצה אפי' מכמה בני צאנו לעשות מהן פסחים הרשות בידו ואפי' הכי קאמ' מצוה בראשון, הכא נמי לא שנא. [פירוש רבינו אליקים].
------
אמ' רב שיני שבזוג ראשון יקרב. פי' אותו שנשאר מזוג ראשון עושין בו מצות היום, ושיני שבזוג שיני ירעה עד שיסתאב. ור' יוחנ' אמ' שיני שבזוג ראשון ירעה ושיני שבזוג שיני יקרב. במאי קמיפלגי, ר' יוחנ' סבר בעלי חיים נדחין. פי' השיני שבזוג ראשון משעה שמת חבירו נדחה, דבענן שיהו שניהן קיימין, וכיון שנדחה שוב אינו חוזר ונראה, הילכך שיני שבזוג שיני יקרב ושיני שבזוג ראשון ירעה. ורב סבר אין בעלי חיים נדחין, הילכך שיני שבזוג ראשון יקרב, שמצוה בראשון, והשיני שבזוג שיני ירעה. [פסקי הרי''ד].
------
רב סבר וכו'. וא''ת לרב תיקשי ליה מהא דתנן המפריש נקבה לפסחו תרעה וכו', ואמאי אינה קריבה שלמים כיון דאין בעלי חיים נידחין. וי''ל דרב אמר לך ההיא רבי יהודה היא דאמר לקמן בעלי חיים נידחין. מי דמי התם לא איתחזי כלל. משמע דלר''י נמי דחוי מעיקרו לא הוי דיחוי. וקשה הא אמר ר''י בפ''ק דקידושין ובפ''ק דזבחים ש''מ דיחוי מעיקרו הוי דיחוי. וי''ל דלפי המסקנא ניחא, דמסיק היינו טעמא דרב דיליף מבעל מום עובר. הא כל דחויין הואיל ונדחו ידחו. וא''ת אותו ואת בנו דקדשי לא יראה לעולם, דהואיל ונדחה ידחה. ואין לומר דלא חשבינן דיחוי דבר העתיד להיות ראוי ממילא. הא ליתא דהא בפ''ק דזבחים אמר בן בתירא הפסח ששחטו בארבעה עשר בין לשמו בין שלא לשמו פסול, ופריך התם לבן בתירא היכא משכחת לה פסח דקדש, אם לא הקדישו אחר זמן שחיטת הפסח, דאי מקדיש ליה בשחרית בארבעה עשר דחוי מעיקרא הוא. אלמא חשיב ליה דיחוי אע''ג שעתיד להיות ראוי ממילא. וי''ל דאותו ואת בנו דאסירא עיקר בחולין כתיב, ואם כן דיו הוא אם נותנים לו חומרא דחולין. אי נמי י''ל כיון דזמן פיסולו כתיב בהדיא בקרא אותו ואת בנו לא תשחטו ביום אחד, הוי כאילו כתיב מכאן ואילך מותר, דאינו פסול אלא אותו היום. (ספר אחר, בו ביום). [תוספות רבינו פרץ].
------
ר''א אומר אם קרב ראש של אחד מהן וכו'. אלמא אית ליה לר''א דע''י תערובת ירצו. וא''ת לעולם לית ליה לר''א דעל ידי תערובת ירצו, והא דאמר יקרבו כל הראשים היינו טעמא משום דקירב אחד מהן, כדאמר בפרק התערובת גבי שור הנסקל שנתערב בין הקרבנות, דקאמר נמי ר''א דאם קירב אחד מהן יקרבו כולן. וכן גבי טבעת של עבודה זרה שנתערבה בין הטבעות ונפלה אחת מהן לים כולן מותרות, והתם לא שייך טעמא דעל ידי תערובת ירצו, אלא טעמא משום דקירב אחד מהן הוא. ועוד קשה למה לי קירב אחד מהן, תיפוק לי משום דגלי קרא דעל ידי תערובת ירצו. וי''ל דאין הכי נמי בלא קירב אחד מהן מדאורייתא יקרבו כולן, והא דאמר קירב אחד מהן היינו מדרבנן, וניחא נמי הנהו דפרק התערובת דמותרין אפילו מדרבנן. וא''ת מנלן הא, דילמא הא דקתני יקרב משום דקירב אחד מהן, ולא משום דעל ידי תערובת ירצו. וי''ל דאם כן אמאי נקט באיברי בעלי מומין ליתני באיברי רובע ונרבע. אלא שמעינן מינה משום הכי [נקט] באיברי בעלי מומין משום דמדאורייתא שרי על ידי תערובת, משום דכתיב בהם, אבל אם נתערבו באיברי רובע ונרבע אפילו קרב אחד מהן לא אמרינן יקרבו האחרים. וא''ת למה לי קרא דבהם, לומר דעל ידי תערובת ירצו, תיפוק [לי] משום דמדאורייתא חד בתרי בטל. וי''ל דאיצטריך בהם, דאפילו נתערב חד בחד. וא''ת היכי מייתי מהכא דעל ידי תערובת ירצו מר''א, הא רבנן פליגי עליה, ושביק רבנן וסבר כר''א. וי''ל דאפילו רבנן מודו דמדאורייתא על ידי תערובת ירצו, והאי דקאמרי כולן יצאו לבית השריפה היינו מדרבנן, ואם עלו לא ירדו. וראיה לדבר, מדלא קאמרו בה אם עלו ירדו. אלא ש''מ דלכתחלה יצאו לבית השריפה מדרבנן, אבל מדאורייתא אם עלו לא ירדו משום דכתיב בהם הוא דלא ירצו, הא על ידי תערובת ירצו. וא''ת הא שמעינן להו לרבנן בהדיא בפרק התערובת אם עלו ירדו. וי''ל דלאו היינו רבנן דהכא, אלא התם היינו חכמים אחרים דפליגי אהני דהכא. ותדע דקתני התם איברים באיברים בעלי מומין ר''א אומר אם קירב אחד מהן יקרבו כולן וחכמים אומרים לא יקרבו, וקאמר התם הכל מודים באיברי רובע ונרבע שלא יקרבו, לא נחלקו אלא באיברי בעלי מומין שר''א אומר יקרבו וחכמים אומרים לא יקרבו. ורובע ונרבע ודאי אם עלו ירדו, דאפילו מדאורייתא נמי אסירי, דלא כתיב בהו קרא להתירם על ידי תערובת. ודומיא דלא יקרבו דרובע ונרבע הוי נמי לא יקרבו דאמרו חכמים באיברי בעלי מומין אפילו אם עלו ירדו. אבל חכמים דהכא פליגי עלייהו ואמרי אם עלו לא ירדו. והאי דקאמרי יצאו לבית השריפה היינו מדרבנן. בעידנא דאיתחזי קמייתא לא איתחזי בתרייתא. שהרי בשעה שנתרמה הראשונה עדיין לא נתרמה השניה. אבל הכא כי איתחזי קמא איתחזי נמי בתרא, דל''מ אם מת אותו דלשם דאותו דעזאזל קיים, דשניהם ראויים כאחד, שהרי אף הראשון אינו ראוי עד לאחר כל המתנות של דם, ואז הם שניהם לפנינו. אלא אפילו אם מת אותו של עזאזל ואותו של שם קיים, אפילו הכי לא איתחזי קמא עד דאיתחזי שנים האחרים אחד לשם ואחד לעזאזל. [ו]אז נראו שניהם של שם יחד. דנהי אם מת אחר מתן דם הפר דנראה מיד של שם, מיהו משמע דמיירי בכל ענין אף היכא דמת קודם מתן דם הפר. כך רצה לומר רבינו שלמה יצחקי זצ''ל, אלא שקיצר בלשונו. כל זה מהרב רבינו פרץ ז''ל. [תוספות רבינו פרץ].
------
@ ס''ד ע''ב
דייקא מתני' כוותיה דרב, דשיני שבזוג ראשון יקרב. יתקיים תחתיו, דמשמ' תחת המת יתקיים זה, אבל תחת האחר שלא מת אין צריך אחר להתקיים תחתיו. דכדקאי, בקדושתיה קאי. דקתני, בבא היא באפי נפשה, דקאי אשיני דקתני שיני ירעה עד שיסתאב. שיני, זה. איני יודע אם זהו שיני של זוג וכול', ולא של חבירו שמת, שאם מת שעיר שבפנים ידחה אף חבירו המשתלח, והוא הדין שאם מת המשתלח ידחה חבירו שבפנים דשוב אין לו תקנה, דשוב אין לקרות בו יעמד חי. מאי משמ', דהיכי משמע מהאי קרא ולא שחבירו מת, ת' דמשמע יעמד חי יעמד השתא מעכשיו משעת הגרלה זו ולא שעמד כבר בשעת הגרלה אחרת, (כאן) [כגון] שיני שבזוג ראשון שכבר עמד מחמת הגרלה שלו, תנן אמ' ר' יהו' נשפך הדם וכול'. כי קאמינא אליבא דרבנן, דב' מחלוקות יש במשנה כדפרש' לעיל. בשלמ' לרב, דמפרש לרבנן לעיל דבעלי חיים אינן נדחין. בהא קמיפלגי ר' יהו' ורבנן, דרבנ' סברי אינן נדחין ואתא ר' יהו' לפלוגי ולומ' אם נשפך הדם ימות המשתלח דבעלי חיים נדחין, ומיתרץ הא דאמרי לעיל דייקא כוותיה דרב מתני'. אלא לר' יוח', דאמ' דאפי' לרבנן שיני שבזוג ראשון, אם כן במאי פליגי ר' יהו' ורבנ', דהא ר' יהו' נמי אמ' בעלי חיים נדחין, ת' הא ודאי פשיט' דלר' יוח' לא ניחא מתני' כלל דהא אמ' רבא דייקא מתני' כוותיה דרב, והשתא אזיל להא דקאמ' דייקא מתני' כוותיה דרב. תנן שאין חטאת ציבור מתה, משמע דלהכי אצטריך למעוטי חטאת ציבור דאינה מתה. דהא דיחיד כי האי גוונא, כגון שהפריש חטאתו ונפל בו מום והפריש אחר תחתיו ונמצא הראשון מום עובר, והרי שניהן עומדין כשהן (שלומין) [שלימין] תמות. בשלמ' לר' יוח', דאמר שיני שבזוג שיני יקרב ושיני שבזוג ראשון ירעה דהוה ליה כאבוד, מש' הכי דכוותה גבי חטאת יחיד השיני שהביא באחרונה יקרב והראשון ימות, הואיל וחשבינן ליה כאבוד דדין אבודה למיתה. כדר' אבא, במסכת תמורה בפרק ולד חטאת. דאמ' ר' אבא אמ' רב הכל מודין, בין ר' בין רבנן. [פירוש רבינו אליקים].
------
אמ' רב' דיקא מתני' כוותיה דרב, דקתני אם משלשם מת זה שעלה עליו הגורל לשם יתקיים תחתיו ואילו אידך כדקאי קאי. פי' אילו היה קרב שיני שבזוג השיני הוה ליה למיתני והשיני יתקיים תחת השיני שלראשון, אלא ש''מ השיני שבזוג ראשון יקרב. [פסקי הרי''ד].
------
האמר רבא דיקא מתניתין כרב. מיהו תיובתא לא הוי לרבי יוחנן, דאיכא למימר דאיכא רבותא בסיפא במאי דקתני מת המשתלח ישפך הדם, כדאפרש לקמן בעזר השם. משום הכי ימות המשתלח. דנדחה הוא. וליכא למימר דמזוג שני קאמר ימות, דאם כן הוה ליה למימר נשפך הדם יביא זוג אחר ויגריל וימות המשתלח. בשלמא לרבי יוחנן כדרבי אבא. פירש רש''י [דאמר] במסכת תמורה וכו'. וא''ת איך קא מדמי מילתיה דרבי יוחנן להא דרבי אבא, דמשמע דרבי יוחנן אית ליה דרבי אבא, הא לא דמי, דבמילתיה דרבי אבא כשנמצאת השניה הרי בידו להקריב איזה מהם שירצה, אבל במילתיה דרבי יוחנן הרי הראשונה נדחה ואינו יכול להקריבה. ויש לחלק, דבמילתיה, (ד)כיון דנידחת הראשונה אין דעתו עליה כלל, אבל במילתיה דרבי אבא אין האבודה נדחית, דלעולם דעתיה עליה שימצאנה ויקריבנה. מורי הרב רבינו פרץ ז''ל. [תוספות רבינו פרץ].
------
@ ס''ה ע''א
נתכפר בשאינה אבודה, כגון שהפריש חטאתו ואבדה והפריש אחרת תחתיה ונתכפר בחטאת זו שנייה שלא נאבדה, ואחר כך מצא את האבודה ואבודה מתה, והכא נמי כיון דאמרי' דשיני שבזוג שיני יקרב הוה ליה מתכפר בשאינה אבודה, היל' האחרת תמות דהשתא דייקא מתני' כר' יוח'. אלא לרב, דאמ' דשיני שבזוג ראשון יקרב אם כן לא חשבינן לה כאבוד[ה], ואע''ג דנדחה ביני ביני והוו להו שוין זה והאחרון שהביא דהוה ליה כמפריש ב' חטאות לאחריות שאם מת האחד השיני עומד תחתיו. ואמ' רב הושיעיא וכול', כלומ' וכיון דהכי הוא שיני שהביא באחרונה אמאי ימות גבי יחיד, הא לא גמירי מיתה בכי האי גוונא אפי' גבי חטאת יחיד כדר' הושעיא, ואמאי נקט טע' לפי שאין חטאת ציבור מתה אפי' חטאת יחיד נמי כי האי גוונא לא הויא מתה, אלא ודאי לא דייקא מתני' כוותיה ותיובתא דרבא. ה''ג כיון דאמ' רבא רב סבר לה כר' יוסי דאמ' מצוה בראשון מעיקר' כמפריש לאיבוד דמי, כלומ' לעול' דייקא מתני' כוותיה דרב דכיון דמסקינן לעיל דרב סבר ליה כר' וכול', מעיקרא תחילת הפרשתו של אחרון דמי כמפריש לאיבוד וחשבינן ליה כאבוד ולהכי ימות גבי יחיד, דלא דמי להא דר' אושעיא דהתם שניהן שוין לכפרה באי זה מהן שירצה. בשלמ' לר' יוח' דאמ' שיני שבזוג ראשון, כאמרי רבנ' ירעה ור' יהו' אמ' ימות, השתא לר' יהו' מיכפר בשיני שבזוג שיני. אלא לרב דאמ' שיני שבזוג שיני, הוא דקא מיפלגי דרבנ' אמרי ירעה ור' יהו' אמ' ימות אם כן במאי איכפר אליבא דר' יהו', דהא בשיני שבזוג ראשון לר' יהו' לא מיכפר דבההוא נמי קאמ' ר' יהו' ימות מש' דקסבר בעלי חיים נדחין, אלא ודאי לא דייקא מתני' כוותיה דרב וקשיא לרבא. ת' מי סברת דר' יהו', קמהדר ברישא אם הוא שיני דמיירי ביה רבנ' דירעה דהיינו שיני שבזוג שיני, לא אשיני שבזוג ראשון קאי, וקא מהדר להו [ל]רבנן דאמ' שיני שבזוג ראשון יקרב, [ו]אמ' להו לא (לא) שיני שבזוג ראשון (ומת) [ימות] דבעלי חיים נדחין דהיינו ההוא דקאמ' בסיפא נמי דימות ולהכי קתני, ועוד מש' דברישא לא הוי עיקר פלוגתייהו אלא במיתה ורעייה ובסיפא הוי עיקר פלוגתייהו בבעלי חיים נדחין, ולעול' אליבא דר' יהו' מיכפר בשיני שבזוג שיני. איכא דמותיב, במקום ההיא תיובתא דלעיל דקתני בשלמ' לרב בהא פליגי וכול', וקא מותבי בהא לישנא. תנן ועוד אמ' ר' יהו' נשפך הדם ימות המשתלח וכול' בשלמ' לרב, דאמ' דלרבנן שיני שבזוג ראשון יקרב ואידך שבזוג שיני ירעה ולא אמרי' ימות ור' יהו' סבר ימות, היינו דקא מיפלגי ברישא בחטאת ציבור וסיפא דקאמ' ר' יהו' נשפך הדם ימות המשתלח, וקמיפלגי רבנן עליה ואמרי דלא ימות המשתלח מש' דאין בעלי חיים נדחין, והיינו דקאמ' ר' יהו', ועוד דברישא קמיפלגי בחדא וסיפא בחדא. אלא לר' יוח', דאמ' דברישא אפי' לרבנן שיני שבזוג ראשון ירעה דבעלי חיים נדחין. מאי ועוד, הא אפי' רבנן מודו דודאי בעלי חיים נדחין, קשיא. דלא אתעביד מצוותיה, דשעיר של פנים דהא מצוותו הוי במתנות הדם והרי נשפך על הארץ. הא אתעביד מצוותיה, דמשתלח, דמה לי הכא ומה לי מת בדחייתו לצוק. ת' אמרי דבי רב אמ' קרא יעמד חי לפני לכפר עליו, דמשמ' עד שעת כפרת דמים של חבירו והואיל ומת קודם לא נעשת מצוותו וצריך להביא זוג אחר. ה''ג עד מתי זקוק להיות חי עד שעת מתן דמים של חבירו. תנן התם, במסכת שקלים [פ''ב מ''א]. אם נתרמה התרומה, תרומת הלשכה. נשבעין, השלוחין. לגיזברין, לפי שהן תורמין אף על העתיד לגבות, (וכבר) [וכיון] דתרמו כבר קמו להו ברשותייהו דגזברין אפי' אותן שקלים שעתידין לגבות, ולפיכך היו שלוחין בעלי דינין של גזברין ולא של בני העיר ונשבעין להן שלא פשעו בהן. ואם לאו, שלא נתרמה עדיין התרומה אם כן הוו להו עדיין השקלים ברשות בני העיר שהרי לא תרמו עליהן גיזברין עדיין, היל' נשבעין לבני העיר שלא פשעו, ובני העיר שוקלים שקלים אחרים תחתיהם. אילו ואילו שקלים, שאע''פ ששקלו אחרים תחתיהם הויין קדושין הואיל והופרשו לשום כך. ואין עולין להם לשנה הבאה, שאין יוצאין בהן ידי חובתן לשנה הבאה באילו שקלים אחרים שנמצאו, אע''פ שיצאו ידי חובתן כבר משנה זו קודם שנמצאו אילו בשקלים ששקלו תחתיהן. חובות של שנה זו, חובת יחיד שחייב בשנה זו כגון שהביא בשנה זו קרבנות לשנה הבאה, והוא הדין דיצא בשקלים דשנה הבאה במה ששקל בשנה זו, דשקלים אילו שנמצאו לאחר כך עדיין הן של יחיד לפי שלא נתרמה עליהן התרומה אלא על אותן ששקלו תחתיהן. וכן שעירי ע''ז, כגון שהורו בית דין על ע''ז שמותרת ונודע להן שטעו דמביאין ציבור פר ושעיר, והיינו שעירי ע''ז. כולן ימותו דברי ר' יהו', ואמאי ימותו לישהו להו עד לשנה הבאה וליקרבו דהא אמרת חובות שנה זו קריבות כול', ובין ר' אלעז' ור' שמע' נמי לא אמרי' דקריבין לעולם. קרבנות ציבור קאמרת, כגון פר ושעיר של יום הכיפור', התם שני דליכא למימ' יקרבו לשנה הבאה. [פירוש רבינו אליקים].
------
הפריש שתי חטאות. וא''ת והיכי קדישי, והא אמר מר כל שאינו בזה אחר זה אינו אפילו בבת אחת. וי''ל דהכא במאי עסקינן, כגון דאמר יקדשו לה חדא מגו תרתי, דבכי האי גונא קדיש. לרבי יהודה במאי מתכפר. בשני שבזוג ראשון לא, דקסבר בעלי חיים נידחין. ובשני שבזוג שני נמי לא, דהא קאמר ירעה. מורי הרב רבינו פרץ ז''ל. בשלמא נשפך הדם ימות המשתלח וכו'. פירש רש''י דדם וחוקה וכו' על ידי איש עיתי. וקשה דחשיב למשתלח דיחוי משום שצריך להביא משתלח אחר, ודיחוי כזה לא מצינו. ולא רצה לפרש דחשיב ליה דיחוי משום דמת חבירו ובעינן שיהיו שניהם בעין. דהא לא היה יודע עדיין האי סברא דאמר בסמוך יעמד חי עד מתי זקוק להיות חי וכו'. וי''ל שהיה יודע דבעינן שיהא המשתלח חי עד אחר מתן דמים לענין דאם מת השעיר הפנימי או נשפך הדם שיהיה המשתלח פסול. אבל להצריך לשפוך הדם משום מיתת המשתלח, בזה לא היה יודע דליבעי שיהא זקוק להיות חי עד לאחר מתן דמים. אם נתרמה תרומה. פירש רש''י אם נתרמה התרומה קודם שנודע וכו'. ודחק לפרש כן דבידע תליא מילתא. ולא פירש כמשמעו אם נתרמה התרומה עד שנגנבו ואבדו ואם לאו שלא נתרמה עד לאחר שנגנבו ואבדו, לפי דסבירא ליה לרש''י הא דתנן [כתובות ק''ח ע''א] תורמין על האבוד ועל הגבוי רוצה לומר ביד שליח. ותימה למה לי על הגבוי, כיון דתנא על האבוד כל שכן על הגבוי. ולא שייך למימר זו ואין צריך לומר זו בשתי תיבות הסמוכות. ומפרש ר''י וכו' כדבפנים בתוספות טוך [עי' תוד''ה נשבעים]. מורי הרב רבינו פרץ ז''ל. חובות של שנה זו. שהופרשו לצורך קרבנות של שנה זו קריבות לשנה אחרת בין קרבנות בין שקלים. ולהכי פריך מפר ושעיר של יום הכיפורים. איתיביה אביי וכו' שאין חטאת ציבור מתה וכו'. משמע הא דיחיד כה''ג מתה. ואם כן צריך לומר דמיירי שנתכפרו באחרים קודם שנמצאו הראשונים. דאם לא כן לא אמרינן ביחיד כי האי גונא מתה לרבנן דרבי דאמרי [תמורה כ''ב ע''ב] דאין חטאת מתה אלא כשנמצאת לאחר שכיפרו בעליה באחרת. ואין סברא להעמיד תנאי דהכא בפלוגתא דרבי ורבנן. וצריך לומר שאבדו לאחר הגרלה, שאינו יכול לשנותם עוד לשעיר החיצון, דאי אבדו קודם הגרלה אמאי ימותו, הרי יכול לעשותו לאותו שעיר שנמצא שעיר החיצון או להקריבו ברגל אחר, כדתנן בפרק קמא דשבועות [ב' ע''ב] אם אינם ראויים לרגל זו יקרבו לרגל אחר. וא''ת מאי פריך הכא לרבי יהודה אמאי אינם קריבים לשנה אחרת, הא קיימא לן [תמורה כ''א ע''ב] הלכה למשה מסיני חטאת שכפרו בעליה למיתה אזלא, וכך ליה לרבי יהודה ציבור כיחיד. וי''ל הני מילי כגון חטאת שהופרש על חטא, דאין שייך לומר ימתין עד שיחטא פעם אחרת ואז יצטרך לו, להכי ימותו. אבל הני שראויים ליום הכיפורים אחר, אם איתא דא''ר יהודה חובות של שנה זו יקרבו לשנה אחרת לא הוה ליה למימר ימותו אלא יקרבו ביום הכיפורים אחר. מורי הרב רבינו פרץ. [תוספות רבינו פרץ].
------
פיס'. ועוד אמ' ר' יהוד' נשפך הדם ימות המשתלח. פי' כיון דנשפך הדם נפסל המשתלח. דכיון דלא אתעביד מצוותיה דחבריה אינו מועיל זה לשלחו, וצריך להביא שנים אחרים ולהגריל עליהן, ואותו שיפול הגורל לשם יקרב לשם, ושעלה עליו הגורל משתלח לעזאזל, ואותו שלעזאזל מזוג ראשון ימות, דכיון שנדחה שוב אינו חוזר ונראה. ורבנ' פליגי עליה ואמרי בעלי חיים אינן נדחין, הילכך יותר טוב שישתלח הראשון מפני שמצוה בראשו', והאי נמי דיקא כרב דקסבר תנא קמא בעלי חיים אינן נידחין, ור' יהוד' סבר בעלי חיים נדחין, ומשום הכי ימות משתלח זה שבזוג שיני. [פסקי הרי''ד].
------
פיס'. מת המשתלח ישפך הדם. בשלמ' נשפך הדם ימות המשתלח, דלא אתעביד מצותיה, אלא מת המשתלח אמאי ישפך הדם, הא אתעבידא מצוותיה. פי' עיקר המשתלח הוא ההגרלה, וכיון שנפל עליו הגורל לעזאזל כבר נגמרה המצוה ושילוחו בחוץ אינה עבודה, ולמה ישפך הדם שלחבירו. אמרי דבי ר' ינאי אמ' קרא יעמד חי, עד מתי זקוק להיות חי עד שעת מתן דמים שלחבירו. פי' שזקוק להיות חי עד שיזרוק הדם, ולא יועיל לזרוק דמו שלזה כיון שמת חבירו, וצריך להביא שנים אחרים ויגריל עליהן, והראשון שנשחט כבר כיון שנדחה אחר שחיטתו אינו חוזר ונראה, וליכא מאן דפליג בהא. [פסקי הרי''ד].
------
@ ס''ה ע''ב
כר' טבי אמ' ר' יאשיה, במסכת מגילה [כ''ט ע''ב] דאמ' כול' אבל קרבנות יחיד ודאי חובות של שנה זו קריבין לשנה הבאה דבענן מתרומה חדשה. פר, דהוי משל כהן גדול והוי ליה קרבן יחיד מאי איכא. מצוה היא, דמצוה להביא מתרומה חדשה אבל לעכב לא קאי קרא, ומש' מצוה מאבדין קדשים וימות בתימ'. קרבנות ציבור, כגון תמידין ומוספין. לפי שאין הגורל קובע משנה לחבירתה, דכי קבע גורל לשעיר אפנים או לעזאזל, לשנה זו הוא דקבע, ולא שיעשנו לשנה הבאה כמו שקבעו השעיר עכשיו. אמ' ליה אי מש' הך טע' וניתי ונגריל עליה לשנה הבאה. גזירה שמא יאמרו, מאן דלא חזי גורל דשנה הבאה (כמו שקבעו השעיר עכשיו, אמ' ליה אי מש' הך טע' וניתי ונגריל עליה לשנה הבאה גזירה שמא יאמרו מאן דלא חזי גורל דשנה הבאה) הגורל קובע כול'. תינח שעיר, דאית ביה הגרלה, איכא לתרוצי כדתרצת. פר, דלית ביה הגרלה, מאי איכא למימ'. גזיר' מש' חטאת שמתו בעליה, דשמא בין כך ובין כך ימות כהן גדול משנה לחבירתה, ואילו מקריב פרו לשנה הבאה נמצא חטאת שמתו בעליה קרב, וקים לן [לעיל נ' ע''א] הל' למשה מסיני דלמיתה אזלא. תינח פר, דהוה של כהן גדול. שעיר, של ציבור מאי איכא למימ' התם ליכא למיחש דהא אין ציבור מתים. מש' חטאת שעיברה שנתה, שאם ימתין עד (שעה) [שנה] אחרת יהא יותר מבן שנה ואתי למימ' בכולהו חטאת שעיברו שנתן דקריבין וגמירי הל' למשה מסיני דמתות. גזיר', בתימ', היא גופה חטאת שעיברה שנתה היא דשעיר החטאת איקרי, וכי משהי לה עד יום הכיפו' אחר ודאי עיברה שנתה. הא לא קשיא, דודאי יכול לשהותו עד יום הכיפו' אחר, ואע''פ שהיה עכשיו בן ח' ימים דראוי היה לזה יום הכיפו', אעפ''כ לא יהא לו יום הכיפו' אחר שנה שלימה. כר' דתניא שנה תמימה, דכת' ואם לא יגאל עד מלאת לו שנה תמימה וקם הבית וגו'. מ[ו]נה שלש מאות וששים וחמשה וכול', הכא נמי בן שנתו דקחשיב קרא בענן שנה שלימה מש'ס'ה' היל' האי שעיר החטאת עסיק' דהוו להו ח' ימים ליום הכיפו' זה, נמצא דלאידך יום הכיפו' לא הוו ליה שס''ה ימים דשנת הלבנה לא הויא אלא שנ''ה ימים. מונה שנים עשר [חודש] מיום ליום, שאם מכרה בניסן יש לו שהות עד לניסן אחר ואפי' נתעברה השנה בנתיים, היל' נתעברה השנה נתעברה לו למוכר, היל' לרבנ' ליכא לאוקומה דאפי' לא הוי אלא בן ח' ימים ליום הכיפו' זה לאלתר כי מטי אידך תשרי הוי בן שנה וליום הכיפו' נמצא שעברה שנתו. [פירוש רבינו אליקים].
------
והמצוה המ''ג היא שצונו להקריב קרבן מוסף על התמיד כל שבעת ימי הפסח וזה הוא מוסף חג המצות והוא אמרו יתעלה (אמור כ''ג ל''ו) שבעת ימים תקריבו אשה לי''י. [ספר המצות לרמב''ם — עשין מ''ג].
------
להקריב קרבן מוסף בכל שבעת ימי הפסח, שנאמר [ויקרא כ''ג] והקרבתם אשה ליי שבעת ימים, והוא כקרבן ראש חדש, שני פרים ואיל אחד ושבעה כבשים הכל עולות, וכמו שכתוב בפירוש על כולן בסדר פנחס [במדבר כ''ח] אשה עולה, ומשפט העולה כבר פירשתיו למעלה, ושעיר אחד לחטאת והיא נאכלת. משרשי המצוה כעניין מה שכתבנו למעלה בעניין הקרבן, כי האדם נפעל לפי מעשהו, כי בהיותו בעל חומר אין מחשבתו נדבקת כי אם על ידי המעשה. ומזה השרש ציונו האל ברוך הוא לעשות פעולה מיוחדת לשם היום למען נתפעל מתוך כך לתת אל לבינו גודל היום וקדושתו והנסים והטובות שגמלנו האל ברוך הוא באותו הזמן. דיני המצוה מה שאמרו זכרונם לברכה בפרק רביעי ממנחות [מ''ט ע''א] התמידין אינן מעכבין את המוספין ולא המוספין מעכבין זה את זה, וכן מה שאמרו שם [מ''ד ע''ב] הפרים והאלים והכבשים אינם מעכבים זה את זה, הפר והאיל והכבשים אינן מעכבין את הלחם, כלומר מנחת הסלת שזהו הלחם, ולא הלחם מעכב את הכבשים, דברי רבי עקיבה. אמר רבי שמעון בן ננס לא כי אלא הכבשים מעכבין את הלחם והלחם אינו מעכב את הכבשים, שכן מצינו שכשהיו ישראל במדבר ארבעים שנה קרבו כבשים בלא לחם אף הן יקרבו כבשים בלא לחם, אמר רבי שמעון הלכה כבן ננס אבל אין הטעם כדבריו, שכל האמור בחומש הפקודים, כלומר בספר במדבר סיני, קרבו במדבר והאמור בתורת כהנים, כלומר בספר ויקרא, לא קרבו במדבר, משבאו לארץ קרבו אלו ואלו, ומפני מה אני אומר יקרבו כבשים בלא לחם שהכבשים מתירין את עצמן ולחם בלא כבשים אין לו מי שיתירנו. וכן מה שאמרו שם פרק תשיעי [פ''ט ע''א] מערבין נסכי פרים בנסכי אלים אבל אין מערבין נסכי כבשים בנסכי פרים ואלים. ועוד אמרו שם [פ''ז ע''ב] גם כן שבע מדות של לח היו במקדש, הין וחצי הין וכולי, רבי אלעזר ברבי צדוק אומר שנתות היו בהן, עד כאן לפר עד כאן לאיל ועד כאן לכבש. ויתר פרטיה מבוארים שם ובמקומות מקדשים. ונוהגת בזמן הבית בזכרי כהונה. ואם עברו הכהנים על זה ולא הקריבו את קרבן מוסף במועדו ביטלו עשה זה וחטאם ישאו ובני ישראל נקיים, כי עליהם מוטל חיוב הקרבנות ביותר. ואם אולי הרגישו ישראל בדבר גם עליהם יהיה הפשע, כי כל ענין הבית הקדוש וכל שכן תמידין ומוספין על הציבור כולו הוא מוטל. [ספר החינוך מצוה רצ''ט].
------
[תוד''ה ומשום בסה''ד] וגזרינן שפיר מיתה. ונ''ב גיליון. אי נמי הכי פריך ומשום גזרה ימותו, הוה ליה למימר ירעו. והכי נמי פירש רש''י דיו אם ירעה. אבל גבי קינים לא שייך רעייה דאין רעייה בעופות, כלומר ירעה עד שיסתאב, דהא קיימא תמות וזכרות בבהמה ואין תמות וזכרות בעופות. ומשום הכי אמרינן גבי קינים ימותו. תוד''ה משום חטאת שעברה שנתה וכו' שעברה שנתה ממש. ובתוספות אחרות תירצו דסמיך ועוד חטאת שעברה שנתה וכו' ע''כ. כדרב טבי. אבל בשקלים לא שייך דרבי טבי, שהרי מעות נינהו, ויכול הגזבר לקנות מהן קרבנות של שנה זו, ותורמין עליהן שקלים של שנה הבאה מאחר שהביאו שני שקלים לשנה זו. ונייתי ונגריל. משמע דפשיטא ליה דאין הגורל ראשון שנעשה קודם שאבדה מועיל כלום. ותימה אם כן אמאי ימותו, נימא דיקריב לשעיר החיצון או לרגל אחר. וי''ל דלעולם מועיל הגורל ראשון לענין שאינו יכול לשנותו לקרבן אחר, אבל אינו מועיל שלא יוכל לשנות אותו של שם לעזאזל ואותו של עזאזל לשם. [תוספות רבינו פרץ].
------
שקלים שלא הספיקו להם לכל [ה]קרבנות של צבור מוציאין את הראוי להם מקדשי בדק הבית, אבל אין בדק הבית מוציא את הראוי לו מקדשי מזבח (רמב''ם שקלים פ''ד ה''י). גרסינן בפרק שני שעירי (יומא ס''ה ב') ובפרק קמא דראש השנה (ז' א') אמר שמואל משיגיע ר''ח ניסן אין מקריבין קרבנות צבור אלא מתרומה חדשה ואם לא באה החדשה לוקחים מן הישנה (שם הי''א). [סמ''ג עשין סימן מ''ה].
------
@ ס''ו ע''א
התינח שעיר, דבענן בן שנתו. פר מאי איכא למימ', דפר אינו פסול כשעברה שנתו, דהא קים לן דפר בן שתים מאי איכא למימ' במסכת פרה [פ''א מ''ב]. ועוד, אמאי ימותו לרעייה אזלי. רואין אותה כאילו עומדת בבית הקברות, דאין יכול כהן ליכנס לשם וליטלה קרבן ורועה. מש' תקלה, ימותו דדיל' אדמשהי להו עד יום הכיפו' אחר אתי להקריבם בשאר ימות השנה או אתי בהו לידי גיזה ועבודה. אין מקדישין בזמן הזה, דאיכא למיחש לתקלה שמא יקריבה. בהמה, אי בהמה היא שהקדיש או שהחרים תיעקר. אי זה עיקור, דקאמ' תיעקר. והיא מתה מאיליה, ברעב. אי תקלה דהקרבה, אפי' שאר בהמות נמי שדינם לרעות עד שיסתאבו ליחוש להקרבה. לעול' תקלה דהקרבה, ובשאר רועות נמי היינו טע' דלא חייש' לפי שאינן ראויות ליקרב כלל אלא רועה עד שתסתאב, ולפיכך מסיח דעתו להקרבה שלה ואין לחשוש שיבא לידי הקרבה, אבל בפר ושעיר של יום הכיפו' יש לחשוש הואיל ועתיד להקריבה ודעתו עליה, שמא יקריבנה קודם יום הכיפו', וגבי הקדשות שבזמן הזה נמי, הואיל ואין רועין מש' פסול שבהן אלא לפי שאין מזבח להקריב היל' דעתו עליהן כל שעה דסבר מהרה יבנה בית המקדש ואקריבם ואיידי דדעתיה עלויהו אתי להקריבם ולכך ימותו. ותקלה עצמה תנאי היא, דאיכא דחייש לתקלה ואיכא דלא חייש. בראשון, בפסח ראשון. בשיני, בפסח שיני. אל יקרב, דחייש אי משהי לה אתי לידי תקלה, ותנא קמא לא חייש. הא ר' והא רבנן, דהא דתניא יקרב לשנה הבאה ר' היא דיכול להיות ראוי לב' פסחים בלא עיברה שנתו, דכל בן שנה דכת' בקרא חשבינ' למניין ימות החמה דפסח בענן בן שנתו, והא דתניא לא יקרב לא מהדר אשיני אלא אלשנה הבאה ורבנ' היא. והתניא וכן המעות, דמעות שהפריש לפסחו ולא לקח בהן כלום בשנה זו יקרבו לשנה הבאה, ועל מעות נמי תניא אידך לא יקרב, והכא לא מצית למימ' הא ר' הא רבנן, דגבי מעות מאי עיברה שנתה איכא, אלא לאו ש''מ בתקלה פליגי, וגבי מעות איכא למיחש שמא יקח בהן קרבן בשאר ימות השנה היל' לא ישהה עד שנה הבאה אלא יהא להם דין מותר הפסח שהוא כשלמים. [פירוש רבינו אליקים].
------
רואין אותו כאילו הוא בבית הקברות ותרעה. ואע''ג דחטאת שעברה שנתה מחמש חטאות המתות הן, כדתנן במסכת (מעילה) [תמורה] בפרק ולד חטאת, היינו דוקא כשאבדה ועברה שנתה. ואע''ג דהכא באבדה איירי צ''ל דיש לחלק בין חטאת הבא על חטא, שאין ראוי להמתין עד שיחטא פעם אחרת, לזו הבאה לזמן קבוע, כדפרישית לעיל. אלא אמר רבא [גזרה] משום תקלה. אבל גבי שקלים לא שייך תקלה כדפרישית לעיל, שהרי יכולים הגזברים לקנות מהן קרבנות ציבור של שנה זו [ול]תרום עליהן לשנה הבאה. מאי לאו בתקלה פליגי. דלרבי דאית ליה דבעי שנה תמימה של חמה. הילכך לא הוי לפסח הבא עברה שנתה. ופליגי בתקלה דגזרינן פן ישחטנה בשאר ימות השנה. ואפילו למ''ד פסח בשאר ימות השנה לא בעי עקירה הכא בעי עקירה כיון שהוא ראוי לפסח הבא. דהכי נמי אמרינן בפ''ב דחולין ובפרק תמיד נשחט דהיכא שהוא עומד לפסח שני לכולי עלמא בעי עקירה. והכי נמי יש לנו לומר הכא, הואיל והוא ראוי לפסח הבא. [תוספות רבינו פרץ].
------
אין מקדישין ואין מחרימין ואין מעריכין בזמן הזה ואם הקדי' או העריך או החרי' סתם חרמות לבדק הבית והוא (ב)[כ]הקדש, פירות כסות וכלים ירקבו מעות וכלי מתכות יוליכם לים המלח ובהמה תעקר כיצד נועל דלת בפניה והיא מתה מאליה לפי שעבר על תקנ' חז''ל שאמרו שלא להקדישו פשוט בע''ז. ופר''ת ואם רצה לפדותו פודהו אפילו שוה מנה על פרוטה ומוליך הפרוטה לנהר ודוקא קרקע פודה אבל טלטל יאבד ואינו יכול לפדותו. וה''ר יונה כתב שאפילו טלטל יכול לפדותו. וכן נראה מהרמב''ם בערכין, ועוד כתב כי בזמן הזה חכמים דנו כי פודהו לכתחלה בד' זוזים או קרוב לזה, שכשהיה המקדש קיים היה צריך לכתחלה לפדותו בכדי שוויו. ועוד כתב שאם החרים בזמן הזה מטלטלין 
סתם נותנים לכהנים הנמצאים באותו מקום. וכן אם החרים קרקע בזמן הזה בחוצה לארץ דינו כמטלטלין ונותנין לכהנים שבאותו מקום ע''כ. וכתב הרב בן מיגש בבתרא [ב''ב ק''ב ע''ב] על ההיא דהמקדיש שדה וכו', דבזמן הזה בין קרקע 
בין טלטל שהקדישו פודהו בשוויו ומוסיף חומש, וההיא שכתבתי דשוה מנה על פרוטה פדוי דוקא בדיעבד, ואם הקדיש לבדק הבית בפירוש פודה כמו שכתבתי ומוליך הנאה לים המלח, ואם אמ' בפי' למזבח בהמה תעקר ואין לה פדיון ואם הם כסות וכלים יוליך דמיהם לים המלח שאינם ראויין למזבח, ואם הקדש סתם כיון שאין לנו עתה בית המקדש כל סתם הקדש בזמן הזה לבית הכנסת או לעניים הוא ע''כ. וכתבו הגאונים ומאן דמקדיש האידנ' נכסים או דמחרים יתהון יכול למפרקהון. [רבינו ירוחם ני''ט ח''א].
------
כתב בעל התרומה אסור לומר חפץ זה יהא הקדש שהרי פירות ירקבו. כסות וכלי' ירקבו. בהמה תעקר וכלי מתכו' יוליכם לים המלח. אלא אומר אני נותן חפץ זה או דמים אלו לצדקה או למצוה או לעשותה. [כל בו הלכ' צדקה סימן פ''ב].
------
אין מקדישין ואין מחרימין ואין מעריכין בזמן הזה, ואם הקדיש והעריך בהמה תיעקר, פירות כסו' וכלים ירקבו. לכן יזהר בזמן הזה שלא יאמר אדם דבר זה להקדש אך יאמר לעניים או לקהל, ולא יכתוב של הקדש, עיין פרק קמא דע''ז [י''ג ע''א] סימן ז'. [האגודה].
------
ואם הקדיש והעריך והחרים בהמה תיעקר כו' עיין מ''ש בפ' בתרא דבכורות. [תוס' רי''ד].
------
בא לו אצל שעיר המשתלח השתא הדר תנא למילתיה לאורויי בסדר עבודה, וקאמר דלאחר שגמר כהן גדול מתן דמים של פר ושעיר כדסליק בפרקין דהוציאו לו את הכף, בא לו כהן גדול אצל שעיר המשתלח במקום שהעמידו כנגד בית שילוחו, כדאמרי' בפרק טרף בקלפי [מ''א ע''ב]. אנא השם עוו פשעו וחטאו עמך בית ישראל. והכהנים בכלל עמך בית ישראל דהא סבי' לן דבין כהנים ובין ישראל מתכפרין בשעיר המשתלח בשאר עבירות, אע''פ שבטומאת מקדש וקדשיו כהנים מתכפרים בפר וישר' (בפר) [בשעיר] הנעשה בפנים (בשעיר המשתלח). מסרו למי שמוליכו וכו', אלא שעשו כהנים קבע שהרגילו לעשות את הכהנים קבע, להיות מוליכין אותו על ידי כהנים לא על ידי ישראל. וכבש עושין לו כמין מעלה, שהוא בנין גבוה ויוצא דרך הכבש לחוץ לעזרה וחוץ לעיר, שלא יוכלו הכהנים ליגע בו במשלח, לפי שהיו רגילין לתלוש בשערו ואומר' לו טול ומהר וצא שלא תשהא עונותינו אצלנו. [רבינו יהונתן מלוניל].
------
מתני'. בא לו אצל שעיר המשתלח וסמך שתי ידיו עליו והתודה. וכך היה או', אנא השם עוו פשעו חטאו לפניך עמך בית ישראל, אנא השם כול'. מסרו למי שהוא מוליכו, הכל כשירין להוליכו, אלא שעשו הכהנים קבע ולא היו מניחין את ישראל להוליכו. אמ' ר' יוסי מעשה והוליכו ערשלה מציפורי, ויש' היה. [פסקי הרי''ד].
------
שנינו בפרק שני שעירים שאחר כך בא לו אצל שעיר המשתלח וסומך שתי ידיו על ראשו ומתודה וכך היה אומר אנא השם חטאו ועוו ופשעו לפניך עמך בית ישראל אנא השם כפר נא לחטאים ולעונות ולפשעים שחטאו ושעוו ושפשעו לפניך עמך בית ישראל ככתוב בתורת משה עבדך כי ביום הזה יכפר עליהם [וגומר]. [סמ''ג עשין סימן ר''ט].
------
אחר כך בא לו אצל שעיר המשתלח. סמך שתי ידיו על ראשו ומתודה. וכך היה אומר אנא השם חטאו ועוו ופשעו עמך בית ישראל אנא השם כפר נא לחטאים ולעונות ולפשעים שחטאו ושעוו ושפשעו לפניך עמך בית ישראל ככתוב בתורת משה כי ביום הזה יכפר עליכם לטהר אתכם מכל חטאותיכם לפני י''י תטהרו. הא למדת ששלש פעמים ביום הזה מתודה, וזו שנאמר בתורה וכפר בעדו ובעד ביתו ובעד כל קהל ישראל, ולמדנו מפי השמועה שבכפרת דברים הכתוב מדבר, ובכל וידוי מהם היה מזכיר את השם ג''פ כמו שכתבנו. וכשנותן הגורל על שעיר החטאת אומר לי''י חטאת. נמצא שמזכיר השם [ביום הזה עשרה פעמים. ובכולם הוא מזכיר] השם ככתבו שהוא שם המפורש. בראשונה היה אומרו בקול גדול, משרבו הפריצים היה אומרו בקול נמוך ומבליעו בנעימות אחיו הכהנים, כדי שלא יכירו בו אפילו אחיו הכהנים. כששומעין את השם היוצא מפי כהן גדול בקדושה ובטהרה כורעים [ומשתחוים] ונופלים על פניהם ואומרים ברוך שם כבוד מלכותו לעולם ועד, שנאמר כי שם י''י אקרא הבו גודל לאלהינו. כהן גדול היה מתכוין לאמר את השם כנגד המברכים ואומר להם תטהרו. וכל היום כשר לוידוי יום הכפורים ולוידוי פרים הנשרפים. [הבתים — שערי עבודת יום הכפורים שער שני].
------
ואח''כ הולך אצל שעיר המשתלח וסומך שתי ידיו על ראשו ומתודה עונות עצמו ועונות בני ישראל משאר עבירות לא מטומאת מקדש וקדשיו וכך היה אומר וכו' ואח''כ משלח השעיר ביד איש עתי המדברה וכלן כשרים להוליך אלא המנהג בכהנים. [ארחות חיים הלכ' סדר עבודת כהן גדול ביום הכפורים סימן נ'].
------
בא לו אצל שעיר המשתלח וסמך שתי ידיו עליו ומתודה, וכך הי' אומר אנא כו'. מסרו לו למי שהוא מוליכן. [האגודה].
------
אחר כן בא לו אצל שעיר המשתלח וסמך שתי ידיו עליו והתודה, וכך היה אומר אנא השם חטאו עוו פשעו לפניך עמך בית ישראל, אנא השם כפר נא לחטאים ולעונות ולפשעים שחטאו ושעוו ושפשעו לפניך עמך בית ישראל, אנא השם כפר נא לחטאים ככתוב בתורת משה עבדך (ויקרא ט''ז) כי ביום הזה יכפר עליכם וגו'. והן עונין אחריו ברוך שם כבוד מלכותו לעולם ועד. ועשרה פעמים היה מזכיר שם המפורש ביום זה, ג' פעמים בכל ודוי וודוי ואחד על שעיר של שם שהיה אומר לשם חטאת הרי עשר. מסרו למי שמוליכו והכל כשרין להוליכו, אלא שעשו הכהנים קבע לשלחו על יד כהן. וכבש עושין לו לזה שהיה מוליכו דהיינו כמין מעלה, כדי שיהא גבוה משאר העם. ויוצא דרך אותו כבש חוץ לעזרה וחוץ לעם, כדי שלא יוכל העם ליגע במשלח לפי שמתחילה היו קצת בני אדם תולשין אותו בשערו ואומרין טול וצא מהרה ואל תשהה עונותינו. איש זה שהיה מוליך השעיר מכינין היו אותו לכך מערב יום הכפורים דתניא בפרק שני שעירי יום הכפורים (יומא ס''ו ע''א) איש להכשיר את הזר, עתי שיהא מזומן, עתי אפילו בשבת, 
עתי ואפילו בטומאה. ומפרש התם מאי אפילו בשבת שאם חלה השעיר מרכיבו על כתפו, ומאי אפילו בטומאה היינו שאע''פ שנטמא שליח זה אפילו הכי נכנס לעזרה ומשלחו. [תלמיד הרשב''א].
------
מה שהפר מכפר על הכהנים מכפר השעיר על ישראל והוא השעיר אשר עלה עליו הגורל לשם (רש''י לפרק ט''ז פסוק ט''ו). וטהרו וקדשו טהרו לשעבר וקדשו לעתיד לבא (תו''כ לפסוק י''ט) מטומאות בני ישראל בין שוגג בין מזיד בין שנכנס למקדש בטומאה ולא נודע להם בסוף שנאמר לכל חטאתם וחטאת הוא שוגג ומפשעיהם אלו הנכנסים במזיד בטומאה (ע''פ רש''י לפסוק ט''ז). [סמ''ג עשין סימן ר''ט].
------
שעיר המשתלח, לפי שהוא כפרה לכל ישראל, כהן גדול מתודה עליו על לשון כל ישראל, שנאמר והתודה עליו את 
כל עונות בני ישראל. שעיר המשתלח מכפר על כל עברות שבתורה, הקלות והחמורות, בין שעבר בזדון בין שעבר בשגגה, בין שהודע לו בין שלא הודע לו, הכל מתכפר בשעיר המשתלח, והוא שעשה תשובה. אבל אם לא עשה תשובה אין השעיר מכפר אלא על הקלות. ומה הן הקלות ומה הן החמורות, החמורות הן עברות שחייבין עליהן מיתת בית דין, או כרת, ושבועת שוא ושקר אע''פ שאין בהן כרת הרי הן מן החמורות, ושאר מצות לא תעשה ומצות עשה שאין בה כרת, הרי הן מן הקלות, לר''ם. [הבתים — שערי תשובה שער ראשון].
------
(משנה) מסרו, לשעיר המשתלח. (לפי) [למי] שהוא מוליכו, לעזאזל. שעשו כהנים גדולים קבע ולא היו, כלומ' שלא היו מניחין כהנים את יש' להוליכו, אלא על יד כהנים משלחין אותו. ערשלא, שם אדם ויש' היה, כלומ' שאפי' ליש' היו מניחין להוליכו, ושלח ביד איש עתי המדברה. (גמרא) ר' יהו', דאמ' בפרקין (דלקמ') [דלעיל ס''א ע''א] הושוו כולן בכפרה אחת, מלמד שכולן מתכפרין בשעיר המשתלח. אטו כהנים מי נפקו להו מכלל עמך יש', והיכא דמתודה על יש' מתודה נמי על כהנים. איש, סתם כת' ואפי' זר מזומן לכך. [פירוש רבינו אליקים].
------
אחר שהתודה על השעיר מסרו למי שמוליכו, והכל כשרים להוליכו אלא שעשו הכהנים קבע ולא היו מניחין את ישראל להוליכו, וסוכות היו עושין מירושלים עד תחילת המדבר, שהיה שם [ה]סלע [ה]גבוה, ושובת שם איש אחד או אנשים הרבה בכל סוכה וסוכה כדי שיהו מלוין אותו מסוכה לסוכה (רמב''ם עבודת יוהכ''פ פ''ג ה''ז), ויקירי ירושלים היו מלוין אותו עד סוכה ראשונה (ס''ו ב') ואנשי סוכה אחרונה לא היו מלוין אותו עד הצוק הוא הסלע אלא עומדין מרחוק ורואין את מעשיו, ועל כל סוכה וסוכה אומרים לו הרי מזון והרי מים (ס''ז א'), תנא מעולם לא הוצרך אדם לכך אלא לפי שאינו דומה מי שיש לו פת בסלו למי שאין לו פת בסלו, ומה היה עושה חולק לשון של זהורית שבקרניו חציו היה קושר בסלע וחציו היה קושר בקרניו. ושנינו במסכת שקלים (דף י' ב') שזה הלשון היה בא משירי הלשכה ולשון של מעלה שנקשר בראשו היה בא מתרומת הלשכה, ודוחפו לאחוריו ומתגלגל לאחוריו ויורד ולא היה מגיע לחצי ההר עד שנעשה איברים איברים, בא ויושב לו תחת סוכה האחרונה עד שתחשך, ומאימתי מטמא בגדים משיצא חוץ לחומת ירושלם רבי שמעון אומר משעת דחייתו לצוק (יומא שם). ורבי יוסי אומר בגמרא (ס''ז ב') משעת שיגיע לצוק, וטעם שלהם מפורש בברייתא בגמרא. [סמ''ג עשין סימן ר''ט].
------
מסר השעיר למי שהוא מוליכו. הכל כשרים להוליכו, אלא שעשו כהנים גדולים קבע של יהיו מניחים ישראל להוליכו. חלה השעיר מניחו על כתיפו, ואפילו בשבת. כך למדנו מפי השמועה, עתי ואפילו בשבת. נטמא המשלח (מכניסו) [נכנס] לעזרה ומשלחו. כך למדנו מפי השמועה ביד איש עתי ואפילו בטומאה, כלומר ביד זה שהוכן אפילו נטמא. חלה [המשלח] משלחו ביד אחר. דחפו ולא מת, ירד אחריו וימיתנו. ואיברי השעיר (ושעיר) זה מותרים בהנאה, שלא אמרה תורה שלח לתקלה. [הבתים — שערי עבודת יום הכפורים שער שני].
------
וכבש עושין מפני הבבליים שהיו תולשין בשערו ואומרים לו צא צא. [ע''ב] תנא לא בבליים היו אלא אלכסנדריים ומפני כו'. [האגודה].
------
@ ס''ו ע''ב
אפי' בשבת, שאפי' אירע יום הכיפו' בשבת יכול להוציאו לצוק שהיה רחוק מירושלם עשרה תחומי שבת, אזיל ומפר' לה לברייתא. כפרה כתי' בה, יעמד חי לפני ה' לכפר עליו וגו', ואימא הואיל ומכפר אינו כשר אלא בכהן, קמ''ל. אפי' בשבת למאי היל', כלומ' מה בא להתיר דמותר אפי' בשבת, שאם היה שעיר המשתלח חולה מרכיבו המשלח על כתיפו. דאי ר' נתן, לא צריך קרא לרבויי הא דמרכיבו על כתיפו דהאמ' חי נושא וכול'. חולה שני, דדומה לכפות ואינו נושא את עצמו. זאת אומרת, מדמצרכי' קרא לשבת ולא ליום הכיפור' עצמו כגון יום הכיפור' שאירע בחול. עירוב והוצאה לשבת, חייוב עירוב וחיוב מוציא לשבת. עירוב, עירובי תחומין שהרי היה מוליכו חוץ לתחום, הוצאה, מה שמרכיבו על כתיפו, בשבת, ומדלא אצטריך קרא למישרייה ביום הכיפו' עצמו אלא כשהוא חל להיות בשבת ש''מ דאין עירוב והוצאה ליום הכיפור', ובברייתא בפרק אמ' לו [כריתות י''ד ע''א] גמרי' דהא דרפרם ברותא היא דדיל' שני יום הכיפו' דמצוותו לכך. נכנס לעזרה, כשהוא טמא, דהא אי איפשר באחר דבענן מזומן לכך מבעוד יום. חלה, שעיר המשתלח מהו וכול'. יכול להרכיב אני ואתם, כלומ' לכשיחלה יכולין אני ואתם להרכיבו, כלומ' לא הוצרך מעולם לכך. אהא בשלום אני ואתם, במשלח מעולם לא אירע שנחלה אותו שהיה מזומן. דחפו, שעיר בהר. כן יאבדו כל א[ו]יביך ה', כלומ' דמעולם לא אירע דלא מת בדחיפה ראשונה, וכן יאבדו וגו' כמהו. וחכמ' א' חלה מרכיבו וכול', ורבנ' סבירא להו דכל אילו דברים איפשר שאירעו. פל' מהו לעולם הבא, שאלו מאדם אחד שלא היה הגון במעשיו. לא שאלתוני, שהשיאן לדבר אחר, ואמ' להן מאדם אחר שהיה הגון במעשיו. לא שאלתוני אלא על פל', בתימ' כלומ' שעליו לא היה צריך לישאל דהא ודאי בן העולם הבא. ע''א ששאלו על אבשלום והוא השיאן לדבר אחר ואמ' להן לא שאלתוני אלא על פל', כלומ' על שלמה מלך יש'. וכן לח''ע נמי בתרויהו. ועוד שאלו מהו להציל רועה כבשה בפי הארי, כלומ' דמי יכול ליטול הימנו מה שטרף דעכשיו נוטל הימנו מזונותיו, והוא השיאן לדבר אחר ואמ' להם לא שאלתוני אלא על הרועה אם יכולין להצילו מפי ארי. ט''ן מה[ו] (שיהא רועה) להציל [רועה] כול', אלא על הרועה עצמו ואם חייבין להצילו כול' הא ודאי פשיט דהא הצלת נפשות היא, ט''ן דבעו מיניה אם מותר להצילו בשבת. ועוד שאלו לו ממזר מהו לירש, בנכסי אביו. והוא השיאן לדבר אחר ואמ' להן מהו ליבם, שהוא מיבם כשאר יש'. ועוד שאלו מהו לסוד את ביתו, מש' דגמרי' התם [ב''ב ס' ע''ב] דסד את ביתו בסיד ומשייר בו דבר מועט כנגד הפתח, ושאלו לו אם ממזר שייך בדין זה כיש', והוא השיאן לדבר אחר ואמ' להן לא שאלתוני אלא לסוד את קברו, דגמרי' במסכת סנהדרין [ב''ק ס''ט ע''א] דציון קברות בסיד וזה (אם) [נמי] צריך כיון דמיטמא כיש'. לא מפני שהפליגם בדברים, דלא לכך היה משיבן בלשון הזה כדי להפליגן, אלא בדברים בעלמ' מדעתו, והוא היה יודע להשיבם יפה אלא לפיכך לא היה רוצה להשיבם שלא אמ' כול'. שוין, שכולם עבדו לעגל. מפני [מה] אין מיתתן שוה, דיש מהן שמתו בסייף דכת' עברו ושובו משער לשער וגו', ויש מהן במגפה דכת' ויגף ה' את העם על אשר עשו את העגל וכו', ויש מהן בחולי מעים דכת' וישק את יש', וגמרי' התם במסכת סנהדרין [ע''ז מ''ד ע''א] דלא נתכוון משה אלא לבודקן כסוטות וכת' בסוטה וצבתה בטנה. אין חכמה, שאין לה עסק לחקור בשאר חכמות אלא בפלך. וכן הוא או', דחכמת אשה אינה אלא לטוייה בעלמ', (דכל) [דכת'] וכל אשה חכמת לב בידיה טוו. זיבח וקיטר, מי שזיבח וקיטר לעגל היה נידון בסייף דהעובד ע''ז בהרג. גיפף ונישק, מי שחיבקו ונישקו במיתה. במגפה, שמת בהדרקון בחולי מעים כסוטה, והן היו מים שהשקה משה. עדים והתראה, אותן שעבדו לו על פי עדים והתראה (אותן). לאביו ולאמו לא ראיתיו, כלומ' שנתאכזר על אביו ועל אמו כמי שלא ראם מעולם והרגן במעשה העגל, מכלל דאביו ואמו ובני משפחתם עבדו ע''ז, ת' ודאי בני לוי לא עבדו ע''ז ומאי אביו דקאמ' אבי אמו מיש' שלא משבט לוי. אחיו מאמו, ולא מאביו. בני בתו מיש', דבני בנים הרי הן כבנים כדגמרי' בפרק הבא על יבמתו [ס''ב ע''ב] מדכת' ואחר בא אל חצרון אל בית מכיר אבי גלעד ותלד לו את שגוב, וכת' מני מכיר ירדו מחוקקים וכת' יהודה מחוקקו. וכבש היו עושין לו, שהיה יוצא דרך אותו כבש למעלה מחומת העיר, ועליו היה מהלך ולא היה יוצא בשער לפי ששם היו בבליים שהיו מתלשין בשערו של שעיר וא' לו טל חטאותינו וצא. ט''ן שהיו מתלשין בשערו של משלח טול השעיר וצא מהרה. לא בבליים, הן שהיו מתלשין. ומתוך ששונאין, אותן של ארץ יש' את הבבלים קורין אותן לאותן העושין שלא כהוגן בבליים, ט''ן וח''ע מתוך ששונאין את הבבליים כלומ' שהאלכסנדריים שונאין את הבבליים. תניא ר' יהו' א' לא בבליים וכול' אמ' ר' יוסי תנוח דעתך שהנחת את דעתי, כלומ' שפירש לו ואמ' שאין אנשים הגונים בבליים עושין כן, ואית דפרשי וט''ן דמשפחתו של ר' יוסי היה מבבל ולכך שמח בדברי ר' יהו'. תנא מה שהיא צפירה וחובי דרי סגיאין, שהיו א' לו העם מה אתה משהא כן השעיר ומוליכו בנחת הרי חטאי הדור רבים. (משנה) יקירי ירושלם, חשובי ירושלם. עד סוכה הראשונה, שסמוך לירושלם. צוק, סלע גבוה. [פירוש רבינו אליקים].
------
ת''ר, איש להכשיר את הזר, עתי שיהא מזומן, עתי אפי' בשבת, עתי אפי' בטומאה. איש להכשיר את הזר פשיט', מהו דתימ' כפרה כתיבא ביה קמ''ל. עתי' אפי' בשב', למאי היל' אמ' רב ששת לומר שאם היה חולה מרכיבו על כתיפו. פי' דאמ' משום איסור תחומין הא קיימלן דאיסור תחומי' לאו דאורייתא, ומאי אצטריך קרא למישרינהו, אלא האי קרא לא אתא [אלא] שאם היה חולה השעיר מרכיבו על כתיפו ודוחה שבת, כמאן דלא כר' נתן, דאי ר' נתן האמ' חי נושא את עצמו. אפי' תימ' ר' נתן, חולה שאני. אמ' רפרם זאת אומר' עירוב והוצאה לשבת ואין עירוב והוצאה ליום הכיפורים. פי' שאם יש איסור הוצאה ביום הכיפור' מאי אצטריך קרא להתיר אם חל יום הכיפורים בשבת, מה לי חול מה לי שבת, כיון דדחי יום הכיפורים דחי שבת, דזה וזה איסור כרת הן, אלא ודאי מהכא ילפינן דאין איסור הוצאה ביום הכיפורים מדאוריית', ומשום הכי אצטריך קרא למשרי שבת. ובכריתות פרק אמרו לו [י''ד ע''א] מייתינן לה להא דרפרם, ואמרי' עלה וממאי דיל' שאני שעיר המשתלח דהכשירו דיום הכיפורים בכך, אלא דרפרם בדותא היא. פי' לעולם יש הוצאה ליום הכיפורים מן התורה, ואם דוחה שעיר המשתלח יום הכיפורי' מפני שהוא הכשר היום ואל ידחה שבת, להכי אצטריך קרא למישרי אף שבת. עתי אף בטומאה, למאי הילכת'. פי' מאי איסור טומאה יש חוץ לעזרה, ומה בכך אם היה המשתלח טמא. אמ' רב ששת שאם ניטמא משלחו נכנס לעזרה ומוסרו הכהן לו ומוליכו. [פסקי הרי''ד].
------
ולענין אסור מלאכה כל מלאכה שאסור בשבת אסורה ביום הכפורים. כללו של דבר יום הכפורים כשבת דמי לענין טלטול והוצאה ועירוב ולענין פקוח נפש ושאר דברים המותרים. [רי''ץ גיאת הלכ' יו''כ].
------
וכל מלאכה שאסורה בשבת אסורה ביוה''כ כדתנן (מגילה ז':) אין בין שבת ליוה''כ אלא שזה זדונו בידי אדם וזה זדונו בכרת ומלאכה ועירוב וטלטול והוצאה בשבת ועירוב והוצאה ליוה''כ. והא דאמר רפרם בפ' שני שעירי (יומא ס''ו:) וכו' זאת אומרת עירוב והוצאה לשבת ואין עירוב והוצאה ליוה''כ ליכא. [עשרת הדברות לבעל העיטור הלכ' יו''כ].
------
אמר רפרם זאת אומרת עירוב והוצאה לשבת ואין עירוב והוצאה ליוה''כ. בכריתות בפ' אמרו לו מייתינן לה להא דרפרם ואמרי' עלה וממאי ודילמא שני שעיר המשתלח דהכשירו דיוה''כ בכך אלא דרפרם (בכותא) [ברותא] היא. מהו להציל רועה כבשה מפי ארי אמר להן לא שאלתוני אלא על הכבשה. רבינו ברוך זצוק''ל פירש על אורי' ועל בת שבע. [תוס' רי''ד].
------
וכל מלאכה וטילטול או הוצאה הנאסרת בשבת אסורה ביום הכיפורים דקיימא לן עירוב והוצאה לשבת עירוב והוצאה ליום הכיפורים והא דאמר רפרם בפרק שני שעירי [יומא ס''ו ע''ב] עירוב והוצאה לשבת ואין עירוב והוצאה ליום הכיפורים מייתינן ליה בכריתות פרק אמרו לו [י''ד ע''א]. ואמרינן עלה דליתא דהא דרפרם ברותה היא. ואסורין בקניבת ירק בין ביום הכיפורים שחל להיות בשבת ובין ביום הכיפורים שחל להיות בחול וכן אין מפצעין באגוזים ואין מפרכין ברימונים והכי איתוקמא בשבת פרק אלו קשרים [קי''ד ע''ב]. [שבלי הלקט סימן שט''ז].
------
שאלו את ר' אליעזר פלוני מהו לעולם הבא — פירוש אבשלום שבא על פלגשי אביו מהו לעולם הבא מי סבירא לן הא דאמר רב (סנהדרין כ''א.) נשים בקידושין ובכתובה ופילגשים בלא קדושין ובלא כתובה. אמר להן לא שאלתוני אלא על פלוני — פירוש על שלמה, ושלמה מהו לעולם 
הבא כלומר עוד שאלוהו על שלמה מי סבירא לן כר' יונתן דאמר (שבת נ''ו:) כל האומר שלמה חטא אינו אלא טועה וכו' כדגרסינן בגמ' בפ' במה בהמה. מהו להציל הרועה מיד ארי — פירוש להציל אוריה מיד דוד, מי סבירא לן חולקין כבוד לתלמיד היינו יואב במקום הרב שהוא דוד, ומפני שאמר ''ואדוני יואב'' (שמואל%ב' י''א, י''א) אינו מורד במלכות וניתן להצילו או דלמא אין חולקין כבוד לתלמיד במקום הרב ומורד במלכות הוא. אמר להן דומה שלא שאלתוני אלא על הכבשה. אמרו לו ואת הכבשה מהו 
להציל — פי' בת שבע מיד דוד, מי סבירא לן הא דאמר ר' יונתן בפ' במה בהמה (שבת נ''ו.) כל היוצא למלחמת בית דוד גט כריתות נותן לאשתו, ואוריה נתן גט לבת שבע, 
זה בריש תוספת' יבמות (פ''ג). [הערוך ערך פלן א]. זיבח וקיטר — בסייף, גיפף ונשק — במגפה — ''חבקו אשפתות'' (איכה ד', ה') תרג' גפיפו קיקלתן. [הערוך ערך גףגט]. משוך צפירה זו זעיר, חובין דדרי סגיאין — פי' מהר וצא שעיר זה קטן וחטאת הדור מרובין. ס''א מה שהי לצפירא — למה אתם שוהים השעיר. [הערוך ערך צפר]. מיקירי ירושלים היו מלוין אותו — תרג' ''כבוד'' — יקר. [הערוך ערך יקרגא]. עשר סוכות מירושלים ועד צוק — פירוש בראשי ההרים הגבוהים והאבנים והצורים שלו כסכינין. [הערוך ערך צק].
------
מהו לסוד ביתו, מהו לסוד קברו, שאלה אשה את רבי אליעזר אמר לה אין חכמת אשה אלא בפלך. [האגודה].
------
גיפף ונישק במיתה. והוראת שעה היתה דליכא אלא אזהרה כדאמרינן בפרק ארבע מיתות. אם אמו מישראל. דלא בעי למימר אמו מישראל, דלא מסתבר למימר שעבדו נשי הלוים ע''ז. [תוספות רבינו פרץ].
------
מתני'. וכבש עושין לו מפני הבבליין, שהיו מתלשין בשערו ואו' לו טול וצא טול וצא. [פסקי הרי''ד].
------
אמ' רבה בר בר חנה אמ' ר' יוחנ' לא בבליים היו אלא אלכסנדריים היו, ומתוך ששונאין הבבליים היו קורין אותן על שמם. פי' בני ארץ ישר' שונאין את בני בבל מפני שלא עלו בימי עזרא ונשארו בבבל, והיו תולין הקללה בהן. [פסקי הרי''ד].
------
מיקירי ירושלים. (מיושבי) [מחשובי] ירושלים. עד סוכה הראשונה. עשר סוכות עשו לו בדרך, ובני אדם הולכים שם בערב יום הכפורים, ואותן הגרים שם היו מלוין אותו מסכה לסכה, לפי שאין בין סכה לסכה אלא שיעור תחום שבת שהוא אלפים אמה. כיצד, תשעים ריסים של אמות היו מירושלים עד הצוק. והוא הר גבוה וזקוף כדאמרי' בבבא מציעא [צ''ג ע''ב] עלתה לראשי צוקין ונפלה. ושבעה ריסי ומחצה הם מיל, שהוא אלפים אמה, כיצד שבעה פעמים מאתים הם אלף וארבע מאות, ושבעה פעמים שבעי' הם חמש מאות פחות מי', וחצי ריס הוא מאה ושלשים ושבע אמות ומחצה, חבר הכל ויעלו אלפים ועשרים ושבעה אמות ומחצה, שכלן יכולין ללותו עד לפנים מפתח הסוכה ב' אמות ומחצה. ותשעים ריס הם שנים עשר מילין, ובעשר סוכות (שאחד) [יש אחד] עשר אוירין, אויר שמירושלים עד סוכה הראשונה, ועם אויר שיש מסכה האחרונה עד הצוק. נמצא שכולן יכולין ללותו בלא עירוב, חוץ מאותו שהיה בסכה האחרונה שלא היה יכול ללותו אלא מיל אחד, והיה עומד מרחוק מיל ורואהו, לפי ששני מילין היו מסכה האחרונה עד הצוק. על כל סוכה וסוכה וכו', לפי שאינו דומה מי שיש לו פת בסלו, למי שאין לו פת בסלו, אבל לא נצטרך לכך מעולם וכו'. [רבינו יהונתן מלוניל].
------
מיקירי ירושלם היו מלוין אותו עד סוכה ראשונה. עשר סוכות מירושלם ועד צוק, (תשעה) [תשעים] ריס, שבעה ומחצה מיל. ועל כל סוכה וסוכה או' הרי מזון, ומלוין אותו מסוכה לסוכה חוץ מן האחרון שבהן, שאינו הולך עמו בצוק אלא עומד ברחוק ורואה את מעשיו. פי' היו עושין מקום גבוה שהיה מוליכו עליו עד חוץ לעיר, ואותו מקום קורא כבש מפני הבבליים שהיו מתלשין בשערו ואומ' לו טול מהרה עוונותינו עליך וצא, והיו עוברין, שאסור לתלוש מבעלי חיים ביום הכיפורים. [פסקי הרי''ד].
------
מיקירי ירושלים מלווין [אותו] עד סוכה ראשונה. ועשר סוכות מירושלים עד ההר. ובכל סוכה היה איש אחד או [הרבה] אנשים. ועל כל סוכה וסוכה אומרים לו הרי מזון והרי מים, אם רצה לאכלו. מעולם לא הוצרך אדם לכך, אלא שאינו דומה מי שיש לו פת בסלו למי שאין לו פת בסלו. ומלווין אותו מסוכה לסוכה, חוץ מן האחרון שאינו מגיע עמו בהר אלא עומד ברחוק ורואה את מעשיו. ומה היה עושה, חלק לשון של זהורית חציו קשר בסלע, וחציו קשר בין קרניו, ודוחפו לאחוריו, ומתגלגל ויורד. ולא היה מגיע (עד) לחצי ההר עד שנעשה אברים אברים. בא וישב לו תחת סוכה אחרונה עד שתחשך. [הבתים — שערי עבודת יום הכפורים שער שני].
------
וסוכות היו עושין מירושלים ועד צוק שהוא במדבר ששם דוחפין השעיר, ובכל סוכה וסוכה אנשים. ונותנין שם מזון ואומרים למשלח הרי מזון והרי מים, שאם הוצרך לאכול מותר לאכול. ומעולם לא הוצרך אדם לכך ואעפ''כ היו אומרים לו כן, מפני שאינו דומה מי שיש לו פת בסלו למי שאין לו. וכמה סוכות היו, עשרה. ושנים עשר מיל היה בין הכל, כדי שיהו אנשי סוכה זו מלוין אותו עד הסוכה האחרת שהמיל תחום שבת. ומיקירי ירושלים היו מלוין אותו עד סוכה ראשונה, ואנשי סוכה אחרונה היו מלוין אותו מיל ורואין את מעשיו מרחוק מיל הנשאר. ודבר זה מחלוקת בגמ' (יומא ס''ז ע''א) כמה סוכות וכמה מילין היו. וגם המחברים שחברו סדר עבודה בפיוט כתבו זה בענינים שונים, ומה שכתבנו הוא סתם מתני' בפרק שני שעירי (יומא ס''ו ע''ב). [ס''ז ע''א] כשהגיע לצוק היה חולק לשון של זהורית שבקרניו, חציו קושר בסלע וחציו בין קרניו. ודוחפו לאחוריו והוא מתגלגל ויורד, לא היה מגיע לחצי ההר עד שנעשה איברים איברים. ומפורש במס' שקלים (פ''ד ה''ב) שזה הלשון של סלע בא משיירי הלשכה, ולשון של מעלה שנקשר בראשו בא מתרומת הלשכה. סימן יפה היה לישראל כשהיה לשון של זהורית מלבין שנא' (ישעיהו י''א) אם יהיו חטאיכם כשנים כשלג ילבינו. וכל אותן ארבעים שנה ששימש שמעון הצדיק עלה הגורל בימין והלבין לשון של זהורית. השליח היה חוזר לסוכה אחרונה ויושב שם עד שתחשך, שהרי לא היה רשאי ליכנס למחנה. ולמחר היה נכנס לירושלים, מצאו לכהן גדול בביתו אומר לו אישי כהן גדול עשינו שליחותך, מצאו בשוק אומר לו מחיה מתים עשינו שליחותך. [תלמיד הרשב''א].
------
@ ס''ז ע''א
תשעים ריס, היה בין ירושלם לצוק. ושבעה ומחצה, מאותן ריסין, היינו העושין המיל דהיינו לצ' ריס י''ב מילין, והמיל תחום שבת. הרי מזון, כדי שלא יתעלפ(ה) מטורח הדרך, שהוא היה הולך כל הי''ב מילין ואע''ג דאיכא כמה תחומי שבת. מסוכה לסוכה, שבסוכה ראשונה מלוין אותו עד סוכה שנייה, וכן בני סוכה שנייה מלוין אותו עד סוכה שלישית, שהיו באין שם אותן בני אדם מבעוד יום וכן כל בני סוכה וסוכה. חוץ מן האחרון, אותן שבסוכה אחרונה. שאין מגיעין עמו לצוק, לפי שהיה שם (בני) [בין] צוק לסוכה אחרונה יותר מתחום, דהא איכא י''ב מילין מירושלם עד לצוק וכי שדית עשר מילין לי' סוכות, דסוכה ראשונה היתה רחוקה מירוש' מיל, וכן בין כל סוכה וסוכה מיל, נשתיירו שם ב' מילין מסוכה אחרונה לצוק דהיינו ב' תחומי שבת דכל מיל הוי אלפיים אמה, ור' מאיר לא מיירי בעל ידי עירוב באינך דאמרי' בגמ'. ומה היה עושה, אותו המשלח. חלק לשון של זהורית, של שני היה מחלק לשנים. חציו קשור כול', שאם היה מכפר היה מלבין השני כדכת' אם יהיו חטאיכם כשנים כשלג ילבינו, ומפרש' בגמ' מאי טע'. קשור בסלע ובקרניו ודוחפו לאחוריו, מן הסלע (ובקרניו ודוחפו לאחוריו מן הסלע). וישב לו כול', שלא היה רוצה לשוב עד ירושלם מפני חילול השבת. [פירוש רבינו אליקים].
------
פיס'. עשר סוכות מירושל' ועד צוק. פי' תשעים ריס היה רחוק אותו הצוק, אותו הסלע שהיה דוחה השעיר עליו, מירושלם, וז' ריס ומחצ' הוא מיל, שנמצאו צ' ריס י''ב מילין. מירושלם ועד סוכה הראשנה מיל אחד, ובין כל סוכה וסוכה מיל אחד, הרי י' מילין, מסוכה אחרונה עד הצוק היו שני מילין, ד' אלפי' אמה, ובעבור זה היו רשאין ללוותו מסוכה לסוכה, שאין ביניהן אלא מיל אחד שהוא תחום שבת, וכבר שבתו שם מערב יום הכיפורים ולנו שם, כדי שילוו את המשלח מסוכה לסוכה. אבל העומד בסוכה אחרונה לא היה רשיי ללוותו עד הצוק, מפני שהיה רחוק שני מילין, אלא היה מלוה אותו מיל אחד ועומד שם ורואה מרחוק עד הצוק מה היה עושה המשלח את השעיר כשהגיע לצוק. וכשתחלק המיל שהוא אלפים אמה לע' חלקים וחצי יגיע לכל חלק רס''ו אמות וד' טפחים, ובעבור זה נקרא ריס כחשבון המאות, ובעבור זה הפרידו הי' מן הס' ואמרו ריס ולא אמרו ר''ע, כי הי' אין כולן אמות אלא ו' אמות, וד' טפחים והריס הן אמות. פיס'. אלא אומ' לו הרי מזון. תנא מעולם לא נצרך אדם לכך, אלא אינו דומה מי שיש לו פת בסלו למי שאין לו. [פסקי הרי''ד].
------
מתני'. חלק לשון שלזהורית, חציו קשור בסלע וחציו בין קרניו, ודוחפו לאחריו ומתגלגל ויורד, ולא היה מגיע למחצית ההר עד שנעשה איברים איברים, ובא וישב לו תחת סוכה אחרונה עד שתחשך. מאימתי מטמא בגדים משיצא מחומת ירושלם, ר' שמע' או' משעת דחייתו לצוק. וניקטריה כוליה בין קרניו, זמנין דכייף ליה לרישיה ולאו אדעתיה. ת''ר, בראשנה היו קושרין לשון שלזהורית על פתח אולם מבחוץ, הלבין היו שמחין, לא הלבין היו עציבין, התקינו שיהו קושרין אותו חציו בסלע וחציו בין קרניו. אמ' ר' נחום משום ר' אלעזר הקפר, בראשנה היו קושרין לשון שלזהורית על פתח האולם מבפנים, וכיון שהגיע שעיר למדבר הלבין וידעו שנעשת מצותו, שנ' אם יהיו חטאיכם כשנים כשלג ילבינו. [פסקי הרי''ד].
------
מאימתי מטמאין הבגדים דכתי' [ויקרא ט''ז] והמשלח את השעיר לעזאזל יכבס בגדיו. [מ]שיצא חוץ לירושלים, אבל לא חוץ לחומת עזרה. ואע''פ שלא [הגיע] לצוק מטמא בגדים, מדכתי' והמשלח, ולא כתי' ומי ששלח אותו לעזאזל, אבל המשלח משמע אפי' בעוד שהוא משלח. ור' שמעון סבי' ליה דהאי והמשלח אינו לשון לוייה כשאר לשון שילוח שבתורה אלא מלשון זריקה הוא כלומר שזורקו מראש הצוק עד רגלי הצוק אותו הוא דמטמא בגדים. אבל אותו שמלויהו עד הצוק לא מטמא בגדים. אי נמי שילוח זה לר' שמעון כלשון בעד השלח יעבורו, שהוא לשון חיתוך ושבירה [ועי' יואל ב' ח', ואיוב ל''ו י''ב]. [רבינו יהונתן מלוניל].
------
(גמרא) תני רב יוסף עשר סוכות כול', וכדפרש' במתני' עשר סוכות ועשרה מילין, דסוכה ראשונה היתה סמוך [ל]ירוש' ובין כל סוכה וסוכה מיל, ומסוכה אחרונה עד לצוק מיל, נמצא אחרון לר' יהו' מגיע עד לצוק. ר' יוסי א' ה' סוכות וי' מילין וכולן ע''י עירוב, וכולן היו מלוין אותו ע''י עירוב מסוכה לסוכה, כיצד, מירוש' לסוכה הראשונה מיל, מסוכה ראשונה לשנייה ב' מילין, ובני ירושלם היו מלוין אותו עד סוכה ראשונה בלא עירוב, אבל בני סוכה ראשונה לא היו יכולין ללוותו עד סוכה שנייה בלא עירוב וכיצד עושין, נותנין עירובן לתוך מיל ונמצא עירובן קונה מיל שכלפי סוכתן ומיל שכלפי סוכה שנייה דאלפים אמה לכל רוח ורוח קונה העירוב, וכן בני סוכה שנייה עושין באותן ב' מילין שבין סוכתן לסוכה שלישית, וכן בני רביעית לאותן ב' מילין שבינה לחמישית, אבל בין חמישית לצוק לא היה אלא מיל ובלא עירוב היו יכולין ללוותו לשם בני חמישית, ולר' יוסי נמי מגיע אחרון עמו לצוק. אמ' ר' יוסי סח לי אלעז' בני אם על ידי עירוב, כלומ' שאם אתה א' שעל ידי עירוב מלוין אותו יכול אני לעשות אפי' ב' סוכות וי' מילין וסגי בהני ב' סוכות, כיצד, מירושלם לסוכה ראשונה ד' מילין, ובין ראשונה לשנייה ד' מילין, ובין שנייה לצוק ב' מילין הרי י', וכך היו עושין לעירוב, בני ירושלם נותנין עירובן לסוף מיל ונמצאו הולכין מירושלם עד ב' מילין, ואחד מבני סוכה ראשונה נותן עירובו לתוך מיל כלפי ירושלם והולך ב' מילין ונמצא מגיע עד סוף תחום של בני העיר ומקבלו שם מבני ירושלם ומלויהו עד סוכתו, ובאין אחרים של סוכה ראשונה שלא עיר(י)בו עדיין ונותנין עירובן לתוך מיל מצד אחר כלפי סוכה שנייה, ואחד מבני סוכה שנייה נותן עירובו לתוך מיל כלפי ראשונה, ונמצא זה הולך ב' מיל וזה ב' מילין ומקבלו זה מזה ומלויהו עד סוכה שנייה, והאחרים של סוכה שנייה שנשארו שלא עיר(י)בו מצד זה נותנין עירובן מצד אחר כלפי צוק לסוף מיל והולכין ב' מילין ונמצאו מגיעין לצוק. כמאן אזלא הא דתניא וכול' כמן כר' מאיר, דאילו לכולהו אמרי' דנמצא אחרון מגיע עמו לצוק. לא נצרך לכך לפי שאינו דומה כול', כלומ' מעולם לא נצרך לאכילה (לפי) שלא לכך א' לו הרי מזון הרי מים לפי שאינו דומה כול'. כיון דמצוה בשעיר, דעיקר המצוה היה בדחיפת השעיר ובמיתתו. דילמא קדים ומלבין, הלשון של זהורית קודם שידחנו, וכשיראה משלח שהלבין מייתבא דעתיה ומניח את השעיר חי שלא יהא נזכר לדוחפו ונמצא שלא נעשת מצותו, היל' קושר חציו בין קרניו שכשישים חבל באותו שבקרניו יהא נזכר לדוחפו מיד. ונקטריה בין קרנים, כל חבל באותו הלשון כולו. ת' זמנין דגמ', שיהא כופף ראשו ונוטה לארץ ולא יהא יכול לראותו יפה אם ילבין אם לאו. התקינו שיהו כול', כדי שלא לעצב את העם. היו מציצין, העם ורואין לפנים מן הפתח. היו עציבין, והיו מתרפין ידיהן. התחילו שיהו קושרין אותו [חציו] בסלע וחציו בסלע כול', דלשם לא היו רואין (יותר) אותו [יותר] מב' או ג'. וידעו שנעשת מצותו, שהגיע לצוק, מיד היה בא כהן גדול לקרות שנ' אם יהיו חטאי' וגו', כלומ' לפיכך היו יודעין כשהיה מלבין שנעשת מצותו שהיה הוא מכפר במיתתו, מה עניין כפרה שהיה מלבין כעניין שנ' אם יהיו חטאיכם וגו'. [פירוש רבינו אליקים].
------
זמנין דגמיש ליה לרישיה ולאו אדעתיה — פירוש דכייף. [הערוך ערך גמש].
------
גרסינן בפ' יום טוב של ראש השנה תנו רבנן בראשונה 
היו קושרין לשון של זהורית על פתח אולם מבחוץ הלבין 
היו כלן שמחים לא הלבין היו כלן עצבים התקינו שיהיו 
קושרין אותו על פתח אולם מבפנים ועדיין היו מציצין ורואין 
הלבין היו שמחים לא הלבין היו עצבין התקינו שיהו קושרין 
אותו חציו בסלע וחציו בין קרניו של שעיר המשתלח וסוכות 
היו עושין מירושלם עד המדבר ושובתין אנשים בכל סוכה 
וסוכה כדי שיהיו מלוין אותו מסוכה לסוכה ובכל סוכה 
וסוכה אומרים לו הרי מזון הרי מים ואם כשל כחו אוכל 
ואנשי סוכה אחרונה עומדין בסוף התחום ועומדין ורואין 
מעשיו מרחוק ולשון של זהורית שבין קרניו חציו קשר בסלע 
וחציו קשר בין קרניו ודוחפו לאחוריו והוא מתגלגל ויורד לא 
הגיע לחצי ההר שהוא אברים אברים ובא ויושב תחת סוכה אחרונה עד שתחשך ודורכיאות היו עושין ומניפין בסודרין כדי שידעו שהגיע שעיר למדבר. [ארחות חיים הלכ' סדר עבודת כהן גדול ביום הכפורים סימן נ'].
------
פיס'. לא היה מגיע כול'. אותן האיברים מה הן בהנאה, רב ושמואל חד אמ' מותרין וחד אמ' אסורין. מאן דאמ' מותרין דכתיב במדבר, ומאן דאמ' אסורין דכת' אל ארץ גזירה. פי' במדבר הפקר כמדבר, וגזירה שיהו נגזרין בהנאה. [פסקי הרי''ד].
------
@ ס''ז ע''ב
ושילח את השעיר במדבר, שהקישו הכת' למדבר שהוא הפקר. אל ארץ גזירה, כלומ' שיש בו גזיר' דאסור בהנאה. ושלח ביד איש עתי המדברה לרבות נוב וגבעון ושילה ובית עולמים, ששם היו עושין נמי שעיר המשתלח וכל הני צריכין צוק. אין גזירה אלא חתיכה, שהיה ההר מתוקן וחתוך לכך שהיו בו מעלות ומורדות, חתיכות דבר המתגזר ויורד שהיה השעיר מתגזר ויורד שלא היה ההר משופע כדי שירד בנחת אלא זקוף ומתגזר ומשתבר השעיר בדחיפתו. מעשה תוהו, דברים שאין צריכין, ת''ל גזירה דמשמ' אני גזרתיו כול'. לתקלה, שיבא בו אדם לתקלה דשמא יהנה מהם אדם שאינו מכירו שזה הוא השעיר. יכול ביישוב, היה משלחו. ומניין שבצוק, ובמקום סלע ומצודה היה דחפו. (ת''ר) [ת''ל] גזירה, מקום שמגזרו. ואת אילי הארץ, אל דעזאזל עביד כמו אילי הארץ. עזה ועזאזל, שני מלאכים היו, וכשחטאו דורות הראשונים ואמ' הקב''ה נחמתי כי עשיתים, אמרו לפניו עזה ועז[א]זל ראשונים אמרו לפניך מה אנוש כי תזכרנו והיו יראין לומ' לפניך עוד עליהם כלום, אמ' להם אילמלי הייתם עומדים בארץ הייתם חוטאים כמותם, מיד יורדים למטה לנסות וחטאו אף הן דכת' ויראו בני האלהים את בנות האדם, ושעיר זה מכפר על אותן שעושין מעשה הדומה לאותו מעשה שמכפר על גילוי עריות. וכן ח''ע נמי ט''ן שעיר זה מכפר על מעשיהן. משיבין עליהן, מה איסור יש בכך. חוקותי, כלומ' אני חקקתים כך. ת''ר המשלח מטמא בגדים, אותו שהיה מוליך את השעיר טעון כיבוס בגדים. אין השולח את המשלח, אבל כהן שהיה נותנו למשלח אינו מטמא בגדים. יכול, אותן בגדים שהוא לבוש משיצא חוץ לעזרה טעון כיבוס. ת''ל המשלח, עד שישלחנו ושילוח אינו מתחיל אלא מחומת ירושלם ואילך כשמתחילין ללוותו. יכול, אינו מטמא עד שמגיע לצוק. ת''ל והמשלח, משיתחיל לשלח. ר' מאיר א' עזאזל יכבס, והכי כת' קרא והמשלח את השעיר לעזאזל יכבס בגדיו וגו', דמשמ' אותן בגדים שהוא לבוש משעה שהגיע לעזאזל לצוק טעונין כיבוס ואפי' פשט אותן קודם דחיפה, אבל אותן שהיה לבוש [קודם שהגיע לצוק] אינן טמאין. ר' שמע' א' המשלח את השעיר לעזאזל יכבס, כלומ' מי שגמר כל מצוות השילוח של שעיר מ[ש]דחפו לצוק מיטמא ולא קודם, דמשזרקו בבת אחת ביחד מטמא לאלתר. [פירוש רבינו אליקים].
------
ת''ר, עזאזל שיהא עז וקשה ת''ל במדבר (במדבר), ומניין שבצוק ת''ל גזירה. בא וישב לו תחת סוכה האחרונה. התירו לו לבוא שלא יעמוד במדבר ויתפחד, יותר לא התירו לו. [פסקי הרי''ד].
------
תנו רבנן עזאזל קשה שבהרים וכן הוא אומר ואת אילי הארץ לקח ועז לשון קשה. ורבי אברהם אבן עזרא (ויקרא ט''ז ח' ע''ש) פירש לעזאזל כמו גלעד שתי תיבות כאחד לעזאזל לקשה הולך. אחר ששלח את השעיר ביד מוליכו חוזר אצל הפר והשעיר שהזה דמן לפנים וקרען והוציא את אימוריהן ונותנן בכלי להקטירם על גבי המזבח ומחתך שאר בשרן עור על גבי בשר חתיכות גדולות מעורות זו בזו כמין קליעה ואינו מפרק אותן ומשלחן ביד אחרים להוציאם לבית השריפה ומנתחין אותן שם בעורן (ע''פ רמב''ם עבודת יוהכ''פ פ''ג ה''ז ע''ש בכס''מ) ומפרקין אותן ושורפין אותן. מאימתי מטמאין בגדים משיוציאם חוץ לחומת העזרה רבי שמעון אומר משיצית האור ברובן. אמרו לו לכהן גדול הגיע שעיר למדבר ומניין היו יודעין שהגיע שעיר למדבר מקומות גבוהים היו עושים בדרך ומניפין בסודרין מזה לזה ומודיעין שהגיע שעיר למדבר (ס''ח ב'). [סמ''ג עשין סימן ר''ט].
------
(עזים) [עזאזל] בא לכפר מעשה עוזה ועזאזל — בברייתא דר' אליעזר פ' מ''ו לפיכך היו נותנין שוחד ביוה''כ 
לסמאל שלא יבטל קרבנם, שנאמר ''גורל אחד לה''' (ויקרא ט''ז, ח') — לקרבן וגורלו של עזאזל שעיר חטאת — כל עונותיהם של ישראל עליו. [הערוך ערך עזא]. נתנו במגס והקטירו ע''ג המזבח — תרג' ''קערה'' — מגיסתא וכן בל''י ורו' קערה. [הערוך ערך מגסגא]. קלען במקלות והוציאן לבית השרפה גמר' א''ר יוחנן כמין קליעה — פירוש היה תולה במוטות כמו קלע, כדכתיב ''ואת נפש אויביך יקלענה בתוך כף הקלע'' (שמואל%א' כ''ה, כ''ט). [הערוך ערך קלעגב]. 
עד שיצת האור ברובן — מלשון ''ויצת אש בציון'' (איכה 
ד', י''א). [הערוך ערך צת].
------
תנו רבנן את משפטי תעשו דברים שאם לא נכתבו דין הוא שיכתבו, ואילו הן ע''ז וגילוי עריות ושפיכות דמים וגזל וברכת השם. ואת חקתי תשמרו דברים שיצר הרע משיב עליהם ואומות העולם משיבין עליהם תשובה, ואילו הן לבישת שעטנז ואכילת בשר חזיר ורוק יבמה והרבעת כלאים ושור הנסקל ועגלה ערופה וצפרי מצורע ושער נזיר ופטר חמור ובשר בחלב ושעיר המשתלח, ושמא תאמר מעשה תהו הן, ת''ל אני ה' אני ה' חקקתים ואין לך רשות להרהר בהן. [בה''ג הלכ' הדיינין].
------
ת[נו] ר[בנן] את משפטי תעשו. דברים שאם לא נכתבו ראויים הם ליכתב, ואלו הן, ע[בודה] ז[רה] גילוי עריות ושפיכו[ת] דמים וגזל וברכת השם, ואת חוק[ו]תי תשמרו דברים שיצר הרע משיב עליהן, ואלו הן, לבישת שעטנז ואכילת בשר חזיר ורוק יבמה והרבעת כלאים ושור הנסקל ועגלה ערופה וציפורי מצורע ושיער נזיר, ופטר חמור ובשר בחלב ושעיר המשתלח. שמא תאמר תוהו הן, ת[למוד] ל[ומר] אני ה' אני חקקתים ואין לך רשות לדבר בהן ולהרהר בהם. [הפרדס לרש''י הלכ' סופרים].
------
גרסינן בפרק שני שעירי, ת''ר את משפטי תעשו דברים שאילמלא לא נכתבו דין הוא שיכתבו ואלו הן עבודה זרה וגלוי עריות ושפיכות דמים וגזל וברכת השם, ואת חוקותי תשמרו דברים שהשטן משיב עליהם ואומות העולם משיבין עליהם ואלו הם חזיר ושעטנז וחליצת יבמה וטהרת מצורע ושעיר המשתלח, שמא תאמר מעשה תוהו הם תלמוד לומר אני ה' אני ה' חקקתים ואין לך רשות להרהר אחריהם. [סמ''ג עשין סימן רמ''ח].
------
לא תלבש שעטנז. ויראת מאלהיך להזהיר מדברים שיצר הרע משיב עליהם [יומא ס''ז ב'] דכתיב בפ' כי תצא לא תלבש שעטנז צמר ופשתים יחדיו וכתיב בקדשים תהיו ובגד כלאים שעטנז לא יעלה עליך ותנן במס' כלאים [רפ''ט] אין אסור משום כלאים אלא צמר רחלים ופשתן בלבד אבל צמר גמלים וצמר ארנבים מותר ומנלן דצמר דקרא הוא צמר רחלים דילפינן סתום ממפורש בירושלמי דכתיב במלכים [ב' ג' ד'] ומישע מלך מואב היה נוקד והשיב למלך ישראל מאה אלף אילים צמר אלמא של אילים נקרא צמר ועוד כדתניא [נגעים פי''ד מ''ו] איזוב ולא איזוב יון ולא איזוב כחלי ולא איזוב רומי ולא כל איזוב שיש לו שם לווי אלמא קרא כי כתיב סתם לאו בשם לווי איירי וכל צמר יש לו שם לווי לבד מצמר אילים ורחלים שנקרא הוא צמר סתם. [יראים סימן של''ג].
------
אין דבר בתורה כי אם לתועלת גדולה וכללי המצות הם בגוף ורומזות אמת בנפש, כל ישראל שיש להם חלק לעוה''ב מסכימים לזה ואם יש מצות שנתנה התורה בהם הטעם הוא כנקודה מתועליותיה, והדברים הרמוזים בתורה לאשר חננם השם יתעלה אין להם תכלה, ועל העניינים הצפונים במצות אומר היה ר''ע [עי' כלה רבתי פ''ו] אילו השמים והארץ יריעות לא היו מספיקים לתורה שלמדתי מרבותי, וכלל המצוה תלוי בג' דברים בדיבור ובמחשבה ובמעשה וזהו שכתיב כי קרוב אליך הדבר מאד, ואלו הג' חלקים הם כנגד החכמה והתבונה והדעת וכלל הוא שאפי' מצוה קלה שבתורה רומזת באמיתות בידיעת החכמה מה שלא ימד ולא יספר. [אהל מועד שער ראשית חכמה דרך ו'].
------
פיס'. מאימתי מטמא בגדים כול'. ת''ר והמשלח את השעיר לעזאזל יכבס בגדיו, אין השולח את המשלח מטמא בגדים, יכול משיצא חוץ לחומת העזרה ת''ל לעזאזל, יכול עד שמגיע לצוק ת''ל והמשלח, הא כיצד משיצא חוץ לחומת ירושלם. ר' מאיר (אלו) [אומר] לעזאזל יכבס עד שיגיע לצוק, ר' שמע' אומ' והמשלח את השעיר לעזאזל יכבס, זורקו בבת ראש ומטמא בגדים. [פסקי הרי''ד].
------
(משנה) בא לו אצל הפר, לאחר שילוח השעיר. במגס, קערה. והקטירן, מפ' בגמ'. קלען במקלות, שהיה נותן ומכניס השוקים של פר זה לתוך זה, דהיינו כעין קליעה שעושין הטבחים, וכן מן השעיר והיו נותנין (במקלות) [ב' מקלות] בין יריכיו והוציאן לבית השריפה, קליעה טרצה בלע', ואית דפרשי שהיו נותנין ב' מקלות על כתפי ד' בני אדם אילו בצד אילו ונותנין על גביהן הפר והשעיר זה על גב זה כעין קליעה שקולע אדם רצועה. משיצת, משיבער האור ברובן. (גמרא) והקטירן סל' דע' במגס מקטר להו, בתימ', מי מקטר לאימורין בתוך המגס ושורף לקערה דקתני נותן במגס והקטירן (דמשעת) [דמשמע] בתוך המגס. אלא אימא, הכי נתנן במגס להקטירן מש' להקטירן על כול' אבל במגס לא. בניתוח בשר עולה, שצריכה הפשט קודם הניתוח. אלא עור על גבי בשר, חותך איברים עם העור שעליהם. ונאמר להלן, בפרשת כהן משיח ובפר העדה. [פירוש רבינו אליקים].
------
בא לו אצל הפר ושעיר הנשרפים, העומדים לישרף, אחר (שמצוה) [שמסר את] המשתלח למי שהוא מוליכו, בא לו (אצלו) [אצלן] וקרען והוציא את אימוריהם. ונתנם במגיס, בקערה של כלי שרת. והקטירן, ופריך בגמ' וכי השתא מקטר להו והלא לא מקטר להו עד שיטבול טבילה חמישית לתמיד של בין הערבים, ומשני תני להקטירן, כלומ' נתנן במגיס שיהו מזומנין להקטירן כשיגיע זמנם. קלען במקלות אינו מוציאן שלמים אלא מנותחין, ולא בהפשט וניתוח כשאר ימות השנה, אלא מנתח האיברים עם העור שלהן מחובר עם הבשר, וכן הפרש מחובר עם הכרס הפנימית והחיצונה, וקליעה הוא מלשון... מאימתי מטמאין בגדים, אותן שמוציאין אותן לשרפם. משיצא חוץ לחומת העזרה, דזהו חוץ למחנה אחת. ור' שמעון סבי' ליה חוץ לשלש מחנות, דהיינו בשעה שהוא נשרף רובו, ובגמ' יליף לה מקראי. [רבינו יהונתן מלוניל].
------
מתני' בא לו אצל הפר ואצל השעיר הנשרפין. קרעו והוציא את אימוריהן ונתנן במגס והקטירן על גבי המזבח. קלען במקלות והוציאן לבית השריפה. מאימתי מטמין בגדים משיצאו מחומת העזרה, ר' שמע' אומ' משיצת האור ברובו. [פסקי הרי''ד].
------
אחר ששלח השעיר ביד מוליכו, חוזר אצל הפר והשעיר שהזה דמם לפנים, וקורען ומוציא את אימוריהם, ונותנן בכלי. ומחתך שאר בשרם חתיכות גדולות מעורות זו בזו כמין קליעה, ואינו מפרק אותן. ומשלחן ביד אחרים להוציאן לבית השריפה. ומנתחין אותם שם בעורן. ושריפת פר ושעיר אלו כשרה בזר. [הבתים — שערי עבודת יום הכפורים שער שני].
------
וחוזר אצל פר ושעיר שהזה דמן לפנים וקורען ומוציא אמוריהן ונותן אותן בכלי ומקטירן ע''ג המזבח ומחתך 
שאר בשרן חתיכו' חתיכו' גדולו' מעורות של זה בזה כעין קליעה ואינו מפרק אותן ומשלחן ביד אחרים להוציאן לשריפה ומותחין אותן שם בעורן ומוציא אמורי פר ושעיר שהכניס דמן לפנים ונותן לכלי ומשלח השאר לבית הדשן לשריפה. [ארחות חיים הלכ' סדר עבודת כהן גדול ביום הכפורים סימן נ'].
------
אחר שנתן כהן גדול השעיר ליד המשלח, חזר אצל הפר ואצל השעיר שהזה דמן, וקורע אותן ומוציא אמוריהן ונותנן בכלי להתירן על גבי המזבח. אבל לא היה מקטירן עדיין, והכי אסיקו בגמ' (יומא ס''ז ע''ב). והרמב''ם ז''ל שכתב בפרק שלישי של עבודת יום הכפורים (ה''ז) שעכשיו היה מקטירן טעות סופר הוא, שהרי בפ''ד כשסדר כל המעשים כתב נתנן להקטירן וכו' ומנה הקטרתן אחר אילו ואיל העם וכמו שנכתוב אנו גם כן בסמוך. כשנתן האמורין בכלי מחתך כל שאר בשרן של פר ושעיר אלו בעזרה לחתיכות גדולות, ולא היה מנתחן לגמרי אלא מעורות זו בזו וקלען במקלות והוציאן לבית השריפה שנא' (ויקרא ט''ז) ואת פר החטאת ואת שעיר החטאת אשר הובא את דמם לכפר בקודש יוציא אל מחוץ למחנה ושרפו באש את עורותם ואת בשרם ואת פרשם. והיכן היו נשרפין חוץ לירושלים בצפונה, שכל מעשה חטאת בצד צפון היו. [תלמיד הרשב''א].
------
אמ' ר' יוחנ' כמין קליעה. פי' היה עושה מן המקלות כמין קליעה בין שני מוטות ומשכיבן עליה ומוציאן אותן לחוץ. תנא לא היה ניתוח עולה אלא עור על גבי בשר. פי' צריך היה לנתחו בעת ששורפו, ולא היה מפשיטו ומנתחו כדרך שעושין בעולה אלא היה מנתחו עור על גבי בשר, [מנא הני מילי] פי' מנלן דבעי ניתוח בלא הפשט. דתניא ר' אומ' נאמר כאן עור ובשר ופרש ונא' להלן עור ובשר ופרש. פי' בפר כהן משיח כת' ואת עור הפר ואת כל בשרו על ראשו ועל כרעיו וקרבו ופרשו, [ס''ח א'] מה להלן על ידי ניתוח בלא הפשט אף כאן. והתם גופיה מנלן, דתניא וקרבו ופרשו והוציא, מלמד שמוציאו שלם. פי' בתר האי קרא כת' והוציא אצל קרבו ופרשו, לומר לך שלא יוציא מנותח, אלא כמו שעומד כל הפר שלם בבשרו וקרבו ופרשו כך היה מוציאו. יכול ישרפנו שלם, נאמ' כאן ראשו וכרעיו ונאמ' להלן ראש וכרעים. פי' גבי עולה וקרבו וכרעיו ירחץ במים. מה להלן על ידי ניתוח אף כאן על ידי ניתוח, אי מה להלן על ידי הפשט אף כאן על ידי הפשט, (אף כאן על ידי הפשט) ת''ל וקרבו וכרעיו, מאי תלמודא, אמ' רב כשם שפרשו בקרבו כן בשרו בעורו. [פסקי הרי''ד].
------
@ ס''ח ע''א
והתם, גופיה בפר העדה ובפר כהן משיח, מנלן דעל ידי ניתוח ולא על ידי הפשט. קרבו ופרשו והוציא, דמשמ' הכל ביחד. ונאמר להלן, ראשו, דגבי עולה כת' ונתח אותו לנתחיו את ראשו ואת פדרו. אי מה להלן, גבי עולה על ידי הפשט. מאי תלמודא, מקרבו ופרשו היכי שמעי' דשלא על ידי הפשט קאמ'. כשם שפירשו, היה מוציא בתוך הקרבים. כך בשרו, היה מוציא בעורו, דרישיה דקרא דכת' ואת עור הפר ואת כל בשרו. נאמר כאן מחוץ למחנה, בפר ושעיר של יום הכיפור', כדכת' ואת פר החטאת ואת שעיר החטאת אשר הובא מדמם לכפר בקודש יוציא אל תוך המחנה. ונאמ' להלן, בפר כהן משיח ובפר העדה מחוץ למחנה, בפר כהן משיח כת' והוציא את כל הפר אל מחוץ למחנה ושרף אותו וגו'. מה להלן, אתה נותן להן חוץ לג' מחנות, ששורפין פר כהן משיח חוץ לג' מחנות דהיינו חוץ לחומת ירושלם וכדמפר' בסמוך. אף כאן, פר של יום הכיפו' חוץ לג' מחנות. והכא מנלן, בפר ושעיר של יום הכיפו' דמטמא. חוץ למחנה אחת, מדלא כת' אחרת דלא כת' מחוץ למחנה בההיא פרשה דאחרי מות פעם אחרת כי היכי דכת' בפר כהן משיח וכדדרש' בסמוך ג' מחוץ למחנה, לומ' לך דלהכי לא כת' אלא פעם אחת דכיון שיצא חוץ כול'. התם מנלן, בפר כהן משיח ובפר העדה חוץ לג' מחנות, שאין ת''ל מחוץ למחנה בפר העדה דהא כת' ביה בזה ושרף אותו כאשר שרף את הפר הראשון, ובפר הראשון דהיינו פר כהן משיח כת' מחוץ למחנה, אלא לומר לך תן לו מחנה שנייה לשריפתו כשהוא א' בפרשת צו את אהרן. אלא מחוץ למחנה בדשן, דכת' והוציא את הדשן אל מחוץ למחנה שאין ת''ל מחוץ למחנה בדשן. שהרי כבר נאמ', גבי פר כהן משיח על שפך הדשן ישרף, ומהתם שמעי' דשפך הדשן הזה מחוץ למחנה, דהא בפר גופיה כת' מחוץ למחנה ומה ת''ל מחוץ למחנה גבי דשן, אם אינו עניין לגופו תניהו עניין גבי פר ליתן לו מחנה שלישית. ור' שמע', דאמ' אינו מטמא עד שיצת האור ברובו דהיינו חוץ לג' מחנות, דלכול' עלמ' מקום הדשן (הוא) מחוץ לג' מחנות הוה. האי חוץ למחנה מאי עביד ליה, דאמרי' לעיל חוץ למחנה אחת מטמא בגדים מדלא כת' אחרת. מיבעי ליה לכדתניא ר' אליע' א' נאמר כאן מחוץ למחנה, בפר ושעיר של יום הכיפו'. ונאמ' להלן, גבי פרה אדומה מחוץ למחנה. מה כאן, פר ושעיר של יום הכיפורים חוץ לג' מחנות היו שורפין, כדאמרי' לעיל מחוץ למחנה מפר כהן משיח, דההיא גזיר' שוה לדברי הכל היא. אף להלן, בפרה אדומה חוץ לג' מחנות. ומה להלן, בפרה אדומה. במזרחה של ירושלם, דכת' פני אהל מועד ואמרי' לעיל בפרק הוציאו לו [נ''ה ע''א] כל מקום שנ' פני אינו אלא פני קדים שהיה מכוון ומזה כנגד הפתח שבמזרח, ואילו לא היה שורפ(י)ן במזרחה של ירושלם לא היה יכול לראות הפתח לכוון ההזאה כנגדו. אף כאן, בפר ושעיר של יום הכיפו' שורפין חוץ לג' מחנות, ופרה אדומה ודאי לא מטמאה אלא חוץ לג' מחנות במקום שריפתה, כדכת' והשורף אותה יכבס בגדיו במים, הכא נמי בפר ושעיר של יום הכיפור' אינן מטמאין עד שיצת האור ברובן, דהיינו חוץ לג' מחנות, ואי קשיא מאי אהניא ליה הך מייתא לר' שמע' אכתי מצינן למימ' מדלא כת' אחרת שמ' מינ' דחוץ למחנה אחת מטמא בגדים, ת' אמ' לך ר' שמע' להכי לא כת' אחרת אלא פעם [אחת] לחוד מחוץ למחנה מש' למיגמ' גזיר' שוה מפרה אדומה דלא כת' בה מחוץ למחנה אלא פעם אחת, ולאו מש' למידק מיניה חוץ למחנה אחת מטמא בגדים. ורבנ', דלא גמרי להו מפרה אדומה, אליבייהו היכא שריף להו פר ושעיר של יום הכיפו', בצפונה. [פירוש רבינו אליקים].
------
פיס'. מאימתי מטמין בגדים כול'. ת''ר, נאמר כאן מחוץ למחנה ונאמ' להלן מחוץ למחנה. פי' בפר העלם דבר שלציבור. מה להלן אתה נותן להם חוץ לשלש מחנות אף כאן חוץ לשלש מחנות, ומה כאן חוץ למחנה אחת מטמא בגדים אף כאן חוץ למחנה אחת מטמא בגדים. והכא מנלן, דתני' יוציא מחוץ למחנה, לומר לך כיון שיצא חוץ למחנה אחת מטמא בגדים. (והכא) פי' האי מחוץ למחנה דהא ילפינ' מפר העלם דבר של ציבור שצריך ג' מחנות. והאי דכת' חוץ למחנה, דמשמ' מחנה אחת, זהו לעניין טומאה, כדסמיך ליה ושרפו, כלומ' מטמא בגדים מיד כמו שמטמא בשעת השריפה. והתם מנלן, דתניא והוציא את [כל] הפר אל מחוץ למחנה, חוץ לג' מחנות, או אינו אלא חוץ למחנה אחת, כשהוא אומ' בפר העדה אל מחוץ למחנה, שאין ת''ל, שהרי כבר נאמ' אל שפך הדשן ישרף, תן לו מחנה שלישית, ור' שמע' האי מחוץ למחנה מאי עביד ליה, מיבעי ליה לכדתניא ר' אליעז' אומ' נאמ' כאן מחוץ למחנה ונאמ' להלן מחוץ למחנה. פי' גבי פרה אדומה. מה כאן חוץ לג' מחנות אף (כאן) להלן חוץ לג' מחנות, ומה להלן במזרחה של ירושלם. פי' דכת' בה והזה אל נכח פני אהל מועד, אלמא לצד מזרח היו שורפין אותה. אף כאן למזרחה שלירושלם. ורבנן היכא שריף להו, כדתניא היכן נשרפין בצפונה של ירושלם חוץ לשלש מחנות. [פסקי הרי''ד].
------
מסכת יומא סוף פרק שני שעירי יום הכפורים (ס''ח א') ומסכת זבחים סוף פרק טבול יום (ק''ה ב') רבי אליעזר אומר נאמר כאן מחוץ למחנה ונאמר להלן מחוץ למחנה, מה כאן חוץ לשלש מחנות אף להלן חוץ לשלש מחנות, ומה להלן במזרחה של ירושלם אף כאן במזרחה של ירושלם. אלא לרבנן היכא שריף להו, כדתניא היכן נשרפין לצפונה של ירושלם, רבי יוסי הגלילי אומר אבית הדשן הן נשרפין. ורבי יוסי לא פליג אדרבנן [אלא] דמקום שריפתן הוא הנקרא בית הדשן. וזה המקום היה לפרים הנשרפין ושעירים הנשרפים בזמן שהן נשרפין כמצותן, והפר של יום הכפורים, ופר הבא על המצות, ופר העלם דבר של צבור, ושעירי יום הכפורים. אבל הפרה היתה נשרפת בהר המשחה, וכדאמרינן מסכת פרה פ''ג (מ''ו) כבש היו עושין מירושלם להר המשחה, פרה וכל מסעדיה יוצאין להר המשחה והוא במזרחה של ירושלם. עוד היום מקובל המקום ההוא, והוא צפוני לקבר חולדה כמטחוי קשת שפל ממנו מעט. וכן מקובל בית הדשן לצפון ירושלם כמרוצת הסוס והוא תל קטן ונמוך הרבה. ובבית עולמים, חוץ לירושלם הוא חוץ לשלש מחנות. [כפתור ופרח לרבינו אשתורי הפרחי פ''ו].
------
@ ס''ח ע''ב
מאן תנא דפליג עליה דר' יוסי, דלית ליה אבית הדשן כר' יוסי. שיהא לשם דשן, כלומ' אבית הדשן. שיהא מקומו משופך, כלומ' מקום מדרון שאם היה שם דשן היה נשפך, דהכי משמ' שפך הדשן, ואין צריך שיהא לשם דשן כלומ' דלא בענן אבית הדשן. ה''ג אמ' אביי ודיל' במקומו משופך דפליגי, ודשן צריך מכל מקום, דתנא קמא לא בעי מקום מדרון אבל מכל מקום לדברי הכל צריך אבית הדשן ואכתי לא מצי למימ' דתנא דפליג עליה דר' יוסי היינו ר' אליע' בן יעקב. ת''ר והשורף, והשורף אותם דכת' בפר ושעיר הנשרפין שורף מטמא וכול'. ולא אסדר המערכה, ששורפין אותה בה. המסייע, שמהפך באיברין לכן ולכן. אותן מטמא בגדים, כשהן בעין ולא השורף מטמא בגדים. דשוייה חרוכא, אבל עדיין לא נעשת אפר, למן דדייק מאותה משמ' ולא השרוף לגמרי מטמא אבל נחרך ששלט בו האור אפי' הכי מטמא הואיל ואינו שרוף לגמרי, ולמן דדייק מהפר משמ' כל זמן שנקרא פר שעדיין לא שלט בו האור אבל משנחרך אינו מטמא. [פירוש רבינו אליקים].
------
ראב''י היא. דלא בעי שיהא שם דשן. ומ''מ גמר ג' מחנות מעל שפך הדשן, דבעינן שיהא במקום שפיכך הדשן, כלומר במקום מדרון. [תוספות רבינו פרץ].
------
ת''ר, והשורף, מטמא בגדים ולא המצית את האור מטמא בגדים ולא המסדר את המערכה, ואי זהו השורף המסייע בשעת שריפה. יכול משנעשה אפר מטמא בגדים, ת''ל אותם, אותם מטמאי' בגדים ואין אפר מטמא בגדים דברי ר' יהודה, ר' שמעון אומ' אין מטמין בגדים עד שיצת האור ברובן. [פסקי הרי''ד].
------
אמרו לו לכהן גדול הגיע שעיר למדבר לפי שאינו רשאי להתחיל בעבודה אחרת עד שהגיע שעיר למדבר, שנא' ושלח את השעיר המדבר, והדר כתי' ואת חלב החטאת יקטיר המזבח[ה], ולכך היה קורא בתורה כדמפרש ואזיל בעוד שהיו משלחין אותו לעזאזל, דותכאות, בני אדם עומדי' בין ירושלים לצוק כדי שיראה זה סימנו של זה, ומניפין אותן (השומעי') הסמוכין (במדבר לסודרין) [למדבר בסודרין] וזה הסמוך לו רואה ומניף גם הוא, ורואה חברו הסמוך לירושלים. דותכאות דיירי גרדש בלע''ז. ג' מילין מירושלים ועד בית הדורו. הולכי' מיל, כדאמרי' לעיל [ס''ו ע''ב] מיקירי ירושלים היו מלוין אותו עד סכה ראשונה, וחוזרים מיל, והיינו שני מילין ושוהין שיעור מהלך מיל, ויודעין שהגיע לבית הדורו. ובית הדורו. הוא ראש המדבר, וכיון שהגיע שם נתקיים קרא דכתי' ושלח את השעיר המדבר. שאם היה מת מאליו בבית הדורו, תו לא צריך להביא אחר, שכבר נעשית מצותו, אע''פ שלא דחהו לצוק. [רבינו יהונתן מלוניל].
------
מתני'. אמרו לו לכהן גדול הגיע השעיר למדבר. ומניין היו יודעין שהגיע השעיר למדבר, דרבאות היו עושין ומניפין בסודרין ויודעין שהגיע שעיר למדבר. אמ' ר' יהוד' והלא סימן גדול היה להם שלשת מילין מירושלם ועד בית חורון, הולכין מיל וחוזרין מיל ושוהין כדי הילוך מיל ויודעין שהגיע שעיר למדבר, ר' שמע' אומ' והלא סימן אחר גדול היה להן, לשון שלזהורית היה קשור על פתחו של היכל וכשהגיע למדבר היה הלשון מלבין, שנ' אם יהיו חטאיכם כשנים כשלג ילבינו. פי' דורבאות עצים ארוכין, שקושרין הסודרין בראשיהן ומניפין מן הצוק ורואין בירושלם שלשת מילין מירושלם ועד בית חורון. אמ' אביי ש''מ בית חורון למדבר קיימא, וקסבר ר' יהוד' כיון שהגיע השעיר במדבר נעשת מצותו. פי' שלא היה קורא כהן גדול עד שלא נעשת עבודת השעיר, והולכין עמו עד סוכה ראשנה, ושוהין שם כשיעור שילך בסוכה אחרונה, וחוזרין מיל, הרי ג' מילין. ובאילו שלש מילין מכל הגנות והפרדיסין שהיו חוץ לירושלם והגיע לבית חורון בקצה המדבר. [פסקי הרי''ד].
------
אמרו לו לכהן גדול הגיע השעיר במדבר, מנין היו יודעים שהגיע שעיר למדבר. (דותביאות) [דרכיות] היו עושין ומניעין בסודרים ויודעים שהגיע למדבר. כיון שהגיע למדבר יצא כהן גדול לעזרת נשים לקרות בתורה. ובזמן קריאתו שורפין הפר והשעיר הנשרפין בבית הדשן. לשון רבנו משה. הרואה כהן גדול כשהוא קורא אינו רואה פר ושעיר הנשרפין [הרואה פר ושעיר הנשרפין] אינו רואה כהן גדול כשהוא קורא, לא מפני שאינו רשאי, אלא מפני שהיתה דרך רחוקה ומלאכת שניהם שוין (כאן) [כאחת]. [הבתים — שערי עבודת יום הכפורים שער שני].
------
(משנה) דירכיאות, כמין (אצטבעות) [אצטבאות] גבוהות מאד שלועזין כול', ועולין לשם ומשימין סודרין בראשי כלונסות ארוכות ומניפין אותן כדי שיראו בני סוכה אחרת, וכן מסוכה לסוכה עד שהיה נודע בירושלם. עד בית חרורו, מקום שהיה התחלת המדבר. הולכין מיל, יקירי ירושלם היו מלוין אותן עד מיל, כדמפר' בגמ' אליבא דר' יהו'. וחוזרין מיל, אותה מיל שהלכו. ושוהין, השיעור אומדנות דעתן מיל בין הליכה וחזירה ושהייה ג' מילין. ויודעין שהגיע למדבר, דכבר הלך המשלח אותן ג' מילין. ש''מ, מדקא נקיט שיעורא עד בית חרורו, מכלל דבית חדודו במדבר קיימא, כשנכנסין במדבר. כיון שהגיע שעיר למדבר נעשת מצוותו, שלא היה צריך לשהות עד שיגיע לצוק ממש, אלא לאלתר בא לו כהן גדול. [פירוש רבינו אליקים].
------
דדכאות היו עושין ומניפין בסודרין — פירוש מצבות גדולות היו בונין בדרך מירושלים ועומדין עליהן אנשים ובידם סודרים וכשמגיע שעיר למדבר מניפים בסודרין אחד לחבירו עד שרואין אנשי ירושלים הנפת הסודרין ויודעין שהגיע שעיר למדבר ואז כהן גדול קורא בספר תורה. [הערוך ערך דדכאות]. ג' מילין היו מירושלים ועד בית חרורו — גמר' ש''מ בית חרורו במדבר קאי. [הערוך ערך חררגא].
------
בא לו כהן גדול לקרות, לאחר שעשה כל עבודת היום (ושולח) [ושילח] את השעיר החי. בבגדי בוץ, בבגדי כהונה שהיו של בוץ. באסטלית, מלבוש שאינו מבגדי עבודה. ראש הכנסת, פרנס. ואך בעשור, שבאותו ספר עצמו בתורת כהנים בפרשת אמור אל הכהנים. וא' יותר ממה כול', כדמפר' טע' בגמ' שלא להוציא לעז על ספר תורה שלא יאמרו אין כת' בו אלא כמה שקרא. ומברך עליה, לאחריה. על התורה, ב' נותן התורה. על העבודה ועל ההודאה, רצה ומודים. על מחילת העון, שהיה מפייט ברכה אחת [ומסיים] ב' מוחל וסולח. על המקדש, ב' אשר נתן לנו את המקדש. על הכהנים, אשר בחר בכהנים. על יש', כמו כן. ועל שאר התפילה, מפר' בגמ'. ט''ן על העבודה אשר קידש' במצו' וציו' על העבודה. על ההודאה, אשר קידשנו לשמו, מחילת העון כדרך שתיקנו בתפילה ב' מוחל וסולח לעוונותינו ומעביר כול'. לא מפני שאינו רשאי, דלאו הכי קאמ' הואיל וראה פרים הנשרפין אינו רשאי לראות כהן גדול כשהוא קורא, אלא מילתא אגב אורחיה קמ''ל שהיתה דרך רחוקה. ומלאכת שניהן היתה כאחת, כלומ' לפי שהיו שורפין אותן מרחוק לבית המקדש ובשעה שהיו שורפין אותן היה כהן גדול קורא, ולפיכך לא היה יכול לראות את שניהם. (גמרא) מכלל דקרייה לאו עבודה היא, ויכול לקרות בבגדי יחיד. ליהנות, שיכול ללובשן להנאתו, אפי' שלא בשעת עבודה. שצורך עבודה היא, שאי איפשר לה לעבודת יום הכיפו' בלא קרייה כדאמ' בפרק ראשון [י''ט ע''ב], אפי' דיבור מעכב. שינה הוא דלא, שמא יפיח בהן. הא מיכל אכלו, בהו, וש''מ דניתנו ליהנות. ובעלים מתכפרין, באכילתן, וקא פריך באידך עניינא שינה הוא דלא הלוכי מהלכי בהו אפי' שלא בשעת עבודה, וש''מ מדניתנו ליהנות, ת' בדין הוא דאפי' הלוכי נמי לא, ודקתני לא היו ישינים בהן טפי מהליכה היינו מש' סיפא אצטריכא ליה כול'. [פירוש רבינו אליקים].
------
בא לו כהן גדול לקרות, הפרשה. דילפינן ממילואים, דאמרינן בפרק קמא [ה' ע''ב] מניין שאף מקרא פרשה מעכב שנא' [ויקרא ח'] ויאמר משה אל העדה זה הדבר אשר צוה ה', אפילו דיבור מעכב במילואים, וגמרי' מיניה יום הכפורים, דכתי' [שם] כאשר צוה ה' לכפר עליכם, ואמרי' [לעיל ב' ע''א] לכפר אלו מעשה יום הכפורים. אם ירצה לקרות בבגדי בוץ, כמו שהוא לבוש עכשיו קורא ולא יפשיטום אע''פ שגמר עבודת היום, עד שיסיים מלקרות כל הפרשיות, דבגדי כהונה ניתנו ליהנות במקדש בין בשעת עבודה בין שלא בשעת עבודה, ובלבד שלא יצא בהם למדינה. ואם רוצה פושט אותם, וקורא באצטלית לבן שלו. וחזן הכנסת, שמש של בית הכנסת הסמוך לעזרה בהר הבית. ראש הכנסת, שעל פיו נחתכין דברי הכנסת מי מפטיר ומי פורס על שמע ומי עובר לפני התיבה. ואך בעשור, שבפרשת אמור אל הכהנים שהוא סמוך לפרשת אחרי מות, ואין כאן טורח ציבור בגלילה זו. אבל ובעשור שבחומש הפקודים, שהוא רחוק מאוד ואי אפשר לקרותו אלא בגלילה גדולה, ויהיה בה טורח צבור, לפי' קורהו על פה, וצריך לאומרו מפני המוספין שכתובין שם. ואומר להם יותר ממה שקריתי לפניכם וכו'. כי היכי דלא לימרו בספר תורה זו יש בה חסרון. ואי אפשר להביא תורה אחרת שתהא גלולה ומזומנת לפרשת פנחס, משום דאיכא פגם דספר תורה ראשון. אע''ג דבראש חדש טבת שחל בשבת איכא שלשה ספרי תורות, התם ליכא פגמא כיון דתלתא גברי קורין בהם כל אחד ואחד בשלו בשלשה ענינים, אבל הכא שכהן אחד הוא שקורא בשניהם יאמרו אם איתא דהיתה זאת הפרשה בספר תורה ראשונה לא הוה טרח להוציא ספר תורה אחרת, ולא יאמינו לו כשיאמר יותר משקריתי לפניכם כתוב כאן. ומברך עליה לאחריה ח' ברכות על התורה, אשר נתן לנו תורת אמת וכו'. ועל העבודה, רצה בעמך ישראל ותרצה העבודה בדביר ביתך וכו'. ועל ההודאה, מודים אנחנו לך וכו' עד הטוב שמך ולך נאה להודות. אחר עבודה תודה דכתי' [תהלים נ'] זובח תודה יכבדנני. ועל מחילת העון מחול לעונותינו ביום הכפורים הזה מחה והעבר פשעינו מנגד עיניך עד מלך מוחל וסולח לעונותינו. על המקדש, מתפלל על המקדש וחותם ברוך שבחר במקדש. ועל הכהנים, מתפלל על הכהנים וחותם ברוך שבחר בזרעו של אהרן וכן על ישראל. ושאר התפלה, מפרש בגמ' שאר תפלה. רנה תחנה ובקשה שעמך ישראל צריכין להושע, וחותם ברוך אתה ה' שומע תפלה. ובעזרת נשים היתה הקריאה, ובה ניתנה רשות לכל אדם לישב. אבל בשעת הקריאה הוא קורא מעומד, ומשום כבוד כהן גדול היו ראש הכנסת וסגן מקבלין ונותנין זה לזה, וכהן גדול מקבלו מיד הגדול. הרואה כהן גדול וכו', כדמפרש ואזיל לפי שהיתה דרך רחוקה ביניהם, שהרי חוץ לשלש מחנות היו נשרפין, והוא קורא בעזרת נשים, ומלאכת שניהם היתה שוה בבת אחת. ולא אמרי' בהא ברב עם הדרת מלך ונקרי הפרשה עם כל ישראל, ואחר כך נשרוף הפר והשעיר עם כל ישראל. אלא בבת אחת עבדי' ומי שרוצה במצוה זו הולך שם, ומי שרוצה באחרת הולך שם. [רבינו יהונתן מלוניל].
------
מה שתמהת לפירוש רש''י שפי' בפ' השותפין שרצו (י''ד ע''ב) נשתיירו שם שני טפחי' ששם ספר תורה מונח, ופי' שכהן גדול קורא בו ביום הכיפורים והמלך בהקהל, ותמהת(י) איך היה נכנס כהן גדול לקרות ס''ת, ותמהת מההיא דיומא (ל''ב ע''א וש''נ) ובא אהרן אל אהל מועד שלא הזכיר שם ס''ת וכו' כמו שכתבת בשאלתך. אם באת להעמיד דברי רש''י אספר תורה דמשה רבינו המונחת בארון והיא נקראת ספר עזרא, צריך לומר שכשהיה כהן גדול נכנס בכף ומחתה עם יציאתו מיד היה מוציא ס''ת לחוץ והיתה מונחת בתיבה מבחוץ עד זמן קריאתו בה, ולאחר שהיה מקריב אילו ואיל העם והיה נכנס להוציא כף ומחתה היה מכניס[ה] עמו ומחזירה למקומה בארון. ובשנה השמינית כשהיה המלך קורא היתה מונחת מבחוץ מיום כיפורים זה עד יום כיפורים הבא שהוא שנת ט', והיה מחזירה כשנכנס להוציא כף ומחתה, שהרי רק ביום הכיפורים בשעת עבודה היה כהן גדול רשאי ליכנס. כדתנן בריש מסכת כלים (פ''א מ''ט) בית קדש הקדשים מקודש ממנו שאין נכנס לשם אלא כ''ג ביום כיפורים בשעת עבודה. אבל לא דוד הוא. אי נמי איכא למימר דקריאה צורך עבודה היא, כך פי' רש''י בפ' בא לו [ס''ח ע''ב], ועתה מותר כהן גדול ליכנס כדי ליטול ולקרות דגם זה בכל[ל] שעת עבודה היא, ואפ''ה ליכא לאוקמי ובא אהרן אקריאת ס''ת כי היא היתה אצל תמיד של בין הערבי' ולא משכחת י' קדושים וה' טבילות. אלא על כרחינו אהוצאת כף ומחתה קאי כדמפר' ביומא (ל''ב ע''א) שלא על הסדר נאמר אותו הפסוק. ועוד דובא אהרן לא קאי אלא על מה שכתוב בפרשת אחרי מות ושם לא הזכיר קריאת ס''ת. ובירושלמי משמע שהקריאה לא היתה אלא להזכרה בעלמא שלא ישכח מסדר העבודות. אע''פ שתימ' הוא למה לא היה קורא בהשכמה. ומיהו רש''י לא פי' כן. ומכל מקום לא דיקדקתה בפי' רש''י שהוא לא פי' בבבא בתרא אס''ת דמשה שהיה קורא כ''ג בה והמלך, אלא אספר עזרא המונחת בבית הכנסת בהר הבית. ולישנ' דעזרה דחקו לפרש כן. ולא מייתי לה תלמודא אלא לדמיון שכל ספרי העזרה אפי' דמשה רבינו לתחילתן נגללין. אבל הקריאה לא היתה בס''ת המונחת בארון. דתמה על עצמך הא אמרינן ביומא (ע' ע''א) מיכן ואילך כל אחד ואחד מביא ס''ת מביתו וקורא בה כדי להראות חזותו, והמלך כ''ש שיקרא בשלו כדכתי' (דברים י''ז, י''ח) והיתה עמו וקרא בו כל ימי חייו. ותו לא מידי. [ראבי''ה סימן תתקצ''א].
------
בא לו כהן גדול לקרות. אם רוצה בבגדי בוץ קורא [ואם לאו קורא] באצטלית הלבן משלו. חזן הכנסת נוטל ספר תורה ונותנו לראש הכנסת, וראש הכנסת נותנו לסגן והסגן נותנו לכהן גדול וכהן גדול עומד ומקבל וקורא אחרי מות ואך בעשור. וגולל את התורה ומניחה בחיקו, ואו' יותר ממה שקריתי לפניכם כת' כאן. ובעשור שבחומש הפיקודים קורא על פה, ומברך עליה שמונה ברכות על התורה על העבודה ועל ההודאה ועל מחילת העון ועל המקדש ועל הכהנים ועל שאר תפילה. פי' קריאת כהן גדול היא מצוה, כדאמרן בריש מסכתין אמ' ר' יוח' בשם ר' שמע' בן יוחי מניין שאף מקרא פרשה מעכבת, ת''ל ויאמר משה אל העדה זה הדבר אשר צוה י''י לאמר אף דיבור מעכב. חזן הכנסת נוטל ספר תורה כול'. ירושלמי [ה''א], בכל אתר איתמר הולכין אצל התורה ואין מוליכין התורה אצלו אין על ידי שהן אנשים גדולים התורה מתעלה בהן, והא תמן מוליכין תורה אצל גבי ריש גלותא, אמ' ר' יוסי בר בון תמן על ידי שהן זרעו שלבית דוד אינון עבדין ליה כמנהג אבהתהון. [פסקי הרי''ד].
------
בא לו כ''ג לקרות בתורה בעזרת נשים וקריאה זו אינה עבודה, אם רצה לקרות בבגדי בוץ קורא ואם רצה לקרות באצטלית לבן משלו קורא, חזן הכנסת הוא השמש נוטל ס''ת ונותנו לראש הכנסת וראש הכנסת לסגן והסגן נותנו לכ''ג וכהן גדול עומד ומקבל, וקורא אחרי מות ואך בעשור שבפרשת אמור עד סוף העניין וגולל ס''ת ומניחה בחיקו ואומר יותר ממה שקריתי לפניכם כתוב כאן שלא להוציא לעז על התורה וקורא ובעשור לחדש בפרשת פנחס עד סוף העניין בעל פה. ומקשה בגמרא (ע' א') למה קורא בעל פה ויגלול ס''ת עד שיגיע לפרשת פנחס ויקרא אמר רב ששת בריה דרב יהושע לפי שאין גוללין ס''ת בציבור מפני כבוד הציבור ומקשה עוד ויביאו ס''ת אחר ויקרא בו ומתרץ אמר רב הונא בריה דרב יהודה מפני פגמו של ספר תורה ראשון לא יקרא איש אחד בשני ספרי תורות, ובירושלמי (דף ל''ז א') מקשה אהא דאין גוללין בציבור והא תני קורא אחרי ואך בעשור שניא היא שהיא סדרו של יום תדע דאמר ריש לקיש בכל (אחד) [אתר] אסור לקרות בעל פה וכאן קורא על פה. פירוש התירו גלילה מועטת מפרשת אחרי לפרשת אמור מפני שהוא סדרו של יום אבל גלילה מרובה לא רצו להתיר והתירו לקרות אותה בעל פה מפני שהוא סדרו של יום ואינו אלא כמגיד עבודת היום. בעת שקורא מברך לפניה ולאחריה כדרך שמברכין בבית הכנסת ומוסיף אחריה שבע ברכות ואלו הן רצה ומודים וסלח לנו אבינו כתיקונן, ומברך על המקדש ברכה בפני עצמה שיהא עניינה שיעמוד בית המקדש ושכינה בתוכו וחותם ב''א ה' שוכן בציון, ומברך על ישראל ברכה בפני עצמה שהיא עניינה שיברך הקב''ה את ישראל ויושיעם ולא יסור מהם מלך וחותם ב''א ה' הבוחר בישראל ואלו שתי ברכות אין נזכר מטבע שלהם בתלמוד אלא בירושלמי (שם) אומר שכך היה העניין וכן מפורשות כולן בירושלמי, ומברך הכהנים ברכה בפני עצמה ויהא עניינה שירצה המקום מעשיהם ועבודתם ויברכם וחותם ב''א ה' מקדש הכהנים (עפ''י רמב''ם עבודת יוהכ''פ פ''ג הי''א ע''ש), ומברך על שאר תפילה ות''ר (ע' א' ורש''י) שאר תפילה, תחינה רינה ובקשה שעמך ישראל צריכין להוושע וחותם בשומע תפילה. הרואה כ''ג כשהוא קורא אינו רואה פר ושעיר הנשרפין, הרואה פר ושעיר הנשרפין אינו רואה כ''ג כשהוא קורא לא מפני שאינו רשאי אלא שהיתה דרך רחוקה ומלאכת שניהם היתה כאחד (ס''ח ב'). [סמ''ג עשין סימן ר''ט].
------
בא לו כהן גדול לקרות אם רצה בבגדי בוץ קורא, שהקריאה אינה עבודה, שאם רצה לקרות באצטלנית לבנה משלו קורא. בגדי כהונה ניתנו ליהנות בהן בשעת עבודה. וכיצד הוא קורא, יושב בעזרת נשים וכל העם עומדין עליו, וחזן הכנסת נוטל ספר התורה ונתנו [לראש הכנסת וראש הכנסת] לסגן וסגן לכ''ג, וכ''ג עומד ומקבל, וקורא מעומד אחרי מות ואך בעשור שבפרשת המועדות עד סוף הענין. וגולל את התורה, ומניחה בחיקה ואומר יותר ממה שקראתי לפניכם כתוב כאן. וכל כך למה, שלא להוציא לעז על ס''ת. ובעשור שבחומש הפקודים קוראו על פה עד סוף הענין. ומפני מה אינו גולל הספר וקורא בו, לפי שאין גוללין ס''ת בצבור, מפני כבוד צבור. ומפני מה אינו קורא בספר אחר, שאין אחד קורא בשני ספרים משום פגמו של ראשון. בעת שקורא מברך א' לפניה ולאחריה, כדרך שמברכין בבית הכנסת, ומוסיף אחריו שבע ברכות ואלו הן רצה י''י אלהינו ומודים אנחנו לך סלח לנו אבינו כי חטאנו וכו', וחותם בה ברוך אתה י''י מוחל עונות עמו ישראל ברחמים. הרי שלש ברכות כתקנן. ומברך על המקדש ברכה בפני עצמה יהיה ענינה שיעמוד המקדש ושכינה בתוכו. וחותם ברוך אתה י''י שוכן בציון. ומברך על ישראל ברכה בפני עצמה, יהיה ענינה שיושיע השם את ישראל ולא יסור מהם מלך, וחותם ברוך אתה י''י הבוחר בישראל. ומברך על הכהנים ברכה אחת בפני עצמה, יהיה ענינה שירצה המקום מעשיהם ועבודתם, וחותם בה בא''י מקדש הכהנים. ואחר כך אומר תפלה ותחינה ורינה ובקשה כפי מה שרגיל, וחותם והושע י''י עמך שעמך ישראל צריכים להושע בא''י שומע תפלה. [הבתים — שערי עבודת יום הכפורים שער שני].
------
ויוצא לעזרת נשים וקורא שם בתורה בפרשת אחרי מות ואך בעשור ומברך שמנה ברכות כל זה בבגדי לבן ואחר שהגיע שעיר למדבר. [ארחות חיים הלכ' סדר עבודת כהן גדול ביום הכפורים סימן נ'].
------
בא לו כהן גדול לקרות אם ירצה בבגדי בוץ ואם ירצה באצטלית לבן משלו. [האגודה].
------
כשהגיע שעיר למדבר (דותכאות) [דירכאות] היו עושין ומניפין בסודרין, דכשיודעין בירושלים שהגיע שעיר למדבר, אז היה קורא כהן גדול בתורה בעזרת נשים לפני העם. מפני שקריאת התורה מצוה, דיום הכפורים למדו ממלואים כמו שהזכרנו בראש דברינו, וכתוב במלואים (ויקרא ח') ויאמר משה אל העדה זה הדבר אשר צוה ה', אפילו דיבור מעכב כלומר שקריאת הפרשה מעכבת ואף כאן כן. ובבגדי לבן היה קורא, ואם רצה ללבוש בגדי לבן משלו קורא. שאין קריאה זו עבודה גמורה, ולמה היה קורא בעזרת נשים כדי שיוכל לישב בעזרה וקורא, ובעזרת ישראל לא היה לו רשות לישב שנא' (דברים י''ח) לעמוד לשרת. ולא מצינו ישיבה בעזרה אלא למלכי בית דוד בלבד, שנא' (שמואל ב', ז') ויבא המלך דוד וישב לפני ה'. חזן הכנסת שהוא שמש הכנסת היה נוטל ספר תורה מכנסת שהיתה סמוכה להר הבית, והיה נותנה לראש הכנסת שהוא האיש הממונה על כל עניני הכנסת למנות החזנים והשמשים ויתר הדברים הצריכין לכנסת. וראש הכנסת נותנו לסגן והסגן לכהן גדול וכהן גדול מקבלו מעומד וקורא אחרי מות (ויקרא ט''ז) ואך בעשור שבספר אמור אל הכהנים (ויקרא כ''ג). וגולל אחר כן הספר בחיקו ואומר להם יותר ממה שקריתי לפניכם כתוב כאן, וקורא ובעשור לחודש שבפרשת פנחס (במדבר כ''ט) מפני ששם כתוב מוסף היום. וקורהו על פה לפי שאין גוללין ספר תורה בצבור מפני כבודן שלא יהו צריכין לשהות ולהמתין כל כך. וכן לא היה מביא ספר אחר לקרות בו בעשור זה, מפני כבוד ספר ראשון שלא יאמרו שהראשון פסול היה ולכן הניחוהו, דלעולם חד גברא בתרי ספרי איכא פגמא. ועל כן אנו נוהגין לקרות החתן על פה פרשת ואברהם זקן ביום חתונתו. כשהיה קורא היה מברך לפניה ולאחריה כמו שאנו עושין היום ומברך עוד שבע ברכות, רצה ומודים ומחול לעונותינו הרי שלוש ברכות, ברכה רביעית היתה על המקדש ועיקר ענינה שיתקיים המקדש בשכינתו וחותם בא''י שוכן בציון, ברכה חמישית על ישראל שיתקיימו ולא יסור מהם מלך וחותם בא''י הבוחר בעמו ישראל, ברכה שישית על הכהנים שירצה המקום עבודתן וחותם בא''י מקדש הכהנים, ברכה שביעית היא תפילה ורצה ובקשה כפי מה שהוא צריך ורגיל לשאול וחותם השע ה' את עמך שעמך ישראל צריכין ליושע בא''י שומע תפילה. אחר כן כל אחד ואחד מביא ספר תורה וקורא בו כדי להראות חזיתו לרבים כלומר נוי שלו כלומר שטרח להתנאות במצוה שנא' (שמות ט''ו) זה קלי ואנוהו התנאה לפניו במצות. בעוד שהיו כהן גדול ושאר העם קורין היו נשרפין הפר והשעיר, ולכן הרואה פר ושעיר הנשרפין לא היה רואה קריאת כהן גדול. [תלמיד הרשב''א].
------
ואם לאו קורא באסטלית לבן משלו — תרג' ירושלמי ''ויקח שם ויפת את השמלה'' (בראשית ט', כ''ג), ''ואהב גר לתת לו לחם ושלמה'' (דברים י', י''ח), ''אדרת שנער'' (יהושע ז', כ''א) תרג' אצטלי בבלאי. [הערוך ערך אסטלית]. ומברך עליה שמונה ברכות — עיי' בע' שאר. על התורה — כדרך שמברכין עליה בבית הכנסת — בא''י אשר בחר בנו וכו' וחותם הבוחר בתורה שכך פי' בירושלמי. על העבודה — שאותך לבדך ביראה נעבוד. על ההודאה — הטוב שמך ולך נאה להודות. על מחילת עון — מוחל לעונות עמו ישראל. על המקדש — הבוחר במקדש. על הכהנים — הבוחר בכהנים. על ישראל — הבוחר בישראל. על ירושלים — הבוחר בירושלים. [הערוך ערך שמן ג]. ועל שאר תפלה — מפורש בגמרא (לקמן ע'.). [הערוך ערך שארגא].
------
חזן הכנסת נוטל ס''ת ונותנו לראש הכנסת וראש הכנסת נותנו לכהן גדול. ירושלמי בכל אתר את מר הולכין אצל התורה ובה מוליכין התורה אצלו אין ע''י שהן אנשים גדולים התורה מתעלה בהן (והיו) [והא] תמן מוליכין אורייתא גבי ריש גלותא א' ר' יוסי בר בון תמן ע''י (שאירעו) [שזרעו] של בית דוד משוקע שם אינון עבדין לי' כמנהג אבהתהון. [תוס' רי''ד].
------
כתב רבי' שמשון שאין להביא ספר תורה בבית האיסורין גם בראש השנה ויום הכפורים, מיהך דירושלמי דסוף פר' בא לו [יומא רפ''ז] בכל אתר את אמר הולכין אחר ספר תורה והכא מביאין אצלו ספר תורה, מתוך שהם גדולים התורה מתכבדת בהן. [פסקי רבינו יחיאל מפאריס].
------
וקורא אחרי מות ואך בעשור וגולל את התורה ואמר יותר ממה שקריתי כתוב וקורא בעשור שבחומש הפקודים על פה. ופריך ולגלול ס''ת וליקרי, ומשני אין גוללין ספר תורה בצבור מפני כבוד צבור. ונייתי אחריני וניקרי משום פגמו של ראשון דחד גברא בתרי סיפרי איכא פגמא. ומברך עליה שמונה ברכות. [האגודה].
------
מנהג ספרד שהמברך והקורא בתורה נוטלה בידיו ובחיקו. ויש לי סמך כדאית' בסוכה [מ''א ע''ב], כך היה מנהגם של אנשי ירושלים אדם יוצא מביתו לולבו בידו, קורא קרית שמע ומתפלל ולולבו בידו, היה קורא בתורה ונושא את כפיו מניחו על גבי קרקע. למדנו שצריך ליטול הספר בידו בעת הקריאה כאילו קיבלה היום מהר סיני, שנ' ביום הזה באו מדבר סיני, ואמ' בירושלמי ביום הזה באו מדבר סיני, אל יהו דברי תורה בעיניך כפרוזדוגמא ישנה שהכל דשין בה אלא כפרוזדוגמא חדשה שנהגו לראותה. אב''ן הירחי. [המנהיג הלכ' שבת].
------
תפלין ומזוזות נכתבות שלא מן הכתב. בפ' הקומץ רבה פסקי' והלכתא תפלין ל''ב שירטוט ומזוזה בעי שרטוט ואידי ואידי נכתבות שלא מן הכתב. וה''נ אמר בפ' הקורא את המגילה למפרע [י''ח, ע''ב] אביי שרי לי' (לרמי בר אבא] לדבי בר חבו] למכתב תפלין ומזוזות שלא מן הכתב כו' מסקנא דהתם כדהכא. ופי' רבינו אליקים בפ' הקומץ רבה מגרס גריסן, שכל אדם יודעו בעל פה ולא אתי למיטעי והוי (כמון) [כמתוך] הכתב הלכך שרי לכותבם בע''פ אפי' שלא בשעת הדחק, אבל שאר דברים שבכתב אע''פ דשגורים בפיו הואיל ואינם שגורים בפי כל אסור לכותבו בע''פ אם לא בשעת הדחק כההיא דפ' הקורא את המגילה למפרע [שם] דאמר רבב''ח א''ר יוחנן אסור לכתוב אות אחת שלא מן הכתב ופריך לי' מר' מאיר שכתב מגילה ע''פ דמשני שאני ר''מ דמיקיים בי' ועפעפיך יישירו נגדך פי' שד''ת מיושרין בפיו ומוקי לה התם דוקא בשעת הדחק. וע''ז אנו סומכים שאנו קורין ק''ש ופרשת קרבנות ומזמורים ופ' ויושע בע''פ מפני ששגורין בפי הכל, אע''ג דדברים שבכתב אסור לאומרן בע''פ כדאמ' בתמורה בפ' יש בקרבנות היחיד [י''ד, ע''ב] ובגיטין פ' הנזקין [ס', ע''ב] דרש ר' יהודה בר נחמני מתורגמני' דרשב''ל כתיב [כתב] לך את הדברי' האלה וכתיב כי ע''פ הדברי' האלה הא כיצד דברי' שבכתב אי אתה רשאי לאומרם בע''פ דברים שבע''פ אי אתה רשאי לאומרם בכתב א''כ האיך אנו קוראים בכל יום דברים שבכתב על פה ואומר ר''ת זצ''ל משום דמגרס גריסי כדאמר גבי תפלין ומזוזות. ודוקא הני ששגורים בפי הכל שרי לאומרן בע''פ אבל שאר מקראות שאינם שגורים בפי הכל אע''פ ששגורים בפיו אסור לקרות ע''פ, כההיא דרפ''ק דב''ק [ג', ע''ב] דאייתי לקרא איך נחפשו עשו נבעו מצפוניו ואמ' מאי משמע כדמתרגם רב יוסף איכדין אתבליש עשו איגליין מטמרוהי וכתב שם בתוספו' ריב''א להכי נקט בכל דוכתא כדמתרגם רב יוסף משום דרב יוסף סגי נהור הוה כדמוכח בהחובל [פ''ז, ע''א] ובמסכ' ברכות [נ''ה סוף ע''א ע''ש ברש''י] והיכי דהוה מטי לפסוק הוה מתרגם לי' ולא הוה קרי לשון עברית משמע דדברים שבכתב אסור לאומרם בע''פ והוה קרי כתרגום יונתן דאסור לתרגם פסוק מדעתו כדמוכח בקידושין [מ''ט, ע''א]. מ''מ הא למדת דאפי' הפסוק שגור בפיו אסור לקרותו בע''פ דהא רב יוסף דאפי' תרגום ידע בע''פ כש''כ עברי שידע ואפ''ה לא הוה קרי אלא בלשון תרגום. וההיא דיומא פ' בא לו [ס''ח, ע''ב] ודסוטה פ' אלו נאמרין [מ', ע''ב] דתנן גבי כה''ג שקורא ביוה''כ ובעשור שבחומש הפקודים בעל פה אע''פ שאין זה שגור בפי הכל, כדמפ' בגמ' בפ' ואלו נאמרין דלא אפשר בענין אחר וה''ל שעת הדחק ושרי הואיל ושגור לו אע''פ שאינו שגור בפי הכל. [או''ז הלכ' תפילין סימן תקמ''ה].
------
מכלל דקריאה לאו עבודה היא. דאם איתא דעבודה היא לא היה לו לקרות באיצטלית שלו אלא אם כן איצטלית משל ציבור, או היה לו למוסרם לציבור. אי נמי איצטלית על כרחך לאו בגדי כהונה הוא אלא טלית להתעטף. כדמתרגמינן אדרת שער איצטלא דילתא. וכן במסכת סנהדרין איצטלא דמילתא דפרסי אמיתנא. אלמא כסות הוא להתעטף בו ולא לבוש. ובעשור שבחומש הפקודים קורא על פה. תימה דאמרינן בגיטין דברים שבכתב אי אתה רשאי לאומרם על פה, והכי איתא בירושלמי. ואומר ר''י הואיל ואינו מגיד אלא עבודת היום יכול לקרות בעל פה, כעין קרבנות מוספים שאנו קורין בעל פה בתפלה. והכי איתא בירושלמי דקאמר התם במכילתין אין גוללין ספר תורה ברבים וקתני וקורא אחרי מות ואך בעשור. שניה היא שהוא סדרו של יום, תדע דאמר רשב''ל בכל [אתר] אסור לקרות בעל פה וכאן קורא על פה. ועוד י''ל כיון שאינה חובה לקרות קריאה זו, דאין זו רק תקנת עזרא, הילכך אין לחוש אם קוראה על פה. והכי נמי משמע קצת בפרק בתרא דתענית א''ר יוסי היאך היחיד יכול לקרותו בעל פה אלא כולם קורין אותה על פה כקורא את שמע, משמע כיון שהוא בא להוציא את הרבים אסור, אבל שלא להוציא את הרבים מותר. ומתוך כך נוהג ש''צ לקרות ק''ש בלחש וכן פסוקים של ברוך י''י לעולם אמן ואמן, ומי כמוך באילים, וי''י ימלוך לעולם ועד דאמת ואמונה. אבל כי פדה י''י את יעקב ולעושה אורים גדולים אומרים בקול רם לפי שנתקנה לצורך חתימה מעין חתימה. וכן מלכויות זכרונות ושופרות שאינם אלא שבח כמו כן אומרים אותם בקול רם. שינה הוא דלא הא מיכל אכלי. וא''ת תיפוק [לי] דאסור בהן משום כלאים. ואומר רבינו תם דכיון דניתנו כלאים לידחות אצל בגדי כהונה אין בלבישתן משום כלאים כלל אפילו שלא בשעת עבודה. והא דאמרינן בפ''ק דערכין קמ''ל אימת (ד)אישתרי כלאים בשעת עבודה שלא בשעת עבודה לא אישתרי, הכי פירושה בבגדים שהוא לובש בשעת עבודה, הני אפילו שלא בשעת עבודה שרו, אבל בגדים שהוא לובש שלא בשעת עבודה, הני לא אישתרי כלל. וא''ת אם כן מאי פריך בסמוך מהצעה דבגדי כהונה ותיפוק לי משום כלאים, הא אמרן דלא שייך בהו כלאים כלל. וי''ל דכיון דהצעה לאו סדר עבודה היא. כה''ג לא אישתרי להו כלל אפילו בבגדי כהונה, דלא אישתרו אלא לבישה גמורה כסדר עבודה. והכי נמי אומר רבינו תם דכיון דאישתרו כלאים בציצית, אם לבשן בלילה נמי ליכא חששא, וכן אם לבשתן אשתו ליכא חששא משום כלאים, ואע''ג דאשה אינה חייבת בציצית אפילו למ''ד לילה לאו זמן ציצית הוא ופטור אם לבשן בלילה. והא דאמרינן גזרה משום כסות לילה רוצה לומר גזרה משום כסות המיוחד ללילה, [אבל אם אינו מיוחד ללילה] אפילו הצעה שריא כמו בבגדים שיש בהם ציצית מכלאים שכן דרכן נמי להצעה. ולא דמי לבגדי כהונה דאין דרך עבודתן אלא בלבישה ולא בהצעה. ומהאי טעמא פירש רבינו תם ריש התכלת הא דאמרינן התם א''ר זירא אמר שמואל תכלת אין בה משום כלאים ואפילו בטלית פטורה, פירוש אין בה משום כלאים אפילו לבשן בלילה דלאו זמן ציצית הוא ואפילו לבשתן אשתו. והא דאמרינן (פי') בטלית פטורה מילתא אחריתא היא, כדמפרש התם, כגון הטיל למוטלת. פירוש הטיל ציצית מכלאים בטלית שהיה בה כבר ציצית. ודכותיה אמרינן לעיל איברי עולה שניתותרו עושה להן מערכה וסודר אפילו בשבת. ופירשתי לעיל דאפילו בשבת מילתא אחריתא היא. הכי נמי אמרינן בההיא דתכלת. [תוספות רבינו פרץ].
------
לא היו כהנים ישנים בבגדי כהונה, אלא מקפלין אותן, ומניחין אותם תחת ראשיהם, ולובשין בגדי עצמן, וישנים על הארץ, כדרך כל שומרי חצרות המלכים לא שיישנו על המטות. אירע קרי לאחד מהם הולך במסבה שתחת הקרקע שהמחלות הפתוחות להר הבית לא נתקדשו, וטובל, וחוזר ויושב אצל אחיו הכהנים, עד שפותחין השערים בבקר, ויוצא והולך לו. לר''ם. [הבתים — שערי בית המקדש שער חמישי].
------
@ ס''ט ע''א
ש''מ, אכתי מדקתני מניחין אותן תחת מראשותיהן דבגדי כהונה ניתנו כול'. כנגד ראשיהן, מן הצד כי היכי דלא הוו (דלא הוו) תחת מראשותיהן. ש''מ, כדקתני דכנגד ראשיהן, מן הצד יכול להניח בגדי כהונה, ואינו נראה כמשתמש בהן, ש''מ דהכי נמי יכול להניח תפילין מן הצד כנגד הראש כשחלוץ בלילה. וקמיהדר למילתיה קמייתא, וקאמ' דהכי נמי מסתברא דכנגד ראשיהן קתני ולא תחת ממש. הניחא למן דאמ' אבניטו של כהן גדול ביום הכיפו' זהו אבנטו של כהן הדיוט, בין בשאר ימות השנה בין ביום הכיפו' דהוי של בוץ לחוד, כמו של בוץ של כהן גדול ביום הכיפו', ובפרק קמא [י''ב ע''א] פלוגתא דר' ור' אלעז' ביר' שמע' שפיר ליכא למיפרך הא קא מיתהני מכלאים הא דאיירי הכא בבגדי כהן הדיוט איירי אי ניתנו ליהנות. לא זהו אבנטו של כהן הדיוט, דשל הדיוט היו של כלאים. מאי איכא למימ', השתא איכא למימ' נמי הא קא מיתהני מכלאים. הא בהצ(נ)עה שפיר דמי, להציע תחתיו, דהכא ליכא למימ' מש' לא יעלה עליך. שמא תיכרך, ועובר [על] לא יעלה. דמפסיק ליה מידי ביני ביני, בינו לבין הכלאים. אסור לישן עליהם, מש' גזיר' שמא תיכרך לו נימא כול'. קשין הן, ואפי' תימא תחת מראשותיהן שהרי אין בהן הנאה וכל שאין בו הנאה דומיא דבגד אין בו מש' כלאים. כפול ששה, שהיו [ששה] חוטין כאחד בחוט אחד. האי נמטא, פילטרא. גמדא, עב וקשה. נרש, שם מקום. למדינה, חוץ לעזרה. אסור, מש' זילותא. והתניא, במגילת תענית. בו, בחדש (אדר) [כסלו]. יום הר גריזים, שנעשה להם נס מכותיים שהיו יושבין בהר גריזים, כדמפרש ואזיל יום שבקשו כול'. ומיקירי, מחשובים שבירושלם. הללו, כותיים מהלכין מצד אחד של מלך. והללו, שמעון הצדיק ויקירי ירושלם מהלכין מצד אחר של מלך (והללו שמעון הצדיק ויקירי ירושל' מהלכין מצד אחר של מלך). אמ' להן, המלך לכותיים. שהגיע, המלך. לאנטיפטרס, מקום. זרחה חמה, והכיר את שמע' הצדיק. יורד במלחמה עמי, כשאני עושה מלחמה. עליך ועל מלכותך, כדאמ' התם הוי מתפלל בשלומה של מלכות, ועוד שקרבנות החג שבעים פרים היו מכפרין על האומות. ה''ג נקבום בעקביהם. חרשוהו, לאותו הר שעקרו כל היישוב עליו. כרשינין, כדי לקלקלו שלא יזרע לעולם שום זרע אחר, דבמקום כרשינין אין יכולין לזרוע זרעים אחרים. הר גריזים של כותים היה, וש''מ מיהא דקתני דלבש בגדי כהונה ויצא חוץ למקדש, דבגדי כהונה יוצאין בהן למדינה. ראויין היו, לבגדי כהונה היו מה שלבש, ולא בגדי כהונה ממש. עת לעשות לה' הפרו תורתך, כלומ' דשעת הדחק היה מפני הצלת נפשות. לתלמיד, שהרי היו נותנין הספר תורה לתלמיד קודם לרב ואמאי, ליתיב חזן הכנסת לאלתר לכהן. מש' כבודו, שזה היה כבודו של כהן גדול שכולן מתעסקין בדבר שלו ולא מש' דחולקין כבוד. [פירוש רבינו אליקים].
------
ותיפוק לי משום כלאים. וקשה דלענין הנאה בעינן למימר דניתנו ליהנות גם שלא בשעת עבודה, דהכי בעי למימר גבי שמעון הצדיק. וצריך לומר דודאי גבי הנאה לב בית דין מתנה עליהן בכל לבישות המותרות, אבל גבי כלאים לעולם אסור. אלא לאו כנגד ראשיהן ש''מ. בפרק קמא דתמיד דחי הא מילתא, ותא שמע בתרא דפשיט מיניה דניתנו ליהנות בהן לא מייתי התם. אלא ש''מ בגדי כהונה ניתנו ליהנות בהם ש''מ. וא''ת דבפ''ב קידושין אמרינן המקדש בבגדי כהונה במזיד מקודשת ומתחללין, בשוגג מקודשת ואינן מתחללין, משמע דלא ניתנו ליהנות במזיד שלא בשעת עבודה, דאם איתא דניתנו ליהנות בהם, במזיד נמי למה הן מחוללין. וי''ל דנהי דניתנו ליהנות בהן אפילו במזיד, מכל מקום דין הוא במקדש במזיד דמתחללין, שהרי מתכוין להוציאם לחולין. דלא דמי למקדש בשוגג דאין מתחללין מפני שאינו מתכוין לחללם בקידושין הללו, שהרי שוגג הוא. אבל במקדש במזיד דנתכוין לחללם אינו כמו לבישת מזיד דמותרת. אבל קידושי שוגג הן כמו לבישת שוגג ואין מתחללין. [תוספות רבינו פרץ].
------
והמצוה המ''ב היא שהזהירנו מלבוש בגד ארוג בצמר ופשתים כמו שהיו לובשים כומרי עבודה זרה באותו הזמן. והוא אמרו יתעלה (תצא כ''ב) לא תלבש שעטנז וכו'. וזה מפורסם היום אצל כומרי מצרים. והעובר על לאו זה חייב מלקות. וכבר התבארו משפטי מצוה זו במסכת כלאים (פ''ט) ובמסכ' שבת (כ''ז.:00, נ''ד.., נ''ז:00, קל''ב:) וסוף מסכת מכות (כ''א.:). [ספר המצות לרמב''ם — לאוין מ''ב].
------
ולהרב ר' ישעיה ז''ל מצאתי, מאי דכתב מר שהתירו כלאים של כרים וכסתות, וראייתם ממתניתין דמסכת כלאים [פ''ט מ''ב], הכרים והכסתות אין בהן משום כלאים, וטעמא משום שאינן בהעלאה, ומה שאנו אומרים בפרק בא לו [יומא ס''ט ע''א], לא יעלה עליך אבל אתה רשאי להציעו תחתיך, אבל אמרו חכמים אסור לעשות כן שמא תיכרך לו נימא על בשרו. התם כלאים גמור שהוא אסור מן התורה, כגון מלבוש שדרכו בהעלאה, בין מלאין בין ריקנין. נראה לי, שיפה חלקו ונתנו טעם, דכרים וכסתות אין דרכם בהעלאה, דודאי קשיא מתניתן דכלאים למתניתא דתניא, אבל אמרו חכמים אסור לעשות כן כו', וגם למאי דאמרן משום קהלא קדישא דירושלם, אפילו עשר מצעות זו על גב זו וכלאים תחתיהן אסור לישן עליהם, ואין לומר דמתניתן דכלאים דין תורה קאמרה, אבל לעולם ההצעה אסורה מדרבנן, דכל מידי דהוה אסור מדרבנן לא הוי תני בהו אין בהם משום כלאים, דמשמע דלכתחילה הן מותרין ואין לו להזהר אלא שלא יהיה בשרו נוגע בהן, גם אין לומר דתנא דכלאים אית ליה מאי דתניא שמא תיכרך לו נימא על בשרו ומשום הכי קתני שלא יהיה בשרו נוגע בהן, אלא דמפסיק מידי כדאמרינן בשלהי פרק קמא דיום טוב, [ט''ו ע''א] אבל לית ליה דקהלא קדישא דאסרו אפילו עשר מצעות זו על גב זו, דאם כן, כי מקשה תלמודא על מאי דתנן התם ביו''ט משלחין כלים בין תפורין בין שאינן תפורין אע''פ שיש בהן כלאים. כלאים למאי חזי, וכי תימא חזי למימך תותיה, והתניא, לא יעלה עליך כו' עד וכי תימא דמפסיק מידי ביני ביני, והאמר ר' שמעון בן פזי א''ר יהושע בן לוי א''ר יוסי בן שאול משום קהלא קדישא דירושלם אפילו עשר מצעות וכו'. ואם איתא, לישני ליה, דהאי תנא לית ליה דקהלא קדישא דירושלם ו[כ]דתנן הכרים והכסתות אין בהם משום כלאים ובלבד שלא יהא בשרו נוגע בהם, אלמא כי מפסיק מידי שרי, אלא לאו שמע מינה, ליכא מאן דפליג על קהלא קדישא דירושלם ותניא דכלאים כרים וכסתות דוקא נקט מפני שאינן בהעלאה, אבל לעולם כלים דבני העלאה נינהו אפילו עשר מצעות זו על גבי זו והם מלמטה אסורין משום קהלא קדישא והתם ביום טוב דמוקי לה בקשין ה''ה דהוה מצי לאוקומה בכרים וכסתות דלאו בני העלאה נינהו, אלא רבותא נקט, דגם בקשין מיתוקמא דאין צריך ליזהר שלא יהא בשרו נוגע בהן. אבל מיהו, מה שאמרו דכרים וכסתות מותרין בין מלאים בין ריקנים זה ודאי אינו (כלאים) [כלום], דאע''ג דלאו בני העלאה נינהו מ''מ איסור דרבנן יש בהעלאתן, ומשום הכי תני, ובלבד שלא יהא בשרו נוגע בהן, ומשום הכי מחלק נמי הירושלמי [כלאים פ''ט ה''א] בין מלאין לריקנין, ובין נתון על גבי מטה לנתון על גבי אצטיבא, שאם יהיו מלאים יהא גופו שוקע בהן ויעלו עליו, או אם היו על גבי מטה שהיא מסורגת בחבלים וישקע גופו בהן ויעלו עליו, ומרדעת של חמור נמי שריא למרכב עלה ובלבד שלא יהיה בשרו נוגע בה, כדתני גבי כרים וכסתות, אבל להעלותם עליו אסור מדרבנן, ומשום הכי קתני [פ''ט מ''ד] לא יתן את המרדעת על כתפו אפילו להוציא עליה את הזבל. [שבלי הלקט דין כלאי בגדים סימן מ''ד].
------
שלא נלבש בגד מחובר מצמר ופשתים וזהו נקרא שעטנז, ועל זה נאמר [דברים כ''ב] לא תלבש שעטנז צמר ופשתים יחדיו. רמז משרשי המצוה כתבתי בסדר משפטים בענין מכשפה לאו ה' [מצוה ס''ב]. והרב רבנו משה בן מימון זכרונו לברכה כתב בטעם האיסור לפי שהיו כומרי עבודה זרה לובשין בזמן ההוא כן הוא, וכתב עוד כי היום הוא מפורסם הדבר אצל כומרים שיש במצרים. מדיני המצוה מה שאמרו זכרונם לברכה שאין איסור מן התורה מחברת צמר ופשתים אלא בשוע טווי ונוז, כלומר שהצמר שוע בפני עצמו, כלומר טרוף, וטווי בפני עצמו, ונוז בפני עצמו, פירוש נוז שזור, וכן הפשתן כמו כן שוע וטווי ונוז בפני עצמו ואחר כך חברם יחד כגון שארגן או אפילו קשרן זה בזה מכיון שעשה בהן שני קשרים זהו שעטנז דאוריתא ללקות עליו, אבל כל זמן שלא נעשו בהן שלשה המלאכות שכתבנו אין זה שעטנז דאוריתא אלא מדרבנן כדעת קצת המפרשים ואין לוקין עליו, אבל מדרבנן אסור כל שנעשה בהן אחת מן המלאכות שזכרנו או שוע או טווי או נוז, וזהו אמרם זכרונם לברכה [כלאים פ''ט מ''ט] הלבדין אסורין, כלומר מדרבנן מפני שהן שוע, ומן המפרשים שאמרו דבמלאכה אחת מאלו אסורין מדאוריתא, וכשאמרו בכאן אסורין כלומר מדאוריתא, ואמרו זכרונם לברכה בענין זה [יומא ס''ט ע''א] אפילו עשר מצעות זה על גב זה וכלאים תחתיהן אסור לישב עליהן דחיישינן שמא תכרך נימא על בשרו, ודבר זה אמרו זכרונם לברכה כשאותן הכלאים אשר מתחת הן רכין כי אז יש בדבר חשש זה של כריכה ואיסור זה הוא מדרבנן דאלו מדאוריתא מותר אפילו כשהן רכין, וכמו שאמרו זכרונם לברכה [שם] לא יעלה עליך אבל אתה מציעו תחתיך, ובירושלמי אמרו דכרים וכסתות אף על פי שהן קשים כמלאים אסור לישב עליהו מדרבנן לפי שהן נכפלין על היושב בהן, אבל ברכין דליכא חשש העלאה מותר לישב בהן מכיון שהם קשין, וטעם הענין מפני שהכתוב אסר שעטנז בלשון לבישה, כלומר דרך מלבוש הוא שאסור ולא בענין אחר. ומטעם זה התירו לנו מורינו ישמרם אל לתת על ראשינו כובעין העשויין מלבדין להגן מן השמש מפני שהן גם כן קשים מאד ולפיכך אף על פי שיש בהן כלאים התירו אותן לפי שאין דרך לבישה בדבר קשה כל כך, ויש שרוצה להחמיר על עצמו בזה ולא מיחו בידו. ומטעם זה דרך מלבוש אסרה תורה התירו גם כן למוכרי כסות למכור כדרכן ובלבד שלא יכוונו להתחמם בהן כלל, ומכל מקום אף על פי שהתירו דבר זה הסרסורין הצנועין וטובים מפשילין בגדי הכלאים כשמוכרין אותם במקל לאחוריהן שלא יגעו בהן. ואמרו זכרונם לברכה שהכלאים אין להם שיעור אפילו חוט אחד בבגד גדול אוסר הכל עד שיסיר אותו. הכלך שהוא כעין צמר והוא גדל על האבנים שבים המלח אסור עם הפשתן מדרבנן מפני מראית העין. ויתר פרטי המצוה מבוארים במסכת כלאים [פרק תשיעי] ובמסכת שבת ובסוף מכות. ונוהג איסור זה בכל מקום ובכל זמן בזכרים ונקבות, ועובר על זה ולבש כלאים דאוריתא או התכסה בהן חייב מלקות, ובכלאים דרבנן חייב מכת מרדות דרבנן, והלובש כלאים ואפילו כל היום כולו אינו לוקה אלא אחת, אבל הוציא ראשו מן הבגד והחזירו הוציא ראשו והחזירו אף על פי שלא פשט הבגד כולו חייב על כל אחת ואחת, ובמה דברים אמורים שהוא חייב אחת על כל היום כולו כשהתרו בו התראה אחת אבל אם התרו בו ואמרו לו פשוט והוא לבוש בו ושהה כדי ללבוש ולפשוט אחר שהתרו בו הרי זה חייב על כל שהייה ושהייה שהתרו בו עליה ואף על פי שלא פשט. [ספר החינוך מצוה תקנ''א].
------
האזהרה מ''ב לר''ם [סהמ''צ ל''ת מ''ב, רמב''ם הל' כלאים פ''י] הוזהרנו מללבוש הבגד הארוג מצמר ופשתים. כמו שהיו לובשים אותו כומרי עבודה זרה בזמן ההוא. והוא אמרו ית' [דברים כ''ב י''א] לא תלבש שעטנז. וזה מפורסם אצל פרושי החורי אשר במצרים, ע''כ. וטעם אזהרה זו מבואר בלשון הר''ם ובדרך זו בארה בספר המורה [מו''נ ח''ג פל''ז]. ולפי מה שמצאתי במדרשים נתעוררתי בענין אחר בכונת הכלאים, ואולי הכל עולה לכונה אחת. אמרו ברבה רבתי קין הביא ממותר מאכלו קליות זרע פשתן והבל הביא מבכורות צאנו ומחלביהן כבשים שלא נגוזו לצמר. אמר ר' יהושע בן קרחא אמר הקב''ה לא יתערבו מנחת קין והבל לעולם, ואפילו באריגת הבגד שנאמר לא תלבש שעטנז. ובפרשת נ''ט אשת חיל מי ימצא [משלי ל''א י'] זו שרה אמנו וכו' דרשה צמר ופשתים שתבעה הפרש לעולם בין יצחק וישמעאל, כשם שצמר ופשתים אינן מתחברים יחדו שנאמר [בראשית כ''א י'] ותאמר לאברהם גרש את בן האמה הזאת וגו'. ובאור רמזים אלו כי ידוע הוא כי מנחת הבל נרצית לה' ומנחת קין לא נרצית וכן ידוע שיצחק בן הגבירה וישמעאל בן השפחה, והמשיל מנחת קין והבל לחבור צמר ופשתים, והפרש בין יצחק וישמעאל לאזהרת צמר ופשתים שלא יתחברו יחד. וכן הוזהר חבור בעלי חיים יחד, ר''ל שלא לחרוש בשור ובחמור. ולפי פסק הר''ם [רמב''ם כלאים פ''ט ה''ז] שהוא העקר אינו חייב אלא בהמה טהורה עם בהמה טמאה. לעורר שלא יחבר האדם החי הטהור עם החי הטמא אבל ירגיש בהבדל שביניהם. וכן בבגד הוזהר (שלא הוזהר) הבא מבעלי חיים עם הבא מן הצומח מן האדמה, לכונה זו בעצמה. וזה מבואר אל מנחת קין והבל, והתחברות יצחק וישמעאל. ויש קצת הוראה במלת שור על העיון וחמור על החומר. ומלת צמר על החום המיוחד אל דקות העיון, ומלת פשתים על הפשיון והגסות. ובענין הזריעה הוזהרו כלאים, שברוב הכלאים הוא מן החטים והשעורים, שהאחד מאכל בהמה והאחר מאכל אדם. לזאת ההערה בעצמה. ויותר הערה בענין אסור כלאי הכרם שאינו חייב עד שיזרע חטה ושעורה וחרצן במפולת יד [קדושין ל''ט ע''א]. ויש בזה התערבות מאכל האדם והבהמה והדבר המיוחד למזון הנפש והוא היין. ואפשר שזה היה מנהג עובדי עבודה זרה כמו שכתב הר''ם לכונה זו בעצמה. ר''ל להורדת הרוחניים עם הדומם, שבזה היו עושין הטלאס''ס, ולכונה זו היו עושין לובשין הכמרים בגד מעורב מצמר ופשתים. וכן כל מה שהיו עושין בענין הכלאים היו עושין לכונה זו. ויהיה ענין אסור הכלאים שלא ללכת בדרכי הכופרים, גם הערה בצד מה כמו שבארנו. ואפשר שלכונה זו בעצמה בא אסור הרבעת בהמה והרכבת האלנות. ואפשר שבו כונה אחרת ונרחיב הן באור במקומן בג''ה [בגזירת האל]. [הבתים — ספר המצוה].
------
ואין כלאי בגדים אסורין אלא ללבשן או להתכסות בהן אבל לעשותן ולמוכרן מותר. ועושה אדם אהל כלאים ויושב תחתיו שאין אסור להתכסות בהן אלא דרך מלבוש וכן 
מותר לישב על גבי מצעות של כלאים שאין אסור אלא להעלותן עליו. אבל מדבריהם אפילו (יעשה) [י'] מצעות 
זו על גב זו והתחתון שבהן כלאים אסור לישב עליהן 
שמא (יכרוך) [יכרך] נימה על בשרו. ואם היו קשין שאינן נכרכין מותר לישב עליהן ולהסב עליהן והוא שלא יגעו בבשרו. וכתב הר''ש ז''ל בספר האורה הלכך כרים וכסתות שהן תפורין בכלאים אין לחוש בהן לכריכת נימה דקשין הן ולית לן בה ומכל מקום ראוי נמי לכתחלה לשמור הני כרים וכסתות דידן שלא לתופרן בכלאים מפני שפעמים שאדם מנערן ומוציא תבנן או צמרן ומתכסה בהן עד כאן. [כל בו הלכ' כלאים סימן צ''א].
------
המלביש כלאים לחבירו במזיד והלובש אינו יודע בהן המלביש לוקה והלובשם פטור. כתב הר''י מקורביל אותן סדיני פשתן שעושין מהן פרפונט''ש אומר ר' יחיאל שאם יש בתוכן גזי צמר מותר אע''פ שתפרן עם הבגד של פשתן לפי שיכול להוציא מבין תפירה לתפירה בלי שום קריעה. אבל אם יש בתוכן כלאי בגדים של בגד אסור. [ארחות חיים הלכ' כלאים סימן ד'].
------
אפי' עשר מצעות זו על זו וכלאים תחתיהן אסור לישן עליהם, בגדי כהונה קשים הם, האי נמטא דנרש שריא. [האגודה].
------
אמר לי ר' שמואל בר' קלונימוס כי זקני קציני נרבונא ופרובנצא נוהגין איסור ללבוש עורות מכוסות בבגד צמר ואפילו יתפור הבגד לעורה במשי, בשביל חוטי פשתן שהעורה תפורה בהן וכשמחברה לבגד הוי כלאים, וראייה שלהם מדתניא בספרי בפ' כי תצא לא תלבש שעטנז יכול לא ילבש חלוק של צמר על גבי חלוק של פשתן ושל פשתן על של צמר ת''ל יחדיו כתרגומו מחובר כחדא, ר' חנניה בן גמליאל אומר מניין לא יסרוק סרק של צמר ושל פשתן לחגור בו מותניו אע''פ שהרצועה באמצע ת''ל יחדיו מכל מקום, ופי' אע''פ שהרצועה מבדלת בין הצמר ובין הפשתן הוי חיבור כלאים [והכי נמי בעורה וכיסויה אין העור מובדל בין הכיסוי לחוטי הפשתן שתפורה בו והוי חיבור כלאים]. וחקרתי אני במשנת כלאים ומצאתי בשילהי כלאים לא יקשור סרט של צמר בשל פשתן לחגור בו מותניו אע''פ שהרצועה באמצע, ועיינתי בכלאים ירושלמי ולא מצאתי גמרא למשנה זו אבל מצאתי במשנת כלאים [פ''ט מ''ז] מנעל של זרב אין בו משום כלאים ומפרש בירושלמי אית אתרין דזרבין עמרא מלגיו כהדא ר' זירא מפקד לר' אבא בר' זמינא דיאמר לברדסין שלא יחוט ליה מסאניה בכיתן אלא ברצועה ומורי ר' זירא בהן דאסר פיסקי עמר לבי פיסקי דכיתן דו שרי דו שבץ גרמיה והוא גרמיה והוא נחתה לה, בעין קומי ר' אילא מהו מיחוט מסאני בכיתן א''ל בגין ר' זירא דו אמר אסור, מורי ר' אילא בהן דו לבש דרסין דעמר על גבי דדרסין דכיתן דו אסור דלא שלח ארעייה. ונראה לי פירושו הכי, מנעל של זרב כדמפרש דזרבין עמרה מלגיו פלטרינש שולדש בלעז וקתני מתני' דאין בהן משום כלאים אע''פ שהמנעל תפור בפשתן ובלבד שלא יהא הלבד תפור בפשתן לא הוא עצמו ולא אל המנעל, כהדא ר' זירא מפקד וכו' כעין זה מנעל שמזרבין אותו היה ר' זירא מצוה לר' אבא שיאמר לתופרין שלא יהו תופרין בפשתן את המנעל אלא ברצועה שלא יצטרפו לכלאים הפשתן שבמנעל והלבד, דסבר לה כסתמא דמתני' דלא יקשור של צמר בשל פשתן וכו' עד אע''פ שהרצועה באמצע, ומורי ר' זירא בהן דאסר פיסקי דעמר לבי פיסקי דכיתן וכו' כמנהג בני אדם עניים שקושרין סמרטוטין סביב רגליהם וקשר חתיכת בגד צמר ע''ג בגד פשתן כעין מנעל דהוא מותר שאין בו לא חיבור כלאים גמור ולא מראית העין דהכל רואים שהוא קשור ואם יתיר יפול מאליו זה מזה דלא דמי למנעל שלא יפול לעולם מאיליו זה מזה אא''כ מפרידן בידים והוי חיבור משום מראית העין, ובעין קומי ר' אילא מהו ליתפר מנעל בכיתן כגון מנעל של זרב מי הוי חיבור כלאים או לא, אמר להם בשביל ר' זירא שהוא אסר אתם שואלין כן בתמיה כלומר וכי בשביל שהוא אוסר יהא אסור, דר' אילא סבר כמתני' דקתני אין בהן משום כלאים, ומורי ר' אילא בהן דאי לבש דדרסין בתי שוקיים קלצנטש בלעז דילבש פורדר בלעז מי שמלביש בתי שוקיים של צמר על של פשתן שהוא אסור ללבוש משום כלאים דלא שלח שאינו יכול להפשיט העליונים אלא (אם) [עם] התחתונים מתוך שעליונים עבים והתחתונים דקין ואפילו אינן תפורין למעלה ביחד הרי הן כמחוברין צמר ופשתים יחדיו נראין כמחוברין ואסורין משום מראית העין כדתנן [שם מ''ב] השיראין והכלך אינן משום כלאים אבל אסורין מפני מראית העין, אבל הנשלחין זה בלא זה אמרנו לעיל דמותרין ללבוש זע''ג זה ואפילו מראית העין אין בהן, אבל גבי מנעל ל''ה צמר ופשתים יחד ואפילו מראית העין אין בו שהעור מבדילן דסבר לה כסתמא דמתני' דתנן מנעל של זרב אין בו משום כלאים. ואנן השתא לדברי ר' זירא דאסר במנעל ה''נ אסור בכיסוי העורה, ולר' אילא דשרי במנעל וסמיך אסתמא דמתני' דתנן מנעל של זרב ולית ליה סתמא דלא יקשור סרט וכו' שרי לכסות העורה בבגד צמר שהעור מבדילן ומבטל חוטי פשתן כמו במנעל ואין בו אפילו מראית העין. וכיון דלא איפסק הילכתא לא כמר ולא כמר ותרוייהו אית להו סתמי, צריכין אנן למיחזי דברי מי נראין דנעביד כוותיה, ורואה אני דברי ר' אילא דאמר כסתמא דרבים אבל סתמא דלא יקשור יחידאה היא חנניה בן גמליאל היא כדתניא בסיפרי, ובכמה מקומות בתלמוד אמרינן סתמא דרבים עדיף, ועוד כל היכא דפליגי תרי אמוראי ולא איפסיק הילכתא כחד מינייהו קיימ''ל בשל תורה הלך אחר המחמיר ובדרבנן אחר המיקל וכלאים דהכא דרבנן היא דמדאוריתא שוע טווי ונוז יחד הוי כלאים הילכך עבדינן כר' אילא, ועוד דאיכא למימר דמתני' דלא יקשור מפני מראית העין הוא אסור ואפילו ר' אילא מודי בה דהא כשהרצועה מקפת את מתניו והסרטין תלויין למטה ונראין כאילו יחד מחוברין סרט של צמר וסרט של פשתן ולהכי לא יקשור, אבל במנעל שאין הפשתן ניכר בו וכן אין בו משום מראית העין ושרי, ועוד שבטל הפשתן לגבי המנעל והוי כולו כעור. ומנא תימרא, מיהא דאמרי' בפ' מצות חליצה [יבמות ק''ב:] סנדל התפור בפשתן אין חולצין בו שנאמר ואנעלך תחש, ודווקא סנדל דלאו אורחיה למיתפר בכיתן דלא בטל למיהוי כוליה עור אבל מנעל דאורחיה למיתפר בכיתן בטל בו הפשתן והוי כאילו כוליה עור והפשתן כמאן דליתיה, לענין כלאים נמי הוי כמאן דליתיה בין במנעל בין בעורה ושרי, ועוד מדאמר ר' אילא בגין ר' זירא דו אסר מכלל דכולי עלמא שרו וליכא דאסר אלא ר' זירא. ולעניין מנעלים לבודין שלנו ודאי צריכין בדיקה שלא יהו הלבדין תפורין בפשתן בין עצמן בין אל המנעל דאי תפור הוי כלאים דרבנן דנוז הוא תרי גווני בין ארוג בין במחט, הילכך בכיסוי העורה נמי אסור לתפור הבגד לעורה בחוטי פשתן אלא בחוטי משי או בקנבוס. וכן כובעין שלנו צריכין בדיקה בתפירת הרצועה שלא יהו תפורין בפשתן, ואע''פ שקשין הן דאמרינן [ביצה ט''ו.] האי נמטא גמדא דנרש שרי, הני מילי לישכב עליהן דכיון דקשין הן אין לחוש שמא תכרך נימא על בשרו, דתניא לא יעלה עליך אבל אתה מציעו תחתיך אבל אחז''ל אסור לעשות כן שמא תכרך נימא על בשרו ואית ביה משום לא יעלה עליך וגזרו אפילו בי' מצעות זו על זו וכלאים תחתיהם משום דלא ליתי למישכב בלא מצע ותכרך, ובבגדי כהונה נמי אמרינן [יומא ס''ט.] שהיו פירחי כהונה מקפלין אותן בלילה ומניחין תחת מראשותיהן ופרכינן והא קא מתהני מכלאים שלא בשעת עבודה שהיו משש ומתכלת ושש כיתנא ותכלת עמרא ומשני שאני בגדי כהונה דקשין הן ואין לחוש לתכרך נימא, אבל כובעין הנישאין על הראש העלאה הוא ואסור אע''פ שהן קשין, ועוד שמגינים בחמה מפני החמה ובגשמים מפני הגשמים ואמרינן [כלאים פ''ט מ''ה] מוכרי כסות מוכרין כדרכן בגדים שיש בהם כלאים ובלבד שלא יתכוין בחמה מפני החמה ובגשמים מפני הגשמים. והני [מילי] דצריכי בדיקה בין מנעלים בין כובעין במקום שהפשתן והקנבוס מצויין ושוין בדמים, אבל במקום שהקנבוס מצוי וזול מן הפשתן לא שביק קנבוס דמצוי וזול ותופר בפשתן שדמיו יקרים, אי נמי ספיקא הוי דילמא שביק דילמא לא שביק כלאים בתפירה מדרבנן היא וספיקא דרבנן לקולא, כדאמרינן בנידה [ס''א:] האי מאן דעביד ליה חוטא דכיתנא בגלימא דעמרא ונתקיה ולא ידע אי נתקיה כוליה או לא שפיר דמי מאי טעמא שעטנז אמר רחמנא עד שיהא שוע טוי ונוז ורבנן אמרו שוע לבדו וטוי לבדו ונוז לבדו, והאי כיון דאינתוק אמרינן כוליה אינתוק דספיקא דרבנן הוא. והמחמיר אפילו במקום שהקנבוס מצוי וזול יהי ברוך. ורואה אני מנהג מקומינו תורה ומשפט. [ראב''ן שו''ת סימן קט''ז].
------
בספר הישר, קשיא לי, הא דאמרינן במסכת ביצה [ט''ו ע''א] ומייתי לה ביומא [ס''ט ע''א] ובמסכת תמיד [כ''ז ע''ב], בגדי כהונה שאני דקשין הן, דהא אמרינן במסכת ערכין [ג' ע''ב], הכל חייבין בציצית, כהנים לויים וישראלים, ופרכינן, פשיטא, ומתרצינן, כהנים איצטריכא ליה, מהו דתימא כהנים הוא דאישתרי כלאים לגבייהו כו'. הא שמעינן מהכא דיש בו משום כלאים, ותו אמרינן שאני בגדי כהונה דקשין הם אבל הצעה דהיא מדרבנן קאמר דלא גזרו אלא ברכין, דאמר רב הונא בריה דרב יהושע האי נמטא גמדא דנרש, שריא, וכן צררי דפשיטי בחיקו שקשין הם ואינן שוע טווי ונוז ולבישתן דרבנן, והקשין לא גזור בהו רבנן אלא בלבישתן אם הן כעין לבדין ולא בהצעתן אם הם אפילו שוע טווי ונוז, לפיכך לבישת נמטא [גמדא דנרש מותרת] דלא עבוד רבנן תקנה בקשין, כדאמרינן [ערובין ס''ג ע''ב] במילי טובא במילתא דלא שכיחא לא גזור רבנן, גם גבי כלאים אין לבישה בקשין, והיינו טעמא דמרדעת דחמור [כלאים פ''ט מ''ד], דאפילו ברכין מותרין, כדאמרינן [נדה ס''א ע''ב], בגד שאבד בו כלאים לא יעשנו מרדעת לחמור הא בידוע מותר. וכן בטפיטין של סוס, וכן בכרים וכסתות דאיכא מידי טובא דלא גזרו בהו רבנן. וכובעין של לותיר מותרין הן, דקשין הן, והם נמטא גמדא דנרש, דאינן טווי ונוז דקשין הם אפילו העלאתו מותרים דלא גזרו בהו רבנן כדפרישית. [שבלי הלקט דין כלאי בגדים סימן מ''ד].
------
והצעת הקשין מותרת לכתחילה, שכיון שאינם בני חימום לא גזרו חכמים בהצעתן, כדאמרינן גבי בגדי כהונה פרק בא לו, [יומא ס''ט ע''א] ובמסכת תמיד, [כ''ז ע''ב] שהיו מניחין אותן תחת מראשותיהם ולא גזרו בהם חכמים מפני שהם קשין, ואע''פ שהצעתן מותרת לכתחילה לבישתן אסורה מדאורייתא, כדאמרינן בפרק קמא דערכין [ג' ע''ב], דכהנים אשתרי כלאים לגבייהו, ודוקא בעידן עבודה אבל שלא בעידן עבודה אסירי, אלמא שלא בשעה אע''ג שהן קשין יש כלאים בלבישתן. וכן הקשה ר''ת ז''ל ותירץ בספר הישר, דהעלאתן אסורין מן התורה והצעתן מותרת לכתחילה ולא גזרו בהו רבנן. ונראה לי שזהו טעם הדבר, שהלבישה היא, פעמים לחמם, פעמים לכבוד, פעמים להגן מפני החמה ומפני הצינה, הלכך, בגדי כהונה אע''פ שהן קשין ואין בהם חימום יש בהם כבוד, והלכך לבישתן אסורה מן התורה, אבל ההצעה שלא נאסרה אלא מדרבנן, לא גזור רבנן אלא ברכין שעשויין לחמם אבל בקשין לא, ומשום הכי האי נמטא גמדא דנרש שריא, ודוקא להצעה אבל [לא] ללבישה, אע''פ שהלבדין אינן אסורין אלא מדרבנן מפני שאין בהן שוע וטווי ונוז אלא שוע לבד, כך אמרו בקשין כמו ברכין, שכיון שאילו היה בהן שוע וטווי ונוז היו אסורין מן התורה כדילפינן מבגדי כהונה, השתא שהן שועין בלחוד אסורין מדרבנן. וכך פירש רבנו שלמה זצ''ל ביום טוב, [ט''ו ע''א] בקשין, בגדים קשין שאינן מחממין מותר לשכב עליהם, ובנמטא גמדא דנרש שריא, פירש, לשכיבה. אבל ר''ת פירש בספר הישר דנמטא גמדא דנרש אפילו בהעלאה מותרין דכיון דאיסורן ברכין אינו אלא מדרבנן בקשין לא גזרו. ואין נראה לי, דכיון שהלבישה לא בדרך חימום בלבד נאסרה אלא אפילו לכבוד, כדילפינן מבגדי כהונה, כך הוא איסורא דרבנן בקשין כמו ברכין כדפרישית. ואין לחלק אלא בהצעה שלא אסרוה אלא בדרך חימום. ומאי דאמרינן התם ביום טוב ערידלין אין בהן משום כלאים, אין לפרשם שהיו עולין על גב הרגל, אלא תחת כפות הרגלים היו עושין אותן, שאם היו עולין על גב הרגל אע''פ שאין בהם חימום אלא להגן עבידי, כיון שדרך העלאתן בכך אסירי, שכל לבישה אסורה ואע''פ שעשויין להגן. וכן מוכח פירוש רבינו שלמה, שלמטה מן הרגל היו והצעתן של קשין אע''פ שבשרו נוגע בהן שריא, וליכא למיגזר בהו שמא יעלה על בגדו דהא לא להתחמם עבידי. [שבלי הלקט דין כלאי בגדים סימן מ''ד].
------
הא דאמרינן ביום טוב, ערידלין אין בהם משום כלאים, אין לפרשם שהיו עולים על גב הרגל, אלא תחת כפות הרגלים היו עושין אותם, שאילו היו עולין על גב הרגל אעפ''י שאין בהם חמום אלא להגן עבידי, כיון שדרך העלאתן בכך אסירי שכל לבישה אסורה אעפ''י שעשויה להגין. וכן מוכח פירוש רש''י שלמטה מן הרגל היו. והצעתן של קשין אע''פ שבשרו נוגע בהן שריא. וליכא למיגזר בהו שמא יעלה על בגדו דהא לא להתחמם עבידי. [שבלי הלקט הקצר דין כלאי בגדים סימן מ''ד].
------
אמר רב הונא בריה דרב יהושע האי נמטא גמדא דנרש שריא. אמר רב פפי עדילרין אין בהם משום כלאים. אמר רב פפא הני צררי דזוזי ודפשיטי אין בהם משום כלאים, דבזרוני יש בהן משום כלאים, רב אשי אמר הני נמי אין בהן משום כלאים, אין דרך חימום בכך, דאמר עולא מפני מה אמרו וילון אסור מפני שהשמש מתחמם כנגדו. [בה''ג הלכ' כלאים].
------
האי נמטא גמדא דנרש — שריא — פירוש לבד כווץ וקמוט והוא קשה. [הערוך ערך גמדגא]. דמות דיוקנו אני רואה במלחמה ונוצח — ''אך בצלם'' (תהלים ל''ט, ז') תרג' ברם בדיקנא. פי' גאון דיוקני היא צורה, ועיקר צורת אדם המצויירת בו — איקונין, והצורה המצויירת על הנייר או על הסיד — דיוקני, כלומר זו שניה לזו כעין דיופי שהוא כלי שיש לו שתי פיות. [הערוך ערך דיוקן]. איבעית אימא ''עת לעשות לה' הפרו תורתך'' (תהלים קי''ט, קכ''ו) — כלומר עת סכנה היא ואין למידין הימנה. [הערוך ערך עת].
------
תניא ביומא בפרק בא לו בגדי כהונה היוצא בהן למדינה אסור אלא לצורך גדול כגון שמעון הצדיק כשיצא לקראת אלכסנדרוס מוקדון, ובמקדש מותר בין בשעת עבודה בין שלא בשעת עבודה שבגדי כהונה ניתנו ליהנות בהן. [סמ''ג עשין סימן קע''ג].
------
ובמקדש מותר בין בשעת עבודה בין שלא בשעת עבודה. פירוש דוקא בגדי כהן הדיוט שאין בהן כלאים וס''ל להאי תנא דאבנטו של כהן הדיוט של בוץ הי' ולא כלאים ככהן גדול וכן נמי שמעון הצדיק שלבש בגדי כהונה דוקא כתנת ומצנפת שהיו מפשתן יקר כדי להתנאות בהן בפני המלך אבל ארבעה בגדי זהב לא לבש מפני שיש בהן כלאים וגם לא האבנט שהי' כלאים אלא האבנט של בוץ. [תוס' רי''ד].
------
מסכת יומא ריש פרק בא לו (ס''ט א'), מעשרים ואחד בכסלו יום הר גריזים דלא למספד, יום שבקשו כותיים את בית אלדינו מאלכסנדרוס להחריבו ונתן להם רשות וכו'. ובמגלת תענית, בעשרים ואחד בכסליו כשבאו כותיים אמרו לאכסנדרוס מכור לנו חמש כורים ארץ בהר המוריה, ומכר להם, וכשבאו יצאו בני ירושלם ורדפום במקלות וכו', מיד נתנו סכים ברגליהם וגררום, ונתן הר גריזים לישראל וזרעוהו כרשינין, ואני מעיד שאין בכל התורה פרשה שלא זייפו בה. וזה המעשה על כרחין אחר גזרה, דהא קרי להו גוים הללו. [כפתור ופרח לרבינו אשתורי הפרחי פ''ה].
------
אשריכם ישראל. כי ידכם יש לאל. להחזיק דת יקותיאל. להנהיג החזקות. להרבות הצדקות. אשר שאלתם ששמעון מוחה ביד ראובן שקנה מן הקהל להוציא ס''ת מאה''ק ולתתה ביד שליח צבור וכן להחזיר' והמעות הללו באין לכיס של צדקה ושמעון מוחה שלא לעשות כן מפני שהיא מצוה של חזן. נראה בעיני שלא כיון יפה אותו שמעון שהרי במה זכה בה חזן ודאי אלו לא היה יכול לקרות ספר תורה כי אם הוא אז הוא זוכה אבל השתא שיכול אחר לקרות מעשים בכל יום שראובן מתפלל שחרית שמעון קורא ולוי מתפלל מוסף אם כן היאך נאמר שזכה בה. ותנן בתמיד נשחט [ס''ד, ע''א] שחט ישראל וקבל הכהן נותנו לחבירו וחבירו לחבירו ואמר בגמ' [שם ע''ב] ש''מ הולכה שלא ברגל שמה הולכה דילמא דנייד פורתא מאי קמ''ל הא קמ''ל ברוב עם הדרת מלך ואיתא נמי פ''ק דזבחים [י''ד ע''ב], הרי דברים ק''ו ומה התם שכבר זכה שקבל הדם בידו אע''פ כן נותן לאחר להוליך ואותו אחד שוב נותן לאחר כדי לזרוק וכדי לקיים ברוב עם הדרת מלך וכש''כ החזן שעדיין לא זכה בספר תורה שיכול אחר להוציאה מן הארון הקודש ולתתה בידו כדי לקיים ברוב עם הדרת מלך. והא דתנן במס' תמיד [ד' ל', ע''ב] בפ' לא היו כופתין את הטל' שחט השוחט וקבל המקבל ובא לו ליזרוק ולא קתני והוליך המוליך דמשמע המקבל הוא המוליך א''כ משמע דהואיל וזכה בה אין אחר רשאי להוליך ולא חיישינן לרוב עם הדרת מלך שאני תמיד דרבים עסקי ביה ואיכא בלאו הכי הדרת מלך אי נמי תני הכי למעוטי שאין השוחט נמי מקבל. בפרק אלו נאמרין [ד' מ', ע''ב] ובפרק בא לו [ד' ס''ח, ע''ב] החזן נוטל ספר תורה ונותנה לראש הכנסת וראש הכנסת נותנה לסגן והסגן נותנה לכהן גדול ופריך בגמרא ש''מ חולקין כבוד לתלמיד במקום הרב אמר אביי כולה משום כבודו דכהן גדול הוא הכי פי' נהי דשפיר עבדי שזה נוטל ונותן לזה ושוב נוטל ונותן לזה אבל מ''מ היאך נוהגין כבוד בסגן בפני כהן גדול ולמה הסגן מעצמו אינו נוטלה ונותנה לכה''ג ומשני אביי דכולה משום כבוד כה''ג הוא. אבל דפריך לעיל בירושל' [סוט' שם הל''ו] בכל אתר את אמר הולכין אחר התורה וכה את אמר מוליכין את התורה אצלו אלא ע''י שהם בני אדם גדולים התורה מתעלה בהן, אם כן משמע דדוקא שהחזן הוא גדול הדור שהוא מופלג בתורה ובגדולה דוקא אז מותר לו לאחר להושיט לו ספר תורה אבל אדם בינוני לא, לא היא דוקא ע''ז קפיד תלמודא שהוא יושב במקומו ומוליכין ספר תורה אצלו אבל הכא שהחזן עומד לפני ארון הקודש ומצפה שיושיטו לו על כי האי גוונא שייך לומר ברב עם הדרת מלך ומצוה מן המובחר לעשות כן. ועוד אומר אני אפי' היתה זאת מצות חזן אפי' הכי יש להניח לאחר להוציא כדי להרבות במצוה, וראיה לדבר גלילה שהרי הגלילה היא של הרב הגדול בעיר כדאיתא בשלהי מגילה [ד' ל''ב, ע''א] דאמר רב שפטיה עשרה שקראו ספר תורה גדול שבכולן גולל ס''ת אפי' הכי נהגו בכל הקהלות לקנות הגלילה אע''ג דאיכא הרב בביהכ''נ, וכן המשפט שיוכל לקנות ליקח המעילים ולהושיט ביד הגולל ואין הגולל יכול למחות בידו הואיל שתחלה היה עושה זה שמש אע''פ שקנה גלילה בלקיחת המעילים. וקבלתי בשם הרב ר' אלעזר מוורמ''ש זצ''ל מעיל של ס''ת שתפור תחתיה פשתן שצריך להושיט צד המעיל על ס''ת ולא צד פשתן דומיא דמזבח הזהב. ולענין יין של הבדלה כל מי שיתן יותר לצדקה הוא הזוכה ואין שייך ירושה במצות אלא במי שירבה בצדקה הוא הזוכה. והבורא יזכה אתכם לקיים המצות ויאריך לכם ימים ושנים. בחשקי. יצחק בר משה נב''ה. [או''ז שו''ת סימן קט''ו].
------
וכהן גדול עומד ומקבל. עומד מכלל שהוא יושב, והתנן אין ישיבה בעזרה אלא למלכי בית דוד בלבד, שנ' ויבא המלך דוד וישב לפני י''י, כדאמ' רב חסדא בעזרת נשים הכא נמי בעזרת נשים. [פסקי הרי''ד].
------
@ ס''ט ע''ב
ישיבה בעזרה. תנן שלהי תמיד נשחט [ס''ד, ע''ב] יצתה כת ראשונה וישבה בהר הבית שניה בחיל שלישית במקומה ואמרי' עלה בירוש' [שם הל''י] ולא כן תני ר' חייא לא היתה ישיבה בעזרה אלא למלכי בית דוד בלבד וא''ר אמי בשם רשב''ל אפי' למלכי בית דוד לא היתה ישיבה בעזרה תפתר שסמך עצמו לכותל וישב לו והא כתיב ויבוא המלך דוד וישב לפני ה' א''ר אייבו בר נגרי ישב א''ע בתפילתו. וכשם שאין ישיבה בעזרה לישראלים ולמלכים ה''נ אין ישיבה בעזרה אפילו לכהן גדול דתנן ביומא בפרק בא לו [ס''ח, ע''ב] ובסוטה בפ' ואלו נאמרין [מ', ע''ב] חזן הכנסת נוטל ס''ת ונותנו לראש הכנסת וראש הכנסת נותנו לסגן והסגן נותנו לכהן גדול וכה''ג עומד ומקבלו ופריך בגמרא עומד מכלל שהוא יושב והאמר מר אין ישיבה בעזרה אלא למלכי בית דוד בלבד שנאמר ויבוא המלך דוד וישב לפני ה' כדאמר ר''ח בעזרת נשים ה''נ בעזרת נשים ואמרי' בהגדה דשמואל ועלי יושב על מזוזות פתח הבית וכי עלי יושב והא אין ישיבה בעזרה אלא למלכי בית דוד בלבד. ונראה דלא אסירא ישיבה בעזרה אלא מדרבנן דתנן בפ''ב דזבחים [ט''ו, ע''ב] דיושב שקיבל דם פסול ות''ר לעמוד לשרת למצוה כשהוא אומר העומדים שם הכתוב שנה עליו לעכב ש''מ דאינו מן התורה דאי דאורייתא אמאי צריך קרא ביושב למצוה תיפוק לי בלאו עבודה אין ישיבה בעזרה ומיהו יש לדחות דאצטריך קרא לעובד בהשתחואה דעובד גמור בעינן מיהו לא מסתבר דא''כ כי פריך רפ''ב דזבחים מה לשם יושב שכן פסול לעדות ומשני שם יושב לא פריך לפרוך מה ליושב שכן אסור בעזרה ואמרי' בחלק [ק''א, ע''ב] ויאמר ירבעם בלבו עתה תשוב הממלכה לבית דוד וכו' עד אמר גמירי אין ישיבה בעזרה אלא למלכי בית דוד בלבד וריש שוחר טוב אמרי' ד''א אשרי האיש זש''ה ויבוא המלך [דוד] וישב לפני ה' וכן תני ר''ח אין ישיבה בעזרה אלא למלכי בית דוד בלבד ר' אמי בשם רשב''ל אמר אין ישיבה בעזרה אלא מקום מלכי בית דוד בלבד וכה''א וישב דוד ולא כן א''ר הונא בשם ר' ישמעאל אין ישיבה למעלה שנאמר קרבת אל חד מן קמיא שאין [להן קפיצת] הרגל שנאמר ורגליהם רגל ישרה וכתי' שרפים עומדים ממעל לו וכתיב כל צבא השמים עומדים עליו וכתיב ונתתי לך מהלכים בין העומדים האלה למעלה אין ישיבה ודוד יושב א''ר [אמי] אף למלכי בית דוד אין להם ישיבה ומהו וישב דוד שסמך את עצמו ולמי היתה ישיבה הוי אומר לכה''ג שנאמר ועלי הכהן יושב על הכסא וגו' א''כ מהו אומר וישב לפני ה' שישב עצמו בתפילה משמע שיש ישיבה בעזרה דאורייתא ופליג אתלמוד דידן בכהן גדול. [או''ז הלכ' פסחים סימן רכ''ז].
------
כשמעמידין המלך מושחין אותו בשמן המשחה שנאמר ויקח שמואל את פך השמן ויצק על ראשו וישקהו, וזכה על ידי כך למלוכה לו ולבנו ולבן בנו עד סוף כל הדורות שנאמר למען יאריך ימים על ממלכתו הוא ובניו בקרב ישראל (ע''פ רמב''ם מלכים פ''א ה''ז). לפיכך אומרים בכריתות בפרק קמא (ה' ב') ובהוריות (י''א ב') שאין צריך למשוח בן המלך ומה שמשחו שלמה המלך מפני מחלוקת אדוניה ויואש מפני עתליהו ויהואחז מפני יהויקים לסלק את המחלוקת שהיה יהויקים אחיו גדול ממנו שתי שנים. ומקשה בירושלמי (הוריות דף ט''ו ב') והלא יאשיהו גנזו הדא אמרה באפרסמון משחו. כתר מלכות זכה בו דוד בן ישי לו ולזרעו אחריו שנאמר כסאך יהיה נכון עד עולם (ע''פ רמב''ם שם). אחיה השלוני העמיד ירבעם מפני שחטא שלמה והתנה הקב''ה לדוד אם ישמרו בניך [את] בריתי, אף על פי כן אמר אחיה השילוני ולבנו אתן שבט אחד למען היות ניר לדוד עבדי כל הימים לפני בירושלים, למלכי בית דוד הבטיח הקב''ה שלא תכרת המלוכה מזרעם שנאמר אם יעזבו בניו (את בריתי) [תורתי] ובמשפטי לא ילכו ופקדתי בשבט פשעם ובנגעים עונם וחסדי לא (אסור מאתו) [אפיר מעמו], אבל אם יעמוד מלך משאר ישראל תפסיק המלוכה שהרי נאמר לירבעם אך לא כל הימים (עי' רמב''ם שם הל' ז'—ט'). ואין מושחין בשמן המשחה אלא מלכות בית דוד בלבד וכשמושחין אותם מושחין אותם על המעיין אבל מלכי ישראל מושחין אותם באפרסמון (ע''פ רמב''ם שם הל' י'—י''א). ואין ישיבה בעזרה אלא למלכי בית דוד בלבד שנאמר ויבא המלך דוד וישב לפני ה' (יומא ס''ט ב'). [סמ''ג עשין סימן קי''ד].
------
כדאמ' רב חסדא, בסמוך. בעזרת נשים, היה קורא בתורה במסכת סוטה [מ''א ע''ב] בפרק ואילו נאמרין ולפיכך היה יכול לישב (לעזרה) [בעזרה]. מיתיבי כול', אלמא דבעזרה היה קורא כהן גדול. בהר הבית, שחוץ לעזרה, ת' אמ' רב חסדא מאי עזרה עזרת נשים. ה''ג ויברך עזרא את ה' האלהים הגדול, ולא גרסי' שנ' ויברך כול' שגידלו בשם המפורש. רב גידל אמ', אלא אמ' היינו גדול דהכי קאמ' ברוך ה' אלהי יש' וכול'. אמ' ליה אביי, לרב גידל ולימ' מר שגידלו בשם כול'. בגבולין, חוץ לבית המקדש. ת' הוראת שעה הייתה, שהיו צועקין ומתפללין על יצר הרע של ע''ז שיעקר מביניהם, כדמפר' בסמוך. הייא הייא, וויי וויי, ואי' (דגמ') [דמפרשי] בקשה בקשה לש' תפילה. אלא לקבולי מיניה אגרא, על מי שמתגבר עליו. אמת, כלומ' דודאי יעקריה מינייכו. חותמו, כאדם שחותם עצמו תחת כתבו הקב''ה חותם עצמו, כלומ' שהודה להן, ובתלמוד ירושלמי [סנהדרין פ''א ה''א] נמצא שנטל הקב''ה אות ראשונה ואמצעית ואחרונה ועשה מהן חותמו. אותיבו, ישבו. כי גוריא, ככלב קטן של אש. בנתא ממזייה, שער מראשותיו. ד' מאה פרסה, כשיעור (על) [כל] ארץ יש'. מרחמין, מש' דגבה קליה כולי האי. בדודא, ביורה. דאברא, של עופרת. שאיף קלא, שואב הקל ומחזיק הקול שאינו נשמע. קטליתו כולי עלמ', דשוב לא יתאוה אדם אחר אשתו. בת יומא, הנולדה בו ביום. ולא אשתכח, שאפי' התרנגולין לא היו מתאוין לתשמיש. עקרונהו לעיניה, אהני ביה האי דעקרו לעייניה דלא ניגרי איניש בקריבתיה שאינו מתאוה על אמו ועל אחותו ועל איסור עריות. רב מתנה אמ', אלא הכי אמרו האל הגדול הגיבור והנורא. נטיא לדר' יהוש' בן לוי, שנוטה דבריו להא דאמ' ר' יהוש' בן לוי, כלומ' דדבר אחד אמרו. עטרה, של הקב''ה. ליושנה, לכמות שהייתה. ה''ג גוים מקרקרין בהיכלו איה נוראותיו, ולא אמ' נורא, כדאשכחן בפרשת חנמאל בההיא אפטרתא הנה חנמאל בן שלום [ירמיה ל''ב], דקאמ' ירמיה הק' הגדול והגיבור ולא אמ' נורא, כלומ' שהקב''ה נקרא נורא עכשיו איה נוראותיו שמניח גוים שמקרקרין בהיכלו והחריבוהו, לפיכך לא רצה לומר שאין א' נורא אלא בזמן שבית המקדש קיים שנ' נורא אלהים ממקדשך. ה''ג אתא דניאל ואמ' גוים משעבדין בבניו איה גבורותיו ולא אמ' גיבור, דלא אמ' אלא הגדול והנורא, וכדאמ' בסדר הסליחות אנא ה' האל הגדול והנורא דלא בעא למימ' גיבור מש' דלא היה מראה גבורתו בגוים שהיו משעבדין ביש', והנורא אמ' מש' דבית המקדש היה בנוי. אתו אינהו, אנשי כנסת הגדולה. ומאריך אף לרשעים, שמשעבדין בבניו. ורבנן, ירמיה ודניאל. היכי עבוד הכי, דממעטין בשבחו של הקב''ה שאמר משה. שאוהב אמיתו, שאוהב דברי [אמת] לכך לא היו רוצין לשנות מכמות שהיה נראה בעיניהם. ואין מדלגין בתורה, ותיובת' דמתני' דקתני דמדלג מפרשת אחרי מות לפרשת אך בעשור. כאן בכדי שיפסיק התורגמן, שהיו רגילין לתרגם כל התורה ואם יכול לגלול את ספר התורה מפרש' אחרי מות עד לאך בעשור קודם שיגמור התורגמן אותו פסוק שהוא מתרגם יגלול, דהשתא לא אתי למיטע. ועד כמה, הוא הנביא. הא בתורה כלל לא, אפי' בכדי שלא יפסיק התורגמן. בעניין אחד, כגון אחרי מות ואך בעשור קמיירי בעניינא דיום הכיפו' מדלגין בכדי שלא יטעה המתורגמן. בב' עניינין, מדלגין בנביא ולא בתורה. של שנים עשר, בספר תרי עשה מדלגין אפי' מנביא לנביא שבתוכו. [פירוש רבינו אליקים].
------
מיתיבי היכן קורין בו בעזרה. גבי קריאת פרשת הקהל מיתניא. וקס''ד דבעזרת ישראל קאמר. ולת''ק פשיטא דמקשה שפיר, דכל שכן קריאת אחרי מות דיום הכיפורים דצריכה ליקרות בעזרה. אלא אפילו לראב''י דאמר בהר הבית פריך שפיר דבקריאת פרשת אחרי מות מודה דצריך לקרות בעזרה. [תוספות רבינו פרץ].
------
נפק כי גוריא דנורא מבית קדש הקדשים — פירוש כלב קטן. [הערוך ערך גרגיא]. ביניתא ממזיה — ''קלע באבן אל השערה ולא יחטא'' (שופטים כ', ט''ז) תרג' דשדן אבנא בקילעא ומרמן בבינת שערה. [הערוך ערך בין ב]. שדיוה בדודא וכסיוה באברא, דאברא שאיב קליה — תרג' ''על סיר הבשר'' (שמות ט''ז, ג') על דודי בישרא. [הערוך ערך דדגג]. דאברא שאיב קליה — פי' אבר — עופרת, כדמתרגמינן ''ואת העופרת'' וית אברא, וכמו כן האבר שבצד צוארי בהמה בפ' כלי מתכת בפ' י''ד בכלים. (מ''ה). [הערוך ערך אברגא]. כהינהו לעיניה. אהני דלא איגרי אינש בקריבתיה — יש מפרשים מלשון ''ותכהין עיניו מראות'' (בראשית כ''ז, א'). [הערוך ערך כהגד]. מקרקרין — ''מקרקר קיר'' (ישעיה כ''ב, ה'). [הערוך ערך קרקרגב]. ורבנן היכי (אמרי) [עבדי] א''ר יצחק א''ר אליעזר מתוך שיודעין בהקב''ה שהוא אמיתי לא כזבו בו — פירוש רבנן — ירמיה ודניאל היכי עבוד שלא אמרי גבור ונורא, לא כזבו בו ולא רצו לומר בו אלא אמת. [הערוך ערך אמת].
------
מספר הקוראים בתורה בשבת שחרית קורין ז', ביה''כ קורין ו', ביו''ט קורין ה', אין פוחתין מהם אבל מוסיפין עליהם בר''ח וחה''מ קורין ד', בשבת ויה''כ מנחה ובשני ובחמישי של כל השנה בחנוכה ופורים בשחרית, ובתענית שחרית ומנחה קורין ג' אין פוחתין ואין מוסיפין. ובכל קה''ת כהן ראשון ואחריו לוי ואחריו ישראל [גיטין נ''ט ע''א] ואין קורין בפחות מיו''ד אנשים גדולים בני י''ג ואין קורין פחות מיו''ד פסוקי' ואין מתחילין בפרשה פחות מג' פסוקים ואין משיירין בפרשה פחות מג''פ, ולא יקרא הקורא פחות מג''פ. אין גוללין ס''ת בצבור מפני כבוד הצבור [יומא ס''ט ע''א] וביום שצריך לקרות בב' ס''ת ואין להם אלא א' מותר דניחא לצבור דלא ליבטל. וביום שצריכין ג' ס''ת ואין להם אלא ב' קורין בראשון וגוללין אותו וקורין בשני וחוזרין ונוטלים הראשון למפטיר. מדלגין בנביא ואין מדלגין בתורה ובנביא מדלג עד כדי שישלים המתורגמן תרגומו ולא יותר דגנאי לצבור שימתינו. ובתורה כה''ג נמי אסור לדלג, בד''א בב' ענינים, אבל בענין אחד, כגון פ' אחרי ובעשור לחדש דת''כ, אפי' בתורה מדלגין אם אינו שוהא ע''כ שיפסק המתורגמן וה''ה בגלילה. בירוש' [ברכות פ''ה] הי' קורא בתורה ונשתתק זה שעומד תחתיו יתחיל ממקום שהתחיל הראשון, שאם קורא ממקום שנשתתק הפסוקי' ראשוני' נתברכו לפניהם ולא לאחריהם, והאחרוני' נתברכו לאחריהם ולא לפ'. שנים לא יקראו בתורה כאחד, אלא העולה קורא וש''צ שותק, ועכשיו נהגו כדי שלא לבייש מי שלא יוכל לקרות היטב שש''ץ קורא והעולה קורא עמו בלחש. חד גברא אין קורין לו בב' ספרים מפני פגמו של ראשון פי' כאלו הראשון פסול, אבל תרי גברא בב' ס''ת או ג' בתלתא ס''ת אין פגם. אסור להניח ס''ת כשהוא פתוח לקרות ולצאת אבל בין גברא לגברא שרי כר' אבהו [ברכות ח' ע''א]. [האשכול — רצב''א, הלכ' סדר פרשיות והפטרות].
------
וקורא אחרי מות ואך בעשור. ורמינהי מדלגין בנביא ואין מדלגין בתורה, לא קשיא כאן בכדי שיפסוק התורגמן כאן בכדי שלא יפסוק התורגמן. והא עלה קתני עד כמה מדלג בנביא, עד כדי שלא יפסק התורגמן, הא בתורה כלל כלל לא, אמ' אביי לא קשיא כאן בעניין אחד כאן בשני עיניינות, דתניא מדלגין בתורה בעניין אחד ובנביא בשתי עיניינות וזה וזה כדי שלא יפסוק התורגמן, ואין מדלגין מנביא לנביא, ובנביא שלשנים עשר מדלגין [ע' ע''א] ובלבד שלא ידלג מסוף הספר לתחילתו. — וגולל ספר תורה ומניחה וכול'. וכל כך למה, כדי שלא להוציא לעז על ספר תורה. [פסקי הרי''ד].
------
תניא בפרק בא לו (יומא ס''ט ב') ובמגילה פרק הקורא (כ''ד א') מדלגין בתורה בענין אחד ובנביא בשני עניינים וזה וזה בפרשיות סמוכות שיכול לגלול שם בטרם יפסוק המתורגמן לתרגם הפסוק שקראו באחרונה, ואין מדלגין מנביא לנביא, ובנביא של שנים עשר מדלגין ובלבד שלא ידלג מסוף הספר לתחילתו. כמה [הם] הקוראים, בשבת בשחרית [קורין] שבעה וביום הכיפורים ששה ובימים טובים חמשה אין פוחתין מהם אבל מוסיפין עליהם, בראשי חדשים ובחול המועד קורין ארבעה ובמנחה של שבת ויום הכפורים ובשני ובחמישי של כל שבוע ובחנוכה ובפורים בשחרית ובימי תעניות בשחרית ומנחה קורין שלשה ואין פוחתין ממנין זה ואין מוסיפין עליהם (רמב''ם תפלה פי''ב הט''ז). וקטן היודע לקרות ויודע למי מברכים עולה בשבעה למניין (ע''פ הי''ז שם). [סמ''ג עשין סימן י''ט].
------
הקורא יש לו לדלג ממקום למקום בענין אחד ובלבד שלא יקרא על פה שאסור לקרות שלא מן הכתב אפילו תיבה אחת ולא ישהא בדלוג אלא כדי שעור הקורא. [כל בו הלכ' קריאת התורה סימן כ'].
------
@ ע' ע''א
וכל כך למה, דלמה א' ויותר [מ]מה שקריתי לפניכם כת' בו. כדי שלא [ל]הוציא לעז על ספר תורה, שלא יאמרו אין כתוב בה אלא במה שקרא ולפיכך היה א' כן. ואמאי, קורא על פה. ניגלול, ספר תורה עד התם וליקרי בגוה. וניתי, ספר תורה אחרינא שיהא פתוח ויגלול לאותה פרשה מבעוד יום וניקרי. מפני פגמו של ראשון, דלימרו אין פרשה זו כתובה בו. מפני ברכה שאינה צריכה, שאם מביאין ספר אחר היה צריך לברך פעם אחר, גזירה מש' הנכנסין דסבורין השתא הוא מתחיל לקרות ואתו למימ' דקורין בתורה בלא ברכה. בעניינו של יום, בפרש' בסדר שהיו קורין בלא חנוכה ולא חייש' (לפיגמא) [לפגימא] של ראשון, ת' תלתא גברא בתלתא כול'. חד גברא בתרי ספרי איכא פגימא, דראשון ומהכא אמ' לן מ''צ דאסור שיקרא אדם ב' פעמים בתורה מש' ברכה שאינה צריכה. שמברכין ברכת הכנסת, נותן התורה. כתיקנה, רצה ומודים ומלך מוחל וסולח כבתפילת יום הכיפו'. תחינה, כלומ' לך יבוא תחינה ורינה ובקשה. בו צריכין להיושע, וכל אדם שיהא נצרך לשום דבר בעולם ויתפלל אליך תשמע. מביתו, מאתמול היה מביאו. וקורא בו, באחרי מות. (ואותו) [חזותו] לציבור, כלומ' שהיה יכול לקרות בביתו, אלא בעזרה היו קורין כדי להראות נויי ספריהם לרבים. קשיט', דלא מפני שאינו רשיי, דאמאי לא יהא רשאי. אין מעבירין על המצות, הכא נמי אין מעבירין דמאחר שראה כהן גדול קורא דאיכא מצוה לראות בשבחו של הק' דברוב עם הדרת מלך, ואינו רשאי לילך ולראות בשריפת הפר והשעיר, ש''מ דלא מפני שאינו רשאי אלא שאינו מספיק [לבוא] מזה לזה (לבוא) עד שיכלה מעשהו. [פירוש רבינו אליקים].
------
ובעשור שבחומש הפקודי' קורא על פה. אמאי וניגלול וניקרי, אמ' רב הונא בריה דרב יהוש' לפי שאין גוללין ספר תורה בציבור מפני כבוד ציבור. פי' מאחרי מות ואך בעשור דילג וגולל מפני שהן קרובין זה לזה, אבל זה שבחומש הפקודי' צריך לומר על פה, ומפני כבוד ציבור אין גוללין. וניתי אחרינא וניקרי, אמ' רב יהוד' משו' פגמיו של ראשון. ומי חיישינן לפגמא, והאמ' ר' יצחק נפחא ראש חדש טבת שחל להיות בשבת מוציאין ג' תורות וקורין באחד בעניינו שליום ובאחד בשל ראש חודש ואחד בשל חנוכה, תלתה גברי בתלתא ספרי ליכא פגמא חד גברא בתרי ספרי איכא פגמא. [פסקי הרי''ד].
------
שנינו בפ''ב דמגילה (י''ז א') הקורא את המגילה למפרע לא יצא, שנאמר נזכרים ונעשים הזכירה כסדר כמו העשיה. ומסקינן שם (י''ח ב' ותד''ה נקוט) שאם קרא ושהה מעט וחזר וקרא ואפילו שהה כדי לגמור את כולה יצא. והקורא את המגילה על פה לא יצא ידי חובתו שאנו למדים נזכרים מכתוב זאת זכרון בספר (שם י''ח א'). אבל שאר דברים שבכתב לא נאסרו על פה אלא להוציא אחרים ידי חובתן כדאמרינן במסכת תענית בפרק בשלשה פרקים (כ''ח א') אמר רבי יוסי היאך יכול יחיד לקרות בציבור על פה, והלל שאני שאינו אלא דברי שבח וכן מלכיות זכרונות ושופרות שאומרים בראש השנה הם שבח מעניינו של יום וכן כי פדה ה' את יעקב נתקן שם לצורך חתימה מעין פתיחה (יומא ע' א' תו''י ד''ה ובעשור ע''ש). היתה כתובה עברית וקראה תרגום הרי זה על פה (מגילה שם). שנינו עוד שם (י''ז א') ומפרש בגמרא (י''ח א') היתה כתובה תרגום וקראה תרגום היתה כתובה לעז וקראה לעז יוצאין בה המכירין באותו לשון (ע''פ רמב''ם מגילה פ''ב ה''ד ע''ש ובכס''מ) ואומר שם רב אשי שלעז יווני לכל כשרה. ושנינו עוד שם (י''ז א') הלועז ששמע אשורית יצא, פירוש (רמב''ם שם ה''ג) אשורית הוא לשון הקדש שלנו וכתב הקדש שלנו ואע''פ שאינו יודע מה הם אומרים יצא ידי חובתו, מידי דהוה אנשים ועמי הארץ וגם אנו אין אנו יודעים מהו האחשתרנים בני הרמכים (מגילה י''ח א'). ומסקינן עוד שם (ר''ה כ''ט א') שהקורא צריך כוונה לצאת ולהוציא וכן השומע צריך כוונה לצאת ושאין מתכוין לא יצא. בירושלמי (דף י''ט ב' ע''ש) אמרינן דמגילה אין מדקדקין בטעיותיה משמע שאם קרא אותה קריאה משובשת יצא (ע''פ רמב''ם שם ה''ז ועי' מ''מ). [סמ''ג עשין דרבנן סימן ד'].
------
וששאלת כיון שאסור לקרות בתורה אפילו אות א' שלא מן הכתב היאך ש''צ קורא ישכבנה והוא כתיב ישגלנה וכן בכל תיבה שיש בה קרי וכתיב שכלם כתובים בתורה כפי המסורת ולא כפי המקרא תשובה זו הל''מ הוא וכמ''ש בנדרים [ל''ז ע''ב] מקרא סופרים ועטור סופרים כתבין 
ולא קריין קריין ולא כתבין הל''מ. הרשב''א. [רבינו ירוחם 
נ''ב ח''ג].
------
יכול לקרות בתורה על פה הפרש' ביחיד מאחר שאינו מברך לא מיקרי דברי' שבכתב אי אתה רשאי לאומרם ע''פ כך כתב הר''מ ז''ל וצ''ע לא יהא אלא קורא למה לא יברך תחלה אם אין תורתו אומנותו. וכתב ה''ר פרץ כי דוקא להוציא אחרים אבל לעצמו מותר לאמרם ע''פ כמו ק''ש אף על פי שהוא חובה. [רבינו ירוחם נ''ב ח''ג].
------
וניגלול וניקרי. וא''ת מעיקרא פריך היאך מדלגין אפילו מאחרי מות לאך בעשור משום דאין מדלגין בתורה, והשתא פריך איפכא וניגלול וניקרי. וי''ל דהשתא רוצה לפרש טעמא דלעיל דאין מדלגין בתורה. וניחא ליה לפרושי עליה דמתניתין. מורי הרב רבינו פרץ. מפני פגמו של ראשון. פירש רש''י שלא יאמרו חסר הוא. וקשה דא''כ הול''ל לישנא דלעיל כדי שלא להוציא לעז על ס''ת. ועוד הא אמרינן [ס''ח ע''ב] יותר ממה שקריתי לפניכם כתוב כאן. לכך נראה לי מפני פגמו של ראשון, שלא יאמרו פיסול מצאו בה ולכך אינו רוצה לקרות בו וקורא באחר. ודוקא בחד גברא שייך למימר זה הטעם. אבל בתרי ותלתא לא שייך האי טעמא, דאיכא למימר לכל אחד ואחד שזה שהוא קורא בו חביב לו. מורי הרב רבינו פרץ. משום ברכה שאינה צריכה. שיהא צריך לחזור ולברך. שאם יקרא באחר בלא ברכה אין כבוד ס''ת. 
אי נמי משום הנכנסין שיראו אותו שהוא עוסק בגלילה ויאמרו תחלת קריאה הוא זה ויאמרו מותר לקרות בלא ברכה. מכאן יש ליזהר שלא לדבר בשחיטה בין עוף לעוף כדי לחזור ולברך לכל אחד. אם בבגדי בוץ קורא וכו'. היינו כרבנן דר''מ דאמרו בפרק אמר להם הממונה [ל''ד ע''ב] כשהוא לבוש מקדש. ואם קורא באיצטלא לבן משלו לא פי' הקידוש, כי לא חש לפרשו דפשיטא ליה דצריך לקדש. וכן תפש הפייט סדרו, פשט כלי בד ועטה כסותו. תוספות מורי הרב רבינו פרץ ז''ל. ר''ע אומר עם תמיד של שחר וכו'. אלו התנאים דילגו הוצאת כף ומחתה. ומתניתין מסדרו אחר תמיד של בין הערבים, דקתני נכנס להוציא כף ומחתה ואחר כך מסדר נרות וקטורת. ומשמע דתמיד של בין הערבים כבר נעשית קודם הוצאת כף ומחתה. והפייט [באמיץ כח] לא סידר כך, שהוא סידר הוצאת כף ומחתה קודם התמיד. וגם רש''י פירש בגמרא [ע''ב] דלא איירי הכא בהוצאת כף ומחתה. משמע דסבירא ליה כמו הפייטן. ובירושלמי [פ''ז ה''ב] איכא פלוגתא בדבר זה. מורי הרב רבינו פרץ ז''ל. ר''ע אומר פר העולה וכו'. פירש רש''י עם תמיד של שחר בלבישה הראשונה וכו' עד שכל הפרשה נאמרה. וצ''ל דהא דקתני במתניתין פר העולה ושעיר הנעשה בחוץ עם תמיד של בין הערבים, לאו ממילתיה דר''ע היא, דאם כן קשיא ר''ע דמתניתין אר''ע דברייתא. אלא ממילתיה דר''א היא. ור''ע דמתניתין לא דיבר אלא משבעה כבשים דשמעיה לר''א דאמר דנעשין אחר אילו ואיל העם, ואתא איהו למימר עם תמיד של שחר היו קריבים. ומתוך הלכה זו הגיה רבינו תם המחזורים בסדר אתה כוננת, והכליל אילו עם מוספי היום, ומוספי היום היינו שבעה כבשים, ואין זו אלא כר''א ולא כר''ע. לכך הגיה ''עם חלבי יום''. והיינו כרבי עקיבא דתוספתא [פ''ג הי''ד] דאמר שעיר החיצון אחר עבודת היום ואחר כך אימורי חטאת, ובטבילה שלישית נעשית. והכי נמי סידר הפייט, קדם ועשה שעיר דמוסף. וזהו שעיר החיצון. והגיה נמי ''והכליל אילים''. דשני אילים היו, (אילים) [אילו] ואיל העם. מורי הרב רבינו פרץ ז''ל. [תוספות רבינו פרץ].
------
אין גוללין ס''ת בצבור מפני כבוד הצבור כך פשו' במגלה [רא''ש פ''ג סי' ט']. ונראה שזה היה בימיהם שהיה עומד ס''ת חוץ מהבית שמתפללין בו כדאמרינן בסוטה [ל''ט ע''ב] אבל בזמן הזה אין חשש. [רבינו ירוחם נ''ב ח''ג].
------
אין גוללין ספר תורה בצבור מפני טורח הצבור שלא יטריח עליהן להיות עומדין עד שיגלול מענין לענין, לפיכך אם נצרכו לקרות שני ענינים מוציאין שני תורות. ולא יקרא אדם אחד ענין אחד בשתי תורות, שמא יאמרו ספר ראשון פסול היה ולפיכך קרא בשני. הגולל ספר תורה גוללו מבחוץ וכשהוא מהדקו מהדקו מבפנים, וצריך להעמידו על התפר שאם יקרע יקרע בתפר. במקום שמוציאין ספר תורה אחר שקוראין בו ומוליכין אותו לבית אחר להצניעו שם אין הצבור רשאין לצאת עד שיצא ספר תורה וילוו אותו והם אחריו עד המקום שמצניעין אותו שם. [ספר השולחן הלכ' תפילה שער שישי].
------
אין גוללין ס''ת מפ' לפ' בצבור מפני טורח צבור נ''א מפני כבוד צבור לפיכך כשקוראין בב' ענינים בב''הכ מוציאין ב' ספרים ויהיו שם. ונהגו רבותינו ז''ל היכא דאקלע יום שצריך להוציא ג' ספרים ואין להם אלא ב' קורין בראשון וגוללים אותו ואח''כ נוטלים הב' וקורין בו וחוזרין ונוטלין הא' למפטיר וכן הדין אם אין להם אלא א' קורין וגוללים אותו ואח''כ קורין בו וכן פעם ג' וכ''כ ר' יהודאי גאון והבעל האשכול ז''ל. ונהגו להיות המסיים גולל. וביום שיש ב' ספרים גולל המסיים הא' והכהן הב'. ויש מקומות שהחזן גולל לעולם ונותן הספר בחיק המסיים הא' והכהן הב'. ויש מקומות שהחזן גולל לעולם ונותן הספר בחיק המסיים או בחיק א' מן הקוראים והוא אינו מקבלו לעולם בידים ערומות. ונראה הטעם משום מה שגזרו שכל כתבי הקדש מטמאין את הידים. וכן א''ר נטרונאי כל כתבי הקדש כס''ת ומטמאין את הידים ואין נוגעין בהם אלא במטפחות. ויש מקומות שהמסיים גולל את הראשון והששי גולל את הב' בשבתות. והחמישי בי''ה והרביעי בי''ט והשלישי בחש''מ. ואם הם ג' המסיי' גולל השנים והכל הולך אחר המנהג. [ארחות חיים הלכ' קריאת ס''ת סימן מ''ה].
------
ואין גוללין ספר תורה בצבור מפני טורח הצבור לפיכך כשקורין בשני ענינים בב''הכ מוציאין שתי תורות אם יהיו שם ולא יקרא איש אחד ענין אחד בשתי תורות שלא יאמרו ספר ראשון פסול. [כל בו הלכ' קריאת התורה סימן כ'].
------
כך מנהג באישפירא כשאחד מבני הקהל יוצא מבית הכנס[ת] שלא לצורך צבור שאין מניחין לישב ולהמתין בליל שבת לחזן עם ברכו עד שיחזור היוצא, ואפי[לו] מתפלל (מפני) [בפני בית] הכנסת ואפילו לספר תורה ואפי[לו] למקרא מג[י]לה שהרי אמרו [חכמים] אין גוללין ספר תורה בצבור מפני כבוד [ה]צבור וכ[ל] ש[כן] לעכב לצבור מפני כבוד צבור ובהרבה מקומות חשו חכמים והחמירו על כבוד צבור ועל טורח צבור. [הפרדס לרש''י הלכ' פורים].
------
שאלני חתני ר' שמואל מהא דתניא [גיטין ס':] דברים שבכתב אי אתה רשאי לאומרן בע''פ, והאיך אנו קורין פ' קרבנות וק''ש בכל יום ופסוקי דזמרא. והשבתיו כיון דלא איפשר עת לעשות לה' הפרו תורתך, כדאמרינן בפרק הניזקין בגיטין [שם.] מהו למיקרי בספר הפטרות בשבת ומסקנא כיון דלא איפשר עת לעשות לה' הפרו תורתך. ואמרינן נמי בסדר יומא [ס''ח:] ובעשור שבחומש הפיקודים קוריהו ע''פ, ואמרינן [שם ע'.] וליגלול ספר תורה וליקרי ומסקינן אין גוללין ס''ת בצבור מפני כבוד ציבור, אלמא כיון דלא אפשר לגלול מפני כבוד ציבור קורא ע''פ משום עת לעשות לה'. וא''ת ליכתוב וליקרי, הא אמרי' [גיטין שם:] דאין כותבין פ' בפני עצמה אלא לתינוק להתלמד בה משום דלא איפשר אלא בהכי אבל לגדול לא, וכי קא כתב עובר ועושה מעשה בידים, וכי קרי בע''פ לא עביד מעשה בידים דדיבורא לא הוי מעשה כ''כ בידים. ושפיר דליקרי על פה (מדכתיב) [מלכתוב], כדאמרינן בזבחים [פ'.] הניתנין מתנה אחת שנתערבו בניתנין ד' מתנות ר' אליעזר אומר ינתנו מתן ד' ור' יהושע אומר ינתנו מתן אחת וכו' עד א''ל ר' יהושע כשנתתה מתן אחת עברת על בל תגרע ולא עשית מעשה בידך כשנתת מתן ד' עברת על בל תוסף ועשית מעשה בידך. וא''ת לייתי כ''ד ספרים בבית הכנסת וליקרי ביה, היה לו לגלגל מפרשה לפרשה וכבר אמרנו אין גוללין מפני כבוד ציבור, הילכך לא אפשר אלא בקריאת ע''פ ומשום עת לעשות לה' וגומר. ותנן נמי בפרק בתרא דתענית [כ''ו.] משמרות קורין במעשה בראשית וכו' עד בשחרית במוסף קורין בספר תורה במנחה קורין על פה כקורא את שמע, אלמא כיון דליכא ספר תורה במנחה קורא ע''פ ולא מייתו ספר תורה למיקרי בהו אנן נמי ל''ש, ומדקאמר כקורין את שמע ש''מ דשפיר מצי למיקרי בע''פ. וטעמא כיון דשגור הוא ומיושר בפי הכל לקרותו, הוי כאלו קוריהו מתוך הכתב ושרי, כדאמרינן במגילה [י''ח:] אין כותבין ספר אלא מתוך הכתב ומותבינן עלה והא ר' מאיר כתב מגילה מלבו וקראה ומשני שאני ר' מאיר דמקיים בנפשיה ועפעפיך יישירו נגדך שהיה דברי תורה שגורים ומיושרים בפיו לכותבן כראוי והוי כאלו כתבן מן הכתב. ואם תאמר והא אסיקנא [שם.] דר' מאיר משום שעת הדחק שאני, הכא ([ד]נמי) [נמי] שעת הדחק הוא דכיון דחייב אדם לקרוא פרשת תמיד בכל יום דאמרינן [תענית כ''ז:] תהיו קורין לפני פרשת קרבנות ואני מעלה עליכם כאילו הקרבתם קרבן, וגם קרית שמע כדכתיב בשכבך ובקומך, ולגמור את ההלל בכל יום כדאמר רבי יוסי [שבת קי''ח:] יהא חלקי מגומרי הלל בכל יום והוא תהילה לדוד עד כל הנשמה, ואי איפשר מתוך הכתב כדפרישית הוי בשעת הדחק וקורין על פה. ותו הא דתנן בסוטה [ל''ב.] ואילו נאמרין בלשון הקודש מקרא ביכורים וברכת כהנים וכו', וכי כל אחד שהיה מביא ביכורים היה מביא ספר תורה עמו, וכי תימא הכי נמי תינח יודע לקרות שאינו יודע מאי. ועוד תנן במשנת ביכורים [פ''ג מ''ז] בתחילה היו מקרין את שאינו יודע התקינו שהיו מקרין את היודע ושאינו יודע שלא לבייש את שאינו יודע, אלמא בעל פה היה קורא. וכן ברכת כהנים, אלמא מצותו בכך ורחמנא שרא. וכן אמרינן [גיטין שם] דבר[ים] שבכתב אי אתה רשאי לאומרם על פה כגון קריאת ספר תורה ביחיד ובצבור, ומשום שלא להוציא לעז על ספר תורה, כדאמרינן ביומא [שם] ובעשור שבחומש הפיקודים קורהו על פה ואומר יותר ממה שקריתי לפניכם כתיב כאן וכל כך למה שלא להוציא לעז על ספר תורה. ותו הא דאמרינן [גיטין שם] דברים שבעל פה אי אתה רשאי לכותבן, וכאשר ראו דורות האחרונים האמוראים שנתמעטו הלבבות ומשום שלא תשכח התורה כתבוה ואמרו עת לעשות לה' הפרו תורתך, הכי נמי לא שנא. [ראב''ן שו''ת סימן מ''ב].
------
מפני כבוד הצבור. [יומא ע' ע''א] שיהיו מצפין ועומדין בשתיקה ביני ביני. משום פגמו של ראשון. שמא יאמרו אותו ספר תורה הראשון היה חסר ממנו פרשה זו. אבל משום כבוד צבור ליכא, דכיון שיהיה נגלל מערב יום הכפורים לפרשת אך בעשור לא יהיו מצפין אלא מעט. חד גברי בתרי ספרי. שיאמרו אילו היתה פרשה זו באותו ספר לא היה הקורא עצמו טורח להביא ספר תורה אחרת, כיון שחפץ לקרות בספר תורה זה, כגון הכא שכהן גדול לבדו קורא אחרי מות בספר זה וצריך לקרות אך בעשור. וכתב הרב בעל הערוך [ערך חתן] שכן הדין בחתן שבא לקרות בתורה, פותח ורואה בענינו של יום ומברך וקורא ג' פסוקים, וגולל ספר תורה וקורא אברהם זקן [ג' פסוקים] על פה, ואח''כ מברך. וא''ת יקרא על פה קודם שיקרא ענינו של יום, קיימא לן [ל''ב ע''א] אין מברכין אא''כ רואה. אבל תלתא גברי. או תרי גברי יאמרו זה חפץ בספר תורה זה וזה חפץ בספר תורה זה. בר''ח טבת שחל בשבת מוציאין שלש תורות, ובחד קרו חמשה או שיתא בסדר השבוע, ובחד קרי שנים חד בר''ח ובחד קרי מפטיר בחנוכה, ולא הוי פגמא. כך אנו צריכין לנהוג בה באימה. ויש מי שכתב דכל שכן קורא בתורה שאסור להשען בעמוד או בקורה. כך אנו צריכים לנהוג בה על ידי סרסור. יש מי שכתב, מכאן ראיה שצריך אחר בקריאת התורה מלבד שליח צבור, כמו שהיה משה, אע''פ שמשה היה משמיע לעם והשליח צבור הוא המשמיע, היינו כדי שלא לבייש מי שאינו יודע לקרות. (תוספתא) עומד וקורא ויושב עומד וקורא ויושב. בעבור שיהא הכר בדבר ונראה כמו ששבעה קרו שם. וכתב ה''ר יהונתן ז''ל יש לומר דהאי תוספתא נשנית לפי משנה ראשונה שהיו אומרים שהפותח לבדו הוא מברך לפניה, והאמצעים לא לפניה ולא לאחריה, והחותם לאחריה ולא לפניה. לפיכך צריך שישב בינתים. אבל האידנא שתקנו לכל אחד ואחד לברך תחלה וסוף אין צריך הכרא אחרת, ויברך לפניה ולאחריה, כדרך שהכהן עושה במקום שאין שם לוי. חזן העומד. שרגיל לילך לפני התיבה. אין אחר. רשאי להקדים אותו ולישב במקומו עד שיפייסוהו הקהל. פניהם כלפי העם. מפני כבוד הצבור, כדאמרינן גבי כהנים כשנושאין את כפיהם פניהם כלפי העם. ואמרינן פרק אלו נאמרין [סוטה מ' ע''א] א''ר יצחק לעולם תהא אימת צבור עליך, שהרי כהנים פניהם כלפי העם ואחוריהם כלפי שכינה. [נמוקי יוסף מגילה].
------
ואין המפטיר רשאי לפתוח בהפטרה עד שיגלל ספר תורה, כדאיתא בסוטה [ל''ט ע''ב]. והטעם דאיכא ביזיון לספר תורה שלא נגלל עדיין והם קורין בנביא, כדאמרינן ביומא [ע' ע''א] ונייתי ספר תורה אחרינא וניקרי ביה, ומשני משום פגמו של ראשון. ואם בספר תורה אחר אסור לקרוא כל זמן שהראשון פתוח, משום פגם דראשון, כל שכן שאסור להפטיר בנביא עד שיגלל ספר תורה. ומצאתי לגאונים ז''ל, שכשמברך אחר ההפטרה אינו רשאי לסלק ספר הנביאים מלפניו כדי שיראה ויברך על מה שהפטיר. ושבת וראש חדש, פסק רבינו חננאל זצ''ל, שחותמין בהפטרה מקדש השבת וישראל וראשי חדשים, דאמר ר' יהושע בן לוי יום הכיפורים שחל להיות בשבת המתפלל תפילת נעילה צריך להזכיר שלשבת. מאי טעמא. יום הוא שנתחייב בארבע תפילות. ודחה להא דרב גידל, דאמר רב גידל אמר רב ראש חודש שחל להיות בשבת המפטיר בנביא אינו צריך להזכיר שלראש חודש שאילמלי שבת אין נביא בראש חודש. ובעל המאור לא פסק כן, ודימה אותה להא דאמרינן יום טוב שחל להיות בשבת היורד לפני התיבה ערבית אינו צריך להזכיר שליום טוב, שאילמלי שבת אין שליח ציבור יורד לפני התיבה ערבית ביום טוב, הכא נמי אילמלי שבת אין נביא בראש חודש. וכן פסק בעל הדיברות. מכל מקום סוגייא דשמעתא אזלא כרבינו חננאל זצ''ל, ואידחיא לה הא דרב גידל, וצריך להזכיר שלראש חודש. וכן פסק גם רבינו ישעיה ורבינו שלמה זצ''ל. [שבלי הלקט סימן פ'].
------
משום פגמו של ראשון, שמא יאמרו אותו ספר תורה הראשון היה חסר ממנו פרשה זו. והני מילי חד גברא, שיאמרו אילו היה פרשה זו באותו ספר לא היה הקורא עצמו טורח להביא ספר תורה אחרת כיון שחפץ לקרות בו בראשונה אבל בתרי גברי יאמרו זה חפץ בספר תורה זו וזה בזו. [רבינו יהונתן מלוניל — מגילה].
------
ומסתברא לי דהישן ביום שאינו חייב לברך המעביר חבלי שינה מעיני, או הפושט בגדיו ביום וחוזר ולובשן שאינו חייב לברך אותן ברכות המתוקנות על כל דבר ודבר, שברכות אלו לא נתקנו אלא להשלים למאה ברכות ושיברכו אותן בשחר לפי שנראה כל אדם כאילו נולד עכשיו, דכתיב חדשים לבקרים רבה אמונתך, ומודה לשם יתברך על שנתן לו בגד ללבוש, ואין ברכות אלו כשאר ברכות הנהנין שמברך בכל פעם שנהנה, דאי סלקא דעתך שיברך בכל פעם שילבש בגדיו ירבו הברכות לאין סוף, ואינו דין להזכיר השם כמה פעמים ביום בכדי, שכל המרבה בברכות שאינן צריכות אפילו שמחוייב בהן הרי זה מגונה, והראיה מדגרסינן במסכת יומא בפרק בא לו ובמסכת סוטה בפרק ואלו נאמרין ובעשור שבחומש הפקדים קוראו על פה, והוינן בה וניתיה ספר תורה ונקריה ביה, אמר ריש לקיש משום ברכה שאינה צריכה, אלמא שכל מקום שיכול אדם לפטור את עצמו בברכה אחת אין לו להרבות בברכות הרבה, וכן כתב הרמב''ן ז''ל. ועוד דאמרינן בפרק אין עומדין רב ושמואל דאמרי תרויהו כל המברך ברכה שאינה צריכה עובר משום לא תשא את שם ה' אלהיך לשוא. הלכך אין לברך ברכות אלו אלא פעם אחת ביום. [ספר הפרדס — שער תשיעי].
------
אדם אח' שעולה לקרוא בתורה לא יקרא בב' ספרים דנראה שהראשון פגום אבל שלשה אנשים בג' ספרי' מותר כגון ר''ח טבת שחל להיות בשבת כך פשוט במגלה [רא''ש פ''ג סי' ט']. [רבינו ירוחם נ''ב ח''ג].
------
לא יקרא איש אחד ענין אחד בב' תורות שלא יאמרו הראשון פסול. [ארחות חיים הלכ' קריאת ס''ת סימן י''ב].
------
ומברך עלי' שמנה ברכות. מיבעיא לי הני שמנה ברכות בשם המפורש ככתבו מברך להן או בכינוי אי אמרת בכינוי ומ''ש מברכת כהנים דתנן בסוכה במקדש מזכירין את השם ככתבו ובמדינה בכינויו ואי אמרת ככתבו א''כ היכי אמרן לעיל בפ' טרף בקלפי ת''ר עשרה פעמים מזכיר כהן גדול את השם ביוה''כ שלשה בוידוי ראשון ושלשה בוידוי שני ושלשה בשעיר המשתלח ואחד בגורלות והאיכא נמי הני שמנה ובשלמא דברכת כהנים יש לומר שאר כהנים היו נושאין כפיהם ביוה''כ שאינה חובה בכהן גדול אלא שמנה ברכות הן חובה בכ''ג שהי' קורא. [תוס' רי''ד].
------
פיס'. ומברך עליה שמונה ברכות. על התורה, הבוחר בתורה. על העבודה, שאותך לבדך ביראה נעבוד. על ההודייה, הטוב לך להודות. על מחילת העון, מוחל עמו ישראל ברחמים. על המקדש, הבוחר במקדש. על ישר', הבוחר בישראל. על הכהנים, הבוחר בכהנים. על שאר תפילה, תחינה ובקשה שעמך ישר' צרכיהן לפניך בא''י שומע תפילה. מתני'. הרואה כהן גדול כשהוא קורא לא היה רואה פר ושעיר הנשרפין, לא מפני שאינו רשיי אלא מפני שהדרך רחוקה ומלאכת שניהן כאחת. [פסקי הרי''ד].
------
לא מפני שאינו רשיי. פשיטא, אם רצה לילך מזו לזו למה לא יהא רשיי. מהו דתימ' כדריש לקיש דאמ' ריש לקיש אין מעבירין על המצות, ומה מצוה ברוב עם הדרת מלך. פי' מי שרואה כהן קורא או שריפת הפרים הוה אמינא אינו רשיי להעביר מצוה זו שפגע בה עבור מצוה אחרת. קמ''ל. ומה מצוה יש בדבר אם יעמוד, שתיעשה המצוה ברוב עם. [פסקי הרי''ד].
------
(משנה) אם בבגדי בוץ קורא, טעון קידוש ידים ורגלים אפשיטה דידהו, אבל אם קרא באסטלת הלבן שלו אין צריך קידוש על הפשיטה שאין צריך קידוש אלא לבגדי קודש, אבל בבגדי קודש צריך בין אפשיטה בין אלבישה ז' פרים. ופר העולה ושעיר הנעשה בחוץ, כל הני הויין מוספין של יום וכתיבי בפנחס, וכל האמור בחומש הפיקודים מוספין הן. פר העולה, פר לעולה עם תמיד של שחר מפר' בגמ'. הביאו לו בגדי לבן, ונכנס באותן בגדי לבן בפנים ליטול כף ומחתה שהניח בשעת הקטרה דאינו נכנס לפנים אלא בבגדי לבן. (גמרא) איבעיא להו, ר' עקי' היכי קאמ' דמי קאי אז' כבשים דלעיל, דקאמ' ר' אליע' דעביד אחר כל עבודת היום, וקאמ' איהו דעם תמיד של שחר היו קריבין, ופר העולה נמי בהדייהו עם תמיד של שחר, אבל שעיר הנעשה בחוץ עביד עם תמיד של בין הערבים. דשייריה, דלא מיירי בפר העולה כלל. אימורי חטאת, של שעיר בפנים כדכת' ואת חלב החטאת יקטיר המזבחה, דהא בפרקא דלעיל [ס''ז ע''ב] לא תני אלא סתמא נתנן במגס להקטירן על המזבח, ולא ידעי' אימת מקטר להו ובין ר' אלעז' ובין ר' עקי' לא מיירו בהו. לא משכחת להו, למתני' דתיהוי מתקנתא מאי דקתני ופר העולה דלא מוכח עם מי הוה קרב, ור' אליע' דלא מיירי בפר העולה ותרויהו דלא מיירו באימורי חטאת. אלא ר' אליעז' כול', דאע''ג דאינהו פליגי אמתני' מכל מקום מפרשי בהדיא אימת עביד לכל הני דקבעית. יצא ועשה, לאחר עבודת היום יצא דר' עקי' איכא לפרושי ולאחר קטרת של שחר שבהיכל. מלבד עולת הבקר אשר לעולת התמיד, כת' במוספי פסח ומהאי קרא משמע דמוספין קריבין עם תמיד של שחר והכי נמי אמרי' גבי מוספי יום הכיפו' דהתם איכא ז' כבשים כביום הכיפו'. עבודת היום, פר ושעיר שבפנים היינו עבודת היום. [פירוש רבינו אליקים].
------
אם בבגדי בוץ קורא קידש ידיו וכו'. וטבל, וזהו טבילה השלישית לעשית אילו ואיל העם ושבעת כבשים, של מוסף הן בחומש הפקודים. ר' עקיבא אומ' עם תמיד של שחר היו קרבין אותן שבעה כבשים, ובטבילה ראשונה. ופר העולה, נמי שהוא של מוסף עם תמיד של בין הערבים, בטבילה חמישית. קידש ידיו ורגליו וכו' ולבש בגדי לבן להוציא את הכף ואת המחתה, שהניח שם עד שיתאכלו כל הסממנין מאיליהן, ועתה חוזר להוציאן בבגדי לבן, וזו היא טבילה חמישית. לעשית תמיד של בין הערבים בבגדי זהב, ומקטיר את הקטרת. ומטיב את הנרות, הטבת נרות במקום זה הוא במקום הדלקה, שהרי בתמיד של שחר מטיב להו לכולהו בין שתי פעמים בתחלה הטבת חמש, ואחר כך קטרת של שחר, ואחר כך הטבת (של) שתי נרות, דבקטרת מפסיק להו כדאמרי' בפ' אמר להם וכו' [ל''ד ע''א], אלא הטבה זו הדלקה היא, וזו היא עבודה המאוחרת במקדש, דכתי' [שמות כ''ז] מערב עד בקר אין לך עבודה שכשרה מערב עד בקר אלא זו בלבד. קדש ידיו ורגליו ופשט בגדי זהב לפי שקידוש אחד צריך בשביל בגדי זהב של קדש שפושטו זהו קידוש עשירי, והוא תשלום לטבילה ראשונה, אליבא דרבנן [שם ע''ב] שאין בו אלא קידוש אחד, לפי שבגדי חול פושט ורבנן סבי' להו דמאותן שתי קדושין חדא אפשיט' וחדא אלבישה עביד להו, והשתא בסוף עבודות של כל היום שפושט בגדי קדש ולובש בגדי חול עביד קידוש אחר. אבל אליבא דר' מאיר דסבי' ליה דתרתי קדושי אלבישה עביד להו, בטבילה ראשונה עביד תרתי קדושי, לפי שרוצה ללבוש בגדי קודש, אבל בפשיטה זו של (ניתוח) [סוף] היום לא עביד שום קידוש כלל. ויום טוב עושי' לכל אוהביו. [כלו' שבליל יום הכפורים היו אוכלי' עמו כל אוהביו]. אי נמי אפשר לומ' שלמחרת היה עושה, לפי שלא היה לו דבר ברור איך יקרנו ביום הכפורים, ולא היה טורח בערב יום הכפורים על הספק. שיצא בשלום, שלא אירע בו שום פסול ביום הכפורים, ושלא אירע לו שום מקרה רע לפני לפנים. [רבינו יהונתן מלוניל].
------
אם בבגדי בוץ קורא כול'. אם קורא באצטלית לבן שלו כשפשט בגדי בוץ וקידש ידיו ורגליו באותה הפשיטה כדאמרן לעיל, דתרי קידושי חד אפשיטה וחד אלבישה עביד להו, ולבש אצטליתו, ועכשיו פשטה, ירד וטבל ולבש בגדי זהב מקדש ויצא ועשה אילו ואיל העם ושבעת כבשים תמימים, דברי ר' אליעז'. בגמרא מייתי ברייתא דתני הכי ר' אליעזר אומ' ויצא ועשה את עולתו ואת עולת העם ואימורי חטאת ופר העולה ושבעה כבשים ושעיר הנעשה בחוץ עם תמיד שלבין הערבים. ומפר' טעמ' דר' אליעזר דעביד כדכת' באוריי', ברישא עביד דתורת כהנים והדר עביד דחומש הפקודי', פי' תחילה צריך לעשות תמיד שלשחר שהוא קודם, ואחר כך עושה עבודת היום הכת' בתורת כהנים, ואחר כך ויצא ועשה את עולתו ואת עולת העם זהו אילו ואיל העם, ואחריכן היה מקריב פר ושעיר, כדכת' אחר ויצא את עולתו וגו' ואת חלב החטאת הקטיר המזבחה, ואחר כך היה מקריב המוספין האמורי' בחומש הפקודי' פר אחד איל אחד ושבעת כבשים ושעיר עזים אחד חטאת. וכל אילו היה עושה אחר עבוד' היום, והיה עושה עם תמיד שלבין הערבים, ואע''פ שגם האיל כת' בכלל המוספין, קסבר ר' אליעזר הוא האיל האמור כאן באחרי מות ומאת עדת בני יש' יקח שני שעירי עזים לחטאת ואיל אחד לעולה, הוא האמ' בחומש הפקודים, והכת' מפרידן מן המוספין, ואחר כך ויצא ועשה את עולתו ואת עולת העם, שהיה מקריבו עם אילו לאחר שכלתה עבודת היום, ואחריכן חלב החטאת, ואחריכן היה מקריב כל האימורין. ר' עקיבה או' עם תמיד שלשחר היו קריבין כול', בגמר' מייתי דתני הכי. ר' עקיבה אומ' פר העולה ושבעה כבשים היו קריבין עם תמיד שלשחר שנ' מלבד עלת הבקר אשר לעולת התמיד על עלת התמיד יעשה ונסכו, ואחר כך עבודת היום, ואחר כך שעיר הנעשה בחוץ, שנאמ' ושעיר חטאת אחד מלבד חטאת הכיפורים, ואחר כך אילו ואיל העם, ואחר כך אימורי חטאת, ואחר כך תמיד שלבין הערבים. פי' קסבר ר' עקיבה כל המוספין היו קריבין לאחר תמיד שלשחר, שהרי בכל המוספין כת' מלבד עלת הבקר אשר לעולת התמיד או על עלת התמיד יעשה ונסכו, דמשמע שלאחר שיקריבו תמיד שלשחר יקריבו המוספין, הילכך בין פר העולה בין שבעת הכבשים שלמוספין היו קריבין עם תמיד שלשחר. ודין היה שגם איל העם שהוא מן המוספין, דגם ר' עקיב' סבר דאיל האמור באחרי מות הוא האיל האמור בחומש הפקודים, והיה דינו שיקרב עם תמיד שלשחר, אלא הכת' הוציאו מכללו וכת' ויצא ועשה את עולתו ואת עלת העם וקבע לו שיקריבנו עם אילו לאחר עבודת היום. וגם השעיר שהוא מן המוספין דין היה שיקרב עם תמיד שלשחר קודם עבודת היום, אלא משום דכת' ביה ושעיר חטאת אחד מלבד חטאת הכיפורים, דמשמ' לאחר שתקריבו חטאת הכיפורים, דהיינו שעיר הנעשה בפנים, תקריבו שעיר זה הנעשה בחוץ, משום הכי אינו יכול להיקרב עם כל המוספין אחר תמיד שלשחר, היל' היה מקריב אחר תמיד שלשחר פר ושבעה כבשים שלמוספין, ואחר כך שעי' הנעשה בחוץ, כדכת' מלבד חטאת הכיפורים, ואחר כך אילו ואיל העם כדכת' קרא ויצא ועשה עולתו וגו', ואחר כך אימורי פר ושעיר שלפנים כדכת' בתריה ואת כל חלב החטאת וגו', ואחר כך היה עושה תמיד שלבין הערבים. ור' אליעזר. דאמ' דמוספין קריבין אחר עבודת היום כסדר שהן כתובין בתורה. מאי עביד. מהאי קרא דכת' מלבד עלת הבקר. אמ' לך, הני מילי בשאר ימים טובים שאין שם קרבן אחר לעבודת היום כי אם המוספין, אז הם קריבין אחר תמיד שלשחר, אבל ביום הכיפורים שיש עבודת היום, עבודת היום קודמת למוספין, שהרי היא כתובה בתורה קודם המוספין, ושעיר החיצון נמי הוא קרב אחר כל המוספין, כדכת' באוריית', וקרא דר' עקיבה מלבד חטאת הכפורים דריש ליה ר' אליעז' כדדרשינן בפרק קמא דשבועות [ב' ע''א] על מה שזה מכפר זה מכפר, מה הפנימי אינו מכפר אלא על שיש בה ידיעה, אף החיצון אינו מכפר אלא על שיש בה ידיעה, כדמפר' התם. דכול' עלמ' חד איל הוא כמאן כר', דתניא הוא האיל האמור כאן הוא האיל האמור בחומש הפקודי' דברי ר', ר' אלעזר בר' שמעו' אומ' שני אלים הן. מאי טע' דר' דכתיב אחד, ור' שמע' בן אלעזר מאי אחד מיוחד שבעדרו. [פסקי הרי''ד].
------
אם בבגדי בוץ קרא קידש ידיו ורגליו, ופשט ירד [וטבל עלה] ונסתפג. הביאו לו בגדי זהב ולבש וקידש ידיו ורגליו ויצא ועשה אילו ואיל העם ואת שבעת כבשים התמימים, דברי ר' אליעז'. ר' עקיבה או' עם תמיד שלשחר היו קריבין. ופר העולה ושעיר הנעשה בחוץ היו קריבין עם תמיד שלבין הערבים. [פסקי הרי''ד].
------
אם בבגדי בוץ קרא קדש ידיו ורגליו ופשט ירד וטבל עלה ונסתפג הביאו לו בגדי זהב ולבש קדש ידיו ורגליו ועשה שעיר הנעשה בחוץ שהוא מכלל קרבנות מוסף היום הוא שכתוב בפרשת פנחס שעיר עזים אחד לחטאת מלבד חטאת הכיפורים כן אומר רבי עקיבא דתוספתא שדבריו תופס עיקר בפרק בא לו, ואחר כך מקריב אילו ואיל העם הם שנאמר בהם ויצא ועשה את עולתו ואת עולת העם ומקטיר האימורים של פר ושעיר הנשרפין ומקריב תמיד של בין הערבים, קדש ידיו ורגליו ופשט בגדי זהב ירד וטבל עלה ונסתפג ולבש בגדי לבן וקידש ידיו ורגליו ונכנס לבית קדשי הקדשים ומוציא את הכף ואת המחתה (ע''פ רמב''ם עבודת יוהכ''פ פ''ד סה''ב) ועל כניסה זו אמר הכתוב ובא אהרן אל אהל מועד ופשט את בגדי הבד אשר לבש בבאו אל הקדש והניחם שם כי שוב לא ילבשם לא ביוה''כ זה ולא ביוה''כ אחר (יומא י''ב ב'). [סמ''ג עשין סימן ר''ט].
------
אם בבגדי בוץ קרא או באצטלית קדש ידיו ורגליו ופשט ירד וטבל (עליה) [ועלה] ונסתפג. קדש ידיו ורגליו [ועושה השעיר הנעשה בחוץ] ומקריב אילו ואיל העם שנאמר ויצא ועשה את עולתו ואת עולת העם. ואחר כך אימורי חטאת של פר ושעיר הנשרפין, ואחר כך תמיד של בין הערבים. אחר כך קדש ידיו ורגליו ופשט [בגדי זהב] ירד וטבל (עליה) [ועלה] ונסתפג. הביאו לו בגדי לבן ולבש. נכנס להוציא כף ומחתה. קדש ידיו ורגליו [ופשט בגדי לבן וטובל ולובש בגדי זהב ומקדש ידיו ורגליו] להקטיר ולהטיב את הנרות. קדש ידיו ורגליו פשט והביאו לו בגדי עצמו ולבש. ומלווין אותו עד ביתו. וי''ט היה עושה כ''ג לכל אוהביו שנכנס בשלום ויצא בשלום. [הבתים — שערי עבודת יום הכפורים שער שני].
------
ואחר מקדש ידיו ורגליו ועושה השעיר הנעשה בחוץ שהוא מכלל קרבנות מוסף היום ושבעת כבשים של מוספין ומקריב אילו ואיל העם שנא' ועשה את עולתו ואת עולת העם ומקטיר האימורים של פר ושעיר הנשרפים ואח''כ מקדש ופושט בגדי זהב וטובל ולובש בגדי לבן ומקדש ונכנס לקדשי הקדשים ומוציא הכף והמחתה ואח''כ מקדש ופושט בגדי לבן וטובל ולובש בגדי זהב ומקדש ועושה תמיד של בין הערבים ומקטיר הקטרת ומדליק הנרות כשאר הימים ואח''כ מקדש ידיו ורגליו ופושט בגדי זהב ולובש בגדי עצמו ויוצא לביתו וכל העם מלוין אותו עד ביתו ויום טוב היה עושה על שיצא בשלו' מן הקדש. נשלם סדר עבודה ת''ל. [ארחות חיים הלכ' סדר עבודת כהן גדול ביום הכפורים סימן נ'].
------
כשגמרו כל המלאכות הללו, היה מקדש ידיו ורגליו ופושט בגדי לבן שהיה לבוש, וטובל טבילה שלישית ולובש בגדי זהב ומקדש ידיו ורגליו, ועושה השעיר הכתוב בסדר פנחס שנא' (במדבר כ''ט) ושעיר חטאת אחד מלבד חטאת הכפורים. ובמזבח החיצון היה נעשה ומכלל מוסף היום. ומקריב האיל שלו הכתוב סדר אחרי (ויקרא ט''ז) ואיל העם הכתוב שם גם כן, והוא הוא אותו שכתוב בסדר פנחס וכמו שכתבתי גם כן למעלה. אחר כן מקטיר אמורי פר ושעיר שאמרנו למעלה שנתנן בקערה כדי להקטירן. במנחה היה שוחט ומקריב תמיד של בין הערבים ומנחה שלו, אבל קודם שיקריבנו היה נותן שני גזרי עצים על המערכה שהרי חובה הן בכל יום כדאיתא בפרק בראשונה (יומא כ''ו ע''ב). ואני מסתפק היאך נעשה זה ביום הכפורים, שהרי אמרו שם דגזרי עצים של בין הערבים היה טעון שני כהנים שנא' (ויקרא א') ונתנו בני אהרון וגו' וערכו עצים, ואם כן ביום הכפורים שלא היתה שום עבודה כשרה אלא בכהן גדול היאך היו עושין. ואולי כיון שגילתה תורה ביום הכפורים דכהן גדול בעינן ממילא למדנו שלא היה צריך שני כהנים בגזירת העצים שביום זה. אי נמי אפשר דלא אמרו כל עבודת יום הכפורים אינה כשרה אלא בו אלא בעבודות שאפשר להן בכהן אחד, אבל מה שהצריכה בו תורה שנים הרי אנו למדין ממילא שכשרה לעולם בכל כהן ואפילו ביום הכפורים, וצריך תלמוד. אחר כן מקדש ופושט בגדי זהב וטובל ולובש בגדי לבן ומקדש ונכנס לפני לפנים להוציא את הכף ואת המחתה שהניח שם כשנתן הקטורת בה. ואחר כך מקדש ופושט בגדי לבן וטובל ולובש בגדי זהב ומקדש ומקטיר קטורת של בין הערבים ומקריב החביתין ונסכי התמיד כדאמרינן בפרק הממונה (יומא ל''א ע''ב) דקטורת הערבים היתה קריבה בין איברים לנסכים. ואחר כך מטיב הנרות. מה שכתבנו שהוצאת כף ומחתה היתה אחר תמיד של בין הערבים כן דעת הרמב''ם ז''ל (הלכ' עבודת יוה''כ פ''ד ה''ב), ואף הרמב''ן ז''ל הסכים לדבריו מפני שמצא בירושלמי (יומא פ''ז ה''ב) אמר ר' יוחנן הכל מודים בהוצאת כף ומחתה שהיא לאחר תמיד של בין הערבים, והטעם משום דאינה עבודה ועל כן אחרוה אחר כל מעשה היום. אבל הגאונים ז''ל ורוב מחברי סדר העבודה מנו אותה אחר אילו ואיל העם מיד, דהיינו כשהשלים כל מעשה שחרית ומוספין קודם תמיד בין הערבים אבל כבר (כ''י) עשה גם כן אמורי פר ושעיר. ויש לי ראיה לדבריהם מדתניא בפרק הממונה (יומא ל''ב ע''א) חמש עבודות הן תמיד של שחר בבגדי זהב, עבודת היום בבגדי לבן, אילו ואיל העם בבגדי זהב, כף ומחתה בבגדי לבן, תמיד של בין הערבים בבגדי זהב, אבל מפני שהאחרונים מנו אותה אחר תמיד הערבים כתבנו גם אנו כדבריהם. ואין בדבר זה הקפדה כל כך דבין שעשאה אחר תמיד הערבים או אחר אילו ואיל העם לא פסל, שכך שנו בתוספתא (יומא פ''ג ה''ד) כל מעשה יום הכפורים האמורים על הסדר אם הקדים מעשה לחברו לא עשה כלום, חוץ מהוצאת כף ומחתה שאם הקדים מעשה לחברו מה שעשה עשוי. והטעם מפני שאינה מעיקרי העבודות, וכל שקיים על ידה חמש טבילות ועשרה קדושין קיים מצותו. אחר שעבד כל העבודות כולן היה מקדש ופושט בגדי זהב ולובש בגדי עצמו ויוצא לביתו וכל העם מלוין אותו ויום טוב היה עושה לאוהביו על שיצא בשלום. וצור ישראל יזכנו לראות משיחו בעטרת צבי נופך ספיר ויהלום. ה' עוז לעמו יתן ה' יברך את עמו בשלום. [תלמיד הרשב''א].
------
מתני'. קידש ידיו ורגליו ופשט ירד וטבל ונסתפג. הביאו לו בגדי לבן ולבש וקידש ידיו ורגליו. נכנס להוציא את הכף ואת המחתה. קידש ידיו ורגליו ופשט ירד וטבל ונסתפג. הביאו לו בגדי זהב ולבש וקידש ידיו ורגליו, נכנס להקטיר הקטרת שלבין הערבים ולהטיב את הנירות, קידש ידיו ורגליו ופשט, והביאו לו בגדי עצמו ולבש. ומלוין אותו עד ביתו. ויום טוב היה עושה לאוהביו שיצא בשלום. פי' לאו קטרת בלחוד, אלא גם תמיד שלבין הערבים. ומשום דתנן לעיל היו קריבין עם תמיד שלבין הערבים לא הזכירו כאן, תדע דתמיד שלבין הערבי' לאחר הוצאת הכף עביד ליה, כדאמ' לעיל בפרק אמ' להם הממונה [ל''ב ע''ב] חמש עבודות הן, תמיד שלשחר בבגדי זהב, עבודת היום בבגדי לבן, אילו ואיל העם בבגדי זהב, הוצאת כף ומחתה בבגדי לבן, תמיד שלבין הערבים בבגדי זהב. [פסקי הרי''ד].
------
אחר שקידש ופשט בגדי לבן והניחם טבל ולבש בגדי 
זהב וקדש ידיו ורגליו ומקטיר קטרת של בין הערבים 
ואחר כך מנחת חביתים ונסך ואחר כך מדליק את הנרות ונושא את כפיו. ומה ששנינו בפרק בא לו נכנס להקטיר קטרת ולהדליק נרות לאו דווקא כאשר ביארנו במצות התמיד (עשה קצ''א—קצ''ב דף רי''ט א' בד''ו). ואחר כן קידש ידיו ורגליו ופשט הביאו לו בגדי עצמו ולבש ומלוין אותו עד ביתו ויום טוב היה עושה לכל אוהביו שיצא בשלום. [סמ''ג עשין סימן ר''ט].
------
תנא דבי רבי שמואל, רבי אליעזר אומר יצא ועשה אילו ואיל העם ואימורי חטאת אבל פר העולה ושבעה כבשים תמימים ושעיר הנעשה בחוץ עם תמיד של בין הערבים, רבי עקיבא אומר יצא ועשה את פר העולה ושבע כבשים תמימים עם תמיד של שחר ואחר כך עבודת היום ואחר כך שעיר הנעשה בחוץ ואחר כך אילו ואיל העם, ואחר כך אימורי חטאת ואחר כך תמיד של בין הערבים. [האגודה].
------
והמצוה המ''ט היא שצונו לעשות עבודת היום כלומר כלל הקרבנות והודויים המתוקנים ביום צום כיפור כדי שיכופר בהם כל העונות כמו שבא בכתוב והיא החוקה בכללה הכתובה באחרי מות. וראיית היות הכלל כלו מצוה אחת אמרם בסוף פרק חמישי מכיפורים (מתני' ס'.., עביה''כ רפ''ה) כל מעשה יום הכיפורים האמור על הסדר הקדים מעשה לחברו לא עשה כלום. וכבר התבארו משפטי מצוה זו כלם במסכת המחוברת לה והיא מסכת יומא. [ספר המצות לרמב''ם — עשין מ''ט].
------
שנינו שם (כ' א') שתרומת הדשן היתה ביום הכיפורים מחצות לילה ואחר כך עושין סידור המערכה ודישון מזבח כדרך שעושין בכל יום כמו שביארנו במצות התמיד (עשה קצ''א—קצ''ב דף רי''ח בד''ו) עד שיגיע[ו] לשחיטת התמיד (ע''פ רמב''ם עבודת יוהכ''פ פ''ד רה''א). אמר להם הממונה צאו וראו אם הגיע זמן שחיטה אם הגיע הרואה אומר ברק ברקאי מתיא בן שמואל אומר האיר כל פני המזרח וזה שלמטה אומר לו עד שהוא בחברון כלומר אם הוא יום גדול כל כך שאתה יכול לראות חברון משם והרואה אומר הן ומפרש בירושלמי שכדי להזכיר זכות ישני חברון אומר כן, אחר כך הורידוהו לבית הטבילה (יומא כ''ח א'—ב' ורש''י), ואין אדם נכנס לעזרה לעבודה אפילו טהור עד שיטבול, וחמש טבילות טובל בו ביום וכולן בקדש על גג בית הפרוה חוץ מזו בלבד (ל' א') ות''ר בגמרא (ל''א א') חמש טבילות ועשרה קידושין כ''ג טובל ומקדש בו ביום וכולן בקדש על בית הפרוה חוץ מן הראשונה שהיתה בחול על גב שער המים ובצד לשכתו היתה. ואותן המים נמשכין מעין עיטם הוא מעין מי נפתוח האמור בספר יהושע (ט''ו ט') כך נראה לרבינו שלמה (שם ד''ה עין) שמשם הגבול משפע למזרח ולמערב והוא הגבוה שבכל ארץ ישראל, כי גם מקרקע העזרה היה גבוה עשרים ושלש אמות כמו שמוכיח שם. פרשו סדין של בוץ בינו לבין העם כדי שיכיר שעבודת היום בבגדי בוץ, ירד וטבל עלה ונסתפג הביאו לו בגדי זהב ולבש וקדש ידיו ורגליו מקיתון זהב, הביאו לו את התמיד קרצו, כלומר שחטו ברוב שנים (ל''ב ב') ומירק אחר שחיטה על ידו וקבל הדם וזרקו ואחר כך נכנס להיכל ומטיב חמש נרות ומקטיר קטרת של שחר ומטיב שתי נרות ומקטיר איברי תמיד והמנחה והחביתין והנסכים כמנהג של כל יום, ואחר התמיד מקריב את הפר ושבעה כבשים של מוסף היום (ע''פ רמב''ם שם) כרבי עקיבא דתוספתא (יומא פ''ג הי''ד) שנ' מלבד עולת הבקר אשר לעולת התמיד תעשו את אלה ואח''כ עבודת היום ואח''כ שעיר הנעשה בחוץ שנאמר שעיר חטאת אחד מלבד חטאת הכיפורים ואח''כ אילו ואיל העם ואימורי חטאת ואחר כך תמיד של בין הערבים עד כאן דברי רבי עקיבא בפרק בא לו (יומא ע' א'). [סמ''ג עשין סימן ר''ט].
------
שיעשה כהן גדול כל מעשה יום הכפורים על סדר הקרבנות והוידויין ושילוח השעיר ושאר העבודה, כמו שכתוב בפרשה, שנאמר [ויקרא ט''ז] בזאת יבא אהרן אל הקדש וגומר כל הפרשה. משרשי המצוה שהיה מחסדי האל על בריותיו לקבוע להן יום אחד בשנה לכפרה על החטאים עם התשובה שישובו, שאילו יתקבצו עונות הבריות שנה בשנה תתמלא סאתם לסוף שנתיים או שלש או יותר ותחייב העולם כלייה, ועל כן ראה בחכמתו ברוך הוא לקיום העולם לקבוע יום אחד בשנה לכפרת חטאתם לשבים. ומתחלת בריית העולם יעדו וקדשו לכך, ואחר שיעדו האל ברוך הוא אותו היום לכפרה נתקדש היום וקבל כח הזכות מאתו יתעלה עד שהוא מסייע בכפרה, וזהו אמרם זכרונם לברכה בהרבה מקומות ויום הכפורים מכפר, כלומר שיש כח ליום הכפורים בעצמו בכפרה בעבירות קלות. מדיני המצוה מה שאמרו רבותינו זכרונם לברכה [יומא ע' ע''א] שביום הזה היו מקריבין תמיד בשחר ותמיד בין הערבים כסדר כל יום ויום, ומקריבין מוסף היום פר ואיל ושבעה כבשים הכל עולות ושעיר לחטאת ונעשה בחוץ והוא נאכל לערב. ועוד מקריבין יותר על זה פר בן בקר לחטאת והוא נשרף ואיל לעולה, ושניהם משל כהן גדול, ואיל הבא משל ציבור האמור בפרשה זו הוא האיל האמור בחומש הפקודים בכלל המוסף, והוא הנקרא איל העם. ועוד מביאין משל ציבור שני שעירי עזים, אחד היו מקריבין חטאת והוא הנשרף, והשני שעיר המשתלח. נמצאו כל הבהמות הקריבין ביום הצום, מלבד שעיר המשתלח שהוא אינו קרב, חמשה עשר, שני תמידין ופר ושני אלים ושבעה כבשים כולן עולות ושני שעירי חטאת, אחד נעשה בחוץ ונאכל לערב והשני נעשה בפנים ונשרף, ועוד פר בן בקר לחטאת. עבודת כל חמשה עשר בהמות אלו הקריבין ביום זה אינה אלא בכהן גדול בלבד, אחד כהן המשוח בשמן המשחה או המרובה בבגדים. ואם היה שבת אף מוסף אין מקריב אותו אלא כהן גדול, וכן שאר העבודות של יום כגון הקטרת של כל יום והטבת הנרות, הכל בכהן גדול נשוי, שנאמר וכפר בעדו ובעד ביתו זו אשתו. ויתר כל העבודות וחליפת הבגדים מבגדי לבן לבגדי זהב ומבגדי זהב לבגדי לבן, וחמש טבילות שהיה טובל ביום זה, ועשרה פעמים שמקדש ידיו ורגליו, וענין הפרשה שמפרישין אותו קודם ליום הצום שבעה ימים, והכבוד שהיו נוהגין בו והוידויין שהיה אומר, וכל שאר דיני יום זה הכל במסכתא הבנויה על זה והיא מסכת יומא. ונוהגת כל מצוה זו בזמן הבית, ועכשיו בעונותינו שאין לנו לא מקדש ולא כהן גדול ולא בגדי שרד ולא קרבנות נהגו כל ישראל לעבוד ביום זה בתפילות ובתחנונים, וכמו שכתוב [הושע י''ד] ונשלמה פרים שפתינו. [ספר החינוך מצוה קפ''ה].
------
המצוה מ''ו להקריב קרבן מוסף ביום הכפורים [סהמ''צ לר''מ עשין מ''ח] שנ' [במדבר כ''ט ז'—ח'] ובעשור לחדש השביעי והקרבתם וגו'. המצוה מ''ז מצות עבודת יום הכפורים [סהמ''צ לר''מ עשין מ''ט] לשון הר''ם בספר המצות [שם] צונו בעבודת היום, ר''ל כלל הקרבנות כלן, והוידויין המחוייבין בהם וצום כפור כדי שיתכפרו להם כל העונות כמו שהכתוב אומר, והיא החוקה בכללה הכתובה באחרי מות [ויקרא ט''ז]. והראיה על היות הכלל כלו מצוה אחת אמרם בסוף פ' ה' מכפורים [יומא ס' ע''א] כל מעשה יום הכפורים האמור על הסדר הקדים מעשה לחברו לא עשה כלום ע''כ. ענין יום הכפורים הוא מבואר שהיה לכפרת חטא ולסליחת עון, וכאלו האדם בנפש לבד, כמו שהתבאר במצות הענוי. לכך היו כל עבודות יום הכפורים בבגדי לבן [יומא ל''ב ע''א] שהוא רמז לטהרת הנפש, ויש קצת רמז בחמש טבילות ועשרה קדושים [יומא ל' ע''א], החמש טבילות רמז לחמש החושים שלא ישתמש בהם כי אם לקדושת הנפש ולטהרתה לפי שכלן יסבבו טמאת הנפש בצד מה, ועשרה קדושים רמז לעשר כתות המלאכי' [רמב''ם פ''ב מהל' יסוה''ת ה''ז, מעשה תורה ק''ג] שיהיה מקדש עצמו להשיגם. אמנם ענין הוידויין מבואר שהיה צריך בתחלה להתודות לו ולביתו ואח''כ לשבטו ואח''כ לכל קהל עדת ישראל [ויקרא שם, יומא מ''ג ע''ב], כי כאשר התודה לו ולביתו הוא ראוי להתודות על שבטו, וכאשר התודה על שבטו ראוי להתודות על כלל ישראל [יומא שם]. ועשרה פעמים שהיה מזכיר שם המפורש [שם ל''ט ע''ב] הרמז לעשר כתות כמו שבארנו. והיה מזכיר השם הנצב עליהם, להורות שהוא עלת הכל. והקרבנות המיוחדים לעבודת היום מלבד המוסף ותמיד היו פר לחטאת והוא נשרף ואיל לעולה שהיה מקריב משלו הוא [יומא נ''א ע''ב], להערה כענין העולות [למעלה מצוה ל''ז], ופר לחטאת שהיה נשרף היה בו רמז לכלות פשעו, ולא היה נשרף במקום העולה, שכבר בארנו ענין כונת העולה שהיא לה', אבל שרפה זו היתה להתם חטאת. והשעיר שעלה עליו הגורל לה' הוא משל צבור להתם חטאתם ג''כ, והיה נשרף. והמשולח לעזאזל היה להורות על תכלית ההרחקה, ולזה היה השלוח בארץ גזרה, כמו שנרמז בחטאת הנשרף, וזה שלא יפותה במחשבת היצר. וזאת הכונה באמרו ''לעזאזל'' שהוא מורכב משתי תיבות עז אזל, כלומר הלך העז והוא המלך הזקן וכסיל [קה''ר פ''ד י''ג]. והיה שעיר, שהוא השר והוא השטן והוא מלאך המות והוא יצר הרע [ב''ב ט''ז ע''א], ורבותינו אמרו [יומא ס''ז ע''ב] לעזאזל לכפר על מעשה עזה ועזאל. והכל כונה אחת, שצריך להתרחק ולעשות קצת מעשה שיתעורר בו להרחיקנו. ולזאת הכונה במה שכתבנו. ובא ענין זה כפי הדרך שאמרו רבותינו [תו''כ שמיני דמלואים ה''ג] ואת הצפוני ארחיק שמחל לו הקב''ה על מעשה העגל תן לתוך פיו של שטן שלא ישנאך, וזה מבואר הכונה במה שכתבנו. ובא ענין זה כפי הדרך שאמרו רבותי [סוכה נ''ב ע''א] ואת הצפוני ארחיק מעליכם [יואל ב' כ'] זה יצר הרע שצפון בלבו של אדם והדחתיו אל ארץ ציה ושממה למקום שאין בני אדם מצויין בו. ובפרקי דר' אליעזר [פמ''ו, והובא ברמב''ן עה''ת ויקרא ט''ז ח' בביאור ענין שעיר לעזאזל] אמ' סמאל לפני הקב''ה רבונו של עולם על אומות העולם נתת לי רשות ועל ישראל לא נתת לי רשות, א''ל הריני נותן לך רשות עליהם ביום הכפורים אם יש בהם חטא, לפיכך אמר הקב''ה תנו לו שוחד שלא יבטל מעשה, שנאמר גורל אחד לה' וגורל אחד לעזאזל. וענין זה מבואר בעצמו, שהשטן אין לו רשות על ישראל שהתורה להם תבלין כנגד יצר הרע [קדושין ל' ע''ב]. ומאשר יצר לב האדם רע מנעוריו [בראשית ח' כ''א] נתן לנו מצות יום הכיפורים להערה לתשובה. ואם ביום הכפורים נמצא עון באדם, אז יש לשטן רשות עליו, ומה שאמר במסכת יומא [יומא כ' ע''א, ועי' רד''ל בפדר''א שם] שה' נתן רשות לשטן על ישראל חוץ מיום הכפורים, הכונה בו פעלת השטן, כי לפי הכונה שבאה ביום הכפורים לענות נפש ושיניח אדם כל התאוות הבהמיות, אין לשטן רשות עליו. [הבתים — ספר המצוה].
------
סדר עבודה בקצרה שחבר מורי ה''ר אברהם בן אסמעאל נר''ו המכונה אלבוכי. ז' ימים קודם י''ה מפרישין כהן גדול מביתו ללשכה שבמקדש עשויה לכך ומתקנים לו כהן אחר שאם יארע בזה פסול יעבוד האחר תחתיו. בז' ימים האלו מזין עליו מי חטאת בג' להפרשתו ובז' שהוא ערב י''ה שמא נטמא במת ולא ידע ואם חל יום שבת בג' או בז' שלו דוחין אותו דהזאה שבות ואינה דוחה שבת. כל ז' ימים מרגילין אותו בעבודות זורק דם התמיד ומטיב הנרות ומקטיר איברי התמיד על המזבח כדי שיהא רגיל בעבודה ביום הכפורים ומוסרין לו זקנים מזקני ב''ד וקוראים לפניו ומלמדין אותו עבודת היום וסדורה. ערב יום הכפורים בשחרית היו מעמידין אותו בשער המזרח ומעבירין לפניו פרי' ואלים וכבשים כדי שיהא מכי' ורגיל בעבודה. כל ז' ימים לא היו מונעין ממנו מאכל ומשתה ערב י''ה עם חשכה לא היו מניחין אותו לאכול הרבה שהמאכל מביא לידי שינה ולא היו מניחין אותו לישן שמא יראה קרי ולא היו מאכילין אותו דברים המרגילין לשכבת זרע כביצי' וחלב וכיוצא בהן ומסרוהו זקני בית דין לזקני כהונה והוליכוהו לעליית בית אבטינס שם מפטמין את הקטר' ללמדו חפינה שהיתה מעבודו' קשות שבמקדש ומשביעין אותו ואומרי' לו אנו שלוחי בית דין ואתה שלוחנו ושליח בית דין משביעי' אנו עליך במי ששיכן שמו בבית הזה שלא תשנה דבר מכל אשר אמרנו והוא פורש ובוכה והם פורשים ובוכים הוא פורש ובוכה לפי שחשדוהו צדוקי שהצדוקים היו אומרי' מתקן הקטר' מבחוץ וכשיעלה עשנה מכניסה לפנים לבית קדשי הקדשים מטעם שנ' כי בענן אראה אמרו זהו ענ(י)ן הקטרת וחכמים למדו מפי השמועה שאינו נותן הקטרת אלא בבית קדשי הקדשים שנאמר ונתן את הקטרת על האש לפני יי' ולפי שהיו חוששין בבית שני שמא כהן גדול נטה לדברי הצדוקים שהיו אז מרובין לפי' היו משביעין אותו ואחר שהשביעוהו היה בוכה לפי שחשדוהו והם היו בוכין לפי שחשדוהו ושמא אין בלבו כלום. ליל י''ה כהן גדול יושב ודורש אם הוא תלמיד חכם ואם לאו כגון בבית שני שהיו מעמידי' כהן גדול שאינו חכם על ידי ממון תלמידי חכמי' דורשין לפניו אם רגיל לקרות קורא ואם לאו קורין כדי שלא יישן ובמה קורין לפניו אם אינו רגיל לקרות, באיוב ובעזרא ובדברי הימים בקש להתנמנם פרחי כהונה מכין לפניו באצבע צרדה כלומר באצבע שלישי לגודל ומשמיעין קול ואומרין לו אישי כהן גדול הפג שנתך על הרצפה והוא מראה להם קידה שנועץ גודליו בארץ ושוחה ונושק הרצפה ומתעסקין עמו עד שיעלה עמוד השחר. בחצות הלילה נאספו הכהנים שבאותו בית אב של אותו יום ומפייסין לתרומת הדשן ומי שזוכה לתרומת הדשן הוא היה מסדר מערכה גדולה שעליה מקטירין האיברי' ומסדר מערכה שניה שממנה מכניסין אש לקטרת שמקטירין בכל יום על מזבח הזהב ועוד מסדר מערכ' שלישית לקיום האש וביום הכפורים היה מסדר עוד מערכה רביעית שממנה מכניסין אש לקטרת שמקטירין בבית קדשי הקדשים ומסדר שני גזירי עצים על המערכה הגדולה שכן היא מצותה בכל יום וכל זה היו עושין קודם עלות השחר שלא היו עבודו' יום. ונכון לומר שהיו מפייסין על כל אחד ואחד משום חבת העבודות שבכל יום היו מפייסי ד''פ במקדש וביום הכפורים שכל העבודות בכהן גדול לא היה פייס בעבודת היום והיו מפייסין על עבודות הללו שהיו בלילה. הגיע זמן שחיט' התמיד והוא כשהיו מכירין שעלה עמוד השחר בודאי פרשו סדין של בוץ בינו ובין העם. פשט בגדי חול וירד וטבל במקוה שהיה ע''ג שער המים ובחיל היה ולובש ח' בגדים והם כתונת ומכנסים ומצנפת ואבנט וחשן ואפוד ומעיל וציץ ומקדש ידיו ורגליו ושוחט בתמיד רוב ב' ומניח לאחר לגמור השחיטה ומקבל הדם וזורקו על המזבח כמצותו ומדשן מזבח פנימי כדי להקטיר עליו ומטיב ה' נרות ומקטיר את הקטורת כמו שמקטירין בכל יום ומטיב ב' נרות מפי השמועה למדו זה שנאמר בהטיבו את הנרות בבקר בבקר שאינו מטיב ז' נרות כא' ומוליך איברים איברי' ומקטיר (כל) [על] המזבח ומקטיר מנח' התמיד ככתוב ועשירית האיפה וגו' החביתין והוא חצי עשרון של כהן גדול שקרב בכל יום שנאמ' זה קרבן אהרן וגומר עשירית האיפה מחציתה בבקר ומחציתה בערב ומנסך היין על התמיד ושוחט פר העולה וז' כבשים של מוספין שבפרשת פנחס וזורק דמן ומקטיר האיברים ואם הוא שבת מקטיר בזיכי לבונה של לחם הפני' ועורך הלחם על השלחן. ואחר כך הביאוהו לבית הפרוה ובקדש היתה פרשו סדין של בוץ בינו לבין העם מקדש ידיו ורגליו ופושט בגדי זהב וטובל ולובש בגדי לבן ומקדש ידיו ורגליו שנאמר כתנת בד קדש ילבש ובא לו אצל פרו שנא' והקריב אהרן את פר החטאת וגומר וכפר בעדו אין כפרה זו אלא כפרת דברים ואין לומר כפרת דמים שהרי אחר כך נאמר ושחט והפר היה עומד בין האולם והמזבח ואחורי הפר היו לצפון וראשו לדרום ומחזיר פניו כלפי המערב ומה שלא היו מעמידי' אחוריו למזרח וראשו למערב כדי שלא יגלה מקום הרעי כנגד המזבח וכהן גדול פניו למערב וסומך ידיו בין ב' קרניו ומתודה וכך היה אומר אנא השם חטאתי עויתי ופשעתי לפניך אני וביתי אנא השם כפר נא לחטאים ולעונות ולפשעים שחטאתי ושעויתי ושפשעתי לפניך ככתוב בתורת משה כי ביום הזה יכפר וגומר והם עונים אחריו ברוך שם כבוד מלכותו לעולם ועד. ואחר כך בא לו למזרח העזרה כנגד צפון המזבח הסגן מימינו וראש בית אב משמאלו ושם שני שעירים שנאמר ולקח אהרן את שני השעירים וגומר ומפני שאין עומדין אלא להגרלה לא היו מקריבין אותן פתח אהל מוע' אלא מעמידין אותן למזרח העזר' ומפני ששעיר הנעשה לשם שחיטתו בצפון על כן היו מכוונים שיהו עומדי' כנגד אויר שבין צפון המזבח לכותל וארגז היה שם ובה ב' גורלות של עץ ובבית שני עשאום של זהב אחד כתוב עליו ליי' ואחד כתוב עליו לעזאזל ומעמידין ב' השעירים פניהם למערב ואחוריהן למזרח. נותן שני ידיו בארגז וטרף בגורלו' כדי שלא יכוין והעלה ב' גורלות בב' ידיו אם של שם עולה בימינו הסג' אומר לו אישי כ''ג הגבה ימינך ואם בשמאלו הוא עולה ראש [בית] אב אומר לו אישי כהן גדול הגבה שמאלך. נתן ב' גורלות על ב' השעירים ואומר ליי' חטאת קשר לשון של זהורית בראש שעיר המשתלח והעמידו כנג' שער שיצאו משם וקשר לשון של זהורית לנשחט בצוארו שלא יתער' בין אחרים. אחר כך בא לו אצל פרו שנייה וסומך שתי ידיו עליו ומתודה וידוי שני שנאמר והקריב אהרן וגו' וכך היה אומר אנא השם חטאתי עויתי פשעתי לפניך אני וביתי ובני אהרן עם קדושיך אנא השם כפר נא לחטאים ולעונות ולפשעים שחטאתי ושעויתי ושפשעתי לפניך אני וביתי ובני אהרן עם קדושיך ככתוב בתורת משה עבדך כי ביום הזה יכפר וגומ' והם עונים אחריו ברוך שם כבוד מלכותו לעולם ועד. אף על פי שבב' המקראות הללו כתוב וכפר בעדו ובעד ביתו מפי השמועה למדו שהוידוי הראשון עליו ועל ביתו והשני עליו ועל 
ביתו ועל בני אהרן מוטב שיבא זכאי ויכפר על החייב ואל יבא חייב ויכפר על הזכאי. ההזכרות שבוידוי ושבהנחת גורל היו בשם המפורש וי' פעמים היה מזכיר כהן גדול שם המפורש בי''ה א' בהנחת גורלו ב' בוידוי ראשון ג' 
בוידוי שעיר המשתלח ואחר כך שוחט את פרו שנאמ' ושחט את פר החטאת וגומר ומקבל את דמו ונותנו למי שממרס כלומר למי שמנדנדו כדי שלא יקרוש חוץ לפתח ההיכל בשורה ד' של הרצפה. אחר כך הביאו לו מחתה של זהב אדום דומה (לבני) [לדם] הפר בת ג' קבין וגלדה דק כדי שתהא קלה וידה ארוכה כדי שיכניסנה תחת זרועותיו ותסייענו נטל את המחתה ועלה לראש המזבח ופנה גחלים אילך ואילך וחתה מהגחלים הבוערות כדכתי' ולקח מלא המחתה וגומר והניחה בעזרה אצל דם הפר ומוציאין לו הכף ריקן מבית הכלים ומחתה גדושה של קטרת וחופן ממנה מלא חפניו לא מחוקות ולא גדושות אלא טפופות הגדול לפי גדלו והקטן לפי קטנו ונותן לתוך הכף דכתיב ומלא חפניו קטר' סמי' דקה זה שאמר הכתוב דקה והלא בכל יום נאמר ושחקת ממנה הדק אלא להביא דקה מן הדקה שמחזירין אותו למכתש' ערב י''ה. ומה שהיה מכניס הקטרת בכף ולא היה מכניסו בחפניו כדכתיב ומלא חפניו קטרת וגומר והביא מפני שהיה צרי' להכני' מלא המחתה גחלי אש ולא היה יכול להכניס מלא חפניו קטרת ומלא מחתה גחלי אש כא'. ומה שאינו מביא וחוזר ומביא לפי שלא התיר הכתו' בקטרת אלא ביאה אחת. נטל המחתה בימינו והכף בשמאלו ובדין היה שיטול הקטרת בימינו אלא מפני שהמחתה שמכניס בה גחלי אש היתה כבדה בת שלש' קבין ועוד שהיתה חמה לפיכ' נוטל מחתה בימינו ומהלך בהיכל עד שמגיע לבית קדשי הקדשים. בבית ראשון היה כותל מבדיל בין הקדש ובין קדש הקדשים ובבית שני היתה פרוכת מבדלת והיתה כפולה בצפון ופרופה בקרשים ובאותה פריפה היה נכנס לבית קדשי הקדשים והיה מהלך עד שמגיע לבין בדי הארון שהיא באמצע בית קדשי הקדשים ובמקדש שני לא היה שם ארון ואבן היתה שם במקום בדי הארון ונקרא אבן השתיה ועליה מניח את המחתה ואוחז שפת הכף בראשי אצבעותיו או בשיניו ומערה הקטרת לתוך חפניו כמו שהיתה והיה נזהר שלא ישפך ממנו כלום וזו מעבודות קשות שבמקדש וצובר הקטרת על גבי הגחלי' לפנים לצד שפת המחתה שכלפי הארון ומושך והולך לחוץ כלפי פניו וממתין שם עד שימלא הבית עשן ויצא והוא מהלך אחורני' מעט מעט פניו לקדש ואחוריו להיכל עד שיצ' מהפרוכ' ומתפלל שם בהיכל ולא היה מאריך בתפלתו שלא להבעית את ישראל וכך היה מתפלל יהי רצון מלפני' יי' אלקנו שאם שנה זו שחונה שתהא גשומה ולא יעדי עביד שולטן מדבית יהודה ולא יהו עמך ישראל צריכין לפרנסה זה לזה ולא לעם אחר ולא תכנס לפניך תפלת עוברי דרכים לענין הגשם בלבד ותפלה זו מדברי קבלה. בשעת הקטרת בבית קדשי הקדשים הכל פורשים מן ההיכל וכן בשעת הזאת דמים על הכפורת שנאמר וכל אדם לא יהיה באהל מועד וגומר וכשם שפורשים מן ההיכל בשעת קטרת ומתן דמים של קדשי הקדשים כך פורשים מבין האולם ולמזבח בשעת קטרת ומתן דמים של היכל.
נטל דם הפר ממי שממרס בו ונכנס בו למקום שנכנס בקטרת ומזה בין בדי הארון כנגד הכפורת שנא' ולקח מדם הפר וגומר והזה על פני הכפרת ולפני הכפרת יזה והזה באצבעו על פני הכפר' הזאה אחת ומלבד אותה הזא' ולפני הכפרת יזה ז' פעמים ולמה חלקן הכתוב לומר שהיא נמנית לעצמה ומפי השמועה למדו ומונה אותה הזאה על כל ההזאות. וכך היה מונה אחת אחת ואחת אחת וב' אחת וג' אחת וד' אחת וה' אחת וו' א' וז'. ההזאות כלן בארץ היו נופלות ולא היו מגיעות בכפרת שנאמר בה והזה על פני הכפרת מצדד גב ידו למטה ומזה מלמטה למעלה וז' הזאות שנאמר בהן ולפני הכפרת יזה גב ידו למעלה ומזה מלמעלה למטה וכאן וכאן ידו כנגד עובי הכפרת יצא מבית קדשי הקדשים ומניח דם הפר על כן של זהב שהיה בהיכל. אחר כך יצא מן ההיכל שוחט את השעיר שעלה עליו הגורל לשם ונכנס בדמו לקדשי הקדשים ומזה ממנו על הכפרת כדרך שהזה בדם הפר שנאמר ושחט את שעיר וגומר ויצא ומניחו על כן שני של זהב שהיה בהיכל. אחר כך נוטל דם הפר מעל הכן ועומד בהיכל בין מזבח הזהב לפרכת והזה על הפרכת מבחוץ כנגד בין הבדים כדרך שהזה על הכפרת והיה מונה כדרך שהיה מונה הזאות של הכפרת וכך היה מונה אחת אחת ואחת וגומר ואין ההזאות נוגעות בפרכת אלא נופלות בארץ ומניח [דם הפר ונוטל] דם השעיר ומזה ממנו על הפרכת כדרך שהזה מדם הפר וזהו שנאמר וכן יעשה לאהל מועד וגומר. ואחר כך מערה דם הפר לתוך דם השעיר ומחזיר הכל למזרק שהיה בו דם הפר כדי שיתערבו יפה יפה ועומד חוץ למזבח הזהב ונותן מב' הדמים על קרנות המזבח שנאמר ויבא אל המזבח אשר לפני יי' גו' מהיכן מתחיל מקרן מזרחית (ל)צפונית לצפוני' מערבית למערבית דרומית לדרומית מזרחית וי''א מתחיל בקרן דרומית מזרחית לדרומית מערבית למערבית צפוני' לצפונית מזרחית והמתנות ארוכות ומשוכות בכל קרן וקרן. אחר כך חותה הגחלי' והאפר שבמזבח הזהב הילך והילך עד שמגלה זהבו ומזה עליו מדם התערובות ז' פעמים שנאמר והזה עליו וגו' וטהרו וקדשו ובמקום ששלמו מתנות קרנותיו שם היה מזה על המזבח שנא' וטהרו וקדשו במקום שקדשו במתן קרנות שם טהרו כלומר שם גלה טהרו והזה ז' הזאו' ויוצא ושופך שיירי הדם אל יסוד מערבי של מזבח החיצון. ואחר כך בא אצל שעיר המשתלח וסמך ב' ידיו על ראשו ומתודה שנא' וכלה מכפר וגו' והקריב וגו' והתודה וכך היה אומר אנא השם חטאו עוו ופשעו וכו' אנא השם כפר נא וכו' ככתוב בתורת משה וכו' ואחר כך משלח את השעיר החי ביד איש המוכן להוליכו במדבר שנא' ושלח ביד איש עתי והכל כשרי' להוליכו אלא שעשו כהנים קבע ולא היו מניחין ישראל להוליכו וכבש עשו לו שיוצא משם על חומת העזרה מפני קלי הדעת שהיו תולשין בשערו של משלח ואומרים לו טול מהר וצא שלא תשהא עונותינו אצלנו. וי''ב מילין היו מירושלים עד צוק גבוה וחתוך ששם דוחפו שנאמר ונשא השעיר וגומ' אין גזירה אלא חתוכה שיהא ההר שמשלח שם גבוה וחתוך וי' סוכות עשו בדרך ובכל סוכה וסוכה שובתים אנשים מערב י''ה כדי ללותו מירושלים עד סוכה ראשונה מיל שהוא תחום שבת ומיקירי ירוש' מלוין אותו עד סוכה ראשונה ומסוכה לסוכה מיל ומלוין אותו מסוכה לסוכה ומסוכה אחרונה עד צוק ב' מילין והאנשים שבסוכה מלוין אותו עד מיל ויושבין שם לראות מה היה עושה מרחוק ובכל סוכה וסוכה אומרים לו הרי מזון והרי מים כדי ליישב דעתו. הגיע להר כיצד עושה חולק לשון של זהורי' וקושר חציו בסלע וחציו בין קרניו ודוחפו לאחוריו והוא מתגלגל ויורד ולא היה מגיע לחצי ההר עד שהוא נעשה איברי' איברי' וזהורית שקשר בסלע מלבין ויודע שנתכפרו עונותיהם של ישראל שנא' אם יהיו חטאיכם כשני' וגו' ובראשונה היו תולי' לשון של זהורית בין האולם ולמזבח וכשהיה מלבין יודעים שנגמר מעש' השעיר משרבו העונות פעמים שלא היה מלבין והיו מתביישי' התקינו שיקשרהו על הסלע [ו]בין קרניו אחר כך בא לו המש(ת)לח וישב לו בסוכה אחרונה עד שתחשך. ואח' ששלח השעיר ביד המוליכו למדבר חוזר אצל הפר והשעיר שהזה דמן לפני' וקורען ומוציא את אימוריהן ומניחן בכלי להקטירן כשהגיע שעת הקטרתן ובאין ד' בני אדם בב' מוטות ומוליכין מוט זה אצל מוט זה ונתנו עליהם הפר והשעיר מקולעי' ומורכבי' זה על זה ומוליכין אותו לבית השרפה כמו שהם שלמים אלא שנקרע כריסן להוציא אימוריהם הגיעו לבית השרפה מנתחין אותן בעורן אבר אבר ושורפין אותם אע''פ שנ' תחלה ועש' את עולתו ואת עולת העם ואת חלב וגו' ואחר כך נאמר ואת פר החטאת ואת שעיר החטאת וגומר לא שיהא הסדר כן לפי' כתב כאן והמשלח את וגומ' וסמך לו את פר החטאת ואת שעיר החטאת לומר לך ששרפת הפר והשעיר אחר שילוח השעיר מיד. כיון שהגיע שעיר למדבר אף על פי שלא הגיע לצוק יצא כהן גדול לעזרת נשים לקרא בתורה ומהיכן היו יודעין מקומות היו להם מראש המדבר עד ירושלים וב' אנשים עומדין ואותם שאצל המדבר כשראו שהגיע השעיר למדבר מניפין בסודרין והקרובים להם רואים ומניפין עד שמגיע הדבר לירושלים. קריאה זו אינה עבודה לפיכך אם רצה לקרות באצטלית שלו קורא ואם רצה בבגדי לבן שהוא לבוש קורא. כיצד הוא קורא יושב בעזרת נשים וכל העם עומדים עליו וחזן הכנסת נוטל ספר תורה ונותנו לראש הכנסת וראש הכנסת נותנו לסגן והסגן נותנו לכהן גדול וכהן גדול עומד ומקבל וקורא בפרשת אחרי מות ובאך בעשור שבפר' המועדו' וגולל ספר תור' ומניחו בחיקו ואומר יותר ממה שקריתי לפניכ' כתוב כאן ובעשור שבפרש' פנחס קורהו על פה לפי שאין גוללין ספר תורה בצבור אלא בכדי שלא יפסיק התורגמן ואין מביאין ספר תורה אחר שלא יאמרו מה שהניח מלקרות בראשון מפני שמצאו פסול. בעת שקורא מברך לפניה ולאחריה ומברך על העבודה רצה יי' אלדינו בעמך ישראל ותפלתם תקבל ברצו' ברוך המקבל עבודת עמו ישראל ברצון ומברך על ההודאה מודין אנחנו לך וגומר עד הטוב שמך ולך נאה להודות ומברך על המחילה אלדינו ואלדי אבותינו מחול לעונותינו וחות' מלך מוחל וסולח לעונותינו והרמב''ם כתב שאומר סלח לנו אבינו כי חטאנו וחותם ברוך אתה יי' מלך מוחל וסולח עונות עמו ישר' ברחמים ומתפלל על המקדש שיעמוד ותהיה שכינה בתוכו וחותם ברוך אתה יי' שבחר במקדש והרמב''ם כתב ברוך אתה יי' שוכן בציון ומברך על ישראל שמתפלל עליהם וחותם ברוך שבחר בישראל ומברך על הכהנים שמתפלל עליהם וחותם ברוך שבחר בזרעו של אהרן א''נ ברוך אתה יי' מקדש הכהנים ואח' כך אומר תפלה ותחנה ברנה ובבקשה כפי כחו וחותם הושע יי' את עמך שעמך ישראל צריכין ליושע ברוך אתה יי' שומע תפלה. אחר כך מקדש ידיו ורגליו אם קרא בבגדי לבן ופשט וירד וטבל ולבש בגדי זהב וקדש ידיו ורגליו ועשה שעיר הנעשה בחוץ הנאמר בפרשת פנחס ואחר כך אילו ואיל העם ומקטיר אימורי פר ושעיר שהוציא בשעה ששלחן לבית השרפה. ועושה תמיד של בין הערבים וזה סידורו מביא שני גזירי עצים ונותן על המערכה גדולה שכך למדו מפי השמועה שבכל יום נותן שני גזירי עצים על המערכה בין הערבים בכל יום היו מביאין אותם שני כהנים והיום מביאן כהן גדול ושוחט התמיד וזורק דמו ומקטי' איברים ויש אומרים שעושה תמיד של בין הערבים לאחר הוצאת הכף והמחתה. ואח' כך מקד' ידיו ורגליו ופושט בגדי זהב וירד וטבל ועלה ונסתפג ולובש בגדי לבן וקדש ידיו ורגליו ונכנס לבי' קדשי הקדשים להוציא כף ומחתה שהניח בין שני הבדים שנאמר ובא אהרן אל אהל מועד וגומר ביאה זו היא להוציא כף ומחתה וכך שיעור הכתוב ובא אל אהל מועד בבגדי לבן להוציא כף ומחתה ואחר כך ופשט את בגדי לבן אשר לבש ולבש את בגדיו שעובד בהן בכל יום שהם בגדי זהב ולפי הכתובין עולתו ועולת העם היא אחר הוצאת כף ומחתה אלא שלמדו מפי השמועה שמקרא זה לא נאמר על הסדר שקודם היה עושה עולתו ועולת העם בבגדי זהב ואחר כך מוציא כף ומחתה בבגדי לבן. הבגדים שלובש עתה אין הבגדים שלבש לעבודת היום הבגדים שלבש לעבודת היום היו מעולין יותר מבגדים שהוציא בהן כף ומחתה בגדים של עבודת היום של שמונה עשרה מנה ושל הוצאת כף ומחתה של שנים עשר מנה. ואחר כך קדש ידיו ורגליו ופש' בגדי לבן וירד וטבל ועלה ונסתפג ולבש בגדי זהב וקדש ידיו ורגליו להיכל להקטיר הקטרת של בין הערבים ומקטיר עשירית האיפה סלת למנחה ומקטיר חביתין ועושה נסוך היין ומעלה הנרות. קדש ידיו ורגליו ופשט בגדי קדש ולבש בגדי חול והלך לביתו ויום טוב היה עושה בצאתו בשלום מן הקדש. נשלם סדר עבודה. [רבינו ירוחם נ''ז ח''ג].
------
@ ע' ע''ב
ואחר כך שעיר הנעשה בחוץ, לאחר עבודת היום, שנ' במוספי יום הכיפו' ושעיר חטאת אחד מלבד חטאת הכיפו', דמשמ' שסמוך לפר ושעיר של יום הכיפו' שהן עבודת היום היה קרב שעיר חטאת של מוסף. מאי טע' דר' אליע', דסדיר כי האי עניין. עביד כדכת', כלומ' כסדר שהן כתובין בתורה היו קריבין דברישא כת' הנהו דתורת כהנים, דהיינו הנהו שבאחרי מות, והדר כת' הנהו שבחומש הפיקודים, דהיינו שבפנחס, היל' אילו ואיל העם ואימורי חטאת דכתיבי באחרי מות עביד בסמוך לעבודת היום קודם מוספין. אלמא מוספין כול', לשעיר הנעשה בחוץ היינו טע' דלא עביד עד לאחר עבודת היום מש' דכת' מלבד חטאת הכיפור' וכדמפרש'. ור' אליע', דלית ליה השעיר הנעשה מבחוץ ליהוי קרב אחר פר ושעיר שבפנים. האי מלבד מאי עביד ליה, דמשמ' לאחר חטאת הכיפורים לאלתר. על מה שזה מכפר, בפרק קמא דשבועות [ב' ע''א], דמה הפנימי אינו מכפר אלא על דבר שיש בו ידיעה. משמו, של ר' (אליע') [עקיבא]. אחד, מאותן ז' כבשים קרב עם תמיד של שחר. משמו, של ר' אליע' עביד חד עם תמיד של שחר כדכת', כלומ' משום דאשכחן גבי מוספין דבעי לאקרובינהו עם תמיד של שחר דכת' מלבד עולת הבקר, להכי מקיים לקרא בחד מינייהו. דיל' חליש, כלומ' דאי עביד ששה קודם עבודת היום חליש, ודיל' לא עביד שפיר עבודת היום שהוא עיקר. דיל' פשר, דאי לא עביד להו עד לאחר עבודת היום דיל' מרוב חלשות יתרשל (שלא יתרשל) שלא יעשה כראוי, היל' עביד להו ברישא, דלעבודת היום ליכא למיחש דליפשע מש' דלגבי עבודת היום ודאי ליהוי זריז, והיינו טע' דמשייר חד עד לבסוף מש' דר' אליע' אית ליה תרתי חדא דמוספין קריבין עם תמיד של שחר ואידך דברישא עביד עבודה דבתורת כהנים והדא עביד דחומש הפיקודים. חד איל הוא, דאיל העם לא הוי אלא חד דאמרי תרויהו ואיל העם לחוד. הוא האמור כאן, בפרשת אחרי מות ועשה את עולתו ואת עולת העם דעולתו היינו אילו, כדכת' ביה ואיל העולה, ועולת העם נמי היינו איל העולה. והוא האמור בחומש הפיקודים, דהא דכת' בפרשת פנחס פר בן בקר אחד ואיל אחד הוא ניהו הך דאחרי מות. ומאי אחד, דכת' ואיל אחד. מיוחד, מובחר, ור' אלעז' בר' שמע' ודאי מהתם נמי נפקא ממבחר נדריך, אלא חד לחובה וחד לנדבה. וצריכי, לאשמועי' בתרויהו דאי כת' בחובה הוה אמינא הואיל וחייב להביאו לא יביא אלא מובחר, אבל נדבה לית לן בה, ואי כת' בנדבה הוה אמינא הואיל ומרצונו התנדב דעתו [אמובחר], אבל (אמובחר) [אחובה] לא צריכי. להוציא את הכף, שבקודש הקדשים. [פירוש רבינו אליקים].
------
רבי אומר איל אחד האמור כאן הוא האמור בחומש הפקודים, רבי אלעזר ב''ר שמעון אומר שני אלים הם. [האגודה].
------
כל עבודות יום הכפורים היו בכהן גדול, ואינן כשרות אלא בו. וחמש עשרה בהמות היו קרבות ביום זה, תמיד של שחר ותמיד של בין הערבים כסדר כל יום ויום, ומוסף היום פר ואיל ושבעה כבשים הכל עולות, ושעיר חטאת הנעשה בחוץ ונאכל לערב. ועוד מקריבין מוסף יתר על זה פר בן בקר לחטאת והוא נשרף, ואיל לעולה. וכתיב ושחט את פר החטאת אשר לו, משלו הוא מביא ולא משל צבור ולא משל אחיו הכהנים. ואם הביא פסול שנאמר אשר לו, שנה עליו הכתוב לעכב. ואע''פ שהכהנים מתכפרים בו ואין אדם מתכפר בחטאת שאינו שלו, הפקיר המקום ממונו לכל אחיו הכהנים, והרי כולם שותפין בו. כתב הר''ם לפיכך אם מת כהן גדול קודם שישחט הפר, הכהן העומד לו תחתיו אינו מביא פר אחר אלא שוחט הראשון. ואינו חטאת שמתו בעליה שתמות, שאין חטאת הרבים מתה. שחט את הפר ומת קודם שיכפר בדמו, הכהן האחר נכנס בדם זה ומכפר בו, עד כאן. וכן מקריב איל הבא מן הצבור האמור בפרשת אחרי מות, והוא האיל האמור בחומש הפקודים בכלל המוסף, ונקרא איל העם. ושני שעירים, האחד שמשלח לעזאזל, והאחד שהיה קרב חטאת והוא נשרף, ושניהם היו באים משל צבור. [הבתים — שערי עבודת יום הכפורים שער ראשון].
------
ת''ר ובא אהרן אל אהל מועד כדי להוציא כף ומחתה [ע''א ע''א] וכל הפרשה נאמרה על הסדר לבד פסוק זה מ''ט אמר רב חסדא גמירי ה' טבילות וי' קידושין ואי כסדרה לא משכחת אלא שלשה טבילות וששה קידושין. [האגודה].
------
מצות עשה להקריב ביום הכיפורים מוסף כמו בר''ה שנ' (במדבר כ''ט ז'—ח' י''א) ובעשור לחדש השביעי הזה וגומר והקרבתם עולה לה' ריח ניחוח פר בן בקר אחד איל אחד כבשים בני שנה שבעה וגו' שעיר עזים אחד חטאת מלבד חטאת הכיפורים. ואיל זה הוא הנקרא איל העם, ושעיר חטאת היה נאכל לערב, וחטאת הכיפורים הוא היה בן זוגו של שעיר המשתלח והיה נשרף (ע''פ רמב''ם תמידין ומוספין פ''י הל' א'—ב'). [סמ''ג עשין סימן ר''ד].
------
@ ע''א ע''א
ה''ג כל הפרשה כולה נאמרה על הסדר, שכל פרשת אחרי מות כתובה כסדר העבודה, שכעין שסדורה העבודה באותה פרשה עושין אותה. חוץ מפסוק זה, ובא אהרן דכת' קודם אילו ואיל העם, דאילו הוצאת כף ומחתה לא עבוד אלא לאחר אילו ואיל העם (דאילו הוצאת כף ומחתה לא עביד אלא לאחר אילו ואיל העם). וי' קידושין, ב' קידושין לכל טבילה, חדא אפשיטה וחדא אלבישה. ואי כסדרן, כתיבי קראי בפרשת אחרי מות דעביד כף ומחתה לאחר פר ושעיר של יום הכיפו'. לא משכחת לה אלא ג' טבילות, מש' דלא יהא צריך להחליף בגדים אלא ג' פעמים, דתמיד של שחר ליעביד בבגדי זהב ויקדש ויטבול ויספוג ויקדש ויהא לובש בגדי לבן ועביד עבודת היום, ובההו זמנא ליעביד נמי הוצאת כף ומחתה כדכת' בסדר, ויחזור ויקדש ויטבול ויספוג ויקדש ויהא לובש בגדי זהב לתמיד של שחר ועושה אילו ואיל העם דמוספין ותמיד של בין הערבים, וחדא טבילה קודם לבישת בגדי זהב לתמיד של שחר, ולכל פעם ופעם ב' קידושין כדאמ' בפרק אמ' להם הממונה, הילך ג' טבילות לחוד, אלא ודאי הוצאת כף ומחתה בתר אילו ואיל העם עביד, ונמצא דעביד ה' טבילות, חדא קודם תמיד של שחר מש' בגדי זהב, וחדא קודם לבישת בגדי לבן לעבודת היום, וחדא קודם לבישת בגדי זהב לאילו ואיל העם, וחדא קודם לבישת בגדי לבן להוצאת כף ומחתה, וחדא לתמיד של בין הערבים ללבישת בגדי זהב. מתקיף לה ר' זירא, אימא לעולם דההיא פרשתא כסדר הוא דכתיבא, ודיל' מפסיק בין עבודת היום להוצאת כף ומחתה. דעביד שעיר הנעשה בחוץ בבגדי זהב, ביני וכדלעיל אליבא דר' עקי' דתוספתא, דהשתא איכא ה' טבילות לה' לבישות, כיצד תמיד של שחר בבגדי זהב קודם עבודת היום בבגדי לבן, שעיר הנעשה בחוץ בבגדי זהב, והוצאת כף ומחתה בבגדי לבן, ואילו ואיל העם ותמיד של בין הערבים בבגדי זהב, והשתא הויא כולה פרשתא כסדר ואמאי אמרי' חוץ מפסוק זה. אמ' אביי, לעולם ודאי לאו כסדר הוא דכתיבא דאילו ואיל העם לאו בתר הוצאת כף ומחתה עביד דאמ' קרא ויצא ועשה את עולתו ואת עולת העם, מיציאה ראשונה שיוצא לאחר עבודת היום עביד להו, ולדבריך דלא עביד (ד)ביציאה ראשונה אלא שעיר הנעשה בחוץ, (ובהוצאת) [ובהוצאה] שנייה דהוצאת כף ומחתה עביד להו. רבא אמ', לא צריך לאפוקי מהאי דוקיא דקאמרת גמירי ה' טבילות כול', אלא ממשמעות יוצ(י)א של מקרא למדנו שאינו נאמר על הסדר, דכת' ובא אהרן אל אהל מועד ופשט את בגדי הבד אשר לבש, (כלומ') [כלום] אדם פושט אלא מה שלובש, בתימ'. שלבש כבר, פעם אחרת לבר מזו בהוצאת כף ומחתה, ואם איתה שכך הוא הסדר כמו שהוא כתוב קודם לאילו ואיל העם נמצא שיכול לעשות עבודת היום והוצאת כף ומחתה בלבישה אחת ומאי אשר לבש, אלא ודאי באילו ואיל העם שהיה מפסיק בבגדי זהב ביניהו. אימא דמפסיק להו בשעיר הנעשה כול', ומיתוקם אשר לבש, ת' הפסקה בשעיר הנעשה בחוץ ליכא למימ' דהא כת' ויצא ועשה את כול'. וכל הפרשה כתובה על הסדר, בתימ'. והא תרי קראי כתיבי וכול', דמשמ' דאימורי חטאת עביד קודם שריפת בשרה. ואילו אנן תנן הרואה כול', אלמא דשריפה וקרייה היו בבת אחת ואילו אימורי חטאת אמרי' במתני' דבין ר' אליע' ובין לר' יעקב בתר קרייה עביד להו, אלמא דאת פר החטאת ואת שעיר החטאת וגו' איבעי ליה למיכתב מקמי ואת חלב החטאת. ת' אימא חוץ מפסוק זה ואילך, שאינו נאמר על הסדר, והני קראי כתיבי בתר ובא אהרן. שביש מתני', דקתני ובשעת קרייה הויא שריפה. אביי אמ' אמ' קרא [ו]המשלח והשורף, כלומ' ודאי ליכא למימ' דאימורין הוו [קודם] שריפת בשרה דכת' והמשלח את השעיר וגו' וכת' והשורף אותה יכבס בגדיו. מה משלח הוה מעיקרא, קודם אימורי חטאת, דהא סמוך להזאות כת' וסמך אהרן וגו' ושלח את השעיר במדבר. אף שורף דמעיקרא, מקמי אימורי חטאת. אדרבה, אימא איפכא. מה שורף דהשתא, בתר אימורי חטאת אף משלח, אמ' ליה הא ליכא למימ' אף משלח דהשתא משום דכת' והמשלח. והמשלח מעיקרא משמ', (רבא) משלח ודאי מעיקרא הוה אמ' קרא ו[ה]משלח. יעמד חי לפני ה' לכפר עליו עד מתי... [כול'], כלומ' תו לא היה צריך לשהוייה אלמא דלאלתר לאחר מתן דמים היה משלחו דהיינו קודם אימורי חטאת. אתא משלח, שמעתא באפי נפשא היא, ומהדר לעיל אפרקין דב' שעירי [ס''ז ע''א], שאותו המשלח עומד בסוכה אחרונה עד למחר, ועכשיו כשהיה בא משלח למחר אם מצא לכהן משלח בשוק א' לו מש' כבודו אישי כהן גדול כול'. אם מצאו בביתו, לא היה תולה הדבר בו אלא בהקב''ה, שהוא היה א' לו מחייה חיים עשינו שליחותיך, כלומר עשינו שליחותו של מקום שהוא מחיה חיים שהוא מפרנס הבריות, אבל בשוק תולה הדבר בו כדי לחלוק לו כבוד ברבים, ואי' (סיפא) [ספרים] דכת' בהו מחיה חיים עשינו שליחותך, כלומ' מחיה חיים בתפילתך עשינו שליחותך אבל בשוק לא היה רוצה לומר לו מחייה חיים. מחיה חיים הקב''ה יתן לכם כול' זה מקום שווקים, שכל מה שצריך לו מוצא בשוק לקנות וכן נמי ח''ע וח''מ. ואי' דפרש' מקום שווקים כלומ' שאהיה מתגלגל באמת ובישרות במקום שווקים שאין נוהגין בו אלא יושר. מרעה לטובה, ש[ב]בחרותו טרח הרבה ומצא מנוחה בזקנותו, דאותן שנים ראשונים לא חשיב. אישים, לש' אנשים ומשמ' נמי לשון אנשים שדומין כנשים לפי שמתשת כוחן כנשים במלחמתה של תורה, והיא ח''ע נמי. ט''ן וח''ע כנשים שאין יוצאין חוץ, כאנשים שיוצאין ונוצחין בתפילתן. אישים, לש' קרבן כמו אשה הוא לה', מי שעושה הנאה לאישים. שעושין גבורה כאנשים, כמי שמקריב אשה. [פירוש רבינו אליקים].
------
ודילמא מפסיק להו בשעיר הנעשה בחוץ. ואפילו לר''ע דאמר מוספין נעשים עם תמיד של בין הערבים, הני מילי העולה ושבעה כבשים, אבל שעיר החיצון קודם להוצאת כף ומחתה ואילו ואיל העם יהיה לאחר הוצאת כף ומחתה כדי להעמיד המקראות על הסדר. ומשני אמר קרא ויצא ועשה וגו'. ואע''ג דבלבישה הראשונה דבגדי לבן נמי הוא יוצא כמה פעמים אחר שנתן מתנות דם הפר בפנים לשחיטת השעיר הפנימי ולוידוי השעיר המשתלח, מיהו כל זה קרי יציאה ראשונה שהוא לצורך פנים, ולא היה פושט בגדי לבן בינתים. אבל אם היה מפסיק בשעיר הנעשה בחוץ הוה ליה אילו ואיל העם אחר יציאה שניה, דהיינו אחר פשיטה שניה דבגדי לבן. מורי הרב רבינו פרץ ז''ל. מה תלמוד לומר אשר לבש. אע''ג דדרשינן לעיל [ל''ב ע''א] להאי קרא להקיש פשיטה ללבישה, מיהו דרשינן נמי דרשה דהכא מדכתיב אשר לבש. מורי הרב רבינו פרץ ז''ל. [תוספות רבינו פרץ].
------
אתהלך לפני ה' בארצות החיים אמר רב יהודא זה מקום שווקים. [האגודה].
------
טוב לדור במקום שוקים. [האגודה].
------
ברכיה ר' ברכיה הוזכר במקומות מועטין אבל באגדות בכמה מקומות גרסינן בסדר יומא [ע''א ע''א] בפ' בא לו כהן סוף הל' קדש ידיו ורגליו אמר ר' ברכיה הרוצה שינסך יין על גבי המזבח ימלא גרונם של תלמידי חכמים יין, ועיין למעלה בסדר ראב''י בסדר מס' ברכות [י' ע''ב], ואמר ר' ברכיה אם רואה אדם שתורה פוסקת מזרעו ישא בת תלמיד חכם שנאמר אם יזקין בארץ שרשו וגו' מריח מים יפרח ועשה קציר כמו נטע. וגר' נמי בפסחים [מ''ט ע''א] פ' אלו עוברין לעולם ימכור אדם כל מה שיש לו וישא בת תלמיד חכם שאם מת או גולה בניו תלמידי חכמים וכו' וכל אותה [המימרא] צריך עיון להזכיר, גרסי' בבבא בתרא פרק יש נוחלין [ב''ב ק''ט ע''ב] אמר ר' אלעזר לעולם ידבוק אדם בטובים שהרי משה נשא בת יתרו יצא ממנו יהונתן בן גרשום בן משה, אהרן שנשא אלישבע בת עמינדב יצא ממנו פינחס, והיינו דא''ל חושי הארכי לדוד [סנהדרין ק''ז ע''א] מאי טעמא לא דרשת סמוכין הנושא יפת תואר בנו ממנה בן סורר ומורה כמו אבשלום, (ודודי אחי) [ודוד אמי] רבנא שמואל היה אומר לכך נסמכה פ' עגלה ערופה דכתיב בה כי ימצא חלל וכתיב אתה תבער הדם הנקי אצל יפת תואר שכל מי שנושא יפת תואר מוליד בן פריץ שופך [דמים] ואזהרה לבן סורר ומורה לא תאכלו על הדם מפני שרוב בנים דומין לאחי האם כדאיתא התם ביש נוחלין [ב''ב ק''ו ע''א] אמר רבה הנושא אשה צריך שיבדוק באחיה שנאמר ויקח אהרן את אלישבע בת עמינדב אחות נחשון. ותניא רוב בנים דמיין לאחי האם הלכך בן יפת תואר דומין לאחי אמו והן גוים, ונראה שצריך האדם לישא בת תלמיד חכם אע''פ שאחי האם עמי הארץ ולא בת עמי הארץ ואחי האם תלמידי חכמים כי הכל הולך אחר העיקר דגרסינן בפ' החובל [ב''ק צ''ב ע''ב] מנא הא מילתא דאמרי אינשא משייל ואזיל דיקלא בישא לגבי קינה דשרכי כתוב בתורה ושנוי בנביאים ומשולש בכתובים וכו'. וילך עשו אל ישמעאל וכו' ואפי' התם מיירי פריץ אצל פריץ ענבי סנה עם ענבי סנה אבל לענין טובה כתיב ויהי יוסף יפה תואר ויפה מראה זרוק [חוטרא] לאוירא אעיקריה נחית רמז ויענו בני יעקב שכם וחמור במרמה חכם בא אחיך במרמה. ופ''א דתענית אמר ר' ברכיה אף כנסת ישראל שאלה שלא כהוגן ונותן לה כהוגן וכו' עד אהיה כטל ישראל. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך ברכיה].
------
@ ע''א ע''ב
מריח מים, מריח תורתו של זה יפריח. (משנה) להיטיב את הנירות, דכת' בספרים שיבוש הוא, דהטבת נירות היתה בבקר, וה''ג להקטיר את הקטרת של בין הערבים ולהעלות את הנירות. משמש בח' כלים, כל ימות השנה בשום עבודה שעובד. באילו שואלין באורים ותומים, שכשכהן גדול שואל באורים ותומים שואל בח' בגדים, ואין [נשאלין] בהן להדיוט מש' הדיוט בעלמ'. שצורך הציבור הוא, כגון יואב שהיה שר הצבא. (גמרא) אזול לאיפטורי מיניה, שכשחזרו משמעיה ואבטליון הלכו אצל כהן גדול ליטול רשות ממנו ולילך. ליתו בני עמון, משום ששמעיה ואבטליון היו מבני בניו של סנחריב כדגרסי' בחלק [צ''ו ע''ב], ומש' גנותן של שמעיה ואבטליון אמ' להם כך, לפי שהניחוהו בשבילן, וקאמ' להו שילכו אצל אותן בני עמון ליטול רשות מהן ושלום. וח''ע גריס בני (עמון) [עממין] כלומ' בני אומות העולם דהיינו נמי שמעיה ואבטליון כדפרש', ונהיר' מש' דסנחרב [לא] הוה עמוני. דלא עבד עובדא דאהרן, שאותו כהן היה בו צד מינות. משזר, דהיכא דכת' משזר גרידא ולא כת' שש משזר [צריך] שיהא החוט כפול ושזור לח', אבל היכא דכת' שש משזר או שש גרידא משמ' כפול ששה וכולהו מפרש' ואזיל בסמוך, והיכא דכת' מעיל חוטן כפול שנים עשר דהא [חמשה] קראי כתיבי בהו שש גרידא, תרי מיניהו כת' בציווי, ושבצת הכתנת שש, ועשית מצנפת שש, ותלתא מיניהו כת' בעשייה, ויעשו את הכתנת שש מעשה אורג לאהרן ולבניו, ואת המצנפת שש, ואת פארי המגבעות שש, והני קראי מוגהין כך מפי ע''ק ואינך דכתיבי בספרים לא גרסי'. חד לגופיה דכיתנא ליהוי, דשש היינו כיתנא כדלקמ'. שזורין, טורש בלע'. וחד, לאורויי אשאר בגדים שלא נאמר בהן שש שצריך שיהא נמי חוטן כפול ששה ולקמ' מפר' דהני שאר בגדים היינו מעיל. לעכב, מדשנה עליו הכת' קרא בד בד דכת' כמה זמני בד בהאי קרא, כתנת בד קדש ילבש וגו', וכל הני למה לי אלא לאורויי דהיינו דבר העולה בד בד, כלומ' כל ענף וענף יוצא מפי עצמו מן העיקר ועולה, והיינו כיתנא, דאילו שאר עשבים עולין כמה ענפות בעיקר אחד, וכת' נמי במצנפת דהוי משש בד דכת' ואת המצנפת שש ואת פארי המגבעות שש, אלמא דהא דכת' ועשית מצנפת שש כיתנא הואי. ואימא עמרא, שכל שער ושער עולה בפני עצמו אחד. ת' עמרא מפצל, שהרבה שערות נדבקין זה בזה ואחר כך מתפצלין מאיליהן. כיתנא אגב לקותא מפצלי, כלומ' שאינו מפצל [אלא] על ידי דוחק כגון על ידי כתישה, אבל קודם לכן הוי בד בד. פארי פשתים, בספר יחזקאל כת', ובתורה כת' גבי מגבעות פארי שש דכת' ואת פארי המגבעות שש אלמא דשש היינו פשתים. מאן אמרה, דמנא ידעי' דשש היינו כיתנא. ערל לב, משומד. ערל בשר, שמתו אחיו מחמת מילה. לא יבואו למקדשי לשרתני, שהן פסולין לעבודה, ואע''פ שהן כהנים. רימוני תכלת וארגמן ותולעת שני משזר, דלא כת' אלא משזר גרידא, ומשזר משמ' דשזור לח'. מה להלן כ''ד, בפרכת כדלקמ'. אף כאן, ברימוני אע''ג דלא הוה ביה אלא ג' מינין תכלת וארגמן ותולעת שני אעפ''כ היה כפול לכ''ד, והוה ליה מין ומין כפול לח' דהיינו לג' מינין כ''ד והיינו משזר, כלומ' שכל מין ומין היה משזר. מה להלן עשרים ושמונה, חשן ואפוד כפול לכ''ח כדלקמ'. חשן ואפוד כת', בהו זהב, רימונים ופרכת לא כת' בהו זהב. דנין בגד מבגד, רימונים מחשן ואפוד. אלא, ממשזר דכת' גבי אבנט גמרי', דהתם נמי ד' מינין דכת' ואת האבנט שש משזר תכלת וארגמן ותולעת שני מעשה רוקם, שהן ד' מינין וכל מין ומין ששה דהכת' שש הרי כ''ד, ואבנט הוי בגד ולא כת' ביה זהב דומיא דמעיל מה הכא כ''ד התם נמי כ''ד, דהיינו לכל חד וחד תמני. רב מרי אמ', מחשן לא מצינן למיגמר, דכת' ביה כמעשה אפוד תעשנו, דמשמ' לזה תעשנו עשרים (וארבעה) ושמונה ולא לאחר. רב אשי אמ', לא צריך קרא אחרינא אלא מגופיה דקרא איכא למישמ' דלא גמרי' מחושן, דכת' גבי רימוני ועשית על שוליו רימוני וגו', ואם (איתה) [איתא] דילפינן מחושן ואפוד דכפול לכ''ח לגבי רימוני היכי ניעביד, דהיכי ניחלקינהו להני כ''ח לג' מינין שבו דליהוו עשיותיו שוות. וחד עשרה, דהשתא לא הוו להו אלא כ''ח היל' לא איפשר, ולהכי גמרי' ליה מהני דאפוד דליהוו כל עשיותיו שוות דגמרי מכ''ד ומפלגינן להו בשוה לג' מינין דמטו לכל חד וחד תמני. [פירוש רבינו אליקים].
------
מעשה בכהן גדול שאמר לשמעי' ואבטליון ייתון בני עממיא לשלם, אמרו ליה ייתון בני עממי' לשלם דעבדין עובדא דאהרן, ולא ייתון בני אהרן לשלם דעבדין עובדא דבני עממין. [האגודה].
------
מחוסר בגדים. תניא [בפ'] אלו הן הנשרפין [סנהדרין פ''ג ע''א] [אלו הן במיתה] מחוסר בגדים ששימש [שם ע''ב] מנלן [אמר ר' אבהו אמר ר' יוחנן ומטו בה משמיה דר''א ברבי שמעון וחגרת אותם אבנט אהרן ובניו והיתה להם כהונתם בזמן שבגדיהם עליהם כהונתם עליהם אין בגדיהם עליהם אין כהונתם עליהם והוו להו זרים וכבר פירשנו עליהם למעלה לזר ששימש אזהרה ועונש מיתה ובמה הוא חיסור בגדים כדתנן ביומא [ע''א ע''ב] כהן גדול משמש בח' בגדים וכהן הדיוט בד' בכתונת ומכנסים ומצנפת ואבנט מוסיף עליו כה''ג חושן ואפוד ומעיל וציץ] ויש לשאול אמאי לא מפקינן נמי טבול יום מדאקרי טמא [תירוץ לא שמעתי] ובזבחים פ''ב [י''ז א'] אמרינן צריכות לטמא וטבול יום ומחוסר כפורים. [יראים סימן רפ''ח].
------
והמצוה הל''ג היא שנצטוו הכהנים ללבוש בגדים מיוחדים לכבוד ולתפארת ואז יעבדו במקדש והוא אמרו יתעלה ועשית בגדי קדש לאהרן אחיך לכבוד ולתפארת (תצוה כ''ח ב') ואת בניו תקריב והלבשתם כתנות (שם כ''ט ח'). ואלו הן בגדי כהונה שמונה בגדים לכהן גדול וארבעה לכהן הדיוט. וכשיעבוד הכהן בפחות מהבגדים שהם מיוחדים בעבודה ההיא או ביותר מהם עבודתו פסולה וחייב עם זה מיתה בידי שמים. ר''ל מחוסר בגדים שעבד. וכן מנו אותו בגמר סנהדרין (פ''ג.) בכלל מחוייבי מיתה בידי שמים. ולא בא זה כתוב בבאור. אבל בא כתוב (שם י') וחגרת אותם אבנט וכו' והיתה להם כהונה לחקת עולם ובא בפירוש (שם:) בזמן שבגדיהן עליהן כהונתן עליהם אבל בזמן שאין בגדיהן עליהן אין כהונתן עליהן והוו להו זרים. והנה נבאר (ל''ת ע''ד) כי זר ששמש במיתה. ואמרו בספרא (ס''פ צו) וישם עליו את החשן פרשה זו למדה לשעתה ולמדה לדורות למדה לשירות יום יום ולשירות יום הכפורים בכל יום משמש בבגדי זהב ויום הכפורים בבגדי לבן. וכבר בארו בספרא (אח''מ פ''ח) שלבישת בגדים אלו מצות עשה והוא אמרם ומנין שאין אהרן לובש בגדים אלו לגדולתו אלא כמקיים גזירת המלך תלמוד לומר [אח''מ י''ו ל''ד] ויעש כאשר צוה י''י את משה. כלומר בגדים אלו. ואע''פ שהם בתכלית היופי שהם מזהב ושוהם וישפה וזולתם מן האבנים היפות לא יכוין בהם 
היופי אלא לקיים הצווי שצוה האל למשה לבד והוא שילבש אלו הבגדים תמיד במקדש. וכבר התבארו משפטי מצוה זו כלם בפרק שני מזבחים (י''ז:—י''ט.) ובמקומות מכפורים וסוכה (ה'.., נ''א.). [ספר המצות לרמב''ם — עשין ל''ג].
------
כתב הרב והמצוה שלשים ושלש שנצטוו הכהנים ללבוש בגדים לגדולה וכבוד ואז יעבדו במקדש והוא אמרו ית' ועשית בגדי קודש לאהרן אחיך לכבוד ולתפארת ושאר דבריו בזה. והנה זו עם פשיטותה בכתוב ואריכות התורה בביאורה לא ראיתי לבעל ההלכות שימנה אותה אבל מנה בלאוין (אות ס''ח) מחוסר בגדים ששימש. ודעתו זאת לומר דכיון דאין בלבישת בגדים שלא בשעת העבודה שום מצוה אינו אלא הכשר העבודה שאם עבד בפחות מהן או ביותר תפסל עבודתו. והנה הוא חלק ממצות העבודה אם עבד בהן. ואם היינו מונין זה מצוה היה ראוי שתמנה מצות בגדי לבן ביום הכיפורים מצוה אחרת. כמות זה כן מות זה. וכן ראוי למנות בגדי כהן גדול מצוה ובגדי כהן הדיוט מצוה שנית. אבל כולן חלקים מחלקי העבודה המצווה ממנו ית' בימים הנאמרים בהן וכבר נתבאר (שרש י''ב) שאין מונים חלקי המצות. ולכן לא נמנה אנחנו עשיית השלחן והמנורה והמזבח מצוה מפני שנצטוינו לשום לחם לפני י''י תמיד וצוה אותנו בהכשר העבודה הזאת שהיא לשום אותו בשלחן מתואר כן ושיסודר עליו בענין כן וצונו יתברך בהדלקת הנר לפניו וסדר לנו שתהיה ההדלקה הזו במנורת זהב משקלה ועניינה כן וכן, והנה הם תשמישי קדושה. ולא הוכשר בעיני הטעם שכתב בו הרב שאמר (מ' כ') שהם חלק מחלקי המקדש. לפי שאין הכלים חלק מן הבית אבל הם שתים מצות ואינן מעכבות זו את זו ומקריבין בבית אף על פי שאין בו כלים אלו. ולכן אצלי עשיית הארון והכפורת לשום שם העדות תמנה מצוה בפני עצמה. ואל תחשוב לומר שלא תמנה שלא נצטוינו לדורות ולא נעשה אלא ללוחות הברית ובבית שני שלא היה ארון שנגנז מהם (יומא נ''ג: וש''נ, ביה''ב רפ''ד) או כדברי האומר (יומא שם) שגלה לבבל לא עשו ארון אחר. שהרי כבר מנה הרב (מ''ע ל''ד) משאו על הכתף מצוה לפי שהמצוה ההיא קיימת לנו לדורות והארון עם לוחות הברית קיים לנו לעולם ומצות נשיאותו בלויים או בכהנים אינו נגדר בזמן אלא כל זמן שימצא אנו מצווין לנשאו בכתף ועוד הוא עתיד ליגלות אמן במהרה בימינו יהיה במהרה והנה היא מצוה מכלל המצות הקיימות לדורות. וכמו שמנה הרב משא הארון כן באמת תמנה עשייתו מצוה מכלל מצות עשה לפי שהיותו מצוה קיימת לנו. ועוד שאם נעלה על דעתינו חס ושלום שיאבד או שישבר מצוה לעשותו כמדה הראשונה לשום שם לוחות העדות כי בכך נצטוינו. והנה מכל מקום היא מצוה מיוחדת בפני עצמה אינה הכשר מצוה אחרת כמנורה והמזבחות והשלחן. וכן הבגדים כדעת בעל ההלכות אינם אלא להכשר העבודות שנצטוינו בהן אבל אהרן עליו השלום היה לובש אותם כמקיים גזירת מלך שגזר עליו לעבוד בהן לא היה מתענג בלבישתם להתפאר ולהתעטר ביופים ולא להתימר בכבודם. ואמנם דעת הרב בבגדים ובקידוש יותר מחוורת למנותם גם בכלל מצות עשה כי בעבודתם מקיים מצוה מוסיף על השתמר מן הלאו. ואם כן למה לא ימנה מצות עשה שיעשו הכהנים העבודה מעומד לא יושב ולא שוכב ממה שדרשו (זבחי' כ''ג:) לעמוד לשרת לעמידה בחרתים ולא לישיבה, והרב כתב בחבורו הגדול (ביא''מ פ''ה הי''ד) שעובד מיושב אינו לוקה לפי שאזהרתו מכלל עשה. ואולי מפני שלא בא בכתוב בזה לשון צואה ימנה הכשר עבודה בלבד. ואינו מחוור. [השגות הרמב''ן על ספר המצות לרמב''ם].
------
כהן גדול משמש בשמנה וכו'. ואם עבד בארבעה כלים חלל עבודתו. וההדיוט בארבעה, ואם עבד בשמנה או בפחות מארבעה, עבודתו מחוללת. ובאלו שמונה כלים נשאלים באורים ותומים, כלומ' הכהן הנשאל באורים ותומים צריך ללבוש ח' בגדים. ואין נשאלין, אין רשאי הכהן לשאול לראות באורים ותומים, אלא למלך או אב ב''ד, או למי שצורך צבור תלוי בו, כגון משוח מלחמה, דאמר קרא [במדבר כ''ז] ולפני אלעזר הכהן יעמד וגו', הוא, זה מלך, וכל בני ישראל אתו זה משוח מלחמה, וכל העדה זו סנהדרי' כדכתי' [שם ט''ו] אם מעיני העדה וגו'. ובברייתא מפרש כיצד שואלין, (ו)השואל כלפי הנשאל, והנשאל פניו כלפי שכינה. השואל מלך או אב ב''ד פניו כלפי הנשאל, והכהן פניו כלפי שכינה כלפי אורים ותומים ושם המפורש בתוך חשן המשפט. והשואל אומ' הארדוף אחר הגדוד הזה, אם לא, והנשאל אומר רדוף, או כה אמר ה' עלה והצלח. ואע''ג דגזרת נביא חוזרת, גזירת אורים ותומים אינה חוזרת, 
אע''פ שיעשו תשובה אחרי כן. ושמות אברהם יצחק ויעקב ושבטי ישורון כתובין שם. ובאילו התיבות היו שם כל עשרים ושתים אותיות, וכשעונה ואומר רדוף עולה רי''ש מאברהם למעלה מן השיטה, ודל''ת מיהודה. וא''ו מלוי, ופ''א מיוסף. והכהן הגדול מצרף אותן ועושה מהן תיבה. ויש מי שאומ' שמצטרפין היו מאיליהן ולא היה צריך לטרוח בקריאתן הכהן הגדול, שאם לא היו מצטרפין הלא מארבע תיבות 
אדם יכול לקרותן בכמה פנים אם לא היו עולין כסדרן. 
[רבינו יהונתן מלוניל].
------
מתני'. כהן גדול משמש בשמונה כלים וההדיוט בארבעה. בכתונת ובמכנסיים ובמצנפת ובאבנט. מוסיף עליו כהן גדול חושן ואפוד וציץ ומעיל. באילו נשאלין באורים ותומים, ואין נשאלין בהן להדיוט אלא למלך, ולבית דין. ולמי שצורך הציבור בו. [פסקי הרי''ד].
------
מצות עשה שיהו הכהנים לובשים בגדי כהונה לעבודה שנאמר (שמות כ''ח ד') ועשו בגדי קדש לאהרן אחיך ולבניו לכהנו לי. ושלשה מינים הם, בגדי כהן הדיוט ובגדי זהב ובגדי לבן, בגדי כהן הדיוט הם ארבעה כלים כתונת ומכנסים ומגבעות ואבנט וארבעתן היו של פשתן לבנים וחוטן כפול ששה והאבנט היה בו כלאים שהיה רקום בצמר (ע''פ רמב''ם כלי המקדש פ''ח ה''א) שבכולם כתוב בפרשת פקודי שש וכתיב ואת האבנט שש משזר ותכלת וארגמן ותולעת שני מעשה רקם וכן אומר (רבא) [רבי] בפרק קמא דיומא (י''ב ב') כי אבנטו של כהן גדול שהיה של כלאים כל השנה זהו אבנטו של כהן הדיוט. וכל מקום שנאמר בתורה שש צריך שיהא חוטן כפול ששה מפשתים ומקום שנאמר בד 
גם הוא מפשתים אם היה חוט אחד לבדו כשר ומצוה מן המובחר שיהא כפול ששה (ע''פ לשון רמב''ם שם הי''ד וע''פ הי''ג שם ע''ש). ואין הכהנים לובשין לעבודה אלא צמר ופשתים בלבד (רמב''ם שם הי''ב). בגדי זהב הם בגדי כהן גדול מוסף על הארבעה של כהן הדיוט והם חושן ואפוד ומעיל וציץ (ע''פ רמב''ם שם ה''ב ע''ש). ובארבעה של כהן הדיוט יש שינוי כי מצנפת של כהן גדול קרויה מצנפת ושל כהן הדיוט קרוי מגבעת מפני שהמצנפת של כהן גדול היתה קצרה יותר כדאמרינן בזבחים (י''ט א') שערו היה נראה בין ציץ למצנפת ששם מניח תפילין שהרי מקום יש בראש להניח שני תפילין והציץ והתפילין היו שם רק שהציץ לצד המצח והתפילין לצד המצנפת ומגבעת כהן הדיוט היתה מכסה את הראש לבד מקום תפילין אחרים לכך קרויה מגבעות כך פירש רבינו יצחק ברבי אשר הלוי (יומא תו''י ד''ה אמר). בגדי לבן הם ארבעה כלים שמשתמש בהן כהן גדול ביום הכיפורים כתונת ומכנסים ומצנפת ואבנט וארבעתן לבנים וחוטן כפול ששה ומן הפשתן לבדו הן (רמב''ם שם ה''ג). גרסינן בפרק בא לו במסכת יומא (ע''ב ב') במתניתא תנא כל מקום שנאמר בתורה מעשה רוקם הוא שיהו הצורות הנעשות באריג נראין מצד אחד באריג בלבד מפני שהן מעשה מחט ומעשה חושב הוא שתהא הצורה נכרת משני צדדין פנים ואחור (ע''פ לשון רמב''ם שם הט''ו) מפני שהם מעשה אורג. [סמ''ג עשין סימן קע''ג].
------
שנצטוו הכהנים ללבוש בגדים מיוחדים לגדולה וכבוד ואז יעבדו במקדש, שנאמר [שמות כ''ח] ועשו בגדי קדש לאהרן [וגו'] ולבניו. משרשי המצוה היסוד הקבוע לנו כי האדם נפעל לפי פעולותיו ואחרי מחשבותיו וכוונתיו, והשליח המכפר צריך להתפיס כל מחשבתו וכוונתו אל העבודה, על כן ראוי ללבוש בגדים מיוחדים אליה כשיסתכל בכל מקום שבגופו מיד יהיה נזכר ומתעורר בלבו לפני מי הוא עובד, וזה כעין תפילין שנצטוו הכל להניח בקצת הגוף שיהיה לזכרון מחשבת הכשר. ואף על פי שגם הכהן היה מניח תפילין, לגודל עניינו היה צריך גם זה. ומן הטעם הזה נאמר שנתחייבו להיות אורך הכתנת על כל גופו עד למעלה מן העקב מעט, ואורך בית יד שלה עד פס ידו, והמצנפת ארכה י''ו אמה ומקיפה בראשו כדי שיראה אותה בכל עת שישא עיניו, והאבנט שחוגר במתניו ארכו ל''ב אמה ומקיפו ומחזירו על גופו כרך על כרך ונמצא שמרגיש בו בכל עת בזרועותיו שמתוך גבהו ברוב ההקפין הזרועות נוגעות בו על כל פנים. וכל זה ראיה למה שאמרתי למודה על האמת, מלבד שיש בענין כבוד לבית ולעבודה בהיות העובד מלובש בלבוש מיוחד לעבודה. וכבר כתבנו כי בהגדלת הבית ובמוראו יתרככו שם לבות החוטאים וישובו אל יי.
דיני המצוה כגון ביאור המלבושים שהן שלשת מינין, בגדי כהן הדיוט מין אחד, ובגדי כהן גדול שני מינין בגדי זהב ובגדי לבן, ושל כהן הדיוט הם ארבעה כלים ושמם כן, כתונת ומכנסים ומגבעת ואבנט. הכתונת היא כעין חלוק רחב של ישמעאלים, והמכנסים צורתן ידועה בכל מקום והיו שלהם גדולים ממתנים ועד יריכים, כלומר עד היריכים שהוא הנקרא גינוי. אמנם המגבעת הוא כלי שמניחין על הראש עשוי ככובע. האבנט הוא כמין אזור שחוגרין בו אלא שהם היו מקיפין בו הרבה הקפין מה שאין אנו עושין כן באזור. וארבעת כלים אלה של פשתן היו לבנים וחוטן כפול ששה, והאבנט לבדו רקום בצמר, ובאילו היה עובד לעולם כהן הדיוט, ומותר ללובשן ביום בין בשעת עבודה בין שלא בשעת עבודה, דמותר ליהנות בהן, חוץ מן האבנט לפי שהוא שעטנז ולפיכך אסור שלא בשעת עבודה. ושל כהן גדול הם שמנה ושמם כן, כתונת ומכנסים ואבנט כשם השלשה של כהן הדיוט, ומצנפת לכהן גדול במקום מגבעת של כהן הדיוט, שזה וזה על ראש נתון אלא שהמצנפת הוא עשוי כמו בגד ארוך שצונפין בו הנשים ראשן, וכהן גדול צונף בה, והמגבעת עשוי כמין כובע, הרי ארבעה של כהן גדול שהיו ארבעתן של פשתן לבדו לבנים וחוטן כפול ששה, ומעשה רוקם היו עשויין אבל לא היה דומה רקימתן לרקימת האבנט של כהן הדיוט. ועוד היו לו ארבעה אחרים של זהב ושמם חושן אפוד מעיל ציץ. ובכל השמנה היה עובד עבודת חוץ, אבל בפנים שהוא לפנים מן הפרוכת לא היה עובד לעולם כי אם בבגדי הבד. ואחר שעבד בהן ביום הכיפורים אחד אינו חוזר ועובד בהן לעולם, שנאמר והניחם שם. וכל זמן שיעבוד הכהן בין הדיוט בין גדול בפחות מבגדיו המיוחדין לעבודה ההיא או ביותר מהן עבודתו פסולה, וגם יתחייב מיתה בידי שמים, כמו שלמדו הדבר רבותינו זכרונם לברכה מוחגרת אותם אבנט... והיתה להם כהונה, בזמן שבגדיהם עליהם כהונתם עליהם, אין בגדיהם עליהם אין כהונתם עליהם, ויחשבו כזר העובד שהוא במיתה. ויתר פרטיה מבוארים בפרק שני מזבחים [י''ח ע''א] ובמקומות מכיפורים [ע''א ע''ב] וסוכה [ה' ע''א]. ונוהגת מצוה זו בזמן הבית בזכרי כהונה. ועובר עליה ועבד מחוסר בגדים או יותר חייב מיתה בידי שמים כמו שכתבנו. [ספר החינוך מצוה צ''ט].
------
המצוה ל''ב שנצטוו הכהנים ללבוש בגדים מיוחדים לכבוד ולתפארת [רמב''ם מ''ע ל''ג רמב''ם כלי המקדש פ''ח] שנאמר [שמות כ''ח ב'] בגדי קדש. לשון הר''ם בספר המצות נצטוו הכהנים ללבוש בגדים מיוחדים לכבוד ולתפארת 
ואז יעבדו במקדש, והוא אמרו יתעלה ועשית בגדי קדש לאהרן אחיך לכבוד ולתפארת, ואת בניו תקריב והלבשתם כתנות [שם כ''ט ח']. ואלו הם בגדי כהונה שמנה בגדים לכהן גדול וד' לכהן הדיוט. וכשיעבוד כהן בפחות מהבגדים שהן מיוחדים בעבודה ההיא או ביותר מהם עבודתו פסולה וחייב עם זה מיתה בידי שמים [זבחים ט''ז ע''א], ר''ל מחוסר בגדים שעבד. וכן מנו אותו בגמרת סנהדרין [פ''ג ע''א] בכלל מחוייבי מיתה בידי שמים. ולא בא בזה הכתוב, אבל בא הכתוב וחגרת אותם אבנט אהרן ובניו והיתה להם כהונת עולם [שמות כ''ט ט'], ובא בפירוש המקובל בזמן שבגדים עליהם כהונתם עליהם אבל בזמן שאין בגדיהם עליהם אין כהונתם עליהם והוו להו זרים [סנהד' פ''ג ע''ב]. והנה נתבאר כי זר ששימש במיתה. ואמ' בספרא [תו''כ צו דמילואים פ''א ה''ז ע''ש] וישם עליו את החשן [ויקרא ח' ח'] פרשה זו למדה לשעתה ולמדה לדורות, למדה לשעתה לשרות יום יום ולמדה לשרות יום הכפורים, בכל יום משמש בבגדי זהב וביום הכפורים בבגדי לבן, וכבר בארו בספרא [תו''כ אח''מ פרשה ה' ה''י] שלבישת בגדים אלו מצות עשה, והוא אמרם ומנין שאין אהרן לובש בגדים לגדלותו אלא כמקיים גזרת מלך, ת''ל [ויקרא ט''ז ל''ד] ויעש כאשר צוה ה' את משה. כלומר הבגדים האלו, ואעפ''י שהיו בתכלית היופי בעבור שהם מזהב ושהם וישפה וזולתם מן האבנים היפות, לא יכוין בהם היופי אבל לקיים הציווי שצוה האל למשה לבד, והוא שילבש אלו הבגדים תמיד במקדש ע''כ. זמן הנראה שאחר שאין ראוי לכהנים ללבוש הבגדים כי אם למצוה, ומחוסר בגדים ג''כ למיתה, שיש הערה גם כן בענין הבגדים ובמספרם לדבר מה, ויש קצת רמז במספר הארבעה לכהן הדיוט ובמספר שמנה לכ''ג, אשר יוצק על ראשו שמן המשחה והיה משמש לפני ולפנים, ומדברי רבותינו נראה ג''כ שבגדי כהונה יש בהם קצת הערה, אמרו [זבחים פ''ח ע''ב ערכין ט''ז ע''א] למה נסמכה פרשת בגדי כהונה לפרשת קרבנות לומר לך מה קרבנות מכפרים אף בגדי כהונה מכפרים, כתנת מכפרת על שפיכות דמים שנאמר [בראשית ל''ז ל''א] ויטבלו את הכתנת בדם, מכנסים מכפרין על העריות שנאמר [שמות כ''ח מ''ב] ועשה להם מכנסי בד לכסות בשר ערוה, מצנפת מכפרת על גסי הרוח יבא דבר שבגובה ויכפר על מעשה גובה, אבנט מכפרת על הרהור הלב דכתיב [שם שם ל'] והיו על לב אהרן. חשן מכפר על הדינין שנאמר [שם ט''ו] ועשית חשן משפט, אפוד מכפר על ע''ז שנאמר [הושע ג' ד' וצריך לומר. ואין] אין אפוד ותרפים, מעיל מכפר על לשון הרע יבא מעשה שבקול ויכפר על מעשה קול, ציץ מכפר על עזי פנים שנאמר [ירמיה ג' ג'] ומצח זונה היה לך מאנת הכלם. ועם האמנתו שהקרבנות והשיר ובגדי כהונה מכפרים על העונות הגדולות, יראה ג''כ בדרך העיון שלפי המכוון בענין הקרבנות ובכל עבודות הכהנים תמצא שהם יסבבו הסרת העונות הגדולות והם שלוחי ה' להנהיג את ישראל. ולפי זה הדרך אפשר לבאר שהכהנים עם הערתם בענין בגדיהם וענין הקרבנות אשר הם שלוחי ה' כמו שבארנו, הם מכפרים על העונות הגדולות ובאים על מה שהוא קיום העולם. אמנם העברות הגדולות וכאשר תתעורר במה שאמר בענין כפרת הבגדים תמצא שהם מכפרים על העונות הגדולות ובאים על מה שהוא קיום העולם, אמנם העברות הגדולות ע''ז וג''ע וש''ד ולשון הרע שקול כנגד שלשתן כמו שנתבאר בדברי רבותינו [ערכין ט''ו ע''א] ג''כ. ועל הדין שהוא אחד מן הדברים שהעולם עומד עליהם [אבות פ''א מי''ח]. אמנם פרטי הענינים, ר''ל שתהא הכתנת מכפרת על ש''ד וכן כלם, לא נתבאר לי רק במקצת כמו שאבאר, ולפי ששמעתי מקצת בעלי העיון בארו ענין חשן ואפוד ואורים ותומים בדברים לא יסכימו אל מעלת תורתנו הקדושה ומעלת הנבואה והשגחת ה' בנו, כפי משפטי הכוכבים והמבט והמערכת, והביאו ראיה מאבני האפוד ושמותם והמפותח בהם ומספר האותיות כמו שנמצא בחבוריהם הנודעים [עי' אבן עזרא פ' תרומה כ''ז ט' תצוה כ''ח ו' ורמב''ן שם]. לכן ראיתי לבאר הנה מה שיראה לי לפי דבריהם עם מה שהעירונו רבותינו במאמריהם, ואומר שלדבריהם שאומרים שהאפוד רמז לחגורת המזלות, וחשן רמז לכלי ההבטה, בא זה להערה בדרך הקרבנות לפי אחת מהכונות שבאו לבטל דעת עובדי האלילים שהיו מקריבים לאליליהם, וצוה ה' שיהיה הקרבן לה' להעתיק האמונות ההם, כן באו חשן ואפוד ואורים ותומים לזאת הכונה בעצמה שהיתה השאלה בהם בשם ה' לבטל דעות הוברי שמים אשר לא שמו ה' מבטחם, ואלו היו דעת האומות הקודמות שהיו נעשים כל מעשיהם וכל עניניהם על פי המבט והמערכת, כמו שנתבאר בתורתנו הקדושה [דברים י''ח י''ד] כי הגוים האלה וגו' אל מעוננים ואל קוסמים ישמעו ואתה לא כן נתן לך וגו'. כלומר שכל ענינינו על פי הנבואה האמתית שאין ספק בה לא בדרך הוברי שמים אשר רוב דבריהם שקר. והשואל הוא הנכבד שבישראל והוא כהן, 
ואין נשאלין אלא למי שמדבר ברוח הקדש ושכינה שורה עליו [יומא ע''ג ע''א, רמב''ם כלי המקדש פ''י ה''י], והיו כענין הנבואה. והיו שמות האבות ושמות השבטים מפותחין בהם [רמב''ם שם פ''ט ה''ז על החושן], להעיר שהשגחת 
ה' בנו מאהבתו אותנו, ומשמרו הברית והחסד אשר נשבע לאבותינו. ולהודיע מעלת הענין ושהוא להשגחת ה' בנו 
לא היו נשאלין אלא למלך או לב''ד או למי שצורך הצבור 
בו [יומא שם, רמב''ם שם פ''י הי''ב]. ואחר שכונתנו שכונת החשן והאפוד לבטל דעת הוברי שמים נמצא קצת הערתנו באמרם אפוד מכפר על ע''ז, שאחד מחלקיה הוא האמונה בענין הכוכבים והורדת הרוחניים וזה היה נמשך להוברי שמים, וכאשר היתה השאלה באפוד על פי ה', להורות 
על סבת האפוד גבוה מעל גבוה, נמצא שהוא מכפר על ע''ז, כי עקר הכפרה הוא הסרת טנוף דעת הנפסד. ומה מאד נאתו לכונתנו זו מה שבאר אחד מחכמי העיון ואם לא בארו לזאת הכונה, והוא מה שאמר שאפוד הוא רמז לחררן, זה היה רמז יונתן ב''ע שתרגם [ירמיה ז' י''ח] ויעש כונים למלאכת השמים, קרדנטין. הנה לפי מה שתרגם יונתן בן עוזיאל 
נראה שקרדנטין הוא אחד ממיני ע''ז. וכן מצאתי כתוב 
באחד מספרי בעלי העיון שנמצא בהגדה שהיו מסתכלים באורים ותומים כדרך שהאצטרוגלין מסתכלים במזלות. 
והנה הענין מבואר אצלי לפי הדרך שבארנו, כי בדרך שהאצטרוגלין שהם הוברי שמים מביטים במזלות, כן היו הסתכלותם באורים ותומים על פי ה' לכונה שכבר כתבנו. [הבתים — ספר המצוה].
------
המעיל שהאפוד נתון עליו לחגורה היה כולו תכלת שאין מין אחר מעורב בו ופתיחת בית הצואר שלו כפול בתוכו להיות לו שפה וכפולתו היה מעשה אורג ולא מעשה מחט שנאמר ועשית את מעיל האפוד כליל תכלת, והיה פי ראשו בתוכו שפה יהיה לפיו סביב מעשה אורג (שמות כ''ח ל''א—ל''ב ורש''י) וכתיב (פסוק ל''ג—ל''ד) ועשית על שוליו רימוני תכלת וארגמן ותולעת שני על שוליו סביב ופעמוני זהב בתוכם סביב, פעמון זהב ורימון פעמון זהב ורימון על שולי המעיל סביב. ובעשייתו נאמר (שמות ל''ט כ''ד) ויעש[ו] על שוליו רימוני תכלת וארגמן ותולעת שני משזר ואמרו רבותינו כל מקום שנאמר משזר לבדו בלא שש חוטן כפול שמונה של כל מין ומין. ועושה מהן כמין רימונים שלא נפתחו פיהם (ע''פ רמב''ם כלי המקדש פ''ט ה''ד) והפעמונים הם זגים עם הענבלים שבתוכם והיה בין שני רמונים תלוי פעמון אחד וכן סביב סביב (ע''פ רש''י שמות כ''ח ל''ג). [סמ''ג עשין סימן קע''ג].
------
באלו נשאלין לאורים ותומים ואינם נשאלים להדיוט אלא למלך ולבית דין, ת''ר כיצד שואלים וכו'. [האגודה].
------
וזה אשר ראינו לכתוב בענין חשבון המצות אשר נתעוררו בו בעל ההלכות והרב וזולתם מגאוני הדורות וכתבנו במחלוקותיהן כפי הנראה אלינו במיעוט הפנאי ורוב הטרדות ובצוק העתים. ובאמת שחשבון המצות הוא דבר אשר אני חושד בו את כולנו ומניח ביאור אמתתו במחשבתי למי שהניחו לו כל הספקות. נאמר בו אנחנו החסרים מה שאמרו השלמים בכל חכמה (מנחות מ''ה.) אליהו עתיד לפרש פרשה זו. ואף גם זאת אם יאריך השם ימינו וינעים שני זקוננו וירווח צוקת זמננו נוסיף עוד ביאור מאשר חסמנו פינו מהתחיל בביאורו. ואתה אם תבין כל מה שכתבנו בדיני מצות עשה תראה שסלקנו מחשבונו של הרב מצות ה' ז' פ''ה. ומן צ''ה עד ק''ח י''ד דיני הטומאות (כמ''ש בע' צ''ו). ומצות קמ''ב קמ''ט ק''נ קנ''א קנ''ב [קצ''ח] (כמ''ש שרש ו'), רכ''ז רכ''ח רכ''ט (כמ''ש ש' י''ד עמ' קצ''ח:). כולם עשרים ושש. ויבואו במקומן שש עשרה מצות שכתבנו ששכחן הרב. ושער נזיר (עי' לעיל ל''ת ו'). ועשיית ארון וכפורת (כמ''ש בע' ל''ג). ונדרי גבוה ונדרי ביטוי הן שתים (כמ''ש בע' צ''ד). וקידוש החודש ועיבור שנה נעשה אותם שתים כדעת בעל ההלכות (אות ע''ד—ה' הביאו בע' קנ''ג ושרש א' עמ' מ''ו—ח') וכן מפיל שן עבדו מצוה בפני עצמה (כמ''ש בע' רל''ה). 
ושני תמידין וקטרת בקר וערב וקרית שמע נמנים שתים שתים שהן מצות אינן מעכבות זו את זו וזמנה שלזו לא זמנה שלזו (כמ''ש סוף שרש י''א). ומצות הבכור שיכירנו ויתן לו פי שנים כדברי בעל ההלכות (הנז''ל סוף מ' י''ב). והנה הם חמש ועשרים. ויש לי ענין מצוה מסתפק עלי והוא שייראה לי שמצוה על המלך או על השופט ומי שהעם ברשותו להוציאם לצבא במלחמת רשות או מצוה להיות שואל באורים ותומים ועל פיהם יתנהג בעניינם והוא אמרו ית' (פנחס כ''ז) ולפני אלעזר הכהן יעמוד ושאל לו במשפט האורים לפני י''י על פיו יצאו ועל פיו יבואו הוא וכל בני ישראל אתו וכל העדה. יצוה ביהושע שהוא המושל הראשון אשר הוא פקיד על העדה שישאל בעניינם באורים ותומים ועל פי משפטם יוציאם ויביאם וכן בכל השופטים והמלכים לדורות. וכן אמרו בגמר ברכות (ג':) ובסנהדרין (י''ו.) כשהיה דוד המלך מצוה לכו ופשטו ידיכם בגדוד ששואלין באורים ותומים. ומזה אמרו (יומא ע''א:00, ע''ג:00, כלי המקדש פ''י הי''ב) אין נשאלין אלא למלך או לבית דין ולמי שהציבור תלוי בו שנאמר ולפני אלעזר הכהן יעמוד וגו' הוא זה מלך וכל בני ישראל זה משוח מלחמה ומי שצורך הצבור תלוי בו וכל העדה אלו בית דין. ומן הלשון הזה נראה שהיא צואה דורית. ובשני שלשבועות (י''ו.) אמרו שתי בצעין היו בהר המשחה עליונה לא קדשה קדושה גמורה אלא עולי גולה קדשוה שלא במלך ושלא באורים ותומים ולא היו אוכלין שם קדשים קלים ומעשר שני. והנה הרב בעצמו כתב בהקדמתו למצות [ר''ב:—ד'.] כלשון הזה וידוע שהמלחמות וכבוש הארצות לא יהיה אלא במלך ובעצת סנהדרי גדולה וכהן גדול כמו שאמר ולפני אלעזר הכהן יעמוד ושאל לו במשפט האורים לפני י''י. וזו היא באמת מצוה לא עצה בלבד והיא לדורות. ובראשון שלסנהדרין (י''ד.) כשהיו חוקרים על מאמרם שאין מוציאין למלחמת הרשות אלא על פי בית דין שלשבעים ואחד אמרו וכל העדה אלו סנהדרין ודילמא לסנהדרין הוא דקאמר רחמנא דלישאלו באורים ותומים ונשאר כן. ואם כן הדבר הרי לנו עשרים ושש מצות עשה להשלים מניננו. ואם אינו כן נביא במקום זאת מצות עשה דשתויי יין שאסורין בהוראה בלאו הבא מכלל עשה כאשר חשבנו במצות שבעים ושלש (עמ' ש''כ.) להשלים הסכום. ואולי יהיה זה חשבון רמ''ח מצות עשה ובו נתפוש עד יבוא ויורה צדק לנו. [לאוין לדעת הרמב''ן ששכח הרמב''ם בספר המצות].
------
שיתא שש כתיבי בבגדי לבן ואלו הן ''ושבצת הכתנת שש'' (שמות כ''ח, ל''ט) ועשית מצנפת שש'' (שם) ''את הכתונת שש'' (שם ל''ט, כ''ז) ''ואת המצנפת שש'' (שם שם כ''ח) ''ואת פארי המגבעות שש'' (שם) ואת ''מכנסי הבד שש משזר'' (שם) ''ואת האבנט שש משזר'' (שם) — מצנפת ומגבעות אחת הן, קרא חד לגופיה שיהוא של בוץ והוא פשתן גמרא גמירי לה, והאי בד פשתים הוא, ואתא יחזקאל אסמכיה אקרא ''ומכנסי פשתים'' (יחזקאל מ''ד, י''ח), ובהלכה קמא דכל הזבחים (י''ח:) בגדים שנאמר בהן בד צריכין שיהו של בוץ, חדשים שזורין, שיהא חוטן כפול ששה. [הערוך ערך בדגג].
------
תשובה זו השיב הרב ר' משה כהן זצ''ל בארץ יון, לשמע אוזן שמענו שבני אדם מהנדסין לענין קנבוס ואוסרין אותו לגבי צמר כדין פשתן, והנה תשובותינו חבילות בה הנה חובלות, וחרסיהן שבורין, חרסינו המה זוהרין וככוכבים מאירים, אם קולם שמענו מטיחים כלפי מעלה, ונאמר, מפני שהם קלקלו את השורה אנו נאבד את אמונתנו, לכן יפקחו עיניהם ויראו, ויקשיבו, ויבינו מדין קנבוס שלאו בכלל פשתן הוא, מיהא דתניא בזבחים [י''ח ע''ב], ומייתי לה בפרק אמר להם הממונה [יומא ע''א ע''ב], תנו רבנן, בד, שיהיו של בוץ, בד, שיהיו חדשים, בד, שיהו שזורין, בד, שיהו חוטן כפול ששה, בד, שלא ילבש של חול עמהן. ובעי, בד מנלן דכותנא הוא, א''ר יוסי ב''ר חנינא, אמר קרא, בד, דבר העולה מן הקרקע בד, פי' קנה יחידי מכל גרעין ואין שני קנים עולין מגרעין אחד. ומקשה בגמרא, ואימא עמרא, פי' שאפילו הצמר עולה מן הבהמה בד בבד נימא [נימא] לבדה, ומשני, מיפצל, פי' הנימא מתפצלת ונחלקת לשנים על גבי בהמה מאיליה. כיתנא נמי מיפצל, פי' לפני טוויתו כותשין הגבעול והוא נחלק לנימין הרבה. ומשני, על ידי לקותא הוא דמיפצל, שמכין אותו וחובטין אותו בעץ או בגלגל הוא נכתש ונחלק. ורבותינו היו אומרים משום רבנו אפרים ז''ל שהיה מדקדק מדלא מקשה בגמרא ואימא קנבוס, מכלל דפשיטא ליה לתלמודא דקנבוס עולה בד בבד, אם כן הוי כלאים בצמר כמו הפשתים. ומורי הוראות היו משיבין על דבריו, אדרבה מדלא מקשי ואימא קנבוס, שמע מינה, שפשיט לו לבעל התלמוד דאינו עולה בד בבד, ופשיטא ליה לתנא דבגדי כהונה לא חזו למיעבד מן הקנבוס, דהשתא לפני מלך בשר ודם אין עושין כך, לפני מלך מלכי המלכים הקב''ה לא כל שכן. והכי תנן [כלאים פ''ט מ''א], אין הכהנים לובשין לשמש בבגדי המקדש אלא צמר ופשתים להכי לא פריך ואימא קנבוס. וגם יש להקשות על דבריו מיהא דתנן במסכת כלאים פרק ט' אין אסור משום כלאים אלא צמר ופשתים. ואם כפי דבריו, דקנבוס עולה בד ובכלל פשתים הוא, הוה ליה לתנא למיתנא אף קנבוס דאין אסור משום כלאים אלא צמר ופשתים וקנבוס. ומדלא קאמר קנבוס, שמע מינה לאו בכלל פשתים הוא. ותו, מסיפא דההיא מתניתין דקתני הכי, צמר גמלים וצמר רחלים שטרפן זה בזה אם רוב מן הגמלים מותר, ואם רוב מן הרחלים אסור, מחצה על מחצה אסור, וכן פשתן וקנבוס שטרפן זה בזה אם רוב מן הקנבוס מותר ובטל מיעוט הפשתן לגביה, ואם קנבוס בכלל פשתן הוא הוה ליה כוליה זה וזה פשתן, אלא לאו ש''מ שהקנבוס לאו בכלל בד הוא. ויש לשאול על זו המשנה דתנן אין מטמא בנגעים אלא צמר ופשתים, האי צמר ופשתים צבועין הם או לבנים, אם תאמר צבועין, התנן [נגעים פי''א מ''ג] העורות והבגדים הצבועים אינן מטמאין בנגעים, ואם תאמר לבנים הם מטמאין אבל צבועין דנשתנו לא מטמאין, דמה פשתן כברייתו אף צמר כברייתו, א''כ אמאי איצטריך רחמנא למישרי כלאים דתכלת בציצית מאחר דנשתנה. ונשוב לעניננו על כלאים, על הנוקרנין המגמגמין בדבר ומוציאין לעז על הראשונים שנהגו בו היתר מימי אבותיהם בכל ארץ הגולה, אשכנז וצרפת, אנגלאטירא פרובנצא, שכולם לובשי צמר תפורה בקנבוס ואין מהסס בדבר. ושמא יעלה בלב שום אדם מההיא מתני' דפ''ב דכלאים [מ''ה], היתה שדהו זרועה קנבוס או לוף לא יהא זורע ובא על גביהן מפני שאינן עושין אלא לשלש שנים, ש''מ, הוא הקנבוס שדברו חכמים עשוי לג' שנים, וזרע קנבס דזרעו השתא סליק בההוא שתא, א''כ אינו קנבוס זה שדברו חכמים. ומריה דאברהם, המקרא קורא עליו כי רבים חללים וגו', שאפילו בר בי רב דחד יומא יבין מן המשנה דלא אמרו אלא לענין כלאים דזרעים ולא לענין כלאים דבגדים דלא צמח עד ג' שנים. והכי פירוש המשנה, היתה שדהו זרועה קנבס או לוף ורוצה לזרוע מין אחר וחיישינן משום כלאים דזרעים, אע''ג דבשאר זרעים הזרועים אפשר בהתלעה או אם צמחו אפשר בהפיכה, דהכי תנן [פ''ב מ''ג] לעיל מינה, היתה שדהו זרועה חטין ונמלך לזורעה שעורין ימתין לה עד שתתליע ויופך ואחר כך יזרע, ואם צמחה לא יאמר אזרע ואחר כך אופיך, אלא אופיך ואח''כ יזרע, זרועה ונמלך לנוטעה, לא יאמר אטע ואחר כך אופיך, אלא הופך ואחר כך נוטע. נטועה ונמלך לזורעה לא יאמר אזרע ואחר כך אשרש אלא משרש ואחר כך זורע, אם רצה גומם פחות מטפח וזורע ואח''כ משרש, ובתר הכי תנן [שם מ''ח], היתה שדהו זרועה קנבוס או לוף לא יהא זורע ובא על גביהן דלית להו תקנתא לא בהתלעה ולא בהפיכה מפני שאינן עשויין להיעקר לגמרי אלא לשלש שנים, שאפילו אם תהפכנו כל זמן שהוא כך חוזר וצומח. ומפי עובדי אדמה שמענו, אע''פ שעוקרין אותו בשנה ראשונה עדיין חוזר וצומח בשנה שניה וכן שנה שלישית, וזהו דתנן במתניתין שאינן עושין אלא לשלש שנים, וכל מה שתזרע על גביהן הוי כלאים והכי הוא כדפרישית. ותו, אפילו אם תמצי לומר שבדורות הראשונים לא היה יוצא אלא לשלש שנים, לא חיישינן להכי, שזרעים שלהן חלוקין משלנו, שדור אחרון דור הארץ, והזרעים והבהמות משתנין והולכין, כדאמרינן בבכורות פרק ב', הלוקח בהמה מן הגוי ואינו יודע אם ביכרה או לא ביכרה וכו' % עד פרה וחמור בנות ג' שנים, והשתא שהפרה יולדת אפילו בשנה שניה אם כן אמאי לכהן ושמא ילדה בשנה שניה, אלא לאו שמע מינה, חלוקין הם משלנו, הכי נמי קנבוס ולוף נשתנה מכמות שהיה, שהוא ממהר אפילו בשנה ראשונה אפילו ליפתח, ולעולם הוא הנקרא קנבוס בין בדורות הראשונים בין בדורות האחרונים. וצורנו יאיר עינינו בתורתו הטהורה אמן. [שבלי הלקט דין כלאי בגדים סימן מ''ד].
------
תשובה שהשיב ר' משה הכהן בארץ יון, שהיו בני אדם אוסרין הקנבוס לגבי צמר כדין פשתן. והשיב, שלא בכלל פשתן הוא. מהא דתניא בפ' [שני] דזבחים ומייתי לה במסכת יומא בפ' אמר להם הממונה, תנו רבנן, בגדי הבד, שיהו של בוץ, בד שיהיו חדשים, בד שיהיו שזורין, בד שיהא חוטן כפול, בד שלא ילבש בגדי חול עמהם. ובעי, בד מנין דכיתנא הוא, אמר ר' יוסי בן חנינא, אמר קרא בד, דבר העולה מן הקרקע בד. פי' קנה יחידי מכל גרעין, ואין שני קנים עולים מגרעין אחד. ומקשה בגמרא, ואימא עמרא, פי' שאפילו הצמר עולה מן הבהמה בד בד, נימא לבדה, ומשני מיפציל, פי' הנימא מתפצלת נחלקת לשנים על גבי בהמה מאליה, כיתנא נמי מיפציל, פי' לפני טוויתו כותשין הגבעול והוא נחלק לנימין הרבה, ומשני, על ידי לקותא הוא דמיפציל, שמכין אותו וחובטין אותו בעץ או בגלגל והוא נכתש ונחלק. ורבותינו היו אומרים משום ר' אפרים ז''ל, שהיה מדקדק מדלא מקשי בגמרא ואימא קנבוס, מכלל דפשיטא ליה לתלמודא דקנבוס עולה בד בבד אם כן הוא כלאים בצמר כמו הפשתים. ומורי הוראות היו משיבין על דבריו של רבינו אפרים, אדרבה, מדלא מקשה ואימא קנבס, שמע מינה דפשוט לו לבעל התלמוד דאינו עולה בד בבד, ופשיטא ליה לתנא דבגדי כהונה לא חזו למיעבד מן הקנבס דהשתא לפני מלך בשר ודם אין עושין כן, לפני מלך מלכי המלכים הקב''ה לא כל שכן. והכי תנן, אין הכהנים לובשין לשמש בבגדי המקדש אלא צמר ופשתים ולהכי לא פריך ואימא קנבס. וגם יש להקשות על דבריו של רבנו אפרים, מהא דתנן במסכת כלאים פרק ט' אין אסור משום כלאים אלא צמר ופשתים, ואם כפי דבריו דקנבוס בכלל פשתים הוא, הוה ליה לתנא למיתני אף קנבוס דאין אסור משום כלאים אלא צמר ופשתים וקנבוס, ומדלא אמר קנבוס ש''מ לאו בכלל פשתים, ותו מסיפא דההיא מתניתין דקתני הכי צמר גמלים וצמר רחילים שטרפן זה בזה אם רוב מן הגמלים מותר ואם רוב מן הרחילים אסור מחצה על מחצה אסור, וכן פשתן וקנבוס שטרפן זה בזה אם רוב מן קנבס מותר ובטל מיעוט הפשתן לגבה, ואם קנבוס בכלל פשתן הוא הוה ליה כוליה זה וזה פשתן, אלא לאו ש''מ שהקנבס לאו בכלל בד הוא. [שבלי הלקט הקצר דין כלאי בגדים סימן מ''ד].
------
@ ע''ב ע''א
מה להלן ששה, שאותו תכלת בפני עצמו הוי כפול ששה כדכת' ביה שש, וכדלעיל דברים שנ' בהן שש וכול', וכת' כליל תכלת דהאי כליל היינו שיתא אחרינא, דכליל היינו לש' גדיל ואין גדיל אלא בשנים דמשמ' דהוו להו כל חד וחד תרי, כל פתיל ופתיל דהיינו בין כולהו י''ב ולהכי לא גמרי' מה להלן כ''ד כי היכי דאמרי' לעיל ברימוני, מש' דהתם גמירי ממשזר ומשזר קאי אכולהו מניין האמורין בפסוק דליהוו כולן שזורין, אבל הכא לא מצי יליף אלא תכלת תכלת, ותכלת הוי מין בפני עצמו ולהכי לא מצי למיגמר אלא מאותו מין יחיד ואותו מין בפני עצמו הוי כפול ששה. מה להלן, בכל מין ומין ח' כדלעיל מש' דכת' בהו משזר גרידא. כלי מכלי, מעיל מפרכת. מתכשיט, דרימונין לא היו עושין סביב לשולי המעיל אלא לנוי(י) בעלמ'. גופו מגופו, מעיל. משוליו ורימוניו, היינו דאמרי' לעיל דחד שש מייתר. בשאר בגדים, שלא נאמ' בהן שש דאותן שאר בגדים היינו מעיל ודמי כמן דכת' ההוא שש גבי מעיל לאורויי דכפול שש, ומוסיף עליה כליל הוי שנים עשר. ארבעה דשיתא שיתא, דד' מינין הוו ביה דכת' ועשית פרכת תכלת וארגמן ותולעת שני ושש משזר, ומדכת' ביה שש משזר ש''מ דכל מין ומין כפול ששה וד' מינין דכל מין ומין הוי משזרא שיתא. לא דינא ולא דיינא, כלומ' אין צריך לעשות שום חשבון ואין צריך להביא שום ראיה דמילתא פשיטא הוא דכ''ד הוו בין כולהו ד' דשיתא שיתא דהא שש כת' בהו וזהב דכת' בהו לבד מד' מינין משמע ד'. וקוצץ פתילים, כת' גבי זהב וירקעו את פחי זהב, וקיצץ פתילים שהפתיל קיצץ לשנים, הרי בשני פתילים ד' וכן ח''מ נמי, ט''ן וח''ע פתיל משמ' דבר הכפול לשנים. לעשות בתוך התכלת ובתוך הארגמן וגו', כלומ' שעם כל מין ומין צריך ליתן חוט של זהב וד' מינין הוו לבר מזהב, הילכך לא איפשר דליהוי זהב... [בתוך] אינך ד' מינין תרי זהב. היכי נעביד, נירמי עם כל חד וחד מהני ד' מינין תרי דזהב. הוו להו תמניא, של זהב בין כולהו ובשאר מינין ליכא אלא שיתא ועשית חשן משפט אמ' רחמ', שוות והשתא לא ליהוו שוות דאיכא מין דאית ביה תרי של זהב ואיכא דלית ביה אלא חד. כי היכי דלא ליקרע, ותקנתא הוא, ולאו מש' לאו כתביה. מי כת' שלא יקרע, דהוי משמע מש' תיקון. ה''ג כת' בטבעות הארון יהיו הבדים לא יסורו ממנו וכת' ושמו בדיו, במדבר סיני בסדר (פסיקת) [פריקת] המשכן, שכך היו עושין בכל מסע ומסע דכתיב לעיל מיניה ובא אהרן ובניו בנסוע המחנה וגו', ומדכתיב ושמו בדיו מכלל שהיו נפרקין מן הטבעות ובשעת מסע היה נותנן בטבעות, ובכל הספרים כת' והובא את בדיו בטבעות ונראה דהוא שיבוש הוא, דהא ההוא קרא לא משתעי אלא במזבח ואידך קרא דכת' בצווי ארון והבאת את הבדים בטבעות לא מיתוקם שפיר דאם כן מאי קושיא היא הא מש' ציווי הוא דכת'. ואין נשמטין, לגמרי בין הטבעות אלא נמשכין ויוצאין [ל]חוץ בטבעות אבל מכל מקום היו קבועין בארון כעין בריחי דלתות שלנו שקבועות בכותל. דרך גדילתן, מן הארץ מעיקר'. שמעמידין את ציפויין, מעצמן בלא מסמר. ובטל סיכויין, שלא יחזרו לעולם, סיכוין כמ' סוכה ברוח הקודש, דהיינו נמי סברן דאדם שיש לו תוחלת בדבר מביט וצופה אימתי יבוא. עומדין לעולם, שנגנזו. [פירוש רבינו אליקים].
------
במעשה האפוד והחשן כתוב (שמות ל''ט ג'—ד') שיהו נעשים מזהב תכלת וארגמן ותולעת שני ושש משזר, וירקעו את פחי הזהב וקצץ הפתילים לעשות בתוך התכלת ובתוך הארגמן ובתוך תולעת השני ובתוך השש מעשה חושב. ולמד מכאן במסכת יומא שכל ארבעת המינין שכפול כל אחד לששה היה חוט של זהב עם כל אחד ואחד מן המינין ואחר כך שוזר את כולן כאחד נמצא חוטן כפול עשרים ושמנה, תניא בפרק בא לו (יומא ע''א ב' ורש''י) דברים שנאמר בהן שש חוטן כפול שש, משזר ולא שש חוטן כפול שמנה, מעיל שנים עשר, פרוכת עשרים וארבעה, חשן ואפוד עשרים ושמנה. [סמ''ג עשין סימן קע''ג].
------
כיצד מעשה [ה]אפוד פירש רבינו שלמה (שמות כ''ח ו') וזה לשונו האפוד עשוי כמין סינר של נשים רוכבות סוסים וחוגרו מאחוריו כנגד לבו למטה מאציליו רחבו כרוחב גבו של אדם ויותר ומגיע עד עקיביו והחשב מחובר בראשו על פני רחבו מעשה אורג ומאריך לכאן ולכאן כדי להקיף ולחגור בו והכתיפות מחוברות בחשב אחת לימין ואחת לשמאל מעשה מחט מאחורי הכהן לשתי קצות רחבו של סינר וכשזוקפן עומדות לו על שתי כתיפיו והם כמין שתי רצועות עשויות ממין האפוד ארוכות כדי שיעור לזוקפן אצל צוארו מכאן ומכאן ונקפלות לפניו למטה מכתפיו מעט ואבני השוהם קבועות בהן אחת על כתף ימין ואחת על כתף שמאל והמשבצות נתונות בראשיהם לפני כתיפיו ושתי עבותות הזהב תחובות בשתי טבעות שבחשן בשתי קצות רחבו העליון אחת לימין ואחת לשמאל ושני ראשי השרשרות תקועין במשבצות בימין וכן ראשי שרשרות השמאלית תקועין במשבצות [האפוד] שבכתף שמאל נמצא החשן תלוי במשבצות האפוד מלפניו, ועוד שתי טבעות בשתי קצות החשן בתחתיתו וכנגדן שתי טבעות בשתי כתיפות האפוד מלמטה בראשו התחתון, טבעות החשן מול טבעות האפוד שוכבין זה על זה ומרכסן בפתיל תכלת תחוב בטבעות האפוד והחושן שיהא תחתית החשן דבוק לחשב האפוד ולא יהיה נד ונבדל והולך וחוזר. [סמ''ג עשין סימן קע''ג].
------
המקרע בגדי כהונה לוקה. אמר רבי אליעזר המזיח חושן מעל האפוד לוקה, והמסיר בדי ארון לוקה. [האגודה].
------
מעיל לא יקרע. הזהיר יוצרנו שלא לקרוע מעיל האפוד דכתיב בפ' ואתה תצוה והיה פי ראשו בתוכו וגו' כפי תחרא יהיה לו לא יקרע. [יראים סימן שי''ח].
------
והמצוה הפ''ח היא שהזהירנו מקרוע פי מעיל כהן גדול אבל יהיה ארוג כמו שהוגבל. והוא אמרו ית' (תצוה כ''ח) כפי תחרא יהיה לו לא יקרע. ומי שחתכו במספריים או דומה לו חייב מלקות. [ספר המצות לרמב''ם — לאוין פ''ח].
------
(שלא יקרע) [הקורע] פי המעיל של כהן גדול [לוקה] שנאמר לא יקרע, והוא הדין לכל בגדי כהונה שהקורע אותם דרך השחתה לוקה (ע''פ רמב''ם כלי המקדש פ''ט הל' ג') וכן אמר רב יהודה בפרק בא לו במסכת יומא. [סמ''ג לאוין סימן רח''צ].
------
שלא להכרית פי המעיל של כהן גדול, שנאמר [שמות כ''ח] לא יקרע. משרשי המצוה לפי שהקריעה דבר של גנאי אצלינו ועניין השחתה ואף כי בפי הבגד, נתרחקנו מן הדבר והוזהרנו עליו בלאו כדי שילבשהו הלובשו באימה ביראה ובנחת ודרך כבוד שיירא מלקורעו ומלהשחית בו דבר. ונוהגת בזמן הבית בזכרים ובנקבות, כלומר שכל מי שקרעו בין איש בין אשה או אפילו הכריתו במספרים במזיד לוקה. [ספר החינוך מצוה ק''א].
------
והמצוה הפ''ז היא שהזהירנו מהסיר החושן מעל האפוד. והוא אמרו יתעלה (תצוה כ''ח) ולא יזח החושן מעל האפוד. אבל יהיה דבק בו. ובסוף מכות (כ''ב.) אמרו גם כן עם זכרון מחוייבי מלקות והא איכא מזיח את החשן ואזהרתיה מהיכא מלא יזח החשן. הנה כבר התבאר שמי שהזיח לוקה. [ספר המצות לרמב''ם — לאוין פ''ז].
------
שלא יפרק החושן מעל האפוד בשעת עבודה שנאמר ולא יזח החשן וגומר ולוקה ובפרק אלו הן הלוקין (מכות כ''ב א') מביאו ללאו וכן בפרק בא לו במסכת יומא (ע''ב א'). 
[סמ''ג לאוין סימן רצ''ט].
------
שלא נסיר החשן מעל האפוד, ועניין חשן ואפוד כבר זכרנום למעלה שהם שנים משמונה בגדי כהן גדול, והחשן היה נתון כנגד לבו של כהן לפניו, והאפוד מאחוריו מכוון כנגד החשן שלפניו והיה באפוד ממעשה האפוד בעצמו כמין שתי ידות יוצאות ממנו שחוגר עצמו הכהן בהן והוא הנקרא חשב האפוד. ואותו חשב האפוד אחר שחגר עצמו בו ונתן החשן על לבו היה עומד תחת החשן, וצוה הכתוב לקשור טבעות שהיו קבועין בחשן עם טבעות שהיו קבועין באפד בפתיל תכלת כדי שיהיה נתון החשן על החשב דרך קביעות והדר, שאם לא יקשור אותם באותם טבעות יהיה החשן נד ונבדל מחשב האפוד ונוקש על לוח לבו של 
כהן, ועל זה נאמר [שמות כ''ח] ולא יזח החשן מעל 
האפוד, כלומר מעל חשב האפוד, ותרגומו לא יתפרק, והמפרק חיבורו בשעת עבודה לוקה מלאו זה. משרשי המצוה שרצה יי לטובתינו לזכותינו בהגדלת אותו הבית הקדוש ולהיות כל אשר בו מכוון וקבוע על מכונו, בין עניין כליו שיהיו בתכלית השלמות בין עניין כלי המשרתים כגון מלבושים אלה שהן מלובשים בהן בשעת העבודה, שהכל יהיה נכון ושלם בתכלית השלימות לא יחסר שום נוי בכל הדברים. ובאמת כי מנוי העניין הוא שלא יהיה החושן נע ונד על לוח לבו אלא יעמוד שם קבוע כמין חומר. ועוד שמענו טוב מזה נחזיק בזה. דיני המצוה כגון מעשה החושן והאפוד וסדר לבישתן ויתר פרטיה מבוארים במדות. ונוהגת מצוה זו שלא נסיר החושן מעל האפוד בזמן הבית בזכרים ונקיבות, כלומר שאחד איש או אשה שפרק חיבורם לוקה. [ספר החינוך מצוה ק'].
------
והמצוה הפ''ו היא שהזהירנו מהוציא בדי הארון מתוך הטבעות והוא אמרו יתעלה (ר''פ תרומה) בטבעות הארון יהיו הבדים לא יסורו ממנו. והעובר על לאו זה לוקה. ובסוף מכות (כ''ב.) אמרו כשזכרו מחוייבי מלקות והא איכא המסיר בדי הארון, רוצים שהוא גם כן לוקה, ואזהרתיה מהיכא מלא יסורו ממנו. הנה כבר התבאר לך שהיא מצות לא תעשה ולוקין עליה. [ספר המצות לרמב''ם — לאוין פ''ו].
------
שלא להוציא בדי ארון שנאמר (שמות כ''ה ט''ו) בטבעות הארון יהיו הבדים לא יסורו ממנו. וכשנושאין (אותו) [את הארון] בכתף צריך להזהר שלא ישמטו הבדים מן הטבעות שהמסיר אחד מן הבדים מן הטבעות לוקה שנאמר בטבעות הארון יהיו הבדים לא יסורו ממנו (ע''פ לשון רמב''ם כלי המקדש פ''ב הל' י''ג ע''ש), וכן אמר רבי אלעזר במסכת יומא בפרק בא לו. [סמ''ג לאוין סימן רצ''ו].
------
שלא להוציא בדי הארון מתוך הטבעות, שנאמר [שמות כ''ה] בטבעת הארון יהיו הבדים לא יסורו ממנו. ומבואר הוא שמצוה זו בכלל מצות הנוהגות לדורות היא, שאין פירוש נוהגות לדורות שלא יפסק מישראל מעשה אותה מצוה לעולם בשום זמן אלא כן הוא העניין. כל מצוה שלא נצטוינו עליה לעשותה רק בזמן ידוע ולא יותר, כגון מה שכתוב [שמות י''ט] היו נכונים לשלשת ימים, וכמו כן אזהרה דסיני [שמות ל''ד] גם הצאן והבקר אל ירעו אל מול ההר ההוא, וכל כיוצא בזה, שלא הייתה הצואה אלא לשעה בלבד, אילו יקראו מצות שאינן נוהגות לדורות, אבל כל מצוה שלא נצטוינו עליה לזמן ידוע אף על פי שיש לה הפסק בזמן מן הזמנים מצד גלותינו או בסיבת דבר אחר, כגון עכשיו בעונותינו שאין לנו ארון, מצוה הנוהגת לדורות נקראת, לפי שכל זמן שיהיה לנו ארון חייבין אנו לבל נסיר בדיו ממנו כדי שיוציאוהו בהם הלוים אם נצטרך להביאו ממקום למקום בסבת מלחמה או מאי זה סיבה שתבוא. משרשי המצוה לפי שהארון משכן התורה, והיא כל עיקרנו וכבודנו, ונתחייבנו לנהוג בו כל כבוד וכל הדר בכל יכולתינו, על כן נצטוינו לבל נסיר בדי הארון ממנו פן נהיה צריכים לצאת עם הארון לשום מקום במהירות, ואולי מתוך הטרדה והחפזון לא נבדוק יפה להיות בדיו חזקים כל הצורך, ושמא חס ושלום יפול מידם ואין זה כבודו. אבל בהיותם בו מוכנים לעולם ולא יסורו ממנו נעשה אותן חזקות הרבה ולא יארע תקלה בהן. ועוד טעם אחר, שכל כלי המקדש צורתן מחייבת לרמז עניינים גדולים עליונים כדי שיהא האדם נפעל לטובה מתוך מחשבתו בהן, ורצה האל לטובתינו שלא תפסד אותה הצורה אפילו לפי שעה. [ספר החינוך מצוה צ''ו].
------
שמא תאמר אבד סברם ובטל סיכויים ת''ל ''עומדים'' 
''עצי שטים עומדים'' (שמות כ''ו, ט''ו) — לעולם ולעולמי עולמים — פירוש סבר שאנו סוברים שהקב''ה מחזירן לנו, ת''ל ''עומדים'' שודאי יעמדו לעולם. ''לתת לכם אחרית ותקוה'' (ירמיה כ''ט, י') תרג' סוף וסיבור, ''ישכן בטח'' (משלי א', ל''ג) תרג' ישרי בסברא. [הערוך ערך סברגא]. שמא תאמר אבד סברן ובטל סיכויין — ויש מהן בע' סבר, ''רב עוד יוסף בני חי'' (בראשית מ''ה, כ''ה) תר''י סכיית למיחמי, ''ראה פניך לא פללתי'' (שם מ''ח, י''א), ''לישועתך קויתי ה''' (שם מ''ט, י''ח) ''הבט דרך ים ויעל ויבט'' (מלכים%א' י''ח, מ''ג) תרג' [סכי לאורח מערבא] וסליק 
וסכא. [הערוך ערך סךגה]. ''ואת בגדי השרד'' (שמות ל''א, י') אלמלי בגדי כהונה לא נשתייר משונאיהן של ישראל שריד ופליט. ר' ישמעאל בר נחמני אמר בגדים שגורדין אותן מברייתן — עיי' בע' גרד. [הערוך ערך שרד].
------
@ ע''ב ע''ב
אילמלי בגדי כהונה, שהיו מכפרין על יש' לא נשתייר משונאיהם של יש' שריד והיינו בגדי השרד. ע''א ומפי' ח''ע בגדי שרד, אילמלי בגדי כהונה שנשתיירו שעדיין הן קיימין ברומי ומכפרין עדיין על יש' והיינו בגדי השרד. שגורדין אותן כברייתן מכליהן, שהיו אורגין בגדי עבודה כעין צורתן שהיו אורגין החלוק כשהיא עשויה כדי שלא יהא לא (פוחת) [פחות] ולא יותר, ולא היו צריכין שוב לחותכן ולתופרן כשאר בגדים אלא כברייתן היו אורגין אותן, גורדין לש' גרדי. ומשרדין מהן כלום, כלומ' שהיו משיירין קצת מן הבגד שלא היו אורגין אותו ביחד אלא קצת ממנו היו אורגין בפני עצמו ואחר כך היו תופרין אותו במחט עם שאר הבגד. ה''ג (ברבן) [כרבן] שמע' בן גמל' דאמ' אילו מעשה מחט, כלומ' דאיהו אמ' צריך נמי שיהא בהן מעשה מחט, ולא ידעי' היכא אמ' רבן שמע' בן גמל' הכי, ואי' (סיפא) [ספרים] דכת' בהו הכי ריש לקיש אמ' אילו מעשה מחט, דריש לקיש מפר' למאי היל' הוי ההוא שיור כדי לעשות בבגד קצת מעשה מחט דהשתא תפר ליה לההיא שיור עם שאר הבגד. משרדין שריד שיור, כמו שריד ועל שם אותו שיור קרי ליה בגדי שריד. אלא מעשה אורג שנ' וכול', ותיובתא דמן דאמ' אילו מעשה מחט. אמ' אביי לא נצרכה, הא דאמרי' שהיו עושין בה מעשה מחט. אלא לבית יד, של בגדי כהונה, שבתי ידים של כתונת היו אורגין בפני עצמן כברייתן חלולות כעין אחד חלול ואחר כך היו מחברין אותן לבגדים בתפירת מחט ונדבקת עם הבגד במעשה מחט דהשתא בבגד גופיה ליכא אלא מעשה אורג. ג' ארונות, זה בתוך זה כדכת' ועשית ארון וגו' וצפית אותו זהב טהור מבית ומחוץ תצפנו. של עץ תשעה, היה גבוה ט' טפח' כדכת' אמה וחצי קומתו, וכדר' מאיר דאמ' בבבא בתרא [י''ד ע''א] באמה של ו' טפח'. שמונה, שעובי הארון של עץ היה חצי טפח מיכן וחצי טפח מיכן ונמצא שלא היה חללו בפנים אלא ח' טפח' אליבא דר' מאיר כדפרש' התם. יש בעוביו טפח, שעובי הזהב שהיה בחוץ היה טפח מיכן וטפח מיכן ועץ של ט' הרי י''א ומשהו הוי הזר של זהב שעל הארון. אין בעוביו, של זהב טפח שמבחוץ אלא חצי טפח מיכן וחצי מיכן והויא ליה י' ומשהו. מאי משהו, לדברי הכל קא בעי לה להיכא הוי ההוא משהו, ע''א וח''מ. וח''ע יש בעוביה טפח עובי הכפרת של זהב שעל הארון הוי טפח שהוא היה נתון על פני כל הארון על ד' עמודי שטים והוה ליה בית קיבול טפח נמצא שהי צדדין מיכן ומיכן גבוהות טפח, והכא קא חשיב גובה הכפרת עם גובה הארון, והשתא למן דאמ' דעובי שולי הכפרת עובי טפח היה לבד מבית קיבול שהיה גבוה נמי טפח כדגמרי' במסכת סוכה [ה' ע''א], אליביה הוי אחד עשר ומשהו גבוה, ולמן דאמ' אין בעוביה טפח אלא משהו אבל בית קיבולו הוי טפח אליביה ודאי לא הוי גובה אלא י' ומשהו, ומאי משהו אליבא דמן דאמ' יש בעוביה טפח, זיר שעל שפת הארון מלמעלה. ג' זירין הן של מזבח כול', דבכולהו כת' בהו זר. זכה דוד ונטלו, שעל ידו נעשת המזבח, ואית דאמרי שניתן לו עטרת של קטרת שהיה נעשה על מזבח הזהב וקטרת מעשרת, וכת' ביה בדוד ויהי דוד בכל דרכיו משכיל וה' עמו. זכה אהרן ונטלו, שהיה זוכה בלחם הפנים שעליו. יבוא ויטול, שכל הרוצה להתעסק בתורה שהיא נתונה בארון הרשות בידו. שמא תאמר, (עטרת) [פחות] שבהן היה לכך הופקר לכל אדם. בי מלכים ימלוכו, בתורה ובתלמ' הכא משתעי. כת' זר, בלא יו''ד. וקרי' זר, ביוד. זכה, שמשמר מצותו כהילכתו נעשית לו זיר ועטרה. לעשות מלאכתו, שהרי נצטוה למשה עצמו ואחרים עשאוהו בשבילו דכת' ועשו ארון וגו'. כמים עולה, מה מים בגופו של אדם ואין נראה מבחוץ, אף עולה אם הוא בתוכו של אדם ואין נראית מבחוץ דאין תוכו כברו נקרא נתעב. חבל על דלית ליה דירתא, דירה, כלומ' שאין בו יראה שכת' בו יראת ה' היא אוצרו, ועוסק בתורה כדי להראות לכל בני אדם כמו שיש בו יראה דהיינו תרעא לדירתא עביד. תרתי גיהנם, שלא תעסקו בתורה אם אין בכם יראת שמים, שאין לך גיהנם קשה מתלמ' תורה שהיא מתשת כל גופו של אדם ואם אין בכם יראת שמים ותעסקו שלא לשמה (תרדן) [תרדו] לגיהנם. זכה, שמקיימה. צרופה, משמ' שהיא דבר קשה וצורפת את בני אדם. מגופיה דקרא, אמרת ה' צרופה נפקא דצורף משמע לטובה ומשמ' לרעה. ואחר כך למד תורה, שאין בו הירהור עבירה. להעיד בלומדיה, אם עסק בה לשמה. אמ' ר' אלעז', חושב ורוקם חדא מילתא היא, אלא להכי כת' בחד דוכתא רוקם ובחד דוכתא חושב. שרוקמין במקום שחושבין, כלומ' שמציעין באריגה במקום שרוצין לצמר ואחר כך רוקמין, ור' נחמיה מפר' תרתי מילי נינהו. רוקם מעשה מחט, שלאחר שנארג כל הבגד מצייר אותו במחט. לפיכך פרצוף אחד, שאינו נראה אלא מצד אחד. מעשה אורג, דבשעה שאורגין דרך אריגה עושין צורה ונראית הצורה משני צדדין. משוח מלחמה, כהן משוח מלחמה משמש בהן, באותן בגדים יוצאין. למי שבא בגדולה אחריו, דמשוח מלחמה הוי שיני לו לכהן גדול בגדולה. ט''ן למי שבא בגדולתו אחריו שאם אין בנו של כהן גדול ראוי לכהונה גדולה ממנין לו לכהן משוח מלחמה תחתיו, לפי שאין בכל ארץ יש' ראוי לכהונה גדולה כמותו. ואמרי לה כדי, כגון מיתיבי לחוד. יכול יהא בנו וכול', תחתיו מירושה. כדרך שבנו של כהן גדול משמש תחתיו, מירושה שאין מעמידין (אלא כהן גדול) אלא בן כהן גדול שהיו כהנים אחרים ראויין לכהונה גדולה כמותו ואעפ''כ אין מעמידין אלא בנו של כהן גדול, ואם איתה כדקאמרת דמשוח מלחמה משמש באותן ח' דברים אם כן איהו נמי ראוי לבוא כול' וקרינן נמי תחתיו מבניו. [פירוש רבינו אליקים].
------
''בגדי השרד — בגדים שגורדין אותן מברייתן ומשרדין מהן כלום — כלומר מעט שאינו ארוג והיו מחטטין במחט. [הערוך ערך גרדגד]. שלשה זירין הן של מזבח — זכה אהרן ונטלו — כלומר לקח אהרן הכהונה, ושל שלחן — זכה דוד ונטלו — כלומר זכה למלכות ונטלו, ושל ארון — היא התורה והוא הגדול כל הרוצה ליטול יבא ויטול. [הערוך ערך זרגה]. בגדים שכה''ג משמש בהן משוח מלחמה משמש בהן וכו' — ושם מפורש תורת כהן משוח ומרובה בגדים ומשוח מלחמה. [הערוך ערך משחגא].
------
גרס' בפ''א דסוכה [ד' ע''ב] בגמרא ושאינה גבוה עשרה טפחים מנלן רב ור' יוחנן ורב (חנינ') [חנניה] ורב חביבא מתנו ארון תשעה וכפרת טפח וכו' כפרת טפח מנלן דתני רב חנניה כל הכלים שעשה משה נתנה תורה בהן מידת ארכן ומידת רחבן ומידת קומתן כפרת מידת ארכה ומידת רחבה מידת קומתה לא נתנה וכו'. ובירושלמי דסוכה [פ''א ה''א] אהא ר' זעירא בעי מניין לכפרת שהוא טפח תני ר' חנינא בר' שמואל כל הכלים וכו' נמצא ע''פ הירושלמי ששם אבי רב חנניה ורב אושעיא שמואל שמו ובירושלמי נמי מניין למעלה מי' שהוא רשות אחרת וכו' עד דבית ר' ינאי אמרין ארון תשעה וכפרת טפח וכו' עד ניחא כמ''ד באמת ששה ברם כמ''ד באמת בת חמשה ארון לא שבעה ומחצה הוא ר' יעקב בר אידי אמר דבית ר' ינאי ור' שמעון בן יהוצדק חד יליף מן הארון וחרינה יליף מן העגלות. וקשה ההיא דסדר יומא פ' בא לו [ע''ב ע''ב] דאמר רחבא א''ר יהודה שלש ארונות עשה בצלאל אמצעי של עץ תשעה דכתיב אמה וחצי קומתו חיצון של זהב פנימי של זהב שמנה הרי עשרה ומשהו דהיינו ציפוי שפתי הארון העליונות כדאיתא בברייתא דמלאכת המשכן כיצד עשה בצלאל את הארון עשאו ג' תיבות שתים של זהב ואחת [נתן] של עץ בתוך של זהב ושל זהב בתוך של עץ וחיפה שפתיו העליונות בזהב שנאמר וצפית אותו זהב טהור שאין ת''ל תצפנו אלא מלמד שחיפה שפתיו העליונות בזהב כפרת של זהב נתונה עליו מלמעלה הרי שני משהויין ציפוי השפות והזיר דרחבא חשיב נמי לזיר. ורמינן והתניא י''א ומשהו לא קשיא הא כמ''ד יש בעוביו טפח הא כמ''ד אין בעוביו טפח פי' בעוביו הוא קרקעית ארון הזהב החיצון נמצא שגובהו יותר מי', ואין לומר כיון דלא הוי טפח לא דק דליתיה דכל מקום שירדו חכמים לשיעור כגון שלש על שלש או שלשה על שלשה וכן ארבע אמות לעניין שבת אסר נימא אין כאן שיעור וכיון די' טפחים גמרינן מארון א''כ טפי מי' טפחים בעינן לדברי הכל דהא אפילו י''א ומשהו בעינן ואימר דאמרינן לא דק לחומרא לקולא מי לא דק דעשרה דנקט קולא דהא בעינן טפי ובמקום מידתה של תורה לא שייך למימר לא 
דק כדאיתא בפ' שתי הלחם [מנחות צ''ז ע''ב] במידות המזבח ובעירובין [י''ד ע''א] גבי ים שעשה שלמה ותו קשיא לי ההיא דהמצניע [שבת צ''ב ע''א] דגרס' א''ר אלעזר המוציא (משם) [משאוי] למעלה מעשרה חייב שכן משא בני קהת [וכו'] דאמר מר ארון תשעה וכפרת טפח הרי כאן עשרה דלהאי לישנא לוים לא היו גבוהין עשר אמות אלא כשאר אנשי מדות בני שלש אמות והרי הן י''ח טפחים כפירש''י והארון וכפרת הרי י' וגמירי דכל טונא (דמדדי) [דמדלי] במוט תילתא מלעיל ותרי תילתי מלתחת הרי ששה ושני שלישי טפח שהארון אינו תלויה למטה מכתפיהן אלא ששה טפחים ושני שלישי טפח אישתכח דגב' עשר ויותר ואפילו אם הארון י''א ומשהו שאז תלוי ז' טפחים ושליש טפח למטה מכתפיהן ולבת' גבוה מעל הקרקע י' ושני שלישי טפח ודאי אם מן הכתפים של אדם קומתו י''ח טפחים החשבון מכוון ולא קשה מידי, אלא הא דאמר מר [ערובין י''ד ע''א] ורחץ את כל בשרו במים מים שכל גופו עולה בהן וכמה הן אמה על אמה ברום ג' אמות דהיינו על כרחיך י''ח טפחים בצר ליה שיעורא דמקוה בגובה הראש של אדם דאי אפשר לפרש אלא י''ח מצומצ' כדמוכח גבי אצבעיים על אצבעיי' וגם אין לחשוב מפני שהמים נגדשין כשהאדם נכנס בהן דא''כ בשתי אמות או פחות סגי אלא על כרחיך כשיעור גופו של אדם שיעורו וא''כ די''ח טפחים מראשו משחינן או פנים פחותין מטפח לבד הגולגלת ומשך הצואר עד הכתף והרי יותר משני טפח עם שיפוע הגולגלת. רב חנניה רגיל להביא ראייה שנשנו בספיקות כההיא דגמרא ראשונה דבבא מציעא [ו' ע''ב] אמר ליה רב חנניה לרבה תניא דמסייעא לך הספיקות נכנסות לדיר להתעשר ובפ' החולץ [יבמות מ''א ע''ב] גמרא היבמה לא תחלץ עד שיהו לה ג' חדשים מתיב רב חנני' הספיקות חולצות ולא מתיבמות. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב חנניה אמורא].
------
כמ''ד אין בעוביו טפח. פירש רש''י לא ידענא וכו' עד לא איירי כלל. ותימה אם כן הא דאמר [ארון תשעה] וכפורת טפח, למה לו למנות הכפורת במנין גובהו [כיון] שגובהו של חיצון של זהב היה עשרה. ורבינו חננאל פירש פירוש אחר, דלא קאי על עשרה טפחים מבחוץ כנגד עובי שוליו, כדפירש רש''י, [אלא אפנימי קאי] שלא היה מגיע עד שפתו האמצעי, אלא היה משייר טפח בשפה העליונה מגולה, שלא היה מצופה מזהב הפנימי חיצון [עשרה] ומשהו, ט' כנגד גובה האמצעי של עץ, וטפח שהיה כופל לכסות הטפח שהניח הפנימי מגולה בשפתו. ומשהו לזר, דאי דבעי במסקנא מאי משהו, אתרוייהו קאי בין ארב יהודה בין אברייתא בתרייתא. והתניא אחד עשר ומשהו. ומשני הא כמ''ד יש בעובי דופן האמצעי טפח, והיה צריך ט' כנגד גובהו של אמצעי, וטפח שהיה נכפל שפתו של עץ שהיה טפח. הרי עשרה טפחים וטפח אחד שהיה כפול בתוך האמצעי אל שפתו לכסות הטפח שהניח בפנים מגולה. והא דאמר רב יהודה עשרה, היינו כמ''ד אין בעובי דופן האמצעי טפח כי אם משהו. ומאי משהו, אתרוייהו קאי, בין ארב יהודה בין אברייתא בתרייתא. וקצת קשה לפירוש זה, שיכול לומר לתרוייהו משהו לעובי שולי החיצון. אלא לא מיירי כלל בעובי השוליים לפירוש רבינו חננאל. וצריך לומר לפירוש רבינו חננאל דהאי זר דקאמר לא היה מעל הכפורת, אלא על הארון קודם הנחת הכפורת. וזהו תימה. לא זכה. כלומר שלא עסק לשמה, נעשית לו סם המות. והא דאמרינן במסכת נזיר לעולם יעסוק אדם בתורה אפילו שלא לשמה שמתוך שלא לשמה בא לשמה. צריך לומר דשני שלא לשמה הן, דשלא לשמה דהכא היינו שעוסק להרבות שררה ולהתגדל בה כדי שיכבדוהו הבריות, ואין לו יראת שמים, ובהא קאמר דנעשית לו סם המות. ושלא לשמה דהתם, שעוסק בתורה כדי לקבל שכר ולא מאהבה, טוב הוא שמתוך כך יבוא לקיימה לשמה מאהבה. [תוספות רבינו פרץ].
------
ומאי משהו זר. מיכן מוכיח שהזר עולה על הכפרת והמורה פירש בפרשת ויקחו לי תרומה ועשית זר זהב כמין כתר מקיף לו סביב לשפתו למעלה משפתו ואינו עב כעובי כותלי הארון שעשה ארון החיצון גבוה מן הפנימי עד שעולה למול עובי הכפרת כל שהוא והנה משמע שכל עובי הכפרת שהוא טפח שוקע בתוך ארון החיצון ועדיין הי' עולה עליו כל שהוא והוא הזר. [תוס' רי''ד].
------
במסכת יומא פרק בא לו אמרינן אמר רבי יוחנן בשלשה כתרים נכתרו ישראל בכתר של תורה הוא זר של ארון וכתר כהונה הוא זר המזבח וכתר מלכות הוא זר השלחן כתר כהונה זכה בה אהרן כתר מלכות זכה בה דוד כתר תורה מוכן ועומד לכל שנאמר מורשה קהילת יעקב וגדול כתר תורה מכולם שנאמר בי מלכים ימלוכו (ע''פ רמב''ם ת''ת פ''ג ה''א). ובפרק אחרון דהוריות (י''ג א') אמרינן ממזר תלמיד חכם קודם לכהן גדול עם הארץ שנאמר יקרה היא מפנינים יקרה היא מכהן גדול הנכנס לפני לפנים (רמב''ם שם ה''ב). בשעות דחוקות שהאדם בבילבול ואין לו פנאי ללמוד סומך על מה שאמר רבי יוחנן בפרק שתי הלחם (מנחות צ''ט ב') אפילו לא קרא אלא ק''ש שחרית וערבית קיים מצוה לא ימוש ודבר זה אסור לומר לפני עם הארץ. [סמ''ג עשין סימן י''ב].
------
בג' כתרים נכתרו ישראל כתר תורה וכתר כהונה וכתר מלכות כתר כהונה זכה בו אהרן הכהן שנא' והיתה לו ולזרעו אחריו וגו' כתר מלכות זכה בו דוד שנא' זרעו לעולם יהיה וכסאי כשמש נגדי כתר תורה הרי הוא מונח ועומד ומוכן לכל שנא' מורשה קהלת יעקב כל מי שירצה יבא ויטול שמא תאמר שאותם הכתרים גדולים מכתר תורה הרי הוא אומר בי מלכים ימלוכו הא למדת שכתר תורה גדול מכלן. אמרו חכמים ממזר ת''ח קודם לכהן עם הארץ שנא' יקרה היא מפנינים יקרה היא מכ''ג שנכנס לפני ולפנים. מי שנשאו לבו לקיים מצוה זו כראוי לה להיו' מוכתר בכתר תורה לא יסיח דעתו לדברי' אחרים ולא ישים על לבו שיקנה תורה עם עושר וכבוד כא' כך היא דרכה של תורה פת במלח תאכל וכו' עד ואין אתה בן חורין ליבטל ממנה. אלא אם הרבית בתורה הרבית בשכר והשכר לפי הצער שמא תאמר אפנה עד שאקבץ ממון ואח''כ אקרא או עד שאקנה מה שאני צריך ואפנה מעסקי ואחזור ואקרא אם תעלה מחשבה זו על לבך אי אתה זוכה לכתרה של תורה לעולם אלא עשה תורתך קבע ומלאכתך עראי ואל תאמר לכשאפנה אשנה שמא לא תפנה. לפיכך כתוב בתורה לא בשמים היא וגו' לא בגסי הרוח מצויה ולא במהלכי מעבר לים לפיכך אז''ל ולא כל המרבה סחורה מחכים וצוו ואמרו הוי ממעט בעסק ועסוק בתורה. [ארחות חיים הלכ' תלמוד תורה סימן י''ח בשם הרמב''ם].
------
מכאן לתלמיד חכם שבני עירו מצווין לעשות מלאכתו, כל תלמיד חכם שאין תוכו כברו אין ת''ח. [האגודה].
------
אמר להו רבא לרבנן במטותא מינייכו לא תרתון תרתי גיהנום. [האגודה].
------
@ ע''ג ע''א
מי שמשיחתו, שעיקר משיחתו של כהן גדול הוי לצורך עבודה, התם קרינן תחתיו מבניו אשר יבא אל אהל מועד וגו'. ולא בשמונה, והיכי אמרת דמשמש בהן. ואלא זר משוית ליה, בתימ', דמש' דהוי משוח מלחמה מי נפסל מעבודה. מש' איבה, דכהן גדול, ולא מן הדין דודאי מדאוריתא משמש בח' ככהן גדול. והא, אשכחן תנא דלית ליה איבה, ואפי' הכי סבירא ליה דמשוח מלחמה אינו בח'. דתניא דברים כול', כולה הך ברייתא מפרש במסכת הוריות פרק אחרון [י''ב ע''ב]. פר כהן משיח, כהן גדול. על כל המצוות, על אחת מכל המצות בהעלם דבר עם שגגת מעשה. ועשירית האיפה, של כהן גדול מחציתה בבקר ומחציתה בערב. פורע, ראשו. פורם, בגדיו. כדכת' את ראשו לא יפרע ובגדיו לא יפרום. מלמטה, למטה מקמי שפה. ומצוה על הבתולה, ליקח. ועל האלמנה, אפי' היא בתולה. ומחזיר, במיתתו, [דכת'] וישב שם עד מות הכהן [ה]גדול וגו'. ומקריב אונן, דכת' ומן המקדש לא יצא וגו'. ואינו אוכל, דכת' ואכלתי חטאת היום הייטב בעיני ה', דקל וחומר ממעשר הקל, במסכת זבחים בפרק טבול יום [ק''א ע''א]. ואינו נוטל חלק, כשהוא אונן לאכול בערב, כדמפר' בשמעתא ראשונה של אותו פרק [צ''ט ע''א], דכת' והכהן המחטא אותה יאכלנה, ומפרש' דמאי יאכלנה יחלקנה, ומדאפקיה בלש' אכילה ש''מ דמי שאינו ראוי לאכילה אינו חולק. ומקריב חלק בראש, שיכול לומ' בעולה זו אני מקריב, חטאת זו אני מקריב. ונוטל חלק בראש, שיכול ליטול איזה חלק שירצה, וכדמפרש' בפרקין קמא [י''ג ע''ב]. ופטור על טומאת מקדש וקדשיו, שאם נכנס למקדש בטומאה אינו חייב ואינו מביא קרבן, אתאן לר' שמע', וכדמפר' טע' התם בפרק שיני דהוריות [י''ב ע''ב] אלא בו דכת' חוקה. וכולן, כל אילו דברים. נוהגות במרובה בגדים, בכהן גדול דבית שיני ולהכי קרי ליה מרובה בגדים לפי שלא היו מושחין אותו שהרי שמן המשחה נגנז עם הארון בפרק קמא דכריתות [ה' ע''ב], ולעיל נמי בפרק הוציאו לו [נ''ב ע''ב], אלא ז' ימים היה משמש בח' בגדי כהונה. חוץ מפר הבא כול', דכת' ביה משיח בהדיא. משוח שעבר, מחמת מום ועבר המום ממנו. בפרשה, בפרשת הכהן הגדול מאחיו, ובהוריות [י''ב ע''ב] מפר' טע', אלמא מיהא מדקתני דמשוח שעבר משמש בח' בגדים ככהן גדול דהאי תנא לא חייש לאיבה ואפי' הכי קתני דמשוח מלחמה אינו משמש בהן, והשתא שמעי' דמשוח מלחמה לא הוי מש' איבה, לעול' מש' איבה הוא, ומשוח שעבר היינו טע' דלובש בח' מש' דלא (דלא) נקיט ליה כהן גדול איבה הואיל ודכוותיה הוא, שהוא גדול כמותו שכל מצות כהונה גדולה עליו חוץ מפר יום הכיפו' ועשירית האיפה, ועוד שהיה כבר כהן גדול כמותו אלא שעבר, אבל משוח מלחמה דזוטר מיניה אילו היה לבוש כמותו הוו ליה איבה, ולעול' מדאוריתא משוח מלחמה משמש בהן. יתיב ר' אבהו וקאמ' לה להא שמעתא, דרב דימי דבגדים שכהן גדול משמש בהן וכול'. משמיה דר' יוח' ואהדרינהו ר' אמי ור' אסי לאפייהו, כלומ' דלא סבירא להו דהכי אמ' ר' יוח' ולא היו רוצין לומ' לו כך אמ' ר' יוח'. בשלמ', למן דתני דר' אבהו אמרה לישנא ניחא הא דאהדרינהו לאפייהו דלא אמרו ליה בהדיא. מש' יקרא דבי קיסר, דר' אבהו היה חשוב למלכות. נשאל אתמר. בגדים שכהן גדול משמש בהן (כהן גדול משמש בהן) כהן משוח שואל בהן, דנשאל הוא באורים ותומים ככהן גדול וכששואלין אותו היה לבוש ח' בגדים, אבל לשמש לא. כלפי הנשאל, כלפי הכהן. כלפי שכינה, דכת' כמשפט האורים לפני ה'. ואין שואלין לו בקול, שאין השואל א' לו בקול הארדוף אחרי הגדוד, אלא בקול נמוך שלא ישמע אלא הנשאל בלבד. שנ' ושאל לו, כלומ' הנשאל לבדו יכול לשמוע ולא לאחרים, הכא לא דייק אלא לו לחוד. ולא מהרהר בלבו, מה ששואל שאין א' לו אמור לי אם יתקיים מה שאני שואל אלא שואל לו בפה. אלא כדרך, כלומ' השתא דכת' ושאל לו שאין שואל בקול היכי ניעביד. כדרך שאמרה חנה, רק שפתיה נעות וקולה לא ישמע, שהיו שפתיה מרחשות. והא אמרת אין מחזירין לו אלא ראשון, והכא כת' ויאמר ה' ירד, שהשיב לו על שאילה אחרונה, שלא שאל לו כסדר, שהיה לו לישאל תחילה אם ירד 
שאול למלחמה ואחר כך אם יסגירוני בעלי קעילה בידו. [פירוש רבינו אליקים].
------
ולא בכהן הדיוט משום מעלין בקדש ולא מורידין. [תימה למה לי האי] טעמא תיפוק לי משום דהוי מחוסר בגדים, כיון [דדינו להיות משמש בשמנה בגדים אי] לא משום איבה. וי''ל דאיצטריך האי טעמא היכא שאינן צריכין למלחמה. [תוספות רבינו פרץ].
------
ומחזיר את הרוצח. פי' המורה ומחזיר את הרוצח במיתתו ואינו נ''ל דהאי חזרה לאו אעירו קאי אלא אעיר מקלט ובחיי כהן כדתנן במכות בפ' אלו הן הגולין אמר ר' יוסי בר' יהודא בתחלה אחד שוגג ואחד מזיד מקדימין לערי מקלט וב''ד שולחין ומביאין אותו משם מי שנתחייב מיתה הרגוהו ושלא נתחייב מיתה פטרוהו ומי שנתחייב גלות מחזירין (לי) אותו למקומו שנאמר והשיבו אותו העדה אל עיר מקלטו אשר נס שמה אחד המשוח בשמן המשחה ואחד מרובה בגדים ואחד שעבר ממשיחותו מחזירין את הרוצח ר' יהודא אומר אף משוח מלחמה מחזיר את הרוצח. [תוס' רי''ד].
------
תניא, בגדים שכהן גדול משמש בהן משוח מלחמה נשאל בהן. — ת''ר, כיצד שואלין, השואל פניו כנגד הנשאל והנשאל פניו כלפי שכינה, והשואל אומ' הארדוף אחרי הגדוד האשיגנו, הנשאל אומ' רדוף כה אמר י''י עשה והצלח. ר' יהוד' אומ' אין צריך לומ' כה אמר י''י אלא עלה והצלח, ואין שואלין לו (אלא) בקול שנ' לפני י''י, ולא מהרהר בלבו שנ' ושאל לו, אלא כדרך שאמרה חנה בתפילתה שנ' וחנה היא מדברת על לבה. [פסקי הרי''ד].
------
ת''ר כיצד שואלין באורים ותומים וכו'. [הערוך ערך אחרגא].
------
@ ע''ג ע''ב
והחזירו לו שלא כסדר, שלא החזירו לו על ראשון ראשון אלא אחרי דבריו החזירו לו שלא כסדר, ואפי' הכי הוה כסדר שהחזירו לו על מה שהיה לו לישאל (ועיילה) [תחילה]. וחזר ושאל כסדר, שלאחר שאמ' הירד שאול למלחמה חזר ושאל פעם אחרת היסגירוני דהשתא הוי כסדר, ירידה קודם להסגרה. ואם הוצרך הדבר לשניהן, כמו הארדוף אחרי הגדוד הזה האשיגנו, שאי איפשר לו בעניין אחר לפיכך החזירו לו על שניהן רדוף כי השג תשיג. חוזרת, שפעמ' שמתקרעת ואינה מתקיימת, כגון (נבואה) [נבואת] יונה. במשפט האורים, שמקימין דבריהן כגזר דין שאינו חוזר. שמאירין, שמבארין. שמשלימין, שמקיימין, אמ' ליה לפיכך לא השלימו דבריהן לפי שהן לא שאלו כראוי. שלא ביחנו אם לנצח אם לינצח, אלא בסתם היו שואלין הארד לקראת בנימין אחי, והק' היה רוצה במפלתן לפי שאמ' על כבוד בשר מחיתם על כבודי לא מחיתם, על פסל מיכה, כדגמרי' בחלק [ק''ג ע''ב], ולכך החזיר להן כמו כן בסתם צאו. באחרונה שביחנו, והסכימו לשאול כהוגן שאמרו אם אחדל כלומ' אם יש לי לחשוש שלא אפול לפניו, לכך השלימו להם ואמרו עלה כי מחר אתננו בידך. כיצד, היו מחזירין אותו. בולטות, שהיה הכתב משופע באבנים ומה שהיה רוצה להשיב היו האותיות בולטות לחוץ כגון ע' משמעון ל' מזבולן ה' מיהודה אבל אין מצטרפות זו בצד זו לתיבות. והא לא כת' בהו צ', דבכולהו י''ב שבטים לא כת' בהו צ' ולא ט' ואם היו שואלין דבר שיש בו צ' וט' היאך היו משיבות דכוליה אלף בית היה צריך לכתוב שם. מיתיבי כל כהן שמדבר כול', ומדצריך כהן שמדבר ברוח הקודש משמ' שלא היה רואה בהן כלום אלא לובשן ומתוך קדושה שבהן מדבר ברוח הקודש ומשיב מה ששואלין אותו, ואם איתה דהאותיות בולטות ומצטרפות למה לי כהן מדבר ברוח הקודש הא היו משיבות לו כל צרכו. שהרי דוד שאל את צדוק וכול' ולא עלתה לו, לפי שלא היתה רוח הקודש שורה עליו, שנ' ויעל אביתר, ומפרש' בסדר עולם שנסתלק מכהונה גדולה ושוב לא שאלוהו באורים ותומים, שמתוך שמרד במלכותו והיה מהלך אחרי אדוניה נסתלקה הימנו רוח הקודש ושרתה על צדוק. ת' סיועי הוה מסייע בהדייהו, שבתחילה היה כהן גדול משיב מדעתו ואחר כך מסתכל באורים ותומים, אם כהן ראוי הוא נמצא בהן (בדבריו) [כדבריו], ואם לאו אינו מוצא בהן כלום. הוא זה מלך, דקא משתעי קרא ביהושע. זה משוח מלחמה, שכל יש' תולין בו כדתנן ומי שצורך הציבור בו. זה סנהדרין, שהיו עיני העדה. [פירוש רבינו אליקים].
------
כיצד נעשות, ר' יוחנ' אמ' בולטות ריש לקיש אמ' מצטרפות. פי' בולטות ע' משמעון ול' מלוי וה' מיהודה. וכל אות ואות עומדת במקומה, והשואל רואה אותן בולטות ויודע מה ענו לו. וריש לקיש אמ' מצטרפות, שכל אות נעתקת ממקומה ומצטרפות כלן במקומה ונעשין כולן תיבה אחת עלה. והא לא כת' צ', אמ' ר' שמואל בר יצחק אברהם יצחק ויעקב כת' שם. והא לא כת' ט', אמ' רב אחא בר יעקב שבטי ישורון כת' שם. פיס'. אין נשאלין אלא למלך. מנהני מילי, אמ' רב אבהו אמ' קרא ולפני אלעזר הכהן וגו', הוא זה מלך, וכל בני ישראל זה משוח מלחמה, וכל העדה זו סנהדרין. [פסקי הרי''ד].
------
מעשה החשן היה מחמשת המינין הללו ארוג מעשה חושב ארכו אמה ורחבו זרת וכופלו לשנים נמצא זרת על זרת מרובע (ע''פ רמב''ם כלי המקדש פ''ט ה''ו). וכתיב (שמות כ''ח ל') ונתת אל חשן המשפט את האורים ואת התומים פירש רש''י הוא כתב שם המקודש [נ''א המפורש] שהיה נותנו בתוך כפלי החשן שעל ידו הוא מאיר דבריו ומתמם את דבריו, ובפרק בא לו (יומא ע''ג ב') אמר רבי יוחנן שהאותיות בולטות להשיב, ובמקדש שני היה החשן שאי אפשר להיות כהן גדול מחוסר בגדים אבל אותו השם לא היה שם ועל שם אותו [ה]כתב קרוי משפט שנאמר ושאל לו במשפט האורים, את משפט בני ישראל דבר שהם נשפטים ונוכחים על ידו אם לעשות אם לא לעשות ולפי מדרש אגדה שהחשן מכפר על מעוותי הדין על כן נקרא משפט על שם סליחת המשפט (ע''כ ברש''י). וקובע בו ארבעה טורים של אבן המפורשים בתורה כל אבן מהן מרובעת ומשוקעת בבית של זהב שמקיפו מלמטה ומארבעה רוחותיו, ומפותח על האבנים שמות השבטים כתולדותם ונמצא כותב על אודם ראובן ועל ישפה בנימן וכותב בתחילה למעלה מראובן אברהם יצחק ויעקב וכותב למטה מבנימן שבטי י%ה כדי שיהו כל האותיות מצויות שם (ע''פ רמב''ם שם המשך הל' ו'—ז' ע''ש ובכס''מ) כדמפרש בפרק בא לו במסכת יומא (ע''ג ב'). על שתי אבני השוהם היה כתוב ראובן שמעון לוי ויהודה דן ונפתלי על אבן אחת כתולדותם כסדר שנולדו ועל השניה לצד שמאל גד ואשר יששכר זבולן יוסף ובנימין מלא שכך [הוא] כתוב מלא במקום תולדותיו נמצאו עשרים וחמשה אותיות בכל אחת כך פירש רש''י (שמות כ''ח י'). ורבינו משה (שם פ''ט ה''ט) פירש שכך היו כותבין כזה 
	ראובן		שמעון
	לוי		יהודה
	יששכר		זבולן
	נפתלי		דן
	גד		אשר
	יהוסף		בנימין

והיה כותב יהוסף בה''י להשלים עשרים וחמש אותיות. ומחלוקת אמוראים הוא בפרק אלו נאמרין (סוטה ל''ו א'). [סמ''ג עשין סימן קע''ג].
------
כיצד נעשות, רבי יוחנן אומר בולטות, ריש לקיש אומר מצטרפות, ופריך והא לא כתיב בהו צדי' אמר רב שמואל אברהם יצחק יעקב כתיב שם, ופריך והא לא כתיב טי''ת אמר רב אחא שבטי ישורון כתיב שם. [האגודה].
------
יום הכיפורים אסור באכילה ובשתייה וברחיצה ובסיכה ובנעילת הסנדל ובתשמיש המטה, (ע''ו.) מנהני מילי, אמר רב חסדא כנגד חמשה עינויין שבתורה (במדבר כ''ט, ז') בעשור (ויקרא כ''ג, כ''ז) ואך בעשור (שם ל''ב) שבת שבתון (שם ט''ז, ל''א) ושבת שבתון (שם ל''ד) והיתה זאת לכם לחוקת עולם. ומקשינן אהילכתא, קראי חמשה כתיבי ואנן שיתה עינויי קא חשבינן, ומפרקינן שתייה בכלל אכילה היא. ומאן דלא מיעני מיחייב כרת, דכתיב (ויקרא כ''ג, כ''ט) כי כל הנפש אשר לא תעונה וגו'. וכן מאן דעביד מלאכה נמי 
הכין דכתיב (שם ל') וכל הנפש אשר תעשה כל מלאכה וגו'. [בה''ג הלכ' יום הכיפורים].
------
מימר קאמרינן דמיחייב איניש לענויי נפשיה בהני חמשה עינויי דאמרינן אכילה ושתיה רחיצה וסיכה נעילת הסנדל ותשמיש המטה, וכתיב (ויקרא כ''ג, כ''ט) כי כל הנפש אשר לא תעונה, כי מיחייב כרת אהני חמשה עינויי כולהו מיחייב, או אכילה ושתיה בלבד מיחייב, מי אמרינן לא תעונה סתמא כתיב והני חמש מילי אשכחן דאיקרו עינויי והילכך אכולהו מיחייב, או דילמא כיון דכתיב (שם ט''ז, כ''ט) תענו את נפשותיכם כל מלאכה לא תעשה וכתיב (שם כ''ג, ל') והאבדתי את הנפש ההיא מקרב עמה, אעינוי דאית ביה איבוד נפש הוא דמיחייב כרת, ומאי ניהו, אכילה ושתיה, דאי לא אכיל ושתי מיית, אבל הנך כי לא עביד להו ליכא איבוד נפש אימא לא מיחייב, מאי, ת''ש דתנו רבנן (ע''ד.) אעפ''י שאסור בכולן, לא אמרו אלא בכחצי שיעור, אבל כשיעור ענוש כרת, ואין ענוש כרת אלא האוכל והשותה והעושה מלאכה בלבד, מלאכה דכתיב בה כרת בפני עצמה, אוכל ושותה דכתיבה כרת בעינוי דכתיב והאבדתי אלמא אעינוי דאית ביה איבוד נפש הוא דמיחייב כרת, אהנך לא, וכן הלכה. [בה''ג הלכ' יום הכיפורים].
------
יום הכפורים אסור באכילה ובשתייה וברחיצה ובסיכה ובנעילת הסנדל ובתשמיש המטה, המלך והכלה ירחצו את פניהם והחיה תנעול את הסנדל דברי רבי אליעזר וחכמין (אומרין) [אוסרין], האוכל ביום הכפורים ככותבת הגסה כמוהא וכגלענתה והשותה מלוא לוגמיו חייב, כל האוכלין מיצטרפין ככותבת וכל המשקים מיצטרפין כמלוא לוגמיו והאוכל והשותה אינו מיצטרף. [הלכות פסוקות לרבינו יהודאי גאון הלכ' יום הכפורים].
------
והחלק הרביעי הצום, והוא עשרה בטבת וי''ג באדר וי''ז בתמוז ותשעה באב וג' בתשרי והחשוב בהם עשרה בתשרי שהוא צום הכפור. וצריך שנזכיר את מצוותיו, ונאמר כי באותו היום אסורים אנו באכילה ובשתיה וברחיצה, חוץ מלשם טהרה, ובסיכת ובנעילת הסנדל והנעל ובתשמיש המטה. [סידור רבינו סעדיה גאון].
------
יום הכיפו' כול' ברחיצה, אפי' פניהם. המלך והכלה ירחצו את פניהם, טע' מפר' בגמ' וכלה אימת (אימת) קאמ'. והחיה, יולדת. תנעול את הסנדל, מפני שצינה קשה לה. (גמרא) והלא ענוש כרת, האוכל ביום הכיפור', דכת' כי כל הנפש אשר לא תעונה בעצם היום הזה ונכרתה, ואמאי קתני אסור במילתא בעלמ' דליכא ביה אלא איסורא בעלמ'. לא נצרכה אלא לחצי שיעור, דקאמ' אסור אפי' באכילת חצי שיעור. שיעור אכילה ביום הכיפור' הוי ככותבת הגסה ואית ביה ב' זיתים, כדאמ' בפרק (אמ' להם) [אמרו לו, י''ד ע''א], ובחצי שיעור ליכא עונש כרת. חצי שיעור אסור מן התורה, היינו דקתני מתני' נמי אסור. אלא למאן, דאמ' מותר מן התורה, אם כן אמאי קתני מתני' אסור. דאיתמר, בשחיטת חולין [צ''ח ע''א]. מדרבנ', ובמתני' נמי מיירי מדרבנן. אלא מעתה, דאפי' למן דאמ' חצי שעור מותר מן התורה איכא איסורא דרבנ', אם כן הוה ליה מושבע ועומד ולא תיחול כול'. שבועה שלא אוכל, סתם. בכולל, שבועה שלא אוכל לחם ונבילה, דמיגו דחיילא שבועה אדברים מותרין חיילא נמי אאיסורא מישבע, דהכי אמרי' התם [שבועות כ''ז ע''א] מה הרעה רשות אף הטובה רשות. אי אתה מוצא, שהוא חייב על השבועה אלא אי במפרש חצי שיעור דקאמ' שבועה שלא אוכל חצי זית ואליבא דרבנן. התם בפרק שלישי דשבועות פליגי ר' עקי' ורבנ' באו' סתם שבועה שלא אוכל ואכל כל שהו, שר' עקי' מחייב וחכמ' פוטרין מש' דלא מחית איניש נפשיה בסתמא אלא בכשיעור, אבל היכא דמפרש בהדיא ואמ' חצי שיעור חיילא עליה שבועה, אי בסתם ואליבא דר' עקי' דאמ' כול' וכדמפרש' אלמא בכחצי שיעור דנבילה חייל קרבן שבועה לריש לקיש, ואי אמרת דחצי שיעור אסור מדרבנן אמאי חייל שבועה, הא מושבע ועומד כול'. [פירוש רבינו אליקים].
------
יום הכפורים אסור באכילה ובשתייה וברחיצה ובסיכה ובנעילת הסנדל ובתשמיש המיטה, מנא הני מילי אמר 
רב חסדא כנגד חמשה (דברים) [ענויין] ששנויים בתורה, ובעשור (במדבר כ''ט ז'), אך בעשור (ויקרא כ''ג כ''ז) שבת שבתון, (שם שם ל''ב), [שבת שבתון] (שם ט''ז ל''א), והיתה זאת לכם לחוקת עולם (שם שם ל''ד), ומקשינן חמשה כתיבי, ואנן שיתא עינויי קא חשבינן, ומפרקינן שתייה בכלל אכילה הוא, ומאן דלא מיעני מיחייב כרת, דכתיב כי כל הנפש אשר לא תעונה בעצם היום ונכרתה וגו' (שם כ''ג כ''ט), וכן מאן דעביד עיבודא מיחייב כרת, דכתיב וכל הנפש [אשר תעשה] כל מלאכה בעצם היום הזה וגו' (שם כ''ג ל'), ומאן דאכיל חייב כרת, וכמה שיעורא דכי אכיל מיחייב כרת, כדתנן האוכל ביום הכפורים ככותבת הגסה כמוה וכגרעינתה, והשותה מלא לוגמיו [חייב], ואע''ג דשיעורא דאכילה דכתיבא [באורייתא] בכזית, הכא בכותבת, ומאי טעמא מדשני קרא בדיבוריה וכתב לא תעונה, ולא כתב לא תאכל, שניוה רבנן לשיעורא, דתניא [ע''ט ע''ב] ר' יוסי אומר כל השיעורים שבתורה בכזית חוץ מטומאת אוכלין ששינה הכתוב במשמען, ושינו חכמים בשיעורן [וראי' לדבר יום הכיפורים ששינה הכתוב במשמען ושינה הכתוב בשיעורן שינה הכתוב במשמען דכתיב לא תעונה ולא כתב ולא תאכל ושינו חכמים בשיעורן] בככותבת, וכי קא אמרינן דחייב כרת [פ''א ע''א] הני מילי אגופיה דיומא, אבל אתוספת דמוסיף עליה, מעידנא דמפסיק ועד דקדיש יומא לא מיחייב כרת, דכתיב כי כל הנפש אשר לא תעונה בעצם היום הזה ונכרתה מעמיה (ויקרא כ''ג כ''ט), על עיצומו של יום הוא ענוש כרת, ואין ענוש כרת על תוספת עינוי, וכן בתוספת מלאכה, וכן ברחיצה, דתנן [ע''ז ע''ב] אסור לרחוץ מקצת גופו ככל גופו, ואם היו ידיו מלוכלכות בטיט ובצואה רוחץ כדרכו ואינו חושש, [ע''ח ע''א] כי אתא רב דימי אמר מטפחת [היה לו] לר' יהושע [בן לוי] ערב תשעה באב שורה אותה במים ועושה אותה כמין כלים נגובים למחר פושטה ומקנח בה פניו ידיו ורגליו, ערב יום הכפורים מקנח בה ידיו ורגליו למחר מעבירה על גבי עיניו, אמר ליה ר' יעקב לרב ירמיה בר תחליפא איפכא (אמרה) [אמרת לן], ואותבינך סחיטה. [סידור רש''י סימן קפ''ז].
------
מימר דקא אמרינן דמיחייב איניש לעינוי נפשי' בהני חמשה עינויי דאמרן אכילה ושתייה רחיצה וסיכה נעילת הסנדל ותשמיש המיטה, דכתיב כל הנפש אשר לא תעונה ונכרתה וגו' (ויקרא כ''ג כ''ט), כי מחייב כרת אהני חמשה עינויי כולהו מחייב, או דילמא אאכילה ושתייה בלבד מיחייב, מי אמרינן לא תעונה סתמא כתיב, והני חמשה מילי אשכחן דאיקרו עינוי והילכך אכולהו מיחייב, או דילמא כיון דכתיב ועיניתם את נפשותיכם (ו)כל מלאכה לא תעשו (במדבר כ''ט ז') וכתיב והאבדתי את הנפש ההיא מקרב עמה (ויקרא כ''ג ל') אעינוי דאית ביה (עינוי) [איבוד] נפש הוא דמיחייב כרת הוא ומאי ניהו אכילה ושתייה דאי לא אכיל ושתי מיית, אבל הנך דאי לא עביד להו ליכא (עינוי) [איבוד] נפש, אימא לא מיחייב, [ע''ד ע''א] ת''ש דתנו רבנן אעפ''י שאמרו בכולן לא אמרו [אלא] בכחצי שיעור, אבל כשיעור ענוש כרת כגון האוכל והשותה והעושה מלאכה דכתיב בה כרת בפני עצמה, אוכל ושותה דכתיב כרת בעינוי דכתיב והאבדתי את הנפש וגו' (ויקרא כ''ג ל') אעינוי דאית בה אבוד נפש הוא דמיחייב אהנך לא. וכן הלכה. [סידור רש''י סימן קצ''ד].
------
וביום הכיפורים אסור באכילה ובשתייה [וברחיצה] בסיכה ובנעילת הסנדל ובתשמיש המטה. [הפרדס לרש''י הלכ' יום הכיפורים].
------
יום הכיפורים אסור באכילה ושתייה [ורחיצה] וסיכה. ובנעילת סנדל. ובתשמיש המטה. מנא הני מלי. אמ' רב חסדא כנגד [חמשה] עינויין שבתורה. ובעשור. [ואך בעשור]. שבת שבתון. ושבת שבתון. והיתה זאת לכם לחקת. ומקשינן חמשה כתיבי. ואנן שיתא עינויין קא חשבינן. ופרקינן שתייה בכלל אכילה היא. ומאן דלא מיעני מיחייב כרת. דכת' [כי כל הנפש אשר לא תענה וגו' (ויקרא כ''ג) וכן מאן דעביד מלאכה נמי הכין דכתיב] וכל הנפש אשר תעשה כל מלאכה. וגו' (שם). וכמה שיעורים דכי אכיל מיחייב כרת. כדתנן האוכל ביום הכיפורים ככותבת הגסה כמוה וכגרעינתא. והשותה מלא לוגמיו. ואע''ג דשיעורא דאכילה בכזית. הא בכותבת. מאי טעמ' מדשני קרא בדיבוריה וכתב לא תעונה. ולא כתב לא תאכל. שוויה רבנן לשיעורא. דתניא ר' יהודה אומ' כל שיעורין שבתורה בכזית חוץ מטומאת אוכלין. ששינה הכת' במשמעו. ושינו חכמים בשיעורן. וראייה לדבר יום הכיפורים ששינה הכת' במשמעו. תענו את נפשותיכם ולא כת' לא תאכל. ושינו חכמים בשיערן בככותבת. וכי קאמרי' דחייב כרת הני מילי אגופיה דיומא. אבל אתוספת דמוסיף עליה. מעדנא דמפסיק סעודתיה. ועד דקדיש יומא לא מיחייב כרת. דכת' [כי כל] הנפש אשר לא תעונה בעצם היום הזה. על עיצומו של יום ענוש כרת. ואינו ענוש כרת על תוספת עינוי. וכן תוספת מלאכה. [מחזור ויטרי סימן שמ''ה].
------
יוה''כ אסור באכילה ובשתייה וכו'. הני חמשה ענויין כנגד מי, אמר רב חסדא כנגד חמשה ענויין שבתורה, שבת שבתון, [שבת שבתון], ובעשור, ואך בעשור, והיתה לכם לחקת עולם. הני חמשא הוו ואנן שתא תנן, שתייה בכלל אכילה דאמר ריש לקיש מנין ששתיה בכלל אכילה שנאמר ואכלת לפני ה' אלהיך מעשר דגנך תירושך ויצהריך והא תירוש חמרא הוא וקא קרי ליה אכילה, וכתיב נמי ונתת הכסף בכל אשר תאוה נפשך בבקר ובצאן [ו]ביין ובשכר ובכל אשר תשאלך נפשך ואכלת שם, והא יין ושכר משתי הוא וקא קרי ליה ואכלת. אכילה ושתיה מנין דאקרי ענוי דכתיב תענו את נפשותיכם, ותנא דבי ר' ישמעאל נאמר כאן תענו את נפשותיכם ונאמר להלן ויענך וירעיבך, מה להלן ענוי רעבון אף כאן ענוי רעבון. סיכה מנלן וכו' וכו'. [האשכול — דפוס י%ם, הלכ' יוה''כ].
------
למדנו ה' עינוים שאסורין מה''ת ותניא כשאמרו אסור לא אמרו אלא כחצי שיעור אבל בשיעור ענוש כרת ואעפ''י שענוש כרת אין ענוש כרת אלא אוכל ושותה [ועושה מלאכה] (ביוה''כ כמוה וכגרעינתה והשותה מלא לוגמיו חייב) בלבד והרי אנו מפרשין כל אחד ואחד כהלכתו. [עשרת הדברות לבעל העיטור הלכ' יו''כ].
------
האוכל ביום הכפורים. צוה הב''ה בפ' אמור אל הכהנים שלא יאכל אדם ביוהכ''פ ולא מצאנו הלאו ואמר רבא ביומא פ' יוהכ''פ [פ''א א'] תנא עצם עצם גמר לה ממלאכה, נאמר כאן וכל הנפש אשר לא תעונה בעצם היום הזה ונאמר במלאכה וכל מלאכה לא תעשו בעצם היום הזה מה במלאכה הזהיר אף בענוי הזהיר. ועונש כתוב בהדיא כל הנפש אשר לא תעונה בעצם היום הזה ונכרתה מעמיה. ומנלן דחסרון אכילה איקרי ענוי. דאמרינן בפ' יוהכ''פ [ע''ד ב'] דבי ר' ישמעאל תנא נאמר כאן עינוי [נפש] [דכתיב לא תעונה] ונאמר להלן עינוי, דכתיב ויענך וירעיבך מה להלן עינוי רעבון אף כאן עינוי רעבון. ויש מוצאין אזהרות עינוי מגזרות שוות אחרות התם בפ' יוהכ''פ. ושתייה בכלל אכילה, דכתיב ונתת הכסף בכל אשר תאוה נפשך ביין ובשכר וכתיב ואכלת. וגמרינן שכר שכר מנזיר, מה להלן יין אף כאן יין [ע''ו ב']. ושעור אכילה ושתייה דקאי עלייהו בלאו וכרת כדתנן [ע''ג ב'] האוכל ככותבת הגסה ביום הכפורים כמוה וכגרעינתה, והשותה מלא לוגמיו חייב. וטעמא [פ' ב'] דקים להו לרבנן דבהאי שיעורא מייתבה דעתיה [דאינש] ונפיק ליה מכלל עינוי. כמוה וכגרעינתה, פי' בירושלמי הדא אמרה צריך למעך חללה. וחצי שעור אע''ג דלא מחייב עליה כרת, אמר ר''י חצי שעור אסור מן התורה [ע''ד א'] וקימ''ל כוותיה, וצריך להוסיף מחול על הקדש דתניא ועניתם את נפשותיכם בתשעה לחודש יכול יתענה בתשעה ת''ל בערב אי בערב יכול משתחשך ת''ל בתשעה הא כיצד מתחיל ומתענה מבעוד יום מכאן שמוסיפין מחול על הקדש. אין לי אלא בכניסתו ביציאתו מנין, ת''ל מערב עד ערב. על שאר ענוים לא מחייב כרת, וטעמא מפרש בפ' יוהכ''פ ולפנים אפרשינו במצות עינוי יוהכ''פ [סי' ת''כ] בעזרת היוצר.
תולדה. דתנן בפ' יוהכ''פ [פ''ב א'] התינוקת אין מענין אותן ביוהכ''פ אבל מחנכין אותם קודם שנה וקודם שתים סמוך לפרקן פי' חנוך שעות. אמרינן התם היה רגיל לאכול בשתי שעות מאכילין אותו בג', בג' בד', ואפילו למאן דאמר ביבמות פ' חרש [קי''ד א'] קטן אוכל נבילות וטריפות אין ב''ד מצווין להפרישו והכא בעי חנוך להסירו מהרגלו שהורגל לאכול ביוהכ''פ, אבל שאר איסורים לא הורגלו. פסק רי''ה ז''ל. קיימא לן כר' יוחנן דאמר בן עשר בן י''א מחנכין אותן לשעות, בן י''ב בתינוקות משלימין מדאורייתא, אבל השלמה דרבנן לית לן. [יראים סימן נ''א].
------
והמצוה הקס''ד היא שצונו להתענות בעשירי מתשרי והוא אמרו יתעלה (אח''מ ט''ז) תענו את נפשותיכם ובא הפירוש בספרא (אח''מ פ''ז) תענו את נפשותיכם ענוי שהוא אבוד נפש ואי זה זה אכילה ושתיה. וכן באה הקבלה (יומא רפ''ח ע''ג: וספרא דלקמן) שהוא אסור ברחיצה ובסיכה ובנעילת הסנדל ובתשמיש המטה. ושהשביתה מחויבת מאלו הפעולות כלם מא0מרו בו (אמור כ''ג) שבת שבתון הוא לכם ועניתם את נפשותיכם כאילו הוא יאמר שחובה בו השביתה המיוחדת במלאכות והמעשים והשביתה המיוחדת במזון הגוף וקיומו ולכן אמר שבת שבתון. ולשון ספרא (אח''מ פ''ח, אמור פי''ד) מנין שיום הכפורים אסור ברחיצה ובסיכה ובתשמיש המטה תלמוד לומר שבת שבתון שבות. כלומר השביתה מאלו כולם עד שיגיע הענוי. [ספר המצות לרמב''ם — עשין קס''ד].
------
והמצוה הקס''ה היא שצונו לשבות ביום זה מן המלאכות והמעשים והוא אמרו יתעלה (אמור כ''ג) שבת שבתון הוא לכם. וכבר בארנו פעמים (מ' צ', קל''ה, קנ''ט, קס''ג) אמרם בו האי שבתון עשה הוא. [ספר המצות לרמב''ם — עשין קס''ה].
------
והמצוה הקס''ז היא שצונו לשבות ממלאכה ביום שמיני שלחג הסוכות והוא אמרו יתעלה (אמור כ''ג) ביום השמיני מקרא קדש יהיה לכם. ודע שזאת השביתה המוטלת עלינו בכל יום ויום מאלו הששה ימים (מ' קנ''ט—ס', קס''ב—ג', קס''ו—ז') דינם דין אחד. ולא יוחד ליום מהם זולת אחר בשביתה זולת השביתה ההיא. וכן אוכל נפש מותר לנו לעשותו בכל יום טוב. ולכן יהיה דין השביתה ההיא דין אחד כולל כל יום טוב. וכבר התבארו משפטי השביתה הזאת כלם במסכת יום טוב. אולם השביתה המוטלת בשבת (מ' קנ''ד) ויום הכיפורים (מ' קס''ד) היא גם כן השביתה ההיא בעצמה ותוספות רבות. כי אינו מותר בשני ימים אלו אוכל נפש. ויש גם כן דברים מותרים ביום טוב ואסורים בשבת ואעפ''י שאינם אוכל נפש כמו שהתבאר במסכת יום טוב (עי' שביתת י''ט פ''א ה''ד וש''נ). [ספר המצות לרמב''ם — עשין קס''ז].
------
והמצוה הקצ''ו היא שהזהירנו מאכול בצום כפור. ולא בא בתורה אזהרה לפעל הזה אבל זכר העונש וחייב כרת למי שאכל וידענו שהאכילה מוזהרת ממנו. והוא אמרו (אמור כ''ג) כי כל הנפש אשר לא תעונה בעצם היום הזה ונכרתה. ובתחלת כרתות כשמנו מחוייבי כרת מנו בכללם האוכל ביום הכפורים וביארו שם שכל מה שחייבין עליו כרת הוא מצות לא תעשה חוץ מפסח ומילה. הנה כבר התאמת שהאכילה ביום הכפורים מצות לא תעשה ולפיכך חייבין על זדונה כרת ועל שגגתה חטאת קבועה כמו שבארו בתחלת כרתות וכמו שהתבאר במסכת הוריות (מתני' ח'. ופיה''מ) שזה הדין לא יתחייב אלא במצות לא תעשה לבד לאמרו יתעלה במחוייבי חטאת קבועה (ויקרא ד') אחת מכל מצות י''י אשר לא תעשינה. ולשון ספרא (אמור פי''ד ה''ט) כי כל הנפש אשר לא תעונה ונכרתה הרי זה עונש ענוי אבל אזהרה לענוי ליום עצמו לא שמענו כשהוא אומר עונש מלאכה שאין תלמוד לומר שכבר קל וחומר הוא מה אם ענוי שאינו נוהג בימים טובים ובשבתות הרי הוא ענוש עליו מלאכה שהיא נוהגת בימים טובים ובשבתות אינו דין שיהא ענוש עליה אם כן למה נאמר עונש מלאכה ללמוד ממנה אזהרה לענוי מה עונש מלאכה לאחר אזהרה אף עונש ענוי לאחר אזהרה. הנה התבאר מה שאמרנוהו. ומשפטי מצוה זו כבר התבארו בסוף מסכת יומא (ע''ג:00, ע''ד.:00, ע''ט—פ''ד:). [ספר המצות לרמב''ם — לאוין קצ''ו].
------
והמצוה השכ''ט היא שהזהירנו מעשות מלאכה ביום הכפורים והוא אמרו בו (אח''מ י''ו, אמור כ''ג, פנחס כ''ט) כל מלאכה לא תעשו. והעובר על לאו זה במזיד חייב כרת כמו שבאר הכתוב (אמור) ואם היה שוגג יקריב חטאת קבועה. וכבר התבארו משפטי מצוה זו בביצה ובמגלה (ז':) וזולתם. [ספר המצות לרמב''ם — לאוין שכ''ט].
------
יום הכפורים אסור באכילה וכו'. (בכל) [דכל] הני איקרו עינוי, וגבי יום הכפורים ה' עינויים כתיבי. והני ה' הוו, דשתייה בכלל אכילה. ואע''פ שאינו ענוש כרת אלא אאכילה ושתייה בלבד, וכי קתני אסור ולא קתני ענוש כרת, אשארא קאי, ארחיצה וסיכה ונעילת הסנדל ותשמיש המטה. אע''פ שכל אדם אסור להושיט אצבעו במים אפילו בצונן, אבל למלך וכלה שרי' רחיצת פניהם וידיהם, משום דדרכו של מלך ושבחו שיהיה נאה, שנא' [ישעיה ל''ג] מלך ביופיו תחזינה עיניך. והכלה, גם כן צריכה נוי כדי שתעלה חן בעיני בעלה. וכל ל' לחופתה קרויה כלה. והחיה, יולדת. וחכמים אוסרין אכולהו בין אמלך וכלה וחיה, וכן מפורש בברייתא. האוכל ביום הכפורים ככותבת הגסה שאע''פ שבשאר כל איסורין שבתורה אזלינן לשיעור כזית, משום דכתב בהו לשון אכילה, ואכילה בכזית. אבל ביום הכפורים דכתי' [ויקרא כ''ג] אשר לא תענה ונכרתה, תענה בעי' ככותבת, משום דקים להו לרבנן דמי שאוכל ככותבת והוא מעונה מאד מתישבת דעתו עליה, ואע''פ שאינה משביעה מיחייב. וככותבת פחותה מכביצה, דהא קא חזינן דכביצה נמי משבעת, אליבא דר' יהודה דסבר ואכלת ושבעת אכילה שיש בה שביעה, ואיזו זו כביצה. כמוה וכגרעינתה. ובגמ' מספק' ליה היכי קתני, אי אמרי' כמוה או כגרעינתה, לפי שגרעין הכותבת מחזיק כאוכל שעליו. או דילמ' הכי קאמר כמוה וכגרעינתה בין האוכל והפסולת שהוא גרעין. השותה מלא לוגמיו חייב. ואע''ג דבאוכלין השיעור שוה לגדול ולבינוני, וכשהיו משערין כל חד וחד בדידיה, דבדידיה מיתבא דעתיה, אבל בדחבריה לא מיתבא דעתיה כלל. אבל באוכל, ככותבת מישב הדעת אפי' לעוג מלך הבשן רגע אחד, ולשאר בני אדם שני רגעים אבל פחותה מככותבת אפי' לאדם בינוני אינו מישב דעתו, אפי' חצי רגע. ומלא לוגמיו פחות מרביעית הוא. אבל בעוג מלך הבשן הוא יותר מרביעית. מחלוקת דברייתא דבית שמאי אזלי לרביעית, ובית הלל למלא לוגמיו, בעוג מלך הבשן הוא, דבית שמאי לחומרא ובית הלל לקולא, כל האוכלין מצטרפין לככותבת, ואפי' מלח סדומית שעל גבי הבשר. וכל המשקין בין מים ודבש וחלב ויין וחומץ. ולפי שכל דבר לח הוא משיב את הנפש. האוכל והשותה אין מצטרף לפי שאין הלב מתישב. [רבינו יהונתן מלוניל].
------
יום הכיפורים אסור באכילה ובשתיה ברחיצה ובסיכה ובנעילת הסנדל ותשמיש המטה, והם כנגד חמשה עינוים שבתורה, ושתיה בכלל אכילה. ואם לא התענה חייב כרת. ושיעור אכילת כרת ככותבת הגסה כמוה וכגרעינתה, והשותה מלא לוגמא. ולא מחייב כרת בין האוכל ובין העושה מלאכה אלא מכניסת יום הכיפורים ואילך ולא אתוספת דכתיב [ויקרא כ''ג] בעצם היום הזה על עצומו של יום עונש כרת והוא הדין במלאכה. [ראבי''ה סימן תקל''א].
------
יום הכפורים אסור באכילה ובשתיה וברחיצה ובסיכה ובנעילת הסנדל ובתשמיש המטה, המלך והכלה ירחצו את פניהם והחיה תנעול את הסנדל דברי ר' אליעזר וחכמים אוסרין, והלכה כר' אליעזר דיהיב טעמא הכי, המלך דכתיב מלך ביפיו תחזינה עיניך, כלה מאי טעמא אמר רב כדי שלא תתגנה על בעלה ועד אימת מיקרייא כלה עד שלשים יום. ומיבעי ליה לאיניש ליקורי ליומא דכפורי בכסות נקייה דאמר ליה ריש גלותא לרב המנונא מאי דכתיב לקדוש ה' מכובד, א''ל זה יום הכפורים שאין בו לא אכילה ולא שתיה, אמרה תורה כבדהו בכסות נקייה. והחיה תנעול את הסנדל מאי טעמא משום צנה, שמואל אמר כל מחמת עקרב שרי. והני חמשה עינוין דמתניתין אסמכינהו רבנן אקראי דכתיב (כי) ביום הכפורים שבת שבתון, שבת שבתון, ובעשור, ואך בעשור, והיתה זאת לכם לחקת עולם, ושתיה בכלל אכילה היא דכתיב ואכלת לפני יי' אלקיך מעשר דגנך תירושך ויצהרך וכתוב אחד אומר ונתת הכסף בכל אשר תאוה נפשך בבקר ובצאן וביין ובשכר וכו', וכולהו ילפי להו מקראי, אכילה ושתיה כתיב הכא תענו את נפשותיכם וכתיב התם ויענך וירעיבך מה להלן עינוי דרעבון אף כאן עינוי דרעבון. רחיצה דכתיב ולאביתר הכהן אמר המלך ענתות לך על שדך וכו' וכתיב כי אמר[ו] העם רעב ועיף וצמא במדבר, רעב מלחם וצמא ממים עיף מרחיצה וכתיב מים קרים על נפש עיפה ואם נאמר משתיה הוה כתב בנפש, ואיקרי עינוי דכתיב וכי התענית בכל אשר התענה אבי, סיכה דכתיב לחם חמודות לא אכלתי ובשר ויין לא בא אל פי וסוך לא סכתי וכי התענית בכל אשר התענה אבי [וכתיב אשר נתת לבך להבין ולהתענות וגו']. נעילת הסנדל דכתיב ודוד עולה במעלה הזיתים עולה ובוכה וראש לו חפוי והוא הולך יחף ואיקרי עינוי דכתיב וכי התענית בכל אשר התענה אבי. ותשמיש המטה דכתיב אם תענה את בנותי אם תענה מתשמיש וכו'. [המנהיג הלכ' צום כפור].
------
יוה''כ אסור באכילה ובשתי' ורחיצ' וסיכה ונעילת הסנדל ותשמיש המיטה, ירושלמי למה ו' דברים כנגד ו' ענויין האמורים בפרשה והא ליתא אלא חמשה אר''ת א' במוסף בפ' פנחס וה' כר''י דאמר תינוקת בת שתיים עשרה שנים ויום א' משלימין מדאוריית' ותינוק בן י''ג שנה ויום א' אבל מבן ח' בבריא ובן ט' לחול' מחנכין לשעות ולמצות ולהתענות ביוה''כ וחולה המסתכן שאם לא יאכל ימות מותר לו לאכול דכתיב וחי בהם. עשה מצות שתחי' בהם ולא שתמות בהם ע''פ בקיאין מאכילין אותו או ע''פ עצמו אמרי דבי ר''י חולה אומר צריך ורופא אומר א''צ שומעין לחולה כי הלב יודע מרת נפשו חולה אומר א''צ ורופא אומר צריך שומעין לרופא דספק נפשות להקל אחד או' צריך ושנים אומרים אין צריך אין הא' במקום שנים וכן שנים במקום שלשה ומעוברת שרוצה לאכול מאכילין אותה פן יעקר הוולד דתנן עוברה שהריחה מאכילין אותה עד שתשיב נפשה וכן עוברה שהריחה בשר קודש או בשר חזיר תוחבין כוש ברוטב אם נתיישבה דעתה מוטב וא''ל מביאין לה שומן עצמה. ההיא עובר' דארחה אתאי לקמי' דר''י א''ל זילו ואמרו לה באודנא האידנא יוה''כ היא לחשו לה ואילחישא מכאן שיש להם ללחוש באזנה אם אינה תאבה יותר מוטב וא''ל מאכילין אותה מי שאחזו בולמוס מאכילין אותו עד שיאורו עיניו ומאכילין אותו דבש וכל (מינה) [מיני] מתיקה ומאכילין אותו (אליל) [אליה] בדבש וסולת נקי' בדבש ומי שנשכו כלב שוטה מאכילין אותו מחצר כבד של הכלב ואסור לרחוץ מקצת גופו ככולו אבל אם פי' מלכלך בטיט או חוטמו מטפטף דם רוחץ כדרכו ואשה מדיחה יפה ידה לתת פת לתינוק מנע(ו)ל לעולם אסור בין מפונק בין אינו מפו' אבל מתירא משום עקרבים או שאר שרצים שרי. [מעשה רוקח סימן קמ''ד].
------
יום הכיפורים אסור באכילה ובשתייה וברחיצה ובנעילת הסנדל ובתשמיש המיטה. ואסור לסוך מקצת גופו ככל גופו. ואם היה חולה או שיש לו חטטין בראשו סך כדרכו ואינו חושש. ונראה דמותר לו לצאת ביום הכיפורים במנעל קרוע. ושיעור הקריעה איני יודע. וכן לכרוך במנעל של שעם דהיינו מין גומא שקורין פויי, ובאנפוליא של בגד שקורין נוגביצי. וכל אלו שאמרו אסורים בנעילת סנדל יוצא לדרך נועל מנעליו, והגיע לכרך חולץ. המלך, והכלה כל שלשים יום, ירחצו את פניהם. ובמקום שיש לחוש לעקרבים כל אדם מותר לנעול. [פסקי או''ז].
------
יום הכיפורים אסור באכילה ובשתייה וברחיצה ובסיכה ובנעילת הסנדל ובתשמיש המיטה. המלך והכלה ירחצו את פניהם, והחיה תנעול את הסנדל דברי ר' אליעזר, וחכמ' אוסרין. אסור, באכילה, ענוש כרת הוא, אמ' ר' אילא ואיתימא ר' ירמי' לא נצרכה אלא לחצי שיעור. הניחא לר' יוחנ' דאמ' חצי שיעור אסור מן התורה, דכיון דחזי לאצטרופי איסורא קאכיל, אלא לריש לקיש דאמ' מן התורה אכילה קאמ' רחמ' והאי לאו בר אכילה הוא מאי איכא למימר, מודה ריש לקיש שאסור מדרבנן. וקיימלן ריש לקיש ור' יוח' הלכ' כר' יוחנ'. [פסקי הרי''ד].
------
הזהירה תורה לשבות ולהתענות ביום הכפורים, שנ' [ויקרא כ''ג] שבת שבתון הוא לכם ועניתם את נפשותיכם, ואומר [שם] כי כל הנפש אשר לא תעונה בעצם היום הזה ונכרתה מעמיה, וכל הנפש אשר תעשה כל מלאכה בעצם היום הזה והאבדתי את הנפש ההיא מקרב עמה, הא לך שכל מי שאינו מתענה ביום הכפורים או מי שעוש' [בו] מלאכה ענוש כרת. יום הכיפורים הרי הוא כשבת, שהרי אין בו היתר אוכל נפש, לפיכך אסור להעביר בו ארבע אמות ברשות הרבים או לטלטל מרשות היחיד לרשות הרבים. וכן מערבין בו עירובי חצירות כשבת, כמו שמבואר בכריתות בפרק אמרו לו [י''ד ע''א]. [פסקי ריא''ז].
------
יום הכפורים אסור באכילה ובשתייה וברחיצה [ובסיכה] ובנעילת הסנדל ובתשמיש המטה, שכולם [בכלל] עינוי הם, ואינו ענוש כרת אלא על אכילה ושתייה בלבד, שעיקר עינוי אכילה ושתייה הוא. האוכל ככותבת גסה שהיא פחותה מכביצה כמעט הרי הוא ענוש כרת, לפי שדעתו שלאדם מתיישב בשיעור זה ואינו בכלל עינוי, וכל האוכלין מצטרפין לשיעור זה, אבל פחות מזה השיעור אע''פ שהוא אסור מן התורה אינו ענוש כרת. וכן שאר איסורין שבתורה [ש]שיעורן בכזית, כגון חלב ודם וכיוצא בהן אם אכל פחות מכזית הרי הוא אסור מן התורה ואינו ענוש כרת. השותה מלא לוגמיו ביום הכפורים הרי זה ענוש כרת, ולא מלוא לוגמיו ממש אלא כדי שיסלקנו לצד אחד ונראה כמלוא לוגמיו, ובין אם הוא גוף גדול ובין אם הוא גוף קטן שיעורו כמלוא לוגמיו כמו שביארנו, ושיער זה באדם בינוני [הוא] פחות מרביעית לוג, ומלוא לוגמיו ממש הוא יותר מרביעית לוג, וכל המשקין מצטרפין לשיעור זה. היה אוכל אוכלין ככותבת או שותה משקין כמלוא לוגמיו מעט מעט, אם שהא בהן יותר מכדי אכילת פרס [הרי אלו אינם מצטרפין, ואם לא שהא בהן יותר מכדי אכילת פרס] מצטרפין וענוש כרת, וכן בשאר כל האיסורין [ש]שיעורן כזית, וכבר ביארנו זה בהלכות פסחים בפרק ואילו עוברין. אין האוכלין מצטרפין עם המשקין, 
וציר שעל גבי ירק מצטרף, לפי שמכשירי אוכלין כאוכלין. [פסקי ריא''ז].
------
אסור לנעול מנעל וסנדל ואפילו ברגלו אחת, ומותר לצאת בסנדל של גמי וכיוצא בהן (לשון רמב''ם שביתת עשור פ''ג הל' ז' וע''ש), דקאמר התם (יומא ע''ח ב') אביי נפיק בדהוצי רבא נפיק בדיקולי רבה כריך סודרא אכרעיה ונפיק, ובירושלמי דיומא (פ''ח ה''א) אמרינן יוצאין באנפליאות של בגד, וכן בפרק מצות חליצה (יבמות ק''ב ב') תניא מטייל אדם בתוך ביתו באנפיליאות של בגד ובתוספתא (יומא פ''ד ה''א) אוסר. [סמ''ג לאוין סימן ס''ט].
------
אסור לסוך מקצת גופו ככל גופו בין סיכה שהיא של תענוג בין סיכה שאינה של תענוג, ואם היה חולה אף על פי שאין בו סכנה או שיש לו חטטים בראשו סך כדרכו ואינו חושש (רמב''ם שביתת עשור פ''ג הל' ט'), והא דגרסינן בירושלמי (יומא פ''ח ה''א) הדא דאת אמרת בסיכה שהיא של תענוג אבל שאינה של תענוג מותר, שמא אינו מתיר אלא כגון לחולה ולחטטין. [סמ''ג לאוין סימן ס''ט].
------
יום הכפורים אסור ברחיצה בין בחמין בין בצונן בין כל גופו בין אבר אחד, אפילו אצבע קטנה אסור להושיטה במים (ע''פ רמב''ם שביתת עשור פ''ג הל' א' ע''ש), אפילו מלך וכלה לדברי רבנן דרבי אליעזר (יומא ע''ג ב'), ותניא (שם ע''ז ב') אסור לרחוץ מקצת גופו ככל גופו ואם היו ידיו מלוכלכות בטיט וצואה רוחץ כדרכו ואינו חושש, ורבי' יעקב (שם תד''ה משום) אומר שבבקר יכול אדם לרחוץ כדרכו שאין לך מלוכלכות בטיט ובצואה יותר מידים בבקר דאמר התם שרוח רעה שורה עליהן ונקראת בת מלך וסכנה הוא ליגע בעיניו או בחוטמיו ולא לפיו קודם נטילה (שבת ק''ח ב'), והא דתנא דבי מנשה בפרק כל הבשר (חולין ק''ז ב' וביומא שם) אשה מדיחה ידה אחת במים ונותנת פת לבנה קטן מפני רוח רעה השורה על הידים ששמה שיבתא התם מיירי אפילו אחר נטילת שחרית שרגילה לשרות על הידים בעת שרוצין להאכיל התינוקות ואותה רוח רעה אינה מצויה בינינו ואין אנו נזהרים ממנה כדרך שאין אנו נזהרים מגילוי מפני שאין נחשים מצויים ביננו וממים אחרונים מפני שאין מלח סדומית מצוי בינינו. תניא בירושלמי דפרק קמא דתענית (ה''ו) ובפרק בתרא דיומא (ה''א) הורה רבי אחאי בבא מן הדרך והיו רגליו כהות עליו מותר לרחצם במים, ובתוספתא דיומא (פ''ד ה''ו) תניא וכן היה רבן שמעון בן גמליאל אומר היו רגליו מלוכלכות בטיט ובצואה מדיחן במים כדי שלא יטנפו כליו, ואין שם מחלוקת בדבר. ותניא (יומא ע''ח א') אסור לישב על גבי טיט המטפחת ביום הכפורים, ומסקינן דמיירי בטיט שהוא לח ביותר שיש בו טופח כדי להטפיח פי' שאם יניח ידו עליו ותעלה בה ליחלוחית שאם הדביק אותה לידו אחרת תדבק בה ליחלוחית אסור לישב עליה (ע''פ רמב''ם שם הל' ד'). לא ימלא אדם כלי חרש מים ויצטנן בו שהמים נוזלין מדופנו, ואפילו כלי מתכות אסור שמא ינתזו המים על בשרו, ומותר להצטנן בפירות (רמב''ם שם), ר' יהושע בן לוי (שם ע''ח א') בכל ערב י''ה היו מביאין לו מטפחת ושורה אותה במים ועושה אותה כמין כלים נגובים למחר מעבירה על גבי עיניו ואינו חושש, פירוש כלים נגובים שסוחט כל המטפחת עד שלא נשאר בה טופח על מנת להטפיח, כתב מו' רבי' יהודה (תו''י שם ע''ז ב' ד''ה משום) שאין ענין זה דשריית מפה מדבר אלא לקרר עצמו ולהעבירה על גבי עיניו שהרי פירש רבי' שמואל ור''י ב''ר אשר שאם היסך רגליו מותר לרחוץ ידיו משום הכון לקראת א%להיך ישראל, וכן נראה למו' דה''ה דשייך הכון אף בקטנים אפי' לא שיפשף [כלומר לא נגע]. [סמ''ג לאוין סימן ס''ט].
------
לשבות ביום הכיפורים ממלאכה שנאמר שבת שבתון היא לכם, וכל העושה בו מלאכה בטל מצות עשה ועבר על מצות לא תעשה (ע''פ רמב''ם שביתת עשור פ''א ה''א) המפורשת בספר מצות לא תעשה סימן (ס''ח). מצות עשה אחרת ביום הכיפורים להתענות [בו] מאכילה ושתייה שנאמר תענו את נפשותיכם וחסרון אכילה קרוי עינוי שנאמר (דברים ח' ג') ויענך וירעיבך (ע''פ תו''כ אחרי פ''ז ה''ד), וכל האוכל ושותה בו ביטל מצות עשה וע[ו]בר על מצות לא תעשה (ע''פ רמב''ם שביתת עשור פ''א ה''ד וע''ש) המפורשת בספר מצות לא תעשה (ס''ט). שנינו יום הכיפורים אסור באכילה ו[ב]שתייה ו[ב]רחיצה ו[ב]סיכה ו[ב]נעילת הסנדל ו[ב]תשמיש המטה. מנא הני מילי אמר רב חסדא (שם ע''ו א') כנגד חמשה עינויין האמורים בתורה בפרשת יום הכיפורים בפרשת אחרי ובפרשת אמור ובפרשת פנחס ומקשה קראי חמשה כתיבי ואנן שיתא עינויין מתנינן לה ומתרץ שתייה בכלל אכילה היא. ורבינו משה (שם ה''ה) כתב משבת שבתון, שבת מאכילה שבתון משאר עינויין. וזהו כרבה וכרב יוסף (ע''ד א'). תניא (שם) אין ענוש כרת אלא על אכילה ושתייה בלבד ולא על שאר עינויין. ונראה מדהוצרך לומר שאין ענוש כרת על שאר עינויין משמע דלכל הפחות יש בהן איסורא דאורייתא, ורבינו יצחק בר רבי שמואל פירש ששאר עינויין כולם דרבנן תדע שהרי אמרינן התם (ע''ו ב') דסיכה כשתייה שנאמר (תהילים ק''ט י''ח) ותבא כמים בקרבו וכשמן בעצמותיו ותניא בפרק בתרא דיומא (ע''ז ב') מי שיש לו חטטין בראשו סך כדרכו ואינו חושש, ואמאי והלא שתייה אסורה מן התורה, אלא ודאי סיכה מדרבנן וקרא אסמכתא בעלמא היא וכי גזרו חכמים בדבר שמתכוין להתענג דווקא אבל במקום צער ורפואה לא גזרו (ע''ז א' תד''ה דתנן בשם ר''ת). ותניא נמי בירושלמי (יומא דף ל''ט א') שוה סיכה לשתיה לאיסור ולתשלומין אבל לא לעונש וביום הכיפורים [אין שוה לא] לאיסור (אבל) [ו]לא לעונש. [סמ''ג עשין סימנים ל''א—ל''ב].
------
יום הכיפורים אסור באכילה כול', ה' עינויין כנגד ה' קראי, כדאמ' לקמן [ע''ו ע''א]. והחיה תנעול את הסנדל, מפני הצינה, לפי שמסוכנת אם תצטנן. ועד אימת נקראת חיה עד ל' יום, כדאמ' פרק מפנין [קכ''ט ע''א]. וחכמ' אוסרין בזה ובזה. [ריבב''ן].
------
שנו חכמים יום הכפורים אסור באכילה ושתיה וברחיצה ובסיכה ובנעילת הסנדל ובתשמיש המטה. הני חמשה ענויין כנגד מי כנגד חמשה עינויים שבתורה וכל הני איקרי עינוי אכילה ושתיה דכתיב ויענך וירעיבך ויאכילך את המן ושתיה בכלל אכילה והא דאמרינן אסור באכילה לא אמרו אלא חצי שיעור אבל כשיעור ענוש כרת וכמה שיעורה כדתנן האוכל ביום הכיפורים ככותבת הגסה כמוה וכגרעינתה חייב והשותה מלא לוגמיו חייב ומפרש בירושלמי מדקאמר כמוה וכגרעינתה זאת אומרת שצריך למעך חללה. ועוד מפרש התם כל אכילות שבתורה בכזית והכא בככותבת ומשני דהא לא כתיבא ביה אכילה אלא עינוי דכתיב וכל הנפש אשר לא תעונה וקים להו לרבנן דבככותבת מייתבא דעתיה בבציר מהכי לא. כל האוכלין מצטרפין לככותבת ואומצא במילחא וציר שעל גבי ירק מצטרפין לככותבת דכל אכשורי אוכלא אוכלא הוא. אכל אוכלין שאינן ראוי לאכילה פטור אומר רבה כס פלפלא או זנגבילא ביומא דכיפורי פטור והני מילי ביבישתא אבל ברטיבתא אוכלא הוא. אכל עלי קנים פטור לולבי גפנים חייב ואלו הם לולבי גפנים כל שליבלבו מראש השנה עד יום הכיפורים יותר מכאן פטור. כתב בעל הדברות ז''ל הני מילי דפטור ממלקות ומשמע דאיסורא מיהו איכא. אכילה ושתייה אין מצטרפין שתה משקין שאינן ראוין לשתייה פטור והשותה ציר ומוריס פטור וחומץ מזוג חייב שאינו מזוג פטור אבל לכתחלה אסור. כל המשקין מצטרפין למלא לוגמיו ומלא לוגמיו לפי מה שהוא אדם. עוברה שהריחה מאכילין אותה עד שתשוב נפשה שאין לך דבר שעומד בפני פקוח נפש חוץ מע''ז וגלוי עריות ושפיכות דמים. וכתב ר' אחאי בעל השאלתות זצ''ל דרש רבא עוברות ומניקות מתענות ומשלימות ביום הכיפורים אבל חיה אסורה להתענות עד שלשים יום וכן הלכה ותימה והא בגמרא לא אשכחן חיה אלא גבי נעילת סנדל ובעל הדברות ז''ל כתב (דמהא) [דחיה לא איתמר בגמ' ואי משום] דקתני והחיה תנעול את הסנדל וסתם חיה שלשים יום אין להביא ראיה דהתם משום צינה הוא אבל באכילה אסורה דאם כן הוה ליה למתנייא גבי אכילה ומסתברא דינה כעוברא אם היא צריכה מאכילין אותה עד שתשוב נפשה ובחולה דמאכילין אותו על פי בקיאין ואם אין שם בקיאין מאכילין אותו על פי עצמו אמרי דבי ר' ינאי חולה אומר צריך רופא אומר אינו צריך מאכילין אותו על פי עצמו ואפי' מאה אומרים אינו צריך מאי טעמא לב יודע מרת נפשו. רופא אומר צריך וחולה אומר אינו צריך מאכילין אותו על פי רופא מאי טעמא תונבא הוא דנקיט ליה וספק נפשות להקל ואי אמר איהו ואחרינא בהדיה לא צריכנא ואפי' תרי אחרינא אומרים צריך [פה חסר ונמצא לנכון בכ''י ב' אפילו תרי אחרינא אומרים בהדיה לא צריך ואומרים תרי אחרינא צריך] מאכילין אותו על פיהן דכי אמרינן תרי כמאה ומאה כתרי לענין ממונא אבל הכא ספק נפשות להקל. מי שאחזו בולמוס מאכילין אותו אפי' [דברים] טמאים עד שיאורו עיניו. ותניא מניין יודעין שיאורו עיניו משיבחין בין טוב לרע אמר אביי בטעמא. תנו רבנן מי שאחזו בולמוס מאכילין אותו [דבש] וכל מיני מתיקה שהדבש וכל מיני מתיקה מאירין את העינים. והני מילי אחר אכילה אבל קודם אכילה מיגרר גריר. מי שנשכו כלב שוטה אין מאכילין אותו מחצר כבד שלו ורבי מתיה בן חרש מתיר ועוד אמר ר' מתיה בן חרש החושש בפיו מטילין לו סם בשבת מפני שהוא ספק נפשות והלכתא כרבנן בכלב שוטה אבל בהחושש בפיו לא פליגי רבנן עליה. שאלתי מלפני מורינו הרב ר' אביגדור כהן צדק זצ''ל. חולה שאכל ביום הכיפורים אם צריך להזכיר מעין המאורע בברכת המזון או לא והשיב לי בכתב גלילי ידיו נראה דכיון דלאו מצוה כלל באכילה זו מחמת היום כי אדרבא היום גורם לו איסור אכילה לו ולכל ישראל אלא מפני שפקוח נפש עומד עליו ודוחה לו אישתרי ליה ומשוי ליה כחול לגביה לענין אכילה מסתבר דלא תקון ליה רבנן הזכרה דלא דמי לראש חדש דהתם אסור בתענית ויש באכילה דררא דמצוה דאע''ג דלא מיחייב לאכול פת להיות [זקוק] לברכת המזון בתענית מיהו לא אישתרי מדתנן אין גוזרין תענית בראשי חדשים וכו' וגרסינן נמי בירושלמי בתענית בפרק ב' רב יעקב בר אחא מפקד לספריא אין אתית איתתא משאלינכון אמרו לה בכל מתענין חוץ משבתות וימים טובים וראשי חדשים וחולו של מועד וחנוכה ופורים הלכך סעודת ראש חדש באה מחמת היום חשבינן ליה ושייך הזכרה בברכת המזון דידה כמו שבתות וימים טובים וחנוכה ופורים. אבל כאן שהאכילה אינה באה כלל מחמת היום היכי תיסוק אדעתין למימר דתקון לה רבנן הזכרה הא לא עדיפא מתפלה. דרב הונא ורב יהודה אמרי תרווייהו אין להזכיר של חנוכה במוסף הואיל ואלמלי ראש חודש ושבת אין מוסף בחנוכה אלמא כיון שאותה תפלה אינה בא מחמת חנוכה לא תקון לה רבנן הזכרה דחנוכה הכא נמי אכילה זו כיון שאינה באה מחמת יום הכיפורים לא תקון לה רבנן הזכרה דחולה זה שאכל לא יום הכיפורים גרם לו היתר אכילה זו אלא פקוח נפשו גרם לו כי יום הכיפורים נאסר בכל אכילה ולא הותר מכללו אפי' באכילת קדשים שיש בה מצות עשה כגון בלחם הפנים ובשעיר החיצון ואין צריך לומר בכוס של ברית מילה כדתנן במנחות בפרק שתי הלחם חל יום הכיפורים להיות בשבת החלות מתחלקות לערב חל להיות ערב שבת שעיר של יום הכיפורים נאכל לערב והבבלים אוכלין אותו חי אפילו לרב נחמן ור' יוחנן דפליגי ואמרי מזכיר וקיימא לן כוותייהו שאני התם דיום הוא שנתחייב בד' תפלות כמו תפלת נעילה ביום הכיפורים שצריך להזכיר בה של שבת והכא לא שייך האי טעמא ומדאמרינן בפרק ג' שאכלו טעה ולא הזכיר ראש חדש בברכת המזון אין מחזירין אותו מטעם דאי בעי אכל ואי בעי לא אכל מסתבר ביום הכיפורים האסור באכילה לא תקון הזכרה בברכת המזון כלל אפי' לכתחילה למי שהותר לו לאכול כיון שאין היום גורם לו הלכך הסברא והדעת נותנת כי לא תקנו חכמים לחולה ביום הכיפורים לא קידוש על הכוס ולא הזכרה בברכת המזון וה''ה בתשעה באב. ועוד נראה לעינים שאף אם רצה להזכיר אינו מזכיר דכיון דלא אשכחן הזכרה בברכת המזון אלא ביום שיש מצוה באכילתן איכא למיחש דלמא אתי לזלזולי ביה ביום הכיפורים ולאוקומי קרא דועניתם בשאר עינוים דטפי אתי למיסרך ולמיטעי באכילת מצוה מבאכילת רשות כדמשמע סוף פרק בכל מערבין דאמרינן התם ליתבי לינוקא ולית הלכתא כרב אחא בר יעקב דאתי למיסרך ואמאי אתי למיסרך בשתייה זו יותר מבכל מאכל ומשתה שהוא אוכל ביום הכפורים ואנן ספינן ליה בידים דאמרינן בפרק יום הכפורים אשה מדיחה ידה אחת ונותנת פת לתינוק. אמרו עליו על שמאי הזקן שלא רצה להאכיל בידו אחת וגזרו עליו להאכיל בשתי ידיו אלא ודאי הכי פירושו כאשר פי' מורי רבינו שמחה משפירא זצ''ל דלמא אתי למיסרך ויהא סבור דכוס של ברכה מותר לשתות ביום הכיפורים משום מצוה מתוך שרואה שמשקים אותו שלא לצמאו ויהא נסרך אחר מנהג זה לשתות ביום הכיפורים כוס של ברכה אף לאחר שיגדיל. שנו חכמים התינוקות אין מענין אותן ביום הכפורים אבל מחנכין אותן קודם לשנה קודם לשתים כדי שיהיו רגילין למצות השתא לפני שתים מחניכנא להו לפני שנה מיבעיא אמר רב חסדא לא קשיא כאן בחולה כאן בבריא [פי' חולה לאו דוקא אלא חלוש מאוד כשמתענה. כ''ה בשבלי הלקט הקצר.] אמר רב הונא בן ח' בן ט' מחנכין אותן לשעות בן י' בן י''א משלימין מדרבנן בן י''ב משלימין מדאורייתא בתינוקת. ורב נחמן אמר בן ט' בן י' מחנכין [אותן לשעות] בן י''א בן י''ב משלימין מדרבנן בן י''ג משלימין מדאורייתא בתינוקת ובתינוק ומר אמר חדא ומר אמר חדא ולא פליגי ור' יוחנן אמר השלמה מדבריהן ליכא ובן י''א מחנכין ובן י''ב משלימין מדאורייתא בתינוקת. ובתינוק בן י''א ובן י''ב מחנכין ובן י''ג משלימין מדאורייתא. ופסק רבינו ישעיה זצ''ל דלית הלכתא כר' יוחנן דהא איתותב וכן כתב בעל הדברות זצ''ל דהלכה כרב נחמן ורב הונא דתרווייהו סברי דאיכא השלמה דדבריהן ור' יוחנן דאמר השלמה דדבריהן ליכא יחידאה הוא ועבדינן כרב נחמן בתינוק וכרב הונא בתינוקת. ותמיהא לן מאי דכתב רב אלפס ז''ל אע''ג דקיימא לן כר' יוחנן [בכ''י ב' איתא כר' נחמן.] בתינוקת בת י''ב ותינוק בן י''ג משלימין מדאורייתא וקיי''ל כרב נחמן וכרב הונא דבן י' ובן י''א משלימין מדרבנן בתינוקת ובן י''ב בתינוק והא כולהו מודו בהשלמה דאורייתא והוה ליה למימר הלכה כרב נחמן וכרב הונא. ורבינו אבן גיאות זצ''ל פסק כר' יוחנן דהשלמה דדבריהן ליכא והכי כתב תינוקת בריאה בת י' ובת י''א מחנכין אותה לשעות בת י''ב [ויום אחד] משלימין מדאורייתא היתה חולה [בת י'] מחנכין אותה בי''א בלבד ומשלימין בת י''ב ויום אחד. תינוק בריא מחנכין אותו בן י''א וי''ב ומשלימין בן י''ג ויום אחד. חולה [בי''א] מחנכין אותו בן י''ב ומשלים בן י''ג ויום אחד. איזהו חינוך היה רגיל לאכול בב' שעות מאכילין אותו בג' בג' מאכילין אותו בד'. ומסתבר כשם שמחנכין אותו באכילה כך מחנכין אותו ברחיצה וסיכה כדי שיהיו רגילין במצות. [שבלי הלקט סימן שי''ב].
------
שלא לאכול ביום הכפורים כדכתיב (ויקרא כ''ג) והנפש אשר לא תעונה ונכרתה ודרשינן אזהרה מגזירה שוה דעל דבר אשר ענה מה להלן לא ענש אלא אם כן הזהיר, אף כאן לא ענש אלא אם כן הזהיר, וכמו כן אסרו רבנן רחיצה, וסיכה, ונעילת הסנדל, ותשמיש המטה, אבל אין חיוב כרת ולאו אלא על האוכל ושותה בלבד, וגם צריך להוסיף מן החול על הקודש, ומה שאין אנו מזהירין לנשים (ביצה דף ל') ועמי הארצות שיוסיפו תוספת גדולה מוטב שיהיו בני ישראל שוגגין ואל יהיו מזידין, ואין מוזהרין (יומא דף פ''א) לאו וחיוב כרת אלא על עיצומוא) של יום, ושיעור אכילה (שם ע''ט וכן בתוספת) ככותבת הגסה כמוה וכגרעינתה כשימעך האוכל על הגרעין, ושיעור שתיה כמלא לוגמיו, וחצי שיעור אסור מן התורה, והאוכל פלפלין יבשים (דף פ''א) או זנגבילא יבש פטור, וכל אוכלין הראוין לאכילה (דף ע''ג) אפי' הן של איסור כגון נבלה וכל משקין הראוים לשתיה מצטרפין לשיעור שאמרנו אבל אכילה ושתיה אין מצטרפין, ועוברה ששאלה (דף פ''ב) לאכול לוחשין לה באוזן שי''כ הוא ואם חזרה ושאלה מאכילין אותה ועוברה שהריחה בשר חזיר או בשר קודש תוחבין לה כוש ברוט', אם נתיישבה לבה מוטב ואם לאו מאכילין אות' מן הרוט' עצמו אם נתיישב' לבה מוט' ואם לאו מאכילין אותה מן השומן עצמו פחו' פחו' מכזית עד שתאמר די, ומי שאחזו בולמוס (דף פ''ג) מאכילין אותו הקל שבאיסורין תחלה קודם ואחר כך החמור, אבל אין משהין כלל, וחולה שאמר צריך אני ורופא אומר אינו צריך שומעין לחולהב) חולה אומר איני צריך ורופא אומר צריך שומעין לרופא, רופא אחד אומר שצריך וב' אומרים שאינו צריך אין דבריו של אחד במקום שנים, וכן מג' ד' וה' הלך אחר הרוב הדעו' (ש''ע אם ב' אומרי' צריך אפי' ק' אומרי' אינו צריך ואפי' החול' אומ' עמה' שאינו צריך מאכילין אותו) והיכא שהדיעו' שוות מאכילין אותו, אין טומנין את החמין בעי''כ שלא התירו להטמין אלא לכבוד שבת אבל לא לכבוד החול, פסק בעל הלכות גדולות כרבי יוחנן (דף פ''ב) בן עשר ובן אחד עשר אין מתענין אלא מחנכין אותו לשעות, כיצד היה רגיל לאכול בשלש מאכילין אותו בארבע, בן שלש עשרה בתינוק בת י''ב בתינוקת משלימין מן התורה, ורבינו אלפאס (יומא דף שי''ו) ורבינו האי ורבינו משה מיימון פסקו כרב נחמן דאמר בן תשע ובן עשר מחנכין לשעות, בן י''א משלימין מדברי סופרים, (ש''ע נער שהוא כחוש ואינו חזק להתענות יש לסמוך אמ''ד שאין צריך להשלים מדרבנן כלל) ואסור (דף ע''ז) לרחוץ אפי' אצבע קטנה אפילו בצונן, ואם היו ידיו מלוכלכות בטיט או בצואה רוחץ כדרכו ואינו חושש, ואמר רבינו יעקב (בתוס' שם דף ע''ו שבבקר יכול אדם לרחוץ כדרכו (ש''ע ורוחץ עד סוף קשרי אצבעותיו) שאין לך מלוכלכות בטיט ובצואה יותר מידים בבקר דאמרינן התם (חולין דף ק''ו) שרוח רעה שורה עליהם, ונקראת בת מלך וסכנה היא ליגע בעינים או בחוטמו או בפיו קודם נטילה, ואסור (יומא דף ע''ח) לישב על גבי טיט המטפיח ביום הכפורים, ומסקינן התם דמיירי בטיט שהוא לח ביותר שיש בו טופח כדי להטפיח (פירוש כדי שיניח ידו עליה ותעלה בו לחלוחית כל כך שאם הדביק אותה לידו אחרת תדבק בה לחלוחית) ולא ימלא (וע''ש טור חלוק בין כלי חרס) אדם כלי מים להצטנן שמא יפלו המים על בשרו ואפילו חסר רבי יהושע בן לוי ערב יה''כ מביאין לו מטפחת ושורה אותה במים ועושה אותה כמין כלים נגובים ולמחר מעביר' ע''ג עיניו ואינו חושש ופי' דוקא להעביר' ע''ג עיניו (עיין בהג''ה מיימון פ''ג) אבל אם נצרך לנקביו ורוצה לרחוץ ידיו כמו שהיה רגיל משום הכון לקראת אלקיך ישר' הרשות בידו לרחוץ כדרכו אבל פניו לא משום תענוג ואסור לרחוץ ידיו במפה שרויה במים משום סחיטהג) שומרי (דף ע''ו) פירו' בשדה וההולך להקביל פני רבו עובר במים עד צוארו ואינו חושש ובלבד שלא יוציא ידיו מתחת שולי בגדיו שנראה כהולך כדרכו אבל במוציא ידיו נראה כרוחץ ואסור, והוא הדין לחזור, (פירוש כשהוא חוזר מרבו לביתו) אבל לרחוץ פניו ופיו ושיניו אסור, פניו משום תענוג, פיו ושיניו משום דאפילו חצי שיעור אסור מן התורה, (כלומר אפי' כל שהוא) ושמא יבואו לו מים בגרונו, ואסור לסוך מקצת גופו ככל גופו אבל מי שיש לו חטטין בראשו סך כדרכו ואינו חושש ואסור (דף ע''ח) לנעול סנדלו או מנעל אפילו ברגלו אחת אבל בשל גמי או באנפלי' של בגד מותר (וכן הוא בש''ע) ובתוספתא (פ''ד דיומא דף שכ''ג) אוסר באנפלאו', ומונעין מנעלי' מן התינוקות ושאר דברים אין מונעין מלעשו' לתינוקו' או על ידם או על ידי גוים, ויש מתענין (ר''ה דף כ''א ועיין בסמ''ג על זה) שני ימים, אבל חומרא יתירה היא אחר שאין מקדשים בשום מקום על פי הראיה אין לחושד) נהגו העולם (עיין בתוספו' שבת דף קי''ד) לתקוע תשר''ת בליל מוצאי יום כפוריםה) יש אומרים זכר ליובל, ויש אומרים לפרסם שהוא יום טוב. [סמ''ק סימן רכ''א]. א) מ''מ צריך לפרוש מלאכול משעת שקיעת החמה לכל הפחות משום דמאז מתחיל בין השמשות דר' יהודה ובין השמשות ספק לילה דהוי עיצומו של יום שיש בו כרת ולאו בכלל תוספ' הוא עכ''ל. ב) פי' ר''י בתשובה כשהחולה שואל לאכול ולשתות אומר לו י''כ הוא ואם אמר אעפ''כ תנו לי לאכול מאכילין אותו דכי האי גונא חולה אומר צריך אני קרינא ביה ואעפ''י שאינו אומר בהדיא שצריך משום סכנה. ג) וכן אמר הר' מאיר ז''ל שמותר לאדם לרחוץ עיניו במים ביה''כ ולא פניו מפני שהיא רפואה לעיני' כדאיתא במסכת שבת בפרק שמנה שרצים טפת צונן שחרית וטפת צונן ערבית יפה לעינים מכל קילוריות ורפוא' מותר ביום הכפורים כדאיתא במסכת יומא בפר' יום הכפורים, (ש''ע ונהגו להחמיר). ד) אומר הר' מאיר מי שהתענה פעם אחת שני ימים לשם יום כפורים צריך לעולם להתענות שני ימי כפורים הואיל וקבל עליו יום שני לש' יום כפורי' שהוא איסור כרת כיון שאסרו עליו פעם אחת אסור בו לעולם, (ש''ע ויש לזה התרה). ה) אף על פי שתוקעין קודם הבדלה אין לחוש משום דחכמה היא ואינה מלאכה, בליל מוצאי יום הכפורים שרגילים לומר ה' הוא האלהים ז' פעמים י''א אותם קודם תקיעה, ויש אומרים אותם אחר התקיעה וכן נראה שהרי אומר אותו לסימן סילוק שכינה שמסתלק ועולה עד לרקיע השביעי, וכתיב עלה אלהים בתרועה וגומר, אלמא לאחר תקיעת השופר הוי העלאה והסילוק (ש''ע נוהגין לתקוע רק תקיעה לבד ותוקעים אותה אחר הקדיש אחר נעילה). [הגהות רבינו פרץ על הסמ''ק סימן רכ''א].
------
שלא לאכול ביום הכיפורים כדכתיב (ויקרא כ''ג) והנפש אשר לא תעונה ונכרתה. ודרשו רבותינו (סנהדרין מ''א) אזהרה מגזירה שוה על דבר אשר עינה (דברים כ''ב) מה להלן לא ענש אלא אם כן הזהיר אף כאן לא ענש אלא אם כן הזהיר, וכמו כן אסרו חכמים רחיצה וסיכה ונעילת הסנדל ותשמיש המטה, אבל אין חיוב כרת ולאו אלא על האוכל ושותה לבד. וגם צריך להוסיף מחול על הקודש, ומה שאין מזהירין לנשים ולעמי הארץ שיוסיפו תוספת גדולה מוטב שיהיו שוגגין ואל יהיו מזידיןא), ואין מוזהרין לאו וחיוב כרת אלא על עצומו של יום הכפורים. ושיעור אכילה ככותבת הגסה כמוה ובגרעיניה, צ''ע כשימעוך האוכל על הגרעיןב), ושיעור שתיה כמלא לוגמ'ג), וחצי שיעור מן התורה. האוכל פלפלין יבשין או זנגבילא יבש פטור, וכל האוכלין הראויין לאכילה כגון נבילה אפילו היא של איסור חייב, וכל האוכלין וכל המשקין הראויין לשתייה מצטרפין לשיעור שאמרנו, אבל אכילה ושתיה אין מצטרפין. ועוברה ששאלה לאכול לוחשין לה באזן שיום הכיפורים הוא ואם חזרה ושאלה מאכילין אותה, ועוברה שהריחה בשר חזיר או בשר קודש תוחבין לה כחוש ברוטב ואם נתישבה דעתה מוטב ואם לאו מאכילין אותה פחות מכשיעור משומן עצמו עד שתאמר די, מי שאחזו בולמוס מאכילין אותו הקל שבאיסורין תחילה ואחר כך החמור אבל אין משהין כלל, וחולה שאומר אינו צריך ורופא אומר צריך שומעין לרופא, חולה אמר צריך ורופא אומר אינו צריך שומעין לחולהד), רופא אחד אומר צריך ושנים אומרים אינו צריך אין דבריו של אחד במקום שנים, וכן מג' ד' וה' הלך אחר רוב דעות, והיכא דהדעות שווים מאכיליןה). פסק בהלכות גדולות (הלכות יום הכיפורים) כרבי יוחנן דאמר (דף פ''ב) בן עשר ובן אחת עשרה אין מענין אותן אבל מחנכין לשעות, כיצד היה רגיל לאכול בג' שעות מאכילין אותו בד' שעות, בן י''ג שנה תינוק ובת י''ב שנה תינוקת משלימין מן התורה, ורב אלפס ורב היי גאון ורבינו משה המיימון פסקו כרב נחמן (שם) דאמר בן תשע ובן עשר מחנכין לשעות בן י''א משלים מדברי סופרים. ואסור לרחוץ אפילו אצבעו קטנה ואפילו בצונן, ואם היו ידיו מלוכלכות בטיט או בצואה רוחץ כדרכו ואינו חושש, ואומר רבינו תם (דף ע''ז ד''ה משום) שבשחרית יש לאדם לרחוץ כדרכו שאין לך מלוכלכות בטיט ובצואה יותר מידיו של שחרית דאמרינן התם שרוח רעה שורה עליהן (שבת דף ק''ח) ונקראת בת מלך וסכנה הוא ליגע לא לעיניו ולא לחוטמו ולא לפיו קודם נטילה, אסור לישב על גבי טיט המטפחת ביום הכיפורים ומסיק התם (דף ע''ח) דמיירי בטיט שהוא לח ביותר שיש בו טופח כדי להטפיח, פירוש כדי שיניח ידיו עליו ותעלה בה לחלוחית כל כך שאם הדביק אותה בידו אחרת תדבק בה לחלוחית, ולא ימלא אדם כלי מים להצטנן בו שמא יפלו המים על בשרו ואפילו חסרו), 
ר' יהושע בן לוי ערב יום הכיפורים מביאין לו מטפחת ושורה אותה במים ועושה אותה כמין כלים נגוביםז) למחר מעבירה על גבי עיניו ואינו חושש, ודווקא להעבירו על עיניו אבל הוצרך לנקביו ורוצה לרחוץ ידיו כמו שהיה רגיל משום הכון לקראת וכו' הרשות בידו לרחוץ כדרכו. שומרי פירות בשדות וההולך להקביל פני רבו עובר עד צוארו במים ואינו חושש ובלבד שלא יוציא ידו מתחת שולי בגדיו, שנראה שהולך כדרכו במים אבל במוציא ידו נראה כרוחץ ואסור, והוא הדין לחזור פירוש כשחוזר מרבו לביתו. אסור לסוך מקצת גופו, אבל מי שיש לו חטטיןח) בראשו סך כדרכו ואינו חוששט). ואסור לנעול מנעליו או סנדליו אפילו ברגלו אחת אבל בשל גמי או באנפיליא של בגד מותר ובתוס' (יומא פ''ד ה''א) אוסר באנפיליאותי), ומונעין מנעל מן התינוקות ושאר דברים אין מונעין מלעשותם לתינוקות או על ידו או על ידי אחרים גויםיא). ויש מתענין ב' ימים אבל חומרא יתירא הוא אחרי שאין מקדשין בשום מקום על פי הראיה אין לחושיב). ונהגו העולם לתקוע ק'ש'ר'ק' [בליל] מוצאי יום הכיפורים, יש אומרים זכר ליובל ויש אומרים לפרסם שהוא יום טוב בליל מוצאי יום הכיפוריםיג). א) מכל מקום צריך לפרוש מלאכול משקיעת החמה לכל הפחות לפי שמאותה שעה מתחיל בין השמשות דר' יהודה (שבת דף ל''ד) ובין השמשות ספק לילה דהוי עצמו של יום שיש בו כרת ולאו בכלל תוספת היא. בערב יום הכיפורים ובערב ט' באב מותר לאכול ולשתות אחר שסילק השלחן רק שתהא חמה זורחת כי כן אמר בירושלמי ר' יהודה בן בתירה איקלע לנציבין בערב צומא רבא אתא ריש כנישתא למיזמניה ואמר ליה סעוד אצלי אמר ליה כבר אכילת ופסקיתא אמר ליה אשגח לן דלא [לימרו] אינשי ההוא גברא לא אשגח ביה אזל עמיה ואכל מכל עיגול חדא פתיתין מכל תבשיל חדא פתיתין מכל חבית חד כסא שתא, עכ''ל תשב''ץ (סי' קכ''ח). ב) כלומר שהאויר שיש בין האוכל והגרעין אינן מן השיעור ושיעור זה פחות (מרביעית) מכביצה, עכ''ל ס''ג (תו' דף ע''ט ד''ה כותבת). ג) ואמרינן התם (פ' ע''א) כמה מלא לוגמ' כדי שיסלקנה לצד אחד ויראה כמלא לוגמ' ושיעור זה באדם בינוני פחות מרביעית, עכ''ל ס''ג (שם). 
ד) כשחולה שואל לשתות או לאכול אומרים לו יום הכיפורים הוא ואם אמר אף על פי כן תנו מאכילין אותו דכי האי גוונא חולה צריך קרינ' ביה אף על פי שלא אמר בהדיא שצריך משום הסכנה. ה) פירוש רופא אחד אומר אינו צריך ורופא אחד אומר צריך מחללין עליה שבתא ומאכילין ליה דספק נפשות להקל, עכ''ל ס''ג (שם). ו) [ומותר להצטנן בפירות, לשון ס''ג (שם)]. ז) [פירוש כלים נגובים שסוחט המטפחת עד שלא נשאר בה טופח על מנת להטפיח, לשון ס''ג (שם)]. ח) [או חולה אע''פ שאין בו סכנה, לשון ס''ג (שם)]. ט) מותר לו לאדם לרחוץ עיניו ביום הכיפורים מפני שהיא רפואה לעינים כדאיתא בשבת פרק ח' שרצים (דף ק''ח) טיפת צונן של שחרית וטיפת חמין של ערבית יפה לעינים מכל קילורין, ורפואה מותרת ביום הכיפורים כדאמר במסכת יומא (דף ע''ז) היו לו חטטין בראשו סך כדרכו ואינו חושש, אבל לרחוץ פיו ושיניו אסור לשמא יבא לו בגרונו וחצי שיעור אסור מן התורה כלומר כל שהוא. הגה''ה, ומיהו טוב ליזהר שלא לרחוץ עיניו דלא הוי רפואה גמורה עכ''ה. תשב''ץ (סי' קל''ו). י) רבה בר רב כריך סודריה אכרעיה ונפיק ביום כיפור, משמע דתענוג בלא מנעל שרי, עכ''ל תוס' (דף ע''ז ד''ה דתנן). יא) תניא (יבמות דף ק''ב) לא יטייל אדם ביום הכיפורים בקורדיקייסין בתוך ביתו אבל מטייל הוא באנפיליא בתוך ביתו, פ''ה בקורדיקייסין הן מנעלים דקים שנועלין תחת מנעלים עבים להגן מן המים קוטיז''א בלע''ז, עכ''ל בפרק מצות חליצה (שם). פסק ר''ת (שבת דף קל''ט תוס' ד''ה וליתן ליה) שמותר ליתן כוס של ברכת מילה לתינוק ביום הכיפורים ולא חיישינן דלמא אתי למסרך כיון שאין זה דבר קבוע, ולא דמי להא דאמ' בפרק בכל מערבין (עירובין דף מ') דאין מברכין זמן על הכוס ביום הכיפורים (ולא חיישינן דילמא אתי למסרך) דהיכי ליעביד ליתביה לינוקא אתי למסרך (כיון שאין זה דבר) לשתות אף כשיהיה גדול, עכ''ל ס''ג. ערב יום הכיפורים בתחילת הלילה יקום החזן ויתיר כל מכשולות וכל עבריינות מן הקהל מן השנה שעברה מלבד שבועות וחרמות שבין אדם לחבירו ותקנות קהל שאין יכולים להתיר שלא ברצונם, ויאמר החזן כל נדרי ג' פעמים, ואחר כך יברך ברוך אתה ה' אמ''ה שהחיינו וכו', ואחר כך יאמר ברכו ומתפלל מעריב וי''ח ברכות, ואם שבת הוא יאמר ויכולו וברכת מעין שבע כמו לשבת ומסיים אלוקינו וכו' עד מקדש השבת לבד כמו בשבת, ויפתח השערים ויאמר בית יעקב כו' ואחר כך הסליחות, ואחר קדיש יאמר במה מדליקין אם שבת הוא ואחר כך קדיש [יתום] שלם בלא תתקבל ובשחר אחר ברכו אומר הכי ברוך אתה ה' אמ''ה הפותח לנו שערי רחמים המאיר עיני המחכים לו יוצר אור ובורא חושך עושה שלום ובורא את הכל אור עולם באוצר חיים וכו', אם שבת הוא אין אומרין אבינו מלכינו, ואחר מוסף אומר אין כאלוקינו וקדיש שלם בלא תתקבל אם שבת הוא, ואם אירע בחול אין אומרין אין כאלוקינו עד אחר מעריב במקום שאומרים ויתן לך בכל שנה, ואם אירע בשבת אומרים שם ויתן לך כשאר מוצאי שבת, ואחר תפילת המנחה אומרים אשרי ובא לציון וכו' ואחר כך נעילה, אבל למנחה אין אומרים אשרי כי אם תפילת י''ח כמו ליוצר. ואחר קריאת התורה של שחרית אומרים יקום פורקן וכו' אם אירע בשבת אבל לא בחול, עכ''ל תוס' (עיין במחזור ויטרי סי' שנ''ג). יב) ואותן הנוהגין כן אין להם לאכול במוצאי יום כיפור כלל עד לילה אחרת ולשמור עצמם למחרת מכל מלאכה, עכ''ל ס''ג (הל' יום הכיפורים סי' ס''ט). מי שמתענה ב' ימים לשם יום הכיפורים צריך לעשותו לעולם ב' ימים הואיל וקבל יום שני לשם יום הכיפורים אבל אם לא מתענה לשם יום כיפור כי אם בשביל שהוא רגיל להתענות או עבור תענית חלום אין צריך להתענות [לעולם אבל אם התנה להתענות] בב' ימים של ראש השנה להתענות [זה הפעם בלבד] אין צריך להתענות לעולם כי אין דומה ליום כיפור שהוא אסור בכרת לאכול שהואיל שאסרו עליו פעם אחת אסור בו לעולם. ובערב יום כיפורים צריך לומר והוא רחום וגם אבינו מלכינו בבוקר ובתשובת הגאונים יש שכל אחד ואחד לבדו צריך תרנגולת ערב יום הכיפורים לכפרתו, ונוהגים העולם תרנגול לזכר ותרנגולת לנקיבה, ולומר קודם השחיטה גבר תחת גבר חליפתי תהא כפרתי תהא תמורתי תהא יפרוש למיתה ואני פורש לחיים, ואומר אותם פסוקים שנאמר באיוב (ל''ג) אם יש מלאך אחד מני אלף להגיד לאדם ישרו ויחננו ויאמר פדעיהו מרדת שחת מצאתי כופר, וזה אינו הפסק בין שחיטה לברכה אחרי שצורך שחיטה הוא, ולשלוח אותן לעניים אחר שחיטה. ומה שרגילים העולם לזרוק בערב יום כיפור בני מעיים לעופות זהו כדי לרחם על העופות, וקצת יש להביא ראיה מההיא דפרק כל הבשר (חולין דף ק''י) רמי בר תמרי דהוא רמי בר דיקולי איקלע במערבא במעלי יומא דכיפורי חזי להני עורבי דקאכלי כבדי וכוליתא אמר לשמעיה שקול דהאידנא שכיח היתירא טפי (שם דף צ''ה). ובערב יום כיפור בסעודה המפסקת אינו אוכל כי אם תרנגולת ודבר רך ושריית פת ביין לפי שהוא מעוכל מהר. ובערב יום כיפור ובערב ראש השנה ובערב הושענא רבה וכשהוא בעל ברית שופך על ראשו ועל גופו ט' קבין [מים] חמין שהן מאתים וששה עשר ביצים במקום טבילה כי אותה טבילה אינה כי אם בשביל אהיה טהורה ולא בשביל חובה. וטבילה אינה צריכה [ברכה] ביום כיפור אחר כי אינה אלא בשביל [טהרה] (טהורה). ואדם יכול ללקות ולטבול ערב יום כיפור. (ואומר) וקודם שיאמר כל נדרי אומר בישיבה של מעלה בישיבה של מטה על דעת המקום ועל דעת הקהל אנו מתירים להתפלל עם העבריינים. ואינו אומר בכל נדרי ככתוב אלא ונסלח. ובליל כיפור הוא ישן בבית הכנסת וביום כיפור אחר שאמר אלוקי עד שלא נוצרתי אומר אלוקי נצור לפי שאומרים אותו כל השנה. ואומר מסטין בכבל אסור. וצריך לומר על התורה ועל העבודה אחר הפטורה שניה כמו אחר הפטורה הראשונה. ואומר בנעילה אבינו מלכינו וכמו כן במנחה. ובספר ב' במסורת למען ספר שמי הזכירני נשפטה יחד ספר אתה למען תצדק, [מכאן] אומר מהר''ם נ''ע שיש לומר ביום הכיפורים שהוא יום המשפט סליחות שיש בהן שמות. לשון תשב''ץ (סי' קכ''ב—קל''ח). המברך על טבילת ערב יום הכיפורים הוי ברכה לבטלה, כך כתב רבינו יהודה מפי רבינו יצחק, עכ''ל סידור הר''ם. יג) ואף על גב דתוקעין קודם הבדלה אין לחוש משום דחכמה היא ואינה מלאכה, ומה שאומרים ה' הוא האלוקים ז' פעמים יש אומרים אותו קודם תקיעה ויש אומרים אותו לאחר תקיעה וכן נראה דהרי סימן הוא לסילוק שכינה שמסלקת ועולה עד לרקיע שביעי ככתוב עלה אלוקים בתרועה ה' בקול שופר אלמא אחר השופר היא העליה והסילוק, צ''ע בס''ג (סי' ע'). [סמ''ק מצוריך סימן רי''ח].
------
לצום ביום העשירי בתשרי והוא הנקרא יום הכפורים, שנאמר [ויקרא כ''ג] ובעשור לחדש וגו' ועניתם את נפשותיכם, ובא הפירוש בספרא, עינוי שהוא אבוד נפש, ואי זהו זה אכילה ושתיה, וכמו כן פירשו זכרונם לברכה בגמרא [יומא ע''ד ע''ב]. ועוד באה הקבלה עליו שהוא אסור ברחיצה ובסיכה בנעילת הסנדל ובתשמיש המטה. ולשון ספרא, מנין שיום הכפורים אסור ברחיצה ובסיכה ובתשמיש המטה, תלמוד לומר שבת שבתון, כלומר כי כפל השביתה יורה על שביתה מהעסקים אלה ושביתה ממזון הגוף. משרשי המצוה שהיה מחסדי השם על כל בריותיו לקבוע להם יום אחד בשנה לכפר כל החטאים עם התשובה, וכמו שכתבתי בארוכה בסדר אחרי מות מצות עשה א', ולכן נצטוינו להתענות בו לפי שהמאכל והמשתה ויתר הנאות חוש המשוש יעוררו החמר להמשך אחר התאוה והחטא, ויבטלו צורת הנפש החכמה מחפש אחר האמת שהוא עבודת האל ומוסרו הטוב והמתוק לכל בני הדעת, ואין ראוי לעבד ביום בואו לדין לפני אדניו לבא בנפש חשוכה ומעורבבת מתוך המאכל והמשתה במחשבות החמר אשר היא בתוכו, שאין דנין את האדם אלא לפי מעשיו שבאותה שעה, על כן טוב לו להגביר נפשו החכמה ולהכניע החמר לפניה באותו היום הנכבד למען תהיה ראויה ונכונה לקבל כפרתה, ולא ימנעה מסך התאוות.
מדיני המצוה מה שאמרו זכרונם לברכה [יומא פ' ע''א] ששיעור האכילה ביום הכפורים לחייב עליה דאוריתא מאוכלין הראויין היא ככותבת הגסה, והטעם שנשתנה שיעור האכילה דיום הכפורים משיעור שאר אכילת איסורין שבתורה שהן בכזית מפני שהתורה אסרה האכילה באותו היום בלשון עינוי, ולא נאמר עליה לא תאכלו כמו בשאר איסורין, ופירשו חכמים שקבלו הדברים מאשר קדמו להם שאכילה נקראת בכזית, אבל עינוי הוא באדם כל זמן שלא אכל עד ככותבת שאין דעת בן אדם מתישב בפחות. ושיעור כותבת הוא יותר מגרוגרת ופחות מכביצה ופחות מג' זתים גם כן, שג' זתים הן כביצה. כלל הענין כבר דקדק מי שהוא בקי ושקל בפלס שאין במשקל י''ב ארגינץ ועוד שיעור ככותבת, ודינו כחצי שיעור. וכן מה שאמרו ששיעור השתייה היא מלא לוגמיו של אדם שהוא כביצה, שכבר שיערו כי ביצה מחזיק מלא לוגמיו של אדם ובפחות מכאן אין בו איסור כרת אלא דינו כחצי שיעור, ולפיכך מי שהוא חולה אף על פי שאין בו סכנה גמורה, אם יהיה חלוש הרבה ראוי להאכילו ולהשקותו מעט מעט כשיעור שאמרנו, ונותנין ריוח בין אכילה ושתיה של פעם אחת לפעם אחרת כדי שיעור אכילת פרס שהן שלש בצים כדעת רוב המפרשים כדי שלא יצטרפו האכילות ותהיה נחשבת כאכילה אחת ושיעור אחת, אבל בין האכילה והשתיה אין צריך להפסיק, שאין מצטרפין אכילה ושתיה לענין זה, ושיעור שבין שתיה לשתיה כדי שתיית רביעית, ומותר לשקול ולשער דברים אלה ביום הכפורים לעת הצורך, מוטב נחוש ונרחיק שלא לאכול שיעור ולא נחוש לאיסור המשקל שהוא מדרבנן. וכן מעניין המצוה מה שאמרו זכרונם לברכה [יומא ע''ז ע''ב] כי אלו העינויין שהן דרבנן כגון רחיצה וסיכה לא גזרו בהן רק שלא לעשותן שלא לצורך, אבל כל שעושה אותן לצורך לא גזרו כגון מי שיש לו חטטין בראשו שסך כדרכו ואינו חושש, ואפילו לנטורי פירי אמרו זכרונם לברכה שמותר לעבור במים עד הצואר, וכל שכן לדבר מצוה בין בהליכה בין בחזרה. ובענין הסנדל פירשו לנו מורינו ישמרם אל שסנדל הוא בכל מקום של עור, וזהו שאסור ביום הכפורים, אבל לא של מין אחר, וכללא דמילתא לפי קצת הפירושים דכל שהוא ראוי לענין חליצה, כלומר שהוא של עור, הוא אסור ביום הכפורים ומותר לצאת בו בשבת לרשות הרבים, וכל שאינו ראוי לחליצה כגון של שעם וגמי והוצי וכילי ושאר מיני עשבים מותרים ביום הכפורים, ובלבד שלא יצא בהם למקום שאינו מעורב, דמשוי חשבינן להו. ומן המפרשים רבים ונכבדים מתירין לצאת בכולן ברשות הרבים.
ודין חולה שיש בו סכנה שמאכילין אותו על פי רופא בקי או על פי עצמו, ואפילו רופא אומר אינו צריך, ודין עוברה שהריחה, ודין מי שאחזו בולמוס, ודין קטנים בין תינוק בין תינוקת מאי זה זמן מענין אותן כל היום מדרבנן, וכן מאי זה זמן מחנכין אותן לשעות, וכללא דמילתא לפי קצת מן המפרשים דשתי שנים קודם גדלות בבריא משלימין מדרבנן, ושתי שנים קודם לכך מחנכין אותם לשעות, ויש שפירשו שנה אחת קודם גדלות משלימין מדרבנן בין תינוק בין תינוקת, ויש שפירשו שאין משלימין מדרבנן רק בתינוקת לבד שנה אחת קודם גדלות אבל תינוק אינו משלים כלל מדרבנן, וגדלות הוא בתינוק י''ג שנה ויום אחד, ובתינוקת י''ב שנה ויום אחד. והמלך והכלה ברחיצה ביום זה מה דינן. ועוד אזכיר לך כאן מה שאמרו זכרונם לברכה גם כן בענין תענית תשעה באב הידוע שהוא מדרבנן, ואף על פי שרחוקים מאד שני הימים אלה בטעמן ובכל עניינם, לפי ששם תענית כוללם נדבר בו מעט ואודיעך שהחמירו בו חכמים בכל עניינו כמו ביום הכפורים להפסיק מבעוד יום, וברחיצה ובסיכה ובנעילת הסנדל ובתשמיש המטה ועוברות ומניקות שמתענות בו כשאר העם, מה שאינן עושין כן בכל שאר תעניות חוץ משלש תעניות אמצעיות של עצירת מטר, כמו שנזכר במסכת תעניות בסוף פרק ראשון [י''ד ע''א], דאסיק רב אשי התם נקוט מציעתא בידך. ויתר פרטי מצוה זו מבוארים במסכת יומא. ונוהגת בכל מקום ובכל זמן בזכרים ונקבות. ועובר על זה ואכל ביום הכפורים כשיעור ככותבת ביטל עשה, ועבר על לאו שיש בו כרת, שנאמר [שם] כי כל הנפש אשר לא תעונה בעצם היום הזה ונכרתה. אכל או שתה כשיעור זה בשגגה חייב קרבן חטאת קבועה. [ספר החינוך מצוה שי''ג].
------
לשבות מכל המלאכה ביום הכפורים, שנאמר [ויקרא כ''ג] שבת שבתון הוא לכם, וכבר כתבתי מה שאמרו זכרונם לברכה האי שבתון עשה הוא, כלומר שפירושו כאלו יאמר שבתו ביום זה. משרשי המצוה על צד הפשט כדי שלא נהיה טרודים בשום דבר ונשים כל מחשבתינו וכל כוונותינו לבקש מחילה וסליחה מאת אדון הכל ביום זה שהוא נכון לסליחת העונות מיום שנברא העולם, וכמו שכתבתי באחרי מות מצות עשה א'. מדיני המצוה מה שאמרו זכרונם לברכה [מגילה ז' ע''ב] שכל דבר שאסור לעשותו בשבת אף על פי שאינה מלאכה גמורה אסור לעשותו ביום הכפורים. כללו של דבר, אין בין שבת ליום הכפורים אלא שזדון מלאכה בשבת בסקילה וביום הכפורים בכרת, ומכל מקום התירו זכרונם לברכה [שבת קט''ו ע''א] לקנב הירק ביום הכפורים מן המנחה ולמעלה כדי שנמצא אותו מוכן לערב מיד, מה שאינו מותר בשבת. ונהגו העם להחמיר בדבר ולנהוג בו איסור כשבת לכל דבר. ויתר פרטיה מבוארים במסכת יומא. ונוהגת בכל מקום ובכל זמן בזכרים ונקבות. ועובר עליה ועשה מלאכה ביטל עשה זה, מלבד שעבר על לאו, וכמו שנכתוב בעזרת השם. [ספר החינוך מצוה שי''ז].
------
שלא לאכול ולשתות ביום הכפורים, שנאמר [ויקרא כ''ג] כי כל הנפש אשר לא תעונה בעצם היום הזה ונכרתה. כל עניין מצוה זו כתבתי למעלה בסדר זה במצות עשה י''ו, עיין שם כי קרוב הוא. [ספר החינוך מצוה שט''ז].
------
שלא לעשות שום מלאכה ביום הכפורים והוא יום עשירי לחדש תשרי, שנאמר [ויקרא כ''ג] בעשור לחדש השביעי וגו' וכתיב בתריה וכל מלאכה לא תעשו בעצם היום הזה כי יום כפורים הוא לכפר עליכם. ומלת כי הוא נתינת טעם לביטול המלאכה, וכעניין שכתבתי למעלה בסדר זה במצות עשה דשביתה דכפורים י''ח, וגם כל עניין מצוה זו שם תמצאנו ולא אכתוב לך תוספת בדבר אינו צריך. [ספר החינוך מצוה שט''ו].
------
כתיב [ויקרא כ''ג] אך בעשור לחדש השביעי הזה יום הכפורים הוא לכם ועניתם את נפשותיכם וגו'. לכך שנו חכמים יום הכפורים אסור באכילה ובשתיה וברחיצה ובסיכה ובנעילת הסנדל ובתשמיש המטה. הני חמשה ענויין כנגד חמשה ענויין שבתורה, שבת שבתון, בעשור, ואך בעשור, והיתה זאת לכם לחוקת עולם. קראי חמשה הוו ואנן שיתא תנן. שתיה בכלל אכילה היא שנאמר ואכלת לפני י''י אלקיך במקום אשר יבחר מעשר דגנך תירושך ויצהרך, תירוש חמרא הוא וקא קרי ליה ואכלת, וכתיב נמי ונתת הכסף בכל אשר תאוה נפשך בבקר ובצאן וביין ובשכר ובכל אשר תשאלך נפשך ואכלת שם. יין ושכר משתיה הוא, וקא קרי ליה ואכלת. וכל הני ענויין מדרבנן נינהו ואסמכינהו רבנן אקראי בגמרא [ע''ו ע''ב], ומיהו אינן אסורין מן התורה, חוץ מאכילה ושתיה שחייב עליהן כרת. האוכל ככותבת הגסה כמוה וכגרעינתה חייב. והיא פחות בכביצה. ירושלמי [פ''ח ה''א] צריך למעך חללה, דאי לא כן ליתני כמוה וכגרעינתה וכחללה. גרסינן בתוספתא [פ''ד ה''ד], אכל וחזר ואכל, אם יש מתחלת אכילה ראשונה עד סוף אכילה אחרונה כדי אכילת פרס מצטרפין, אם לאו אין מצטרפין. שתה וחזר ושתה, אם יש מתחלת שתיה ראשונה עד סוף שתיה אחרונה כדי שתית רביעית מצטרפין, אם לאו אין מצטרפין. תימה מהר''ם שלא ביאר ממיעוך חללה, גם מהרי''ף וההשלמה שלא הזכירו מזה כלל. [המאורות].
------
האזהרה קצ''ו לר''ם [סהמ''צ ל''ת קצ''ו, שביתת עשור פ''א הי''ד] הוזהרנו מלאכול ביום הכפורים, ולא נתבאר בכתובי התורה אזהרה לזה המעשה, אבל זכר הענש וחייב הכרת לאוכל. וידענו שהאכילה מוזהר ממנה והוא אמרו [ויקרא כ''ג כ''ט, וצ''ל כי כל] וכל הנפש אשר לא תעונה ונכרתה. ובתחלת כריתות [ב' ע''א] כשמנו מחוייבי כרת מנו בכללם האוכל ביום הכפורים, ובארו שם שכל מה שיתחייב עליו כרת הוא מצות לא תעשה חוץ מפסח ומילה. הנה נתאמת שהאכילה ביום הכפורים מצות לא תעשה, ולזה חייבין על זדונה כרת ועל שגגתה חטאת קבועה כמו שבארנו בתחלת כריתות, וכמו שנתבאר במסכת הוריות [פיהמ''ש הוריות פ''ב מ''ב ועי' הל' שגגות פ''א ה''ב] שזה הדין לא יתחייב כי אם במצות לא תעשה בלבד מפני אמרו יתעלה במחוייבי חטאת קבועה [ויקרא ד' י''ג] אחת מכל מצות ה' אשר לא תעשינה. ולשון סיפרא [תו''כ אמור פי''ד ה''ד, ומקוצר] כי כל הנפש אשר לא תעונה ונכרתה הרי זה ענש ענוי, אבל אזהרה לענוי לא שמענו, כשהוא אומר [תו''כ שם ה''ט] ענש המלאכה שאין תלמוד לומר שק''ו הוא, ומה אם ענוי שאינו נוהג בשבתות וימים טובים הרי הוא ענוש עליו מלאכה שנוהגת בשבת וימים טובים אינו דין שיענש עליה, אם כן למה נאמר ענש מלאכה ללמוד ממנה [אזהרה] לענוי מה ענש מלאכה לאחר אזהרה אף ענש ענוי לאחר אזהרה, ע''כ. כונת אזהרת האכילה ביום הכפורים מפני שהוא יום מיוחד לנפש שיהיה האדם בו כמלאך, ומפני שהאכילה בו תמנע הערת הנפש ושלמותה בא ענש כרת. ומדברי הקבלה [יומא ע''ד ע''ב, רמב''ם ה''ה] שכל תענוג גופני אסור בו כגון רחיצה וסיכה ותשמיש המטה ואסור בנעילת הסנדל, להראות הענוי, והכל לכונה שכתבנו. אמנם לא בא הענש הגדול בשאר התענוגים, באשר בא בענין האכילה מאשר האדם יותר צריך אל האכילה ויותר נמשך בה משאר התענוגים ובא בשעור ככותבת [יומא ע''ג ע''ב, רמב''ם פ''ב ה''א] ששעור כזה מיסב הנפש, ואם אכל מאכלים שאין ראוים לאכילה פטור [שם פ''א ע''א, רמב''ם פ''ב ה''ה], שלא יתענג האדם אלא במאכלות הראוים. [הבתים — ספר המצוה].
------
המצוה ק''ס. להתענות בעשור לחדש השביעי [סהמ''צ עשין קס''ד, רמב''ם שביתת עשור פ''א ה''ד] שנאמר [ויקרא ט''ז כ''ט] בעשור לחדש השביעי תענו את נפשותיכם. המצוה קס''א. שנצטוינו לשבות בעשור לחדש השביעי [סהמ''צ עשין קס''ה, רמב''ם שביתת עשור פ''א ה''א] שנאמר [ויקרא 
כ''ג כ''ז] מקרא קדש יהיה לכם. ונאמר [שם ל''ב] שבת שבתון הוא לכם. מצות השביתה ביום זה לכונת הענוי, וענין הענוי באה הקבלה האמתית [יומא ע''ג ע''א] שהיא מאכילה ושתיה. ולהיות ענין הכפורים הערה רבה לשלמות הנפש בא חיוב כרת באוכל ושותה ביום הכפורים. ומדברי סופרים [שם פ' ע''א] אסור ברחיצה וסיכה ובנעילת הסנדל, ותשמיש המטה. סוף דבר ענין יום זה הוא כאלו הוא בנפש בלבד שנאסרה בו כל הנאה גשמית וכל מלאכה וכל דבר מיוחד לגוף. ומה שאינו אסור מן התורה אלא אכילה או שתיה שזהו המעמיד הגוף והיותר רגיל, וכאשר יבטל מזה ישאר בענוי עם הנפש לבד. וכבר כתבנו [יומא כ' ע''א] שהשטן אין לו רשות ליום הכפורים, וזה מבואר למשכיל. ובא חיוב כרת באיסור המלאכה מפני שעקרו לנפש, ורבותינו תקנו [פסחים ק''ד ע''א] ברכת הנר ליל מוצאי יום הכפורים, לכונה שכתבנו [מצוה קמ''ח] בברכת הנר למוצאי שבת שהכל ענין אחד. וכתב הר''ם פמ''ג משלישי [מו''נ] ענין צום כפור סבתו מבוארת, שהוא נותן דעת התשובה, והוא שירד בו אדון הנביאים ובשרם בסליחת חטאתם הגדול, והיה היום [ה]הוא גדול לנצח יום תשובה ועבודה גמורה, ולזה נאסרה בו כל הנאה גשמית וכל טרח והתעמלות הגוף, רצה לומר המלאכות, ואין עושין בו רק הודויין. רצה לומר, שישוב מחטאו ויודה בהן. [הבתים — ספר המצוה].
------
המצוה קנ''ב. נצטוינו לשבות ביום ראשון של פסח [סהמ''צ לר''מ עשין קנ''ט] שנאמר [שמות י''ב ט''ז] וביום הראשון. המצוה קנ''ג. נצטוינו לשבות בשביעי של פסח. [סהמ''צ לר''מ עשין ק''ס] שנאמר [שמות שם] וביום השביעי מקרא קדש. המצוה קנ''ד. שנצטוינו בו לשבות בחג השבועות והוא הנקרא עצרת [סהמ''צ לר''מ עשין קס''ב] והוא אמרו [ויקרא כ''ג כ''א] וקראתם בעצם היום הזה. המצוה קנ''ה. לשבות בראשון מתשרי [סהמ''צ לר''מ עשין קס''ג] שנאמר [ויקרא שם כ''ד] באחד לחדש יהיה לכם שבתון. המצוה קנ''ו. לשבות בראשון של סכות. [סהמ''צ לר''מ עשין ק''ס] שנאמר [ויקרא שם ל''ה] ביום הראשון מקרא קדש וכו'. המצוה קנ''ז לשבות בשמיני של חג הסכות [סהמ''צ לר''מ עשין קס''ז] שנאמר [ויקרא כ''ג ל''ו] (ו)ביום השמיני מקרא קדש. וכתב הר''ם במצות השביתה ביום הראשון של פסח [סהמ''צ לר''מ עשין קנ''ט], דע זאת ההקדמה, והיא שכל מה שנאמר בו מקרא קדש, בא בפירושו קדשה[ו] [תו''כ אמור פרשה י''א א'] וענין קדשהו לא תעשה בו מלאכה אלא מה שיתייחס באכילה כמו שבאר הכתוב [שמות י''ב ט''ז] וכבר קדם לנו אמרם [שבת כ''ד ע''א] האי שבתון עשה ר''ל, שכל יום שאמר ה' שבתון כאלו אמר שבות או תשבות, ואלו כלם הם צוויים על השביתה. ושבתון יקראו ימי המועדים כלם, ר''ל ימים טובים, והנה אומ' הרבה בתלמוד [שבת כ''ה ע''א, ביצה ח' ע''א] י''ט עשה ולא תעשה הוא, ר''ל, שהשביתה בכל י''ט מצות עשה ועשיית מלאכה היא מצות לא תעשה, ולזה מי שיעשה בו מלאכה ידועה עבר על עשה ועל לא תעשה. ולענין כונת שביתת ימים אלו, הנה הכונה בהם כי השביתה ביום טוב להעיר שהשגחתו ה' בנו, ונזדרז בקיום התורה והמצות אשר תכליתם להשגתו ית'. אמנם חג המצות לזכר יציאת מצרים זה מבואר. והשביתה בשבועות לזכר מתן תורתנו זה מבואר ששלמות השגחת ה' בנו והראות מופתיו היה בנתינת התורה. אמנם השביתה בראש השנה די מה שיש בו מן ההערה במצות התקיעה כמו שיתבאר [מצוה קנ''ט] אמנם השביתה בסכות מבואר באמרו [ויקרא כ''ג מ''ג] כי בסכות הושבתי את בני ישראל. ולא בא בעשיית מלאכה בימים אלו עונש גדול כמו שבא בשבת, מפני שהשבת הוא ליסוד אמונתנו ואות ברית בינינו לשם, ושקולה כנגד כל התורה. [ירוש' ברכות פ''א ה''ה, שמו''ר כ''ה ט''ז]. והותרה מלאכת אוכל נפש ביום טוב מה שאין כן בשבת, כי מפני מה שיש ברוב הרגל מן הקבוץ הרב לא יספיק להם מה שיכינו מבערב. וגם כי הערת המועדות אינה כהערת השבת שהעקר בו השביתה כמו שבארנו. וכבר בארנו [מצוה קמ''ז] שהוא רמז לעולם הבא. וכן היה זה משלמות תורתנו שאם יאסר ביום טוב מלאכת אוכל נפש לפעמים יצטרך לעמוד שני ימים זה אחר זה בלתי הכנת אוכל נפש, אם יבא יום טוב ערב שבת או אחר השבת. וכבר ידעת מה שתקנו רבותינו ביום הכפורים [ר''ה כ' ע''א] שלא יבא ערב שבת או אחר השבת משום ירקיא ומשום מתיא. והתורה כלה באה להקל מטורח העבודות הקדומות לא להכביד בדבר מן הדברים כמו שבאר הר''ם בשלישי [מו''נ פמ''ג]. והמועדות שבהם ענינים להערה ולזכר למה שקרה, כגון אכילת מצה בפסח ואזהרת החמץ בו וישיבה בסכה באה המצוה בשבעה ימים רצופים, כי ביום אחד לא תספיק ההערה. ולא באה מצות השביתה ואסור המלאכה רק יום אחד להקל מטרח העבודות. וגם כי הבטלה מכל וכל מביאה לידי ענינים מגונים. ולמכוון בבטול המלאכה שהוא לשמוח ברגלים ולעסוק באכילה ושתיה, להעיר על שמחת הנפש שהיא השמחה הגמורה די הערה ביום אחד. והתורה כמו שאמרנו לא רצתה להכביד משא העבודות, שאם תאסר המלאכה שבעת ימים יהיה ההזק גדול, עם מה שימצא בבטול המלאכה מהמשך אחר רוב מאכל ומשתה אשר יבאו מזה עניני רוע סדר הגוף והנפש. וכדי להיות קצת שנוי בין אלו הימים לשאר ימות החול לא התירו רבותינו מלאכה בחול המועד רק מלאכת האבד [מו''ק י''ב ע''א] וכן כל שבעת ימים שוים בישיבת הסכה, ואזהרת חמץ, והבאת הקרבנות. ויש בזה די הערה. ומה שבאה מצות השביתה ביום השביעי של פסח, באמרו [ויקרא שם ח'] מקרא קדש, אין השביתה ההיא מענין חג המצות, כי השביתה ביום ראשון היא זכר ליציאת מצרים, אך ביום השביעי באה השביתה בו לזכר קריעת ים סוף, שבשביעי ירדו לים ואמרו שירה, ואיננו מענין י''ט הראשון, ויורה על זה אמרו [דברים ט''ז ח'] ששת ימים תאכל מצות וביום השביעי עצרת לה' אלקיך, להבדיל יום זה משאר הימים. ר''ל שבא לענין אחר. ומה שצריך לבאר לפי הנחתנו ששביעי של פסח אינו מענין יום טוב הראשון, איך לא תקנו בו חכמים שהחיינו כמו שתקנו בשמיני עצרת, והכונה אצלי בזה, כי יום שביעי הוא מכלל השבעה שהוזהרו מאכילת חמץ, גם הוא שוה לשאר הימים בענין הקרבנות, מה שאין כן בשמיני עצרת שאיננו שוה לשאר הימים בדברים רבים כמו שאמרו רבותינו [סוכה מ''ז ע''א, ר''ה ד' ע''ב] רגל בפני עצמו לענין פז''ר קש''ב גם לא בישיבת הסכה ונטילת לולב. ועתה צריך שנחקור מה שנאמר בשביעי של פסח [במדבר כ''ט ל''ה] עצרת תהיה לכם, וכבר בארו זה חכמינו [פסחים ס''ח ע''ב] ואמרו שהאחד בא לגלות על חברו. כאלו כתוב בכל אחד עצרת לה' [דברים ט''ז ח'] וכתוב עצרת תהיה (לכם) [לך] וזה אמרם [פסחים שם] כתוב עצרת לה' וכתוב [במדבר שם] עצרת תהיה לכם. הא כיצד חלקהו חציו לה' וחציו לכם. 
ר''ל חציו לה' לעסוק בתורה והיא שמחת הנפש, וחציו 
לכם והיא שמחת הגוף. ואשר יראה לי כי בשביעי של פסח נאמר [דברים ט''ז ח'] ב''עצרת לה''', לפי שהוא מקרא קדש לזכור מופת קריעת ים סוף אשר היה מן המופתים הגדולים לזכור יום צאתנו ממצרים, ובשמיני עצרת אין בו רמז רק לתוספת שמחה ולמנוחה, אחר שעברו ימי חג הסכות. אמנם לא נתברר לי טעם למה בא יום שמיני בחג הסכות, ומדוע לא היה בשביעי כדרך חג המצות. ובילמדנו [תנחומא פנחס ט''ז] נתנו בו טעם שבשבעת ימי החג מקריבים שבעים פרים על שבעים אמות. א''ל הקב''ה כל ימי החג הקרבתם לפני הקרבנות על האומות, אבל עכשיו הקריבו לעצמכם, שנאמר ביום השמיני [דברים ט''ז ח'] עצרת תהיה לכם והקרבתם עולה וגו'. [הבתים — ספר המצוה].
------
יוה''כ אסור באכילה ובשתיה. מן התורה, וענוש כרת עליהן אבל שאר עינויין אינן אלא מדרבנן. ואע''ג דמייתי בגמרא חמשה קראי לחמשה עינויין, אסמכתא בעלמא היא. ותדע מדקתני המלך והכלה ירחצו פניהם. ואי הוה דאורייתא לא היינו מחלקים. [תוספות רבינו פרץ].
------
ה''ג. דמחייב איניש לענויי נפשיה ביום הכיפורים בחמשה עינוי, באכילה ושתייה, ברחיצה, בסיכה, בנעילת הסנדל, בתשמיש המיטה. ואינון כנגד חמשה עינויי דכתיבי באורייתא, בעשור, ואך בעשור, שבת שבתון, שבת שבתון, והיית לכם לחוקת עולם. ומאן דלא מעני חייב כרת. וכן מאן דעביד מלאכה. הגהה. אך אמרי' בה''ג דבמלאכה אין בה כרת רק בעינוי שיש בו אוכל נפש, והוא באכילה ושתיה, עכ''ל. וכמה שיעוריה דאכילה להכרת, בככותבת הגסה וכגרעינתה, והוא הלכה למשה מסיני. [ספר נייר הלכ' יוה''כ].
------
לבאר בו ענין אסור מלאכה ביום הכפורים, ודין חמשה ענויין דרך כלל, ובפרט ענוי אכילה ושתיה שהוא עקר הענוי. טוב לי כי עניתי למען אלמד חקיך טוב לי תורת פיך מאלפי זהב וכסף [תהלים קי''ט], כבר התבאר שדוד ע''ה כיון בזה המזמור לדבר בו על תכלית השלמות, ובזה החלק ר''ל בפסוקים אלו הבאים באות הטי''ת ביאר זה תכלית הבאור אמר תחלה [שם], טוב טעם ודעת למדני כי במצותיך האמנתי, טרם אענה אני שוגג ועתה אמרתך שמרתי, ומלת דעת בהיותה מתחברת אל מלת בינה יונח ענינה על המושכלות הראשונות, כמו שבארו קצת מפרשים על אמרם [אבות פ''ג מי''ז] אם אין דעת אין בינה אם אין בינה אין דעת, רוצה בו אצלם שאלולא המושכלות הראשונות אשר חנן השם את האדם בהם מבלי למוד לא היה מציאות 
לבינה, שהיא הענין הבא אחר המחקר והלמוד, מפני שמן המושכלות הראשונות יולדו הדברים הנחקרים, ואמר אחר כן אם אין בינה אין דעת, כלומר לולא השגת הבינה הבאה דרך מחקר לא היה שלמות לדעת, שלא תשלם החכמה במושכלות הראשונות לבד, ועל זה הצד בא נסח לשון אנשי כנסת הגדולה במטבע ברכות תפלה, אתה חונן לאדם דעת ומלמד לאנוש בינה, יעדו אל הדעת מלת חנינה, בהיותה דבר מונח בטבע האדם מבלי למוד וחקירה, ויחס אל בינה מלת למוד בהיות ענינה אחר ההשתדלות והחקירה, ואמנם בהיות מלת דעת באה בגפה מבלי שתתחבר אליה מלת בינה, אמנם היא על הרוב מלה כוללת מיני שלמות או שלמות איזה דבר פרטי על תכלית שלמותו, אמר [ירמיה כ''ב] הלא היא הדעת אותי נאם יי, [ישעיה י''א] כי מלאה הארץ דעה את יי, ואם הם פעלות מקור אצל קצת מדקדקים, וכן הנה אצלם באה מלת דעת על שלמות מושכל, כונת המחבר אצלם היותו שלם בשלמות המעשה, ר''ל קיום התורה והמצות, אבל היה מבקש טעם ודבר מושכל אליהם, ויהיה באור הפסוק טוב טעם ודעת למדני, שכבר השלמתי עצמי בקיום המצוה והתורה והנני ראוי להכנס בבאר התבונה, מים עמוקים עצה בלב איש, על דרך אמרם ז''ל, [אבות פ''ג מ''ט] כל שיראתו קודמת לחכמתו חכמתו מתקימת וכל שחכמתו קודמת ליראתו אין חכמתו מתקימת, וזה דבר מוסכם מן הפילוסופים גם כן שהרגל מעלות המדות בהיותו קודם לחכמה עד שיהא אצלו קנין חזק החכמה תזרזהו עוד עליהם ויוסיף שמחה ואהבה בחכמה, כמו שכתב הר''ם ז''ל בפרוש משנת חסידים, ויש שפרש במלת כי, שהיא במקום אע''פ, כמו שבארנו בקצת מקומות, רצה בזה אצלם אע''פ שכבר נשתרשתי בקיום מצותיך איני מחזיק עצמי בשלם עד שאדע בהם טוב טעם ודעת, וכל זה נמשך אחר דעתו הצרוף אשר גלה במקום אחר באמרו [תהלים י''ט] משפטי יי אמת צדקו יחדו, להוציא מלב המון הפתאים האומרים שהתורות כלן נמשכות אחר הרצון לבד לא אחר החכמה, כמו שפסקו גם כן במעשיו ית', וכבר הוציאו להם עזר מקצת דברי רבותינו לפי הבנתם, ומפני זה הורה בזה שכל דרכי התורה נמשכים אחר החכמה, והוא שרמז הנה על כל חלקי התורה, עד שלא תמצא בו פסוק שאין בו אחד מאלו התיבות, דרך, או תורה, או עדות, או פקודים, או חקים, או משפט, או מצוה, או אמונה, או אמירה, או דבור, או צדק, שכל אלו הם חלקי התורה, להורות שכל חלקי התורה נמשכים אחר החכמה, אם לקנין מדה מעלה, אם להסיר נזק מבני אדם זה בזה, אם לנתינת דעת אמתי והשלמת הנפש באמונה, אלא שאנחנו נסכל אפני קצתם, וכבר התפרסם אמרם [פסיקתא רבתי פסקא י''ד] שכל טעמי המצות נתגלו לשלמה חוץ מטעמי פרה, וכבר באה השאלה אצלם [סנהדרין כ''א ע''ב] מפני מה לא נתגלו טעמי מצוות כמו שקדם, ובא ענין המענה שלא לזלזל בהן כמו שקרה לשלמה בקצתם, ומצד שהמצות אשר סבתן נעלמת ותועלתן בלתי מבוארת יקראו חקים כמו שאמרו [במד''ר י''ט ה'], בשעטנז ובבשר בחלב ובשעיר המשתלח וכן בקצת מצות שאמרו עליהם [לעיל ס''ז ע''ב] דברים שחקקתי לך כבר ואי אתה רשאי להרהר עליהם, והוא גם כן אמרם [שם] שהשטן מקטרג בהן ואמות העולם משיבין עליהם, ואי אפשר עם היותם נקראים חקים היותם בלא טעם ושלא בקש בהם תכלית, שאין בפעלותיו ית' רק פעלות תכלית, כמו שנודע למבינים, אלא שתועלת זה החלק נעלמת, ומזה הצד בקש הנה עליהן בפרט ואמר [תהלים קי''ט], טוב אתה ומטיב למדני חקך, וידוע במלת הטוב שהיא תורה על ענין שלמות, ותהיה מלת מטיב כענין משלים ומשפיע לזולתו, ומזה אצל קצת מפרשים אמרו הנה [שם], טרם אענה אני שוגג ועתה אמרתך שמרתי, מלת אענה אצלם ענין למוד התורה ודקדוקה, עתיד במקום עבר, רוצים בזה אלו בקשתי זאת הבקשה קודם למודי יודע אני שאני שוגג בשאלתי זאת, שאין מקום אל זאת המדרגה עד שימלא אדם כרסו בשר ויין, כמו שרמז הרב ז''ל, ואחר שמלא כרסו יחזור ויברך עליה ברכת הנהנין מזיו שכינה, אבל עתה שאני מבקש זאת המדרגה אמרתך שמרתי, כלומר כבר קדם לי הלמוד וקיום המצות וראוי לי לשאול בזה ובזה.
ויש שבאר בו סובב על דרכי הפשט, בענין התורה גם כן, שכונתו באמרו טרם אענה אני שוגג, כלומר כשלא הייתי מתעסק בתורה והייתי פוטר עצמי מצד מבוכת טרדות הזמן שוגג הייתי, אבל עתה אמרתך שמרתי, ולא סרתי מהתבודד בנפלאותיך לטרדתי במלחמות ושאר המבוכות והוא אמרו הנה [שם], טפלו עלי שקר זדים וגו', והוא הענין שבא בספור דבריהם חיוב על יהושע, ר''ל על התרשלו מדברי תורה לטרדת המלחמות, כמו שבא בהגדה [מגילה ג' ע''א], והנה איש וחרבו שלופה [יהושע ה'] וגו', אמר לו אמש בטלתם תמיד של בין הערבים ועכשו אתם מבטלים תלמוד תורה תורה מה תהא עליה, אמר לו על איזה מהן באת והוא אמר [שם], עתה באתי, ואמנם בא החיוב על יהושע בהיותו השלם שבכלם, על דרך מה שדרשו [עי' זבחים קט''ו ע''ב] באמרו [תהלים ס''ח] נורא אלים ממקדשיך וגו', וכן מה שדרשו [יבמות קכ''א ע''ב] באמרו [תהלים נ'] וסביביו נשערה מאד, ובצחות דבריהם אמרו [ויק''ר ד' ה'] משל לכהן שהיו לו שתי נשים אחת בת כהן אמרה לו והלא חברתי היתה עמי וכי מפני שהיא בת ישראל פטורה, אמר להן וכי על מי אני מדין אלא עליך שאת בת כהן, מצורף אל היות יהושע הוא הראש ומנהיג את העם וכלם נגררים אחריו בהנהגותיו, כי כמו שהאדם כלל לחלקיו והחלקים נגררים אחריו לחפצו כן המנהיג כלל והעם פרטיו ונמשכים הפרטים אחר הכלל אם על ימין או על שמאל, והוא אמרם [במד''ר י' ח'] אשרך ארץ שמלכך בן חורין ושריך בעת יאכלו [קהלת י'], אשרך ארץ שמלכיך בני תורה, ואמר ושריך בעת יאכלו, שאינם נמשכים אחר ההנאות רק בעתם על צד ההכרח כמו שקדם, ונמשכו דבריהם על מי שאמרו בהפכו, אי לך ארץ שמלכך נער [שם], אי לך ארץ שמלכיך ומנהיגיך מנוערין מן המצות, והכונה בכל זה על המאמר המפורסם [חולין ד' ע''ב], מושל מקשיב על שפת שקר כל משרתיו רשעים [משלי כ''ט], הא מושל מקשיב על שפת אמת משרתיו צדיקים, כמו שבארנו היות הפרטים נגררים אחר המנהיג כאשר ילכו לא יסבו בלכתם, והוא הטעם שקראו בצחות דבריהם המנהיגים [תענית כ''ד ע''א], עיני העדה, כמו שידוע שכל הגוף נמשך אחר הנהגת העינים, ואמרו ז''ל [שם] למה נמשלו ישראל לכלה מה כלה זו עיניה יפות אין גופה צריך בדיקה עיניה תרוטות כל גופה צריך בדיקה, כך ישראל בזמן שסנטורין שלהם צדיקים אין ישראל צריכין בדיקה בזמן שסנטורין שלהם רשעים כל ישראל צריכין בדיקה, המשל בזה שהכלה כשהיא בעלת עינים אין צריך גופה בדיקה, אם נתקשטה יפה בבגדיה ובצבעוניה, ומי יחוס על כבודה יותר ממנה, אבל בהיותה חשוכת עינים אור עיניה אין אתה, צריך בדיקה וחזקה עליה שאין דבר מתוקן יוצא מתחת ידיה, כך ישראל מסורין למנהיגים, והיא הסבה להקראם עיני העדה, והיא הכונה להקראם צופים גם כן אמר [ישעיה נ''ו], צופיו עורים כלם וגו', [יחזקאל ג'] צופה נתתיך וגו', שהצופה קבל עליו להיות עיניו למרחוק יביטו, אם תבא רעה בעיר יודיע לעם ויחישו מפלט להם, כמו שיתבאר.
ועל דרך הפשט גם כן היא הכונה בפסוקים הנזכרים, ר''ל באמרו [קהלת י'] אי לך ארץ שמלכך נער, ואמרו אשרך ארץ שמלכך בן חורין, ויהיה ענין נער, כמשמעו, ובן חורין, הזקן, על שם השער הלבן, הפך הקרא הילדות שחרות, וידוע שבמלוכת הנער הפסד גדול במדינה, בהיותו נמשך אחר תכונת הבחרות ורתיחת הילדות, כל שכן כשיתחבר אל זה רוע תכונת שריו ויועציו, כל מועצותיו בעד נפשם למלא בטנם ולרדוף אחר התאות, ואמר בבקר יאכלו, על דרך [ישעיה נ''ו] משכימי בבקר שכר ירדופו, וההפך במלוכת הזקן אשר כבר הוכיחוהו נסיונות הימים, וכבר דקדק במעוט ההבדל אשר בינו ובין זולתו, וכי גם במלכותו נולד רש, ולא יכוין להנאת עצמו לקנאה ולגאוה ולנקמה רק להיות מעמיד ארץ במשפט לבד, וכבר אמרו ז''ל אל זאת הכונה, [שמו''ר ג' י''ב] כנפים לעוף וזקנים לישראל כשם שאי אפשר לעוף שיעוף בלא כנפים כך אי אפשר לישראל לעמוד בלא זקנים, והחכם ר' שמואל פירש המקראות על דמיון המשל [נדרים ל''ב ע''ב] הנשוא באמרו [קהלת ט'] עיר קטנה ואנשים בה מעט, ותבא מלת ארץ בדמיון מלת עיר, אם נכוין במלת עיר המובן ממנו בדבריהם ז''ל, ואמנם החכם הנזכר כון בו אל הנפש, והוא שקראה קטנה, כי הגוף עיר גדולה, וקרא הנה ארץ הגוף, וכמו שהעיר חלק מן הארץ כן הנפש חלק מן הגוף, ואמר עליו שהיה נמלט במלוכת הילד המסכן, ואשר קראו שם [שם ד'] המלך הזקן, קראו הנה נער, ואשר קראו ילד, קרא הנה זקן, והוא בן חורין שמא בשמא מיחלף, והכונה כי הוא זקן מצד אחד כמו שבארנו והוא נער לפי תכונת מעשיו, והשרים הם האנשים אשר בבית, ובהתגבר הנער הזקן יסכימו כלם לאכול ולשתות לפי טבעם, ואין איש מאנשי הבית לעזור ולהועיל אל המסכן הנופל בין הפתאים, ובהנתן מלכותו לרעו הטוב ממנו והוא הנקרא בן חורים, לסבה שהזכרנו, או להיותו משוחרר מן התאוות, וכמו שפרש החכם אבי העזרי ז''ל במלת נזיר, בעל נזר, כלומר מוכתר במלוכה בהיותו מושל על התאוה, ולקח לשון חרות, בהיותו עבד תחלה כאמרו [קהלת ד'], כי מבית הסורים יצא למלוך, ואמר שבהתגברו לא יקחו מן התאוות רק מה שצריך להם, כי הוא ימנעם ברוב גבורתו והוא שאמר על זה, [שם י'], בגבורה ולא בשתי, וענין שתי בזה הוא לשון חולשה, מלשון [ירמיה נ''א] נשתה גבורתם, והראיה לזה הפרוש לפי מה שכתב החכם הנזכר, שלא זכר באחד מן המלכים האלו אכילה רק בשריהם, וזה אמת כי הבן חורין לא יאכל לפי טבעו, גם חברו אין דרכו באכילה, רק במלכותו יצוה למקודשיו וטבוח טבח והכן לאנשים אשר אתו, וכבר ידעת במנהג העיר ההיא שבה מי שהוא משיא לאכול המאכלות האסורות, אשר הוזהר באכילתם, בחלק אמריו ובפתוי שפתיו, בהבטיחו האוכלים שלא ימותו הפך מה שיצוה בהם ספור הכתוב, ומהם מי שיאכל ויפותה לקול המשיא, ומהם מי שיפותה שנית באמצעות האוכל ורבותינו ז''ל [אבות דר''נ פ''א ה''ח] אמרו על זה, לאחד שהיתה לו אשה, הלך והביא את החבית והניח בו תאנים במנין ורמונים במנין ואגוזים במנין, צד את העקרב ונתנו על פי חבית, והקיפה בצמיד פתיל והניחה בקרן זוית, אמר לה בתי כל מה שיש לי בבית זה מסור בידיך, חוץ מחבית זו שלא תגעי בה כל עקר, כיון שיצא בעלה בשוק אמר לה אחד משושביניה חבית זו תאנים יש בה רמונים יש בה אגוזים יש בה, עמדה ופתחה את החבית הושיטה ידה לתוכה ועקצה העקרב, הלכה לה ונפלה על המטה, כיון שבא בעלה שאל בה, ספרה לו את המאורע, אמר לה לא כך אמרתי לך וכו', מיד כעס והוציאה, הנה בארו בזה ענין תוכן השנים, ר''ל ענין המשיא וענין האוכל הראשון, ואמנם השרים הוזכרה אכילה לשתי הכתות, שאין המבוקש מהם שלא לאכול כלל, והיושר שבהם הוא שלא לאכול לפי טבעם רק בעת על צד שמירת מצות מלכם, והעוות שבהם הוא באכלם בבקר בבקר על צד רדיפת הטבע, לא שיבוקש מהם להתענות שלא לאכול כל עקר, וכבר תראה מתמימות התורה שלא צותה להתענות ולמנוע אכילה ושתיה זולתי אחת בשנה דרך הערה אל התכלית הנזכר, להראות שהכונה ללכת בדרכים הממוצעים, ובלבד שתהיה הבטתו במאכליו ומשתיו אל עקר אחד, לא שיקחנו דרך טבע לבד, והוא הסבה שלא הותרה לנו הנאה, אלא אחר הודאתנו לשם תחלה וסוף בברכות, שלא יהא השתקענו בהם מצד טבע לבד, אבל שמתוך ענינם נכיר ונודה אליו ית', והוא אמרו [ברכות ל''ה ע''א] אסור להנות מן העולם הזה בלא ברכה, והיא הכונה באזהרת למוד דרכי התורה, שהלמוד מביא לידי מעשה, וזולתה אין המעשה על אפני היושר בשום פנים, כמו שהקדים ואמר [תהלים קי''ט], אף לא פעלו עולה בדרכיו הלכו, ויש שבאר בזה הצד טרם אענה אני שוגג, כלומר קודם למודי הייתי שוגג במצות ולא הייתי שומרם על צד הראוי, אבל עתה אחר הלמוד שמרתי אמרתך שמירה מעולה על הצד המבוקש, ואצלי לבאר בו שהוא דבר הנה על מנהגו, ר''ל היותו מכיר היות השתדלותו בחריצות רב כמעט בהיותו ביתר מן הראוי לו, כמו שהיה מתנצל תמיד [שם] ואדברה בעדותיך וגו', ואמר בזה טרם אענה אני שוגג וגו', ר''ל קודם שאדבר במה שרצוני בו לדבר והוא, מה שבקשתי בידיעת סתרי הדת כאמרו [שם], טוב טעם ודעת למדני, כבר הייתי מכיר חסרוני, ותהיה מלת שוגג, ענין חסרון, כמו שבא במלת [בראשית ל''א] אנכי אחטנה, באור התרגום, דהוה שגיא מן מנינא, וכן [במדבר ל''א] ולא נפקד ממנו איש, ולא שגא, או הוא כמשמעו ענין שגגה, כלומר כבר הייתי מכיר ומתבונן בשגגתי על דרך מה שבארנו באמרו [תהלים י''ט] שגיאות מי יבין, אלא שלא היה השתדלותי בזה דרך עזות ודרך התחכמות כמנהג כל מתחקה ומתדמה, אבל דרך השתוקקי לדעת דרכיך עד שיהיה עשותי דרכי המצוה מעשה נכון וקים אמתי, ואם כן שאלתי זאת וחקירתי באלה הדברים היא שעמדה לי לעזר לשמור דבריך שמירה על צד ראוי ומבוקש והוא אמרו [תהלים קי''ט], ועתה אמרתך שמרתי.
ויש שבאר בזה סובב על דרכי התשובה, ומלת אענה אצלם, ענין כניעה, עם היותו מבנין הקל בדמיון [תהלים קט''ז] אני עניתי מאד, רוצים בזה טרם שהייתי נכנע לפניך לשוב מחטאי, מצד יראתי היות תשובתי מקובלת, שוגג הייתי, ועתה הבטתי בנעם אמרותיך המישרות כל מתעקם ושמרתי אמרתך לשוב לפניך והוא אמרו [שם קי''ט], טוב לי כי עניתי, כמו שהתפרסם בתשובתו שהוא הפליג בענינה ברוב תפלות ותעניות והוא אמרו [שם ס''ט], ואבכה בצום נפשי, ואמר שכל דברי הצומות וצעקתם מתקו לו משור פר, בהיותו עולה בסבתם אל המדרגה השלמה והוא אמרו [שם קי''ט], למען אלמד חקיך, ויש שבאר בזה טוב לי כי עניתי וגו', כלומר מה שהנאתי בענין תפלתי וימי תעניתי הוא התבונני המכון בהם, עד שהם היו לי סבה ללמוד חקיך, כמו שהתבאר במקומות במלת למען שהוא ענין סבה, וכבר נודע שהצומות לא נתנו רק לשוב אליו בכל לב ובכל נפש ולהתבונן בדרכיו, כל שכן בזה היום הנכבד, שלא נמנעה בו אכילה ושתיה רק להתבונן בענין, תכלית מה שאפשר להתבונן בו, מצד היותו רמז והערה אל תכלית נכבד, והיא הסבה שנתוספה בו קדשה על כל שאר הימים בהיותו אסור במלאכה מוסף על שאר התעניות, ובהיותו אסור גם כן באכילה ושתיה מוסף על שאר ימי המנוחה שנאמר עליהם, [ביצה ט''ו ע''ב] חציו ליי וחציו לכם, אבל זה הוא כלו ליי, דבר אין לו עם צרכי הדברים החולפים, והיא הסבה לאסור בו כל מיני תענוג, כמו שבאה אזהרתם בחמשה עינויין, הכל לדעת ולהכיר שלא נתן רק להערת השלמות והוא אמרו הנה, טוב לי כי עניתי וגו', וכן סמך אל זה טוב לי תורת פיך וגו', העיר בזה על הבלי שאר השלמיות, והזכיר האחד אשר בו נפלה התעיה לבני אדם, אליו גוים ידרושו אליו ישגיחו אליו יתבוננו והוא שלמות העשר כמו שקדם, ומצד שדרך בני אדם לענות נפש ולסגף סגוף הגוף כדי להשיגו, וזה השלמות הנכבד אין חולה מהם עליו אין דורש ואין מבקש, מלבד מעטים אשר נגע אלים בלבבם, העיר על הבלי השלמות ההוא, שהוא הבל בהקש אל זה, ובלתי מכון לעצמו כמו שבארנו והוא אמרו, טוב לי תורת פיך וגו' והוא אצלי אמרו [משלי ב'] אם תבקשנה ככסף וגו', אז תבין יראת יי וגו', כלומר אלו תתן את לבך על זה השלמות כהיותך נותן לב על הפחות שבהם אז תבין יראת יי ודעת אלים תמצא, והיא אצלי קצת סבה על בלתי היות כהן גדול נכנס לפנים בבגדי זהב אלא בבגדי לבן, הערה אל המבוקש, ואצלי גם כן הערה אל זה בקראם אותו [ר''ה כ''ו ע''א] קטגור, שזה השלמות הוא קטגור באמת אל המבקש היות האדם מכון בו מבלי הבטה אל זולתו, מצורף אל היותו נקרא קטגור על העון הקודם, וכבר יבא מזה פרק מיוחד בספור תכונת העבודה כלה, ואין כונתי הנה לבאר רק הדברים הנזכרים, ר''ל אסור מלאכה ודין חמשה ענויין דרך כלל, ובפרט ענוי אכילה ושתיה, אלא שבענין אסור מלאכה שבו אין לדבריו מקום להאריך בפרטיהן, אי זו מלאכה אסורה ואי זו מלאכה מותרת, ר''ל איזה מעשה נקרא מלאכה שיאסר ואיזו אינו נקרא מלאכה שלא יאסר, אלא שהוא אסור בעשית מלאכה כשבת עצמה, וכל העושה בו מלאכה עבר על עשה ועל לא תעשה שנ' [ויקרא ט''ז] שבת שבתון היא לכם, ר''ל שבות בו ממלאכה, ונאמר כל מלאכת עבודה לא תעשו, והרי הוא בדין מלאכה כשבת, את שאסור בשבת אסור ביום הכפורים, את שמותר בשבת מותר ביום הכפורים, כמו שהתבאר ממה שאמרו [מגילה ז' ע''ב] אין בין שבת ליום הכפורים אלא שהשבת זדון מלאכה בו בסקילה ויום הכפורים זדון מלאכה שבו בכרת הא לענין שגגת מלאכה זה וזה שוין לקרבן חטאת קבועה, וכן לענין עצמן של מלאכות, ולענין טלטול והוצאה זה וזה שוין, וכן לענין אסור לכתחלה, ר''ל דין פטור אבל אסור, שניהם שוין בו למכת מרדות, וכן לענין פקוח נפש את שמותר בזה מותר בזה, כללו של דבר אין בין יום הכפורים לשבת אלא שזה זדונו בסקילה וזה זדונו בכרת, אלא שמכח הלכה הותר מכלל אסור מלאכה ביום הכפורים שחל להיות בחל לקנב את הירק מן המנחה ולמעלה, כדי לתקנם לאכילה, ולפצע באגוזים ולפרך ברמונים מפני עגמת נפש, כמו שהתבאר בפרוש במס' שבת פרק אלו קשרים [קט''ו ע''א], אלא שכבר קבעוה כל בני עולם כחובה כקדשת שבת לכל דבר אף לענין דברים אלו.
וכשם שזדון מלאכה ביום הכפורים בכרת ושגגתה בחטאת קבועה כן הדין במקצת חמשה ענויין, ר''ל באכילה ושתייה, שהם עקר הענוי, אלא שאין חלוק לענויין כמו שיש חלוק למלאכות, ר''ל שאם אכל ושתה בהעלם אחד אינו חייב אלא אחת, אבל מכל מקום יש בו חיוב כרת במזיד וחטאת בשוגג כמלאכה עצמה כאמרו [ויקרא כ''ג], כל הנפש אשר לא תענה ונכרתה וג', וכבר למדו מפי השמועה בענוי זה שעקרו נאמר על ענוי אכילה ושתיה כמו שאמרו [לעיל ע''ד ע''ב] תענו את נפשותיכם [ויקרא ט''ז], יכול ישב בחמה ויצטער ישב בצנה ויצטער וכו' עד ת''ל [שם כ''ג] והאבדתי את הנפש, איזהו ענוי שיש בו ענוי נפש הוי אומר זה אכילה ושתיה, ותנא דבי ר' ישמעאל נאמר כאן תענו ונאמר להלן [דברים ח'] ויענך וירעיבך מה להלן ענוי דרעבון אף כאן ענוי דרעבון, ולא היתה כונתו בזה לשאול מהיכן יצא לנו להיות העדר אכילה ושתיה נקרא ענוי, שאין זה צריך ראיה, כמו שלא היה צריך להביא ראיה על ישיבת חמה וצנה למי שהיה רוצה לגלגלה בדין שהם ענוי, אע''פ שלא מצאנו בהם שם ענוי, ששאר הענויין, ר''ל רחיצה וסיכה ונעילת הסנדל ותשמיש המטה, הם הם שאנו צריכין מאד ללמוד מן המקראות שיהו נקראין ענוי, מפני שאין הדעת נותנת להיות מניעתם נקראת ענוי, אבל ישיבת חמה וצנה וענוי אכילה ושתיה אין הדעת מפקפקת ליחס להם שם ענוי עד שנצטרך ללמוד בהם ענוי מכח מקראות, ומפני זה לא הוצרך באכילה ושתיה מנא לן דאיקרי ענוי כמו שהוצרך לשאול באחרים, ואע''פ שהרב אלפסי ז''ל כתב אכילה ושתיה מנא לן, לא מלשון התלמוד הוא, ואפשר לפרשו לדבריו, שכך הוא פירוש השאלה, מנין שעל ענוי אכילה ושתיה דבר הכתוב, שהרי יש כאן דברים אחרים שהם ענוי, כענין ישיבת חמה וצנה, לא שישאל מנא לן שיהו ענוי אכילה ושתיה נקראים ענוי, שאין זה צריך ראיה, אלא ששאל איזה הכרח הביא לומר שעקר מלת ענוי לא נאמרה בזה אלא בענוי אכילה ושתיה לא על שאר ענויין, ר''ל על ישיבת חמה וצנה, ולא על אותן ארבע ענויין, ר''ל רחיצה וסיכה ונעילת הסנדל ותשמיש המטה, שהרי אותן ארבע לא היינו כוללין אותן בכלל ענוי זה שבתורה, אלמלא שמצינו בהם שם במקום אחר, עם מה שמצינו הרבה מלות של ענוי בתורה כמספר הדברים שמצינו במניעתם שם ענוי, שאלמלא לא נכתב בתורה ענוי ביום הכפורים אלא במקום אחד, לא היינו מטילין אותו על שאר ענויין כלל אלא על אכילה ושתיה בלבד, כמו שתראה בדבריו של ר' ישמעאל שהיה מחזר לגלגל בו שאר ענויין, שאמר שם (ונגזר) [ונגמר] מאם תענה את בנותי [בראשית ל''א], והשיב דנין ענוי דרבים מענוי דרבים, הנה שכל כונתו לא היתה אלא לומר שעקר משמעות הפסוק לא היה אלא אכילה ושתיה, והוא הוא הטעם שלא נכללו אותם ארבע ענויים לדין כרת במזיד ולדין קרבן בשוגג, אלא להיות אסורים לכתחלה ולמכת מרדות למי שעבר בהן, אמרו ז''ל בפרוש, אע''פ שאמרו אסור בכלן לא אמרו ענוש כרת אלא על האוכל ושותה ועל העושה מלאכה, אלא שמכל מקום מפי השמועה למדו בהם אסור מכח רבוי מקראות ענוי הנאמרים ביום הכפורים עם מה שימצאנו בענינם שם ענוי כמו שכתבנו, ויתבאר ענין זה ממה שאמרו [לעיל ע''ג ע''ב], יום הכפורים אסור באכילה ושתיה ורחיצה וסיכה ונעילת הסנדל ותשמיש המטה, ושאלו בגמרא [ע''ו ע''א] הני חמשה ענויין כנגד מי, כנגד חמשה ענויין שבתורה, בעשור, ובעשור, אך בעשור, שבת שבתון, שבת שבתון, והם מקראות שנאמר בכל אחד מהם לשון ענוי, בסדר אחרי מות כתוב [ויקרא ט''ז] בעשור לחדש תענו את נפשותיכם, ובאותו סדר גם כן [שם] שבת שבתון היא לכם ועניתם את נפשותיכם, ובסדר אמור אל הכהנים [שם כ''ג] אך בעשור לחדש מקרא קדש יהיה לכם ועניתם וגו', ובאותה פרשה גם כן [שם] שבת שבתון היא לכם ועניתם, ובסדר פנחס [במדבר כ''ט] ובעשור לחדש מקרא קדש יהיה לכם ועניתם וגו', ואע''פ שבמקראות הללו אין בהם אלא חמשה ענויין ובמשנה הוזכרו ששה כבר פרשו בגמרא [ע''ו ע''א] על זה שהשתיה בכלל אכילה היא, אמרו ז''ל מנין לשתיה שהיא בכלל אכילה שנאמר [דברים י''ד] ואכלת לפני יי אליך מעשר דגנך תירושך ויצהרך, תירוש חמרא הוא וקרי ליה ואכלת, הנה למדנו שמכח רבוי המקראות יצא להם להוסיף על ענוי אכילה ושתיה ארבע ענויין, ופרשו עליהם היותם רחיצה וסיכה ונעילת הסנדל ותשמיש המטה מכח המקראות המראים שמניעתם של אלו נקראת ענוי, כמו שיתבאר בפרק הבא אחר זה, אעפ''י שהיה פתחון פה לבעל הדין להוציא אחד ממקראות של ענוי הנזכרים בתורה לענוי ישיבת חמה וצנה שלא הוצרכנו בהם ללמוד היכן נאמר בהם ענוי כמו שבארנו, כבר פרשו בגמרא [ע''ד ע''ב] על זה ענוי כעין מלאכה מה מלאכה שב ואל תעשה אף ענוי בשב ואל תעשה, ר''ל מניעת התענוג לא הבאת הצער.
ואחר שבארנו ענין חמשה ענויין דרך כלל נשוב לבאר עניני ענוי אכילה ושתיה דרך פרט כמו שיעדנו, אמרו ז''ל [ע''ג ע''ב] האוכל ביום הכפורים ככותבת הגסה כמוה וכגרענתה והשותה מלא לוגמיו חייב וכל האוכלים מצטרפים לככותבת וכל המשקין למלא לוגמיו, זהו לשון המשנה, ושאלו בגמרא [ע''ט ע''א] על מה שאמר, כמוה וכגרענתה, בגרענתה או שלא בגרענתה, פירוש בגרענתה, שיהא שעור אכילתו ככותבת כמוה שהיא עם גרענתה, שאין בשעור תוספת בשביל הגרענה, והרי היא גסה שלא בגרענה כמו שהיא בגרענה, או שמא שלא בגרענה כלומר, שלא יתחייב עד שיאכל כשעור כותבת ועוד כשעור גרענה, ופרשו בגמרא כמה דגסה תנן, ר''ל כמות שהיא עם גרענתה, אלא שיש לתמוה מה הוצרכנו לומר וכגרענתה, ולפי לשון הירושלמי [ה''ב] נראה לפרש בזה פרוש אחר, ויהיה בגרענתה גדול יותר משעור שלא בגרענתה, ופרוש ענין בגרענתה, שהגרענה תהא בתוכה ותהא הכותבת כלה שלימה ויהיה החלל שבין הגרענה לגוף הכותבת מכלל השעור, או שלא בגרענתה, ר''ל שאין הגרענה בתוכה אלא שמשערין אותה מבחוץ ויהיה שעור האכילה משוער בגוף הגרעין ובגוף הכותבת, לא שיהיה בכללו שעור החלל, ופרש רב אשי כמה דגסה תנן ויהיה החלל בכלל שעורה, אלא שבירושלמי פסקו לחומרא שלא כדעת רב אשי וכן אמרו שם, אמר ר' יוסה צריך (לומר) למעך את חללה דאי לא כן ליתני כמוה וכגרענתה וכחללה, והר''ם ז''ל [הל' שביתת העשור פ''ב ה''א] וכל הפוסקים פסקו כרב אשי, ומרגלא בפומיהו שיעור אכילה ככותבת הגסה כמות שהיא, ופרשו בגמרא [ע''ט ע''ב] ששעור זה הוא פחות מכביצה, שכבר חלקו בזה בגמרא עד שדעת רב יהודה לומר שכותבת הגסה יתרה מכביצה, ודעת רב זביד שהיא פחות מכביצה, והתבאר דעת רב זביד בלשון הגמרא ממה שאמרו במסכת ברכות [מ''ה ע''א] עד כמה מזמנין עד כזית ר' יהודה אומר עד כביצה, ואמרו שם [מ''ט ע''ב] במאי קא מיפלגי ת''ק סבר ואכלת זו אכילה ושבעת זו שתייה ואכילה בכזית והדר וברכת ר' יהודה סבר ואכלת ושבעת אכילה שיש בה כדי שביעה ואיזו זו כביצה, זהו לשון תלמוד ברכות, ואמרו עליה בתלמוד יומא [ע''ט ע''ב], ואי ס''ד כותבת הגסה יתרה מכביצה השתא כביצה אשבועי משבעה לא כל שכן דיתובי מיתבא דעתא, ורוצים בזה שאפילו בדבר שאינו משביע הואיל ומישב דעת המתענה כבר יצא בו מכלל ענוי, ומה ענין שעור כותבת אחר שבשעור כביצה יצא מכלל ענוי, אלא ודאי כותבת הגסה פחות מכביצה, ונתברר להם לחכמים על שעור כביצה שהוא משביע ועל שעור כותבת הגסה שאע''פ שאינו משביע מישב הוא דעת המתענה וכבר יצא מכלל ענוי, אבל פחות מככותבת אינו לא משביע ולא מישב את הדעת ולא יצא בו מכלל ענוי כלל, והוא הטעם שלא נתן שעור אכילתו בכזית.
ושעור זה שכתבנו שוה בכל אדם, אפילו שעורו כשעור עוג מלך הבשן בשעור זה הוא חייב אע''פ שאין בכך ישוב הדעת אצלו, שכך נתברר להם שאי אפשר שלא יתישב דעתו בכך, אלא ששאר בני אדם מתישב דעתם ישוב שלם בשעור הזה ושל בני אדם כיוצא בזה אינו מתישב אלא במקצת בשעור זה, ושעור זה שוה בכל אוכלין, שכך נתברר להם שאפילו בלולבי גפנים דעתו של אדם מתישב, אלא שבאוכלין מתוקין או שמנים מתישב הרבה הדעת ובאלו אינן מתישב אלא מעט, אבל שעור שתיה אינו שוה לכל אדם, אלא כל אחד ואחד שמין לו בשלו, שכך נתברר להם בענין שתיה שאין דעתו של אדם מתישב אלא במלא לוגמיו, ולא בכדי שעור מלא לוגמיו של חברו, ובתוספתא אמרו הכל לפי מה שהוא אדם מלא קומצו למנחות מלא חפניו קטרת מלא לוגמיו ביום הכפורים, ומלא לוגמיו שאמרו פרשו בגמרא [פ' ע''א] שלא מלא לוגמיו ממש אמרו אלא כמלא, והוא כדי שאם יסלקנו לצד אחד יראה כמלא לוגמיו ושעור זה הוא פחות מרביעית באדם בינוני, ויתבאר כל זה ממה שאמרו בגמרא אמר רב יהודה לא מלא לוגמיו ממש וכו', מיתיבי כמה ישתה אדם ויהא חייב, ב''ש אומרים רביעית, וב''ה אומרים מלא לוגמיו, אימא כמלא לוגמיו, והקשו על זה בגמרא אם כן הוה ליה מקולי ב''ש ומחומרי ב''ה, ר''ל ששעור כמלא לוגמיו פחות הוא מרביעית, ואם כן היה לשנותה בענין קלי ב''ש וחומרי בית הלל, ותרצו על זה [פ''א ע''ב כי איתשיל לעוג מלך הבשן איתשיל, דמלוא לוגמיו דידיה טפי מרביעית, והוה ליה ב''ה לקולא, הנה התבאר מזה כי כמלא לוגמיו באדם בינוני פחות מרביעית הוא, והתבאר גם כן מזה שלא מלא לוגמיו דוקא אלא כמלוא לוגמיו, 
וכן יתבאר מה שכתבנו ששעור כותבת שוה בכל אדם 
ובכל אוכלין ושעור שתיה שמין בשל כל אדם ממה שאמרו בגמרא [פ' ע''ב], בעי ר' זירא לכולי עלמא ככותבת ולעוג מלך הבשן בככותבת, אמר ליה הכי קים להו לרבנן דכולי עלמא בהכי מיתבא דעתיהו אלא דכולי עלמא מיתבא דעתיהו טובא ולעוג מלך הבשן פורתא, בעי ר' זירא מאי שנא אכילה דלכולי עלמא ככותבת ומאי שנא שתיה דכל חד וחד בדידיה, אמר ליה הכי קים להו וכו', בעי רב זביד בשר שמן בככותבת לולבי גפנים בככותבת, אמר ליה אביי הכי קים להו וכו' כמו שבארנו, זהו שעור אכילה או שתיה שחיבין עליו כרת אבל אם אכל או שתה פחות מכשעור אינו חייב כרת, שאין כרת על חצי שעור, אלא שמכל מקום אסור תורה יש בו ומכין אותו מכת מרדות, ויתבאר אסור חצי שעור ממה שאמרו במשנה [ע''ג ע''ב], יום הכפורים אסור באכילה ובשתיה וכו', ודקדק בעל הגמרא על מה שהזכירו בתוכה לשון אסור, שהיא מלה נופלת בלשון על ענין אין בו צד עונש, והקשו על זה, אסור והלא ענוש כרת הוא, אמר ר' אלא לא נצרכה אלא לחצי שעור וכדר' יוחנן דאיתמר חצי שעור ר' יוחנן אמר אסור מן התורה וריש לקיש אמר מותר מן התורה, ובבריתא [ע''ד ע''א] אמרו כשאמרו אסור בכלן לא אמרו אלא בחצי שעור אבל בשעור ענוש כרת, אלא שצריך לבאר בזה שאם אכל חצי שעור וחזר ואכל חצי שעור אחר, ר''ל שלא השלים את השעור בבת אחת אלא בהרבה אכילות, שאם לא ישהה מתחלת אכילה ראשונה עד סוף אכילה אחרונה אלא כדי אכילת פרס שהוא שעור ארבעה בצים לדעת ר''ש, או שלשה בצים לדעת הר''ם, כמו שהתבאר במקומו, מצטרפות אכילותיו לכשעור, ואם שהה ביניהן יותר מיכן אין מצטרפין, וכן אם שתה מעט וחזר ושתה מעט, אם לא שהה מתחלת שתיה ראשונה לסוף שתיה אחרונה אלא כדי שתית רביעית מצטרפין לשעור הנזכר, ואם שהה יותר מכאן אין מצטרפין, כמו שיתבאר זה ממה שאמרו בגמרא מתקיף לה רבינא חלב כזית צרופו בכדי אכילת פרס ככותבת בכדי אכילת פרס בתמיהה, פרוש שהיה לנו לומר אחר ששעורו גדול שיצטרף אף בשהיות מרובות מאלו, ותרץ הכי קים להו לרבנן דככותבת בשהיה כי האיך מיתבא דעתיה בשהייה טפי לא מיתבא דעתיה, ושעור אכילת פרס באוכלין הוא הוא שעור רביעית במשקין, ולשון הר''ם ז''ל בזה לא מצאתיו מדוקדק, אלא שכונתו גם כן למה שבארנו.
וממה שצריך לבאר הוא ששעור זה שכתבנו, כל האוכלין מצטרפין בו להשלמת שעור כותבת וכן כל המשקין לשעור שתיה, ויתבאר זה ממה שאמרו במשנה [ע''ג ע''ב] כל האוכלין מצטרפין לככותבת וכל המשקין מצטרפין למלא לוגמיו אכל ושתה אין מצטרפין, ובגמרא [פ' ע''ב] אמרו בשמו של רב פפא, אפילו אומצא ומלחא מצטרפין, פרוש בשר צלי במלח שעליו מצטרף המלח עם הבשר להשלים שעור כותבת ואמרו גם כן שם אמר ריש לקיש ציר שעל גבי ירק מצטרף לככותבת, ונתנו טעם לדבריהם על זה והוא אמרם, כל אכשורי אוכלא אוכלא הוא, אבל אם אכל חצי שעור ושתה חצי שעור אין מצטרפין לחייב בכך, שכך נתבאר להם שאין דעתו של אדם מתישבת בכך, כמו שהזכירו בגמרא בפרוש, אבל אוכלין מצטרפין זה עם זה, אפילו אוכלין אסורין מצטרפין עם המותרין, הואיל ואוכלין אסורין חייב כרת גם כן באכילתן, שכן התבאר באוכלין אסורין כגון נבלה או פגול או נותר וכל שאר אסורין שהם אוכלים ראויים הואיל וראוים לאכילת אדם, ואין הפרש ביניהם ובין האוכל אוכלין מותרין, ולא עוד אלא שנתוסף אסורו באכילת אסור, שאין הלכה כר' שמעון שאמר אין אסור חל על אסור, אלא כחכמים שחולקים עמו בזה, וכבר התבאר מה שחלקו ר' שמעון וחכמים בדין אסור מוסיף בתלמוד קדושין [ע''ז ע''ב] ובתלמוד יבמות [ל''ב ע''ב], אבל אם אכל אוכלין שאינם ראוים לאכילת אדם כגון עשבים המרים, או ששתה משקין שאינן ראוים לשתיה כחומץ וציר ומוריס פטור מכרת אף באכילה ושתיה מרובה, וכן אם כסס פלפלין וזנגביל יבש או אכל עלי גפנים פטור, אלא שלכתחלה אסור ומכת מרדות רבוצה לו בין כתפיו, אלא שחומץ זה שכתבנו שאין בו חיוב בדיעבד, דוקא בחומץ חי אבל מזגו במים חייב בכל אלו, וכן בזנגביל רטוב ולולבי גפנים חייב, וכל זה יתבאר ממה שאמרו במשנה אכל אוכלין שאינם ראוים לאכילה שתה משקין שאין ראוין לשתיה וכן אם שתה ציר או מוריס פטור, ובגמרא אמרו אמר רבא כס פלפלי וזנגביל ביומא דכפורי פטור, והקשו עליו ממה שאמרו בבריתא שהפלפלין ערלה נוהגת בהן אלמא בכלל עץ מאכל הוא ופרי שלו אוכל הוא קרוי, וכן הקשו על התר הזנגביל ממה שאמרו, האי הימליטא דבי הנדבאי שריא, והימליטא הוא ענין מרקחות המפוטמים מדבש עם ראשי בשמים, ובכללם זנגביל, והטעם בהתרה מפני שאע''פ שהם מפטמים אותה מותרת מפני שתערובת שבה נאכלים כמו שהם חיים, אלמא שדרך אכילתם בכך, ותרץ בשניהם הא ברטבתא הא ביבישתא, ועוד אמרו בגמרא אכל עלי קנים ועלי גפנים פטור לולבי גפנים חייב ואלו הן לולבי גפנים כל שלבלבו בארץ ישראל מראש השנה ועד יום הכפורים, אבל אם לבלבו קודם ראש השנה כבר נתקשו ועץ בעלמא הוא ופטור באכילתם, ורב כהנא אמר כל שלא 
עברו עליהם שלשים יום, אלא שמכל מקום נראה לפסוק כלשון הראשון, מפני שבגמרא הביאו סעד לאותה סברא מן הבריתא, וכן פסק הר''ם ז''ל.
וחומץ מזוג שכתבנו בחיוב כרת מה שאין כן בחומץ חי, יתבאר ממה שאמרו בגמרא על מה שאמרו במשנה, שתה ציר או מוריס פטור, הא חומץ חייב הא מני ר' היא דאמר חומץ מישב את הדעת, ואמרו שם על זה דרש גדול בר מנשיא אין הלכה כר' למחר נפוק כולי עלמא מזוג ושתו, שמע גדול בר מנשיא ואקפד ואמר אימר דאמרי אנא חי מזוג מי קאמינא, פירוש שהמזוג אין בו ספק שהוא מישב את הדעת, ותו אימר דאמרי אנא דעבד לכתחלה מי קאמינא, נראה מכל מקום על אוכלין שאין ראוין שאע''פ שאין בהם כרת אסור יש בהן כמו שבארנו.
אלא שבאוכלין הראויים שכתבנו בהם חיוב כרת, צריכין אנו לבאר שאם אכל מהם אכילה שאינה ראויה לו שפטור, ויתבאר זה ממה שאמרו בגמרא [פ' ע''ב], אמר ר' יוחנן האוכל אכילה גסה ביום הכפורים פטור, אשר לא תענה כתוב, פרט למזיק, ופרוש השמועה, שאכל ליל הכפורים אוכלין הראוין וכבר היה שבע באכילה שאכל בערב, וכל מה שאכל משחשכה הוא אכילה גסה ושלא להנאה, ואינו מבטל ממנו שום ענוי על ידי אכילה זו, ולא עוד אלא שמזיק את עצמו ולא לו, ועל ענין זה הוא אומר שפטור, וכן הלכה, ולשון הר''ם בזה, היה שבע מאכילה שאכל הרי הוא כמי שאכל אוכלין שאינן ראוים שאע''פ שזו היתה ראויה לרעב אינו ראוי למי ששבע כזה.
ואחר שבארנו ענין ענוי אכילה ושתיה בפרטיו, עלינו לבאר מי שהתר אצלו מכלל ענוי זה, ר''ל ענוי אכילה ושתיה, מאותם שחל עליהם חיוב הענוי, שאין זה צריך באור בענוי זה לקטנים שמותרין באכילה ושתיה הואיל ולא חלה עליהם חובת מצוה, ובפרק האחר יתבאר דין החנוך מאמתי מתחילין בו, אלא שנבאר בזה עתה בענוי אכילה ושתיה מי שהותר מכללו אצלו מאחר שכבר חל עליו חיוב ענוי, וזה כלו אמנם יסוב על קטב הכלל הקדום המסור לנו מפי הקבלה [להלן פ''ה ע''ב], וחי בהם [ויקרא י''ח], ולא שימות בהם, ועל זה הצד התירו לאכול לכל מי שהענוי סכנה אצלו, כגון חולה שיש בו סכנה, וכענין עוברה שהריחה ומתאוה למה שהריחה, עם היותה מחויבת להתענות כמו שהתבאר מאמרם ז''ל [פסחים נ''ד ע''ב] בענין תשעה באב עוברות ומיניקות מתענות בו ומשלימות כדרך שמתענות ומשלימות ביום הכפורים, ועם כל זה כשהריחה ונתאותה למה שהריחה והרי היא ועובר שלה מסוכנים אם לא תאכל מאכילין אותה, ויתבאר זה ממה שאמרו במשנה, עוברה שהריחה מאכילין אותה עד שתשוב נפשה חולה מאכילין אותו על פי בקיאים, ר''ל רופאים בקיאים שיהיו מעידים על סכנת ענויו, ואם אין שם בקיאים מאכילים אותו על פי עצמו עד שיאמר די, זהו לשון המשנה, אלא שבענין עוברה הורו בגמרא שראוי למי שעומד לשם להשתדל ולהודיע חומר האסור, אם נתישבה דעתה מוטב ואם לאו תעשה מה שלבה חפץ, אלא שאין רוח חכמים נוחה הימנה, כמו שהורו באמרם ז''ל, ההיא עוברה דארחא אתו לקמיה דר' אמר להו זילו ולחישו לה דהאידנא יומא דכפורי הוא, כלומר אולי על זאת תתאפק ולא תאכל, לחישו לה ואילחישא, ר''ל שמעה לקול מלחשים קרא עליה, [ירמיה א'] בטרם אצרך מבטן ידעתיך, ואמרו עוד ההיא עוברא דארחא אתו לקמיה דר' אמר להו זילו ולחישו לה דהאידנא יומא דכפורי הוא לחישו לה ולא אילחישא אתו לקמיה דר' קרא עליה [תהלים נ''ח], זורו רשעים מרחם, נפק מינה שבתאי אוצר פירי, וכן נראה מענין הגמרא שאם השתדלו להודיעה כח אסור אכילה ביום הכפורים ולא קבלה הדברים שראוי להאכילה בתחלה פחות מכשעור, ואם לא נתישבה דעתה מאכילין אותה עד שתשוב דעתה, ויתבאר זה אצלי ממה שאמרו, בעוברה שהריחה בשר קדש או בשר חזיר שתוחבין לה כוש ברוטב אם נתישבה דעתה מוטב ואם לאו מאכילין אותה שומן עצמו שאין לך דבר שעומד בפני פקוח נפש אלא ע''ז וגלוי עריות ושפיכות דמים, לפי דרכנו ראינו שראוי לנסותה תחלה באסור קל ואחר כך באסור חמור, וכן אמרו בגמרא [פ''ג ע''א] בענין מי שאחזו בולמוס.
ואמנם מה שאמרו במשנה [פ''ב ע''א] חולה מאכילין אותו על פי בקיאין, שהנראה ממנו הוא שעל פי בקיאים הוא שמאכילין אותו הא על פי עצמו אין מאכילין אותו, כבר פרשו בגמרא [פ''ג ע''א] על משנה זו, שלא נשנית אלא כשחולה עצמו אומר אינו צריך ושיש שם שנים אחרים מסייעין אותו לומר שאינו צריך ויש שם שנים אחרים שאומרים צריך, וכדומה לזה הוא אומר שמאכילין אותו אם אותם שאומרים שהוא צריך הם בקיאים אע''פ שהאומרים שאינו צריך הם שלשה שנים מן השוק וחולה שמצטרף עמהם, והוא שאמרו בגמרא על זה [שם], ואע''ג דאמר רב ספרא דכי אמרינן תרי כמאה ומאה כתרי דוקא לענין עדות אבל לענין אומדנא בתר רוב דעות אזלינן, פרוש והרי יש כאן רוב דעות להחמיר, שהרי שלשה הם שהם אומרים אינו צריך והרי ראוי להחמיר ולומר שלא לאכול, קמ''ל שלא נאמר כן אלא לענין אומד ממון אבל לענין ספק נפשות נשוב למה שאמרו מאה כתרי ותרי כמאה ומאכילין אותו, וכלל הדברים שכל זמן שיאמר החולה, ר''ל חולה שיש בו סכנה, צריך אני אין משגיחין לרופא כלל לא יחיד ולא רבים, וכלל גדול בענין זה לב יודע מרת נפשו, ואם הוא אומר שאינו צריך ורופא אומר צריך שומעין לרופא, ולשון הגמרא בזה, מהו דתימא לב יודע מרת נפשו קמ''ל שומעין לרופא והאי דקאמר חולה לא צריכנא תונבא הוא דנקיט ליה, ואם חולה אומר שאינו צריך ורופא מסייעו לומר כן ורופא אחר אומר צריך אין מאכילין אותו שאין דבריו של אחד במקום שנים, אחר שהחולה הוא מן האומרים שאינו צריך, וכל שכן אם שנים וחולה עמהם אומרים אינו צריך ואחד אומר צריך, אבל שנים אומרים צריך וחולה עם הרופא או עם כמה רופאים אומרים שאינו צריך אין מאכילין אותו כמו שבארנו זה, תרי כמאה ומאה כתרי, אבל הר''ם ז''ל [הל' שביתת עשור פ''ב ה''ח] פסק שכל זמן שלא יאמר (הרופא) [החולה] צריך והיו קצת רופאים אומרים צריך וקצתם שאינו צריך הולכין אחר רוב דעות, והוא תמה, שהרי בהדיא אמרו בגמ' בספק נפשות תרי כמאה וכו', גם לשון הרב אלפסי ז''ל לא ראיתיו מחוור בזה, וכל מה שכתבתי בזה חוץ מדעתם יתבאר מלשון מה שאמרו בגמרא [פ''ג ע''א] חולה אומר צריך ורופא אומר אינו צריך מאכילין אותו על פי עצמו דכתוב [משלי י''ד] לב יודע מרת נפשו, רופא אומר צריך וחולה אומר אינו צריך שומעין לרופא מאי טעמא האי דקאמר חולה לא צריכנא תונבא הוא דנקיט ליה, והקשה על זה מה שאמרו במשנה מאכילין אותו על פי בקיאים על פי בקיאים אין על פי בקי או על פי עצמו לא, ותרץ דאמר חולה לא צריכנא, והקשה אכתי נספו ליה על פי בקי דהא אמרת שומעין לרופא, ותרץ בדאיכא אחרינא בהדיה חולה דאמר לא צריך, פירוש מאחר שאין שם אלא אחד שיאמר צריך אין מאכילין אותו, ומפני זה הוצרך לשנות שם בקיאים, והקשה על פי בקיאים מיהא מאכילין פשיטא תרי ותרי נינהו וספק נפשות להקל, ותרץ דאיכא תרי בהדיה חולה דאמרי לא צריך ותרי אחריני דאמרי צריך וקמ''ל דכתרי ותרי נינהו וספק נפשות להקל, ואע''ג דאמר רב פפא לא אמרינן תרי כמאה ומאה כתרי אלא לענין עדות אבל לענין אומדנא בתר רוב דעות אזלינן הני מילי אומדנא אבל הכא ספק נפשות הוא ולהקל, וראיתי לרב ר' משה הכהן שהפך בסוגית הגמרא ובפרוש השטה כדי להעמיד פסק הר''ם ז''ל והרב פאסי ז''ל על דרך הסוגיא, ולא נראו לי דבריו, אלא שאין משיבין את הארי.
ואחר שבארנו דין התר אכילה לעוברה שהריחה ולחולה ששאל או שבקיאין אמרו בו שהוא צריך, עלינו גם כן לבאר דין מי שאחזו בולמוס שהוא בהתר אכילה יתר על שאר חולים והוא, שמאכילין אותו דברים טמאים ואפילו נבלות וטרפות שקצים ורמשים, אם נזדמנו להם קודם הטהורים, ואין משתהין להאכילו עד שימצאו להם מן הטהורים, והוא מפני שהבולמוס הוא חולי הבא מחמת רעבון מופלג, שאוחזו עד שהוא מחשיך את עיניו וממיתו לשעתו אם לא יאכילוהו מהר, וכשמאכילין אותו ומראיתו חוזרת בידוע שנתרפא, וידוע זה ממה שאמרו במשנה [פ''ג ע''א] מי שאחזו בולמוס מאכילין אותו אפילו דברים טמאים עד שיאורו עיניו, ושאלו בגמרא מנא ידעינן כשיאורו עיניו, ותרצו שם משיבחין בין טוב לרע ואמר אביי ובטעמא, ר''ל שיבחין בין טעם תבשיל יפה לטעם תבשיל שאינו יפה, ואע''פ שאמרו במשנה מי שנשכו כלב שוטה אין מאכילין אותו מחצר כבד שלו ר' מתיא בן חרש מתיר, שיצא מכלל דברי ת''ק שאין מאכילין את האסור אף במקום רפואה, אין זה טעמו של דבר, אלא מפני שאין זה אצלו רפואה גמורה להתיר לו דבר אסור אע''פ שהרופאים נוהגים בה, ולדעת ר' מתיא רפואה גמורה ומומחית היא ומותר, ומשנה זה יש לה מקום אף בחול להתיר לו דבר אסור, ומה שכתבנו לפי דרכנו למי שאחזו בולמוס שמאכילין אותו אף דברים טמאים אם הזדמנו להם תחלה לטהורים, שיצא מכלל דברינו שאם יש שם טמאים וטהורים שאסורין להאכילו את הטמאים, וכן נראה שאם יש שם אסור קל ואסור חמור מאכילין אותו את הקל, כל זה יתבאר ממה שאמרו בגמרא [שם], מי שאחזו בולמוס מאכילין אותו דבר קל, היו לפניו טבל ושביעית מאכילין אותו שביעית, טבל ונבלה מאכילין אותו נבלה, טבל ותרומה תנאי היא דתניא טבל ותרומה מאכילין אותו טבל בן תימא אומר תרומה, ואמר רבא בדאפשר בחולין כולי עלמא לא פליגי כי פליגי בדלא אפשר מר סבר טבל חמור אבל תרומה חזיא לכהן ומר סבר תרומה חמורה אבל טבל אפשר לתקוני, זהו לשון הגמרא, והקשו שם על זה אפשר בחולין פשיטא לא צריכנא לשבת שבת טלטול מדרבנן הוא בעציץ שאינו נקוב, עד כאן לשון השמועה, ובאורה, היו לפניו טבל ושביעית מאכילין אותו שביעית, וכתב הרש''ז לאחר זמן הבעור שהטבל במיתה והנבלה בלאו, טבל ותרומה וכו' בדאפשר בחולין, פירוש שיש באותו טבל כדי שאם נטלה תרומתו נשאר בחולין די ספקו של חולה, כולי עלמא לא פליגי, כלומר אין מחלקת בתקונו שמותר, ומתקנין אותו ומאכילין לו, ואין מאכילין אותו לא את הטבל ולא את התרומה, שאין מניחין את ההתר ומאכילין אותו את האסור, כי פליגי דלא אפשר, כלומר שאם תטול את התרומה אין חולין הנשארים כדאי להברותו בהם, וכל אותה התבואה שהיא טבל צריכא ברפואתו, מר סבר מפרישין ממנה תרומה ומאכילין אותו את החולין ואת התרומה, ומוטב שיאכל תרומה משיאכל טבל, שגדול אסור טבל מאסור תרומה שאף לכהנים אינו ראוי, ומר סבר שאין מפרישין, ומוטב שיאכל את הטבל שאסור תרומה גדולה הימנו, שאין לה התר, והקשה אפשר בחולין פשיטא, דחולין מספינן ליה דלא שבקינן התרא ואכיל אסורא, ותרץ לא נצרכא לשבת, פירוש ששמועה זו יש לה מקום אף לחול ולענין מאכלות אסורות, אלא שאף בשבת או ביום הכפורים נאמר התר זה, ר''ל לתקן את הטבל, כדי להאכילו דבר התר אע''פ שיש בהם אסור הפרשה, מוטב שנעבור על אסור הפרשה ושנאכילהו דבר המותר משנאכילהו טבלים שלא נהא אנו חוטאין לצרכו, והקשה שבת נמי אסור טלטול דרבנן הוא, פרוש ועדין פשוט הוא לומר שמוטב שידחה שבת ויום הכפורים אצלנו בדבר שאין בו אלא אסור טלטול דרבנן משנאכיל את החולה טבלים שהוא דבר שיש בו מיתה בידי שמים, ותרץ לא צריכא בעציץ שאינו נקוב, שאין בו דין טבל אלא מדרבנן, שמן התורה אינו חייב בתרומה הואיל ואינו יונק מן הארץ, ואמר על זה מוטב שנתקנהו כתקון חכמים ונעבור על דבריהם להפריש תרומה של דבריהם בשבת ויום הכפורים משנאכילהו אפילו אסור חכמים, וענין זה שהתחלנו לבארו כל זמן שיש כאן חולה הראוי לחלל עליו שבת ויום הכפורים ואין בידנו להאכילו אלא דבר האסור אבל שבידינו לתקן אותו אסור על ידי מעשה אסור ואסור מעשה תקונו שוה לאסור אכילתו או גדול ממנו אם נניח את החולה לאכול את האסור ולא נעבור אנו על אסור תקונו או אם נהא זריזים ועוברים על אסור תקונו כדי שיאכל הוא את ההתר, קבלנו הוראה זו על שלש דרכים, יש מי שפרש אחר שהאסורין שוים מוטב שנחלל את השבת בתקונו משיאכל הוא את האסור, וראיתו ממה שאמרו בזה שאנו מתירין תקון הפרשה שהוא אסור חכמים אף במה שאין אסור אכילתו בלא תקון אלא מדברי חכמים, ואין צריך לומר בשאסור תקון שלנו קל מאסור אכילתו, אבל אם היה אסור תקון שלנו חמור מאסור אכילתו ודאי יאכל הוא אסור קל ויהא חוטא לעצמו ולא נעבור אנחנו על אסור חמור, שלא הותרנו בתקונו אלא בדומה לזה שכתבנו שהתיר אסור הפרשת מעשר שהוא אסור חכמים לאסור טבל עציץ שאינו נקוב שהוא אסור חכמים גם כן, ויש שהפריז על מדותיו לומר שאפילו בשהאסורים שוים אין ראיה מזה כלל להתיר לנו תקונו, ושמא מוטב שיאכל הוא את האסור משנעשהו אנחנו, אלא אם כן היה אסור אכילתו חמור מאסור תקונו, ואע''פ שממה שכתבנו בשמועה זו נראה דבאסורין שוין מותרין אנו בחלול שבת לתקן את האסור ולא נאכיל את החולה דבר אסור, אפשר שטעמו של דבר בכאן שאנו מתירין שבות הפרשה מדברי חכמים ולא יאכיל את החולה טבל אע''פ שאין באותו טבל אלא אסור חכמים, הואיל וכלל ענין הטבל הוא אסור תורה, ואם נתירהו בטבל של חכמים יבא לידי אכילת טבל של תורה, מה שאין כן בהפרשה שאף בטבל של תורה אין בהפרשתו אלא אסור חכמים, והוא ששנו בתלמוד יומא [פ''ג ע''ב] בשמועה האחרת הסמוכה לזו שהזכרנו, נימא כתנאי מי שנשכו נחש קורין לו רופא ממקום למקום וקורעין תרנגולת, פירש לתת לו על המכה שזו היא רפואתו, וגוזזין לו כרישין ומאכילין אותו, פרוש שתולש כרתי מן המחובר כדי להאכילו ואין צריכין לעשר דברי ר', ר' אלעזר בר שמעון אומר לא יאכל עד שיעשר, ותירץ אפילו תימא ר' עד כאן לא קאמר ר' אלא לגבי מעשר ירק דרבנן, שאם יאכל מעשר ירק דרבנן אין לחוש בו לבא בהתרו לידי אסור תורה, אבל דגן דאוריתא לא, פרוש אבל דגן שהטבל שלו דאוריתא מודה הוא שיש לנו לעשרו, ולא יאכל בדגן אף טבל של חכמים כגון עציץ שאינו נקוב הואיל וכלל טבלו של דגן הוא אסור תורה, למדנו שכל זמן שאסור תקונו ואסור אכילתו שוין ואין חשש באסור אכילתו לבא לידי אסור שהוא חמור מוטב שיאכל הוא את האסור ולא נהא אנו עוברין בתקונו, נמצא מכל מקום שלא נשאר לנו התר התקון אלא בשאסור אכילתו חמור מאסור תקונו או שיש בו חשש לבא לידי אסור חמור, ולדעת אלו ואף לדעתן של תופשי לשון ראשון היאך הורגלנו להתיר שחיטה לחולה במקום שיש נבלה מצויה, אלא שאין לנו בענין זה אלא מה שראינוהו מוסכם ומקובל להתיר כל תקון אוכלין ואפילו אסור חמור מפני החולה, ואפילו היינו רשאין להאכילו דברים האסורים שאין אסור אכילתם חמור כאסור שלנו, ואע''פ שכבר נתפשט כח סברה זו בכל התלמוד ואינה צריכה לפנים הביאו ראיה לזה ממה שאמרו בפרק יום הכפורים [פ''ד ע''ב], אין עושין דברים הללו לא על ידי גוים ולא על ידי קטנים אלא על ידי גדולי ישראל ואין אומרים לעשות דברים הללו לא על ידי נשים ולא על ידי כותיים מפני שמצטרפין לדעת אחרת, כלומר שמלמדין מזה במקום שאינו כדאי, ויש שגורסין בו אבל שמצטרפין בו לדעת אחרת. והר''ם ז''ל [הל' שבת פ''ב ה''ג] צרף שתי השמועות וכללן באחת ופרש הדבר שלא תהא שבת קלה בעיניהם, וזהו לשונו, כשעושין דברים הללו אין עושין אותם לא על ידי גוים ולא על ידי קטנים ולא על ידי עבדים ולא על ידי נשים שלא תהא שבת קלה בעיניהם אלא על ידי גדולי ישראל וחכמיהם, למדנו מכל מקום שהותר הדבר לגדולי ישראל, ואם לא שכל מלאכה חמורה הותרה בענינו של חולה היאך היו מתירין להם במקום שאפשר לעשות בהתר בשביל גזרה שהוא אסור קל, ומכל זה אינו הכרח אלא שאין הדבר צריך לפנים, ובמסכת חולין [ט''ו ע''ב] ראיה ברורה לזה בפרק ראשון, שלא מצינו דין מבשל לחולה שחלה מבעוד יום שיהא אסור לר' יהודה אלא בשהבריא, ואם כדבריהם של אלו היה להעמידה כשיש לחולה אסור קל שאפשר לאכלו ואין לו לבריא לעשות לו אסור חמור, אלא ודאי כל לענין חולה שיש בו סכנה חול גמור הוא, ואין מאכילין אותם שום דבר שבו שום סרך אסור, אחר שיש לנו התר בענינו, אלא שיש בתקונים שלנו קלים וחמורים יש לנו לחזר אחר הקלים, וענין התר מלאכה ביום הכפורים לכל ענין פקוח נפש עקר ענין התר שלה מתבאר בענין הלכות שבת, וכבר בארנו דרך כלל של מה שהתר בשבת התר בו, ולא היתה עקר הכונה הנה לבאר אלא דברים שעקר ענינם נאמר ביום הכפורים והוא התר אכילה לחולה שיש בו סכנה או לכל מי שהענוי סכנה אצלו על הצדדים שבארנו דרך פרט, אלא שמתוך הדברים נתגלגל בהם ענין שיש לו מקום אף בחול והוא התר מאכלות אסורות על הצדדין הנזכרים ודברים ששבת ויום הכפורים שוים בו בענין התר מלאכה לתקון התר אכילה שלו כמו שבארנו, וכל מי שמתחסד בענינים אלו ומוסר עצמו למיתה מפני כך הרי הוא מכלל שופכי דמים, וכתב הר''ם ז''ל [שם] אסור להתמהמה בענינים הללו לחולה שיש בו סכנה שנא' [ויקרא י''ח] וחי בהם ולא שימות בהם הא למדת שאין משפטי התורה נקמה בעולם אלא רחמים וחסד ושלום וחיים בעולם ואלו המינים שאומרים שענינים הללו יש בהם חלול ואסור לעשותם עליהם הכתוב אומר [יחזקאל כ'] וגם אני נתתי להם חוקים לא טובים ומשפטים לא יחיו בהם, ע''כ לשון הר''ם, הכונה בזה שהם יקחו המצות על צד שלא יחיו בהם אבל ימותו בסבתם, ואין זה המכוון מהם אבל שהיא, ר''ל התורה, דרכיה דרכי נעם וכל נתיבותיה שלום, וכבר יש מי שבאר על זה הצד אמרו ע''ה [משלי י''ד] חכמות נשים בנתה ביתה ואולת בידיה תהרסנו, וכבר התפרסם המשל הנשוא בדבריו על מלת אשה עד שהמשיל הנמשל לאשת איש זונה בהיותו מתחלף הצורות תמיד כמוה, ואמר שהאשה הנבחרת תקח את הראוי לה ולא תחסר דבר ממה שיצטרך בהכרח לעמידתה ולעמידת ביתה, והוא שיחס בה בנין הבית ואמר, ואולת בידה תהרסנו, אמר שהאולת אם מצד הקשותה לשאול אם מצד הצטדקה יותר מדאי תהרס ביתה, כמו שכנה שלמה במשלי קהלת [ז'] על שני הקצוות השוממות והמיתה בלא עתו, וזה ההצטדקות אצל השכל רשע גמור, והוא גם כן אמרו [משלי י''א] גומל נפשו איש חסד ועוכר שארו אכזרי, וזהו עוכר שארו עכירה מוחלטת, ואמנם אמר במתנהג על אפני היושר, גומל נפשו, הסבה אצלי על הצד שרמזתי באמרו [ויקרא כ''ג] ועניתם את נפשותיכם, רוצה בזה אצלי שכונתו בהשתדלו בצרכי גופו השתדלות ראוי הוא לגמול הנפש לבד, על דרך מאמר אוכל בשביל שאחיה, והכונה אצלי בהתר החלול בשבת ויום הכפורים על הצדדים שהזכרנו שהוא אל זאת הכונה מאמר נכבד יעידו עליו תמיד והוא אמרם [להלן פ''ה ע''ב] חלל עליו שבת אחת כדי שתקיים שבתות הרבה, וכן הכונה אצלי בזאת ההערה אמרו [משלי ל''ד] אשרי אדם שומע לי לשקוד על דלתותי יום יום וגו', כי מוצאי מצא חיים וג', וחוטא חומס נפשו וגו', שהוא ע''ה כיון אצלי בדבריו אלה להרחיק שני הקצוות, ולהודיע שלא כונת התורה ברוב מצותיה להמית האדם בהם אבל בהפך, ר''ל לחיותו כיום הזה חיים נצחיים, עד שמהם יחיה ולא ימות, ר''ל שיחיה בזה ובבא תחיה מתמדת, הזהיר תחלה מנטות אחרי רבים לרעות, ר''ל אחר דרכי האשה הזדה, וסוף דבריו הזהירו להתרחק ממנה ולרחיק גם מדותיה והוא אמרו [משלי ז'], אל ישט אל דרכיה לבך וג' כי רבים חללים וגו', ואחר זה נשא משלו על אפני הנהגת דרכי התורה כאלו התורה תדבר על לב המתעוררים, כי כן מדרכי הלשון לפעמים שהדבר שממנו הגיע איזו ידיעה לאדם יאמר עליו כאלו הוא מדבר ומודיע הדבר לאדם, ויתפשט אצלי התר הלשון בזה, עד שאם יחקור בעצמו האדם על הלמוד אשר הגיע אליו מן הדבר ההוא באפשרותו או באיכותו או באי זה צד שתבא עליו החקירה ומה שישיב לעצמו דרך חקירה עד שיגיע לידיעת אמתת הענין, יאמר על דרך משלי צחות הלשון שהוא שאל לדבר ההוא המורה על הלמוד ההוא, ושהוא השיבו דרך צחות על צד שאלה ומענה ואין זה מקום באור בזה, ואמנם אמר הנה שהתורה אחר שהתבודד בה יגיעו אל הדרכים ללומדיה, ספר עליה כאלו היא תספר זה, אמר [משלי ח'] הלא חכמה תקרא וגו', אליכם אישים אקרא וגו', ואמר [שם] הבינו פתאים ערמה וגו', קרא פתאים אלו המתחסדים אשר הזכרנו החושבים בהיות להם צדקה בהמית עצמם, כאלו התורה מכוונת להמית בני אדם, והוא אמרו [שם] אמת יהגה חכי וגו' בצדק כל אמרי פי וגו' כלם נכוחים למבין וגו', אמר שהמבינים ומוצאי הדעת מתוך דבריה הם יכירו היות דרכיה דרכי נעם ותורת חסד על לשונה, ושלא יחייבו מצותיה המיתה לבני אדם, והוא אמרו [שם] כי מוצאי מצא חיים וחוטאי חומס נפשו וגומ', רוצה במלת חוטאי, החוטא בכונתי, עד אשר לא ירד לסוף דעתי, ר''ל שלא יבין דרכי מצותי, הוא חומס נפשו, אבל מוצאי והוא היורד לסוף כונת התורה והמצות, עת ומשפט ידע לב חכם להתבונן כי לא אחפוץ במות המת, אבל עקר הכונה להאריך חייו על צד נכון, ר''ל להיות כונתו לגמול נפשו בהם, כאמרו [שם י'] פעלת צדיקים לחיים, והוא אמרו הנה [שם ט'] תן לחכם ויחכם עוד הודע לצדיק ויוסף לקח, כי בי ירבו ימיך ויוסיפו לך שנות חיים. [חבור התשובה להמאירי — משיב נפש מאמר ב' פ''י].
------
לבאר בו דין שאר ענויים, ר''ל רחיצה וסיכה ונעילת הסנדל ותשמיש המטה בפרטיהם, ומה שהתר מכלל מקצתם למי שכבר חלה עליו חובת ענוי, ודין מי שלא חל עליו חובת תענית כלל. שיר המעלות זכור יי לדוד את כל ענותו, אשר נשבע ליי נדר לאביר יעקב, אם אבא באהל ביתי אם אעלה על ערש יצועי, אם אתן שנת לעיני לעפעפי תנומה, עד אמצא מקום ליי משכנות לאביר יעקב [תהלים קל''ב], כבר חלקו מפרשים בבאור מלת מעלות אצל אלו המזמורים, מהם שפרשום על חמש עשרה מדרגות שהיו בהר הבית בין עזרת נשים לעזרת ישראל והיו עולין בהן מעזרת נשים לעזרת ישראל ואומרים שירה אחת במעלה אחת, ורבינו סעדיה ז''ל פירשם מלשון העלאת קול, רוצה בו על הנגון שהיו אלו השירים נאמרים בהרמת קול, ואפשר לבאר שהם כלם נאמרים להתבונן בהם בדרכי השם ובנפלאותיו, עד שמתוך בחינתו בהם יגיע לשלמות מעלות שכליות ואל עם יקראוהו, והוא סבת כתבו אותם אחר מזמור האלפא ביתא, כמו שהעירונו עליו היותו מונח על השלם בתכלית השלמות, וכבר באו בהם, ר''ל באלו המעלות רמיזות והערות אל כל מה שיבוקש באמונה, וכן יבאו תמיד בהם הערות על דרכי הלמוד, לכל הבא לדרוש את יי ודרכי הנהגתו בהם, איך צריך שיתנהג המבקש למצא דברי חפץ, לעזוב המותרות ולהשתדל בשלמות הנפש בכל כחו, אף לא בעי ישלח יד ר''ל להרוס מצב הגוף לגמרי, כמו שרמזנו, והוא הרמז אצלי באמרם [סוכה נ''ג ע''א] על באור אלו המעלות, בשעה שכרה דוד שיתין עלה תהום ובקש לשטוף את העולם כתב אחיתופל שם ונתן בתהום וירד שש עשרה אלפי אמה אמרו טוב היה לעולם שלא ירד כל כך שהמים צרך עולם הם אמר חמש עשרה מעלות ועלה חמש עשרה אלפי אמה והעמידן על אלף אמה, ובמדרש [בראשית רבה ט' ז'] אמרו וירא אלים את כל אשר עשה והנה טוב מאד [בראשית א'], וכי יצר הרע טוב אתמהא אלא מלמד שאלולי יצר הרע לא היה העולם מתקיים, והנה זה מבואר, ובאה הכונה בזה המזמור להעיר על השלמות, ואמנם בשלמעלה מזה הודיע דרכי למודו איך באו על הסדר ובלא הריסה כלל אמר [תהלים קל''א], יי לא גבה לבי ולא רמו עיני ולא הלכתי בגדולות ובנפלאות ממני, העיר על העדר ממנו גובה הלב לבלתי השען על בינתו, כי ירא לנפשו פן יחטיא כונת המבוקש ונשרף במחשבת סכלותו, ולא רמו עיניו לראות בספר ללמוד המתאחר לפני הקודם, ולא הלך בגדולות ובנפלאות לחקור במה שאין יד העיון שולטת בו, או לגלות מה שראוי להסתיר, על דרך אמרו ע''ה [שה''ש ד'] נפת תטפנה שפתותיך כלה דבש וחלב תחת לשונך, על צד מה שפרש בו אחד המפרשים, כמו שנודע במלת כלה שהיא נאמרת על השלם, כאמרם ז''ל [שהש''ר ד' י''א] מה כלה צריכה להתקשט בעשרים וארבעה תכשיטין ואם חסרה אחד מהם אינה כלה כך תלמיד חכם צריך להתקשט בעשרים וארבעה ספרים ואם חסר אחד מהם אינו תלמיד חכם, והרשהו בזה לנפת החכמות, מה שהרמז בו לנפת, שהוא דבש מעורב עם הפסלת, והוא רמז לחכמת העינויות המתפשטות מן הארץ אשר בלבנון עד האזוב אשר יצא בקיר, וכן הטבע הב''ח והדוממים וסוגיהם ומיניהם, ועל זה אמר נפת תטפנה וגו', אבל מה שאין בו פסלת אבל הוא כלו דבש וחלב, והוא הרמז אל החכמה העליונה, הזהירו להיותה תחת לשונו כמוס עמו חתום באוצרותיו, והוא שאמר הנה לא הלכתי בגדולות, ואחר כן אמר [תהלים קל''א] אם לא שויתי וגו', אמר שהוא שם נפשו בלמודו בהרגל מעט מעט כסדר, כענין הגמול אשר תגמלהו אמו ותזונהו מעט מעט, תחלה תרגילהו במאכלים שאפשר לסבלם ואחר כן ביותר מזוניים מהם על הצד שיתכן בטבעו לסבלם, והוא הרמוז אצלי גם כן באמרו [שם ח'], מפי עוללים ויונקים יסדת עוז, כמו שפירש ר' דוד קמחי ז''ל, ואמנם אל הכונה הנזכרת כפל מאמרו הנה ואמר [שם קל''א], כגמול עלי נפשי, להרחיב הבאור עוד שהוא אמנם רומז ומכוין אל הנהגת הנפש.
ואחר הודיעו דרכי הלמוד עם הודעת הדרכים המבוקשים כמו שכתבנו, רמז אל התכלית הנכבד והוא שבנה יסוד דבריו בזה המזמור על בנין בית המקדש, כמו שבא באמרו [תהלים קל''ב], עד אמצא מקום ליי וגו', אפשר שרמז בו על מקום המקדש, או אפשר שרמז במלת מקום מדרגת מעלה כפי מה שאפשר להמצאה, כמו שהתבאר במלת מקום, שהיא מלה משותפת תאמר לפעמים על מעלת האיש וערכו, כמו שבאר הרב ז''ל מאמרם ע''ה [כתובות ק''ג ע''ב] ממלא מקום אבותיו, וכן באר אמרו [יחזקאל ג'] ברוך כבוד יי ממקומו, ולהמשך המזמור על בנין המקדש אמר גם כן [תהלים קל''ב] קומה יי למנוחתך וגו', כהניך ילבשו צדק וגו', וכבר באה הקבלה [עי' זבחים נ''ד ע''ב] על פסוקים אלו שהוא אמנם אמרם בבנותו המזבח בגרן ארונה היבוסי על פי נביא והעלה עליו קרבן, ועד אותו זמן לא נודע מקום לבית המקדש, שכל אותם ת''פ שנה שמיציאת מצרים עד שנבנה בית ראשון לא היה מקום קבוע לבית המקדש, עד שנבחר מקום זה שבנה בו דוד את המזבח ושם בנה שלמה בית המקדש כמו שאמרו [שם קי''ב ע''ב], עד שלא הוקם המשכן התרו הבמות ועבודה בבכורות משהוקם המשכן נאסרו הבמות ועבודה בכהנים, באו לגלגל הותרו הבמות, באו לשילה נאסרו הבמות ולא היתה שם תקרה אלא בית אבנים מלמטה ויריעות מלמעלה, באו לנוב וגבעון התרו הבמות באו לירושלם ובנה דוד בית המקדש נאסרו הבמות ולא היתה להן עוד התר, וכן אמר שלמה ע''ה אלו בעצמם אחר שבנה בית המקדש, דרך משל לסלק שכינתו משאר מקומות ומיתר הבמות להשרותה במקום זה, כי מלת קימה, תאמר לפעמים על ענין תנועת השנוי וההעתק, ואמר כהניך ילבשו צדק וגו', אפשר שרמז אל בגדי הכהנה, או רצה בו היותם עודים בעדי הצדק להיותם על מתכונת היושר, מצד שהם עם מיוחד להיותו סגלה לעבודתו ית', ובחור אותו מכל שבטי ישראל, כאמרם ז''ל [עי' שוח''ט קל''ב] מכל הארצות לא בחר הקב''ה אלא בארץ ישראל ומכל ארץ ישראל לא בחר אלא בירושלם ומכל ירושלם לא בחר אלא בבית המקדש כך בכל האמות לא בחר אלא בישראל ומכל ישראל לא בחר אלא בשבט לוי ומכל שבטו של לוי לא בחר אלא בזרעו של אהרן, וידוע שכל זה לא היה אלא לכונת הערה אל השלמות, כמו שבאה הכונה לבחירת ארץ ישראל להיותה מקום לחכמה, כמו שבארו רבים באמרו [ישעיה ל''ג] ובל יאמר שכן חליתי העם היושב בה נשוא עון, וכן באמרו [תהלים מ''ח] גדול יי ומהלל מאד בעיר אלינו הר קדשו, והוא הסבה להיות כל החכמים משתוקקים לחסות בצלה, והוא אמרם [עי' ירושלמי נדרים פ''ו ה''ח], למען תהיה תורת יי בפיך [שמות י''ג], חביבה עלי כת קטנה שבארץ ישראל מכל סנהדרי גדולה שבחוצה לארץ, וכן העידו במקום אחר אמרו ז''ל בתלמוד ירושלמי [כתובות פי''ב ה''ג], אתהלך לפני יי בארצות החיים [תהלים קט''ז], והלא אין ארצות החיים אלא צור וקסרי וחברותיה תמן זולא תמן שובעא אלא מאי כדון ארץ שמתיה חיים לעתיד לבא, מעתה רבותינו שבגולה הפסידו, אמר להם [משלי ט'] אם חכמת חכמת לך, מעתה אפילו ירבעם בן נבט וחבריו, אמר ליה גפרית ומלח שרפה כל ארצה, התבונן איך העידו על אמתת הכונה, ואמר [תהלים קל''ב] בעבור דוד עבדך, להיות הוא החושק והנכסף אל זה הבנין עד שבאתהו המניעה עליו, וחבת תשוקתו להיותו הערה אל תכלית כל מה שאפשר לפי זכות הרכבתו, שמתוך ענין זה גם כן יתעורר היות הרכבת יסודותיו נקיה וזכה מהרכבת שאר ב''ח, כי אחר שצורתו זכה ורצה השם להרכיבה בחמר היה מחסדו לתת לה מדור לפי כבודה, ועל זה הצד אמר השלם ע''ה [שה''ש א'], לסוסתי ברכבי פרעה דימיתיך רעיתי, כי המרכבה שהיה שלמה ע''ה מוציא ממצרים לא היתה רק ארבע סוסים, והיה מוציא משם הנבחרים שאפשר להמצאם אמרו [מ''א י'], ותעלה המרכבה ממצרים בשש מאות כסף וסוס בחמשים ומאה, ואמר הנה לסוסתי וגו', כלומר אני מדמה הרכבת טורי יסודותיך למרכבה, שהייתי מוציא ממצרים שהיו ארבעה היותר נבחרים שאפשר להמצא בגבולה, ועם התבונן זה ישים לבו עד מקום אשר יוכל לשית עצות בנפשו וישתדל במה שראוי לו, מצורף אל מה שיתעורר אליו מתוך הענין ההוא בפרטי כל מה שיבוקש באמונה, כמו שבארנו דרך כלל, והוא אמרו על זה הענין [תהלים קל''ב] זכור יי לדוד את כל ענותו, כלומר שכל ענויו וכל השתדלותו בשוללו מעליו תענוגי הזמן לא היתה רק להגיע אל זאת המדרגה, והוא שרמז שם [שם] זאת מנוחתי עדי עד פה אשב כי אויתיה, והיא הכונה במה שבא בספור ענין דניאל בתפלתו ובצומו ובהתענותו שהוא אל זאת הכונה גם כן כמו שאמר בפרוש [דניאל ט'], ולא חלינו את פני יי אלינו לשוב מעוננו ולהשכיל באמתך, והוא שבאה תפלתו לבנות חרבות מקדשי אל כמו שאמר [שם], ישוב נא אפך וחמתך מעירך ירושלם הר קדשך, ואמר [שם] שמע אלינו אל תפלת עבדך וגו' והאר פניך אל מקדשך השמם, והוא שבא אליו בבשורת נבואתו [שם י'], אל תירא דניאל כי מן היום הראשון אשר נתת אל לבך להבין ולהתענות לפני יי אליך נשמעו דבריך, הכונה באמרו להבין ולהתענות, היות סבת תעניתו ותפלותיו להמציא התכלית המבוקש, והוא שיחס בזה מלת הבינה, והיא הסבה לשולל עצמו מכל תענוג חמרי אם אכילה ושתיה אם שאר תענוגים גופניים, כמו שאמר בספור תעניתו [שם], לחם חמודות לא אכלתי ובשר ויין לא בא אל פי וסוך לא סכתי, הראה על מי שכונתו בצומו ובתעניתו כונה רצויה, והיא לבא על תכלית מה שאפשר לו, שמחוקי ומטכסיסי הנהגתו לשלול עצמו תענוג, והוא שבא בזה המזמור גם כן [תהלים קל''ב] את כל ענותו, רמז במלת כל ענותו, על כל צד שאפשר להתענותו במניעת כל תענוג, וכן אמר שלמה לאביתר [מ''א ב'] ענתות לך על שדיך כי איש דמים אתה וביום הזה לא אמיתך כי נשאת ארון יי אלהים לפני דוד אבי וכי התענית בכל אשר התענה אבי, ומאלו הצדדים הוסיפו בצום כפור מניעת אלו התענוגים, ר''ל רחיצה וסיכה ונעילת הסנדל ותשמיש המטה, וכדי להביא סמך לדבריהם הוציאו ענינם מכח המקראות המוכיחים שמניעתם של אלו נקראת ענוי, והוא ששאלו [ע''ו ע''ב] סיכה דאקרי ענוי מנא לן, והביאו סמך למניעתה ממה שהזכרנו במאמר דניאל [דניאל י'] וסוך לא סכתי, ונאמר עליו להבין ולהתענות נשמעו דבריך, ורחיצה שמניעתה נקראת ענוי הביאו סמך ממה שנאמר בדוד בברחו מפני אבשלום [ש''ב י''ז], העם רעב וצמא ועיף במדבר, ופרשו רעב מלחם, וצמא ממים, עיף מרחיצה, וכן נעילת הסנדל שמניעתה נקראת ענוי יצא להם ממה שנאמר שם גם כן [שם ט''ו], ודוד עולה במעלה הזיתים עולה ובוכה וראש לו חפוי והוא הולך יחף, וענין תשמיש המטה הביאו סמך למניעתו ממה שנאמר בתורה [בראשית ל''א], אם תענה את בנותי ואם תקח נשים על בנותי, ופרשו בו אם תענה מתשמיש, ואם תקח מצרות.
ואחר שבארנו ענינם דרך כלל נשוב לבאר כל אחד מהם בפרטיו כפי הצורך, ואמר שהלכה רווחת בידינו שלא לרחוץ ביום הכפורים בין בחמין בין בצונן בין כל גופו בין אבר אחד אפילו אצבע קטנה, כמו שיתבאר ממה שאמרו [פסחים נ''ד ע''ב], אסור להושיט אצבע במים בט' באב כדרך שאסור ביום הכפורים, ואמרו ז''ל [יומא ע''ז ע''ב] אסור (כל) [לרחוץ מקצת] גופו ככל גופו, אלא שהותר מכלל ענוי למלך ולכלה כמו שאמרו ז''ל, המלך והכלה ירחצו פניהם, ואמרו בגמרא [ע''ח ע''ב] מלך מאי טעמא, משום [ישעיה ל''ג] מלך ביפיו תחזינה עיניך, והוא שזה, כמו שיתבאר, מטכסיסי המלכות, ר''ל היות מתהדר ומסתלסל בעצמו כדי להיות נכבד ומתנשא לעין רואיו לבעבור תהיה יראתו על פניהם כמו שקדם, על צד אמרם גם כן [סנהדרין כ''ב ע''ב] מלך מסתפר בכל יום, וכן פרשו הטעם על מה שהתירו רחיצה לכלה כדי שלא תתגנה על בעלה, וכבר שאלו בגמרא עד היכן נקראת כלה לדין זה, והשיבו עד שלשים יום, בדמיון אמרם במקום אחר [כתובות ד' ע''א] אין מונעין תכשיטין מן הכלה כל שלשים יום, וכן הותר מכלל ענוי זה למי שהוא חולה וצריך לרחיצה או נהנה בה אע''פ שאין בו סכנה, ולכל מי שיש ברחיצתו סרך נקיות, או סרך מצוה, או שיהא באותה רחיצה צד צורך לשמירת כלים, או פירות, או שאר ממון, וכלל הדבר בהיתר רחיצה כל זמן שיהא אי זה טעם באותה רחיצה, שלא תהא עקרה לטבילת תענוג, ויתבאר התר טבילה לצורך נקיות ממה שאמרו ז''ל, אסור לרחוץ מקצת גופו ככל גופו ואם היה מלוכלך בטיט ובצואה רוחץ כדרכו ואינו חושש, פירוש רוחץ מקום הטנופת, שאין כאן היתר טבילה לכל הגוף, שכבר התנקה אותן המקומות, והוא הדין אם נתלכלך כל גופו להתיר לו טבילה גמורה, למדנו היתר רחיצה במקום שאין טיבה אלא משום נקיות, ובענין ענוי של סיכה אמרו, אסור לסוך מקצת גופו ככל גופו ואם היה חולה או היו לו חטטין בראשו סך כדרכו ואינו חושש, פירוש אם היה חולה אפילו חולה שאין בו סכנה, ואין אוסרין לו סיכה גזרה משום שחיקת סמנים כמו שאנו גוזרין בסיכה בשבת, ומזה המין מה שהתירו ברחיצה להיות אשה מדיחה ידה במים ונותנת פת לתינוק, כמו שאמרו ז''ל מדיחה אשר ידה במים ונותנת פת לתינוק ואינה חוששת, אמרו עליו על שמאי הזקן שלא רצה להאכיל בידו אחת וגזרו עליו שיאכיל בשתי ידיו, ופירש אבי(ה)[י] הטעם משום שיבתא, והוא רוח רעה ששורה על הידים, ושמועה יש שפרשה שלא נטל ידיו בשחרית שאם נטל ידיו בשחרית כבר פסקה מהם רוח רעה, ורבינו תם פירשה בשנטל ידיו בשחרית, ומטעם זה מתיר ליטול את ידיו בשחרית, שאם מטעם שיבתא התרנו לו ליטול מפני התינוק, כל שכן שאנו מתירין לו מפני סכנת עצמו, והם אמרו [שבת ק''ח ע''ב] יד לעין תקצץ יד לפה תקצץ, ושמועה זו בשנטל הוא בשחרית, ומטעם שיבתא מועטת נגעו בה, אעפ''י שנטל בשחרית מכל מקום אחר שהסיח דעתו יש לחוש לשיבתא מועטת, שהיא כדאי להזיק לקטן ולא לגדול, ומפני זה פרשו באוכל מחמת מאכיל שאין המאכיל צריך נטילת ידים אבל לקטן צריך, וכבר הקשו עליו מה שאמרו באותה שמועה, ר''ל בענין אוכל מחמת מאכיל, שאמרו שם שהאוכל צריך נטילת ידים ולא המאכיל, אמרו שם בפרק כל הבשר [שם], אבוה דשמואל אשכחיה לשמואל בריה דקא בכי אמר ליה אמאי קא בכית, אמר ליה דמחיין רבאי, אמר ליה ואמאי מחייך, אמר ליה דאמר לי ספית אומצא לבראי כי לא משי ידך, אמר ליה ואת אמאי לא משית ידך, אמר ליה הוא אכיל ואנא משינא, אמר ליה לא מסתיא דלא גמירי אלא דממחא נמי מחו, והלכתא אוכל מחמת מאכיל אוכל צריך נטילת ידים מאכיל אינו צריך נטילת ידים, זהו לשון השמועה, והרי למדנו שאף לאכילת קטן אין מאכיל צריך נטילת ידים, שהרי שמואל לקטן היה מאכיל ועליו הוא אומר שאינו צריך נטילת ידים, ושמועה זו של בית שמאי לדעת זה פרושה בשלא נטל שחרית, למדנו מכל מקום שהותר מכלל רחיצה להדיח ידיו כדי לתת פת לתינוק, והוא הדין שהותר מכללה לחולה הצריך לרחיצה או נהנה ממנה, וכבר כתבו זה הגאונים בפירוש עד שלא הזקיקו עצמן להביא ראיה בזה כלל.
וממה שהותר מכלל רחיצה מפני צד מצוה הוא מה שאמרו בגמרא [פ''ח ע''א], כל חייבי טבילות טובלין כדרכן ביום הכפורים נדה ויולדת טובלות כדרכן ביום הכפורים, פירוש אם הגיעו בו סוף שבעה, בעל קרי טובל והולך עד המנחה, פירוש אם אירע לו קרי קודם לכן כדי שיוכל להתפלל תפלת מנחה, אבל אם ראה מן המנחה ולמעלה לא יטבול, פירוש אלא ממתין עד שתחשך, שהוא סובר תפלת נעילה בלילה, ר' יוסי אומר טובל והולך כל היום כלו, מפני שדעתו של ר' יוסי שתפלת נעילה ביום, ואם כן טובל כדי להתפלל תפילת נעילה, זו היא גירסת רש''ז ופרושה, אלא שקשה לרב אב בית דין ז''ל שאר חייבי טבילות היאך טובלין ביום הכפורים, אם מטעם תפלה כדין בעל קרי, הרי יכולין להתפלל בלא טבילה, אם מטעם טבילה בזמנה מצוה כמו שאמרו בשמועה אחרת סמוכה לזה שהקשו ממנה כמה יראה בה לר' יוסי דבריו סותרין זה את זה ונגעו בה מטעם טבילה בזמנה מצוה והוא אמרם ז''ל, הזב והזבה והמצורע והמצורעת בועל נדה וטמא מת טבילתן ביום נדה ויולדת טבילתן בלילה בעל קרי טובל והולך כל היום כלו ר' יוסי אומר מן המנחה ולמעלה לא יטבול, והקשו ממנה מדברי ר' יוסי לדברי ר' יוסי, והעמידוה בגמרא כשהתפלל תפלת (המנחה) [נעילה] (ואם) [ו]אין עוד שם תפלה, וחזרו והקשו בגמרא אם בשהתפלל מה טעמא של תנא קמא, ומאי זה צד יתירו לו טבילה, והעמידוה על טעם טבילה בזמנה מצוה, אם כן בשמועה זו הראשונה אעפ''י שהם סוברים תפלת נעילה [זמנה בלילה], מכל מקום היה לנו לחזר בהתירה מצד טעם טבילה בזמנה, ומפני זה גורס הרב הנזכר ז''ל בשמועה ראשונה, כל חייבי טבילות טבילתן ביום, פירוש בשאר ימות השנה, נדה ויולדת טבילתן בלילה, פירוש בשאר ימות השנה גם כן, שאין לה טבילה עד שישלימו לה ימי טומאה ואף בשמיני שכבר שלמו ימי טומאתה אין טבילתן אלא בלילה, וכמו שבא הטעם על זה במסכת נדה [ס''ז ע''ב] משום סרך בתה, בעל קרי טובל והולך וכו', פירוש ביום הכפורים, ומטעם תפלה שבעל קרי אסור בדברי תורה ותפלה כמו שאמרו ז''ל [ב''ק פ''ב ע''א] עזרא תקן טבילה לבעלי קריין, ומזה הצד נראה לי שהשמיט הרב אלפסי ז''ל אותה שמועה, ר''ל כל חייבי טבילות טובלין כדרכן, ולא הביא אלא על ענין טבילת בעל קרי שהביא מה שאמרו בגמרא [פ''ח ע''א], הרואה קרי ביום הכפורים יורד וטובל ולערב ישפשף, לערב סלקא דעתך, אלא אימא ואם מבערב ישפשף, פירוש אם ראה קרי ביום יורד וטובל ואין צריך שפשוף, מפני שהמים מעבירין אותו לשעתו, ואם ראה מבערב שכבר נתיבש ביום בשעת טבילתו ישפשף בידו על מקומו, אלא שהר''ם ז''ל [הל' שביתת עשור פ''ג ה''ג] כתב, שבזמן הזה כבר נתבטלה תקנת טבילת בעל קרי, כמו שאמרוה [ברכות כ''ב ע''א] בטלוה לטבילתה, ואסור לו לטבול אחר שאינו צריך טבילה, אלא מעביר מפה על הלח ומשפשף במים את היבש ומתפלל, שלא התירו לרואה קרי לטבול אלא כשתקנו טבילה לבעלי קריין אבל בזמן הזה אין טבילה בעל קרי אלא מנהג ואין מנהג להתיר את האסור אלא לאסור את המותר, ודברים אלו נכונים ועומדים על בוריה של הלכה, אלא שמכל מקום כבר שמענו בחכמים גדולים שהיו נוהגים לטבול ולא היתה תפלת יום הכפורים חביבה אצלם אלא אם כן בטהרה יתירה, אלא שמכל מקום לא היו מורים אלא לעצמם ובצנעה, ואלו ואלו לדבר מצוה נתכוונו.
ומצד זה התירו הגאונים היתר פשוט למי שנכנס לבית הכסא לרחוץ ידיו כדרכו אע''פ שאין ידיו מלוכלכות וכן ברגליו אם יש שם חשש ניצוצות, וכן הדין נותן מפני שאי אפשר להתפלל אחר שנכנס לבית הכסא בלא נטילת ידים, אלא שרבינו ת''ם ז''ל עם היותו מתיר נטילה בשחרית מפני השיבתא כמו שכתבנו, אסר כל נטילה אחרת אפילו בשעה שהוא יוצא מבית הכסא מפני שאפשר להתנקות בצרור, והר''א כתב בדין היתר נטילה מפני השיבתא לא הוצרך [אלא] מחצי הלילה ואילך שאין שם נטילה, אבל שחרית נוטל כדרכו מפני שהוא רחיצת מצוה, שהרי נטילת ידים מצוה היא עד שמברכין עליה, ואם אין בה מצוה ברכה מה טיבה, ואמרו ז''ל [פסחים מ''ו ע''א] לגבל ולתפלה ד' מילין ולנטילת ידים ג', אלמא מצוה לחזר אחר המים, ואפילו נפנה בשאר היום ואינו (צריך) [צורך] תפלה אלא לנקיות בעלמא נוטל את ידיו, שאין מחמירין בה יותר ממי שהולך להקבל לפני רבו, הואיל ואין מתכוין להקר, שאיסור רחיצה אינה אלא מאיסור חכמים ולא אסרו אלא במתכוין להקר, ויש שהקשה והלא פסיק רישיה ולא ימות הוא, ואי אפשר לומר בדין פסיק רישיה שלא נאמר באיסור חכמים, שהרי בשמועת [סוכה ל''ג ע''ב] אין ממעטין הדס ביום טוב מפני תקון כלי והתיר ר' אלעזר ב''ר שמעון את הדבר מטעם דבר שאינו מתכוין, והקשה לו בעל התלמוד והלא פסיק רישה הוא וכו', והרי ענין גזירת התקון כל שאין ענינה אלא מאיסור חכמים והיה מגלגל עליה דין פסיק רישיה, מכל מקום לדעת הרב אין אסור רחיצה כלל למי שאינו מתכוין להקר, או שאפשר להעמיד את הדבר למי שאין לו הנאה ברחיצה, זהו דעת הרב, אלא שהקשו עליו מה שאמר שאין אסור רחיצה אלא מאיסור חכמים, שהרי מרבוי מקראות של תורה נתרבו כל הדברים הנקראין ענוי כמו שכתבנו, ועוד שהרי אמרו [ע''ד ע''א] לא אמרו ענוש כרת אלא מאכילה ושתיה וכו', ומאחר שהוצרך להוציאו מדין כרת למדנו שאסור תורה רבוץ עליהם, סוף דבר הרבה מן הגאונים מסכימים לדעת זה, מהם מי שכתב בפירוש מי שיצא מבית הכסא נוטל ידיו אפילו שלא במקום תפלה כגון שכבר התפלל כדי להעביר טומאת ניצוצות, וסמכו דבריהם למה שאמרו ז''ל [לעיל כ''ח ע''א], זה הכלל היה במקדש כל המטיל מים טעון קדוש ידים ורגלים, ואמר עולא [שם כ''ט ע''ב] בשלמא רגלים משום ניצוצות אלא ידים מאי טעמא ואמר אביי זאת אומרת מצוה לשפשף, ויש שהתיר את הדבר מפני עפר בית הכסא שטנופת מעורבת בו, אבל רחיצת הפנים לא מצאו בה התר אלא למי שהיו עיניו נוזלות או למי שאי זו ליחה מועטת מתקבצת בעיניו בעת השינה, שזה אצלם במקום טנופת והתירו להעביר את היד טופחת עליהם, אבל פנים עצמן לא התירו להם אלא העברת מפה מצוננת כמו שהיה ר' יהושע נוהג, כמו שאמרו ז''ל זעירי בר חמא אמר ליה ליוסף ברי דר' יהושע בר אורין תא ואימא לך מלתא מעליתא דהוה עביד אבוך ערב ט' באב מביאין לו מטפחת ומקנח בה ידיו פניו ורגליו למחר מעבירה על גבי עיניו ואינו חושש, ערב יום הכפורים שורה אותה במים ועושה אותה כמין כלים נגובים למחר מעבירה על גבי עיניו ואינו חושש, זו היא גרסת הרב אלפסי ז''ל, ואע''פ שלפי הנסחא זו נמצא ט' באב חמור מיום הכפורים, לא משום חומר הוא אלא משום תוספת אבילות, ומכל מקום מפה שרויה ביום הכפורים עצמו אסור משום סחיטה, ואף בשרויה מבערב צריך שיעשנה כמין כלים נגובים, ר''ל שיסחוט את המים והיא מתנגבת כל הלילה, ומעבירה על עיניו ליהנות בה בקינוח עיניו ולהעביר שינה מהם, אבל נטילת ידים ולשפשף ניצוצות שעל רגליו אין מפה מועלת כלל, ומפני זה רוחץ את ידיו ורגליו כחול גמור ומשפשפן ביד הכל כמו שכתבנו.
וממה שהתירו מפני צד מצוה גם כן, מה שאמרו בגמרא ההולך להקביל פני רבו או פני אביו או פני מי שגדול ממנו בחכמה עובר במים עד צוארו ואינו חושש, ואמרו ז''ל על זה, אבעיא להו הרב אצל תלמיד מאי, ולא יצאה להם בגמרא הלכה רווחת על זה, אלא שרב נחמן בר יצחק שהעיד בגמרא אנא חזיתיה לזעירי דאזל לגביה רב חייא בר אשי תלמידיה, והשיב רב אשי לרב נחמן ההוא רב חייא בר אשי הוא דאזיל לגבי דזעירי רביה, ומזה המין גם כן מה שאמרו בגמרא רב יוסף שרא להו לבני תרבו למעבר ולמיתי לפרקא ולמיזל, אמר ליה אביי נהי דלמיתי מצוה קא עביד, למהדר מאי מצוה קא עביד, אמר ליה כדי שלא תהא מכשילן לעתיד לבא, שאם לא תתיר להם לחזור לבתיהם לא יבאו למצוה, וכן אמרו בגמרא רב יהודה ורב שמואל בר יהודה הוו קיימי אגודא דנהר פפא (אמר) אמעברא דהצדד, פירוש מעבר שבאותו מעבר שהוא כנגד מקום אחר שהוא נקרא הצדד, הוה קאי רמי בר פפא מהאי גיסא ורמא בהו קלא מהו למעבר ולמיתי קמי רבנן למשאל שמעתא, אמרו ליה ובלבד שלא יוציא ידיו מחפת חלוקו, איכא דאמרי אמר להו רב שמואל בר יהודה ובלבד שלא יוציא ידו מחפת חלוקו, וענין הוצאת היד מתחת שולי החלוק הוא, שלא יגביה שולי החלוק על זרועו, שאין זה נראה כמלבוש אלא כמי שנושאה על כתפו, וכבר אמרו במסכת שבת [קמ''ז ע''א] היוצא בטלית מקופלת על כתיפיו בשבת חייב חטאת, ואמרו בגמרא [ע''ח ע''א] על זה תינח יום הכפורים דליכא מנעל בשבת דאיכא מנעל מאי אמר ר' נחמיה חתניה דבי נשיאה אנא חזיתיה לר' אמי ור' אסי דמטו עורקמא דמיא ועברוה דרך מלבוש, ר''ל נעליהם ברגליהם, ולא היו חוששין שמא ישלפו מעל רגליהם ויבאו להעבירם ברשות הרבים, ושאלו עוד בגמרא סנדל מאי, ר''ל שאינו צריך לקשרו ולהדקו יפה כמו מנעל, ואמרו שם אמר רב ניחומי אנא חזיתיה לרבינא דמטא עורקמא דמיא ועברוה דרך מלבוש, רב אשי אומר סנדל לכתחלה לא, וכן פסק הרב אלפסי ז''ל, ומזה המין גם כן מה שאמרו חייבי טבילות טובלין כדרכן ואין חוששין, וכבר בארנו ענינו.
וממה שהתירו אף לשם צד צרך ממון הוא מה שאמרו רבא שרא להו לבני עבר ימינא למעבר לנטורי פירי ר''ל שהיו להם פרדסים בעבר הנהר, ואמר ליה אביי לרבא תניא דמסייע לך שומרי פירות עוברין עד צוארן במים ואינן חוששין, ונמצא מכל מקום שכל טבילה או רחיצה שלא יהא בה אי זה צד מצדדין אלו שהזכרנו אלא שהוא מתכוין להקר עצמו ולהתענג אסור, ולא טבילה בלבד אלא אף ישיבה במקומות הלחים כדי להקר ולהתענג הוא מתולדות הרחיצה ואסור, אבל נגיעה בדברים הקרים כדי להצטנן ולהקר מותר, כל זמן שלא יהא שם לחות מים, ויתבאר כל זה ממה שאמרו [ע''ח ע''א], תאני רב יהודה בר גרגרת אסור לישב על גבי הטיט ביום הכפורים, אמר ר' יהושע בן לוי ובטיט המטפחת, אמר אביי ובטופח על מנת להטפח, ר''ל שאם לחות אותו הטיט גדול כל כך עד שאם יד נוגעת בו תהא אותה היד טופחת כל כך עד שתהא מטפחת בגד או ידו האחרת או דבר אחר בנגיעתה, (בטיט מותר) ואמר רב יהודה מותר להצטנן בפירות, רב יהודה מצטנן בקרא, רבא מצטנן בינוקא, ר''ל שבשרו קר, רבה מצטנן בכסא דכספא ואמר רבא כסא דכספא מליא אסור חסיר שרי, פירוש כשהוא מלא חוששין שמא ישפכו המים על בשרו אבל בחסר אין חוששין לכך ומותר, אע''פ שכיון בנתינת מים לתוכו כדי להוסיף בקרירות הכוס, ואמרו שם דפחרא בין מלא בין חסר אסור דמשחל שחיל, ר''ל שהמים נוזלים דרך דפנותיה, כמו שהעידו במקום אחר [פסחים ל' ע''ב] חזינא להו דמדייתי, ואמרו שם רב אשי אמר אפילו כסא דכספא בין מליא בין חסירא אסיר אתי לאיזדכויי, ר''ל שמא ינענע הכלי ויתנועעו המים שבתוכו וינתזו על בשרו, ומזה המין היה מנהגו של ר' יהושע במה שהיה מעביר מפה על גבי עיניו, ר''ל שכונתו לא היתה אלא להצטנן ולהקר את פניו לא לשם רחיצה, והוא שכתב הר''ם ז''ל [הל' שביתת עשור פ''ג ה''ה] מעבירה על גבי עיניו ואינו חושש אע''פ שיש בו קור הרבה, וכן כתב רבינו תם ז''ל, והביא ראיה ממה שהביאה עם אותם הדברים העשויים להקר, אבל בדין מצטנן בכוסות הן של כסף הן של חרס לא באר בו הר''ם ז''ל [שם ה''ד] כל הצורך שלא הביא אלא דין המלאים לא דין החסרים, והוא תמה.
וכשם שהותר מכלל ענוי רחיצה וסיכה כמו שבארנו כך הותר מכלל ענוי נעילת הסנדל, והוא שהתירו לצאת בסנדל של שעם, הוא מין ממיני הגומא וכן בסנדל של שאר מיני גמי, וכן מותר לכרוך בגד על רגליו, שכל אלו אין נקראים מנעל, ולפיכך מותרין לכל אדם אע''פ שיש תענוג בקצת מהם, ולא עוד אלא שבמנעל עצמו מותר אם הוא חולה אע''פ שאין בו סכנה, וכל שכן למי שמתירא מפני הסכנה כענין חשש עקרב שמותר, ויתבאר ענין סנדל של שעם, והדומים לו מאותם שאינם נקראים מנעל ממה שאמרו [ע''ח ע''ב], מהו לצאת בסנדל של שעם ביום הכפורים עמד ר' יצחק בר נפחא על רגליו ואמר אני ראיתי את ר' יהושע בן לוי שיצא בסנדל של שעם (בתענית צבור) [ביום הכפורים] ואמינא ליה אנא בתענית צבור מאי ואמר לי לא שנא, 
ואיכא דאמרי אני ראיתי וכו' שיצא בסנדל של שעם 
בתענית צבור ואמינא ליה אנא ביום הכפורים מאי ואמר 
לי לא שנא, ופירוש תענית צבור הוא מאותם התעניות הנגזרים מפני הגשמים שאסורים בנעילת הסנדל כמו שיתבאר בענין באור הלכות תעניות, ואמרו בגמרא רב יהודה נפיק ברהיטני, בו במנעל העשוי מתבן של חטים, ויש שגורסין (ברהיטני) [בדהיטני], ופרש''ז שהוא גם כן מין גמי, ויש שגורסין ברהינוני ומפרשין בו מנעל העשוי מתבן של חטים, אביי נפיק (ברהיטני) [בדהוצני], הוא מנעל העשוי מכפות תמרים, רבא נפיק בדיקולי, והוא מנעל הנעשה מאותן נצרי דקל בחור שעושין בה הסלים, והטעם בהיתרן של אלו מפני שאין להם שם מנעל, ואע''פ שכל אלו (יש להם התר הדברים אשר בנעילתן תענוג) [הדברים יש בנעילתן תענוג יש להם התר] הואיל ולא נקראו בשם מנעל, וממה שהקשו על מה שהיה מתיר נעילת כל מה שלא נקרא סנדל ממה שאמרו במסכת שבת [ס''ה ע''ב], הקטע יוצא בקב שלו דברי ר' מאיר ר' יוסי אוסר ושוין ביום הכפורים שאסור, למדנו הימנה שלדעת ר' יוסי אינו מנעל והוא הטעם שהוא אוסרו בשבת ואע''פ שאינו מנעל אסרו ביום הכפורים, ותירץ אביי התם משום דאית ביה בית קבול כתיתים, פירוש חתיכות בגדים כדי לעמוד שוקו עליהם, ומפני התענוג הוא שאוסרו, ושכנגדו חולק עליו בזה כמו שאמרו, אמר ליה רבא וכל היכא דאיכא תענוג וליכא מנעל מי אסיר והא רבה בר חנא כריך סודרא אכרעיה ונפיק ותו מדקתני סופא אם יש לו בית קבול טמא, ר''ל מקבל טומאה מפני שלא נקרא זה פשוטי כלי עץ, אלא אמר רבא בין לר' מאיר בין לר' יוסי (פירוש) מנעל הוא [פירוש] ומפני זה הם שוים לאסרו ביום הכפורים, אלא שבשבת נחלקו, שאע''פ שהוא מנעל ואין בו איסור מתורת משוא אוסרן ר' יוסי כמו שהוזכר שם הטעם דלמא פסיק ואתי לאתויי ארבע אמות ברשות הרבים, אבל של שעם ורהיטני ודהוצי ושאר הדומים אין להם שם מנעל ומפני זה מותרות, לפי דרכנו למדנו שכל שאין בו משום מנעל אע''פ שיש בו קצת תענוג מותר.
וממה שצריך לבאר בהיתר סנדל של שעם וחבריו הוא, שיש הרבה מן הגאונים שלא התירו אלא לצאת בהם בחצרו ובתוך ביתו אבל לא ברשות הרבים, שמאחר שאין להם שם מנעל כמו שכתבנו הרי הן משוי ואינו דרך מלבוש ואסור להעבירו ברשות הרבים, וכן כתב הראב''ד על אנפליא של בגד העשויה כתבנית מנעל שאסור לצאת בשבת וביום הכפורים לרשות הרבים הואיל ואין לה שם מנעל, ולא הותרה [אלא] בתוך ביתו או בחצרו, וכל מה שאמרו בהתר סנדל של שעם ודהיטני ודהוצי כלם לא הותרו אלא בביתו וחצרו אבל [לא] ברשות הרבים, ובמסכת יבמות פרק מצות חליצה אמרו אבל מטייל הוא ביום הכפורים באנפליא בתוך ביתו, למדנו שברשות הרבים אסור, ואע''פ שבמסכת שבת אמרו בפרק במה אשה יוצאה [ס''ד ע''ב], שכל מה שאסרו לצאת בו ברשות הרבים אף בחצר אסורה גזרה שמא יצא בו ברשות הרבים, כבר תרצו בזה שבענין זה אין מחמירין בכך הואיל ובעצמו אין היתרו פשוט לכל ועל ידי שאלה לחכם הוא שמתירין לו מזכירין לו איסורו בשעת התירו ולא יבא לידי העברה לרשות הרבים, ויש מי שתירץ שאותה שאמרו כל מה שאסרו ברשות הרבים אסור בחצר וכו', ענינה כשהוא נושאה דרך מלבוש וברשות הרבים מפני הטעם שנזכר שם, ר''ל דילמא שליף, ושמא אם בחצר לא ישימו על לבם חשש גזירה זו ויצאו לרשות הרבים, אבל מה שאנו מתירין את אלו בחצרו ענינם שלא בדרך מלבוש, ויש מן הגאונים שהתירו את אלו אף ברשות הרבים שאע''פ שאין להם שם מנעל מכל מקום דרך מלבוש הוא ואין בו משום משוי, והביאו ראיה לדבריהם שאמרו אלו לא בא היתירן של אלו אלא בתוך ביתו ובחצרו מה ענינם להתיר של אלו, והלא אף מנעל עצמו יש מי שמתירו בתוך ביתו מטעם מה שאמרו בענין אבל [מו''ק כ''ד ע''א], אבל הוא מטייל באונקליי בתוך ביתו, פירוש בעטיפה, ור''ל בשבת, ודאי הוא הדין לכל דיני אבלות, שכל מה שהוא עושה בתוך בית שלא בפני רבים לא נקראת מניעת תענוג אלא מה שהוא עושה בפני רבים, שאם נאמר שאף מה שבתוך ביתו נקראת מניעת תענוג, אם כן כשאינו נועל מנעליו בשבת אבלות הוא וכשאין מניעתו בתוך ביתו נקראת מניעת תענוג כך עשיית בתוך אינה נקראת מניעת תענוג, וסוף דבר אין זו ראיה כלם, ובבאור הלכות אבל יתבאר ענין זה יפה בע''ה, ואין לנו לאסור אלא כל האסורים משם מנעל אף בביתו, ובפרק מצות חליצה [ק''ב ע''ב], אמרו בפירוש ולא יטייל במנעל וסנדל ואנפליא מבית לבית ומטה למטה ופרשוה באנפליא של עור, אלמא אף בבית אסור, ויש מן הגאונים גם כן שהכריעו לדעת שלישית לאסור סנדל של שעם אף בבית מפני שהוא נקרא אצלם מנעל, וראיה לדבריהם ממה שאמרו בפרק מצות חליצה [שם] חלצה בסנדל של שעם חליצתה כשרה, וודאי חליצה ושבת שוים הם לענין מנעל, את שקרוי מנעל בזה קרוי מנעל בזה את שאינו קרוי מנעל בזה אינו קרוי מנעל בזה, וכמו שאמרו בפרק במה אשה במסכת שבת [ס''ד ע''ב] בסוגית אין הקטע יוצא בקב שלו, ואע''פ זו המבארת ענין יום הכפורים מוכחת שאינה נקרא מנעל כמו שפרשנו, הם מפרשים ענינה בדרך אחרת לומר שמה שתירץ רבא בין לר' מאיר בין לר' יוסי מנעל הוא לא קב הקטע בלבד הוא אומר כן אלא אף בשל שעם, והטעם מפני שהוא אצלם מן עץ כקב הקטע שהוא מנעל וחליצתן כשרה, ובשבת הוא שנאסרו אע''פ שהם מנעל לא מתורת משוי אלא מטעם דלמא שליף אבל של היטני אין נקראין עץ אלא קשים של חטים וכן כלם ומפני זה הותרו ביום הכפורים.
והתר מנעל עצמו לחולה שאין בו סכנה יתבאר ממה שאמרו במשנה [ע''ג ע''ב], והחיה תנעול את הסנדל, פרוש שהצנה קשה לה, ואמרו בגמרא [ע''ח ע''ב] משום צנה, ושמואל אמר כל מחמת עקרב מותר, ר''ל כל מקום שיש לחוש לעקרבים מותר לכל אדם לנעול, והר''ם ז''ל [הל' שביתת עשור פ''ג ה''ח] כתב מותר לכל אדם לנעול את הסנדל [מחמת עקרב וכיוצא בה כדי שלא תשכנו והחיה מותרת לנעול את הסנדל] מפני הצנה, זהו מה שהותר מכלל שלשה ענויין הנזכרים, אבל ענוי רביעי אין היתר לאיסורו, ולא עוד אלא שצריך להרחיק מכל זה המביא לידי הרגל עבירה, ועל זה היו המנהגות חלוקים בימי רבותינו בענין הדלקת הנר, כמו שאמר בפרק מקום שנהגו במסכת פסח ראשון [נ''ג ע''ב] מקום שנהגו להדליק את הנר ביום הכפורים מדליק מקום שנהגו שלא להדליק אין מדליקין תנא וכלן לדבר אחד נתכוונו, פירוש מי שנוהג להדליק כונתו שיבוש מנפשו ומזולתו ולא יבא לידי עברה, ומי שנוהג שלא להדליק כדי שלא תהא מראית העין סרסור בינו ובין החטא, אבל אם חל יום הכפורים להיות בשבת הכל חייבין להדליק לפי שהדלקת הנר בשבת חובה כמו שיתבאר במקומו בע''ה.
ואחר שבארנו דין חמשה ענויין בכלליהן ובפרטיהן למי שכבר חלה עליו חובת ענוי, עלינו לבאר היאך יתנהג מי שלא חלה עליו עדיין חובת ענוי מדין תורה, ודרך כלל נראה לפי מה שאמרו רבים, תינוקות מתחילים להתענות ד' שנים סמוך לפרקן, ר''ל קודם אותו זמן שחל עליו חובת התענות בדין תורה, שהוא בן י''ג שנה ויום אחד בתינוק, ובת שתים עשרה שנה ויום אחד בתינוקת, ואותם ד' שנים שהם מקדימין לתענית מהם שתים בתענית שעות, ר''ל שאם היה רגיל לאכול בשתים, אוכל בשלש, בשלש, אוכל בארבע, (מאכילין אותו בארבע), ומוסיפין בענויו כפי כח התינוק, ומהם שנים האחרונים שחייב להשלים את התענית מדברי סופרים, ואם היה התינוק חולה, ולא סוף דבר חולה אלא שטבעיו חלושים, ואין בו כח לסבול את הענוי אינו מקדים קודם זמן תורה אלא ב' שנים, אחד לשעות ואחד להשלמת מדברי סופרים, יהיה אם כן כלל הדברים בתינוק ובבריא בן תשע ובן עשר לתענית שעות, ר''ל יום הכפורים שבשנת י' ושבשנת י''א, שלא תטעה לפרש בן ט' שיתענה בשנת ט' ובן י' שיתענה בשנת י', וכן בכלם אין בכונתנו לפרש בהם השנה, שאנו מזכירין בן י', ר''ל כל בן י' שלימות שנכנס לשנת י''א, ונמצאת לתענית שעות בן ט' ובן י', ר''ל יום הכפורים שבשנת י' ושבשנת י''א, ובן י''א ובן י''ב להשלמה מדברי סופרים, ר''ל יום הכפורים שבשנת י''ב ובשנת י''ג, ובן י''ג להשלמה מן התורה, ר''ל יום הכפורים שבשנת י''ד, וכל זה בתינוק, ולתינוקת בת ח' ובת ט' לשעות, ר''ל יום הכפורים שבשנת ט' ושבשנת י', בת י' ובת י''א להשלמה מדברי סופרים, ר''ל יום הכפורים שבשנת י''א ושבשנת י''ב, בת י''ב להשלמה מן התורה, שהוא יום הכפורים שבשנת י''ג, ובחולה, בן י''א לשעות, בן י''ב להשלמה מדברי סופרים, ובתינוקת בת י' לשעות, בת י''א להשלמה מדברי סופרים, זהו מה שנראה לפסוק בזה דרך כלל, וכבר הבינו רבים כן בדברי הרב אלפסי ז''ל, שרבו מחלוקת בפסק זה ובבאור הרב פאסי בו.
ובאור הסוגיא [פ''ב ע''א] לפי כלל זה כך הוא, התינוקות אין מענין אותן ביום הכפורים אבל מחנכין אותן לפני שנה ולפני שתים כדי שיהיו רגילין במצות, וענין מחנכין פרושו, חנוך שעות, ולפני שנה ולפני שתים פרושו, לפני שנה הסמוכה לפרקן ולפני שתים הסמוכות לפרקן, יהיה אם כן אמרנו לפני שנה, שתי שנים סמוך לפרקן, ואמרנו לפני שתים, שלשה שנים הסמוכות לפרקן, והטעם במה שהוא תופש לשון לפני שנה לפרקן ואינו תופש לשון לפני פרקן עצמו, מפני שברור לנו בשנה שלפני פרקן שיהיה בדין השלמה מדברי סופרים, וכונתו לחקור בשנים שלפני אותן שני השלמה שבהם החנוך שעות לבד, ושאלו על זה בגמרא השתא לפני שתים מחנכן לפני שנה מבעיא, ותירץ כאן לחולה כאן לבריא, פירוש לחולה שאין לו השלמה מדברי סופרים אלא שנה הסמוכה לפרקן מחנכין אותו לשעות לפני אותה שנה, ולבריא שיש לו השלמה מדברי סופרים שתים הסמוכות לפרקן מחנכין אותו לשעות אותה שנה שלפני השתים, הא למדת שלדעתו של תנא קמא לומר שאין לו חנוך שעות אלא שנה, לא לחולה ולא לבריא, אלא שלבריא מוסיפין בשעות כפי כח, אבל בהשלמה מדברי סופרים הם חלוקים שתים לבריא ואחד לחולה, וכבר בארנו בענין חולה, תינוק כחוש ודל כח, זהו ענין המשנה, ואחר כך באו רב הונא ורב נחמן בגמרא להוסיף בחנוך שעות לבריא שנה אחרת, שיהא התינוק הבריא בדין ב' שנים של חנוך שעות ובדין ב' שנים של השלמה מדברי סופרים, שעקר דעתם אינו אלא להשוות שני חנוך שעות לשני השלמה מדברי סופרים, וזהו שאמרו בגמרא אמר רב הונא בן ח' בן ט' מחנכין אותו לשעות, פירוש שמתענה לשעות בהם ביום הכפורים שבשנת ט' ושבשנת י', אלא שבשנת י' מוסיפין לו בשעות יותר ממה שלא התענה מהם בשנה שעברה, ובן ח' ובן ט' פירושו בן ח' שנכנס לט' ובן ט' שנכנס לי', וכן כלם, כמו שפרשנו למעלה.
ונשוב לדברי רב הונא והוא אמרו בן ח' ובן ט', מחנכין אותו לשעות בן י' ובן י''א משלימין אותו מדברי סופרים בן י''ב משלימין אותו מן התורה בתינוקת, ורב נחמן אמר בן ט' ובן י' מחנכין אותו מחנכין לשעות בן י''א ובן י''ב משלימין מדברי סופרים בן י''ג משלימין מן התורה בתינוק, ורב הונא ורב נחמן לא חלקו כלל אלא שזה דבר בתינוק וזה דבר בתינוקת כמו שכתבנו, וכן פרש''ז, ואמרו עוד שם ור' יוחנן אמר בן י' ובן י''א מחנכין לשעות בן י''ב משלימין מן התורה בתינוקת ובן י''ג בתינוק, אלו הם דברי ר' יוחנן, ובאור דבריו של ר' יוחנן לא קבל בדין תינוק ותינוקות השלמה מדברי סופרים כלל, אלא שבחנוך שעות הוא סובר שמחנכין ב' שנים לפני פרקן, וזהו שאמר בן י' ובן י''א מחנכין לשעות שהוא יום הכפורים שבשנת י''א וי''ב, והוא הדין לתינוק שאינו מקדים לשעות אלא ב' שנים, והיה לו לומר בו גם כן בן י''א ובן י''ב מחנכין אותו לשעות, ר''ל יום הכפורים שבשנת י''ב ושבשנת י''ג, ובן י''ג משלים מדאוריתא בתינוק, וגם בגמרא מצאנו כן בדבריו של ר' יוחנן, אלא שהרב אלפסי ז''ל קיצר בלשון דבריו של ר' יוחנן, אולי סמך על המבין, ומכיון שאמר בן י''ג בתינוק, פשוט הוא לכל מי שיש מוח לקדקדו שאין ג' שנים לחנוך שעות ואין הפסק שנה בין חנוך שעות להשלמת מדין תורה, ואם כן כונתו היתה לומר בן י''ג לתינוק עם ב' שנים לחנוך שעות לפניה, וכתב הרב פאסי על זאת הסוגיא, אע''ג דפליג ר' יוחנן דאמר השלמה דרבנן לית ליה קיימא לן כרב הונא ורב נחמן ובת י' ובת י''א לתינוקת אי נמי בן י''א ובן י''ב לתינוק משלימין מדרבנן, ובן ט' ובן י' מחנכין לשעות, זהו לשונו, נראה במה שאמר ובן ט' ובן י' מחנכין לשעות, שעל התינוק הוא אומר כן, שאם על התינוקת והם בדין השלמת חכמים היא עומדת תענית שעות מה טיבו, אלא שעל תינוק הוא אומר כן, והיה לו לומר כן בן ח' ובן ט' מחנכין אותן לשעות בתינוקת, אלא שקיצר הלשון וסמך על מה שכתב, ובמה שאמר גם כן, קיימא לן כרב הונא וכרב נחמן, כלל כמו שכתבנו.
ומה שהקשו בגמרא לר' יוחנן מלשון משנתנו, גרסא שלנו ופרושה כך היא, הקשו בגמרא תנן התינוקת אין מענין אותן ביום הכפורים אבל מחנכין אותם לפני שנה ולפני שתים, בשלמא לרב הונא ורב נחמן לדבריהם אלא לר' יוחנן קשיא, ותירץ אמר לך ר' יוחנן אימא שנה או שתים סמוך לפרקן, זו הוא גרסא שלנו, ופרושה על דרך מה שכתבנו בפירוש המשנה שענין לפני שנה ולפני שתים, ר''ל לפני שנה הסמוכה לפרקן יש בהם דין השלמה, ומאחר שהוא תופש בדבריו לשון לפני שנה הסמוכה לפרקן ולא תפס לשון לפני פרקן, נראה שבשנה עצמה הסמוכה לפרקן יש בהם דין השלמה מדין סופרים ואין בה מקום לחנוך השעות, וביאר הוא הדין חנוך שעות בשנים שהם קודם שנת השלמה, וכן במה שאמר גם כן לפני שתים, זהו באור מה שאמר בשלמא לרב הונא ורב נחמן שנה לדבריהם כמו שכתבנו, וכן בלפני שתים לדבריהם, אלא לר' יוחנן כשהוא תופש לשון שנה ולפני שתים היה לו לומר לפני פרקן ממש, אחר שאין שם השלמה מדברי סופרים, ותירץ אימא שנה או שתים סמוך לפרקן, ר''ל שנה לחולה ושתים לבריא, אלא שיש מי שגורס בשלמא לרב הונא שנה לדבריהם שתים דאוריתא, ולבעלי גרסא זו פירוש אחר ופסק אחר שלא כדעתנו, וברוך יודע האמת, ובגמרא ספרדית מדוייקת מצאתי בפירוש, בשלמא לרב הונא ולרב נחמן לפני שנה לדבריהם או שתים סמוך לפרקן נמצא שהוא סומך ענוי שעות לפרקן ממש ואין השלמה מדברי סופרים בנתים, ותירץ מאי חנוך דקאמר השלמת סופרים, והקשה לו ממה שאמרו אי זהו תענית שעות היה רגיל לאכול בשתי שעות אוכל בשלשה שעות, וכו', ותירץ תרי תנאי הוו, פירוש חנוך וחנוך השלמה מדברי סופרים, זהו דרך הסוגיא ופירושה לפי שאנו כוללין בפסק זה, וכבר מצאנו מי שמפרש כן בדברי הרב פאסי, אלא שרבו מחלוקות בפירוש סוגיא זו, ובפסק היוצא ממנה, וגם הר''ם ז''ל [הל' שביתת עשור פ''ב ה''י] מה שכתב בזה יורה שפירש בה פירוש אחר רחוק ממה שכתבנו אלא שלא נתבררו לנו דבריו, אמר זהו לשונו, בן י''א בין זכר בין נקבה מתענה ומשלים מדברי סופרים, וכבר הגיה עליו הראב''ד ז''ל ואמר גירסא זו לא מצאנוה בספרינו שיהיו הזכר והנקבה שוים להתחלת חנוך בי''א אלא זכר לפי פרקו ונקבה לפי פרקה והלכה כרב הונא ורב נחמן וקיימי בחדא שיטתא ולא פליגי אהדדי אלא דמר קאי בתינוק ומר קאי בתינוקת, עד כאן לשון הראב''ד ז''ל.
ומה שכתב הר''ם ז''ל בזה גם כן [שם] קטן בן ט' מחנכין אותו לשעות, וכן מה שאמר [שם הי''א] קטן פחות מבן ט' אין מענין אותו כדי שלא יבאו לידי סכנה, נראה מדבריו שאין מענין בן ח' כלל, נראה דעתו שרב הונא ורב נחמן חולקין זה עם זה ושהוא פוסק כרב נחמן, וכן הבינו הרבה בדברי אלפסי ז''ל וכתבו בשמו בפירוש שרב הונא ורב נחמן העמידו דבריהם בין בתינוק בין בתינוקת, וחולקין זה עם זה, שאין גורסין בדברי רב הונא תינוקת ולא בדברי רב נחמן תינוק, ור' יוחנן חולק עליהם בשתים בעקר השלמה של דבריהם ובענין חנוך שעות, ר' יוחנן מפריש בחנוך שעות בין תינוק לתינוקת, אע''פ שלא הפרישו ביניהם רב הונא ורב נחמן, על דבר אחד נתכוונו שניהם, פירוש דבריו אצלם שעל דין השלמת סופרים הוא אומר כן ששניהם מודים שיש זמן השלמה מדברי סופרים מה שאין כן לדעת ר' יוחנן, אבל חנוך שעות ובזמן השלמת סופרים ודאי רב הונא ורב נחמן חלוקין זה עם זה והלכה כרב נחמן, ונותנים טעם לדבריהם במה שפסקו כרב נחמן מפני שבהשלמת בן י' נמצאו רב נחמן ור' יוחנן בשטה אחת שלא להשלים וכן בבן ח' ששניהם אומרים שלא לחנוך בשעות, ונמצאו דבריו של רב הונא דברי יחיד בחנוך שעות לבן ח' ובהשלמת סופרים לבן י', ובחנוך שעות לבן ט' נמצאו רב הונא ורב נחמן בשיטה אחת לחנכו בשעות ודברי ר' יוחנן בו דברי יחיד, וכבר יצאה לנו הוראה במסכת חולין בפרק שני [ל''ו ע''א] במה שאמרו שם, בנתקנח מיהא שוו להדדי מר לא מכשר ומר לא מכשר, שכל זמן שיחלקו שלשה מן האמורין זה עם זה במה שאפשר להשוות דעת השנים כנגד השלישי הלכה כמותם, וכלל הדברים לדעתם של אלו הוא שבן ט' ובן י' מחנכין לשעות בין תינוק בין תינוקת, בן י''א משלימין מדברי סופרים, בן י''ב משלימין מן התורה בתינוקת, ובתינוק מדברי סופרים בן י''ג אף בתינוק משלים מן התורה וכן נראה דעת הר''ם כמו שכתבנו, וכן הבין הרב ר' זרחיה בדברי הרב אלפסי ז''ל עד שכתב בפירוש מה שכתב הרב אלפסי משלימין מדרבנן בן י''א בין תינוק בין תינוקת ליתה, עד כאן דברי ר' זרחיה, ועל דרך האמת הדברים זרים, היאך ראוי לומר שנקדים להשלמת דבריהם את התינוק לפני פרקו מן התינוקת לפני פרקה, והלא לפי סוגית השיטה כלה דתינוקת בריאה וחזקת הטבע יותר מן התינוק וראוי להקדים לה לפי כחה וכל שכן שאין להקדים לתינוק, ולרב הנזכר בעל המאור ז''ל דעת אחרת ודבריו סתומים, יש מי שהבין בדבריו שהוא סובר שדעתו לפרש דברי רב הונא ורב נחמן ששניהם דברו בתינוק ולא בתינוקות כלל וחולקין זה עם זה, ויש מי שנוטה לדעת אחרת בבאור דבריו וכולל מהם שרב הונא ורב נחמן דעת שלשתם שוה בחנוך שעות שהוא ב' שנים לפני זמן השלמת סופרים בין לתינוק בין לתינוקת, וכן דעת שלשתם שוה בהשלמה מן התורה שהיא כבת י''ב לתינוקת וכבן י''ג לתינוק, לא נחלקו אלא בהשלמה מדברי סופרים שלדעת רב הונא הוא ב' שנים קודם הפרק בין לתינוקת בין לתינוק כל אחד לפי פרקו, ולרב נחמן שנה אחת בין לתינוק בין לתינוקת, ולר' יוחנן אין דין השלמה מדברי סופרים כלל לא בתינוק ולא בתינוקת, ואחר שהתבאר אצלם מה שדעת אצלם שוה בו ומה שהם חולקים בררו להם בנסח דברי רב הונא גירסא זו, אמר רב הונא בן ח' ובן ט' לחנוך שעות בן י' ובן י''א להשלמה מדרבנן בת י''ב להשלמה מן התורה בתינוקת, ובתינוק בן ט' ובן י' לחנוך שעות בן י''ב להשלמה מדרבנן בת י''ב להשלמה מן התורה בתינוקת, ובתינוק בן ט' ובן י' לחנוך שעות בן י''ב להשלמה מדברי סופרים בן י''ג להשלמה מדברי תורה, שמאחר שנודע לנו כלל דעתו שיש לו חנוך ב' שנים ודין השלמת סופרים שנה אחת כך ראוי לברר סדר שמועתו, וכן על דרך זה נדע דעתו של ר' יוחנן שבתינוק בן י''א ובן י''ב הוא בדין חנוך שעת ובן י''ג להשלמת תורה, ובתינוקת בת י' ובת י''א לחנוך שעות ובת י''ב להשלמת תורה ומלבד כל זה שכתבנו בארו קצת מפרשים ביאורים בסוגיא זו יצא מהם דעות נכריות לדעתם לא נתנו ליכתב למי שלן בעומקה של הלכה.
מעתה נשאר לנו לפרש בתינוקות קטני קטנים, ר''ל פחותים מבן ח', שאין בהם דין ענוי אף לשעות ורגעים, שאע''פ שהם מותרים באכילה ובשתיה וברחיצה ובסיכה אסורין הן בנעילת הסנדל, אלא שבהיתר הדברים האחרים נתחדשה כבר מחלוקת בין הגאונים, שהתיר אף לגדול להאכילם ולהשקותם ולהרחיצם ויש מי שלא התיר ברחיצה וסיכה אלא לקטנים עצמם מאליהם, ומחלוקת זו אירעה להם מצד פירוש הסוגיא, ולשון הסוגיא בזה כך הוא, התינוקות מותרים בכלם חוץ ממנעל וסנדל, ושאלו בגמרא [ע''ח ע''ב] מאי שנא ממנעל וסנדל דאמרי בית נשיה עבדי להו, פירוש בית אביו, ותרץ רחיצה וסיכה מימר אמרי מאתמל עבדי להו, והקשה מנעל וסנדל נמי נימא מימר אמרי מאתמל עבדי להו, ותירץ לא אפשר דהא אמר שמואל האי מאן דבעי מטעם טעמא דמיתותא ליסים מסאני ולגנאי, והקשה והרי מותרין לכתחלה קא תני, אלא אמר רבא כל מידי דאית ביה רביתא לינוקא לא גזור רבנן דלית בה רביתא גזור רבנן דאמר אביי רביתא דינוקא מיא חמימי ומשחא גדל פורתא ביעתא בכותחא, זהו לשון הסוגיא, ודעת המחמירין לפרש בה, התינוקות מותרין בכלם, פירוש הם עצמם לא על ידי גדול, כמו שאמרו בענין נבלות [יבמות קי''ד ע''א] לא תאכלום לא תאכילום להזהיר גדולים על הקטנים, ואע''פ שבענין אכילה ושתיה אמרו נותנת אשה פת לתינוק, אין ממנו ראיה לרחיצה וסיכה, שענוי אכילה ושתיה יש בו סכנה לתינוק אבל רחיצה וסיכה אין במניעתם סכנה ולא הותרו אלא על ידי עצמן, והקשה מאי שנא מנעל וסנדל וכו', כלומר מאי זה טעם אתה בא לאסור מנעל וסנדל, שלא יאמרו שהגדולים הנעילום ונמצאו עוברים על שלמדו מן התורה לא תאכלום לא תאכילום כמו שיתבאר בתלמוד יבמות [שם], והרי הטעם איסור זה אף ברחיצה וסיכה הוא ראוי לדונו, והואיל ואין במניעתם סכנה היה ראוי לאוסרם, שלא יאמרו הגדולים הרחיצום, והרי גדולים מצווים להזהיר את הקטנים כל זמן שאפשר להם בלא אותו איסור, כגון נבילות וכגון רחיצה וסיכה, ותירץ שרחיצה וסיכה מותרין מיהא על ידי עצמן, ואין אנו חוששין למה שאתה אומר שיחשדו הרואים את הגדולים שהם סכום והרחיצום, שאם יחשדום בכך יאמרו שמאתמל עשו כך, ולא יאמרו כן בנעילת הסנדל, שהרי ברור לכל אדם שאין אדם מישן את בניו ומנעלים ברגליהם מפני שצער גדול בכך, והוא אמרם האי מאן דבעי למטעם טעמא דמיתותא ליסום מסאני וליגני, והקשה על זה והא מותרין לכתחלה קתני, ר''ל שמותר לתינוק לכתחלה, ואם טעם ההיתר אינו אלא שיאמרו מאתמל סכום והרחיצום היאך מתירין את הדבר לכתחלה, ואם טעם ההיתר אלא שיאמר לכתחלה מפני טעם זה, אלא שחזר ונתן טעם אחר להתירן, והוא הדברים המועילים בגדול התינוק התירום על ידי עצמן ולא חששו חכמים לחשש לחשד הרואים כלל, אבל מנעל וסנדל שאין בהם תועלת בגדולו אסרו מטעם חשד רואים, אע''פ שהיה מן הדין להתירן על ידי עצמן, ומפני חשד זה אף על ידי עצמן, אלו דברי המחמירין, ואין בהם טעם וריח, והיאך נמחה ביד התינוק שלא לנעול אחר שהוא נועל מעצמו, והלא קטן אוכל נבלות אין בית דין מצווין להפרישו, אלא שהם מטילין חומרא יתירה על אב ואם לומר שהם מצווים להפריש, וסוף דבר אנו אין לנו אלא מה שפרשו המקילים ורבינו שלמה ז''ל בכללם, שהתינוקות מותרין בכלם אף על ידי גדול, אלא שהמקשה היה סבור שדעתו של תנא לומר שהם מותרין דוקא על ידי עצמן, ומפני זה הקשה רחיצה וסיכה נמי וכו', וכולה סוגיא, עד שבא להקשות בסוף הדברים והא מותרין לכתחלה קא תני, ר''ל מותר לכתחלה עד שאם בא גדול לימלך אומרין לו הרחיצהו והאכילהו, ומאחר שכן מה לנו אם יאמרו בני נשיה עבדי להו, והלא אם עשו כדין עשו, אלא שכל דבריו שכל שיש בו צד תועלת בגדול התינוק מותר אף על ידי גדול וכל שאין בו צד תועלת בגדולו אסור לגדולים להעשות על ידיהם מטעם שכתבנו, אלא שאם עשה מאליו אין מוחין בידו, שהקטן אין עליו תורת דין מצוה או דין חובת עברה, שהאדם בתחלת ענינו לא יולד בעל מעלה או בעל חסרון, כמו שלא יולד בעל מלאכה מן המלאכות, ולא ימצא בקטנותו משיג מקשיב על שפת אמת, אבל שהשלימות בו בכח יוצא בכח הנפש ההיולאנית המוכנת לקבל צורת השכל, ועד אשר יפעל הכח ההוא הוא בהצלחתו חסר המעלות ובטבע התכונות הרעות והתאוות הבהמיות והוא אמרם [קה''ר ט' ט''ו], כיון שנברא אדם נוצר עמו יצר הרע, אבל בצאת הכח הנכבד יקנה הקנינים הטובים, והוא שיצר טוב לא נברא עד י''ג שנה, כי אז הוא מתחיל להתישב בדעתו לדעת ולהבין, והוא שהמשיל עליו שהוא, ר''ל היצר הטוב, הוא בתחלת מלכותו כמו שיוצא מבית הסהר, מתחת כבוש יצר הרע, והוא צריך להתגבר ולנצח הראשון בריבו ולהחליש כח העוזרים לרעה היושבים ראשונה במלכות, והוא אמרו [קהלת ד'] טוב ילד מסכן וחכם וגו', כי מבית הסורים יצא למלוך וגו', ראיתי את כל החיים המהלכים תחת השמש וגו', אין קץ לכל העם לכל אשר היה לפניהם וגו', הכונה בכל זה המשל הנשוא [נדרים ל''ב ע''ב] על המלך הגדול הסובב את העיר להלחם עליה לתפשה עד אשר מצא בה איש מסכן וחכם אשר השתדל להשיב אחור מחשבת האכזר המסית והמדיח, אמר על זה טוב ילד מסכן וחכם וגו', וקראו זקן והאחר קרא ילד על הצדדים שהזכרנו, ואמרו כי מבית הסורים יצא למלוך, הוא אצלי באור על הילד המסכן, אשר בודאי בהתגברו ינשא למלוך והגבורים ישפלו, ואמר עליו שהוא ימלוך בצאתו מבית הסורים, ר''ל בהיות משוחרר משעבוד הקודם, במלכותו נולד רש, רוצה בו אצלי שגם הוא מלך אלא שלא יצא טבעו ולא נולד כחו בעת הולד האדם אבל נולד רש מבלתי יכולת ומאין צד התגברות, והחכם ר' שמואל אמנם פרשו על היצר הרע והוא בית הסורים בטן אמו, ואמר שהוא יצא למלוך מעת הלידה, אמנם הוא נולד רש, רוצה בו שלא מלך אלא מתוך דלות הדעת, על דרך אמרם ז''ל [שם מ''א ע''א] מאי עני עני בדעת, ואין ביאורו בזה נכון אצלי, ולפי מה שבארתי נראה שקשר אמרו ראיתי את כל החיים וגו', באורו אצלי כלומר התבוננתי במהלכים עם הילד השני אשר עמד תחת הראשון והוא אמרו, אשר יעמוד תחתיו, ומצאתי שהם מעטים ומצאתי חיילות הראשון גדולות ובצורות הוא אמרו, אין קץ לכל העם אשר היה לפניהם, ולהפליג במיעוט המשתדלים על צד ראוי אמר, וגם האחרונים לא ישמחו בו, רוצה בו שלא יצאו ידי חובת שכלם ממנו עד שיגיעו אל התכלית המבוקש שהיא השמחה השלימה כמו שאמר [שה''ש א'], נגילה ונשמחה בך, אחר אמרו הביאני המלך חדריו, שהרמז בו על מעלות קודמות בסדר והוא אמרו גם כן ורעות רוח, כי כן יאמר על הפעלה אשר יכוין פועלה אל התכלית ולא יגיע התכלית ההוא, כמו שאמר הנביא על בלתי קבלם תוכחתו, [ישעיה מ''ט] ואני אמרתי לריק יגעתי לתהו והבל כחי, וכל זה בהיות האדם בלתי משלים בו חקו כאמרו [קהלת ט'] ואיש לא זכר את האיש המסכן ההוא, ואמרו [שם] חכמת המסכן בזויה וגו' והחכם ר' שמואל כבר פירש בזה פנים אחרים כלם נכוחים למבין, וסוף דבר אין האדם בטבעו בתחלת ענינו בעל מעלה כמו שבארנו, וכמו שאמר גם כן [איוב י''א] ועיר פרא אדם יולד, אלא שמכל מקום צריך להרגיל התינוק מעט מעט במעלות, שהתינוק בקטנותו מוטבע במדות אשר ירגילוהו בו קרוביו ומנהיגיו, כאמרו [שם] ואיש נבוב ילבב ועיר פרא אדם יולד, רוצה שהאיש נבוב וצריך להלבב מעט מעט, כי בהולדו הוא על טבע הבהמה, לא פחות ולא יתר, כי אין לשכל מוצא כלל, ולשאר כחות אמר המלך הזקן הנה ארצי לפניכם שבו וסחרוה והאחזו בה, ישליו אהלים לשודדים, והמשכיל בעת ההיא ידום כי עת רעה הוא, ומפני שלא יחזיקו במלכותם בהיותם יושבים לבטח עליה, צריך שירגילו הקטן מעט מעט ויחנכוהו וידריכוהו במעלות וירחיקוהו מן הפחתיות קצת הרחקות, עד אשר ישובו המדות הטובות אצלו קנין ושאר המדות מתכנת, ומלות קנין ומתכנת על הצד אשר הוזכרו הנה הם מלות דבריות, תונח מלת הקנין על התכונות אשר ישתרשו באדם לא יעתקו רק בכבדות, וגם לא יתנועעו כי אם בקושי, והמתכונת יאמר על התכונות הבלתי משתרשות בן לילה היו ובן לילה יאבדו ואל זה כיון השלם באמרו [משלי כ''ב] חנוך לנער על פי דרכו גם כי יזקין לא יסור ממנה, ואמר [שם י''ט] יסר בנך כי יש תקוה וגו', שהוא כיון בזה בהדרכת מנהיגיו אותו לנחותו בדרך ישכן אור, והעיר בהעתיק האדם את הבנים בניו תחלה מן המדות הטבעיות אשר נולדו תיומות עמהם בהולדם, עד אשר לא ישתקעו בהם בגדלם, ולא יקחו להם נשים מאשר כבר בחרו מהם, והוא אשר העיר הנה [שם כ''ב] צנים פחים בדרך עקש וגו', וסמך אל זה חנוך לנער וג', והנה זה מבואר אל הכונה הנזכרת והוא אמרו אחר זה ככולל דבריו [שם], הט אזנך ושמע דברי חכמים ולבך תשית לדעתי כי נעים כי תשמרם בבטנך יכונו יחדו על שפתיך. [חבור התשובה להמאירי — משיב נפש מאמר ב' פי''א].
------
י''ה אסור באכילה ובשתיה וברחיצה ובסיכה ובנעילת הסנדל ובתשמיש המטה כך פשוט ביומא. וכל אלו הענויין מדרבנן חוץ מאכילה ושתיה וקראי דמייתי בגמ' למילף מיניהו כל הני אסמכת' בעלמא וכן הסכימו רוב המפרשים. [רבינו ירוחם נ''ז ח''ב].
------
יום הכפורים אסור מד''ת באכילה ובשתייה וברחיצה ובסיכה בחמין ובנעילת הסנדל ובתשמיש המטה וכל האוכל ושותה כשיעור ענוש כרת והוא שאכלו בכא''פ. וכן העושה מלאכה ענוש כרת. [אהל מועד שער ר''ה ויוה''כ דרך ג'].
------
וכל האסורין שיש בשבת יש ביום הכפורים. אין בין זה לזה אלא שהשבת זדונו בסקילה ויום הכפורים זדונו בכרת. (והיום) [ויום הכפורים] אסור באכילה. ושיעורו ככותבת הגסה. וכל האוכלין הראויין מצטרפין לשיעור זה. ואע''פ שהאוכלין יש בהן איסור מעצמן, כגון נבלות וטרפות אם אכלן חייב כרת, אבל אוכלין שאינן ראויין כגון עשבים המרים או ציר או מורייס פטור מן הכרת, אבל מכין אותו מכת מרדות, (ודין) [וכן] זה בכוסס פלפלין וזנגביל יבש. אכל מעט וחזר ואכל מעט, אם יש מתחלת אכילה ראשונה ועד סוף אכילה האחרונה כדי אכילה שני בצים, מצטרפות לכשיעור. ואם לאו, אין מצטרפין לענין כרת. ושתיה אסורה. ושיעורה כמלא לוגמיו של אדם, כל אדם לפי לוגמיו. ושיעור זה באדם בינוני, פחות מרביעית. וכל המשקין הראויין מצטרפין לשיעור זה. והשותה פחות מזה מכין אותו מכת מרדות ופטור מן הכרת. שתה מעט וחזר ושתה מעט, אם יש מתחלת שתיה ראשונה עד סוף השתיה האחרונה כדי שתיית רביעית, מצטרפין לשיעור זה, ואם לאו אין מצטרפין. [צרור החיים הדרך החמישי סימן ב'].
------
ומדרשו, תודיעני אורח חיים שובע שמחות את פניך נעימות בימינך נצח (תהל' ט''ז). ידוע הוא כי בהרגיל האדם בדרכי הנאות, ישליט עליו יצר הרע. כי בהיות האדם בנוי מארבעת יסודות. אי איפשר בלא אכילה ושתיה ותשמיש המטה. ועל כן צריך האדם להרגיל עצמו בדרך הממוצע בכלן כדי שיחיה ולא ישלוט עליו יצר הרע. כי זנות ויין ותירוש יקח לב, ומוציא את האדם מן העולם. ויצר הרע גרם מיתה לעולם. כי יצר לב האדם רע מנעוריו ורודף לאדם כל היום רק רע כל היום, ואמרו ז''ל (נדרים ל''ב, ב') עיר קטנה ואנשים בה מעט (קהלת ט'), זה האדם, ובא אליה מלך גדול, זה יצר הרע, וקרא אותו גדול על שם שהוא מתגבר באדם כל היום. ותכסיסי יצר הרע הם האכילה והשתיה והתענוגים והרחיצה והסיכה והתשמיש ונעילת הסנדל. וכמו שהוכיחו חז''ל ביומא (ע''ו, ב') כי ההפך כשלא יאכל ולא ישתה ולא יסוך ולא ינעול את המנעל ולא ישתמש נקראין עינויין. ותא חזי כמה רחמנותו של הב''ה עם ישראל בהיות רצונו שנלך באורח חיים. ויום זה הוא יום הסליחה שהאדם ניצול מן המות ובא אל החיים צוה עלינו לשמור נפשינו מן אלו הענינים שהם האכילה והשתיה והתשמיש עם השאר, כמו שאמרו במשנה (יומא פ''ח מ''א) יום הכפורים אסור באכילה ובשתיה וברחיצה ובסיכה ובנעילת הסנדל ובתשמיש המטה. כי כל אלו הם כלי יצר הרע ואין רצונו של הב''ה שנהיה שום זכרון ליצר הרע ביום הזה, אלא שנהיה כמו הצדיקים בעולם הבא שהם ניזונין מזיו השכינה. כמו שאמרו במדרש (פדר''א פמ''ו), ראה סמאל שאין בהם חטא ביום הכפורים אמר לפניו, רבש''ע יש לך עם אחד כמלאכי השרת שבשמים. מה מלאכי השרת יחפי רגל, אף ישראל יחפי רגל ביום הכפורים. מה מלאכי השרת אין בהם לא אכילה ולא שתיה, אף ישראל. מה מלאכי השרת עומדים על רגליהם, אף ישראל. מה מלאכי השרת יש ביניהם שלום, אף ישראל. נמצא כי הב''ה הראה לנו אורחות חיים. ואם תשאל מכיון שנאסר היום בתשמיש המטה למה היו מתקנין לכהן גדול אשה אחרת בלי אשתו שמא תמות אשתו והכהן כבר היה מופרש מאשתו שבעת ימים קודם יום הכפורים כדאמרינן (יומא ב') שבעת ימים קודם יום הכפורים מפרישין כהן גדול מביתו ללשכת פלהדרין. ואמרו כי מביתו ר''ל מאשתו. והתשובה, מכאן תוכל להבין כמה חבתו של הב''ה עם ישראל כי בהיותך יודע כי הכהן גדול היה מכפר בקרבנותיו על ישראל, והוא היה מברכן. והיה רוצה הב''ה שיהיה הכהן שלם בלי פגם, ויהיה עם אשה, (שנא') [וסימניך] (ויקרא ט''ז) בזאת יבא אהרן (אל הקדש) ורמז לשכינה [כמו] שנא' (שיר ב') דודי לי ואני לו הרועה בשושנים. וכמו שהכהן למטה מקריב [קרבן] בעודו נשוי, כך למעלה מכפר עלינו הב''ה פנים בפנים, כמו 
שנא' (עי' במדבר י''ד) כי עין בעין נראה אתה ה'. ודי למי שמבין אלו הפסוקים. נמצא כי הב''ה מודיע לנו ארחות חיים. וכשאנו הולכים באורח חיים הוא כותב וחותם אותנו לחיים. ועל זה אמרו במדרש ויקרא רבה (פכ''ט) תודיעני אורח חיים [אמרו ישראל תודיענו אורח חיים]. אמר להם הב''ה, הרי לכם עשרת ימי תשובה שבין ר''ה ליום הכפורים. שובע שמחות את פניך. אלו שבע מצות שבחג. ד' מינין שבלולב, וסוכה וחגיגה ושמחה, נעימות בימינך נצח. א''ר אבין זה לולב שהוא נוצח ונוטל בימין. משל לשנים שבאו לדין אצל הדיין ולית אנן ידעין מי הנוצח. אלא מאן דנסב בדין אנן ידעין שהוא נצח. וענין הפסוק שאמר שובע שמחות את פניך נעימות בימינך נצח פי' כשיהיה האהל אחד אז ידע אורח חיים הגמורים כענין, דודי לי ואני לו הרועה בשושנים. שענינו חבור האהל. ואומר הרועה, אמרו במדרש מי גרם שדודי לי ואני לו מפני שהוא מנהיג את העולם כשושנים. מה השושן הזה יש בו ריח והוא אדום, מוצקין אותו נהפך ללבן, ולעולם אין ריחו זז. כן הב''ה מנהיג את העולם בדרך זה, שאלמלא כן לא יתקיים האדם החוטא. והחטא נקרא אדום. שנא' (ישעיה א') אם יהיו חטאיכם כשנים. מקריב קרבנו (לאש) [באש] שהוא אדום. זורק הדם שהוא אדום סביב למזבח, מוצקין ועולה העשן לבן ואז נהפך האדום ללבן, מדת הדין לרחמים. ומה השושן יש בו אדום ולבן והריח משתיהן, כך ריח הקרבן מאדום ומלבן. תא חזי ריח קטורת הסמים מהם אדומים ומהם לבנים. הלבונה היתה לבנה והמור דרור היה אדום. ועל כן מנהג עולמו כשושנים. דכת' (יחזק' מ''ד) להקריב לי חלב ודם. ועכשיו ביום זה שאדם יושב בתענית ומקריב חלבו ודמו כדאמרינן [ר'] יהודה מתוך תעניתו מחלישין עליו אבריו. ועבר [נ''א וגובר] עליו האש ואותה שעה נקרא מזבח כפרה. והיינו דר' אליעזר כי הוה יתיב בתעניתא הוה מצלי ואומר גלוי [וידוע] לפניך ה' אלהי ואלהי אבותי שהקרבתי חלבי ודמי (והרחקתי) [והרתחתי] אותו בחמימות חולש גופי. יהי רצון שיהיה הריח שעולה מפי בשעה זו כריח הקרבן ותרצני (ברכות י''ז, א'). ועל זה כתיב, אם יהיו חטאיכם כשנים כשלג ילבינו, כשאדם מתענה ומתלבן בתעניתו. ובהיות ישראל בחבור אחד ובאגודה אחת, אזי מחברין האהל ויודעין ארח חיים. ואפי' הרשעים צריכין להיות באגודה אחת עם הצדיקים ביום זה. וזה שאמרו, הרועה בשושנים, מה שושנים קוצים מצויין בהן. אף הב''ה מנהיג עולמו בצדיקים וברשעים. ומה שושנים אלמלא הקוצים אין השושנים, כך אלמלא הרשעים אין צדיקים. דאמר ר' יהודה, במה צדיקים ניכרים [נ''א נזכרים] מתוך שיש רשעים. ועל זה אמרו בכריתות (ו', ב') כל תענית שאין פושעי ישראל מתענין בו אינו תענית, שנא' (עמוס ט') ואגודתו על ארץ יסדה. וגרסי' במנחות (כ''ח, א') ד' מינין שבלולב שנים מהן עושין פירות וב' מהן אין עושין פירות. העושין פירות יהיו זקוקין ללא עושין פירות ושאין עושין פירות לעושין פירות, אף ישראל אינן בהרצאה עד שיהיו באגודה אחת, שנא' ואגודתו על ארץ יסדה. [צרור החיים הדרך החמישי סימן ה'].
------
בחיוב הענויים. אמר אלהים בספרו הנכבד [ויקרא ט''ז], בחודש השביעי בעשור לחודש תענו את נפשותיכם. ומלת ענוי תגזור ותורה על יגיעה מפנים רבות. מהם סבל והעמל, שנאמר [שמות א'] למען ענותו בסבלותם. ומהם יגיעת יציאת הדרך, שנאמר [תהילים ק''ב] ענה בדרך כחי. ומהם מאסר בזיקים שנאמר [שם ק''ה] ענו בכבל רגלו. ומהם אונס אשה שנאמר [בראשית ל''ד] וישכב אותה ויענה. והרב שבעינויים מה שהוא נקשר בנפש שהוא הרעב שנאמר [ישעי' נ''ח] ונפש נענה תשביע. וידענו שנפש נענה היא נפש רעבה. וזהו מה שכיוון באומרו תענו את נפשותיכם. ולהיות על הרוב שיארע הלאות בצום, לכן צריך להיות הענוי בפרט ליום הזה ענוי צום מבלי שאר העינויים. וכבר הראו זה בראיות אחרות. אמרו בתלמוד [יומא ע''ד ע''ב] משום רבי ישמעאל אמרו נאמר כאן תענו את נפשותיכם ונאמר להלן ויענך וירעיבך מה העינוי האמור להלן רעבון אף ענוי האמור כאן רעבון. וסמכו זה עוד לדבר הכתוב [ויקרא כ''ג] כי כל הנפש אשר לא תעונה בעצם היום הזה, והאבדתי את הנפש ההיא, דברים שיש בהם איבוד נפש ואיזה זו אכילה ושתייה. והסמיכות על הקבלה. ואמנם אמר הכתוב תענו ולא אמר תצומו לכלול עם הצום ענויים אחרים. והיא האזהרה מרחיצה וסיכה ונעילת הסנדל ותשמיש המטה, כמו שאפרש בשער החמישי.
והכוונה במה שצם, ששם לנו האל יתברך הצום בפרט הענוי, העיקר המחוייב ליום הזה הוא לחמשה ענינים. הראשון מהם, שהוא יום כפרה. כמו ששם הכתוב זה סבת חיוב העינוי בו, ככתוב [ויקרא ט''ז] כי ביום הזה יכפר עליכם, והכפרה תשולם בצום מפני שעיקר התשובה בהיות החרטה על הפשעים. ולא תתבאר חרטת המתחרט עד שתבוז נפשו המאכל והמשקה, ויניחהו ברוב עצבו ויגונו על מה שיש בידו מן המרדים, כמו שאמר בעזרא [י' ו'], לחם לא אכל ומים לא שתה כי מתאבל על מעל הגולה. והשני כי 
האל יתברך שם לנו למפתח התשובה עזיבת האכילה, כמו שהיא מפתח החטאים אכילת אדם הראשון מעץ הדעת. והשלישי כי אנחנו כשנצום ונתעסק בעניני העבודה בתפלות ותשבחות והודאות ונטוש המאכל והמשקה, אז יכנעו מחשבותינו ותשתוחחו נפשותינו, ותנוח אימת י''י בלבותינו, ונחשוב כי נשוב אל המאכל ואל המשתה יקרה אותנו החטאים והפשעים והתרשלות מן העבודה, ככתוב [הושע י''ג] כמרעיתם וישבעו שבעו וירם לבם על כן שכחוני. והרביעי, כדי שנדמה למלאכים שאינם אוכלים ולא שותים ולא מתעסקין בדבר מהענינים השפלים. והחמישי, כדי שנשים צומנו תמורת הקרבן. כי המקריב קרבנו מקריב ממנו החלב והדם. וכל שכן אנחנו כשנקריב חלבנו ודמינו שיכפר אלהינו חטאותינו. כי הנפש החיונית כשתחסר לה האכילה שהיתה רגילה לזון בו האיברים, תשוב בו אל החלב 
והדם שהפקידה בגוף, ותקח ממנו חלק ותשרפנו באש החום הטבעי עד אשר תהפכנו ותתארנו בתואר כל אבר ואבר מן הגוף. ולכן יעמוד זה [ב]מקום קרבן לאל יתברך. וכמו כן שם דהע''ה ההכנעה והשפלות [ב]מקום קרבן, דכתיב [תהלים נ''א] זבחי אלהים רוח נשברה.
וכבר אמרתי לך כי הקבלה העריכה לענוי הצום ענויים אחרים. והוא בלשון המשנה, יוה''כ אסור באכילה ושתיה וברחיצה ובסיכה ובנעילת הסנדל ובתשמיש המטה. ואמרו בגמרא [ע''ו ע''א], הני ענוים כנגד מי, אמר רב חסדא כנגד חמשה ענויים שבתורה, שנים מהם בפרשת אחרי מות, ושנים בפרשת אמור אל הכהנים, והחמישי בעשור לחודש השביעי בפרשת פנחס. אח''כ הקשו ואמרו הני חמשה הוו ואנן שיתא תנן, ותרצו זאת הקושיא ואמרו שתייה בכלל אכילה היא שנאמר ונתת הכסף בכל אשר תאוה נפשך בבקר ובצאן וביין ובשכר אחר כך כלל הכל ואמר ואכלת, והיין והשכר אינן מאכל. אחר כך אמרו רחיצה וסיכה דאיקרו ענוי מנלן, סיכה דכתיב ובשר ויין לא בא אל פי וסוך לא סכתי, ונאמר לו אחר כך כי מן היום הראשון אשר נתת לבך להבין ולהתענות לפני ה' אלהיך. אחר כך סמכו הרחיצה מן הסיכה, למה ששיתפם הכתוב ביחד שנאמר ורחצת וסכת. נעילת הסנדל מנא לן דכתיב ודוד עולה במעלה הזיתים עולה ובוכה וראשו לו חפוי והוא הולך יחף. ואמר שלמה לאביתר וכי התענית בכל אשר התענה אבי. תשמיש המטה מנלן דכתיב אם תענה את בנותי, והבינו שרוצה לומר מניעה מן התשמיש, לאומרו בסוף אם תקח נשים על בנותי. [ספר מצות זמניות הלכ' יוה''כ שער שני].
------
אסור לנעול מנעל וסנדל אפילו ברגלו א'. [ארחות חיים הלכ' יום הכפורים סימן כ''א].
------
וכל דבר שאסור לעשותו בשבת, אף על פי שאינה מלאכה, אסור לעשותו ביום הכפורים, ואם עשה מכין אותו מכת מרדות, כדרך שמכין אותו בשבת. וכל שאסור לטלטלו בשבת, אסור לטלטלו ביום הכפורים. וכל שאסור לעשותו לכתחילה בשבת, אסור לעשותו ביום הכפורים. כללו של דבר [מגילה ז' ע''ב], אין בין שבת ליום הכפורים בעניינים אלו, אלא שזדון מלאכה בשבת בסקילה, וביום הכפורים בכרת. [כל בו הלכ' יוה''כ סימן ס''ט].
------
מצות עשה אחרת יש ביום הכפורים, והיא לשבות מאכילה ושתיה, שנאמר תענו את נפשותיכם, ומפי השמועה למדו, ענוי שהוא לנפש, זה הצום. וכל (הצום) [הצם] בו קיים מצות עשה. וכל האוכל בו בטל מצות עשה, ועבר על לא תעשה, שנאמר (וכל) [כי כל] הנפש אשר לא תעונה ונכרתה, מאחר שענש הכתוב כרת למי שלא התענה, למדו שמוזהרין בו על אכילה ושתיה. וכל האוכל ושותה בו בשוגג חייב קרבן חטאת קבועה. וכן למדנו מפי השמועה, שאסור לרחוץ או לסוך או לנעול הסנדל או לבעול. מצוה לשבות מכל אלו, כמו ששובת מאכילה ושתיה. שנאמר שבת שבתון, שבת לענין אכילה ושתיה, שבתון לענינים אלו. ואין חייבין כרת או קרבן, אלא על אכילה ושתיה בלבד. אבל [אם] רחץ או סך או נעל או בעל, מכין אותו מכת מרדות. [כל בו הלכ' יוה''כ סימן ס''ט].
------
מצות עשה של תורה, לשבות ממלאכה, בעשור לחודש השביעי, שנאמר שבת שבתון הוא לכם. וכל העושה בו מלאכה בטל מצות עשה, ועובר על לא תעשה, שנאמר בעשור לחודש וכו'. ומהו חייב על עשיית מלאכה ביום זה, אם עשה ברצון בזדון, חייב כרת, ואם עשה בשוגג, חייב קרבן חטאת קבועה, כל מלאכה שחייבין על זדונה בשבת סקילה, חייב על זדונה בעשור כרת, וכל שחייבין על שגגתו בשבת קרבן חטאת קבועה, חייבין עליה חטאת קבועה ביום הכפורים. [כל בו הלכ' יוה''כ סימן ס''ט].
------
יום הכפורים אסור במלאכה באכילה ושתיה רחיצה וסיכה נעילת סנדל ותשמיש המטה. ואין חיוב כרת אלא באכילה ושתיה ומלאכה.
מלאכה כיצד כל מלאכה שחייבים עליה בשבת חייבין עליה ביום הכפורים. אלא שהשבת זדונו סקילה ויום הכפורים זדונו כרת. אבל התירו ביום הכפורים להכין קערת ירק מן המנחה ולמעלה וכן לפצע אגוזים וכיוצא בו להכין צרכי סעודת הלילה, בד''א כשחל באחד מימי החול אבל לא בשבת. ועתה נהגו העם שלא לעשות כלום.
אכילה האוכל ככותבת הגסה ביום הכפורים חייב והוא פחות מכביצה וכל האוכלין מצטרפין לשעור זה אפילו מלח שעל הבשר וציר שעל הירק. אבל אוכלין ומשקין אינם מצטרפין. ושעור לצרף שתי אכילות הוא אכילת פרס שהוא ארבעה ביצים. אבל אוכלין שאינן ראויין לאכילה או אכל אכילה גסה כגון שאכל מיד על האכילה שאכל ערב יום הכפורי' פטור. זה שצריך שעור הוא לחיוב אבל איסור יש אפילו בכל שהוא בדבר שראוי לאכילה.
שתיה שתה מלא לוגמיו חייב והוא כמו רביעית מעט פחות. וכל המשקין מצטרפין לכשעור ושעור צרופן כדי שתית רביעית ויש אומרים כדי אכילת פרס. שתה משקין שאינם ראויין כגון ציר או מורייס או חומץ חי פטור אבל אסור.
רחיצה אסור לרחוץ מקצת גופו ואפי' להושיט אצבעו במים. ואם היו ידיו מלוכלכות מותר לרחצם והוא שלא ירחוץ כל היד אלא הצריך לרחיצה ולא יותר. וכן מעביר הלכלוך שעל פניו ועיניו במעט מים אם הוא אסטניס. ואפי' כל אדם יכול לשרות מפה במים מערב יום הכפורים ולסחטה מן המים ולמחר יכול להעבירה על גבי עיניו. ההולך לקראת רבו או לשמור פירותיו ולחזור אסור. מותר להצטנן במיני פירות (ובצינוק) [ובתינוק] ובכל כלים שהם ריקים, אבל אם יש בהם מים אסור. המלך והכלה ירחצו פניהם. בעלי קריין אין טובלין ושאר חייבי טבילות טובלין כדרכן. ועתה שאין טבילה בזמנה מצוה ימתין עד למחר.
סיכה כיצד אסור לסוך מקצת גופו ככל גופו ואם יש לו חטטין בראשו סך כדרכו ואינו חושש.
נעילת הסנדל של עור אסור אבל בשאר דברים מותר. וכן מותר לילך באנפלאות של בגד. החיה תנעול הסנדל כל היום משום צנה ולצורך יותר מצוה לנעול מנעל. תשמיש המטה אסור ואין לו לישן עם אשתו במטה משום הרהור עבירה.
קטנים מותרין בכל אלו חוץ מנעילת הסנדל. ומותר לומר לכנעני לרחוץ התינוק אפילו בחמין שהוחמו בו ביום שסתם תינוק חולה הוא אצל מים חמין. ומנהג טוב לחנכם לאחר אכילתם משעה שרגילין לאכול בשנת עשר ואחת עשרה אבל בשנת שתים עשרה ושלש עשרה משלימין (לדבריהם) [מדבריהם] ובשנת ארבע עשרה משלימין מן התורה ותינוקת שנה אחת קודם התינוק הזכר. עוברות ומניקות מתענות ומשלימות ביום הכפורים. עוברה שהריחה מאכל ואם לא יתנו לה תסתכן היא או הולד יאמרו לה שהוא יום הכפורים אם תתישב מוטב ואם לאו נותנין לה מן הרוטב ואם לאו מן המאכל עצמו. חולה שמאכילין אותו על פי בקיאין מאכילין אותו הדבר הצריך לו. וכן כל אדם שהריח מאכל ונשתנה אור פניו. יולדת תוך שלשה ימים לא תתענה כלל. משלשה עד שבעה אם אמרה צריכה אני נותנין לה כמו לחולה. מכאן ואילך הרי היא כשאר כל אדם. חולה שאין שם רופא בקי מאכילין אותו על פיו ואם יש רופא והוא והרופא אומרין שצריך אפי' מאה רופאים אומרים שאינו צריך יתנו לו כי אין הולכין בסכנת נפשות אחרי הרוב. חולה מסופק ורופא אומר אינו צריך לא יתנו לו. חולה אומר אני צריך והרופא מסופק יתנו לו. יש אומרין שהולכין אחרי רוב הדעות ואחר בקיאות הרופאים והנכון מה שכתבתי. כל מי שצריך לאכול אם יוכל לאכול בפחות מכשעור מעט מעט בהפסק שלא יצטרף לשעור התורה טוב לעשות כן. מי שאחזו בולמוס שהוא חולי של רעב והסימן שעיניו כהו ולא יוכל לראות מאכילין אותו עד שיאורו עיניו ואפילו דבר אסור אם אין שם היתר מוכן. האוכל ביום הכפורים על פי מה שכתבנו צריך לברך ולהזכיר יום הכפורים. [צידה לדרך מ''ד כ''ה פ''ו].
------
כתב בה''ג מי שצריך לילך ללמוד בצבור והוא ירא ללכת בלי מנעלים משום חשש עקרב יכרוך דבר ברגליו ויצא, ולא נהירא דמשום נשיכת עקרב מותר אפי' לנעול מנעל ממש, וכן לצורך מצוה נמי. [האגור סימן תתקל''ט].
------
כתב בעל העטור איכא מ''ד שאין מברכין ביה''כ על נטילת ידים ושעשית לי כל צרכי כיון שאסור בסנדל ובנטילה. ומסתברא כיון דבידו וברשותו הוא להנעיל משום סכנת עקרב יכול לברך כמו בשאר הדברים לה''ט. [האגור סימן תתקל''ד].
------
כתב ה''ר אליקום אמר לי מורי צדק דכשהוא עומד ממטתו שחרית הוי כמלוכלך ויכול ליטול ידיו ועיניו נמי מותר לרחוץ. וכ''כ בעל הדברות. ופניו אסור שבלי הלקט. [האגור סימן תתקל''ה].
------
וביום הכפורי' לישב על גבי כרים וכסתות ומצעות נאות אין בו איסור ועבירה ובלבד שיהו רוב ציבור יושבי' עליהם, אבל מיעוטן לא מפני המחלוקת, כך מצאתי. [המנהיג הלכ' צום כפור].
------
אפילו מלך וכלה לא ירחצו את פניהם ביום הכפורים, ואפילו החיה לא תנעול את הסנדל, ואם הוא ירא משום סכנת עקרב שמא ישכנו כשהוא יחף מותר לנעול מנעליו. [פסקי ריא''ז].
------
תשמיש המטה. ואסור בתשמיש המטה. ירושלמי. [פ''ח ה''א] ברחיצה אסור. בתשמיש המטה לא כל שכן. תפתר במקום שנהגו שלא לטבול, [או קודם] שתיקנו טבילה לבעלי קריין. כתב בעל עשרת הדברות ז''ל ש''מ טבילה לבעלי קריין במנהגא תליא מילתא. איכא אתרא דאיכא צערא טובא. ולא נהיגי משום סכנה. ובאתרא דידן לא נהוג. [תניא רבתי סימן פ'].
------
גרסינן בפ''ק דכתובות מי שהיה טבחו טבוח ויינו מזוג ומת אביו של חתן או אמה של כלה מכניסין את המת לחדר ואת החתן ואת הכלה לחופה ובועל בעילה של מצוה ופורש, פירוש פורש והולך לקבור מתו ונוהג ז' ימי משתה אח''כ נוהג שבעת ימי אבלות, וכל אותן הימים הוא ישן בין האנשים ואשתו ישנה בין הנשים, ואין מונעין תכשיטין מן הכלה כל ל' יום, ופירש רבי שלמה וכ''ש לאחר ל', ותכשיטין משמע אפילו העברת שיער דהא נמי מיקרי תכשיטין כדתנן פ''ק דמו''ק ועושה אשה תכשיטיה במועד ואלו הם תכשיטיה גודלת ופוקסת נוטלת שערה וצפורניה, ואם תאמר והא אמרינן בפרק בתרא דיומא (ע''ג ב') המלך והכלה ירחצו את פניהם ומפרש התם (ע''ח ב') כלה עד אימת כדתנן אין מונעים תכשיטין מן הכלה כל ל' יום, אלמא דעד ל' יום שרינן ותו לא מיקריא כלה והרי היא כשאר כל הנשים, ויש לומר הני מילי לגבי יום הכיפורים אבל לגבי אבלות כיון דשרינן תוך ל' שהן עיקר ימי אבלות, כ''ש בתר ל', כן יש לפרש לפירוש רבי שלמה, מיהו יש מרבותי שרוצים לאסור לאחר ל' משום ההיא קושיא דמסכת יומא דקתני סתמא עד ל' יום דמשמע עד ל' יום ותו לא. וכתב הר' מאיר מאינגליטירא בהלכות אבלות שלו דכל ז' דהוא ישן בין האנשים ואשתו ישינה בין הנשים מונעין ממנה תכשיטין דמידי הוא טעמא אלא שלא תתגנה על בעלה הא תתגנה ותתגנה, ולא נהירא לי כלל חדא דסתמא קתני אין מונעין תכשיטין מן הכלה כל ל' יום והני ז' נמי בכלל כל ל' הוו, ועוד אטו משום דאסור לבוא עליה תתגנה בפניו והא אמרינן בפרק במה אשה (שבת ס''ד ב') והדוה בנדתה (ויקרא ט''ו ל''ג) זקנים הראשונים אמרו שלא תכחול ולא תפקוס ולא תתקשט בבגדי צבעונים עד שבא ר' עקיבא ולימד א''כ אתה מגנה על בעלה ונמצא בעלה מגרשה אלא מה ת''ל והדוה בנדתה, בנידתה תהא עד שתבוא במים, אלמא אפילו כשהיא אסירא ליה לא תתגנה בעיניו, וכיון דחשו חכמים בזו שהיא כלה שלא תתגנה על בעלה יתר מבשאר נשים, לפי שעדיין אין לבו גס בה כולי האי, אין לחלק בין כשהיא מותרת לו בין כשהיא אסורה לו. [הלכות שמחות למהר''ם מרוטנבורג סימן קי''ט].
------
חיה שהיא האשה שילדה מותר' לנעול סנדל ביום הכפורים פשוט במשנה וכתב בשאלתות דרב אחאי חיה אסורה להתענות עד שלשים יום ונחלקו עליו כל הפוסקים כי בודאי מתענה כי לא התירו לה אלא לנעול סנדל ולענין אכילה היא כעוברה וכחולה וכתב הרמב''ם דכל שלשה ימים אינה מתענה משלשה ועד שבעה אם אמרה צריכה אני מאכילין אותה ואחר שבעה ימים הרי היא ככל הנשים כי דינה לענין תענית כדינה לענין שבת. עוברות ומניקו' מתענות ומשלימות ביום הכפורים פשוט בפסחים. אשה מעוברת אסור[ה] להתענות זולתי בתשעה באב וביום הכפורים משום צער הולד כך כתבו הגאונים. עוברה שהריחה ביום הכפורים אומרים לה בלחש שהוא יום הכפורים אם נתישבה דעתה מוטב ואם לאו תוחבי' לה בתוך פיה כוש ברוטב ר''ל מקל מלוחלח ברוטב ואם לא נתישבה דעתה בזה מביאין לה מן הרוטב עצמו ואם לא תתישב דעתה ברוטב מביאין לה מן הבשר עצמו עד שתתישב דעתה כך פשוט ביומא. והוא הדין בשאר ימות השנה אם הריחה דבר אסו' שאין לך דבר שעומד בפני פקוח נפש. ועוד פשוט בכרתות כשמאכילין אותה הרבה מאכילין אותה פחות מכשיעור כדי שלא יצטרף כזית בכדי אכילת פרס וכן כתב בעל הלכות גדולות ועוד כתב שאם לא תתישב בכך צריך להאכילה כשיעור יחד. ועוד כתב אשה עוברה דידעינן דאי לא אכלה מיעקרא ולדה אף על גב דספקא בן קיימא הוא וספק נפל שפיר דאמי למיתן לה והר''י בן גיאת כתב דלאו בידיעה דילן תליא מילתא אלא בידיעה דידה ובדעתה תליא מילתא ובודאי חששא דמיתה היא שכל המפלת בחזקת סכנה היא וכן פרש''י דאם אינה אוכלת שניהם מסוכני' וכתב הרמב''ן אפילו לא אמרה צריכה אני כל שראו אותה מתאוה לאותו ריח ופניה מוריקות מאכילין אותה שחוששין לעקור הולד ע''כ ונראה כי היא סברת בה''ג שתלה הדבר בדידן. [רבינו ירוחם נכ''ז ח''א].
------
המלך והכלה רוחצין פניהן. המלך, כדי שיראו ביפיו, שנאמר מלך ביופיו תחזינה עיניך, והכלה, כדי שלא תתגנה על בעלה. ועד כמה נקראת כלה, עד שלשים יום משנשאת, כדאמרינן אין מונעין תכשיטין מן הכלה כל שלשים יום. 
[כל בו הלכ' יוה''כ סימן ס''ט].
------
והחיה מותרת לנעול הסנדל משום צינה כל שלשים יום. והחולה כיוצא בה, ואף על פי שאין שם סכנה. והטעם, 
מפני שהצינה קשה להם. ולענין אכילה. כתב רב אחא 
גאון ז''ל שאין מענין אותה עד שלשים יום, דהא דאמרינן עוברות ומניקות מתענות ומשלימות, לאו אחיה קאי, שזהו כל שלשים יום. ויש חולקין על דבריו, מדאמרינן והחיה תנעול את הסנדל, ולא אמר שתאכל, אלמא דלענין אכילה 
לא (מפליגי) [מפליגינן] בין חיה לשאר נשים. ומכל מקום לפי כוחן וטבען יתענו. והרי הן כחולה, ובאומד דעתן הוא, או על פי רופא. ע''כ. [כל בו הלכ' יוה''כ סימן ס''ט].
------
תשמי' המט' בכל השנה מותר חוץ מתשעה באב ויום הכפורים. [כל בו סימן קמ''ה].
------
דרש רבא עוברות ומניקות מתענות ביה''כ אבל חיה אסורה להתענות עד שלשים יום וכן הלכתא. ובעל הדברות כתב וחיה לא אתמר בגמרא ואי משום דקתני והחיה תנעל את הסנדל, וסתם חיה שלשים יום התם משום צנה אבל באכילה אסורה. דאם לא כן הוי ליה למתנייה גבי אכילה ומסתברא דדינה כמעוברת אם היתה צריכה מאכילין אותה עד שתשוב נפשה. שבה''ל. [האגור סימן תתקנ''ו].
------
המלך והכלה רוחצין פניהן וחכמים אוסרין. ונקראת כלה כל שלשים יום. הרי''ץ גיאת פסק כחכמים. ורב אלפס פסק כר''א ולזה הסכים הרא''ש. [האגור סימן תתקל''ז].
------
וכמה שיעורא דכי אכיל מיחייב כרת, כדתנן האוכל ביום הכיפורים ככותבת הגסה כמוה וכגרעיניתה, והשותה מלא לוגמין, חייב. ואף על גב דשיעורא דאכילה דכתיבא באוריתא בכזית, הכא בככותבת, מאי טעמא, מדשני קרא בדבוריה וכתב לא תעונה ולא כתב ולא תאכל, שניוה רבנן לשיעוריה, דתניא (ע''ט:) רבי אומר כל שיעורין שבתורה בכזית, חוץ מטומאת אוכלין ששינה הכתוב במשמעו ושינו חכמים בשיעורו, וראיה לדבר מיום הכיפורים ששינה הכתוב במשמעו ושינה הכתוב בשיעורו, שינה הכתוב במשמעו דכתיב לא תעונה ולא כתב ולא תאכל, ושינו חכמים בשיעורו בכותבת. [בה''ג הלכ' יום הכיפורים].
------
מימר קאמרינן דמאן דאכיל ביום הכיפורים מיחייב כרת ושיעורו בככותבת, ומאן דאכיל חלב ודם ונותר ופיגול ושאר איסורי דכתוב בהו כרת שיעורן בכזית פחות מככותבת, ופחות מכזית הא קאמרינן דלא מיחייב, איסורא אית ביה או לא, אם תימצי לומר אית ביה איסורא, מדאוריתא או מדרבנן, למאי נפקא מינה, להיכא דאישתבע דלא אכילנא ואכיל איסורא בציר משיעורא, דאי מדאוריתא אסיר, לא חילא עליה שבועה, דהא מושבע מהר סיני, ואי מדרבנן הוא דאסיר, חילא עליה שבועה, אי נמי להיכא דאכל חלב דכוי דספיקה הוא פחות מכזית, דאי פחות מכזית מדאוריתא אסיר הוה ליה ספיקה דאוריתא ולחומרא, אי מדרבנן אסיר הוה ליה ספיקה דרבנן ולקולא, מאי, ת''ש דאיתמר חצי שיעור ר' יוחנן אמר אסור מן התורה, ר' שמעון בן לקיש אמר מותר, ר' יוחנן אמר אסור, כיון דחזאי לאיצטרופי איסורא קאכיל, רבי שמעון בן לקיש אמר מותר, אכילה בענן וליכא. ואמר רבה (יבמות ל''ו.) כל היכא דפליגי רבי יוחנן ורבי שמעון בן לקיש הלכתא כרבי יוחנן, בר מן תלת, החולץ למעוברת והפילה והמחלק נכסיו על פיו ומכר הבן בחיי האב, אבל בכולהי הלכה כרבי יוחנן. ואמרינן נמי (חולין צ''ח.) ההוא כפלגו זיתא דתרבא דנפל בדיקולא דבשרא, סבר מר בר רב אשי לשעוריה בתלתין פלגי זיתי, א''ל אבוה לאו אמינא לך לא תזלזל בשיעורין דרבנן, ועוד האמר רבי יוחנן חצי שיעור אסור מן התורה, אלמא הלכה כרבי יוחנן דאמר אסור מן התורה, וכן הלכה. אמר רבי יוחנן (פ'.) שיעורין ועונשין הלכה למשה מסיני. שיעורין מיכתב כתיבי, אמר ר' יודן שיעורין של עונשין. תניא נמי הכי שיעורין של עונשין הלכה למשה מסיני. [בה''ג הלכ' יום הכיפורים].
------
מימר דקא אמרינן דמאן דאכיל ביום הכיפורים מיחייב כרת ושיעורו ככותבת, ומאן דאכיל חלב ודם ונותר ופיגול ושאר איסורים דכתיב בהו כרת שיעורן בכזית פחות מככותבת ופחות מכזית הוא דלא מיחייב איסורא אית בה או לא, ואם תימצי לומר אית ביה איסורא [מדאורייתא או מדרבנן למאי נפקא מינה להיכא דמשתבע דלא אכילנא ואכיל איסורא] בציר משיעורא דאי מדאורייתא אסור לא חיילא עליה שבועה, דהא מושבע ועומד מהר סיני, ואי [מדרבנן הוא דאסור חיילא עליה שבועה א''נ להיכא דאכל חלב דכוי דספיקא הוא פחות מכזית דאי פחות מכזית] מדאורייתא אסור הוה ליה ספיקא דאורייתא לחומרא, ואי מדרבנן אסיר הוה ליה ספיקא דרבנן ולקולא מאי ת''ש דאיתמר חצי שיעור ר' יוחנן אמר אסור מן התורה, ריש לקיש אמר מותר, ר' יוחנן אמר אסור כיון דחזאי לאיצטרופי איסורא קא אכיל, ריש לקיש אמר מותר אכילה בעינן וליכא. ואמר רבא כל היכא דפליגי ר' יוחנן וריש לקיש הלכה כר' יוחנן בר מן תלת החולץ למעוברת והפילה, והמחלק נכסיו על פיו, ומכרה הבן בחיי האב, אבל כולהו כר' יוחנן, ואמרינן נמי [חולין צ''ח ע''א] האי כי פלגו זיתא תרבא דנפל בדיקולא דבישרא סבר מר בר רב אשי לשיעורי בתלתא פלגי זיתא, אמר ליה אבוה לאו אמינא לך לא תזלזל בשיעורא דרבנן, ועוד הא אמר ר' יוחנן חצי שיעור אסור מן התורה, אלמא הילכתא כר' יוחנן דאמר אסור מן התורה. וכן הלכה. [סידור רש''י סימן קצ''ה].
------
וחיוב אכילה ביום הכפורים בככותבת גסה וגרעיניתה וחיוב שתייה ברביעית פחות מכאן בלאו. [האורה לרש''י סימן צ''ה].
------
האוכל ביום הכפורים ככותבת הגסה כמוה וכגרעינתה — פי' ר' ניסים זצ''ל כמה שני קא קשיא לי והוה מצטערנא עלה, דאי נקטת פשטא דמתניתא וקא מצרכת ככותבת הגסה וכגרעינתה, הא בכולי גמרא לא מדכר אלא ככותבת ביוהכ''פ, ולענין שיעורי אמרינן (עירובין ד':) דבש ככותבת ביוהכ''פ ולא מדכר גרעינתה, ונמי אי לתרי שיעורי קא בעי, נימא כביצה גדולה אי נמי מידי אחרינא דהוה שיעוריה ככותבת וכגרעינתה ולא נצטרך למיתלא מילתא בתרי שיעורי, וכמה קושיי קשו לי עלה, עד דאשכחנא פירוקא בגמ' דבני מערבא והכי גרסינן התם (ירושלמי פ''ח, ה''א) א''ר יוסי זאת אומרת שהוא צריך למעך את חללה, דלכך מתני כמוה וכגרעינתה וכחללה, והכין בירורה דמילתא, כי הכותבת הגסה אינה דבוקה בגרעינתה אלא יש בין גופה ובין גרעינתה חלל, ולהכי איצטרך למיתנא ככותבת הגסה כמוה וכגרעינתה לחומרא דלא תיטעי ותשער כמו השלמה דנפיש שיעורה דהוי לקולא ולא מחייבת ליה עד דאכיל כהאי שיעורא, אלא מכי אכיל כמוה וכגרעינתה בלחוד בלא חללה מיחייב, והיינו דאמר ר' יוסי זאת אומרת צריך למעך חללה כדי שידבק גופה של כותבת בגרעינתה ולא ישאר בה חלל, ובתר הכי משערינן בה אכילה של יום הכפורים, ומשום הכי איצטריך למיתנא כמוה וכגרעינתה למעוטי חללה. [הערוך ערך כתבת]. האוכל ביוהכ''פ ככותבת הגסה כמוה וכגלעינתה. [הערוך ערך גלעין]. והשותה מלא לוגמיו — חייב — מלא לוגמיו — מלא פיו. [הערוך ערך לגם].
------
ובשאלה לרב שרירא בהאי לישנא. וששאלתם לפרש לכם אם יש משקל לגרוגרת ולזית ולכותבת ושאר שיעורים במשקל כספים של ערביים, ופירשתם שמר רב הילאי גאון ז''ל פירש לכם משקל ביצה ששה עשר כסף ושני שלישי כסף, ואם אין לשאר משקל מאי טעמא ביצה יש לה משקל. הוו יודעים שאין לאלו שעורים משקל כסף לא במשנה ולא בתלמוד שלנו כל עקר, ואלו בקשו לתת שעור משקל מן הדינרים היו עושין מעקרא, אלא שנתנו השיעור מקטנית ופירות שמצויין תמיד ואין לומר שנשתנו, וכך שנינו [כלים פי''ז מ''ו] כביצה [שאמרו] לא גדולה ולא קטנה אלא בינונית, ר' יהודה אומר מביא הגדולה שבגדולות והקטנה שבקטנות [ונותן לתוך המים] וחולק את המים, אמר ר' יוסי מי מודיעני איזה גדולה ואיזה קטנה, אלא הכל לפי דעתו של רואה. ומפורש בתוספתא [כלים בבא מציעא פ''ו ה''ד] משים כוס מלא מים ומביא אוכלין שאינן בולעין ונותן לתוכן עד שיחזרו המים לכמות שהיו וחוזר וחולקן. הא למדנו משנה שלימה [שאין לביצה] משקל ידוע שלא להוסיף ושלא לגרוע, וסלקא דעתין ר' יהודה ור' יוסי דקאמרי האיך משערים בביצה לא היו יודעין לקוץ לה משקל ידוע, וכי מר רב הילאי גדול וחכם מר' יהודה ור' יוסי היה, אלא כמתני' עבדינן הכל לפי דעתו של רואה. ומר רב הילאי הכין הות דעתיה שהמשנה חייבה כל אדם לפי דעתו, והרי פירש לכם מה שראה הוא לפי דעתו או מה שראו משלפניו ולמדוהו, אם חפצים אתם לעשות כמוהו ולסמוך עליו או על חכמים שלפניו ששערו כן לפי דעת' עשו, ואם לאו שערו אתם, ולפי דעתו של רואה יעשה אם חסר אם יותר. וכן לענין כזית וכגרוגרת הרי פורש לכל אחד מהן בזו משנתינו לא גדול ולא קטן אלא בינוני, וגם הוא לפי דעתו של רואה. והאי דקצת רבנן שערו לפי דעתם ביצה ולא שערו כזית וככותבת וכגרוגרת, משום דביצה תלויין בה מילי נפישי קב וסאה ואיפה ועומר כולהון משתערין בביצה לפיכך שערוה לפי דעתם, אבל הני שיעורים שבקינון לפי דעתו של רואה. [האשכול — דפוס י%ם, הלכ' חלה].
------
והאוכל ככותבת כמוה וכגרעינתה חייב. ובירושלמי [פ''ה ה''ב] אמר ר' יוסי זאת אומרת צריך למעך חללה דאל''כ ליתני כמוה וכגרעינתה וכחללה. [האשכול — דפוס י%ם, הלכ' יוה''כ].
------
וכל מי שאוכל ביום זה כשיעור כותבת גדולה שהוא פרי תמרה או ששותה מלא לוגמיו של מים או מא' מכל מיני משקין מתחייב כרת דאמרינן האוכל ביום הכפורים ככותבת גסה וגרעינתה או ששותה מלא לוגמיו של מים או מאחד מכל מיני משקים נתחייב כרת, וכל דבר אוכל המזיקו באוכלו אם עבר ואכלו פטור, וכן משקה, דאמרינן [פ' ע''ב] האוכל אכילה גסה ביום הכפורים פטור ודוקא שהוזק מאותה אכילה, ואמרינן [פ''א ע''ב] נמי כס פלפלי ביומא דכפורי פטור פירוש שהוא מזיק לו. ותינוק כל זמן שלא הגיע בכלל י''ג שנה ויום אחד ותינוקת בכלל י''ב שנה ויום אחד אם אכלו ביום הכפורים אינן חייבים כרת הא אם הגיעו חייבים כרת. ואמרינן [פ''ב ע''א] תינוק בן תשע בן עשר מחנכין אותו שעות בן י''א משלימין מדרבנן בן י''ב משלימין מדאורייתא, וכן בתינוקות. [המנהיג הלכ' צום כפור].
------
יום הכפורים אסור באכילה ובשתייה והאוכל ככותבת הגסה ביום הכפורי' חייב כרת כמוה וכגרעיניתה ירושלמי אמר רבי יוסי זאת אומרת צריך למעך את חללה פי' תמרה הגסה אין המאכל דבוק לגרעינין משום הכי תני כמוה הוא המאכל וכגרעינית' למעוטי חללה אלא אם כן נמעכה לגרעינין וזהו חומרא וכל האוכלין מצטרפין אם אכל פחות מגרוגרת פטור מכרת אבל אסור. [הרוקח סימן רי''ז].
------
והשיעור שחייב אדם על אכילתו כרת ביוה''כ הוא ככותבת גדולה עם העצם שלה [—עם גרעינתה]. ואינו בחשבון החלל שבין הבשר והעצם. וכשישוער בו יחלצה עד שידבק הבשר והעצם, ולא ישאר חלל בפנים הכותבת. ואז יהיה השיעור קרוב לשיעור ביצה בינונית. ושיעור השתייה שחייב אדם עליה כרת הוא שיהיה במשקה שיעור כדי שאם יאספנו לצד אחד מפיו שיעשה בליטה בלחייו ויראה. וזה השיעור לכל אדם כפי שיעור לחיו אם גדול ואם קטן, כמו שאמרו [כלים פי''ז] במלא חפניו של כהן גדול ביום הכפורים. והוא שיעור רוב רביעית לאדם בינוני. וזה השיעור אין עליו ראיה מכרעת מכתוב, אבל הוא הלכה למשה מסיני. ושיערו שמי שהוא מת ברעב שתשוב נפשו [אליו] בשיעור הכותבת. והוא לשון המשנה, האוכל ביוה''כ ככותבת הגסה כמוה וכגרעינתה והשותה כמלא לוגמיו חייב. ואמרו בירושלמי [פ''ח ה''ב] ר' יוסי [אומר] זאת אומרת צריך למעך את חללה. ובבבלי [פ' ע''א], [לא] מלא לוגמיו ממש אלא כמלא לוגמיו. ואמרו [פ' ע''ב] מתקיף לה ר' זירא מאי שנא דאכילה לכל העולם ככותבת ומאי שנא דשתייה דכל חד כדידיה א''ל אביי קים להו לרבנן דבהכי מתיתבא דעתיה.
ואינו חייב כרת אלא על אכילת ככותבת אלא אם [כן] אכלו בכדי אכילת פרס. וכבר אמרתי לך בהלכות פסח כי פרס הוא שיעור ד' ביצים, ולדעת ר''מ ז''ל ג' ביצים. כי מי שאכל שיעור קצת הכותבת ופסק ושהה מלאכול כדי שיעור שיאכל אכילת פרס ואחר כך גמר לאכול שיעור ככותבת, לא יצטרפו האכילות לחייבו כרת. וכמו כן מי ששתה קצת מלא לוגמיו אינו חייב כרת. וזהו אומרם בתוספתא [פ''ד ה''ד], אכל וחזר ואכל אם יש מתחלת אכילה ראשונה עד סוף אכילה אחרונה בכדי אכילת פרס מצטרפין ואם לאו אין מצטרפין. שתה וחזר ושתה אם יש מתחלת שתייה ראשונה עד סוף שתייה אחרונה כדי שתיית רביעית מצטרפין ואם לאו אין מצטרפין.
ומי שאכל פחות מככותבת או שתה פחות ממלא לוגמיו, אע''פ שאינו חייב כרת, עם כל זה הוא איסור מן התורה, ומכין אותו מכת מרדות. והוא אומרם א''ר יוחנן חצי שיעור אסור מן התורה ומכין אותו מכת מרדות, דכיון דחזי לאיצטרופי איסורא אכיל. ויתכן כשיפול ספק בענין החולה שיאכל פחות מכשיעור ראשון וישהה בינתים בכדי אכילת פרס להנצל מכרת, ולא נחוש מן האיסור אשר בזה מפני ספק נפשות. [ספר מצות זמניות הלכ' יוה''כ שער שני].
------
אכל או שתה פחות משיעור זה אינו חייב כרת אע''פי שהוא אסור מן התורה בחצי שיעור אין חייבין כרת אלא על כשיעור והאוכל חצי שיעור מכין אותו מכת מרדות וכן השותה חצי שיעור. [ארחות חיים הלכ' יום הכפורים סימן ז'].
------
האוכל ביום הכפורים מאכלים הראויים לאדם בככותבת הגסה שהוא פחות מכביצה הרי זה חייב וכל האוכלין מצטרפין לשעור זה. פי' אבל פחות מכן אינו חייב לפי שאין כתוב ביום הכפורים אכילה אלא תענו ובפחות מככותבת לא נפק מכלל עינוי ולא מיתבא דעתיה בהכי. ירושלמי וצריך למעך חללה וכן הדין בשתיה פחות ממלא לוגמיו של שותה של כל א' וא' לפי לוגמיו חייב וכמה מלא לוגמיו כדי שיסלקנה לצד א' ויראה מלא לוגמיו ושיעור זה לאדם בינוני פחות מרביעית וכל המשקין מצטרפין לשיעור א'. [ארחות חיים הלכ' יום הכפורים סימן ו'].
------
אכל או שתה פחות מכשיעור זה, אינו חייב כרת, אף על פי שהוא אסור מן התורה בחצי שיעור, אין חייבין כרת אלא על השיעור. והאוכל חצי שיעור מכין אותו מכת מרדות. וכן השותה חצי שיעור. [כל בו הלכ' יוה''כ סימן ס''ט].
------
האוכל ביום הכפורים (מאכל הראוי) [מאכלים הראויין] לאדם ככותבת הגסה, שהיא פחות מכביצה, הרי זה חייב. וכל האוכלין מצטרפין לשיעור זה, אבל פחות מכן אינו חייב, לפי שאין כתוב ביום הכפורים אכילה אלא תענו, ובפחות מכותבת לא נפיק מכלל עינוי, ולא מיתבא דעתיה בהכי. וכן הדין בשתיה, פחות ממלא לוגמיו, ולפיכך נתנו בו אותו שיעור. וכן השותה משקין הראויין לשתיית אדם, כמלא לוגמיו של שותה, כל אחד ואחד כפי לוגמיו, חייב. וכמה מלא לוגמיו, כדי שיסלקנה לצד אחד ויראה מלא לוגמיו. ושיעור זה באדם בינוני פחות מרביעית. וכל המשקין מצטרפין לשיעור [אחד]. [כל בו הלכ' יוה''כ סימן ס''ט].
------
האוכל ביום הכפורים ככותבת הגסה השותה מלא לוגמיו חייב. [האגודה].
------
פיס' השותה מלא לוגמיו מלא לוגם אחד, כדמפרש בגמ'. [ריבב''ן].
------
השותה מלא לוגמיו חייב. ואסיקנא דלאו דוקא מלא לוגמיו ממש, אלא כל שאילו יסלקנו לצד אחד ויראה כמלא לוגמיו. וזהו פחות מרביעית לוג. אבל מלא לוגמיו הוא יותר מרביעית. השלמה, ומלא לוגמיו דקא אמרינן הוא לפי מה שהוא אדם, מלא לוגמיו של שותה, עוג מלך הבשן מלא לוגמיו דידיה, ושאר כל אדם כל אחד ואחד מלא לוגמיו דידיה, דקים להו לרבנן דלא מיתב דעתיה בציר מהכי. אבל בכותבת אחד עוג ואחד כל אדם שוין בו, דכולהו מיתב דעתייהו בככותבת, מיהו דכולי עלמא טובא ועוג מלך הבשן פורתא. וכן בשר שמן בככותבת ולולבי גפנים בככותבת, מיהו בשר שמן מיתב דעתיה טובא ולולבי גפנים פורתא. [המאורות].
------
ומלא לוגמיו דאמרינן דהשותה חייב כרת זהו לפי מה שהוא אדם, וכן קומץ המנחה וחפני הקטורת הכל לפי מה שהוא אדם כל חד וחד לנפשיה. וכן הלכה. הגהה. רבותינו הצרפתים או' מפי ר''ת שמותר ליתן כוס של ברכת מילה לתינוק וליכא למיחש דלמא אתי למיסרך שאין זה קביעות בכל שנה. רבי' יצחק וכמה גדולים היו רגילים להתענות למחרת י''ה מההיא דרבא דאישתכח כוותיה, וא''כ אין לאכול בלילה הראשונה ולא לעשות מלאכה. ורבי' שלמה כתב בתשובה לחתנו כי אין נכון לעשות, דאנו בקיאין בקיבוע דירחא ואין נכון לעשות כלל. לשון רש''י. עכ''ל. [ספר נייר הלכ' יוה''כ].
------
ציר על גבי הירק מצטרף לככותבת ביום הכיפורים, אע''ג דמשקה הוא, כיון דקמתכשר ביה אוכל הוא. וכן הלכה. הגהה. והוא יתר מרביעית ופחות מכביצה, אבל חצי שיעור מכין אותו מכת מרדות דהלכה כר' יוחנן. וכן הכוסס את הבשמים מכין אותו מכת מרדות, מאקייר בלעז. ע''כ. הגהה. רבו' הצרפתים או' כי יש להסתפק בסיכה שאינו לשם תענוג באינו חולה. שתיה בכלל אכילה הוא וחדא אינון. [ספר נייר הלכ' יוה''כ].
------
האוכל והשותה אינם מצטרפין לכשיעור שרה פת פחותה מכשיעור במים והשלימה לכשיעור ואכלה חייב. ובציר [י''ג ''וכציר'' וצ''ע] שעל גבי ירק מצטרף משום דמכשירי אוכל אוכל הוא. [רי''ץ גיאת הלכ' יו''כ].
------
כל המשקין מצטרפין לכשיעור ושיעורן כדי שתית רביעית. והראב''ד כתב שעור צירוף שתיה היא כדי אכילת פרס כמו צירו' אכילה. [האגור סימן תתקל''ג].
------
ואמרינן גבי עוברה (כריתות י''ג.) התירו לה לעוברה לאכול פחות מכשיעור מפני הסכנה, היכי דמי, אי דאיכא סכנה, אפילו כשיעור נמי, אלא אימא פחות פחות מכשיעור ואפילו טובא נמי. [בה''ג הלכ' יום הכיפורים].
------
והאוכל פחות מכשיעור באסור עומד דא''ר יוחנן חצי שעור אסור מן התורה דכיון דחזי לאיצטרופי אסורא אכיל וכן הלכה. [רי''ץ גיאת הלכ' יו''כ].
------
אתמר חצי שיעור ר' יוחנן אמר אסור מן התורה, ר''ל אמר מותר מן התורה, ומודה ריש לקיש דאיכא אסורא מדרבנן. (ומנין) [ומודה] ר' יוחנן דליכא מלקות פחות מכשיעור, ואם נשבע שלא יאכל מנבלה חצי זית, לר' יוחנן דאמר אסור מן התורה לא חיילא שבועה כלל לא לקרבן ולא למלקות. ולריש לקיש דליכא אסורא אלא מדרבנן, חיילא עליה שבועה. וכן לכל דבר שאינו אסור אלא מדרבנן עליה חיילא, דלאו מושבע מהר סיני הוא, חוץ משבועת העדות דלא חיילא על מצחק בקובייא, אע''ג דלא מפסיל לעדות אלא מדרבנן, דכיון דרבנן פסלוה לאו בר הגדה הוא, ולא קרינא בה אם לא יגיד. [השלמה].
------
והאוכל חמץ בפסח כל שהוא הרי זה אסור מן התורה שנאמר ולא יאכל חמץ ואף על פי כן אינו חייב קרבן או כרת אלא על שיעור שהוא כזית, והאוכל פחות מכזית במזיד מכין אותו מכת מרדות (רמב''ם חו''מ פ''א הל' ז'). כל האוכל כזית חמץ בפסח מתחילת חמשה עשר עד סוף אחד ועשרים בניסן במזיד חייב כרת שנאמר כי כל אוכל חמץ ונכרתה, ובשוגג חייב קרבן חטאת קבועה אחד האוכל ואחד הממחה ושותה (רמב''ם שם הל' א'), החמץ בפסח אסור בהנאה שנאמר לא יאכל חמץ לא יהיה בו היתר אכילה (רמב''ם שם הל' ב') ואין הלכה כרבי יוסי הגלילי דאמר (פסחים כ''ח ב') שמותר בהנאה. [סמ''ג לאוין סימן ע''ו].
------
בכל איסורין שבתו' אעפ''י שאין לוקין עליו אלא על שיעור שלם אסור מה''ת אפי' פחות מכשיעור ואפי' לא הוי אלא משהו. [אהל מועד שער ר''ה ויוה''כ דרך ג'].
------
האוכל מאיסורי תורה אם פחות מכזית עובר הוא על ד''ת אבל אינו לוקה ואם כזית בכא''ף לוקה. [אהל מועד שער איסור והיתר דרך ד'].
------
חצי שיעור אסור מן התורה ולא אמרו כזית אלא ללקות עליו וחצי שיעור לאו דוקא אלא אפי' כל שהוא נמי. [אהל מועד שער איסור והיתר דרך ח'].
------
@ ע''ד ע''א
וכי תימ', הואיל ואית ליה היתירא דאוריתא לחצי שיעור קא חייל עליה קרבן שבועה דהא דאסור מדרבנ' לא חשוב כמושבע ועומד. ומי חייל, בתימה היכא דאיכא היתרא דאוריתא ואיסורא דרבנן. והתנן שבועת העדות אינה נוהגת, שיהא חייב קרבן שבועה אם משביעין אותו שיעיד ולא העיד מה שידע, אלא בראויין להעיד. למעוטי מאי, הואיל ותני לעיל מיהא אינה נוהגת לא בקרובין ולא בפסולין, האי בראויין להעיד מאי אתא למעוטי. למעוטי מלך, דאינו ראוי להעיד אע''פ שאינו לא קרוב ולא פסול, מש' דתנן [סנהדרין י''ח ע''א] מלך לא דן ולא דנין אותו לא מעיד ולא מעידין אותו. דמדאוריתא מחזא חזי, להעיד, אבל מלך גמרי' במסכת שבועות [ל''א ע''א] דאינו ראוי להעיד מדאוריתא, וטע' דמילתא מש' דאין כבודו להעיד, דכת' והתעלמת פעמ' שאתה מתעלם, ועוד דאינו בחקירה ודרישה מש' דכת' שום תשים עליך מלך שתהא אימתו עליך. ורבנ' הוא דגזרו ביה, במשחק דפסול מש' שאינו עוסק ביישובו של עולם ולא חייל עליה קרבן שבועה, דאע''ג דראוי מן התורה הואיל ופסול מדרבנן מושבע ועומד הוא, התם נמי אם איתה דחצי שיעור מדרבנ' לא תיחול עליה קרבן שבועה, אלא ודאי חצי שיעור אפי' מדרבנ' ליכא איסורא לריש לקיש והדר קושיין לדוכתיה. הניחא לר' יוח' כול', ת' לעול' חצי שיעור מדרבנן, אלא הואיל ואית ליה היתירא דאוריתא קא חייל עליה קרבן שבועה ודקאמרת מהכא ממשחק בקוביא דאע''ג דחזי מדאוריתא לא חייל עליה קרבן שבועה. שני התם, דהיכי מציא חיילא עליה דהא' קרא אם לא יגיד כול' והשתא לאו בר הגדה כול', כלומ' היכי מצי מגיד דאנן לא מקבלינן עידותו היל' לא חיילא עליה. לא קתני אסור, בתימ', דפרכת בריש פרקין והלא ענוש כרת. אע''פ שאמרו אסור בכולן, באכילה ובשתייה וכולהו דמתני', אפי' הכי אינו ענוש כרת אלא על כול', אלמא דענוש כרת וקאמ' שאסור בכולן. ת' ואימא הכי, כשאמרו אסור בכולן דליכא אלא איסורא סתם. הא דקתני אסור אשארא, כגון רחיצה וסיכה ותשמיש המיטה ונעילת סנדל, ולא אאכילה ושתייה דאיכא כרת. תנו רבה וכול' בשאר ספרי, ברייתות דעלמ'. שבות, מש' מעשה בעולם. לאצטרופי לאיסורא, שאם יאכל חצי שיעור אחר עמו הוי איסורא דאוריתא, השתא נמי כמן דאכיל איסורא וחייב. שישנו בעונש, בכרת כגון בשיעור דם וחלב דבהמה ודם דעוף דישנן בעונש וישנן באזהרה, כל חלב וכל דם לא תאכלו. אלא כוי דספיקא הוא, אם חייה אם בהמה, וחצי שיעור דם וחלב הואיל ואינן בעונש דכוי... [אין בו כרת וחצי שיעור שלו אין בו] איסור ודם נמי לא אסרה תורה... [דמו של כוי שנ'] כל דם לא תאכלו לעוף ולבהמה וחיה... [נאסרה גם כן שהרי] בכלל בהמה היא וחצי שיעור אינו בעונש דאכילה אמ' רחמ' ולאו היינו אכילה... [ומניין שהוא באזהרה]. ת''ל כל חלב, סתם שלא תאכל לרבות כוי וחצי שיעור אלמא דחצי שיעור מדאוריתא, תיובתא דריש לקיש... [דאמ' מותר] מן התורה. ...[מדרבנן, אמ'] ליה מדרבנן... [הוא דאסור]. קרא אסמכתא כול' הכי נמי מסתברא, דמדרבנ'... [הוא דאסור] דאי אמרת מדאוריתא הוא אצטריך קרא לרבויי ספיקא, דאי אתי קרא לרבויי ספיקא בעלמ' דהא... [ב]קרא כל כת' אודאי כת' אלא ודאי מדרבנן הוא וקרא כול' ט''ן וח''ע. וח''מ לרבויי ספיקא פשיט' דספק איסורא לחומרא, ואית דמפרש' דמי איכא ספיקא קמי קב''ה. אי מש' הא לא איריא, [האי פירוקא] לא תסיע לך דאמרת אצטריך קרא לרבויי ספיקא דאימא להאי תנא לאו ספיקא הוא, דקסבר האי תנא כוי בריה כול' ולאו ספיקה, ולעול' כוי וחצי שיעור דאוריתא והדרא לך קושיין. [פירוש רבינו אליקים].
------
והרב ר' אביגדור ז''ל השיב למורי הר''ר יהודה, הנשבע בנקיטת חפץ שלא תעמוד אשתו עמו שנה מהו בתשמיש המטה, מי אמרינן הרי כלל הדברים האסורים עם דברים המותרים, ועוד אם נשבע שלא ליהנות את אשתו, מי אמרינן הרי חייב לזונה ולא חיילא שבועה, או יש כאן דין כולל. תשובה, ודאי למאן דאית ליה איסור כולל, חייל נמי אתשמיש, אי לאו דמשעבד לה, אבל כיון דמשעבד לה לאו כל כמיניה לאפקועי שעבודא, ונהי דכולל נמי מהני למיחל שבועה אדברים האסורים עם דברים המותרים, לא מהני למיחל שבועה על דבר שאינו שלו להפקיע שעבוד שעליו שהוא משועבד לאחרים אלא בקונמות, וכגון, דאמר הנאת תשמישך עלי דאסר חפצא עליו, ואין מאכילין לאדם דבר האסור לו כדאמרינן בנדרים פרק ב' [נדרים ט''ו ע''ב], ובכתובות פרק המדיר [ע''א ע''ב], אבל בשבועה דאסר נפשיה מן חפצא לא, דהוי כאומר הנאת תשמישי עליך, הא למה זה דומה, לאדם שנשבע שלא יפרע חובו לחברו דלאו כלום הוא, דאע''ג דקונמות כקדושת הגוף דמו, ומפקיעין מיד שעבוד, שבועה אינה מפקעת, ואפילו בנקיטת חפץ, כיון דלא רמי איסורא אלא אגברא לא מהני בה, וכי היכי דאלמוה רבנן לשעבודיה דבעל דלא קדשי מעשה ידיה דהשתא ובעודה תחתיו, כדאיתא פרק אע''פ [נ''ט ע''ב], ה''נ אלמוה רבנן לשעבודא דידה דלא מצי לאפקועה מידי שמשעבד לה אפילו בקונמות כ''ש בשבועה, דטעמא דמלתא משום איבה והוא שייך בתרוויהו אף במה שהוא משועבד לה. והנשבע שלא לההנות את אשתו נמי לא חיילא שבועה אמזוני מהאי טעמא אפילו על ידי כולל, דאין אדם אוסר פירות חברו על חברו, דלגבי איסורין דוקא גלי לן קרא ומהני בהו כולל, כדאמרינן בזבחים [ע' ע''ב] רק חטאת העוף ובחולין פרק ב' [ל''ז ע''א], אמרה תורה יבוא איסור נבלה ויחול על איסור חלב מדכתיב [ויקרא ז'] וחלב נבילה כו' ואכל לא תאכלהו, ולמאן דאית ליה כולל לא שני ליה בין איסור הבא מאליו לאיסור הבא מעצמו, אי נמי, מידי דהוי אאיסור מוסיף, ואפילו מחתיכה לחתיכה נמי אמרינן דחייל, כדאמרינן פרק שבועות בטוי [שבועות כ''ד ע''ב], אבל לאסור ממון חברו על חברו, או להפקיע שעבודו הא לא אשכחן דליהני כולל. תדע, שהרי נדרים חיילי על דבר מצוה כדבר הרשות, ואילו להפקיע שעבוד שעליו לא חיילי, כדתנן בפרק ואלו מותרין [נדרים י''ד ע''ב], האומר לאשתו קונם שאני משמשך הרי זה בבל יחל, ופריך בגמ', והא משועבד לה, והכי נמי פריך בריש פרק המדיר [ע' ע''א], ואע''ג דקיי''ל כרב הונא דאמר יכולה אשה שתאמר לבעלה איני נזונת ואיני עושה כדפסקינן הלכה פרק דייני גזרות [כתובות ק''ז ע''ב], אלמא מזוני לאו דאורייתא נינהו, אלא תקנתא דרבנן, וכל האומר אי אפשי בתקנת חכמים כגון זו שומעין לו, כדאיתא בפרק הכותב [פ''ג ע''א] ובפרק חזקת הבתים [ב''ב מ''ט ע''ב], ושארה דכתיב בקרא לא הוי מזונות, אלא כדדרש לה ר' אליעזר בן יעקב פרק נערה שנתפתתה [כתובות מ''ח ע''א] לפום שארה תן כסותה, שלא יתן של ילדה לזקנה ושל זקנה לילדה, וכיון דלא משעבד לה מדאורייתא הוי לן למימר דתחול שבועה אמזוני, מידי דהוה אחצי שיעור לר' שמעון דאמר מותר מן התורה, חיילא שבועה עלה, כדאיתא פרק שבועת בטוי [שבועות כ''ג ע''ב] ובפרק יום הכפורים [יומא ע''ד ע''א], הא ליתא, דבכל מילי דממונא הפקר בי''ד הפקר, וחכמים הפקירו ממון הבעל אצלה, והקנוהו לה להיות משועבד למזונותיה, וכשעבודא דאורייתא דמי, כדילפינן מקרא פרק השולח [גיטין ל''ו ע''ב] לגבי פרוזבול. [שבלי הלקט דיני נדרים ושבועות סימן מ''ח].
------
הנשבע בנקיטת חפץ שלא תעמוד אשתו עמו שנה מהו בתשמיש המטה, מי אמרינן הרי כלל דברים האסורים עם המותרים, ועוד, אם נשבע שלא ליהנות את אשתו, מי אמרינן הרי זה חייב לזונה ולא חיילא שבועה או יש כאן דין כולל. השיב ר' אביגדור, וודאי למאן דאית ליה איסור כולל, דחייל נמי תשמיש אי לאו דמשעבד לה, אבל כיון דמשעבד לה לאו כל כמניה לאפקועי שעבודא דנהי דמיחל שבועה נמי בדברים האסורים עם דברים המותרים, לא מהני למיחל שבועה על דבר שאינו שלו להפקיע שעבוד שעליו שהוא משועבד לאחרים, אבל אם אמר הנאת תשמישך אסור עלי דאז אסר חפצא עליו ואין מאכילין את האדם דבר האסור לו, אבל אם אמר הנאת תשמישי אסור עליך אינו כלום, הא למה זה דומה, לאדם שנשבע שלא יפרע חובו לחבירו דלאיו כלום הוא. וגם הנשבע שלא ליהנות את אשתו נמי לא חיילא שבועה אמזוני מהאי טעמא, אפילו על ידי כולל, דאין אדם אוסר פירות חברו על חברו, ואע''ג דקיימא לן כרב הונא, יכולה אשה שתאמר לבעלה איני נזונת ואיני עושה, אלמא מזוני לא דאורייתא נינהו אלא תקנתא דרבנן וכל האומר אי אפשי בתקנת חכמים כגון זו שומעין לו כדאיתא בפרק חזקת הבתים, שארה דכתב רחמנא לאיו מזונות הם, אלא כדדריש ר' אליעזר בן יעקב בפרק נערה שנתפתתה לפום שארה תן כסותה, שלא יתן של ילדה לזקנה ולא של זקנה לילדה, 
וכיון שאינו משועבד לה מן התורה הוה לן למימר דתחול שבועה אמזוני, הא ליתא, דכל דממונא הפקר בית דין הפקר, וחכמים הפקירו ממון הבעל אצלה, והקנוהו להיות משועבד למזונותיה וכשעבודא דאורייתא דמי, דילפינן לה מקראי, בפרק השולח לגבי פרוזבול. [שבלי הלקט הקצר דיני נדרים ושבועות סימן מ''ח].
------
שאני התם דאמר קרא וכו'. אבל בחצי שיעור דליכא איסור מן התורה חייל עליה קרבן שבועה. ותימה להא דפירש רש''י בעלמא גבי האוכל נבלה ביוה''כ ר''ש פוטר, ופירש רש''י אם נתנבלה ביום הכיפורים פטור דלא אתי איסור יום הכיפורים וחייל אאיסור נבלה, דהא לית ליה לר''ש איסור כולל. [אלמ]א אפילו נתנבלה ביום הכיפורים קאמר ר''ש דפטור, ולא אמרינן איסור בת אחת הוא וכשנתנבלה חל על בהמה איסור נבלה ואיסור יום הכיפורים בהדי הדדי. הא ליתא, דמעיקרא קיימא עליה באיסור [שאינו] זבוח וקשה אם כן הא דקאמר בס''פ גיד הנשה כגון שתלש ממנה אבר וטרפה בו, דבהמה בחייה לאו לאיברים עומדת. הוה ליה איסור טרפה ואיסור אבר מן החי בהדי הדדי. ואי כפירוש רש''י אין זה איסור בת אחת, דהא מעיקרא קיימא עליה באיסור שאינה זבוחה. [ואין] לומר דכיון דאיסור אינה זבוחה ליכא אלא איסור עשה בעלמא דכתיב וזבחת, אתי איסור אבר מן החי דאית ביה לאו וחייל עליה, [הא] ליתא דהא אמרינן הכא בהדיא דהיכא דאיכא איסור דאורייתא לא חייל עליה קרבן שבועה. לכך צריך לומר דלא כרש''י, דהא דפטר ר''ש האוכל נבלה ביוה''כ מיירי שנתנבלה בעיוה''כ. אבל נתנבלה ביוה''כ הוי ליה איסור בת אחת וחייב אפילו לר''ש, דהא דכתיב וזבחת לאו לאסור שאינה זבוחה, אלא וזבחת לאפוקי שחיטת נכרי דנבלה היא. [תוספות רבינו פרץ].
------
מימר הוא דקאמרי' דמחייב איניש לעינויי בהני חמשא עינויי דאמרן. אכילה ושתייה. רחיצה וסיכה. ונעילת הסנדל. ותשמיש המיטה. וכת' כי כל הנפש אשר לא תענה וגו' (ויקרא כ''ג) וכי מיחייב כרת. אהני חמשא עינוי כולהו מיחייב. או דילמא אאכילה ושתייה בלבד מיחייב מי אמרי' לא תענה סתמא כת'. ובהני חמשה מילי אשכחן דאיכא עינוי. והילכך אכולהו מיחייב. או דילמא כיון דכת' תענו את נפשותיכם. וכל מלאכה לא תעשו (שם ט''ז) וכת' והאבדתי את הנפש ההיא מקרב עמה (שם כ''ג). אעינויי דאית ביה עינוי נפש הוא דמיחייב כרת. ומאי ניהו אכילה ושתייה. דאי לא אכיל ושתי מיית. אבל הנך דאי לא עביד להו ליכא איבוד נפש אימ' דלא מיחייב. ת''ש דת''ר. אעפ''י שאמרו אסור בכולן לא אמרו אלא בכחצי שיעור. אבל כשיעור עונש כרת. כגון האוכל ושותה והעושה מלאכה בלבד. אוכל ושותה ועושה מלאכה. דכת' ועיניתם. וגו'. והאבדתי אעינוי דאית ביה איבוד נפש הוא דמחייב כרת אהנך לא. וכן הלכה. [מחזור ויטרי סימן שמ''ה].
------
ולא מבעי בזיתא דאסורא אפי' בפלגא דזיתא נהי דכרת ולאו ליכא אסורא דאו' איכא דהאי פלגא דזיתא דתרבא נפל לדקולא דבשרא סבר מבר''א לשער בל' פלגי דזיתא, א''ל ר''א אל תזלזל בשעורי דרבנן, א' דרבנן נמי בעי ס', ועוד חצי שעור אסור מה''ת דנ''ל מכל חלב לרבות חצי שעור וה''ה בדם ונבלה כ' כל וילפינן לכל אסורין וכן הני מילי דאסירי בהנאה... [צ''ל גם חצי שעור אסור]. [האשכול — רצב''א, הלכ' חלב ודם].
------
תנו רבנן אף על פי שאמרו אסור בכולם לא אמרו אלא כבחצי שיעור אבל בכשיעור ענוש כרת ואין ענוש כרת אלא האוכל ושותה ועושה מלאכה בלבד. מלאכה כתיב ביה כרת, אכילה ושתיה נמי דכתיב בה עינוי, וכתיב והאבדתי וכו' מעינוי דאית ביה איבוד נפש הוא דחייב כרת, הנך לא. והכי הילכתא. איתמר חצי שיעור רבי יוחנן אומר אסור מן התורה וריש לקיש אמר מותר, ומיהו מדרבנן אסור. ופסק בהלכות גדולות דהילכתא כרבי יוחנן [דהלכה כרבי יוחנן] לגבי דריש לקיש בכל דוכתא בר מתלת מילי כדאיתא בריש פרק החולץ [ל''ו ע''א] ואמרינן [ב]פרק (ד)גיד [הנשה] [צ''ח ע''א] ההוא כי פליגא זיתא דתרבאה דנפיל בדוקלא דבושרא סבר מר בר רב אשי לשיעוריה בתלתין פלגי זיתא אמר ליה אבוהו לא אמרינן לא תזלזל בשיעורין דרבנן ועוד האמר רבי יוחנן חצי שיעור אסור מן התורה. ומסקנא שיעורין של עונשין הלכה למשה מסיני. [ראבי''ה סימן תקל''א].
------
תניא, אע''פ שאמרו אסור בכולן לא אמרו אסור אלא בפחות מכשיעו', הא כשיעור ענוש כרת, ואינו ענוש כרת אלא האוכל והשותה והעושה מלאכה בלבד. [פסקי הרי''ד].
------
ותניא כשאסרו לא אסרו אלא לחצי שיעור. אבל אם אכל כשיעור ענוש כרת. ואין ענוש כרת אלא אוכל ושותה בלבד. וכמה שיעור אכילה ככותבת הגסה וכגרעינתה. והשותה מלא לוגמיו חייב. ומפרש בירושלמי [פ''ח ה''ב] מדקאמר כמוה וכגרעינתה זאת אומרת שצריך למעך חללה. ותו גרסינן בירושלמי [שם ה''ג] כל אכילות שבתורה בכזית. והכא 
את אמרת ככותבת. ומשני דהא לא כתיבא ביה אכילה אלא ענוי. דכתיב (ויקרא כ''ג) כל הנפש אשר לא תעונה, וקים להו לרבנן דבככותבת מייתבא דעתיה, בבציר מהכי לא. 
[תניא רבתי סימן פ'].
------
ותשמיש המטה אסור. נמצא כי העינויים הם ששה. אכילה ושתיה ורחיצה וסיכה ונעילת הסנדל ותשמיש המטה, ואכילה ושתיה הם בכרת, שנא' כי כל הנפש אשר לא תעונה בעצם היום הזה ונכרתה (ויקרא כ''ג). אבל ברחיצה ובסיכה ובנעילת הסנדל ותשמיש המטה אין חייבין בהן כרת, אבל מכין אותם מכת מרדות. כי מצאו חכמים, שבת שבתון, חמשה. וכמו שכתוב שבתון לענין אכילה כך שבתון לענינים אלו. [צרור החיים הדרך החמישי סימן ד'].
------
ושאר הענויים, ר''ל רחיצה וסיכה ונעילת סנדל ותשמיש המטה אינו חייב כרת. אבל מי שעבר ועשה אחד מהן, איסורא [עבד] ומכין אותו מכת מרדות. ונאמר ברחיצה [ע''ז ע''ב] אסור לרחוץ מקצת גופו ככל גופו. ואם היה מלוכלך בטיט או בצואה ירחוץ כדרכו ואינו חושש. ולהרחיק זו מאד אמרו [פסחים נ''ד ע''ב], אסור להושיט אצבעו במים ביוה''כ. ויש רשות לאשה לרחוץ ידה לתת פת לתינוק קטן, והטעם לזה משום רוח רעה היורדת על היד. והוא שאמרו [ע''ז ע''ב] מדיחה אשה ידה אחת במים ונותנת פת לתינוק מ''ט משום שיבתא. ופירושו בזה מה שאמרנו. ויש לו לאדם לשרות מפה במים מעיוה''כ ומקנח בה למחרת ידיו ופניו. וזהו שאמרו [ע''ח ע''א] מטפחת היתה לו לר' יהושע בן לוי, ערב ט' באב שורה אותה במים ומקנח בה פניו ידיו ורגליו, עיוה''כ שורה אותה במים ועושה אותה כמין כלים נגובים, למחר מעבירה ע''ג עיניו ואינו חושש. וטעם עשות אותה כמין כלים נגובים, שיסחטנה מבעוד יום מפני שאסור לסחוט אותה ביוה''כ. [ספר מצות זמניות הלכ' יוה''כ שער שני].
------
וקיימא לן דהני חמשה ענויין אע''ג דאסמכינהו רבנן אקראי, אסמכתא בעלמא הוא, ואינן אסורין אלא מדרבנן, חוץ מאכילה ושתיה שחייב עליהן כרת. [השלמה].
------
מימר הוא דקאמרי' דמאן דאכיל ביום הכיפורים מיחייב כרת. ושיעוריה ככותבת. ומאן דאכיל חלב ודם ונותר ופיגול ושאר איסורין דכתיב בהן כרת שיעורא בכזית. בפחות מכותבת. ובפחות מכזית הוא דלא מיחייב כרת. איסורא אית ביה או לא. ואם תימצי לומר בציר משיערא [אית ביה איסורא. מדאורייתא או מדרבנן למאי נפקא מינה להיכא דאישתבע דלא אכילנא ואכיל איסורא בציר משיעורא]. דאי מדאורייתא לא חיילא עליה שבועה דהא מושבע ועומד מהר סיני הוא. ואי מדרבנן הוא דאסור חיילא עליה. אי נמי להיכא דאכל חלב דכוי. דספיק' הוא. אי פחות מכזית מדאוריית' אסיר. הוה ליה ספיקא דאוריית' ולחומר' אי מדרבנן אסור הוה לי ספיקא דרבנן ולקולא. מאי. ת''ש. דאיתמר חצי שיעור ר' יוחנן אמ' אסור מן התורה. ריש לקיש אמ' מותר. ר' יוחנן אמ' אסור. כיון דחזי לאצטרופי איסור קא אכיל. ריש לקיש אמ' מותר. אכילה בענן וליכא. ואמ' רבא [יבמות ל''ו ע''א] כל היכא דפליגי ר' יוחנן וריש לקיש הילכת' כר' יוחנן. בר מן תלת. החולץ למעוברת והפילה. והמחלק נכסין על פיו. ומכר הבן בחיי האב. ובריש החולץ מייתי להו. ומאינך כולהו הלכה כר' יוחנן. ואמרי' נמי [חולין צ''ח ע''א] ההוא כי פלגו זיתא דתרבא דנפל בדיקולא דבישרא. סבר מר בר רב אשי לשעוריה בתלתין פלגו זיתים. א''ל אבוה לאו אמינא לך לא תזלזל בשיעורא דרבנן. ועוד האמ' ר' יוחנן חצי שיעור אסור מן התורה אלמא דהילכתא כר' יוחנן דאסור מן התורה. וכן הלכה. [מחזור ויטרי סימן שמ''ה].
------
אסור לאכול פחות מן השעור מן התורה הואיל וראוי להצטרף לכזית, אבל אינו לוקה מן התורה אלא בכזית, ובכל שהוא מכין אותו מכת מרדות. [הבתים — שערי בשר בחלב שער אחד עשר].
------
כתב הראב''ד אם נמצא אחד מן השרצים בתבשיל שחסר אבר צריך לבדוק התבשיל מפני חצי שעור שאסור מן התורה, ואחר שבדק ולא מצא מותר שאני אומר חסר נפל שם, ואם תמצא לומר שלם נפל שם שמא נמוח ובטל, אבל בלא בדיקה אסור לאכלו כיון שנמצא האיסור ובידו לבדקו, נמצא בתבשיל הירק, הדבר ספק אם הוא כדבר שאפשר לבדקו אם לאו, החומט הנמצא בתבשיל אין חוששין לו שמא אבר ממנו נשאר בתבשיל שודאי נמוח הוא ובטל, מפני השמש נמוח כל שכן מפני האור, ע''כ. יראה לי כי מה שכתב הרב הוא חומרא יתירה כי אחר שהאיברים יש להם בטלה לאי זה דבר נחוש כשהוא בתבשיל, כי חצי שעור כשהוא אסור מן התורה הוא לאכלו לבדו אבל כשנתבטל ברוב שוב אין בו איסור תורה. [הבתים — שערי בשר בחלב שער ששי].
------
כוי חלבו אסור בין לדעת האומר שהוא חציו חיה וחציו בהמה, בין לדעת האומר שהוא בריה בפני עצמה. [הבתים — שערי חלב ודם וגיד שער חמישי].
------
כתב ה''ר דוד בר לוי ז''ל וצריכין אנו להבדיל בין הבהמה והחיה לפי שהבהמה חלבה אסור ואין דמה טעון כסוי והחיה חלבה מותר ודמה טעון כסוי. וסימני חיה למדנו מפי השמועה כל שקרניו מפוצלות פורקדיש בלע''ז כמו קרני האיל והצבי או שהיו כרוכות פי' קליפה על קליפה כדבר כרוך כמו קרני השור ואדוקות כמו קרני העז שיש בהן חריצין ופגימות ויהיה החדק נבלע בהן. והדורות כקרני הצבי פי' מלשון הדר כלומר מצהירות ורש''י פי' הדורות עגולות אם יהיו בהם שלש סימנין הללו כרוכות והדוקות והדורות הרי זו חיה טהורה או שקרניו מפוצלות כמו שביארנו. וכל מין שיסתפק אם הוא מין בהמה או חיה חלבו אסור ואין לוקין עליו ומכסין את דמו. וכלאים הבא מן הבהמה ומן החיה והוא הנקרא כוי חלבו אסור ואין לוקין עליו ומכסין את דמו. ושור הבר הרי הוא מין בהמה וחלבו אסור וזה שאוכלין חלבו בגלילות טולוש''א אינו שור הבר כי אם יחמור שקורין עז הבר וקורין לו בופי''ל בלע''ז גם זה קורין לו כן עכ''ל ה''ר דוד ז''ל. [ארחות חיים הלכ' איסורי מאכלות סימן ק''ז].
------
אוכל חֵלב. הזהיר שלא לאכול חלב דכתיב בפ' צו את אהרן כל חלב שור וכשב ועז לא תאכלו. ועונש בסמוך בכרת, דכתיב כי כל אוכל חלב מן הבהמה אשר יקריב(ו) ממנה אשה לה' ונכרתה הנפש האוכלת מעמיה. ותניא בני ישראל מוזהרים על החלב ואין הגוים מוזהרים על החלב. בני ישראל אין לי אלא בני ישראל מנין לרבות הגרים והמשוחררים ת''ל כי כל אוכל חלב, שור וכשב ועז פרט לבהמה טמאה לחיה ולעופות. אין לי אלא שור וכשב המיוחדים, מנין לרבות הכלאים ת''ל או כשב או עז דברי ר' עקיבא. אם נפשך לומר ת''ל מן הבהמה לרבות כלאים. ופחות מכזית שאינו בכלל עונש יכול לא יהא בכלל אזהרה ת''ל כל חלב. וברייתא זו סייעתא לר' יוחנן דאמר בפ' יוהכ''פ ביומא [ע''ד א'] חצי שעור אסור מן התורה. ור''ל דאמר אינו אסור מן התורה מתרץ לה התם אסמכתא בעלמא והלכה כר' יוחנן. יש לשאול דהכא אמרינן דגרים אצטריך לרבויינהו דלא הוו בכלל בני ישראל והכי נמי אמרינן בכריתות שלהי פ' א' [ז' ב'] דבר אל בני ישראל גרים ועבדים מנין שמעינן מכל הני דגרים ומשוחררים לאו בכלל בני ישראל נינהו. ובסנהדרין באלו הן הנחנקים אמרינן לגונב נפש מאחיו מבני ישראל למעוטי עבדים, בני ישראל למעוטי מי שחציו עבד וחציו בן חורין, אבל כולו בן חורין לא ממעטינן אלא משוחררים בכלל בני ישראל הם יש לומר גלי קרא במנחות [ס''א ב'] לענין תנופה ובכריתות ביולדות והכא בחלב ילפינן מינייהו וג' כתובים באין כאחת לא הוי שיש לברייתא צריכות בכולהו.
למדנו עונשו ואזהרתו, צא ולמד מה נקרא חלב דתניא אשר יקריב ממנה אשה לה', אין לי אלא חלב תמימים שכשרים ליקרב, חלב בעלי מומין מנין ת''ל מן הבהמה. חלב חולין מנין ת''ל כי כל אוכל חלב, א''כ מה ת''ל אשר יקריב ממנו קרבן לה', חלב שכמותו כשר לירקב אמרתי יצא חלב דפנות שאין כשר ליקרב, פי' חלב שעל גבי צלעות והדפנות מבחוץ שאלו לא כתב אשר יקריב, הייתי אומר כל דבר השמן בבהמה נקרא חלב, דלישנא דחלב זהו דבר מובחר מדכתיב ואכלו את חלב הארץ, והמובחר בבהמה נקרא זה השומן, הלכך כתב אשר יקריב להתיר שומן שאינו קרב. [יראים סימן מ''ז].
------
כל חלב שור וכבש ועז לא תאכלו, מקרא זה כתוב בפרשת צו (ויקרא ז' כ''ג), ותניא בתורת כהנים (פרשתא י' ה''ג) שור (או) [ו]כשב (או) [ו]עז פרט לבהמה טמאה לחיה ולעופות, והאוכל כזית חלב במזיד ענוש כרת בשוגג מביא חטאת קבועה (רמב''ם מאכ''א פ''ז הל' א'), ועוד שנינו שם בברייתא פחות מכזית שאינו בכלל עונש יכול לא יהא בכלל אזהרה תלמוד לומר כל חלב, וברייתא זאת היא סייעתא לר' יוחנן שאומר חצי שיעור אסור מן התורה בפרק אחרון דמסכת יומא (ע''ד א'), (יראים סי' מ''ז). שנינו בתורת כהנים (שם ה''ט) כי כל אוכל חלב מן הבהמה אשר יקריבו ממנה קרבן לה' (ויקרא ז' כ''ה) אין לי אלא חלב תמימים הראויין ליקרב חלב בעלי מומין מניין תלמוד לומר מן הבהמה חלב חולין מניין תלמוד לומר כי כל אוכל חלב [ונכרתה] אם כן למה נאמר אשר יקריבו ללמדך שדווקא חלב שכמותו כשר ליקרב אסרתי לך יצא חלב שעל גבי דפנות עד כאן דברי הברייתא, ונראה שמה שהוצרך למעט חלב שעל גבי דפנות זהו לפי שהוא דומה לשאר חלב גמור שהוא כשמלה פרושה וקרום דק יש עליו ונקלף החלב מעל הבשר בקל שאלו הם סימני חלב בחלב [נ''א כחלב] המכסה את הקרב (חולין מ''ט ב'), אבל שומן אליה ושומן יותרת אין צריכין מיעוט אף על פי שכמותו כשר ליקרב לפי שהם אינן דומין כלל לשאר חלב האסור, (או) [ו]כשהן קריבין אינן קריבין בתורת חלב אלא בכלל אליה ויותרת המה (חולין צ''ב ב' תד''ה אמר ע''ש), ולא הוצרכנו לטעם זה להתיר חלב האליה שהרי נלמד זה ממה שנאמר כל חלב שור וכשב ועז לא תאכלו למה הוצרך אם לומר פרט לחיה מאשר יקריבו נלמד זה אלא ללמדך שכל חלב שאין שוה בשור (או) [ו]כשב ועז אינו חלב וחלב האליה אינו קרב אלא בכבש בלבד (כריתות ד' א' ע''ש) וכן מפרש בפרק כל הבשר (חולין קי''ז א'), אבל לשומן יותרת הוצרכנו לטעם שביארנו. [סמ''ג לאוין סימן קל''ח].
------
@ ע''ד ע''ב
כוי — פירוש כוי זרע תיש ונולד מצביה. [הערוך ערך כוי].
------
דאי לא תימ' הכי, דכוי בריה בפני עצמה הוא. הא דאמ' רב אידי בר אבין, במסכת כריתות [כ''א ע''א] וגבי דם קאמ', מה הפרט מפורש דבר שהוא מין בשר ויש בהן טומאה חמורה וכול' אף כל וכול' וקא בעו התם אף כל לאייתויי מאי, אמר רב אידי בר אבין לאייתויי כוי דחלבו אסור בפרק דם שחיטה, הכי נמי מצית למימ' דספק הוא אצטריך קרא כל. אלא, מאי אית לך למימ' גבי הא דרב אידי בר אבין כוי בריה כול'. עינוי אמרתי לך תענו מלאכה אסרתי לך, אף עינוי שב ואל תעשה דהיינו אל תאכל ואילו עינוי דחמה וצינה הוא קום ועשה דאמרי' ליה... [עמוד] ושב בחמה ובצינה והצטער. ואימ', לעול' עינוי דחמה וצינה קא משתעי קרא בכי האי גוונא... [דלא הוי] קום ועשה אלא שב ואל תעשה דומיא דמלאכה, והיכי דמי כגון דיתיב בשמשא וקא חמים ליה... [טובא] ומצער, ולא אמרי' ליה קום תיב בטולא אלא שב במקומך והצטער ואל תלך במקום אחר, [או בטולא] דיתיב בביתיה לא אמרי' ליה זיל ותיב בשמשא (או בטולא) [אלא שב] והצטער, אמ' ליה דומיא דמלאכה בעינן מה מלאכה לא חלקת בה דבכל מקום שיכול לומ' לו שב ואל תעשה, אף עינוי נמי בכי האי גוונא עינוי משתעי דלא תחלוק בו אלא בכל מקום שיכול לומ' לו שב והתענה ואל תעשה והיינו... [דאכילה דאסור], דאמ' ליה שב והתענה ולא תאכל ולא תשתה. שחייבין במקום אחר, שמצינו עליה חיובא במקום אחר, ... [כגון] ביום הכיפו'... [ושבת] ויום טוב אף עינוי דאכילה ושתייה קאמ' בעינוי שמצינו עליו... [נמי] באכילה בעלמ'.. [כגון בפיגול ונותר]. ואי זה זה, זה פיגול ונותר, שחייבין עליהן כרת אפי' בשאר ימות השנה, מרבה מתענו את הפיגול כול', שאינן בכרת אלא במיתה, דהאוכל תרומה איכא מיתה בידי שמים. מרבה אני את הטבלים, מש' דדין הואיל וחמירי כל כך דאפי' בעלמ' ישנן במיתה. ולא ארבה אני את הנבלה, שיהא אסור באכילת נבילה (שאינן) [שאינה] במיתה אלא בלאו לחוד. שהן בקום אכול, תרומה דכת' ואחר יאכלם מן הקדשים כי לחמו הוא במעשר שיני דכת' ואכלת לפני ה' אלהיך מעשר דגנך וגו', ואיסורא קעביד אי לא אכיל להו אפי' ביום הכיפו'. שאינן בבל תותירו, דמצי אכיל כל אימת דבעי היל' ודאי ביום הכיפו' לא אכיל להו. (שאינן) [שהן] בבל תותירו, ואיבעי ליה למיכלינהו אפי' ביום הכיפו'. ואם נפשך לומר, להקשות זה על זה, הרי הוא א'... [כי] כל הנפש... [אשר] לא תעונה והאבדתי, עינוי שיש בו איבוד נפש דהכי משמ' אם אי אתה עושה... [דבר של] איבוד נפש אני אאבד את נפשך. בעריות קא משתעי קרא, שלא יבא על העריות דכת' בהו נמי לש' עינוי, על דבר... [אשר] ענה את אשת רעהו וגו' [דברים כ''ב], ולא משתעי כלל בעינוי האכילה. הרי הוא א' וכול', ונאמ' להלן עינוי ויענך וירעיבך ויאכילך את המן וגו'. מאם תענה את בנותי, דכת' עינוי בתשמיש המיטה. מעינוי מצרים דכת' וירא את עניינו ואמ' מר זה פרישות דרך ארץ כלומ' שהיו מפרישין אותן מנשותיהן ומענין אותן מתשמיש. עינוי בידי שמים, ...[דיום הכיפו' מצות שמים היא, וכן במן נאמ'] המאכילך את המן שלא נתרעבו. אינו דומה, כלומ' ודאי לא נתרעבו אלא לפי שלא היה בבתיהם אלא מידי יום יום היה יורד להן והיו רעיבין כל שעה, שאינו דומה כול' שאינו רואה ואוכל שהרי לא היה נראה להם המן לא במראה לחם ולא במראה שאר מאכלות, ואע''פ שהיה בפיהם כמה פעמים לא היו שביעים. מהל(ו)ך נפש, מאכילה שהיא אבית נפש, אלא ביממא, שיראה יפה. מגופו של מעשה, תשמיש עצמו. [פירוש רבינו אליקים].
------
דאלת''ה הא דאמר רב אידי בר אבין כו'. פי' האי דמייתי ראי' מדרב אידי משום דמיירי אדם ואי ספיקא היא כגון תיש הבא על הצבי' מאי איצטריך קרא לריבוי אי חיה הוא אסור ואי בהמה הוא אסור אלא ודאי קסבר בריה בפ''ע הוא וחיה לאו בכלל בהמה היא להכי איצטריך קרא לרבויא שגם דמו הוא אסור והכי נמי בריה היא. [תוס' רי''ד].
------
איצטריך לרבויי ספיקא. ואם לא בשביל שלא יטעו השוטים לומר חיה היא ואתי להתיר חלבו, אתא קרא להוציא מלב השוטים. ומשני אי משום הא לא איריא קסבר בריה בפני עצמה היא. פירוש אע''ג דמין חיה היא גזרת הכתוב היא דחלבו אסור. מורי הרב רבינו פרץ ז''ל. הא דאמר רב אידי וכו'. ואין לומר דמאי שנא גבי דם דכוי דמרבינן ליה לחייב עליו אפילו ב[כרת] וגבי חלב לא מרבינן ליה רק ללאו בעלמא. די''ל דכיון דדם חיה ודם בהמה על שניהן חייבין כרת אם כן יהיה חיה או בהמה ממה נפשך חייבין עליו, אבל גבי חלב דחלב חיה מותר גמור די לנו אם אסור חלב דכוי בלאו. [ועוד] י''ל דכיון דחלב כוי מרבינן מקרא דכל חלב, דבההוא קרא לא כתיב אלא לאו, (ד)אתי לרבות אותו ללאו. דכי האי גונא אמרינן בפסחים [מ''ג ע''א] גבי חמץ ע''י תערובת דמרבינן מייתורא דכל מחמצת לא תאכלו. מורי הרב רבינו פרץ ז''ל. איצטריך לרבויי ספיקא. ואם בשביל שלא יטעו השוטים לומר חיה היא, ואתו להתיר חלבו, אתא קרא להוציא מלב השוטים. ומשני אי משום הא לא איריא, קסבר בריה בפני עצמה היא. פירוש, אע''ג דמין חיה היא, גזירת הכתוב היא דחלבו אסור. מורי הרב רבינו פרץ ז''ל. [תוספות רבינו פרץ].
------
ענוי יום הכפורים. ויראת מאלהיך ותענה נפשך למצא כופר דכתיב בפ' אמור אל הכהנים בעשור לחדש הזה יום כפורים הוא ועניתם את נפשותיכם. ואלו דברים נקראים ענוי חסרון אכילה ושתיה רחיצה וסיכה נעילת הסנדל ותשמיש המטה וכולהו מפרשי ביומא פרק אחרון אכילה נקראת עינוי דכתיב ויענך וירעיבך ושתיה בכלל אכילה [ע''ו א'] חסרון רחיצה נקראת עינוי דאמר רב נחמן בר יצחק [ע''ז א'] מים קרים על נפש עיפה ושמועה טובה מארץ מרחק ודלמא שתיה מי כתיב בנפש על נפש כתיב אלמא מחסרון רחיצה נקרא אדם עייף ודבר הנקרא עייפות מצינו שנקרא עינוי דכתיב כשברח דוד ואביתר מפני אבשלום כי אמרו העם רעב ועיף וצמא במדבר וכל מה שנעשה שם נקרא עינוי דכתיב על אותו מעשה כי נשאת ארון ה' וכי התענית בכל אשר התענה אבי ומזה למדנו דאפילו רחיצה צונן אסורה מדאורייתא דהכא כתיב מים קרים ודוקא רוב גופו ומתכוין ליהנות ברחיצה אסור מדאורייתא אבל מיעוט גופו אפילו מתכוין ליהנות אינו אסור אלא מדרבנן דתנן המלך והכלה ירחצו פניהם [ע''ג ב'] ואי מדאורייתא אסורה לא שרינן ליה במלך וכלה ואם אינו מתכוין כגון הרוחץ בבקר ידיו משום רוח רעה או משום טינוף שרי לכתחילה כדתניא [ע''ז ב'] שומרי פירות והמקביל פני רבו או מי שגדול ממנו עוברים במים עד צוארם ואינן חוששין ומסקינן ובלבד שלא יוציא ידו מתחת חפת חלוקו ופסיק רישיה ולא ימות לא הוי שיש כמה בני אדם שאין נהנין מרחיצה כזו ותניא נמי הכי אם היו ידיו מלוכלכות בטיט ובצואה רוחץ כדרכו ואינו חושש אלמא אינו מתכוין להנאת רחיצה מותר. [יראים סימן ת''כ].
------
כל האוכל ושותה בי''ה ביטל מצות עשה המפורשת בספר מצות עשה (ל''ב), ועובר על לא תעשה שנאמר (ויקרא כ''ג כ''ט) כי כל הנפש אשר לא תעונה בעצם היום הזה ונכרתה, ומאחר שענש הכתוב כרת למי שלא התענה למדנו שמוזהרים בו על אכילה ושתייה, וכל האוכל ושותה בו בשוגג חייב קרבן חטאת קבועה (ע''פ לשון רמב''ם הל' שביתת עשור פ''א הל' ד'). וכבר ביארנו בספר מצות עשה (ל''ב) שיום הכפורים אסור גם ברחיצה ובסיכה בנעילת הסנדל ובתשמיש המטה. גם בארנו שם שתוספת יום הכפורים מן התורה בכניסתו וביציאתו. אמרינן בביצה בפרק המביא (ל' א'), הני נשי דידן דאכלי ושתו עד אורתא, ולא מחינן בידיהון הנח להם לישראל מוטב שיהו שוגגין ואל יהו מזידין וכן כל כיוצא בזה. [סמ''ג לאוין סימן ס''ט].
------
מ''ע אחרת יש ביוה''כ, והיא לשבות בו מאכילה ושתיה, שנאמר תענו את נפשותיכם. מפי השמועה למדנו איזהו עינוי שהוא לנפש זה הצום. וכל הצם בו קיים מ''ע. וכל האוכל ושותה בו בטל מ''ע, ועבר על ל''ת שנאמר כי כל הנפש אשר לא תעונה בעצם היום הזה ונכרתה, מאחר שענש כרת למי שלא התענה למדנו שמוזהרין בו על אכילה ושתיה. וכל האוכל או השותה בו בשוגג חייב קרבן חטאת קבועה. וכן למדנו מפי השמועה שאסור לרחוץ בו או לסוך בו או לנעול בו את הסנדל. ומצוה לשבות מכל אלו, כדרך ששובת מאכילה ומשתיה שנאמר שבת שבתון, שבת לענין אכילה, ושבתון לענינים אלו. ואין חייבין בו כרת או קרבן אלא על אכילה ושתיה בלבד. אבל אם רחץ או סך או נעל או בעל מכין אותו מכת מרדות. לשון רבינו משה. כתב רבינו יעקב לא נאסר ביום הכפורים אלא סיכת שמן. וחלב מותרת. והרב בעל התוספות כתב, שאפילו בשומן וחלב אסור, וזה נראה עיקר. יש מן הגדולים שכתב אע''פ שאין כרת בשאר הדברים, מ''מ איסור תורה יש בהם. והרב בעל התוספות ורבינו יעקב כתבו שאין איסורם אלא מד''ס. וכן נראה דעת הר''ם. וזה עיקר. [הבתים — שערי שביתת יום הכפורים שער ראשון].
------
מצות עשה אחרת יש ביום הכפורים והיא לשבות מאכילה ושתיה שנאמר תענו את נפשותיכם ומפי השמועה למדו עינוי שהוא לנפש הוא הצום וכל הצם בו קיים מצות עשה והאוכל בו בטל מצות עשה ועבר על לא תעשה שנאמר וכל הנפש אשר לא תעונה בעצם היום הזה ונכרתה מאחר שענש כרת למי שלא התענה למדנו שמוזהרין בו על אכילה ושתיה וכל האוכל ושותה בו בשוגג חייב קרבן חטאת קבועה וכן למדנו מפי השמועה שאסור לרחוץ בו [ע''ד ע''א] או לסוך או לנעול את הסנדל או לבעול ומצוה לשבות מכל אלו כמו ששובת מאכילה ושתיה שנאמר שבת שבתון הוא לכם שבת לענין אכילה שבתון לענינים אלו. ואין חייבין כרת או קרבן אלא על אכילה ושתיה אבל אם רחץ או סך או נעל או בעל מכין אותו מכת מרדות. [ארחות חיים הלכ' יום הכפורים סימן ב'].
------
אכל חלב ודם ונותר ופגול טבל ותרומה מיחייב תענו את נפשותיכם רבה והני יתובי מייתבי דעתיה. [רי''ץ גיאת הלכ' יו''כ].
------
אחד האוכל אוכלין המותרין או שאכל אוכלין האסורין כגון פגול ונותר וטבל ונבלות וטרפות וחלב ודם הואיל ואכל אוכלין הראויין לאדם חייב כרת משום אוכל ביום הכפורים. [ארחות חיים הלכ' יום הכפורים סימן ו'].
------
אחד האוכל אוכלין המותרין, או שאכל אוכלין האסורין כגון פגול ונותר וטבל ונבילות וטריפות [וחלב] או דם, הואיל ואכל אוכלין הראויין לאדם, חייב כרת משום אוכל ביום הכפורים. [כל בו הלכ' יוה''כ סימן ס''ט].
------
ותניא אע''פ שאסור בכולן אינו חייב כרת אלא על עינוי דאכילה ושתיה בלבד וטעמא דכתיב כל הנפש אשר לא תעונה בעצם היום הזה והאבדתי את הנפש ההיא מקרב עמה איזו עינוי שיש בו איבוד נפש הוי אומר זו אכילה ושתיה ואמרינן [ע''ו א'] הני חמשה עינוין כנגד מי אמר רב חסדא כנגד ה' עינויין שבתורה ואין לומר ולהוכיח דהני מדרבנן מטעם דהא מרבינן [ע''ד ב'] מה' עינוי טבלים נבילות חולין ותרומה דהתם מנפשות דמייתרי מפקינן להו ולא מן העינויין. [יראים סימן ת''כ].
------
@ ע''ה ע''א
כל הנותן עיניו (בכוסו) [בכיסו], שהוא מקמץ על מעותיו ומוציאן בקושי. כל העולם דומה עליו כמישור, שכל הגזילות שהוא עושה דומות עליו כהיתר, שקשה לו לחזור ולשלם הגזילה. כל הנותן עיניו בכוסו, שאוהב יין יותר מידי. כל עריות דומות עליו כמישור, מתוך שכרות. ישחנה, מדעתו לש' היסח הדעת. לחייו, שגוזל לו פרנסתו שמחזר אחר אומנות שבידו כדי ליטול מזונותיו הימנו, אבל מידת כעסו של הקב''ה אינו כן. מזונותיו עמו, שבכל מקום יכול למצוא מזונותיו. קילל את העבד, ארור כנען. אוכל מה שרבו אוכל, דרבו מפרנסו. קילל את האשה, שהיא מליאת דם ואפי' הכי הכל רצין אחריה. היינו דכת' חנם, דהיינו תשמיש. דאמ' מר, במסכת סוטה בפרק ראשון [י''ח ע''א] הקב''ה מזמן להם כול'. בהנך דאסורין, לכולי עלמ' כגון אשת איש לא פרצי בהו, ובהא משתבח בהו קרא. בוכה למשפחותיו על עסקי משפחותיו, שכל אחד הניח את אשתו לפי שהי[ת]ה לו (ה)ערוה. ת' הא והא הוה, דגים וערוה. טעמו במן חמשת מינין הללו, דכת' בהאי קרא את הקישואים ואת וגו'. לא טעמו בו, לפיכך היו מתרעמין (עליהן) [עליו]. טעמן וממשן, שהיה ממשו בפיו כאותו דבר שהיה טעמו. כזרע גד לבן א' ר' אמי, בהא דומה לגד דעגול כגד, איילנדרא בלע', ולבן שלבן כמרגלית. ג' דגד משמ' גבעולין. אי בן שבעה לאחרון, שהנושא אשה בתוך ג' חדשים שנתגרשה או שנסית ואין ידוע אי הולד בן ז' לאחרון או דראשון ובן ט' הוא, היה מגיד להן המן, שכך היה דרכן שמלקטין מן הרבה בלא מידה ומשבאין לבתיהן ומודדין מוצא כל אחד ואחד לפי אוכל אנשי ביתו לכל אחד מידתו לא פחות ולא יותר, אחד המלקט הרבה ואחד המלקט מעט, והשתא... [נמצא מידת המן של הבן בבית הראשון ידוע שהוא] בן ט' לראשון, ואם בביתו של אחרון בידוע שהוא בן ז' לאחרון. שמלבין עוונותיו של יש', כדלקמ' [ע''ו ע''א] שכל אחד ואחד דואג וא' שמא למחר לא ירד המן ונמצאו בני קטנים מתים, ונמצאו כולן מכוונין את ליבן לאביהם שבשמים. מה שבחורין ושבסדקין, כלומ' שום דבר סתר ונעלם. לבקר משפט, כלומ' במעשה הבקר במן דכת' ביה וילקטו אותו בבקר בבקר בו יש להבין דינכם. היא סרחה, שבפשיעתה יצאה ממנו על חנם והלכה לה לבית אביה. על המחנה [לילה] ירד המן עליו, משמ' על פתח ביתם, ויצאו העם ולקטו משמע שהיו צריכין לצאת מן המחנה ללקוט, שטו העם ולקטו משמ' על ידי חיפוש וטורח. כת' לחם, ובבקר תשבעו לחם שמעצמו היה כן. וכת' עוגות, ועשו אותו עוגות על ידי טורח. וכת' וטחנו, דהיינו טורח יתירא. דבר הנידוך במדוכה, כגון בשמים שנושאות הנשים מש' ריח טוב שצריך לשוחקו. ט''ן וח''מ כגון כלי פשתן דפשתן צריך לכתוש ולדוק. ובישלו, לש' בישול שבקדירה מלמד שירד להם ציקי קדירה וכול'. אבנים טובות, עם המן שיורד בבקר. נשיאים ממש, עבים. וכן הוא א', עבים איקרו נשיאים. [פירוש רבינו אליקים].
------
''דאגה בלב איש ישחנה'' (משלי י''ב, כ''ה) רבי אמי ורבי אסי, חד אמר ישחנה מדעתו, וחד אמר ישיחנה לאחרים — פירוש כדי שיבקשו עליו רחמים. [הערוך ערך שחגו]. ''והוא כזרע גד לבן'' (שמות ט''ז, ל''א) אמר רב אסי עגול כגידא ולבן כמרגליות — פירוש הוא כסברית ובלשון ישמעאל כוסבר ובלעז כוליינדרו. [הערוך ערך גדגח]. ''או דכו במדוכה''... מלמד שירד להן לישראל תכשיטי נשים עם המן דבר הנידך במדוכה — פירוש בשמים הנדכין במדוכה. [הערוך ערך דךגא]. ''ובשלו בפרור''... מלמד שירד להם לישראל ציקי קדירה עם המן — פי' דבר היורד לקדירה. [הערוך ערך צקגב].
------
@ ע''ה ע''ב
לחם שאלו כהוגן, שלא היה איפשר להן בלא לחם, וכן הכי נמי דניתן להם כהוגן שלא ירד לחם לרעה. ע''א וח''ע נמי הוא ששאלו כהוגן בלשון נקייה באכלנו לחם לשובע לכך ניתן להם כהוגן שירד להם ביום. בשר ששאלו שלא כהוגן, שהרי היה איפשר להם בלא בשר, לכך ניתן להם שלא כהוגן שהיה יורד להם בערב ולא היה מוכן לאוכלו בלילה עד למחר, שאילו היה יורד להם ביום היו מתקנין כדי לאוכלו בלילה כשאר בני אדם שאוכלין בלילה. ולח''ע ששאלו שלא כהוגן שלא שאלו בלש' נקייה, אלא בשבתינו על סיר הבשר, ולשון מ''צ ניתן להם שלא כהוגן שנענשו על הבשר דכת' הבשר עודנו בין שיניהם טרם יכרת ואף ה' חרה וגו'. מיכן, מדכת' לחם בבקר ובשר בערב לימדה כול'. ת' ה''ג מאי יממא כעין יממא, שיהא לו נר יפה כשיאכלנה בלילה. שמנקרין באשפה, כל שעה, כך הם היו אוכלין שלא כסדר בשר כל שעה. כת' הבשר עודנו וגו', דמשמ' דלאלתר נידונו. דכת' עד חודש ימים והיה לכם לזרא, (לזרא) דמשמ' לא נידונו עד חודש ימים. זרא לש' מכשול. רשעים מצטערין והולכין, שמתנוונין והולכין עד חודש ימים. הטעון שחיטה, דהיינו בשר. והלא כבר נאמ' וימטר עליהם כעפר שאר וגו' עוף כנף, ומיכן את[ה] למד דירד להם דבר הטעון שחיטה ועוף טעון שחיטה. דתניא ר' א' כול' משטיחין משטיחין, כמ' ושוטחין לפני בהמה, כלומ' שלא ירד להם במקומות לפיזורן אלא על פני כל הקרקע. ט''ן ח''מ וח''ע משטיחין בשר יבש. כת' לחם, הנני ממטיר לכם לחם מן השמים. לשד השמן. דבש, כצפיחית בדבש. כת' שליו, בש' וקרי בס'. כסלוים, קוצים. שיכלי וכיכלי ופיסיוני, פחותא דכולהו שליו. והוי, ההוא שליו. כציפרתא, כאותו עוף קטן שקורין מיצרון. ותפח, מנפח בצלייתו מרוב שומן עד דמלי תנורא. ריפי, רפתי. לא מתכלא אלא על ידי תערובת, מרוב שומן שבה, מאותו עוף שמונח עליה. בי דני, בין חביותיו היה רגיל למצוא אותו ציפור. מדברא, שהיה צדו בשדה ומביאו אצלו. שמעיה רבא לההוא ינוקא כול' נח נפשיה, ולהכי לא אשכחן כלל דליתו, ובשביל רבא דעד השתא הייתי אוכל בזכות רבי. ותעל שכבת הטל, דמשמ' כיון שנסתלק הטל ונראה המן שתחתיו דכת' וברדת הטל... [על המחנה לילה] ירד המן עליו, דמשמ' שהמן היה על הטל, וטל מלמטה והמן באמצע והיה משומר בין שני כלים כמ' שמונח בתיבה. קופסא, אשקרביין בלע'. שנמלל בפיסת יד, שהיה רך ונמלל. ט''ן וח''מ שמשפשף בכפו ומשי(י)ר את הקליפה ואחר כך אוכלו. מחוספס, ו' יתירא בגימטריא על רמ''ח. אכל איש, אילו יש' לחם לא אכלתי וגו' מכלל דהוה באתרא דלא אכלי. דברים שתגרי כול', שאותו מאכל היו מוציאין. מן מפיגן, המן היה ממסמסו. לאחר שסרחו, במעשה העגל. כמלאכי השרת, שלא היו צריכין להיפנות. ויחנו על הירדן עד [מ]בית הישימות, שכך היה מחזיק מחנה יש' ואותו מקום היה ג' פרסאות ועכשיו זה שלפני המחנה לא היה נפנה לפניו שהיה ארון ושכינה הולך לשם. ולא לצידי, מחנה שלא היו יודעין באי זה דרך ילך הארון אם לצידיהן אם לאו, שלא היו נוסעין אלא על פי הדיבור. אלא לאחר, המחנה היו נפנין שיודעין שלא היה חוזר לשם, וזה שלפני המחנה היה הולך כל המחנה ג' פרסאות עד אחורי המחנה. שנופח במיעיהם, והורגן שיצבה כריסן, דכלום יש ילוד אשה כול' לפי שלא היו נפנין. כשנאמרו דברים לפני ר' שמע' בן יוחי אמ', הן הן דברים שהיו מתרעמין על שלא היו נפנין. ומה אני מקיים ויתד כול', שנ' לחם אבירים אכל איש וגו' לחם של מלאכי השרת שאינן נפנין, לחם אבירים אכל איש, כשיעור לחם אבירים שהן יש' היה יורד ליהושע לבדו, דנקרא איש. [פירוש רבינו אליקים].
------
שיכלי כיכלי פסיוני ושליו — פי' בלעז פזאנו, ''שאל ויבא שלו'' (תהלים ק''ה, מ') תרג' שאילו בשרא ואיתי פסיונין. [הערוך ערך פסיון]. ריפי — היינו פת והיינו נהמא. [הערוך ערך רףגא]. טל מלמעלה וטל מלמטה ודומה כמי שמונח בחפיסה. ד''א דבר שנמוח בפיסת היד. ד''א שנבלע ברמ''ח אברים — רמ''ח מנין מחספס. [הערוך ערך מחספס].
------
ומסיימי' את התפי' ואומר קדיש. ומנהג צרפת לקרות המשניות מהסדרי' בכל שבת פ' אחד, וקדיש בלא תתקבל כו'. והולכי' לבתיהן לשלום, ופורשין מפה על השלחן זכר למן [טל מלמטה וטל] מלמעלה ודומה כמי שמונח בקופסא, בסוף יומא. ירושל' כל האומ' פרש' המן בכל יום מובטח לו שהוא בן העולם הבא, ושאין מזונותיו נחסרין. ומקדש קדוש' רבא בורא פרי הגפן. ומי שאומ' אחריו ברוך מקדש השבת טועה גמור הוא, דבע''פ איקלע א''ל ליבריך לן מור קדושא רבא וכו', אמ' בורא פרי הגפן ואגיד ביה וכו', נמצא שאין לו יותר. וזה שקורא בורא פרי הגפן קדושא רבא לפי שהוא ראשון לכל הברכות דהוא ברכת הנהנין, וכמו תרומה גדולה, והלא תרומת מעשר היא גדולה שהיא אחת מעשר ותרומה גדולה תרי ממאה, עין בינונית אחת מחמשים, אלא שהיא ראשונה למעשר ולתרומה, וכן את בגדי עשו בנה הגדול [והלא ביחד נולדו אלא על שם שנולד ראשון כנ''ל. אב''ן.] [וזה שמקדש עכשו לפני הסעודה מה שאין כן בשאר הימים, נראה כמקדש על היום כדכתי' זכור את יום השבת לקדשו]. [המנהיג הלכ' שבת].
------
@ ע''ו ע''א
איש מאיש, אכל איש, איש אשר רוח בו. מפני מה לא ירד, כלומ' מפני מה היה יורד בכל יום ירד להם פעם אחת בשנה לצורך כל השנה. בניו ובנותיו טפולים, קטנים. ונמצאו, כל יש', אבל אם היה יורד להם כאחד לכל השנה לא היו חוששין לכך ולא היו מכוונין ליבם לשמים. ד''א, לכך היה יורד להם בכל יום כדי שיאכלוהו כשהוא חם. אתה מגבב, מלקט דברים שאין בהן טעם. חמש עשרה [אמה], מלמעלה גברו המים, ומשמ' שעל כל מקום גבהו ט''ו בלבד, חמש עשרה בע(ו)מק וט''ו בהר וכול'. וכי מיא שורי שורי הוו קיימי, בתימ' דלא מיערבבו אהדדי, אם כן תיבה להיכן סגיא. אלא נבקעו כל מעיינות תהום רבה, עד דקמו להו להדי טורי, דהכי קאמ' שתחילה יצאו המים מן התהום עד שהגבירו המים עד ההרים בשוה, כיון שהגיעו מים לראשי ההרים פסקו המעיינות ואחר כך ירדו המים ט''ו אמה מן הרקיע, ואותן ט''ו אמה ירדו משתי ארובות בלבד. במידה טובה, במן דכת' ויצו שחקים ממעל ודלתי שמים פתח, דסתמא דמילתא דבכל דלת איכא ד' ארובות שתים מלמעלה ושתים מלמטה והוו להו ח' ארובות, ובכל ב' ארובות ירדו ט''ו דהיינו ד' זימני... [ט''ו], נמצא שירד המן ד' שיעורין כמבול דהיינו ס' אמה. תערוך לפני שולחן נגד צוררי, כלומ' שהיו רואין אותן אומות העולם. כוסי רויה, בלעתיד קא משתעי, ולהכי דייקי לוגין ולא הינין ורביעית, דהכי דייקי' לקרא, בשמן ראשי כוסי, אמ' דוד במידת שמן שהיו נותנין על ראש המיטהר בה במידה היו נותנין לכוס והיינו בלוג, דנקטי' פך שמן של מצורע לוג היה מחזיק וכמה מהן יהיו לכוסי כמניין רויה. הא לא דמי, לעיל מהדרי' ומקשי', דהיכי נפקא מהכא דס' אמות גבוה יורד להם בכל יום, דהא התם במבול להכי גבהו ט''ו אמה משתי ארובות לפי שירד ארבעים יום וארבעים לילה, אבל הכא לא היה יורד המן אלא שעה אחת בבקר והיל' אפי' ט''ו אמה לא היה יורד, ותו איכא למימ' אידך עניינא ולמיפרך דטפי הוה מס' דהתם במבול לפיכך לא היו יורדין משתי ארובות אלא ט''ו אמה מש' שהיו יורדין המים בכל העולם והיו מתפזרין ולא היה גובהן עולה כל כך, אבל הכא ליש' לחודייהו הוו מחתי מן בג' פרסאות לחוד ואימא דטפי מששים אמה הוי מן גבוה, אלא ר' אלעז' המודעי לא מסברא מייתי לה כדקאמ' אי זו היא מידה מרובה כול' אלא גזירה שוה כול'. גמר פתח מפתח, כת' הכא וארובות השמים נפתחו, וכת' ודלתי שמים פתח, מה להלן ב' ארובות ט''ו [אמה] אף (כל) [כאן] לכל ב' ארובות ט''ו והיינו ס' לח' ארובות. ט''ן וח''מ הא לא דמי, התם ארבעין יומין והכא חדא שעתא, אמ' ליה התם לכול' עלמ' שבכל העולם כולו ט''ו אמה להכי לא מצו שתי ארובות לספק כולי האי אלא בארבעים ימים, אבל הכא לא ירד המן אלא ליש' בלבד דלא הוה אלא ג' פרסי ולהכי סגי להו בחדא שעתא דבההיא שעתא איפשר לספק בג' פרסאות כבארבעים יום לכל העולם, וקא פריך אם כן נפיש להו טובא, חדא שעתא לג' פרסי עולה החשבון הרבה יותר ממ' ימים לכל העולם וטובא מששים היה צריך להגביה לגבי מן דהא לגבי מבול כי מחל(ו)קת מ' יום לכל העולם לא מטי לכל ג' פרסי חדא שעתא אפי' הכי גובהן בכל מקום ט''ו אמה ד[ב]ארבעים יום ליכא אלא תת''ק שעי ושתין ובכל העולם יש כמה פעמים ג' פרסאות יותר מתתק''ס זימני והיל' לא מטי לכל ג' פרסאות אפי' רביע השעה, וכיון דהתם גובהו ט''ו לכל העולם מב' ארובות לחוד כל שכן הכא דהוי חדא שעתא לג' פרסאות וח' ארובות דהוה ליה למיגבה טפי טובא מאותו שעה, אלא ר' אלעז' המודעי לא גמר בחושבנא אלא גזיר' שוה וכול'. הני ה' עינויין, דגרסי' במתני'. כנגד ה' עינויין שבתורה, הכתובין ביום הכיפור' דכת' באחרי מות תענו את נפשותיכם, וכת' נמי שבת שבתון היא לכם ועניתם את נפשותיכם, ובאמור אל הכהנים אך בעשור וגו' ועניתם, וכת' שבת שבתון היא לכם ועניתם, ובפנחס ובעשור לחודש השביעי הזה מקרא קדש יהיה לכם ועניתם, ועינוי דגבי כרת לגבי כרת לא קחשיב מש' דלעונש אתי, וקא מהדר תלמוד קראי ודאי ה' הוו לחוד. ואנן שיתה, עינויי תנן במתני'. ת' שתייה בכלל אכילה, ואכילה ושתייה לא חשיב אלא חד עינוי. דיל' דאכיל ליה על ידי אנגרון, אותו מאכל שקורין כך, דלהכי כת' גבי תירוש ואכלת כגון דאכיל ליה ליין במאכל. דאמ' רבה בר שמואל אניגרון מיא דסילקי, שעושין ממי תרדין. אכסניגרון מיא דכולהו שלקי, של כל עשבים שמבשלין ירקות ביין, אלמא דעביד איניש דאכיל יין על ידי מאכל, ואכתי שתייה שהיא בכלל אכילה מניין. מידי דמשכר, ומאכל לא משכר. וממאי, כלומ' דמאכל מי לא משכר. דיל' אכיל דבילה קעילית, של אותו מקום דאמ' מר כול'. [פירוש רבינו אליקים].
------
דנין איש מאיש ואין דנין איש מוהאיש. תניא במכילתא וישתחו וישק לו אינו יודע מי השתחוה למי או מי נשק [למי כשהוא אומר] וישאלו איש לרעהו לשלום מי קרוי איש הלא משה שנאמר והאיש משה עניו והא התם איש מהאיש היא. ויש לומר היכא דאיכא איש ואיכא האיש לא שבקינן איש וילפינן מהאיש אבל התם דלא נקרא יתרו לא איש ולא האיש ומשה נקרא האיש [ילפינן איש מהאיש. ואי קשיא והרי יתרו נמי נקרא האיש] דכתיב ויואל משה לשבת את האיש ואע''ג דהאי קרא ברעואל כתיב הא אמרינן דהוא יתרו הוא רעואל וז' שמות נקראו לו יש לומר דהאי תנא סבר דרעואל הי' אב יתרו והאי דכתיב אל רעואל אביהן שאין אדם נמנע מלקרא לאבי אביו אבא ולבת בנו בתו והכי אשכחן דהוי פלוגתא דתנאי וכך מוכיח בספרי בפרשת בהעלותך. ואי קשיא והרי משה נמי נקרא איש דכתיב איש האלהים יש לומר איש האלהים נקרא איש סתמא לא נקרא. [תוס' רי''ד].
------
עד מתי אתה מגבב ומביא עלינו — פי' מקבץ. ''לקושש קש'' (שמות ה', י''ב) תרג' לגבבא גילי. [הערוך ערך גבגה]. אנגרון — מיא דסילקא, אכסיגרון — מיא דכולהו שלקי — פירוש סילקי — בלעז בליטי, דכולהו שילקי — פירוש של כל העשבים השלוקים. [הערוך ערך אנגרון]. אכל דבילה קעילית — פירוש כשהתאנים לחים כותשין אותן במכתשת ומעמלין אותן בידים ועושין מהן כעיגולי פת, ועוד מפורש בע' גרוגרת, ''ותאמר להם התאנה החדלתי את מתקי ואת תנובתי הטובה'' (שופטים ט', י''א) תרג' ואמרת להון תאינתא הא שבקית ית חוליי וית דבילתי שפירתא. ''אספו יין וקיץ'' (ירמיה מ', י') תרג' כנשו חמרא ודבילה. [הערוך ערך דבלגא].
------
שאילתא דאזהרינהו הקב''ה לישראל למיתב בתעניתא בעשרה בתשרי ואפי' בשבת ואסור באכילה ובשתיה ובנעילת הסנדל וברחיצה ובסיכה ובתשמיש המטה מדאורייתא מנלן חמש ענויין כתיבי ועניתם תענו חד לאכילה ולשתיה ואחד לרחיצה ואחד לסיכה ואחד לנעילת הסנדל ואח' לתשמי' המטה ומחייבינן לאתחולי מאורתא דכתי' בתשעה לחדש בערב מערב עד ערב [ר''ה ט'. יומא פ''א:] וכי בתשעה מתענין והלא בעשירי מתענין אלא מכאן שמפסיקין מבעוד יום שמוסיפין מחול על קודש ואין לי אלא בכניסתו דבעינן אקדומי ואפסוקי ביציאתו מניין דמיבעי ליה אחורי עד חשיכה תלמוד לומר עד ערב ימים טובים מניין ת''ל תשבתו מניין שמקדימין ומעיילין ליה ומאחרין ומפקין ליה ת''ל שבתכם הא כיצד כל מקום שנאמר שבות מוסיפין מחול על קדש כגון שבתות ויום הכפורים וימים טובים. [שאילתות פרשת וזאת הברכה שאילתא קס''ז].
------
שאילתא דמחייבין דבית ישראל למיתב תעניתא ביומא דכיפורי וענויי נפשייהו דכתיב אך בעשור לחדש השביעי יוה''כ וגו' ואסור באכילה ובשתיה וברחיצה ובסיכה ובנעילת הסנדל ובתשמיש המטה אמר רב חסדא הני חמשה עינוין דקתני כל קבל ה' עינוין דכתיבי באורייתא והני נינהו אך בעשור לחדש ובעשור לחודש שבת שבתון הוא שבת שבתון הוא והיתה זאת לכם לחקת עולם. ברם צריך למימר אילו מאן דמיפנק אי נמי כייבן ליה כרעיה מי שרי ליה למיפק בגורבא א''נ מיכרך סודרא בכרעיה ומיפק או לא אי נמי מאן דקא בעי למיעל לדוכתא דאיכא עקרבא וקא בעי לאפוקי ספרא דאורייתא אי נמי מיתן ריפתא לינוקא מי שרי לי' למיסם מסני ומיעל משום סכנת עקרב או לא מי אמרי' טעמיה דסנדל משום עינוגא הוא דאסיר והא לא מיענג או דילמא סנדל סתמא אמר רחמנא וכל דהוא אסיר ת''ש [ע''ח:] דאמר שמואל כל מחמת סכנת עקרב מותר וכן לענין מאן דמיפנק שרי למיפק בגורב' דרב יהודה נפיק בסנדלי דהינוני אביי נפיק בדהוצי רבא נפיק בדיבלי רבה בר רב הונא כריך סודרא אכרעיה ונפיק וכן הלכתא. [שאילתות פרשת וזאת הברכה שאילתא קס''ח].
------
תנן חמשה ענויים כנגד מי כנגד ה' ענויין שבתורה, ובעשור לחדש דחומש הפקודים בפרשת פנחס ואך בעשור ושבת שבתון דאמור אל הכהנים והיתה לכם לחקת עולם ושבת שבתון דאחרי מות. ושתיה בכלל אכילה מדכתיב (עי' ירושלמי פ''ח ה''ג) (ויקרא י''ז) כל נפש מכם לא תאכל דם. אי נמי מדכתיב (דברים י''ד) ונתת הכסף בכל אשר תאוה נפשך בבקר ובצאן וביין ובשכר ואכלת שם לפני ה' אלהיך. [רי''ץ גיאת הלכ' יו''כ].
------
יוה''כ אסור [ע''ג:] באכילה ובשתייה וברחיצה ובסיכה ובנעילת הסנדל ובתשמיש המיטה. והמלך והכלה ירחצו את פניהם. והחיה תינעל את הסנדל. ואמרינן [ע''ו.] שתייה בכלל אכילה דכתיב ואכלת לפני י''י אלקיך מעשר דגנך תירושך וגו' ותירוש חמרא הוא וכתב ואכלת. ואיכא ה' עינויין אכילה ושתייה א' רחיצה ב' סיכה ג' נעילת הסנדל ד' תשמיש המטה [ה'], והם כנגד [ה'] עינויין שכתב בתורה, בעשור, ואך בעשור, שבת שבתון, ושבת שבתון, והיתה זאת לכם לחקת וגו'. אכילה ושתייה וסיכה דאיקרי עינוי מהכא לחם חמודות לא אכלתי ובשר ויין לא בא אל פי וסוך לא סכתי ומנלן דחשיב ליה עינוי דכתיב אל תירא דניאל וגו' עד אשר נתת לבך להתענות וגו'. רחיצה דאיקרי עינוי מהכא מים קרים על נפש עייפה ועייף ועינוי חד הוא. נעילת הסנדל דכתב מנעי רגלך מיחף וגרונך מצמאה ואיתקש יחף לצמאה דתרווייהו עינוי איקרי. ותשמיש המיטה [דכתב אם תענה] מתשמיש. [ראב''ן].
------
גמרא יום הכפורים אסור וכו', הני ה' עינויין כנגד מי וכו' שבת שבתון כתי' באחרי מות [ויקרא ט''ז], שבת שבתון באמור אל הכהנים [שם כ''ג], בעשור לחדש [בחומש הפקודים] [במדבר כ''ט], ואך בעשור באמור אל הכהנים [ויקרא כ''ג], והיתה לכם לחקת עולם באחרי מות [שם ט''ז], ובכולהו כתי' עינויי, לרבות ה' עינויין (אלא) [אלו] רחיצה וסיכה ונעילת הסנדל ותשמיש המטה ואכילה ושתייה. [רבינו יהונתן מלוניל].
------
הני חמשה עינויין כנגד מי. פי' ובגמ' יליף מנלן דהני חמשה איקרו עינוי. אמ' רב חסדא כנגד חמשה עינויין שבתור': בעשור, ואך בעשור, שבת שבתון, והיה לכם לחקת עולם, שבת שבתון. הני חמשה עינויין הוו ואנן שיתא תנן, שתייה בכלל אכילה. [פסקי הרי''ד].
------
יום הכפורים אסור באכילה. ובשתיה. וברחיצה. ובסיכה. ובנעילת הסנדל. ובתשמיש המטה. הני חמשה עינוין כנגד מי. כנגד חמשה עינוין שבתורה. (ויקרא ט''ז) בעשור. (שם כ''ג) אך בעשור. (שם) שבת שבתון. (שם ט''ז) שבת שבתון. (במדבר כ''ט) ובעשור לחדש. וכל הני איקרו עינוי. אכילה ושתיה מנא לן דאיקרי עינוי. דכתיב (דברים ה') ויענך וירעיבך ויאכילך וגו'. ושתיה בכלל אכילה היא. דכתיב (דברים י''ד) ונתת הכסף וגו' ביין ובשכר וגו' ואכלת שם וגו'. ותניא (ויקרא ט''ז) תענו את נפשותיכם וכל מלאכה לא תעשו. מה מלאכה שחייבין עליה ממקום אחר. אף ענוי שחייבין עליו ממקום אחר. ואם נפשך לומר הרי הוא 
אומר (שם כ''ג) והאבדתי את הנפש ההיא מקרב עמה. עינוי שיש בו אבוד נשמה. ואיזה זה אכילה ושתיה. תנא דבי 
ר' ישמעאל נאמר כאן ענוי ונאמר להלן ויענך וירעיבך וגו'. מה להלן ענוי רעבון אף כאן רעבון. אשכחן אכילה דאיקרי ענוי. ושתיה בכלל אכילה. סיכה מנלן דאיקרי ענוי. 
דכתיב (מ''א ב') וכי התענית בכל אשר התענה אבי. וכתיב ביה בדוד (שמואל ב' י''ז) כי אמרו העם רעב ועייף וצמא במדבר. רעב מלחם. וצמא ממים. עיף ממאי, לאו מרחיצה דכתיב (משלי כ''ה) מים קרים על נפש עיפה. נעילת הסנדל מנלן. דכתיב בדוד (ש''ב ט''ו) והוא הולך יחף. וכתיב (ירמיה ב') מנעי רגלף מיחף. תשמיש המטה מנלן דאיקרי ענוי. דכתיב (בראשית ל''א) אם תענה את בנותי, מתשמיש המטה. ואם תקח צרות. למדנו חמשה ענוין שאסורין מן התורה. [תניא רבתי סימן פ'].
------
קראי ה' ניהו דכת' בהו ואנן שיתא תנן, שתייה בכלל אכילה, וכחדא עינוי חשיב ליה. [ע''ב] להבין ולהתענות בדניאל כת' [דניאל י'] וכל מאי דעבד הוא נקרא עינוי. [ריבב''ן].
------
@ ע''ו ע''ב
מה להלן יין, דהתם כת' בהדיא חרצנים וזג ותירוש חמרא הוא, בתימ'. בכל מיני מתיקה, מיני פירות שאוכל אדם אחר מאכלו כדי למתק אכילתו. ינובב בתולות, אפי' לבו אטום כבתולה מפקחתו, ת' הכי קאמ' דבר הבא מן התירוש כגון יין אבל תירוש עצמו לא הוי יין אלא הענבים, שכל מיני מתיקה קרויין תירוש. ותירוש יקביך יפרוצו, דמדכת' יקביך אלמא חמרא הוא. מדקאמ' יקח לב ש''מ דתירוש חמרא הוא. להאי גיסא ולהאי גיסא, משמ' יין ומשמ' מתיקה. אחר לשון בני אדם, ואינהו קרו לכל מיני מתיקה תירוש. דיין משמ' יללה, שמביאו לידי עניות אם שותה יותר מדיי. נעשה ר(א)ש, שהיין מפקחו. כת' ישמה, בה' וקרינן בח' ישמח. היינו דאמ' רבא, בשלהי הריות [י''ג ע''ב]. חמרא וריחני פקחוני, שאכל, היה רגיל בהן דהוא זכה משמחו. אפי' נהמא, כלומ' אפי' הנאה זאת לא עשיתי לעצמי שהייתי אוכל לחם חם. חיטי דכייתא, מתרגמ' [בראשית כ''ז] החמודות שדרך כל אדם לעשות בביתו. וממאי דחשיב ליה כעינוי, מה שעשה שלא סך דכת' ויאמר אלי וגו'. ותבא כמים בקרבו וכשמן בעצמותיו, דמקיש מים דהוי רחיצה לשמן דהוי סיכה לומ' דחשיבא כסיכא דעינוי דאמ' לא סכתי. והא תנא איפכא כול', בתימ', דאת מדמית רחיצה לסיכה מהאי קרא ותנא אית להו איפכא, אית ליה דכמים בקרבו והיינו שתייה, ומדמי לה סיכה דחשיבא כשתייה. מגופיה דקרא, מריבוי הלשון דכת' בקרא איכא למישמע רחיצה דכת' וסוך לא סכתי חד סיכה ממש וחד רחיצה. [פירוש רבינו אליקים].
------
ומותר ביין. פירש המורה ומותר ביין בן ארבעים יום ויפה פי' דדוקא ביין בן ארבעים מותר שעברה כל תסיסתו ויצא מכלל תירוש אבל תוך ארבעים אסור שהוא בכלל תירוש ולא יתכן לומר שהיין כשהוא תוסס לא יקרא תירוש אלא ענבים ומיני מתיקה, וא''כ שגם היין מגתו יקרא תירוש למה כשמקשה לפנים ותירוש יקביך יפרוצו, נדחק לתרץ ה''ק דבר הבא מן התירוש יקביך יפרוצו איבעי למימר כשיורד מן הגת ביקב ודאי תירוש איקרי וזה מוכיח שלא נקרא תירוש אלא ענבים ולא יין מגתו ודבר זה אינו נכון ואינו מתיישב על הדעת ונ''ל לפרש השיטה כן ותירוש חמרא הוא והתניא כו' פי' מקשה על מאי דבעינן למילף לעיל שתיי' בכלל אכילה מדכתיב ואכלת לפני ד' אלהיך מעשר דגנך תירושך ויצהרך תירוש חמרא הוא וקרי לי' ואכלת, והשתא יקשה ותירוש חמרא הוא דפשטית מיני' הכי והתניא הנודר מן התירוש אסור בכל מיני מתיקה אלמא התירוש לאו חמרא חדתא בלחוד הוא אלא כל מיני מתיקה נקראין תירוש וא''כ הא דכתיב מעשר דגנך ותירושך על כל מיני מתיקה קאמר והאי דקאמר ואכלת אמידי דבר אכילה קאמר כגון ענבים ותאנים ולא אחמרא דשתיי' לאו בכלל אכילה. וכי היכי דהוה בעינן לאקומיה ובשכר דלעיל אדבלה קעילית ולאו איין הה''נ האי ואכלת אשאר מיני מתיקה קאמר ולאו אחמרא חדתא. ומקשה וכי תירוש לאו חמרא הוא, פי' חמרא מיוחד ולא 
כל מיני מתיקה והכתיב ותירוש ינובב בתולות ואי אמרת דתירוש כל מיני מתיקה משמע וכי מיני מתיקה ינובב בתולות כי אם יין בלבד, וכן נמי ותירוש יקביך יפרוצו כלום ימצא ביקבים מיני מתיקה כ''א יין אלמא תירוש חמרא בלבד היא, והה''נ האי ותירושך חמרא הוא וקאמר רחמנא ואכלת אלמא שתיי' בכלל אכילה. ומתרץ דבר הבא מן התירוש ולעולם כל מיני מתיקה נקראין תירוש כדתניא בנדרים. והדר ומקשה ותירוש לאו חמרא מיוחד הוא אלא כל מיני מתיקה נקראין תירוש והכתיב זנות יין ותירוש יקח לב ואין לתרץ כאן דבר הבא מן הענבים שגם היין מן הענבים בא אלא ודאי האי דקאמר יין ותירוש יין ישן ו(ה)יין חדש הוא אלמא תירוש יין חדש מיוחד הוא ולא כל מיני מתיקה שמיני מתיקה אינן לוקחין את הלב. [תוס' רי''ד].
------
אלא לעולם תירוש חמרא הוא. ולא כל מיני מתיקה ושפיר ילפינן מותירושך דשתיי' בכל אכילה. ה''ג ובנדרים הלך אחר לשון בני אדם. פי' ודאי תירוש דקרא חמרא בלחוד הוא ולא מיני מתיקה. אלא שנהגו העולם לקרא לכל מיני מתיקה תירוש ובנדרים הלך אחר לשון אדם ואל תביא ראי' מלשון בני אדם ללשון תורה דלעולם לשון תורה תירוש חמרא היא. [תוס' רי''ד].
------
סיכה נקרא עינוי דכתיב בדניאל לחם חמודות לא אכלתי ובשר ויין לא בא אל פיך וסוך לא סכתי ומנלן דחשיבא ליה כעינוי דכתיב ויאמר אל תירא כי מן היום אשר נתת לבך להבין ולהתענות לפני אלהיך ותנן נמי בשבת פ''ט [פ''ו א'] מנין לסיכה שהיא כשתיה ביום הכפורים דכתיב ותבא כמים בקרבו וכשמן בעצמותיו ודוקא דברים שדרכו לסוך בהן כשמן שהוא לתענוג אבל סיכת חלב ע''ג מכה אי נמי 
שמן ע''ג מכה ורפואה ההיא לא מיתסרי משום עינוי כדתניא [ע''ז ב'] אסור לסוך מקצת גופו ככל גופו אם היה חולה 
או היו [לו] חטטין בראשו סך שמן כדרכו ואינו חושש. [יראים סימן ת''כ].
------
מנין לסיכה שהיא כשתיה ביום הכפורים שנ' (תהלים כ''ט) ותבא כמים בקרבו וכשמן בעצמותיו. בירושלמי בין סיכה של תענוג בין סיכה שאינה של תענוג אסור. [רי''ץ גיאת הלכ' יו''כ].
------
ובחול מותר לסוך חטטין בחלב ודבר אסור ואע''ג דסיכה כשתיה. [תניא רבתי סימן י''ט].
------
סיכה. מנין לסיכה שהיא כשתיה ביום הכפורים. שנאמר (תהלים ק''ט) ותובא כמים בקרבו וכשמן בעצמותיו. ירושלמי [פ''ח ה''א] סיכה בין שהיא של תענוג בין שאינה של תענוג אסורה. ולא אמרו (אלא) רחיצה וסיכה של תענוג אסורה ושאינה של תענוג מותרת [אלא] מדבריהן. ואסור לסוך מקצת גופו ככל גופו. ואם הוא חולה או שהיו 
לו חטטין בראשו סך כדרכו ואינו חושש. כלומר דלא גריע אכילה מינה. שהרי חולה מאכילין אותו ביום הכפורים. [תניא רבתי סימן פ'].
------
הגהה. כתב הר''ר ברוך חיים בשם רבי' שלמה ור''ת דסיכה גם רחיצה ביום הכיפורים אינו אלא מדרבנן, דלא אסרי מדאורייתא אלא אכילה ושתיה כדאמ' סך כדרכו ואינו חושש. והיה או' ר''ת דשרי לסוך מחלב ושומן של חזיר, דהא דאמ' הסך כשותה מדרבנן הוא וסיכה לא החמירו לא נאסר. וכן נמי אמ' בפסחים [כ''ה ע''ב] מר בר רב אשי הוה שייף לברתיה בגוהרקי דערלה, וגם מצאתי בשם רבי' שמשון משאנץ דאין אסור אלא סיכה של תענוג, וא''כ יולדת בג' ימים הראשונים דליכא תענוג רוחצת בימי אבלה וכן בט' באב. עכ''ל. [ספר נייר הלכ' יוה''כ].
------
לסוך התינוקות בשומן חזיר כתב ה''ר ברוך בתוספי פסחים על ההיא דסיכ' בכלל שתיה שאם היא סיכה של תענוג אסור אבל סיכה של צער מותר. ולפר''ת אפילו סיכה של תענוג מותר דלא אמרינן סיכה בכלל שתיה אלא בשמן בלבד כדאמרינן ותבא כמים בקרבו וכשמן בעצמותיו כי השמן יותר נבלע בגוף. [רבינו ירוחם נט''ו אות כ''ז].
------
שלשה אין נכנסין בגוף והגוף נהנה מהן. רחיצה. סיכה. תשמיש. [כל בו סימן קי''ח].
------
@ ע''ז ע''א
פורעין את עצמן, מגלין עגבותיהן, ובחלק [צ''ב ע''ב] מפרש מהן נינהו עשרים וחמשה איש. דיים טובים שבהם, שתוכל למחול בהן בשביל הטובים שבהם. לבוש הבדים, היינו (שאמ' לו) גבריאל שאמ' לו שיקח הוא עצמו הגחלים ויזרקם, והוא לא עשה כן אלא נטלן מיד הכרוב דכת' וישלח הכרוב את ידו וגו'. אילמלי לא נצטננו גחלים כול', שבעוד שנטלן הכרוב וגבריאל מיד הכרוב נצטננו שאילו היה גבריאל (זורקן ונוטלן) [נוטלן וזורקן] ליהוי חמימי טפי ולא נשתייר כול'. וכת' והנה [האיש] לבוש הבדים וגו' עשיתי כל אשר צויתני באותה שעה פולסין, שבטין הכאות. אי לא עבדת לא עבדת, כלומ' תינח אי לא עבדת כלל מאי דפקדוך אלא היתה מרחם (עליך) [עליהם] אבל כיון דעבדת איבעי לך למיעבד כי היכי דפקדוך, שתיטול אתה בעצמך הגחלים ולא מיד הכרוב שיצטננו בטילטולם מיד ליד. ה''ג ותו לא איבעי לך למיתי אהדורי וכי לא סבירא לך וכול', בתימ' כלומ' ונהי נמי דלא עבדת כי היכי דפקדוך מכל מקום לא איבעי לך למיתי אהדורי מאי דעבדת, דאמרת עשיתי ככל אשר צויתני דמי לית לך אין משיבין כול'. ואוקמוה בחריקיה, במקומו של גבריאל לשמש. ופרוותא דמשמהיג, ואותו מחוז חשוב נתנו לו נמי בממשלתו מביאין משם מאותו מקום שקורין קולל בלע'. דמשמהיג, חשוב, כשראה היו נותנין לו כל כך שאל ואמ' כתובו לי יש'. אכרגא, שיהו משועבדין תחת אומתו. שוא לכם משכימי קום, כלומ' אתם תלמ' חכמים לשוא טרחתם כל הימים שהשכמתם ללמוד, וכן נשי תלמ' חכמ' לשוא נדדו שינה מעיניהם שעכשיו יהו מסורין ביד שר של פרסיים, וכך נמי ח''ע. ט''ן שוא לכם משכימי קום כלומ' אתם פרסיים שאותם משכימין ומאחרין לשתות ביין או לעשות מלאכתם יש לכם שוא, אבל אותן שמנדדין שינה מעיניהם לכבוד תורה וכן דין הוא שיהא שוא לכם, כמו כן יתן לידידו (שינה) [שנא] וכן יתן למנדדי שינה, בתימ' שמנדדות שינה מעיניהם שממתינות בעליהן עד שבאין (לבית) [מבית] הספר והיינו אני באתי בדבריך, כלומ' בשביל שהזכרתיך באתי לגדולתי. אשכחיה לדוביאל דהוה נקיט ליה, בידיה לההוא איגרא דכתיבי ליה יש' בכרגא. למימרטה, ליטלה ממנו ולמחקה. בלעה, דוביאל איתמחיק מיניה החתימה. ואיכא דיהיב כרגא, הואיל ומכל מקום נחתמה. ואיכא דלא יהיב כרגא, מש' דאתמחיקה. ואני יוצא והנה שר יון בא עוי עוי, כלומ' כשהייתי יוצא וחוזר לגדולתי היה צועק אותו שר של פרסיים על שהיו יש' מוחזרין לי ולא אשגחו בי'. עוי לש' צעקה. ט''ן וח''ע ואני יוצא, באותה שעה שהוציאו לגבריאל ונתנו גדולתו לדוביאל היה בא שר יון וצועק שיתנו לו ממשלה על יש' כמו שנתנו לדוביאל. וכי התענית בכל אשר התענה אבי, אלמא דקרי ליה למאי דעבד דוד עינוי, וכת' בדוד כי אמרו [העם] רעב ועיף וצמא במדבר. לא מרחיצה, וקרי ליה עינוי בכל אשר התענה אבי. ודיל' משתייה, קאמ' דהוה עייף עד (שנמצא) [שנצמא] למים. ה''ג אמ' רב נחמן בר יצחק מהכא, כלומ' דלא מצית אמרת דההוא עיף משתייה משתעי. דכת' מים קרים על נפש עיפה, דהיינו רחיצה וגמר עיף דהתם גבי עינוי מהאי עיפה, מה האי רחיצה ההוא נמי רחיצה, ודיל' דהאי הוי שתייה ולא מצית למיגמר מיניה, ת' מי כת' בנפש דהוי משמע שתייה שנכנסת בגופו של אדם. על נפש כת', דהיינו רחיצה. לאו מנעילת הסנדל, וכת' בכל אשר התענה אבי. ודיל', האי יחף. מסוסיא ומטרקא קאמ' שלא היה לו לרכוב עליו, ורצועה שמכין בו הסוס כדרך שאר מלכים מטרקא אשקוריידא בלע'. דכת', בישעיה. לך ופתחת השק מעל מתניך וגו' לאו מנעילת הסנדל, והכא לא מצית לתרוצי מסוסיא ומטרקא, דלא חשיב יחיפות אלא לגבי מלך דדרכו בכך, התם נמי ההוא יחף מנעילת הסנדל קאמ'. ממנעלים המטולאים, דאין דרך אדם חשוב לצאת בבגדים מטולאים. אלא מבגדים בלות, שהיה (עושה) [לובש] קרי ליה ערום. שלא יבא רגלך לידי יחוף, כלומ' שיעני ולא יהא לו במה לקנות מנעלים, הכי נמי יחף דהתם דגבי דוד מנעילת הסנדל וקרי ליה עינוי. [פירוש רבינו אליקים].
------
הוציאו לגבריאל מאחורי הפרגוד ומחיוהו שיתין פולסי דנורא — פירוש פולסי כגון השוטין שמכין בהן השלטונין. [הערוך ערך פלסגד]. כרגא — הוא מס הגולגולת ''היתה למס'' (איכה א', א') תרג' הות לכרגא. [הערוך ערך כרג]. הפרגוד — פירוש וילון שיש לפני כילת חתנים ולפני פתחי המלכים. [הערוך ערך פרגדגא].
------
ועיף לאו מרחיצה על שלא רחץ, מים קרים על נפש עייפה, ולא כת' בנפש, דמשמע שתייה, מה עייפה דהכא רחיצה, אף עייף דכת' בדוד רחיצה. אם תענה מתשמיש שלא ישמש עמהן, ואם תקח צרות עליהן. [ריבב''ן].
------
ואסורין בנעילת הסנדל ומצינו שנקרא עינוי דכתיב בדוד והוא הולך יחף וכתיב ביה וכי התענית בכל אשר התענה אבי ודוקא מנעל או סנדל של עור אבל אם אינו של עור שרי כדאמרינן רב יהודה נפיק בדרהיטני אביי נפיק בדהוצא רבה נפיק בדיקולי רבה בר רב הונא כריך סודרא אכרעיה ונפיק. [ומצאתי לבה''ג היכא דמפנק אי נמי בעי למיעל בדוכתא דציבורא וקא דחיל למיעל בלא מסני או מן עקרבא או מן רחישא שרי למכרך סודרא אכרעי' ולמיפק דאמר שמואל כל מחמת עקרב מותר אפי' מנעל מותר ושמואל אכ''ע קאי. כ''ה בשבה''ל הקצר.] ירושלמי יוצאין באנפיליא של בגד ביום הכפורים ואין יוצאין באנפיליא של עור אמר רבה בר בר חנה אני ראיתי את ר' אלעזר שיצא בסנדל של שעם בתענית צבור ואמינא ליה ביום הכיפורים מאי ואמר לי לא שנא. והחיה תנעול את הסנדל דברי ר' אלעזר וחכמים אוסרין ירושלמי הוינן סברין מימר על סיפא אשכח תנא איבו להון וחכמים אוסרין בשניהן פי' ברחיצת פנים של מלך וכלה ובנעילת סנדל של חיה ופסק רבינו ישעיה זצ''ל כרבנן דיחיד ורבים הלכה כרבים ויש פוסקין כר' אליעזר דמפרשינן טעמיה כדתניא אין מונעין תכשיטין מן הכלה כל שלשים יום [וכך נראה לי דגרסי' תו מלך מ''ט אמר רב מלך ביופיו תחזינה עינך כלה מ''ט כדי שלא תתגנה על בעלה. שמעינן מהא דהלכתא כר''א מדקא טריח גמ' לפרושי היתרן. כ''ה בשבה''ל הקצר] אמר שמואל כל שהוא משום סכנת עקרב מותר. ותניא תינוקות מותרין בכולן באכילה ושתייה ברחיצה וסיכה חוץ ממנעל וסנדל. [שבלי הלקט סימן שי''ד].
------
שלא יבוא לידי יחוף. והולכי גולה דרכם ללכת יחיפים. [ולטובים שבהם]. כדאמרינן בבמה בהמה. שנענשו שהיה בידם למחות. [תוספות רבינו פרץ].
------
ואסורין בתשמיש המטה דאקרי עינוי כדכתיב אם תענה את בנותי. ירושלמי ברחיצה הוא אסור בתשמיש המטה לא כל שכן תיפתר במקום שנהגו שלא לטבול או קודם שתקנו טבילה לבעלי קריין. תנו רבנן הרואה קרי ביום הכיפורים יורד וטובל ולערב ישפשף ואוקימנא ומבערב ישפשף יש מפרשים אם מתחילת הלילה ראה קרי כשהוא טובל ביום הכיפורים משפשף בבשרו כדי שיתנקה הקרי ורבינו שלמה זצ''ל פי' מערב יום הכיפורים יחוף וישפשף שאם יראה קרי בלילה יהא ראוי לטבול למחר. וכתב בעל הדברות ז''ל השתא דקיי''ל כר' יהודה דאמר אין דברי תורה מקבלים טומאה אסור לטבול ולכתחלה נמי מנהגא הוא דאיכא אתרא דנהיגי לטבול בעלי קריין ואיכא אתרא דלא נהיגי ולא דחי לעינוי ונראה בעיני שמצוה ומותר לטבול שלא נאסרה אלא רחיצה של תענוג תנא דבי ר' ישמעאל הרואה קרי ביום הכפורים עוונותיו מחולין לו. והתניא סדורין לו ואוקימנא סדורים למחול והוא שלא הרהר תני תנא קמיה דרב נחמן הרואה קרי ביום הכיפורים ידאג כל השנה כולה ואם עלתה לו שנה מובטח לו שהוא בן העולם הבא אמר רב נחמן בר יצחק תדע שכל העולם כולו רעב והוא שבע כי אתא רב דימי אמר אמרי במערבא מפיש חיי סגי ומסגי [שנאמר יראה זרע יאריך ימים]. [שבלי הלקט סימן שט''ו].
------
@ ע''ז ע''ב
אם תענה מתשמיש, שלא תעשה אתם תשמיש. ואם תקח מצרות, שתקח עליהם צרות שיהו מצערות (אותם) [אותן], אלמא דתשמיש הוי עינוי. ואימא אידי ואידי מצרות, והכי משמ' אם תענה אתם שתקח צרות, ואכתי תשמיש דאיקרי עינוי מנלן, אמ' ליה מי כת' אם תקח ואם תענה דהוי [משמע] טפי דמצרות משתעי אם תקח מש' לענותן, אם תענה ואם תקח כת' חד מתשמיש וחד מצרות, ואימא אידי ואידי מתשמיש פרכא באנפי נפשא היא, דאמאי מפרשת אם תקח מצרות דיל' אידי ואידי מתשמיש דקא משבע ליה שלא יגרע עונתן דהיינו אם תענה, ועוד השביעו שלא יקח נשים אחרות דתשמיש דאיבעי ליה למיעבד לבנותיו להני, אבל אי בעי למיעבד תשמיש להני ולהני מצי נסיב, ולא מצית למימ' דמזהר דלא יסב צרות, דומיא דאם תקח בענן דמשמע דמזהר ליה מלקיחה גרידה בעלמ', וח''מ גריס אמ' ליה אם תקח בענן, ואימ' חד לצרות דידיה וחד לצרות דאתיין ליה מעלמ', כלומ' אידי ואידי מצרות וחד לצרות דידיה שלא יקח נשים עליהם וחד לצרות שזקוקות לו מעלמ' שאם ימות עשו אחיו לא יקח נשיו אלא יחלוץ, ואית דפרש' איפכא צרות דידיה שזקוקות לו (לו) ליבם, דהוה ליה דומיא דאם תקח דבלקיחה בעלמ' ליהוי להו עינוי, ואכתי עינוי דתשמיש מנלן, מי כת' אם תענה (ו)אם תקח דהוי משמע אם תקח דומיא דאם תענה, ואם תקח כת' דמשמ' דעינוי דאם תענה לחוד כגון מתשמיש ועינוי דאם תקח לחוד כגון בקיחת צרות. אמ' ליה רב פפא לאביי, ומאי חזית דאם תענה היינו דאמ' ליה שלא יענה אותן מתשמיש כלומ' שלא יגרע עונתן מתשמיש, דיל' הכי קא מזהר ליה שלא יעשה להם תשמיש יותר מדיי, דהוי עינוי, דכת' וישכב אותה ויעניה ששימש עמה יותר מדיי. אמ' ליה התם, לאו מש' רוב תשמיש הוא אלא מלמד שעינה מביאות אחרות כגון שלא כדרכה, אבל בכדרכה לא הוי עינוי, והך היל' משובשת היא בספרים והכי עיקר כעין שסידרתיה. מקצת גופו, כגון פניו ידיו ורגליו דאיכא מש' עינוג [כ]בכל גופו. ואינו חושש, מש' עינוג, ואמ' לן מ''צ דכשהוא עומד ממטתו הוי כמלוכלך שהרי ידים עסקניות הן ויכול לרחוץ ידיו, ועיניו נמי יכול לרחוץ מש' כל פעל ה' למענהו. חטטין, מלנץ בלע'. ונותנת פת לבנה קטן באותה יד אחת שרחצה, כלומ' שאפי' ידו אחת לא היה רוצה לרחוץ כשנותן פת לתינוק אלא בלא רחיצה היה מאכילו. וגזרו עליו, שירחוץ שתי ידיו כשמאכילו לפי שרוח רעה שורה על הידים בלילה ואיכא סכנה להאכיל בהן בלא רחיצה, וכדאמ' במסכת שבת [ק''ח ע''ב] יד לפה ויד לעין תיקצץ. שיבתא, שם השד. ההולך, ויש אמת מים בדרך, וביום הכיפור' קמיירי. ואינו חושש, מש' תענוג. הרב אצל תלמיד מאי, דהכא קתני בתלמיד ההולך להקביל פני רבו, אבל אי רב אזיל להקביל פני תלמידו שהולך ללומדו תורה כגון שהתלמיד היה חולה ואינו יכול לילך אצלו מי עובר במים. ואיתיה לזעירי דאזל כול', והיה שם אמת המים. עיבר ימינא, מקום שברוח דרום. למיעבר במיא, למזל לאידך גיסא דמיא ולנטורי פירי. לבני בתרכו, מקום. למזל, לחזור בבתיהן לא שרא להו. מכשלן, שלא ירצו עוד לבוא ביום הכיפורים לשמוע הפרק דמצוה קא עבדי שהולכין לבית הספר, ואמ' ליה אם כן (דרוצה לית אתה שלא יחזור) נמצאת מכשלן כול'. אגודא דנהר פפא אמעברא, על שפת אותו הנהר על המעבר. רמא בהו קלא, שהגביה קולו ושאל להם. ומותי קמי רבנ', כלומ' לפניהם בההוא גיסא. שלא יוציא ידו מתחת חפת חלוקו, שלא יהו המים עמוקים כל כך שיהא צריך להוציא ידו דרך בית צוארו, להגביה חלוקו עד בית צוארו שלא ישרה במים, אבל אי אין מגיעין עד צוארו מותר, שהיה דרכם ללבוש בגדים רחבים והיו ידיהם בתוך בגדיהם והיינו דקתני שלא יוציא ידו. בחול מי שרי, לילך במים כל כך בעומק מש' סכנה. עד אפסיים, עד הקרסולים, קביליש בלע'. וליש' דאפסים משמ' מי שיש להם אפס שאינן אלא מועטין. מי מתנים, מים עמוקים עד מתנים מיכן ואילך (ויעבירנו) [ויעבירני] מי נחל אשר לא אוכל לעבור כי גאו המים. מי שחו, עד אשר לא יוכל לעבור לפי שאין לו כח לעמוד על רגליו, ואיכא סכנה במים עמוקים עד מתנים ולמעלה. ת' אמ' אביי שני נחל, דקרא משתעי בנחל שיהא יוצא לעתיד מבית קודשי הקדשים וההוא שני מש' דרדפו מיא. דתניא יכול, שיכולין לעבור אותו נחל לעתיד בסוחי לשוט על פניו, ובלע' נדיר. ת''ל כי גאו המים מי סחו, מלעבור בסוחי מש' דרדיפי טפי. בבורני קטנה, בספינה קטנה. אני שיט, אני כמו אנייה, ספינה של ציידי דגים שהיא קטנה אין לו רשות לעתיד לעבור אותו נחל כדי ליכנס לארץ יש'. משוט בארץ, ואמרי' התם בבבא בתרא [ט''ז ע''א] שטן הוא מלאך המות הוא יצר הרע, והכי קאמ' בל תלך בו אותו הנקרא שיט. כמין קרני סלעים, קצור ביותר. חוט של ערב, עב יותר משל שתי. פך קטן, אנפולא בלע'. [פירוש רבינו אליקים].
------
מניעת תשמיש נקרא עינוי דכתיב אם תענה את בנותי ואם תקח נשים על בנותי פי' אם תענה ממניעת תשמיש ואם תקח צרות. [יראים סימן ת''כ].
------
אם תענה מתשמיש, כי לא יפחות עונתם. ואם תקח מצרות, כלו', אפי' לא יפחות עונתן, התנה עמו שלא יקח נשים אחרות, בעוד שהן בחיין. ואם היה מלוכלך וכו', דכיון שניכר דלאו משום הנאה קא עביד שרי. מדיחה אשה במים וכו' משום שיבתא שהוא רוח רעה (ומפקדת) [ומקפדת] עד שלש פעמים, שהיא שורה על האוכלין שהוא נוטל קודם שירחוץ ידיו בבקר, ומשום סכנה התירו חכמים לרחוץ ידו אחת, משום דדי לו בידו אחת. ושמאי הזקן היה מתפחד שמא לא תזהר האשה [ותגע] באותה היד שעדיין לא רחצה, לפי' התירו לו שתי הידים. עובר עד צוארו ואינו חושש דכולי עלמא ידעי דלא מתכוין לשם הנאה בעולם, דהא עובר שם כדרך מלבוש, כדאמרי' לקמן ובלבד שלא יוציא ידו מחמת חפת חלוקו. [רבינו יהונתן מלוניל].
------
ואסור לרחוץ אפילו אצבעו קטנה ביום הכפורים דתני' אסור לרחוץ מקצת גופו ככל גופו ואם היו ידיו מלוכלכות בטיט ובצואה רוחץ כדרכו ואינו חושש ואסור לסוך מקצת גופו ככל גופו ואם היה חולה או שהיו חטטים בראשו סך כדרכו ואינו חושש תנא דבי מנשה רשב''ג אומר מדיחה אשה ידה אחת במים ונותנת פת לבנה קטן אמרו עליו על שמאי הזקן שלא רצה להאכיל בידו אחת וגזרו עליו להאכיל בב' ידים מ''ט אמר אביי משום שיבתא. [שאילתות פרשת וזאת הברכה שאילתא קס''ז].
------
ברחיצה מנלן, דתניא אסור לרחוץ מקצת גופו ככל גופו, ואם היו ידיו מלוכלכות בטיט ובצואה רוחץ כדרכו ואינו חושש. (ע''ח.) כי אתא רבה בר מרי אמר מטפחת היתה לו לרבי יהושע בן לוי, ערב תשעה באב היה שורה אותה במים, למחר פושטה ומקנח בה פניו ידיו ורגליו, ערב יום הכיפורים מביאין לו מטפחת ושורה במים ועושה כמין כלים נגובים, למחר מעבירה על גב עיניו. א''ל רבי יעקב לרבי ירמיה בר תחליפא איפכא אמרת לן ואותיבנך סחיטה. [פסק] והיכא דחזא קרי ביומא דכיפורי, טביל ומברך ומנגיב נפשיה בידיה, דתנן (פ''ח.) הרואה קרי ביום הכיפורים יורד וטובל, ולערב ישפשף, לערב, מאי דהוה הוה, אלא אימא מבערב ישפשף, קא סבר מצוה לשפשף. ואיתתא דאית לה ינוקא שרי לה למימשא חדא ידא ומיתן ריפתא לינוקא משום שיבתא, דתנא ר' מנשה (ע''ז:) אשה מדיחה ידה אחת במים ונותנת פת לבנה קטן. פירוש שיבתא, רוחא היא דשריא על ידא דאינשי בליליא, ומאן דנגע במיכלא בלא מימשא ידא, שריא ההוא רוחא על ההוא מיכלא ומסכנא, ומשום הכין שרו לה רבנן למימשא ידא ומיספא ליה לינוקא. תניא (פ''ח.) כל חייבי טבילות טובלין כדרכן בין בתשעה באב בין ביום הכיפורים. (ע''ח.) לא יישן אדם על גבי טינא המטפחת ביום הכיפורים, אבל על טינא שאינה מטפחת מותר. ואילו תלמידא דקבעי אקבולי אנפי רביה או אנפיה גברא רבא או אקבולי אנפיה אבוה ואיכא מיא באורחא, שרי ליה למיעבר במיא עד צואריה דתניא הרי שהיה הולך להקביל פני אביו או פני רבו או פני מי שגדול ממנו, עובר במים עד צוארו ואינו חושש, ובלבד שלא יוציא ידו מחפת חלוקו, ודוקא עד צוארו אבל לסוח אסור. [בה''ג הלכ' יום הכיפורים].
------
ואסור לרחוץ מיקצת גופו ככל גופו ואם היו ידיו מלוכלכות בטיט או בצואה רוחץ כדרכו ואינו חושיש, ואסור לסוך מיקצת גופו ככל גופו ואם היה חולה או שהיו לו חטטין בראשו סך שמן כדרכו ואינו חושיש. תאנה דבי מנשי רבן שמעון בן גמליאל אומ' אשה מדיחה ידה אחת במים ונותנת פת לבנה קטן, אמרו עליו על שמאי הזקן שלא רצה להאכיל בידו אחת וגזרו עליו שיאכיל בשתי ידיו מאי טעמא אמ' אביי משום שיבתא. [הלכות פסוקות לרבינו יהודאי גאון הלכ' יום הכפורים].
------
ואסור להושיט אצבעו קטנה במים ואסור לרחוץ מקצת גופו ככל גופו, ואם היו ידיו מלוכלכות בטיט או בצואה, רוחץ כדרכו, ואינו חושש, ואם נכנס לבית הכסא או להסיך רגליו רוחץ כדרכו, ההולך להקביל פני רבו, או לשמוע דברי תורה, והיה נהר מפסיק [עובר ובלבד] שלא יוציא ידו מתחת חפת חלוקו, ומותר לו לחזור, שאם אתה אוסרו לחזור אף להלוך אינו הולך, מדיחה אשה ידה [אחת] במים ונותנת פת לתינוק. [האורה לרש''י סימן צ''ה].
------
וכן ברחיצה. דתנן [דתניא] [ע''ז ע''ב] אסור לרחוץ מקצת גופו ככל גופו. ואם היו ידיו מלוכלכות בטיט וצואה. רוחץ כדרכו ואינו חושש. כי אתא רב דימי' א' מטפחת היתה לו לר' יהושע בן לוי ערב תשעה באב שורה אותה במים ועושה אותה כמין כלים נגובים למחר פושטה ומקנח בה ידיו ורגליו. ערב יום הכיפורים מקנח בה פניו וידיו ורגליו למחר מעבירה על גבי עיניו. א''ל ר' יעקב ור' ירמיה בר תחליפא איפכא אמרת לן ואותיבנא לך סחיטה. והיכא דחזא קרי ביומא דכיפורי טובל בו ביום ומברך ומנגיב נפשיה בידיה. דת''ר הרואה קרי ביום הכיפורים יורד וטובל ולערב ישפשף. לערב. מאי דהוה הוה. אלא אימא אם מבערב ישפשף. קסבר מצוה לשפשף. ואיתתא דאית לה ינוקא [שרי] לה למימשה חדא ידא ומיתן ריפתא לינוקא. משום שיבתא. דתנא דבי מנשה אשה (מריחה) [מדיחה ידה אחת במים] ונותנת פת לבנה קטן. פי' שיבתא. רוחא [היא דשריא] על ידה דאינשא בליליא. ומאן [דנגע במיכלא] בלא מימשא ידה שרא ההוא רוחא על ההוא מיכלא ומסכנא. ומשום הכי שרו ליה רבנן למימשא ומוספא לינוקא. תנא כל חייבי טבילות טובלין כדרכן בין בט''ב בין ביום הכיפורים. לא ישב אדם על גבי טופח המוטפח ביום הכיפורים. אבל על טופח שאינו להטפיח מותר. ואילו תלמיד' דקבעי קבולי אנפיה רביה. או אנפי גברא רבה או אנפי אבוה. ואיכא מיא באורחא שרי ליה למיעבר במיא עד צואריה. דתניא הרי שהיה מהלך להקביל פני אביו או פני רבו או פני מי שגדול ממנו עובר עד צוארו במים ואינו חושש. ובלבד שלא יוציא ידו משפת חלוקו. ודוקא עד צוארו. אבל מעבר לשוט הוא אסור. וכן בסיכה לא מבעיא כל גופו דאסיר אלא אפילו אצבע קטנה נמי אסור לסוך. ואי אית ליה צערא שרי למיסך. דתניא אסור לסוך מקצת גופו ככל גופו ואם היה חולה או שיש לו חטטין בראשו מותר. [מחזור ויטרי סימן שמ''ה].
------
ת''ר אסור לרחוץ מקצת גופו ככל גופו. ואם היה מלוכלך בטיט או בצואה רוחץ כדרכו ואינו חושש. ונ''ל אם הוצרך לגדולים או לקטנים הוי כמלוכלך בטיט ובצואה ורוחץ כדרכו שצריך לנקות עצמו לתפילה אבל פניו לא ירחץ, וכי אמרינן אסור לרחוץ מקצת גופו דלא צריך לנקות עצמו. ואסור לסוך מקצת גופו ככל גופו, ואם היה חולה או שיש חטטין בראשו סך כדרכו ואינו חושש. ותנא דבי מנשה אשה מדיחה ידה במים ואינה חוששת ונותנת פת לבנה קטן. אמרו עליו על שמאי הזקן שלא רצה להדיח ידו אחת ולהאכיל וגזרו עליו להאכיל בשתי ידיו ולהדיחם, מ''ט אמר אביי משום שיבתא רוח רעה השורה על הידים שלא הדיחן שחרית. ואם להאכיל מדיחן, קו''ח לצורך תפילה. [ראב''ן].
------
וכל המצות הנוהגות באבל נוהגות בתשעה באב [תענית ל' ע''א] אסור ברחיצה ובסיכה ובנעילת הסנדל ותשמיש המטה, ואסור לקרות בתורה ובנביאים ובכתובים ולשנות [במשנה] ובתלמוד ובהלכות ובאגדות, אבל קורא הוא במקום שאינו רגיל לקרות ושונה במקום שאינו רגיל לשנות וקורא בקינות ובאיוב ובדברים הרעים שבירמיה, ותינוקות של בית רבן [אינן בטלים דברי ר' מאיר, ר' יהודה אומר אף אינו קורא במקום שאינו רגיל לקרות ואינו שונה במקום שאינו רגיל לשנות, אבל קורא בקינות ובאיוב ובדברים הרעים שבירמיה ותינוקות של בית רבן] בטלים שנאמר פקודי ה' ישרים משמחי לב, והלכה כר' יהודה. ושדר רבינו האי גאון ז''ל כלשון הזה יהא בנדוי כל מי שעושה אחת מאלו [בתשעה באב] כל היום. וחמור תשעה באב מאבל, דאבל מותר לרחוץ בצונן כל שבעה פניו ידיו ורגליו [שם י''ג ע''ב], ות''ב אסור להושיט אצבעו במים כדרך שאסור ביוה''כ [פסחים נ''ד ע''ב], וגרסי' נמי [יומא ע''ח ע''א] מטפחת אחת היתה לו בערב ת''ב ושורה אותה במים ומניחה תחת מראשותיו למחר מעבירה על גבי עיניו ואינו חושש, ושמעינן מכל הני דרחיצת פניו ידיו ורגליו אפילו בצונן אסור אלא אם כן היו ידיו מלוכלכות. ועוברות ומניקות [פסחים נ''ד ע''ב] מתענות ומשלימות בו כדרך שמתענות ומשלימות ביוה''כ ובין השמשות שלו אסור. מקום שנהגו לעשות מלאכה בת''ב עושין, מקום שלא נהגו לעשות אין עושין, ותלמידי חכמים בכל מקום בטלים, רשב''ג אומר לעולם יעשו כל אדם עצמם כתלמידי חכמים כדי שיתענו, והעושה מלאכה בת''ב אינו רואה סימן ברכה לעולם, וכל האוכל ושותה בת''ב עליו הכתוב אומר ותהי עונותם על עצמותם. לישנא אחרינא כל האוכל בשר ושותה יין בסעודה המפסיק בה עליו הכתוב אומר ותהי עונותם על עצמותם. ר' יהודה מחייב בכפיית המטה ולא הודו לו חכמים, והלכה כתנא דידן דאמר לא הודו לו כלל בין עוברות בין מניקות בין כל אדם בין שאר מטות בין מטתו דכולהו שרי דלא צריכי לכפות. ובפסקא לגאון אסור לאדם [בת''ב] להושיט אצבעו במים כדרך שאסור ביוה''כ וכך אנו עושים. ואם ידיו מלוכלכות בטיט ובצואה או שיצא מבית הכסא מותר דלא עדיף ת''ב מיוה''כ, דגרסי' ביוה''כ [יומא ע''ז ע''ב] אסור לרחוץ מקצת גופו ככל גופו ואם היו ידיו מלוכלכות בטיט ובצואה רוחץ כדרכו ואינו חושש. [האשכול — דפוס י%ם, הלכ' ט''ב].
------
רחיצה. אסור לרחוץ מקצת גופו ככל גופו ואם מלוכלך בטיט או בצואה רוחץ כדרכו ואינו חושש ואסור לסוך כו' ורחיצה בין בחמין בין בצונן אסור דקי''ל מדכתיב תענו ורחיצה איקרי עינוי מדכתיב גבי עינוי מים קרים על נפש עיפה. והא דאמרינן (תענית י''ג.) משום תענוג בחמין אסור בצונן מותר לא מיירי התם [ביו''כ] כלל. תנא דבי ר' מנשה אשה מדיחה במים ידה ונותנה פת לתינוק. אמרו עליו על שמאי הזקן שלא היה רוצה להאכיל בידו אחת וגזרו עליו כו' להאכיל בב' ידיו מ''ט משום שיבתא רוח רעה שורה על הידים. ת''ר ההולך להקביל פני רבו או פני אביו או פני מי שגדול ממנו עובר במים עד צוארו ואינו חושש. רב לגבי תלמיד לא אפשיט. ובתוספתא גרסינן פני רבו או פני ת''ח הגדול ממנו. ותניא שומרי פירות עוברין במים עד צוארן ואינן חוששין רב יוסף שרי להו לבני תרבי למיעבר במיא למיתי לפירקא. למיזל לא שרי להו. אמר ליה אביי א''כ אתה מכשילן לעתיד לבא. תנא ובלבד שלא יוציא ידו מתחת חפת חלוקו שמא יוליך חלוקו בידו. [עשרת הדברות לבעל העיטור הלכ' יו''כ].
------
ברחיצה תניא אסור לרחוץ מקצת גופו ואם היו ידיו מלוכלכות בטיט ובצואה רוחץ כדרכו ואינו חושש. והוא הדין לגדולים או לקטנים שרי לרחוץ. [ראבי''ה סימן תקל''א].
------
אסור ברחיצה מקצת גופו ואם היה מלוכלך בטיט ובצואה מותר או נטפטף דם מחוטמו או כשיוצא מבית הכסא כשאינו מכוין להנאתו מותר לרחוץ ידיו. בעל קרי טובל ביוה''כ במדרש הרנינו ובלבד שירחץ במקום צנוע. בן י''ג שנה ויום אחד ובת י''ב שנה ויום אחד מתענה כל היום ח' שנים בבריא או חולה בן ט' מתענין לשעות ולא פחות מבן ח' שנים. ואשה מדיחה ידה ליתן פת לתינוק. ומותר לעבור במים עד צוארו להקביל גדול ממנו או לשמור פירות שאינו מכוין לרחיצה. ואסור לישב על טיט לח המטפחת במים ומצטננים בכלים ובפירות ומותר לרחוץ ידיו בהשכמה או כשיוצא מבית הכסא. מטפחת לחה במים אסור לקנח בה פניו ידיו ורגליו משום סחיטה. ראה קרי ביוה''כ וכל חייבי טבילות טובלים ביוה''כ ואמר במדרש הרנינו בפסיקתא רבתי א''ר אבא בשם ר' אחא ובלבד שירחץ במקום צנוע שלא התירו אלא לטהרתך לכפר מעונותיך. אסור בסיכה מקצת גופו ככל גופו ואם הוא חולה או שיש לו חטטין בראשו סך כדרכו. [הרוקח סימן רי''ז].
------
מתני' יום הכפורים אסור באכילה ושתייה וברחיצה מקצת גופו ככל גופו אם היו ידיו מלוכלכות בטיט או בצואה או שצריך לנקביו רוחץ כדרכו ואינו חושש והבא מבית הכסא מותר מהאי טעמא ודוקא כשנפנה אבל משום הטלת מים לא אם לא שישפשף כדתנן בפרק אמר להם הממונה [כ''ח, ע''א] זה הכלל היה במקדש כל המסיך רגליו טעון טבילה וכל המטיל מים צריך קידוש ידים ורגלים ואמרי' [כ''ט, ע''ב] בשלמא רגליו משום נצוצות אלא ידים מאי טעמא א''ר אשי זאת אומרת מצוה לשפשף, הא למדת דווקא בשפשף אם לא שפשף אין טעון קידוש אפילו במקדש כ''ש הכא אם לא שפשף שא''צ נטילת ידים אבל אם שיפשף הרי ידיו מלוכלכות ורוחץ כדרכו ובשחרית כשעומד מלישן מתיר ר''ת ליטול ידיו כדרכו בין בט' באב בין ביוה''כ כדאמר בשמעתי' תנא דבי מנשה רשב''ג אומר אשה מדיחה ידה אחת ונותנת פת לבנה הקטן ואינה חוששת לפי שרוח רעה שורה על הלחם שנלקח בידים שלא נטלו שחרית ושם השד שיבתא ופר''ח דהיינו שד שחונק קטן בן חמש שנים א''כ הכא נמי הואיל ואיכא סכנה כההיא דפ' שמונה שרצים [ק''ח, ע''ב] דתניא ר' מונא אומר בשם ר' יהודה יד לעין תקצץ יד לאוזן תקצץ יד לפה תקצץ הרי דאי אפשר לו לאדם להזהר שלא יניח ידו בפיו ובעיניו ובחוטמו ובאזניו. וההיא דלקמן [ע''ח, ע''א] ר' יהושע בן לוי דמטפחת היתה לו פי' סודר בעיוה''כ והיתה שורה אותה במים למחר היה מקנח בה פניו ידיו ורגליו וכן כי אתא רבה בר מארי אמר ערב ת''ב מביאין לו מטפחת והיה שורה אותה במים ומניח תחת מראשותיו ולמחר מקנח בה פניו וידיו ורגליו בערב יוה''כ מביאין לו מטפחת והיה שורה אותה במים ועשאה כמין כלים נגובים ולמחר מעבירה ע''ג עיניו ואינו חושש א''ר יעקב לר' ירמיה בר תחליפא איפכא אמרת לן ואותיבנך סחיטה הלכך מ''מ האי לישנא עיקר דביוה''כ היה עושה אותה נגובים אומר ר''ת בההיא מותר בכל ענין בכל עת ובכל שעה שירצה. ובירושלמי [דפרקין הלכה א'] מייתי להא דר' יהושע בן לוי ואינו מכוון לתלמוד שלנו ולכך לא כתבתיו. וכמו שהתרנו בידיו מלוכלכות לרחוץ כדרכו ה''נ רגליו מלוכלכות בטיט ובצואה מותר לרוחצם במים כדאמר בירושלמי בפרקין [שם] ודפרק קמא דתענית [הלכה ו'] הורי ר' בא בבא מן הדרך והיו רגליו כהות עליו שמותר להרחיצן במים ותניא נמי הכי בתוספתא וכך היה רבן שמעון בן גמליאל אומר אם היו ידיו או רגליו מלוכלכות בטיט ובצואה מדיחן במים כדי שלא יטנפו כליו. [או''ז הלכ' יוה''כ סימן רע''ז].
------
ביום הכיפורים אסור לרחוץ מקצת גופו ככל גופו. אם היו ידיו מלוכלכות בטיט או בצואה או שנכנס לבית הכסא ונפנה, או שהטיל מים וניתזו ניצוצות על רגליו ושיפשן בידיו או בשחרית כשעמד משנתו, רוחץ כדרכו ואינו חושש. ושורה אדם מטפחת בערב יום הכיפורים במים ועושה אותה כמין כלים נגובים, ולמחר מעבירה על עיניו בכל עת שירצה. וכן אם היו רגליו מלוכלכות בטיט מותר לרחצם במים. [פסקי או''ז].
------
ת''ר, אסור לרחוץ מקצת גופו ככל גופו, ואם היו ידיו מלוכלכות בטיט ובצואה רוחץ כדרכו ואינו חושש. ואסור לסוך מקצת גופו ככל גופו, ואם היה חולה שיש לו חטטין סך כדרכו ואינו חושש. תנא דבי מנשה, רבן שמעון בן גמליאל אומ' אשה מדיחה ידה במים ונותנת פת (לבנו) [לבנה] קטן ואינה חוששת, מאי טע' אמ' אביי משום שיבתא. פי' רוח רעה השורה בלילה על הידים, ואינה מסתלקת מהן כי אם על ידי רחיצה, ואם תגע ידה בפת בלא רחיצה יסתכן הנער. [פסקי הרי''ד].
------
הרחיצה אסורה במקצת גופו, ואפי' להושיט אצבעו במים אסור, כמו שמבואר בפרק מקום שנהגו [נ''ד ע''ב]. [ואם היו ידיו מלוכלכות בטיט או בצואה רוחץ כדרכו ואינו חושש] מדיחה אשה ידה במים לתת פת לתינוק ביום הכפורים, לפי שרוח רעה שורה על הידים, ואינה עוברת אלא על ידי רחיצה. ואסור [לאדם] לסוך מקצת גופו ככל גופו, ואם היה חולה או שהיו לו חטטין בראשו סך כדרכו ואינו חושש. ההולך להקביל פני [אביו או פני] רבו או פני מי שגדול ממנו עובר עד צוארו במים ואינו חושש. ואם היו המים נמשכין והולכין, כדרך מי הנהרות השוטפין, אפי' בחול אסור לעבור בהן אם היו המים מגיעין ממתניו ולמעלה, שמא ישטפוהו המים ויבא לידי סכנה. וכן ההולך לשמוע הדרשה שלחכם או לשאול דבר הלכה מותר לו לעבור במים וכן מותר לו לחזור, שאם לא נתיר לו לחזור יימנע ולא ילך ונמצא מתבטל מדבר מצוה. כשעובר במים לא יוציא ידו מתחת חפת חלוקו שלא ייראה כנושא משאו. [פסקי ריא''ז].
------
ורחיצה נמי נקראת עינוי דאמר ר' נחמן בר יצחק כדכתיב מים קרים על נפש עיפה ומדכתיב על נפש ולא כתיב בנפש שמע מינה ברחיצה קאמר ודבר הנקרא עיפות קרוי עינוי דכתיב בדוד כי אמרו העם רעב ויעף [וצמא] במדבר וכל מה שעשה שם דוד קרוי עינוי דכתיב על אותו מעשה וכי התענית בכל אשר התענה אבי. וכתב בעל היראים זצ''ל דוקא רוב גופו ומתכוין ליהנות ברחיצה אסור מדאורייתא אבל מיעוט גופו אפילו מתכוין ליהנות ברחיצה לא אסור אלא מדרבנן דתנן המלך והכלה ירחצו את פניהן ואי דאורייתא אסור לא שרינן במלך וכלה ואם אינו מתכוין כגון הרוחץ את ידיו בבקר משום רוח רעה או משום טינוף לכתחילה שרי כדתניא שומר פירות והמקבל פני רבו או מי שגדול ממנו עוברים במים עד צוארם ואינן חוששין ובלבד שלא יוציא ידיו מתחת חפת חלוקו ופסיק רישיה ולא ימות לא הוי שיש כמה בני אדם שאינן נהנין ברחיצה כזו ותניא נמי מי שהיו ידיו מלוכלכות בטיט ובצואה רוחץ כדרכו ואינו חושש אלמא אם אינו מתכוין להנאת רחיצה מותר. והיכא דמתכוין ליהנות אפילו מיעוט גופו אסור כדתני יהודה גרוגרות אסור לישב על גבי טיט המטפחת ביום הכיפורים ואסיקנא בטופח על מנת להטפיח ודווקא במתכוין ליהנות אבל אין מתכוין ליהנות לא מיבעיא מיעוט גופו אלא אפילו רוב גופו מותר כאשר פירשנו. ותניא אסור לרחוץ מקצת גופו ככל גופו ואם היו ידיו מלוכלכות בטיט ובצואה רוחץ כדרכו ואינו חושש ותנא דבי מנשה אשה מדיחה ידה במים ונותנת פת לתינוק ואינה חוששת אמרו עליו על שמאי הזקן שלא רצה להאכיל בידו אחת וגזרו עליו שיאכיל בשתי ידיו אלמא כל רחיצה דהויא שלא לצורך הנאה שריא הלכך כהן נושא כפיו נוטל ידיו אבל רחיצת פניו בבקר הויא צורך הנאה ורפואה דאמר שמואל טובה טיפת צונן שחרית ורחיצת ידים ורגלים בחמין ערבית מכל קילורין שבעולם עד כאן לשון היראים ותמצא מזה לפנינו הלכה שי''ט. והא דאמרינן ערב יום הכיפורים מביאין לו מטפחת ושורה אותה במים ועושה אותם כמין כלים נגובין ולמחר מקנח בה פניו ידיו ורגליו מפרשי לה בשאין בה טופח על מנת להטפיח דלא ליתי לידי סחיטה וכבר כתבתי מזה למעלה בערוגת תענית הלכה ער''ב. ואם היו ניצוצות של מי רגלים ניתזין על רגליו משפשפן ורוחץ ידיו שכך שנינו זה הכלל היה במקדש כל המסיך רגליו טעון טבילה והמטיל מים צריך קדוש ידים ורגלים ומפרשינן לה רגלים משום ניצוצות והידים משום דמצוה לשפשף. אמר רב יהודה מותר להצטנן בפירות רב יהודה מצטנן בקרא רבא מצטנן בינוקא רבה מצטנן בכספא וכלים של כסף או של חרס שיש בהן מים בין מלאים בין חסרין אסורין. וסיכה נמי נקראת עינוי שהיא בכלל שתייה כדכתיב ותבוא כמים בקרבו וכשמן בעצמותיו [ירושלמי. סיכה בין שהיא של תענוג בין שאינה של תענוג אסורה. ולא אמרו (אלא) ברחיצה וסיכה של תענוג אסורה ושאינה של תענוג מותרת [אלא] מדבריהם. ואסור לסוך מקצת גופו ככל גופו ואם הוא חולה או שהיה לו חטטין וכו'. כ''ה בשבלי הלקט הקצר ותניא רבתי.] ודוקא סיכה שהוא לתענוג אסורה אבל סיכה שאינה של תענוג מותרת כדתנן 
מי שהיה לו חטטין בראשו סך כדרכו ואינו חושש. 
[שבלי הלקט סימן שי''ג].
------
ואסור לרחוץ מקצת גופו ככל גופו. ואם היה מלוכלך בטיט או בצואה. רוחץ כדרכו ואינו חושש. ורחיצה בין בצונן בין בחמין. אסור. דהא נפקא לן מדכתיב תענו. ורחיצה איקרי ענוי. מדכתיב (משלי כ''ה) מים קרים על נפש עיפה. כתב רבינו אליקים ז''ל. אמר לן מורה צדק דכשהוא עומד ממטתו שחרית הוי כמלוכלך בטיט ובצואה. שהרי ידים עסקניות הן. ויכול לרחוץ ידיו, ועיניו נמי יכול לרחוץ משום שנאמר (שם ט''ז) כל פעל ה' למענהו. אבל בעל עשרת הדברות ז''ל כתב. שחרית נוטל ידיו כדרכו דנטילת ידים מצוה ומברך על נטילת ידים. אבל פניו אסור. תנא דבי רבי מנשה אשה מדיחה ידה אחת ונותנה פת לתינוק ואינה חוששת. אמרו עליו על שמאי הזקן שלא רצה להאכיל בידו אחת וגזרו עליו שיאכיל בשתי ידיו. מפני רוח רעה השורה על הידים. [תניא רבתי סימן פ'].
------
תנו רבנן ההולך להקביל פני אביו או פני רבו. או מי שהוא גדול ממנו בחכמה עובר עד צוארו במים ואינו חושש. ובתוספתא [פ''ד מ''ו ע''ש] גרסינן, פני רבו או פני תלמיד חכם הגדול ממנו בחכמה. ותניא שומרי פירות עוברין עד צוארן במים ואינן חוששין. תנא ובלבד שלא יוציא ידיו מתחת חפת חלוקו, שמא יוליך חלוקו בידו. ואסור לישב על גבי טיט המטפחת שיש בה להטפיח אחרים. ומותר להצטנן בפירות ביום הכפורים. רב יהודה מצטנן בקרא. ובינוקא. וכסא דכספא אם מלאה מים. אסור להצטנן בה שמא יפלו מן המים על בשרו ויהנה. ואסור להושיט אצבעו במים. אבל אם היא חסירה מותר להצטנן בה. שאין לחוש שמא יפלו ממנה מים. דפחרא בין מלאה בין חסרה אסור להצטנן בה משום דמצריף. מצאתי משמיה דגאון. איסטניס. וכל מי שאין דעתו מיושבת בכל השנה כולה עד שיקנח במים. מותר לקנח ולטהר במים. אבל כל אדם אסור להושיט אצבעו במים. וכל אדם מותר לטהר עצמו במים. אבל להנאתו, כלומר להצטנן במים אסור. ותניא [תענית י''ג ע''א] כל חייבי טבילות טובלין כדרכן. בין בתשעה באב בין ביום הכפורים. והמלך והכלה ירחצו את פניהם. והחיה תנעול את הסנדל. וחכמים אוסרין. ירושלמי [פ''ח ה''א] הוינן סברין למימר על סיפא. תנא אייבו להון וחכמים אוסרין בשניהן. [תניא רבתי סימן פ'].
------
אסור לרחוץ ביום הכיפורים בין בחמין בין בצונן בין כל גופו בין אבר אחד. ואפילו אצבע קטנה אסור להושיטה במים. והמלך והכלה רוחצין את פניהם, כלה שלא תתגנה על בעלה, והמלך כדי שיראה ביפיו שנאמר מלך ביפיו תחזינה עיניך. ועד כמה נקראת כלה עד ל' יום. לשון רבינו משה. הריא''ג פסק שאפילו מלך וכלה אסורין. ופסק הר''ם נראה עיקר וכן דעת הרי''ף. מי שהיה מלוכלך בצואה או בטיט רוחץ מקום הטנופת כדרכו ואינו חושש. ומדיחה אשה ידה במים ונותנת פת לבנה קטן. והחולה רוחץ כדרכו אע''פ שאינו מסוכן. לשון רבינו משה. ויש מי שפסק, הבא מן הדרך והיו רגליו כהות עליו מותר להרחיץ [אותן] במים. ויש מי שאמר שכן נראה דעת הר''ם, במה שפסק והחולה רוחץ כדרכו אע''פ שאינו מסוכן, ומי שרגליו כהות הוא כחולה. [הבתים — שערי שביתת יום הכפורים שער רביעי].
------
אסור לרחוץ בין בחמין בין בצונן אפילו להושיט אצבעו במים. וכל חייבי טבילות טובלין כדרכן בין בתשעה באב בין ביום הכפורים בין בצונן בין בחמי טבריא. יש מן הגדולים שכתב שאין לנו עתה אלא נדות ויולדות, ואין לנו טבילה בזמנה שכולן ספק זבות הן, לפיכך אינן טובלות אלא בתשעה באב ולא ביום הכפורים. ויראה לי שאעפ''כ מותר, שרבים מגדולי הפוסקים פסקו שאין טבילה בזמנה מצוה. ופסקו כל חייבי טבילות טובלות כדרכן בין בתשעה באב בין ביום הכפורים. כתב הרב ר' משה ב''ר נחמן שמותר ליטול ידיו לתפלה, וכן כתב הריא''ג שנטילת ידים לתפלה מצוה היא ולהקביל פני רבו עובר במים ואינו חושש להקביל פני שכינה לא [כל] שכן. והר''ם כתב בהלכות תפלה שתשעה באב אין בו נטילת ידים כלל, ורבים מהאחרונים כתבו היתר בנטילת ידים לתפלה מן הטעם שכתבנו. ועוד מפני שהידים עסקניות הן והם כמלוכלכות בטיט ובצואה, ואע''פ שלא מצאנו היתר גמור בדבר זה ולא ראיה מבוארת להתר, שאינו דומה נטילת ידים לעובר במים להקביל פני רבו, שזה אינו יכול להקביל פני רבו אם לא יעבור במים ומפני זה התירו לו, אבל לתפלה הרי הוא כמי שאין לו מים, ומי שאין לו מים מקנח בעפר (ובצמר) [ובצרור] וכיוצא בזה ומתפלל, ואינו דומה לידיו מלוכלכות בטיט ובצואה, שאין כאן לכלוך כלל, ודי בקנוח מעט בבגד או בצרור או בקיסם, אבל הואיל ואין בזה אסור תורה אפילו ביום הכפורים אין מוחין ביד העושה. [הבתים — שערי תענית שער שביעי].
------
ברחיצה דתניא אסור לרחוץ מקצת גופו ככל גופו. מי שהיו ידיו מלוכלכות בטיט ובצואה רוחץ כדרכו ואינו חושש, אבל לא ע''י מטפחת שרויה במים משום סחיטה. ואשה מדיחה ידה במים ונותנת לבנה קטן משום סכנה דרוח רעה. [ספר נייר הלכ' יוה''כ].
------
אסור לרחוץ מקצת גופו ככל גופו ואם היה מלוכלך בטיט ובצואה רוחץ כדרכו ואינו חושש. ואסור לסוך מקצ' גופו ככל גופו, ואם היה חולה או שיש לו חטיטי' בראשו סך כדרכו ואינו חושש. ומדיחה אשה ידיה במים ונותנ' פת לתינוק ואינה חוששת וכן מאכיל לאחר בב' ידיו משום שיבת' כך פשוט ביומא ושיבתא פרש''י רוח רעה ששורה על הידים כשלא נטלן שחרית ויש מי שפירש אפילו נטל ידיו שחרית צריך ליטול כשיאכל משום שיבתא. ליטול ידיו שחרית בי''ה נחלקו בו הפוסקים הרמב''ם כתב שאין נוטלין וכן נראה מפרש''י ובעלי התוספות הסכימו שנוטלין וכן כתב ר''ת דהוי כמי שידיו מלוכלכות בטיט ובצואה שכתבתי למעלה שרוחץ וכן נר' מהירו' וכן כל היום אחר שעשה צרכיו והטיל מים ושפשף בידיו ניצוצות נוטל ידיו להתפלל וכן הריב''ג. ועוד כתב שמעביר הלפלוף מעיניו וגאון ז''ל כתב שאם הוא רגיל להעביר לפלוף מעיניו במים בשחרית כל השנה שהוא אסטניס מעבירו כמו כן בי''ה דהוי כמלוכלך בטיט ובצואה אבל לא אדם אחר. וההיא [לקמן ע''ח ע''א] דשורה מפה במים וכו' לא ליטול ידיו שחרית שטועין בני אדם ולקמן אכתבנו בע''ה וכן כתב בעל העיטור דבשחרית נוטל ידיו כדרכו ומברך על נטילת ידים אבל לא ירחוץ פניו. ויש מי שכתב שאינו מברך בי''ה ובט' באב על נטילת ידים ולא שעשה לי כל צרכי מפני שאסור בנעילת הסנדל וכן כתב הרמב''ם ורוב הפוסקי' הסכימו שמברך ומכל מקום צריך ליזהר שלא ליטול אלא עד סוף קשרי אצבעותיו ולא כל היד. וכן כל זה בט' באב כי דינם שוה בזה ועוד פשוט כי אסור להושיט אצבע קטנה במי' בט' באב כדרך שאסור בי''ה. תינוק שלכלך בגדי אמו במי רגלים התיר ר''ת שתטול ידיה ותקנחם באותו מקום שאין זה דרך לבון אלא דרך לכלוך 
הוא ואינה מכוונת אלא לבטל מי רגלים שתוכל להתפלל. ההולך לקבל פני רבו או פני אביו או מי שגדול ממנו עוב' 
עד צוארו במי' ואינו חושש כך פשוט ביומא. והרב אצל התלמיד בעיא ולא איפשיטא ולא יעבור, ובתוספת' [פ''ד ה''ו] פשוט דרב אצל תלמיד עובר וכתב הרב רבי יצחק בן גיאת דמשבשת' היא ואין לסמוך עליה וכן כתב בעל העיטור וכתוב (בתוספות) [בתוספתא] פני אביו או פני תלמיד חכם ורוצה לומר חכם שגדול ממנו. ועוד פשוט ושומרי פירות עוברים עד צוארם במים ואין חוששין וכן הבאים לשמוע הדרשא או לשמוע דבר הלכה. והתירו להם לאלו כמו כן לחזור שאם לא נתיר לחזור לא היו באים לדרשא וכל אלו שאמרנו עוברים בלבד שלא יוציא ידו מתחת שפת חלוקו שלא יגביה שולי חלוקו על זרועו דאינו נראה כמלבוש אבל כנוש' משאוי על כתפו כדאמרינן לגבי שבת וי''מ שלא התירו להוציא ידיו לחוץ משום סחיטה פירוש שלא יבא לידי סחיטה. [רבינו ירוחם נ''ז ח''ב].
------
אסור לרחוץ אפי' מקצת גופו ואפי' להושיט אצבעו במים אסור ואם היה מלוכלך בטיט או בצואה מותר לרחוץ בצונן. [אהל מועד שער ר''ה ויוה''כ דרך ג'].
------
כל רחיצת מצוה מותרת בט''ב ונט''י לתפי' מצוה ולהקביל פני רבו מותר לעבור במים להקביל פני שכינה לכ''ש. מותר להעביר במים לכלוך טיט או צואה ומעביר במים לכלוך שע''ג עיניו. שומרי פירות עוברין במים אפי' עד צוארן. [אהל מועד שער מועד קטן דרך ה'].
------
רחיצה ביום הכפורים אסורה בין בחמין בין בצונן ואפילו באצבע קטנה. חוץ מן המלך שרוחץ פניו משום (ישעיה ל''ג) מלך ביפיו תחזינה עיניך. וכן הכלה שרוחצת פניה כדי שלא תתגנה על בעלה. ועד ל' יום נקראת כלה. ומי שהיה מלוכלך בטיט או בצואה רוחץ מקום הטנופת כדרכו ואינו חושש. ומדיחה אשה (ידיו) [ידה] ונותנת פת לתינוק. והחולה רוחץ כדרכו ואע''פ שאינו מסוכן. אבל מי שנכנס לבית הכנסת או לקרא בתורה, נוטל ידיו כדרכו. שהרי להקביל פני רבו אמרו שעובר עד צוארו אם רבו מעבר לנהר, קל וחומר להקביל פני שכינה. [צרור החיים הדרך החמישי סימן ד'].
------
ושאר הענויים, ר''ל רחיצה וסיכה ונעילת סנדל ותשמיש המטה אינו חייב כרת. אבל מי שעבר ועשה אחד מהן, איסורא [עבד] ומכין אותו מכת מרדות. ונאמר ברחיצה [ע''ז ע''ב] אסור לרחוץ מקצת גופו ככל גופו. ואם היה מלוכלך בטיט או בצואה ירחוץ כדרכו ואינו חושש. ולהרחיק זו מאד אמרו [פסחים נ''ד ע''ב], אסור להושיט אצבעו במים ביוה''כ. ויש רשות לאשה לרחוץ ידה לתת פת לתינוק קטן, והטעם לזה משום רוח רעה היורדת על היד. והוא שאמרו [ע''ז ע''ב] מדיחה אשה ידה אחת במים ונותנת פת לתינוק מ''ט משום שיבתא. ופירושו בזה מה שאמרנו. ויש לו לאדם לשרות מפה במים מעיוה''כ ומקנח בה למחרת ידיו ופניו. וזהו שאמרו [ע''ח ע''א] מטפחת היתה לו לר' יהושע בן לוי, ערב ט' באב שורה אותה במים ומקנח בה פניו ידיו ורגליו, עיוה''כ שורה אותה במים ועושה אותה כמין כלים נגובים, למחר מעבירה ע''ג עיניו ואינו חושש. וטעם עשות אותה כמין כלים נגובים, שיסחטנה מבעוד יום מפני שאסור לסחוט אותה ביוה''כ. [ספר מצות זמניות הלכ' יוה''כ שער שני].
------
אסור לרחוץ ביום הכפורים בין בחמין בין בצונן בין כל גופו בין דבר אחר ואפילו אצבע קטנה אסור להושיט במים. פי' ונראה שדעת הרב ז''ל שאפילו לתפלה לא ירחוץ את ידיו וכן כתב בהלכות ברכות ביום הכפורים ובתשעה באב שאין שם נטילה אין מברכין על נטילת ידים. ויש שפסקו שרוחצין הידים בשחר לתפלה כדרכן שמה שאמרו ז''ל שאסור להושיט אצבעו במים לא אמרו אלא לתענוג אבל למצוה מותר ודוקא ידיו אבל פניו אסור. וכן נמי דעת ר''ת ז''ל שבבקר יכול אדם לרחוץ כדרכו דאין לך ידים מלוכלכו' מידים דבקר דאמרי הת' רוח רעה שורה עליהן שנקראת בת מלך וסכנה הוא ליגע בעיניו או בחוטמו או בפיו קודם נטילה. מי שהיה מלוכלך בטיט או בצואה רוחץ מקום הטנופת כדרכו ואינו חושש. ומי שנכנס לבית הכסא לנקביו כתב הריא''ג ורוב שאר הפוסקים ז''ל שרוחץ ידיו מפני הניצוצות או מפני מגע בית הטנופת. וכן לפלוף שבעין הרי הוא כטיט שיכול לרחוץ מקום הלכלוך עכ''ל. ירושלמי ביום הכפורים מרחיץ ידיו ומקנחן במפה ומעבירה על גבי עיניו. [ארחות חיים הלכ' יום הכפורים סימן ט''ז].
------
אסור לרחוץ ביום הכפורים, בין בחמין בין בצונן, בין כל גופו בין אבר אחד. ואפילו אצבע קטנה אסור להושיטה במים. פי' ונראה שדעת הרב ז''ל שאפילו לתפלה לא ירחץ ידיו. וכן כתב בהלכות ברכות, ביום הכפורים ובתשעה באב, שאין שם נטילה, אין מברכין על נטילת ידים. ויש פוסקין שרוחצין הידים בשחר לתפלה כדרכן, שמה שאמרו שאסור להושיט אצבעו במים, לא אמרו אלא להתענג, אבל למצוה מותר. ודוקא ידיו, אבל פניו אסור. וכן דעת רבינו תם ז''ל, שבבוקר יכול אדם לרחוץ כדרכו, שאין לך ידים מלוכלכות מידים בבוקר, דאמרי התם רוח רעה שורה על הידים, ואינה בורחת עד רחיצה שלישית, ובת מלך שמה, וסכנה היא ליגע בעיניו או בחוטמו או בפיו קודם נטילה. מי שהיה מלוכלך בטיט ובצואה, רוחץ כדרכו מקום הטינופת, ואינו חושש. מי שנכנס לבית הכסא לנקביו, כתב הריא''ג ז''ל ורוב שאר פוסקין, שרוחץ ידיו מפני ניצוצות או מפני מגע בית הטינופת. וכן להסיר לפלוף שבעין או בטיט, שיכול לרחוץ מקום הלכלוך. [כל בו הלכ' יוה''כ סימן ס''ט].
------
ת''ר אסור לרחוץ מקצת גופו ככל גופו, ואם הי' ידיו ורגליו מלוכלכות בטיט ובצואה רוחץ כדרכו ואינו חושש, מכאן פסקו הגאונים באדם היוצא לנקביו ביום הכפורים או שחרית דאמרינן [שבת ק''ח ע''ב] יד לפה יד לחוטם תיקצץ רוחץ כדרכו ואינו חושש דלא גרע מהיו מלוכלכות. ואסור לסוך מקצת גופו ואם היה חולה או שהיו חטטין על ראשו סך כדרכו ואינו חושש. שומרי פירות עוברים במים עד צוארם ואינם חוששים. ר' גמליאל אומר מדיחה ידה במים ונותנת פת לתינוק משום שיבתא, פירשו בתוס' רוח רעה אינה מצויה בינינו. [האגודה].
------
ולרחוץ כשהוא מסיך את רגליו או מטיל מים רוחץ כדרכו והולך דהא אמרינן אם היה מלוכלך בטיט ובצואה רוחץ כדרכו ואינו חושש. [רי''ץ גיאת הלכ' יו''כ].
------
ואם היו ידיו מלוכלכות רוחץ כדרכו. [הפרדס לרש''י הלכ' יום הכיפורים].
------
ואמר לן ר' ביום הכיפור[ים] אחר שעשה צרכיו יטול ידיו, מידי דהוה ידיו מטונפות בטיט ובצואה, שאין לך טינוף גדול מזה. ואי עביד בסודר דלית ביה כדי הדחה (דילמא עביד) [דלא אתי לידי] סחיטה [יעבד], אבל אי לא עביד צרכיו יקנח ידיו במטפחת (הנגובות) [הנגובה] דלא אתי לידי סחיטה משום [שנאמר] ארחץ בנקיון כפי אפי[לו] בלא מים. [הפרדס לרש''י הלכ' יום הכיפורים].
------
כל חייבי טבילות טובלין כדרכן בין בט' באב בין ביום הכפורים, ואסור להושיט אצבעו במים בט' באב כדרך שהוא אסור ביום הכפורי', ואם היה מלוכלך רוחץ כדרכו ואינו חושש. [ירוש' [תענית פ''א ה''ו] היה הולך אצל רבו יעבור במים בים או בנהר ואינו חושש ואם נטנפו כליו מרחיצן במים ואינו חושש]. [המנהיג הלכ' תשעה באב].
------
כתב בספר האשכול דהאי דפסקי' בברכות בטלוה לטבילותא איכא מ''ד בין לדברי תורה בין לתפלה ואיכא מ''ד דוקא לד''ת אבל לתפלה צריך ולאו טבילה דוקא אלא רחיצת ט' קבין. וכתב רב האי כיון דבגמ' ליכא בהא מילתא נקיט מנהגא בידך דכל ב''ק אע''פ שאין להם מים אין מתפללין עד שירחצו בט' קבין והרואה קרי ביוה''כ בזה''ז דליכא חיוב טבילה אלא רחיצה צ''ע מהו למיטבל ביוה''כ הואיל וכל השנה לא הוזקק לכך ורחיצה אסורה ביוה''כ ואנן לענ''ד חזי לן דצריך רחיצה כמו בחול ואי משום דאסור להושיט ביוה''כ אצבעו במים מצינו דאי איכא מצוה התירו חכמים דגרסי' בפ' יוה''כ ההולך להקביל פני אביו ופני רבו ומי שגדול ממנו בחכמה עובר במים ואינו חושש וכ''ש ב''ק שא''י להתפלל שצריך לרחוץ וכ''ש ביוה''כ שצריך טהרה יתירה זה כתב הר' יהודה ז''ל. וא''כ הוא שמותר לרחוץ בט' קבין ולא חיישינן לאיסור יוה''כ ה''ה שיכול לטבול טבילה גמורה עכ''ל. ועוד כתב תשובה אחרת מר''ה גאון ז''ל שכתב הרואה קרי בלילי שבתות וימים טובים כתב וזה לשונו וזכורים אנו כמה שבתות ממר רב אהרן גאון ז''ל שהיינו מתפללים בביתו והוא יושב מן התפלה עד הערב. [ריקאנטי סימן תק''פ].
------
ערב תשעה באב מביאין לו מטפחת ושורה אותה במים, ובלילה מקנח פניו ידיו ורגליו כדי להצטנן בה, ולמחר מעבירה על פניו להעביר לפלוף וחבלי שינה מהם. ורוחץ ידיו כדרכו לתפלה והרי זה כחייבי טבילות שטובלין כדרכן בין בתשעה באב בין ביום הכפורים, שכל רחיצת מצוה מותרת, ונטילת ידים לתפלה מצוה היא. ואם להקביל פני רבו עובר במים עד צווארו כמו שמפורש במסכת יומא [ע''ז ע''ב] להקביל פני שכינה לא כל שכן. היו ידיו מטונפות שלא בשעת תפלה, רוחץ כדרכו ומברך בשעת קינוח, כמו שאמרו [שם] אם היה מלוכלך בטיט או צואה רוחץ כדרכו ואינו חושש, ובירושלמי [יומא פ''ח ה''א] בתשעה באב מרחיץ את ידיו ומעבירן על פניו. ואם היה לפלוף על גבי עיניו ודרכו לרחוץ במים רוחץ ומעבירו כדרכו. וכן כתב הרב רבי יצחק בן גיאת ז''ל. והרב רבינו משה בר מימון ז''ל כתב ביום הכפורים ובתשעה באב שאין שם רחיצה אינו מברך על נטילת ידים ולא אומר המעביר חבלי שינה מעיני, ואינו (ו)נכון. [ספר השולחן הלכ' תענית שער רביעי].
------
ולענין נטילת ידים שחרית של יום הכפורים ותשעה באב, יש מחלוקת בין המפרשים. הרמב''ם ז''ל כתב שאין נוטלין. וכן נראה מפירוש רש''י ז''ל. ובתוספות כתבו שנוטלין. וכן כתב רבינו תם, דהוי כמו שידיו מלוכלכות בטיט ובצואה, שמותר, דקיימא לן שאפילו היה גופו מלוכלך בטיט ובצואה, רוחץ כדרכו ואינו חושש, וכן נראה מהירושלמי. וכן כל היום שעשה צרכיו, או הטיל מים, ושפשף בידו ניצוצות, נוטל ידיו להתפלל. וכן כתב הרב רבי יצחק בן גיאת. וכתב עוד, שאם היה לכלוך על פניו, או לפלוף על גבי עיניו, שמותר להעבירו במים. וגאון כתב, שאם היה רגיל להעביר לפלוף מעיניו במים בשחרית כל השנה, שהוא אסטניס, מעבירו כמו כן ביום הכפורים, דהוי כמלוכלך בטיט וצואה, אבל לא אדם אחר. וההיא דאמרינן (ע''ח ע''א) שורה אדם מפה במים בערב יום הכפורים, ועושה אותה כמין כלים נגובים, כלומר, שעושה אותם מעט לחים, לא שנתיבשו הרבה, ולמחר ביום הכפורים מעבירה על גבי עיניו, ואינה ליטול ידיו שחרית, כמו שטועין בני אדם, אלא מעבירה על גבי עיניו, להצטנן בה, ואינו חושש. וכן כתב בעל העיטור, דשחרית נוטל ידיו כדרכו, ואינו חושש, ומברך על נטילת ידים, אבל פניו אסור. ויש אומרים שאין לברך ביום הכפורים ובתשעה באב על נטילת ידים. ולא שעשה לי כל צרכי מפני שאסור בנעילת סנדל. וכן כתב הרמב''ם ז''ל, ורוב המפרשים הסכימו שמברך. וכן כתב הרא''ש ז''ל, דכיון דבידו וברשותו הם (לעולם) [לנעלם] כגון מפני סכנת עקרב מותר, יכול לברך כסדר כל השנה כולה. ולאו דוקא כי סיים מסנה, כי היכי דלא שמע קול תרנגול מברך, מפני שבידו היה. [אבודרהם סדר תפילת יום הכפורים].
------
אם היה לו לפלוף בעיניו ודרכו לרחוץ רוחץ ומעביר ואינו חושש דהוי ליה לכלוך וצואה שרוחץ כדרכו ואינו חושש. וכ''כ הר''ר יונה גיאת. ירושלמי בט' באב מרחיץ ידיו ומעביר על גבי עיניו. ודלא כהרמב''ם שכתב בט' באב ויה''כ שאין בהם רחיצה אין מברכין על נטילת ידים אלא מעביר חבלי שינה. לשון הטורים. [האגור סימן תתמ''ב].
------
וכן בסיכה, לא מיבעיא כל גופיה דאסיר, אלא אפילו אצבע קטנה אסור לסוך. ואי אית ליה צערא, שרי ליה למישף, דתניא אסור לסוך מקצת גופו ככל גופו, ואם היה חולה או שהיו לו חטטין בראשו מותר. [בה''ג הלכ' יום הכיפורים].
------
סיכה. מנין לסיכה שהיא כשתיה ביוה''כ שנאמר ותבא כמים בקרבו וכשמן בעצמותיו. ירושלמי (פ''ח ה''א) סיכה בין שהיא של תענוג בין שאינו של תענוג אסורה ולא אמרו אלא סיכה אבל רחיצה של תענוג אסורה שאינה של תענוג מותרת (כדבריהם) [כדברירנא] ואסור לסוך מקצת גופו ככל גופו ואם הוא חולה או שיש לו חטטין בראשו סך כדרכו ואינו חושש. ובשבת נמי אמרינן (שבת מ':) אשה מדיחה ידה שמן ומחממת כנגד המדורה רשבג''א סך אדם עצמו שמן ומתחמם כנגד המדורה ואינו חושש. [עשרת הדברות לבעל העיטור הלכ' יו''כ].
------
ואינו חושש. הואיל ואינו מתכוון לעינוג. חטטין גדלי מכה. ואינה חוששת, לפי שאי איפשר שלא תרחוץ ידיה קודם שתטול את הפת, שרוח רעה שורה על הידים, שלא רצה להאכיל בידו אחת, ליטול ידו אחת, וגזרו עליו ליטול שתי ידיו, להאכיל הפת לקטן, משום רוח רעה שמקפדת לצאת עד שיטול ידיו ג' פעמ', כדאמ' בשבת [ק''ט ע''א]. למיתי לפירקא, לעבור המים. ובלבד שלא יוציא ידו מתחת חפת חלוקו, דנראה כאילו רוצה לשוט, אי נמי נראה כמשאוי שמניחו על כתיפו. חפת, פי' שפה של בגד. [ריבב''ן].
------
אסור לסוך מקצת גופו ככל גופו בין סיכה של תענוג בין סיכה שאינה של תענוג. ואם היה חולה אע''פ שאין בו סכנה או שיש לו חטטין בראשו סך כדרכו ואינו חושש. לר''ם. יש מי שכתב סיכה שהתירו כגון סיכת שמן שאין לחוש בה משום שחיקת סמנין. והרב בעל התוספות כתב שכל סיכה מותרת לרפואה, שהרי אף בשבת מותרת, שכן דרך לסוך בחול. [הבתים — שערי שביתת יום הכפורים שער רביעי].
------
ואמרו בסיכה, אסור לסוך מקצת גופו ככל גופו, ואם יש לו חטטין בראשו סך כדרכו ואינו חושש. ובירושלמי [פ''ח ה''א] בין סיכה של תענוג בין סיכה שאינה של תענוג אסור. [ספר מצות זמניות הלכ' יוה''כ שער שני].
------
אסור לסוך מקצת גופו ככל גופו, בין סיכה של תענוג, בין סיכה שאינה של תענוג. ואם היה חולה, אף על פי שאין בו סכנה, או שהיו לו חטטין בראשו, סך כדרכו ואינו חושש. [כל בו הלכ' יוה''כ סימן ס''ט].
------
ובחול מותר לסוך חטטין מחלב ומאיסור אף על גב דסיכה כשתייה בפרק רבי עקיבא (שבת פ''ו א') מותבא כמים בקרבו וכשמן בעצמותיו (תהילים ק''ט י''ח), וזר אסור לסוך בשמן של תרומה מלא יחללו בפרק בנות כותים (נדה ל''ב א'), קראי אסמכתא בעלמא ומדרבנן אין איסור אלא כי עביד לתענוג אבל משום צערא כגון [ל]חטטין או למכה שרי, דהא בפרק יום הכיפורים (יומא ע''ז ב') שנינו מי שיש לו חטטין בראשו סך כדרכו ואינו חושש, ובפרק קמא דכריתות (ז' א') אמרינן כהן שסך שמן של תרומה בן בתו ישראל מתעגל בו ואינו חושש פירוש משפשף עצמו (סימני סה''ת רל''ח), כתב רבינו ברוך (סימני סה''ת שם) ותינוקות נראה שאסור לסוך גופן מחלב וחזיר שאין זה אלא תענוג אבל יניח לגויה לסוכן ולהאכילן ולהזהיר גדולים על הקטנים (יבמות קי''ד א') אין אסור אלא דווקא כי סכו להו בידים. אך לפירוש רבינו יעקב (נדה ל''ב א' תד''ה וכשמן) מותר אפילו לסוך ישראל מחלב ומחזיר, שא[ו]מר דדווקא סיכת שמן דאסמכוה רבנן אקרא אסור אבל שאר סיכה לא. [סמ''ג לאוין סימן ס''ה].
------
החולה אע''פ שאינו מסוכן רוחץ כדרכו. [אהל מועד שער ר''ה ויוה''כ דרך ג'].
------
בכמה מקומות בתלמוד הוזכר אילפא וסתם אילפא הוא שהיה חבירו של ר' יוחנן כמו שכתבתי בסדר אילפא מיהו בכמה מקומות בתלמוד הוזכר נמי חילפא ונ''ל כי הוא אילפא כמו איפא ואבימי פעמים עיפא ופעמים חיפא. ובפ' אילו טריפות הל' דספק דרוסה [חולין נ''ג ע''ב] בעי חילפא יש דרוסה בסימנין או אין דרוסה בסימנין וכו'. ותו בעי חילפא סימנין שנדלדלו בכמה. וכההיא דגיטין פ''ב בתחילתו [ט''ו ע''ב] בעי חילפא ידיים טהורות לחצאין או לא היכי דמי אילימא דקא משו תרי ברביעי' והתנן בתחילת מס' ידים מי רביעית נוטלין ממנו לידים לאחד ואפי' לשנים, ומייתינ' להא במס' נזיר פ''ג מינין אסור' בנזיר [ל''ח ע''א], אההיא דא''ר אלעז' עשר רביעיות הן ונקיט רב כהנא אידיה חמש סומקתא וחמש חיווריתא וקחשיב להו הת' ופרכינ' ותו ליכא והאיכא מי רביעית נוטל' ממנו לידים לאחד ואפי' לשנים ומשני בפלוגת' לא קמיירי. וקש' לי והא כי פליגי ר' מאיר ור' יוסי בחצי לוג לשלשה וארבעה ומלוג לחמשה ולעשרה ולמאה הוא דפליגי ובתוספת אבל ברביעית לא פליגי אלא ודאי במשנתי' אין מחלוקת אבל מחלוקתם מפורש בתוספת' דמס' ידים [פ''א] וה''ג הת' מי רביעית נותנים לאחד ואפי' לשנים וכו' עד דברי ר' מאיר ר' יוסי אומ' מי רביעית ניתנין לאחד אבל לא לשנים, וכיון דסתם במתנית' ואע''ג דמחלוקת בבריית' דר' יוסי הוא דאמ' ודוק' לאחד ולא לשנים וקיימ' לן דר' יוסי נמקו עמו [ערובין נ''א ע''א] כנגד יחיד בדברי הכל אפי' אמרי' ר' לא שנה ר' חייא מניין לו כדמסקינ' ביבמו' פ' החולץ [מ''ב ע''ב] מחלוקת בבריית' וסתם במתני' הל' כסתם, ור''ת זל''ע פי' הלכה זו דחילפא שלא כפרש''י, ורבא נמי אמ' בפ' כל הבשר [חולין ק''ז ע''א] הלכה כסתם משנה, דאמ' רבא כלי שאין בו רביעית אין נוטל' ממנו לידים, ורמינהי איני (ואמ') [והאמר] רבא כלי שאין מחזיק רביעית אין נוטלין הימנו לידים הא מחזיק אע''ג דלית ביה לא קשי' הא לחד והא לתרי דתנן מי רביעי' נוטל' ממנו לידים לאחד ואפי' לשנים היל' הא דאמ' כל שאין בו רביעי' אין נוטל' שלא היה בו מתחלה רביעי' היל' אפי' לאחד אין ראוי והא דאמ' כלי שאין מחזיק רביעי' הא מחזיק נוטל' אע''ג דלית ביה, כגון דלית ביה השתא ומעיקר' הוה ביה ואחד הוא דנטל ממנו שהרי משירי הכשר באו, מיבעי' לי הא דגר' בתוספת' דברכות פ' [ד'] לא יטעום אדם (שום) [כלום] קודם שיברך ומייתי' לה בכיצד מברכי' בגמ' [ברכות מ''ג ע''א] היו יושבין כל אחד מברך לעצמו כיצד סדר סעודה הסב אורחין נכנסי' ויושבין על גבי ספסלין וקתדראו' עד שיכנסו כולן בא להן מים כל אחד ואחד נוטל ידו אחת וכו', ותו גר' בסדר יומ' פ' אמ' להן הממונה הל' זה הכלל היה במקדש [ל' ע''א] ת''ר הל' בסעודה אדם יוצא להשתין מים נוטל ידו אחת ונכנס כו' לנטילת ידו אחת מי בעינן שיעורא דרביעית או לא ומי בעי לברוכי על נטילת ידים או לא, וכן ההיא דפ' יום הכיפורי' [ע''ז ע''ב], תנא דבי מנשה רשב''ג אומר האשה מדיחה ידה אחת במים ונותנת פת לבנה קטן [ו]אינ' חוששת אמרו עליו על שמאי הזקן שלא רצה להאכיל בידו אחת וגזרו עליו להאכיל בשתי ידים, ואמ' אביי משום שיבתא צריך לברך על נטילת ידים או לא צריך שיעור או לא ומייתינ' להא דרשב''ג נמי בפ' כל הבשר [חולין ק''ז ע''ב] מים אחרונים פשיט' דלא בעי ברכה דמשום סכנה תקינו ואיכא נמי למימ' כיון דאשה הנותנת פת לקטן משום שבתא הוא לא בעי ברכה, שיעורא מאי בשחרית שאדם נוטל ידיו אע''ג דמשום סכנה הוא שרוח רעה שורה על הידים כדתניא בפ''ח שרצים [שבת ק''ט ע''א] תניא ר' יוסי אומר בת חורין היא זו ומקפדת עד שירחוץ ידיו ג' פעמים. אפילו הכי צריך לברך שכך תיקנו כדאיתא בפ' הרואה [ברכות ס' ע''ב] כי משיה ידיה מברך על נטילת ידים דהתם מסתמא צריך לקרות קריאת שמע ולהתפלל הילכך תיקנו ברכה ושיעור חשוב אבל כל הני מיבעי' לי. ונראה דמים אחרונים ודאי צריכין שיעור כדתניא בפ' סוף אילו דברים בברכות [נ''ג ע''ב] והתקדשתם אילו מים ראשונים והייתם קדושים אילו מים אחרונים משמע (דינו) [דינם] שוה. ותו דהא בפ' כל הבשר [חולין ק''ה ע''א] גרסי' מים ראשונים חובה מים אחרונים רשות וכל אותן החילוקים שבין ראשנ' [לאחרונים] (לחובה) ואילו בשיעור לא מפליגי ובתוספת' מס' ידים פ''א גרס' אחד הנוטל בידו אחת ואחד הנוטל בשתי ידיו אחד ידו של גדול ואחד ידו של קטן צריך ליטול מי רביעית, ותימא מאי שנא דלא קתני נוטל לידו אחת וכן לשתי [ידיו] דהא בכולהי בבי קתני נותנין לידים וכן נוטלין לידים, ואם פיר' אחד ביד כמו ליד הרי אפשיט בעיא דידי לעניין שיעור לעניין ברכה נמי איכא למימ' כיון דקפדי רבנ' אשיעורא צריך נמי לברך דהא עיקר נטילה לחולין משום סרך תרומה כדאית' בפ' כל הבשר [חולין ק''ו ע''א] ותנן בפ' חומר בקודש [חגיגה כ' ע''ב] בתרומ' אם נטמאת אחת מידיו חברתה טהורה ובקודש מטביל את שתיהן וכיון שנטמאת ידו אחת פשיט' שצריך נטילה וכיון שצריך נטילה צריך לברך, וכל אותן דקדוקי' דדייקינ' הת' בבעיא דחילפא פי' אותן ר''ת וחילפא נמי בימי אילפא היה אפי' אם שנים הן כדמוכח הת' בבעיא דידיה. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך אילפא].
------
תנא דבי מנשה אשה מדיחה ידה אחת במים ונותנת פת לבנה קטן, והתירו זה משום שיבתא. [ראבי''ה סימן תקל''א].
------
מותר לו לאדם לרחוץ עיניו ביום הכפורי' מפני שהוא רפואה לעינים כדאית' במסכת שבת פרק שמונה שרצים (דף ק''ח) טיפת צונן שחרית וטיפת חמין ערבית יפה לעינים מכל קילורין ורפואה שבעולם. ומותר ביום הכפורי' כדאיתא במסכת יומא בפרק יה''כ היו לו חטטין בראשו סך כדרכו ואינו חושש. אבל לרחוץ פניו ושיניו אסור שאפילו חצי שיעור אסור מן התורה כלומר אפילו כל שהוא לפי ששמא יבא מעט לגרונו. הג''ה ומיהו טוב שלא לרחוץ עיניו ביום הכפורים דלא הויא רפואה גמורה. עכ''ל. [תשב''ץ סימן קל''ו].
------
פירש בערוך. רוח רעה שורה על הידים שלא ניטלו בשעת נתינת הפת לבן ומזיק לבן ז' שנים ואחזתו ושוברת מפרקתו. והכי קאמר מדיחה ידה במים בשעה שהיא צריכה לתת פת לבנה וכגון עד בן ז' שנים. אמרו עליו על שמאי וכו'. וכן נראה לפרש דקשיא לן פיר' הקונטרס וכי שמאי לא חייש ליד לעין תיקצץ ולכל הני מילי דחייש לשם דאי אפשר לאינטורי כל יומא. ודאמרי' [חולין ק''ז ע''ב] מאכיל אין צריך לנטילת ידים ההיא מיירא דמאכיל גדול יותר מז'. [ספר הישר לר''ת — חידושים סימן ש''ו].
------
מדיחה אשה ידה אחת במים. פי' אפי' לא הוצרכה ליטול יד בבקר משום אחר צריכה ליטול ידיה משום רוח רעה ששורה על היד הנוגעת באוכלין בשחר קודם נטילה. אמרו עליו על שמאי שלא רצה להאכיל בידו אחת. פי' שהיה מחמיר ולא היה רוצה להתיר אפי' יד אחת וגזרו עליו שיאכל בב' ידים שתטול (ג') [ב'] ידיה ואל תגע באוכלין בלא נטילה כלל שפעמים שצריכה ליטול בב' ידיה. וי''מ שלא רצה להאכיל בידו אחת כלומר שהיה חושש שמא יגע הלחם בידה ב' שלא נטלה ואיכא סכנה מפני רוח רעה וגזרו עליו כלומר בשבילו על סמך דעתו שיאכיל בנטילת ב' ידיו. מתחת חלוקו. אית דאמרי שלא יבא לשוט ולא נהירא דהוי גזרה לגזירה. [המכתם — נדפס ע''ש ר' טודרוס הלוי].
------
מדיחה אשה ידה במים ונותנת פת לתינוק ואינה חוששת. אמרו עליו על שמאי הזקן שלא רצה להאכיל בידו אחת, גזרו עליו שיאכיל בשתי ידיו. מאי טעמא משום שיבתא, פירוש רוח רעה. אסור לרחוץ מקצת גופו ככל גופו. ואם היה מלוכלך בטיט ובצואה רוחץ כדרכו ואינו חושש. ואסור לסוך מקצת גופו ככל גופו. ואם היה חולה או שהיה לו חטטין בראשו סך כדרכו ואינו חושש. מי שנכנס לבית הכסא הרי הוא כמי שמלוכלך בטיט ובצואה משום מגע ומשום ניצוצות ורוחץ ידיו, שהרי אינו מתכוין להקר ולשום הנאה אלא לנקיות. כך כתבו הרב בעל העתים ורבים מן המפרשים, ונראין דבריהם, כדתנן [כ''ח ע''א] זה הכלל היה במקדש כל המיטיל מים טעון קידוש ידים ורגלים, רגלים משום ניצוצות וידים דמצוה לשפשף. וכן דעת הראב''ד והרב דודי. וכן כתבו שמותר להעביר לפלוף שבעין במים, שאין לכלוך טיט גדול ממנו. מיהו נראה שאין לו לרחוץ אלא אצבעותיו, ואע''פ שנכנס לבית הכסא. ולענין נטילת ידים יכול לברך בנטילת אצבעותיו, הכי מוכח במסכת ידים [פ''ב מ''ג]. [המאורות].
------
מדיחה אשה ידה במים א' ונותנת פת לתינוק ובשחרית נוטל אדם ידיו כדרכו ואפי' לא עשה צרכיו וכל זמן שאין ידיו נקיות מותר לו ליטול ידיו ואע''פ שאינו בא עכשיו להתפלל וללמוד תורה מותר לו כדי שיהא ראוי לכך כל שעה. (ירוש') ביוה''כ רוחץ ידיו ומקנחן במפה ומעבירה המפה על פניו. ההולך לדבר מצוה או לשמור פירות ויש מים בדרך עובר ואינו חושש ואפי' בחזרתו מותר וצריך ליזהר שלא יוציא ידיו מתחת שפת חלוקו לפי שנר' דמתכוין להנאת רחיצה א''נ מפני שנר' כנושא בגדו [ע''ח ע''א] ובשבת נמי מותר אע''פ שיש ברגלו מנעל אין חוששין שמא יצא מרגלו ויבא להביא ודוקא מנעל דמהדק אבל בסנדל לכתחי' לא ומותר להצטנן בפירות ובכלי שיש בו מים אסור שמא ישפכו המים על בשרו שורה אדם מטפחת בערב יוה''כ ומנגבה למחר מותר להעבירה על פניו ואע''פ שיש בה קור הרבה אינו חושש. [ע''ז ע''ב] אסור לסוך מקצת גופו ככל גופו ואפי' סיכה שאינה לתענוג ואם היה חולה אע''פ שאין בו סכנה. וכן מי שהיה חטטין בראשו סך כדרכו ואינו חושש שאין זה מתכוין להנאת סיכה אלא להנאת גופו ודבר שאין מתכוין מותר. [אהל מועד שער ר''ה ויוה''כ דרך ג'].
------
ומדיחה אשה ידה במים ונותנת פת לתנוק קטן. והחולה רוחץ כדרכו ואעפ''י שאינו מסוכן. [ארחות חיים הלכ' יום הכפורים סימן ט''ז].
------
ומדיחה אשה ידה אחת במים, ונותנת פת לבנה קטן. והחולה רוחץ כדרכו, ואף על פי שאינו מסוכן. [כל בו הלכ' יוה''כ סימן ס''ט].
------
מדיחה אשה ידה אחת במים ונותנת פת לתינוק מ''ט משום שיבתא. פי' רוח רעה ששורה על ידו של אדם וכשאינו רוחץ ידיו שורה על אכילה ומסכנא. [רי''ץ גיאת הלכ' יו''כ].
------
וגזרו עליו שיאכל בשתי ידיו. מ''ט אמר אביי משום שיבתא — פירשו בתשובות רוח רעה שאוחזת התינוקות בצואר במפרקת בגידים שאחורי הצואר ומייבשת אותם מתנונה והולך עד שימות, ושמה בלשון ארמית שיבתא וזמנה מבן ב' חדשים ומתירא קטן ממנה עד ז' שנה. וממה היה — בשעה שאמו באה מבית הכסא או מנהר ומניקה בנה לאלתר. פ''א בהלכות גדולות (הל' יוה''כ דף ל' סע''ג) שיבתא — רוחא היא דשריא על ידא דאנשי בלילא, ומאן דנגע במיכלא בלא מימשא ידוהי שריא ההוא רוחא על מיכלא ומסכנא ומשום הכי שרו רבנן למימשא [ידא] ומיספא לינוקא. [הערוך ערך שבתא]. רב יהודה ורב שמואל בר יהודה הוו קיימי אגודא דנהר פפא — פירוש כמו ''על כל גדותיו'' (יהושע ג', ט''ו) והן גפי הנהרות. [הערוך ערך גדגז]. רב יהודה ורב שמואל בר יהודה הוו קיימי אגודא דנהר פפא אמעברא דחצדד — פירוש מקום ששמו חצדד והמים היו שם קלים שהיו יכולים לעבור ברגל משם. [הערוך ערך חצדד]. ובלבד שלא יוציא ידו מתחת חפת חלוקו וטפח — פירוש הוא בית יד של חלוק שעל זרועו בלשון ישמעאל גיב. [הערוך ערך חפת]. יכול יעבירנו בברני קטנה... ''וצי אדיר לא יעברנו'' אמר רב יהודה אמר רב זו בורני גדולה ותרג' ''וצי אדיר'' ובורני רבתי לא תגוזיניה. ''והשיבך ה' מצרים באניות'' (דברים כ''ח, ס''ח) תר''י בבורניא ואלפיא. [הערוך ערך ברןגב]. מעיין היוצא מבית קודש הקדשים, בתחילה דומה כמין קרני סלעם — פי' חגב. [הערוך ערך סלעםגא].
------
פירש משום שבתא, שבתא רוח רעה, בזמן שהאשה באה מן הנהר או מבית הכסא או טווה ולא רחצה ידיה ונתנה פת לבנה או חלב והניק בלא נ''י יש רוח רעה שבתא שמה ומזקת לנערים ומעוותת ומפרקת הצוואר ושמו של חולי זה קורין לו בלשון לעז שטרניי דוסי ואין לו רפואה אלא דמכות אש, וכן פירש אסף היהודי בספר רפואות. [ראב''ן סימן רע''א].
------
והרואה קרי ביום הכפורים בזמן הזה דליכא חיוב טבילה אלא רחיצה בעלמא צריך עיונא, שיש מי שאומרים שאין צריך האידנא רחיצה הרואה קרי ביום הכפורים, ואנן לעניות דעתין חזי לן דצריך רחיצה כמו בחול, ואי משום שאסור להושיט אצבעו במים ביום הכפורים, הרי מצינו היכא דאיכא צד מצוה התירו חכמים כדגרסינן בפרק יום הכפורים [ע''ז ע''ב] ההולך להקביל פני רבו או פני אביו או פני מי שגדול ממנו בחכמה עובר במים עד צוארו ואינו חושש, וכל שכן בעל קרי שאין יכול להתפלל שצריך לרחוץ, וכל שכן ביום הכפורים שצריך טהרה יתירה. זה כתב הרב רבינו יהודה ז''ל. ואם כן הוא שמותר לרחוץ בתשעה קבין ולא חיישינן לאסור יום הכפורים הוא הדין שיוכל לטבול טבילה גמורה. [האשכול — דפוס י%ם, הלכ' בעל קרי].
------
והרואה קרי ביום הכפורים בזמן הזה אי מחוייב בטבילה או ברחיצה בעלמא צריך עיונא. יש מי שאומר שאין צריך האידנא רחיצה הרואה קרי ביה''כ. ואנן לעניות דעתן חזי לן דצריך רחיצה כמו בחול, ואי משום שאסור להושיט אצבעו במים ביה''כ מצינו היכא דאיכא צד מצוה התירו חכמים כדאמרינן [ע''ז ע''ב] ההולך לקבל פני רבו או פני אביו או פני מי שגדול ממנו בחכמה עובר במים עד צוארו ואינו חושש. וכל שכן בעל קרי שאינו יכול להתפלל שצריך לרחוץ בט' קבין, וכל שכן ביה''כ שצריך טהרה יתרה. כך כתב הרב ר' יהודה ז''ל. ואם כן הוא שמותר לרחוץ בט' קבין ולא חיישינן לאסור רחיצה, הוא הדין שיוכל לטבול טבילה גמורה. [האשכול — רצב''א, הלכ' תפילה וק''ש].
------
ההולך להקביל פני רבו או פני אביו או פני מי שהוא גדול ממנו או לשאול שמעתא או לשמור פירות, עובר עד צוארו במים, ולא יקיף לילך ביבשה. ובלבד שלא יוציא ידו מתחת שפת חלוקו ולהגביה שולי חלוקו על זרועו. ואפילו בשבת, דאיכא מנעל עובר, בסנדל לכתחילה לא. [פסקי או''ז].
------
בשחרית נוטל אדם ידיו מפני רוח רעה ששורה על הידים, ויש מן הגדולים שאומרים שנטילת ידים בשחרית מפני רוח רעה צריך שישפוך על ידיו שלשה פעמים זו אחר זו. והר''ם לא באר זה נטילה זו. ויראה לי שדעתו שהנטילה של שחרית אע''פ שהיא צריכה מפני רוח רעה, עיקרה לקרית שמע ולתפלה. [הבתים — שערי נטילת ידים שער ראשון].
------
מי שבקש לילך לבהמ''ד והיה נהר מפסיק מהו שיעבור במים וילך כך שנו רבותינו ההולך להקביל פני רבו או לשמוע דברי תורה והיה נהר מפסיק עובר והולך ובלבד שלא יוציא ידו מתחת חפת חלוקו ולחזור מהו שיחזור אמר רב יוסף מותר לחזור שאם אתה אוסר לו לחזור אף לילך אינו הולך. [שאילתות פרשת וזאת הברכה שאילתא קס''ז].
------
ההולך להקביל פני רבו ופני אביו או פני מי שהוא גדול ממנו או ההולך [להקביל] פני חכם לשמוע פרקו ולהסביר לו שמועתו או לכל דבר מצוה ויש בדרך כגון נהר וכיוצא בו עובר עד צוארו ואינו חושש בין בהליכה בין בחזרה אע''פ שבחזרתו ליכא דבר מצוה מותר דלא תהא מכשילו לעתיד לבא דאי לא שרית ליה אתי לאימנועי מלמיזל. וכן שומרי פירות עוברין עד צוארן במים ואינן חוששין ובלבד שלא יוציא ידו מחפת חלוקו. ואית דמפרש דלא ליתי לידי סיחוי האסור משום שבות דתנן (ביצה לו:) ולא שטין על פני המים. ואית דסבר שלא יבא לטלטל חלוקו. והני מילי במיא דלא רדפי ושטפי אבל במיא דנהרא כיון דרדיפי ושטפי כי האי גוונא ואפילו בחול אסור דלא ליתי לידי סכנה. ולילך הרב לגבי תלמידו ולעבור במיא בעיא ולא איפשיטא דההיא דרב יצחק בר בר חנא דאמר אנא חזיתיה לזעירי דאזיל לגביה רב חייא בר אשי [וכו' הוא דאזיל לגביה זעירי רבי']. ובתוספתא מצינו היה הולך להקביל פני אביו ופני רבו ופני תלמידו עובר כדרכו בנהר במים עד צוארו ואינו חושש. ומשובשת היא בודאי דאי ס''ד פני תלמידו דוקא הוא מפני מה לא סמכו עליה בעלי תלמוד וקבעו אותה ללמוד ממנה הילכך אין לנו לסמוך עליה ולחומרא יש לעשות בדבר. 
[רי''ץ גיאת הלכ' יו''כ].
------
דיני סחיטה. אסור לאדם ליכנס במים בשבת אם בגדיו נוגעים במים פן יסחטום. כדאמרי' פ' אילו קשרים. פגע באמת המים כו'. והמלבן הוי אב מלאכה. אבל משום דבר מצוה מותר כדי להקביל פני רבו. כדאמרי' פ' בתרא דיומא [ע''ז ע''ב] ונדה שטובלת בבגדיה. כדא' פ' יום טוב. [י''ח ע''א]. וגם מתוך שלא התרתה בגדיה להטביל אלא דרך מלבוש זכורה היא שלא תסחוט. ואם יש טינוף על בגדיו מקנחו בסמרטוט ואינו נותן עליו מים בשבת דשרייתו זו היא כיבוסו. כדאמרי' פ' דם חטאת. [זבחים צ''ד ע''ב] ופ' נוטל [שבת קמ''ב ע''ב]. [כיון] דאיכא טינוף שם. אבל [אי] ליכא טינוף אין נתינת מים בבגד קרוי כיבוס ואינו אסור אלא גזיר' פן יסחוט דהוי ליבון. ובמקום מצוה ליכא גזירה כדפרי' לעיל. וכן מקנח ידיו במפה שאינו מתכוין ללבן ואין שם רק מעט מים. אבל יין ושמן ושאר משקין בלא מים אין חששא אם בגדו טובל בהן. ובלבד שלא יסחוט הבגד דאסור משום דש המשקה מתוכו. אבל ליבון לא שייך אלא במים. וליכא למיגזר שמא יסחוט לצורך משקה הבלוע בבגד דאין זה רגילות שאינו חפץ באותו משקה. ולכך מסננין יין בסודרין. אבל סתימת כד וחבית שהיא למעלה והסתימה היא מבגד או נעורת פשתן ובלועה מיין אסור לתוחבה בחוזק בנקב לפי שהמשקה נסחט לתוך הכלי והוי דש. כדאמרי' [שבת קמ''א ע''א] האי אודדא דשיטא אסיר להדוקא. ואם מן הצד כמו ברזא הכרוכה מפשתן או מקנבוס והיא בנקב החבית מן הצד אם יש כלי תחת החבית לקבל מה שנופל אסור למשוך באותה ברזא לפי שהמשקה נסחט. וגם אינו הולך לאיבוד. [כיון שיש כלי תחת החבית והוי חשוב כמין חתימת פך למעלה דאסור. ואם אין כלי תחת החבית דהשתא מה שנסחט מן הבגד הכרוך נופל לארץ לאיבוד]. ולא ניחא ליה באותה משקה. לפי' הערוך מותר למשוך בברזא. ומסובריא דנזייתא דאסור להדוקה זהו כשהוא למעלה שאין המשקה הנסחט הולך לאיבוד. ומורי רבינו מפר' דאיסור' דרבנן מיהא איכ'. אע''ג שהמשקה הולך לאיבוד. כמו ספוג אם אין לו בית אחיזה אין מקנחין בו את הקערה מן השמן והמאכל. א''כ אסור למשוך בברזא הכרוכה במוכין אפי' הן מן הצד וגם אין כלי תחת החבית. [מחזור ויטרי הלכ' שבת מספר התרומה סימן מ'].
------
המלבן. תולדה דאורייתא דמלבן אמרינן בזבחים פ' דם חטאת [צ''ד ב'] אמר רבא זרק סודר למים חייב ומפרש טעמא דשריית בגד זה הוא כיבוסו וליבונו ותנן נמי בשבת פ' נוטל [קמ''ב ב'] כר שיש עליו לשלשת יקנחה בסמרטוט ואם היא של עור נותן עליה מים עד שתכלה למדנו שעל הבגד לא יתן מים דשרייתו זהו כבוסו מדלא תנא להיתירא אלא של עור מכלל דכל מילי דלא הוי עור אסור לתת עלי' מים. ושמעתי לפרש דלא מיתסר נתינת מים אלא בלשלשת כדתנן היתה עלי' לשלשת ואינה נראית דהא במילתא דרבא דקתני זרק סודר במים חייב ולא קתני לשלשת והא דתנן לשלשת אורחא דמילתא קתני שבמקום לשלשת נותנים מים והא דתניא [ביצה י''ח ע''א] נדה מערמת וטובלת מפרשינן לה בבגדי עור ומסקינן בזבחים אפילו בעור שיכשוך אין כיבוס לא וכן מצאתי בה''ג של רב יהודאי גאון שאפילו בלא לשלשת אסור לתת מים על הבגד וכן כתב אי נפל חמרא על לבושא בשבת אסור למשדי עליה מיא דאמר רבא בפ' דם חטאת וכו' הלכך צריך להזהר שלא לתת מים על הבגד בין של פשתן בין של צמר ואפילו ידיו מטופחות במים מרובים צריך שלא יקנחם בבגד בעוד שהמים מרובים עליהם ולריבוי המים לא ידעתי שיעורין הלכך מנהג כשר הוא כשאדם רוחץ ידיו בשבת שיזרוק המים מעל ידיו וינער בכח קודם קינוחו במפה או בבגד. וכי אמרינן שריית בגד זו היא כיבוסו דוקא במים אבל ביין או בשכר אין זה כיבוס אלא טינוף כדתנן בפ' רא''א תולין [קל''ט ב'] מסננין את היין בסודרין וסודרין של בגד הן ולא של עור ואמרינן נמי בפ' במה טומנין [מ''ז א'] הניח נטלה עילויה פי' נטלה שהשכר טופח עליו הניח על הבגד ואמרינן התם לא חשו בו משום שרייה אלא משום סחיטה והא דתנן ביוה''כ [יומא ע''ז ב'] שומרי פירות והמקביל פני רבו ומי שגדול ממנו עוברים במים עד צוארם ואין חוששין ומסקינן ובלבד שלא יוציא ידו מתחת (מפת) [שפת] חלוקו ההוא נמי בחלוק של עור מוקמינן לה. ויש עוד דקדוקים אחרים ודברים אלו יורו וילמדו עליהם. תולדה דרבנן. תנן בחבית שנשברה [שבת קמ''ו ב'] מי שהושרו כליו במים מהלך בהם ואינו חושש הגיע לחצר החיצונה שוטחן בחמה אבל לא כנגד העם ותני עלה ר''ש ור''א אוסרין פי' לשוטחן בחמה שלא כנגד העם וקיי''ל כוותייהו דהא רב כוותייהו קאי דאמר רב כ''מ שאסרו מפני מראית העין אפילו בחדרי חדרים אסור פי' מפני מראית העין שהרואה אומר היום כבסן וליבנן ומנלן דבמים מועטין אין [לחוש] לשריה דתנן [שבת קמ''ז א'] מסתפג אדם בעשר אלונטיות ולא יביאם בידו אלא עשרה בני אדם מסתפגין באלונטית אחת ומביאין אותם בידיהם ולמדנו גם מזאת המשנה שכל דבר ששרה במים אסור לטלטל גזירה שמא יסחיטנו וחייב משום ליבון והוא שיהא אותו דבר השרוי דבר שאדם מקפיד עליו אבל אם הוא דבר שאינו מקפיד על שריית מימיו כגון דבר העשוי להיות שרוי מאליו לעולם לא גזרינן ביה שמא יסחוט כדתנן מסננין את היין בסודרין ופירשנוהו בשל בגד. אע''פ שאמרנו דביין ושכר אין בשרייתם כיבוס וליבון בסחיטתם יש ליבון כדאמרינן בבמה טומנין (גם) [גבי] שכר דאנח נטלא עלויה פרונקא והקפידו בו משום סחיטה. (דכיבוסו) [ולכסכוסי כיתניתא בשבתא] כדי שיתלבן (ו)אמרינן בפ' רא''א תולין [ק''מ א'] דאסור. אמר רב כהנא ואיתימא רב יהודה טיט שעל גבי בגדו מסכסכו מבפנים ואין מסכסכו מבחוץ. ואמרינן בחבית שנשברה [קמ''ו ב'] אמר רב הונא המנער (מכלי אל כלי) [טליתו בשבת] חייב חטאת ומוקמינן לה בחדתי ואוכמי וקפיד עליה פי' מנער טליתו מן המים ומן העפר דהוי כמלבן. [יראים סימן רע''ד].
------
תניא הרי שהיה הולך להקביל פני רבו או פני אביו או פני מי שהיה גדול ממנו עובר עד צוארו במים ואינו חושש, ובלבד שלא יוציא ידיו מתחת חלוקו. ודוקא עד צוארו אבל מעבר הוא אסור. ובסיכה לא מבעיא כל גופו אלא אפילו אצבעו קטנה אסור לסוך, ואם היה חולה או שיש לו חטטין בראשו מותר. [ראבי''ה סימן תקל''א].
------
ת''ר ההולך להקביל פני רבו או פני אביו או מי שהוא גדול ממנו בחכמה עובר במים (על) [עד] צוארו ואינו חושש, איבעיא להו הרב אצל תלמיד מאי ולא איפשט ואזלינן לחומרא, רב שרא להו לבני עבר ימינא למיעבר לנטורי פירי, א''ל אביי לרבא תניא דמסייע לך שומרי פירות עוברין עד צוארן במים ואין חוששין. [המנהיג הלכ' צום כפור].
------
המלבן. הסוחט בגד השרוי במים היינו מלבן וכבר פרישית במלאכה דהבורר דהא דאמר שרייתו של בגד זהו כיבוסו היינו בבגד מלוכלך דוקא דומיא דלשלשת וא' בביצה פ' יו''ט [י''ח, ע''א] א''ר חייא בר אשי נדה שאין לה בגדים מערמת וטובלת בבגדיה וכתב לשם בתוס' ריב''א מיכן יש להוכיח דאם נתזו לאדם מי רגלים על בגדיו בשבת ורוצה לברך או להתפלל ואינו יכול מפני שנטפח בגדו מי רגלים בטופח ע''מ להטפיח דמותר לתת מים על בגדו בשבת באותו מקום שנטפח במ''ר כדי לבטלן ויהא מותר להתפלל הואיל שאינו מתכוין לצחצוח הבגד אלא לטהרה בעלמא כי הכא דטובלת בבגדיה דלא חשיב כיבוס הואיל דאינה מתכונת אלא לטהרה בעלמא אבל אם צואה על בגדו ודאי אסור לתת עליה מים בשבת דזה מתכוין לצחצוח כדי להעביר הלכלוך דצואה עכ''ל. וה''ר אליעזר ממיץ כתב שמעתי מפרשים דלא מתסר נתינת מים אלא בלשלשת כדתנן [שבת קמ''ב, ע''ב] היה עליו לשלשת ואינו נראה דהא במילתיה דרבא [זבחים צ''ד, ע''ב] דקתני זרק סודר למים חייב לא קתני לשלש' והא דתנן לשלשת אורחא דמילתא נקט שבמקום לשלשת נותנין מים והא דתניא טובלת בבגדיה מפרשי בבגדי עור ומסקי' בזבחים [שם] אפי' בעור שיכשוך אין כיבוס לא וכן מצאתי בהל' דרב יהודאי גאון זצ''ל שאפי' בלא לשלשת אסור ליתן מים על הבגד וכן כתב אי נפל חמרא [על] לבוש' בשבת' אסור למשדי עליה מיא עכ''ל וכן ההיא דיומא [ע''ז, ע''ב] דההולך להקביל פני רבו מוקי לה נמי בחלוק של עור. מיהו כמדומה בעיני דאף לפי ה''ג שרי מה שאמר ריב''א דכשנפל יין על הבגד אז מתכוין לעשות תקנה שלא יעביר הצבע אבל כשנטפחו מי רגלים על הבגד אינו מתכוין כ''א לטהרה דומי' דטבילה ואני המחבר קבלתי ממורי הרב ר' אלעזר מורמ''ש זצ''ל שמי שיש לו ניצוצות מי רגלים על מכנסיו שאסור להשליך מים על מקום נצוצות אלא כיצד יעשה יטול ידיו ויקנח במקום נצוצות ושוב יטול ויקנח בטהרה. [או''ז הלכ' שבת סימן ס''ג].
------
ת''ר ההולך [להקביל] פני רבו או פני אביו או פני מי שגדול ממנו עובר עד צוארו במים ואינו חושש משום רחיצה איבעיא להו רבא לגבי תלמידא מאי ולא אפשיט ואזלינן בה לחומרא. רבא שרי להו [לבני עבר ימינא] למיעבר ולנטורי פרי שהיו להם פרדסי' בעבר הנהר א''ל אביי לרבא תניא דמסייע לך שומרי פירות עוברי' עד צוארן במים ואינן חוששין רב יוסף שרא להו לבני בי תרבו, שם הכפר, למיעבר במיא ולמיתי לפרקא לדרשא שהיו דורשין ביוה''כ, למיזל לא שרי להו א''ל אביי א''כ אתה מכשילן לעתיד לבוא לשנה האחרת לא יבואו הואיל ולא התרת להם לעבור את המים לחזור. איכא דאמרי שרא להו למיתי ושרא להו למיזל א''ל אביי נהי דלמיתי מצוה קעבדי אלא למיזל מאי מצוה קעבדי א''ל א''כ אתה מכשילן לע''ל, הילכך תרווייהו שריין למיתי ולמיזל רב יהודה ורב שמואל בר רב יהודה הוו קיימי אגודא דנהר פפא אמבר' דחצדד, מעבר הנהר מול חצדד, רמא להו קלא רמי בר פפא מהאי גיסא מהו למיעבר מיא ולמיתי לגבייכו למישאל שמעת' א''ל רב ושמואל דאמרי תרוייהו עובר ובלבד שלא יוציא ידו מתחת שפת חלוקו ולהגביה שולי חלוקו על זרועו דאינו נראה כמלבוש אלא כנושאו על כתיפו דאמ' מר [שבת קמ''ז, ע''א] היוצא בטלית מקופלת ומונחת על כתיפו בשבת חייב חטאת. [ע''ח, ע''א] שבת דאיכא מנעל מאי מי שרי למיעבר במים או דילמא חיישינן דילמא נפלי מכרעיה ואתי לאתוינהו ת''ש דאמר רב נחמיה חתניה דבי נשיאה אנא חזיתינהו לרב אמי ולרב אסי דמטי עורקמ' דמיא ועברינהו דרך מלבוש, במנעלים עברו. התינח מנעל סנדל מאי שאינו יכול להדקו ולקושרו יפה ברגלו כמו מנעל, א''ר רחומי אנא חזיתיה לרבינא דמטא עורקמא דמיא ועברה דרך מלבוש רב אשי אמר סנדל לכתחילה לא. ונראה דכל הני דשרינן בשמעת' לעבור במים משום דלאפושי הילוכא נמי חיישי' ולא דחינן הא מפני הא כההיא דפ' המביא כדי יין [ל', ע''א] דא''ל רבא בר רב חנין לאביי אמור רבנן כמה דאיפשר לשנויי משנינן והא הני נשי דקא מליין מיא ולא קא משניין ולא א''ל ולא מידי א''ל היכי ליעבדו דמליא בחצבא רבה נימלי בחצבא זוטא קא מפשא בהילוכא דמליא בחצבא זוטא תימלי בחצבא רבה קא מפשא במשוי תכסייה בנכתמא זימנין דמפסיק ואתיא למקטריה נפרוס סודר עליה זימנין דמיכתמיש במיא ואתי לידי סחיטה הא למדת דכי היכי דחייש לסחיטה ה''נ חייש לאפושי הילוכא ובפ' אלו קשרים [קי''ג, ע''ב] אמר שלא יהיה הלוכך של שבת כהלוכך של חול מאי היא כי הא דר' זירא אמר רב ואמרי לה א''ר אבא אמר רב הונא היה מהלך בשבת ופגע באמת המים אם יכול להניח את רגלו אחת ראשונה קודם שתעקר שנייה מותר ואם לאו אסור מתקיף לה רבא היכי ליעבד ליקיף קא מפיש הילוכא יחות וליעבר מיא זימנין דמתווסן מאניה מיא ואתי לידי סחיטה אלא בהא כיון דלא איפשר שפיר דמי וכו', התם נמי כי היכי דחייש לסחיטה ה''נ לאפושי הילוכא הכא נמי בשמעתין כי הדדי נינהו ואע''ג דיכול להקיף ולעבור דרך היבשה אפ''ה שרינן ליה לעבור במים ובפרק מפנין [קכ''ז, ע''א] נמי מסקנא דשמעתי' דלמעוטי בהילוכ' עדיף טפי מלמעוטי במשאוי. [או''ז הלכ' יוה''כ סימן רע''ז].
------
תנן [קל''ט, ע''ב] מסננין את היין בסודרין ולא גזרי' משום סחיטה וקשה מההיא דאילו קשרים [קי''ג, ע''ב] דא''ר זירא אמר רב ואמרי לה אמר רב הונא אמר רב הי' מהלך בשבת ופגע באמת [המים] אם יכול להניח רגלו ראשונה קודם שתיעקר שניה מותר ואם לאו אסור מתקיף לה רבא היכי ליעבד ליקיף קא מפיש בהלוכא ליחות למיא זמנין דמתווסי מאני' במיא ואתי לידי סחיטה ותנן פ' חבית [קמ''ז, ע''א] נסתפג אפי' בעשר אלונטות לא יביאם בידו ומוכח בגמ' [שם ע''ב] משום סחיטה ואמרי' ר''פ המביא כדי יין [ל', ע''א] גבי הני נשי דקא מליין [חצבייהו] מיא [ביומא טבא] ולא משניין לפרוס סודרא עליה זימנין דנפל במיא ואתי לידי סחיטה הא למדת דאיכא למיגזר דילמא אתי לידי סחיטה. ופר''ת זצ''ל דכל הני דחיישי' בהו דילמא אתי לידי סחיטה משום דאיירי במים שכשנסחט הבגד מתלבן הבגד וחייב משום מלבן כי כן דרך הבגד להתלבן מן המים אבל ביין אין שייך ליבון הלכך לא גזרי' דילמא אתי למיסחט. ולפי מה שפירש' דבמים חיישינן שמא יסחוט משום דשייך בהון ליבון קשה מההיא דפ' בתרא דיומא [ע''ז, ע''ב] דת''ר ההולך להקביל פני אביו או פני רבו ופני מי שגדול ממנו עובר עד צוארו במים ואינו חושש וכן בביצה פ' יו''ט גמ' חל להיות אחר השבת [י''ח, ע''א] א''ר חייא בר אשי נידה שאין לה בגדים מערמת וטובלת בבגדיה והשתא אמאי לא חיישי' לסחיטה וי''ל דגבי נדה מתוך שלא התרתה לה אלא ע''י מלבוש זכורה היא א''נ במקום מצוה לא גזור רבנן ומיתרצא נמי ההיא דההולך להקביל פני רבו. [מיהו קשה] דיהא אסור (משום) [נמי] אפי' לא יסחוט משום שמא ישרה הבגד במים ושרייתו זהו כיבוסו כדתנן פ' נוטל [קמ''ב, ע''ב] גבי הכר היתה עליו לשלשת מקנחה בסמרטוט היתה של עור נותן עליה מים עד שתכלה אבל על של בגד אין נותן עליה מים משום דשרייתו זהו כיבוסו כההוא דפ' דם חטאת בזבחים [צ''ד, ע''ב ע''ש] דאמר רב' שרה בגד במים חייב ופר''ת דהתם מיירי (כנגד) [בבגד] המלוכלך כדקתני בנוטל היתה עליו לשלשת וכן ההיא בדם חטאת מייתי לה אההיא דנתז מן הצואר על הבגד דהואיל שהוא מלוכלך הרי בשרייה בעלמא מתלבן ומתצחצח מפני שמעביר הלכלוך והטנוף אבל גבי נדה והולך להקביל פני רבו אפי' שורה בגדיו במים אין כאן כיבוס כלל ולא עוד אלא שמתלכלכין יותר בשרייתו ולכך שרי קנוח ידים במפה בשבת וכן סיפוג אלונטית שמותר לו לקנח כל גופו בשבת לאחר רחיצה וכן כל הני דאייתית לעיל דלא אסירו אלא משום סחיטה אבל משום שרייתן היינו כבוסן לא. הלכך עתה המסקנא כך הוא דגבי מים חיישי' דילמא אתי למסחט משום דמתלבן הבגד בכך ושרייתו היינו כבוסו במים היכא שהבגד מלוכלך אבל אם אינו מלוכלך אינו מתלבן עד שיסחוט וגבי יין לא גזרי דילמא יסחוט דלא שייך ליבון ביין ולהכי קתני דמסננין את היין בסודרין אבל מים אין מסננין בסודר שמא יסחוט אבל אם היה עשוי לכך ומיוחד לסנן בו מסננין בו אפי' מים דמאחר שהוא מלוכלך תדיר ליכא למיחש שמא יסחוט והכי מוכח ר''פ במה טומנין [מ''ח, ע''א] בההיא (דרבא) [דרבה] ור''ז אקלעו לבי ריש גלותא חזייה דפריס דסתודר אפומא דכובא ואנח נטלא עלויה נזף ביה (רבא) [רבה] א''ל ר' זירא אמאי א''ל השתא קא חזית לסוף חזייה דקא עצר ליה פירש''י שהי' סוחטו מן המים שנבלעו בו א''ל אלא מ''ש מפרונקא פי' בגד העשוי לכך לפרוס על הגיגית שפורסין אותו שם בשבת א''ל התם לא קפיד עלויה הכא קפיד עלויה פירש''י לא קפיד עלויה אם שרוי במים שהרי עשוי לכך ולא אתי לידי סחיטה הא למדת דאפי' במים היכא שעשוי לכך ל''ח לסחיטה ואתי שפיר הא דאמר זעירי נותן אדם יין צלול ומים צלולין לתוך המשמרת אע''ג דפריש' דבמים חיישינן לסחיטה משום דמשמרת עשויה לכך ולא סחיט. מיהו ר''ת [מפרש] דפרונקא דפ' במה טומנין היינו בגד שמשימין ע''ג הגיגית של שכר ור''ז הקשה לרב' משכר על המים ורב' השיב לו דגבי מים חיישינן לסחיטה וגבי שכר לא חיישינן ולפי זה אין בידי לסנן מים בסודר בין עשוי לכך בין שאינו עשוי לכך דשמא אע''פ שעשוי לכך אסור הואיל ושייך בו [ליבון] וההוא דזעירי דנותן אדם יין צלול ומים צלולין לתוך המשמרת בשבת התם לא חיישינן לסחיטה משום שמעורב ביין. ולפי מה שפי' דביין לא חייש לסחיטה יש להקשות דתנן פ' נוטל [קמ''ג, ע''א] ספוג אם יש לו עור בית אחיזה מקנחין בו ואם לאו אין מקנחין בו פי' משום סחיטה וכן בפ' מפנין [קכ''ח, ע''ב] ת''ר אם היתה צריכה לשמן חבירתה מביאה לה בשערה ופריך הא אתיא לידי סחיטה רבה ורב יוסף דאמרי תרוייהו אין סחיטה בשיער הא אם היה בגד היה אסור אמאי הלא כבר פרשנו דביין שאין ליבון לא חיישינן לסחיטה וכ''ש בשמן דליכא ליבון ופר''ת דההוא סחיטה אסור' משום מפרק מפני שצריך לשמן ובודאי סחט וכדפירש''י גבי ספוג שאין לו בית יד שכשאוחזו נסחט בין אצבעותיו וכן נמי ההוא דשלהי תולין [קמ''א, ע''א] דא' רבא לא ליהדק אינש אודרא בפומא דאשישא דילמא אתי לידי סחיטה ופירש''י אודרא מוכין שסותמין בהן פי הפך אשישא פך עכ''ל ובער[ו]ך [ערך] אשש כתב ואוהבי אשישי ענבים תרגם ברם אם יתובון וישתבק להון ויהון דמן לגברא דאשתלי מילא בחמרא משמע שרוצה לפרש שהם גרבי יין אלמא דביין ושמן חיישי' לסחיטה התם נמי משום סחיטה דמפרק [שדרכו] בכך לסוחטו אי משום שיכנס בפי הפך בריוח או משום מה שבתוכו דכשסוחטו נופל לתוך הכלי וניחא ליה במאי דנפיק מניה.
ולפי מה שפרשנו דאין ליבון בשכר ויין ושמן כ''א במים מקשה ר''ת אההיא דפ''ק דכתובות [ו', ע''א] ודפ' הלוקח בהמה בבכורות [כ''ה, ע''א] וס''פ שמונה שרצים [קי''א, ע''א] דא''ר שימי בר חייא משמיה דרב האי מסוכרייא דנזייתא אסור להדוק' בה ביומא טבא ופיר''ת דנזייתא הוא גיגית של שכר כדאמרינן פ''ק דפסחים [כ', ע''א] וסימנך נזייתא ובערוך [ערך] סכר כתב פי' הגאון בשבת נזייתא כד של יין או של שכר ופי' רש''י מסוכרייא בגד שכורכין בברזא דחבית של חרס מפני שאין הנקב שוה אסור להדוקה בנקב משום סחיטה ואע''ג דלא קמכוין לסחוט עכ''ל וכן פר''ח ובסדר תנאים ואמוראים משום סחיטה והשתא קשה דבאיזה סחיטה עסקינן אי משום ליבון הרי הוכחנו דאין ליבון כ''א במים ואי משום מפרק הא קאזיל לאיבוד א''כ מאי האי דקאמר ס''פ שמונה שרצים [קי''א, ע''ב] בההיא ר''ש מודה דאביי ורבא דאמרי תרויהו מודה ר''ש כו' הא כל היכא דקאזיל לאיבוד אין ר''ש מודה כדפי' בערוך בערך פסק מההיא דהבונה [ק''ג, ע''א] דת''ר התולש עולשין והמזרד זרדין אם לאכילה כגרוגרת אם לבהמה כמלא פי הגדי אם להסק כדי לבשל ביצה קלה אם לייפות את הקרקע כ''ש ופריך אטו כולהו לאו ליפות את הקרקע נינהו ומשני רבה ורב יוסף דאמרי תרויהו באגם שנו אביי אמר אפי' תימא בשדה דלאו אגם וכגון דלא קמכוין ופריך והא אביי ורבא דאמרי תרוייהו מודה ר''ש באיפסיק רישי' ולא ימות ומשני ל''צ דקא עביד בארעא דחברי' אלמא דכל היכא דלא ניחא ליה אע''פ דפסיק רישי' ולא ימות הוא אין ר''ש [מודה] וה''נ מוכח בההיא [ע''ה, ע''א] דת''ר הצד חלזון והפוצעו כו' דפריך ולחייב נמי משום נטילת נשמ' דהא [אביי] ורבא דאמרי תרוייהו מודה ר''ש בפרול''י ומשני דשאני הכא דכמה דאית ביה נשמה טפי ניחא ליה. ותו מביא ראי' מההיא דפר''א דמילה גבי בהרת [קל''ג, ע''א] דפריך ואי איכא אחר ליעבד אחר ומההיא דכל כתבי הקודש [קי''ז, ע''א] גבי דשקיל ליה בברזי ותו מייתי ראי' מההוא דלולב הגזול [ל''ג, ע''ב] דת''ר אין ממעטין ביו''ט פי' ענבי הדס משום ראב''ש אמרו ממעטין ופריך והא קמתקן מנא ביום טוב ואמר רב אשי הב''ע שלקטן לאכילה ור''א בר''ש סבר לה כאבוה דאמר דבר שאינו מתכוין מותר ופריך והא אביי ורבא דאמרי תרוייהו מודה ר''ש בפ''ר ול''י לא צריכא כגון דאית לי' הושענא יתירא פי' ולא ניחא לי' באותה שליקט ענביה ותו מביא ראי' מס''פ כל התדיר [צ''א, ע''ב] דאמר שמואל המתנדב יין מביא ומזלפו ע''ג האישים ופריך והא קא מכבה ומוקי לה כר''ש דדשא''מ מותר אע''ג דהתם פ''ר ולא ימות היא מ''מ הואיל ולא ניחא ליה בהאי כיבוי שרי הא למדת דכל פ''ר ולא ימות דלא ניחא ליה בהאי דשרי מעתה האי מסוכרייא דנזייתא ליכא לפרש דאסור משום מפרק הואיל ואינו מתכוין ולא ניחא ליה. הלכך נראה לר''ת לפרש כלשון שני של ערוך דפי' בערך סכר דמסכרייא דנזייתא היינו סתימת גיגית של שכר ואסור להדוקה ביומא טבא דשמא תבטל הסתימה אצל הגיגית ויעשה כלי בשבת וכגון שיתכוין לבטלה ולא יתכוין לעשות כלי דהשתא פסיק רישיה שייך ביה וגם אינו מתכוין לעשות כלי לגמרי. א''נ נוכל לפרש כפירש''י משום סחיטה [ומיירי] שהנקב [למעלה] בכד שכל הנסחט ממסוכרייא נופל לתוך החבית דהשתא ניחא לי' במאי דנפיק מיניה ואסור משום סחיטה דמפרק כהני דפרי' לעיל וכ''כ בערך סכר כי לשם כתב שני הפירושים לשון א' משום בונה כדפרי' ולשון שני משום סחיטה וכתב לדברי שניהם האי נקב למעלה מן הכד הוא וע''כ אסרו חכמים להדוקיה אלא לשומו רפה למ''ד משום סתימת הפתח כיון שמהדקו נראה כמחובר למאן דאסר משום סחיטה ניחא ליה שיזוב היין לתוך [הכד] הלכך אסור אבל בנקב מן הצד כמו שיש לחביות שלנו לא אסרו להדוקי' ביומא טבא ליאבד היין אפי' אם יסחוט כיון שילך לאיבוד לא ניחא ליה עכ''ל. הלכך לשיטת ר''ת כך הוא המסקנא הלכה למעשה דבמים גזרי' דילמא אתי למיסחט הלכך צריך אדם ליזהר שלא ישרה בגדיו במים בשבת וביו''ט כדי שלא יבוא לידי סחיטה ויתחייב משום מלבן ובמקום מצוה לא גזור דילמ' אתי למיסחט ולא חייש אפי' שרה בגדיו במים כגון גבי נדה שמערמת וטובלת בבגדיה וכגון גבי הולך להקביל פני רבו, ושריית הבגד זהו כבוסו היכא שהיתה עליו לשלשת וכל מיני ליכלוך וטנוף אבל היכא שאין הבגד מלוכלך אין שרייתו כבוסו ואפי' אם הי' הבגד שחור אין שרייתו כבוסו ולכך שרי ליטול ידים במפה בשבת וכן סיפוג אלונטית נמי שרי שיותר הבגד מתלכלך כשמקנח בו ידיו וגופו וכן כל בגד צח אין שרייתו (אין) [אלא] לכלוכו, וביין ובשמן ובשכר לא חיישי' שמא [יסחוט] דאין שייך [בהן] ליבון [צ''ל וכן כל בגד העשוי] (ו)לכך מסננין בו אפי' את המים כדמוכ' פירש''י ר''פ במה טומנין מיהו לפיר''ת אין בידי להתיר לסנן מים בסודרין אע''פ שעשוי ומיוחד לכך הואיל ושייך בו ליבון במים, ובגד שבלוע מן היין ושמן ושכר אסור לסוחטו לצורך המשקין הלכך אסור לסתום פי החביות בבגדים וסמרטוטים מפני שנסחט הבגד והסמרטוטים ונופל לתוך היין וניחא ליה במאי דנפק מיניה ומודה ר''ש באיפסיק רישי' ול''י דאסור היכא דניחא ליה אבל אם הנקב שבחבית מן הצד שמה שנסחט נופל ע''ג קרקע ואזיל לאיבוד שרי להדוקא ביומא טובא וכן הברזא הכרוכה סביבותי' סמרטוט מותר לתוחבה לתוך החבית בשבת ויו''ט היכא שהוא מן הצד משום שהיין הנסחט הולך לאיבוד. וכ''כ ה''ר אליעזר ממיץ זצ''ל במלאכה דדש וכן ברזא שיש עליה נעורת והנעורת בלוע מן היין יזהר שלא יסחט הנעורת להוציא יין שבו אבל אם אינו צריך למשקה כלל מותר דהיינו כבשים לגופן ודוקא לצורך השבת אבל אם יש לו יין אחר כיוצא בזה שאין צורך שבת למשוך מיד בברזא שיש בה נעורת אסור כדקתני [קמ''ה, ע''א] סוחטין כבשים בשבת לצורך השבת אבל לא למוצ''ש וצריך שיראה שאינו צריך למימי הברזא שאם יש לו כלי תחת הנעורת יסירנו להראות שאין צריך למשקין היוצאין עכ''ל מיהו מה שחילק בין יש לו יין אחר לאין לו לא מסתבר. ולאותו לשון שפרשנו מסוכריתא דנזייתא משום בונה אין נראה לחלק בין פי החבית למן הצד מיהו בערוך מחלק כדפרי'. הרי פירשנו המסקנא והלכה למעשה לשיטת ר''ת ולשיטת ערוך ולשיטת הרא''מ זצ''ל. מיהו ר' יצחק בר שמואל זצ''ל אומר דפסיק רישי' אע''ג דלא ניחא לי' ביה אפ''ה אסור מדרבנן וההוא דשאני דעביד בארעא דחברי' וכן ההוא דצד חלזון ושקלינהו בברזא כולהי נפק' מינה שאינו חייב חטאת וההיא דפר''א דמילה וההוא דדם חטאת ודלולב הגזול איכא למימר דמצוה שאני א''נ דלולב הגזול ה''פ ס''ל כאבוה דאמר דשא''מ מותר ופריך והא פסיק רישי' הוא ומשני דאית לי' אחריתא והואיל ואית לי' שרי אפי' לר''ש דשמא לעולם לא יהא צריך לשניה ואשתכח דלא תקן כלי והלכך לאו פס''ר הוא אבל לר''י אסור שמא יצטרך לה ואגלאי מילתא דכלי עביד. ועוד מקשה רבי' יצחק על פי' ערוך דתנן בפ' ח' שרצים [ק''ז, ע''ב] המפיס מורסא בשבת אם לעשות לה פה חייב אם להוציא ממנה ליחה פטור פי' כגון שאינו חושש לפה כלל דאי ניחא לי' מן הפה כי לא מיכוין נמי חייב ואע''ג דלא ניחא לי' בפה הוה אסור אי לאו משום צערא דגופא דשרי דהתם בח' שרצים קרי לה מלאכה שא''צ לגופה ומייתי עלה [שם ע''א] מחט של יד להוציא בה את הקוץ דהוה משום צערא ולדברי ערוך הו''ל דבר שאין מתכוין מותר. ועוד הקשה מההיא דהמוציא [פ''א, ע''א] דאמר רבא אסור למשמש בצרור בשבת ופירש''י למשמש בצרור בנקב של בית הרעי להוציא הזבל משום השרת נימין והתם פס''ר הוא דאי לאו הכי לא הוה אסר רבא דסבר כר''ש פ''ב דביצה [כ''ג, ע''א] גבי קירוד וקירצוף ולדברי ערוך אמאי אסור והא לא ניח' לי' בהשרת נימין מיהו התם יש לפרש כדפר''ח התם דלמשמש בצרור היינו להחליקו [כדי] לקנח בו וחייב משום ממחק. הלכך לר' יצחק אסור לתחוב הברזא הכרוכה בבגד ובסמרטוט לתוך החבית דאע''ג דקא אזיל לאיבוד אפ''ה חייב משום סוחט מדרבנן מיהו קשה שאין צריך למים היוצאים ושמא יש לחלק בין מים הבלועין בבגד ובין מים הבלועין בכבשים דמיחזי כאוכלא. ועוד יש מחלקים דכל היכא שמשרה את הבגד ברצון במים אז לא חיישי' דילמא אתי למסחט והיינו דתנן [שבת קל''ט, ע''ב] מסננין את היין בסודרין מיהו קשה מההוא דאלונטית [קמ''ז, ע''א] דגזרי אע''ג דבמזיד הוא עושה וי''ל משום דכיון שאינו שרוי כ''א מעט רוצה הוא לנקותו ותו קשה מההיא דאין מטבילין כלים [ביצה י''ח, ע''א] משום סחיטה וי''ל אגב שהוא טרוד בטבילת מצוה אתי למיסחט מיהו סברא זאת אינה מתיישבת בלב ואיני סבור שיש לסמוך עליה. [או''ז הלכ' שבת סימן נ''ט].
------
ת''ר, ההולך להקביל פני רבו ופני אביו ומי שגדול ממנו עובר עד צוארו במים ואינו חושש. רבא שרא להו לבני עבר ימינא למיעבר לנטורי פירי, אמ' ליה אביי תניא דמסייעא לך שומרי פירות עוברין כדרכן ואינו חושש. רב יוסף שרא להו לבי בי תרבו למיעבר במיא ולמיתי לפרקא ולמיזל, אמ' ליה אביי הא תינח למיתא דמצוה קאעביד, למיזל מאי מצוה קעביד, אמ' ליה אם כן נמצת מכשלן לעתיד לבוא. רב יהוד' ורב שמואל בר יהודה הוו קיימי אגודה דנהר פפא אמעברא דהצדד, הוה קאי רמי בר פפא באידך גיסא, רמא בהו קלא אמ' להו מהו למיעבר גבייכו למישאל שמעתא, אמ' ליה רב ושמואל דאמרי תרויהו עובר ובלבד שלא יוציא ידו מתחת חפת חלוקו. פי' יש לפרש שיגביה גבדיו מידיו, ויהיו ידיו תחת בגדיו ולא יוציאם בתוך המים שלא ירחצם, דגופו ורגליו התירו אבל ידיו שהוא יכול לשומרן לא התירו. ואם צריך הוא להגביה בגדיו על צוארו או על ראשו, כדאמ' עובר עד צוארו במים ואינו חושש, ישים ידו על ראשו ולא ירחצם במים. וחפת הוא תרג' של חיק, בחיקו תר' בחיפתיה. גם יש לפרש שלא יוציא ידו מתוך חפת חלוקו, כדי שלא יראה שמוליך בגדיו אם יחלץ זרועותיו מבגדיו, אלא יעמדו בגדיו על זרועותיו דרך מלבוש. איכא דאמרי אמ' רב שמואל בר יהודה תנינא, ובלבד שלא יוציא ידו מתחת חפת חלוקו. מתקיף לה רבא ובחול כי האי גוונא מי שרי, והכת' וימד אלף ויעבירני במים מי אפסים מיכן שמותר לעבור עד מי אפסים, וימד אלף ויעבירני מי ברכים מיכן שמותר לעבור עד הברכים, וימד אלף ויעבירני מי מתנים מיכן שמותר לעבור עד מי מתנים, מיכן ואילך נחל אשר לא אוכל לעבור. פי' אפסים קרסולים. אמ' אביי שני התם דרדיפי מיא. [פסקי הרי''ד].
------
דיני סחיטה. אסור לאדם ליכנס במים בשבת אם בגדיו נוגעין במים פן יסחטם כדאמרינן בשבת פרק אלו קשרים (שבת קי''ג ב') וסחיטה דמיא הויא תולדה דליבון (תוספתא שבת פ''י הי''ג ע''ש) שהיא אב מלאכה, ואם הוא הולך לדבר מצוה כגון [שהיה הולך] להקביל פני רבו מותר ולא גזרינן מידי כדאמר בפרק בתרא דיומא (ע''ז ב'), ואמר [נמי] בפרק יום טוב (ביצה י''ח א') דנידה מערמת וטובלת בבגדיה (שבת קי''א א' תד''ה האי), ואם יש טינוף בבגדיה מקנחת [נ''א מקנחה] בסמרטוט (ע''פ סימני סה''ת סי' רמ''ד ע''ש). והורה רבינו יעקב (שם בתו' ע''ש) לנשים מניקות שהתינוקות ליכלכו בגדיהם שמותרות ליטול ידיהן ולקנח במקום הליכלוך כדי שתוכל להתפלל שאין זה אלא דרך לכלוך שאין מעביר מי רגלים לבדם אלא מעביר המים האחרים עמהם וגם במקום מצוה הקילו [חכמים] בכמה מקומות כאשר בארנו. ורבינו שמשון כתב בשם ר' יצחק שקשה לו לומר כך הואיל ומתכוונות לטהר הליכלוך. והמסקנא כך היא (ה)[ש]בגד שיש עליו טינוף שאין ליתן עליו מים דשרייתו זו היא כיבוסו כדאמר בפרק דם חטאת (זבחים צ''ד ב') ובפרק נוטל (שבת קמ''ב ב' ברש''י ד''ה נותן) מאחר שיש שם טינוף אבל אם אין שם טינוף אין נתינת מים בבגד קרוי כיבוס ואינו אסור אלא משום גזירה שמא יסחוט דהוי [תולדה ד]ליבון ובמקום מצוה לא גזור כדפי' לעיל וכן מקנח ידיו במפה שאינו מתכוין ללבן ואין שם רק מעט מים (סימני סה''ת שם) (ואין) [ואינו] אלא דרך ליכלוך. במה דברים אמורים במים אבל ביין ושמן ושאר משקין שאין מלבנין אין חוששין אם בגדיו טובל בהן, ובלבד שלא יסחוט הבגד, שאסור משום דש שמוציא מתוכו המשקה, וליכא למיגזר שמא יסחוט לצורך המשקה הבלוע בבגד דאין זה רגילות שהרי אין חפץ באותו משקה ולכך מסננין יין בסודרין כדתנן בפרק תולין (שבת קל''ט ב'), אבל סתימת כד וחבית שהיה למעלה והסתימה היה מבגד או נעורת פשתן ובלועה מיין אסור לתוחבה בחוזק בנקב לפי שהמשקה נסחט לתוך הכלי והוי דש כדאמרינן התם פרק תולין (קמ''א א') לא ליהדק איניש אודרא אפומא דשישא, פירוש מוך בפי צלוחית, ואם כן מן הצד כגון ברזא הכרוכה מקנבוס או פשתן והיא בנקב החבית מן הצד אם יש כלי תחת החבית לקבל מה שנופל אסור למשוך באותו ברזא לפי שהמשקה נסחט וגם אינו הולך לאיבוד כיון שיש כלי תחת החבית וחשוב כמו סתימת פך למעלה דאסור ואם אין כלי תחת החבית דהשתא מה שנסחט מן הבגד הכרוך בברזא נופל לארץ לאיבוד ולא ניחא ליה באותו משקה לפי' הערוך (ערכי סבר ופסק) מותר למשוך בברזא (סימני סה''ת שם), ומביא ראייה מדאמרינן בפרק הבונה (שבת ק''ג א') גבי תולש עולשין בשבת בקרקע חבירו שאינו חושש לייפותו והוי פסיק רישיה דלא ניחא ליה שאינו חייב דלא הויא מלאכת מחשבת, וכן מוכח בפרק כל כתבי הקדש (שם קי''ז א') גבי מפשיטין את הפסח ובפרק לולב הגזול (סוכה ל''ג ב') גבי ממעטין ענבים מן ההדס ביום טוב דפסיק רישיה שאינו נהנה בו אינו אסור, ומסוכרייא דנזייתא דאסור להדוקה ביומא טבא (שבת קי''א א'), פירוש סתימת נקב החבית, זהו כשהוא למעלה שאין המשקה הנסחט הולך לאיבוד. ורבינו יצחק בר' שמואל מפרש (כתובות ו' א' תד''ה האי) דאיסורא דרבנן מיהא איכא אף ע''פ שהמשקה הולך לאיבוד, כדאמ' בפרק נוטל (שבת קמ''ג א') ספוג אם אין לו [עור] בית אחיזה אין מקנחין בו את הקערה מן השומן והמאכל אע''פ שהנסחט מן הספוג הוא דבר נפסד, ומההיא דהבונה (שבת ק''ג א') אין ראייה נהי דחיוב חטאת ליכא איסורא דרבנן מיהא איכא, ובפרק כל כתבי עיקר הטעם מפני שאין שם שיעור להתחייב, ובפרק לולב הגזול מצוה שאני, ומסקינן שאסור למשוך בברזא הכרוכה במוכין אפילו היא מן הצד וגם אין כלי תחת החבית (ע''פ סה''ת שם). [סמ''ג לאוין סימן ס''ה].
------
תניא שומרי פירות בשדות וההולך להקביל פני רבו או [פני] מי שגדול ממנו עובר עד צוארו במים ואין חושש ובלבד שלא יוציאו ידיהם מתחת שולי בגדיהם כדרך שעושין בחול, ומי שעבר במים לדבר מצוה מותר לו לחזור במים שאם לא תתיר לו לחזור אינו הולך ונמצא נכשל מן המצוה (ע''פ רמב''ם שביתת עשור פ''ג הל' ו' ע''ש). תניא (ביצה י''ח ב') כל חייבי טבילות טובלים כדרכן בין בתשעה באב בין בי''ה, ובתשעה באב אין כך הלכה כאשר בארנו בהלכות נדה (ל''ת קי''א דף ל''ט ב' בד''ו [הו' בנדה ס''ח א']). [סמ''ג לאוין סימן ס''ט].
------
מצאתי בשם הר' אלעזר מוורמשא זצ''ל מי שהסיך מים על רגליו בשבת ואיכא ניצוצות על בגדיו ועל מכנסים שלו, אסור להשליך מים על מקום הניצוצות דהוי כמלבן, אלא כיצד יעשה יטול ידיו ויקנחם במקום הניצוצות וליכא איסורא. בספר התרומה אסור לאדם ליכנס במים בשבת, אם בגדיו נוגעים במים פן יסחטם, כדאמרינן פרק אילו קשרים [קי''ג ע''ב]. והמלבן הוי אב מלאכה. אבל משום מצוה מותר, כגון להקביל פני רבו, כדאמרינן פרק בתרא דיומא [ע''ז ע''ב]. ונדה שטובלת במים בבגדיה ביום טוב, מתוך שלא היתרת לה להטביל בגדיה אלא דרך מלבוש זכורה היא שלא תסחוט. ואם יש טינוף על בגדיו יקנח בסמרטוט ואינו נותן עליו מים, דשרייתו זהו כיבוסו, כדאמרינן פרק דם חטאת [זבחים צ''ד ע''ב] ופרק נוטל [שבת קמ''ב ע''ב] כיון דאיכא טינוף שם, אבל אי ליכא טינוף שם, אין נתינת מים בבגד קרוי כיבוס, ואינו אסור אלא שמא יסחוט דהוי ליבון ובמקום מצוה לא גזרו רבנן. וכן המקנח ידיו במפה שאין מתכוין לליבון ואין שם רק מים מעט מותר. אבל יין ושאר משקין בלא מים אין חששא אם טובל בהן בגדיו. והיראים כתב, שאפילו אם אין טינוף בבגד אסור ליתן עליו מים. וכן כתב בשם רב יהודאי גאון זצ''ל אי נפל חמרא על לבושא בשבתא אסיר למישדא עליה מיא. הילכך צריך אדם ליזהר שלא ליתן מים על בגד בין שלפשתן בין שלצמר. ואפילו אם ידיו מטונפות במים מרובין צריך שלא לנגב בבגד בעוד שהמים מרובין עליהן. ולריבוי המים לא ידעתי שיעורן. הילכך מנהג כשר הוא, כשאדם רוחץ ידיו בשבת, שיזרוק המים מידיו וינער בכח קודם שיקנח ידיו במפה או בבגד. וכי אמרינן שריית הבגד זהו כיבוסו דווקא במים, אבל יין או שכר מותר, דאין זה כיבוס אלא טינוף. עד הנה דברי היריאים. [שבלי הלקט סימן ק''ט].
------
ההולך להקביל פני אביו פני רבו או פני מי שגדול ממנו בחכמה עובר במים עד צוארו ואינו חושש, ובלבד שלא יוציא ידו מתחת חיפת חלוקו. וכתב ה''ר משה [פ''ג ה''ו] לפי שהוא עושה כדרך שעושין בחול. ועדיין יש לנו להוסיף ולברר הטעם כי היכי דלא ליתחזי כמשוא כשיוציא ידו מתחת שולי בגדיו ויגביהם שלא ישמטו במים, וכן פירש רש''י, ואפילו ישורו כליו במים. ואע''ג דבזבחים פרק דם חטאת [צ''א ע''ב] מוקמי בבגדי צמר או פשתן דשרייתו זהו כבוסו, איכא למימר הני מילי בבגד שיש בו כתמים שצריך כבוס אבל בגד נקי לא. אי נמי בכליו של עור. הרב אצל תלמיד בעיא ולא איפשיט ולחומרא. [המאורות].
------
הרוצה להקביל פני רבו או פני אביו או פני [מי] שהוא גדול ממנו בחכמה, או לקרות בבית המדרש, עובר במים עד צוארו ואינו חושש, ועושה אותה מצוה שהלך לעשותה, וחוזר במים למקומו, שאם לא נתיר לו לחזור אינו הולך ונמצא מתעצל מן המצוה. וכן ההולך לשמור פירותיו עובר במים עד צוארו ואינו חושש, ובלבד שלא יוציאו ידיהם מתחת שולי בגדיהם כדרך שעושים בחול. לשון רבינו משה. יש מי שאומר שלא אמרו ובלבד שלא יוציא ידיו מתחת חפת חלוקו אלא בהולך לשמור פירותיו, אבל ההולך להקביל פני רבו וכיוצא בזה למצוה מותר. ונראה שאפילו בהולך לדבר מצוה. וכן נראה דעת הר''ם. יש מן הגדולים שכתב, שלא התירו לעבור אלא בבגדים של עור, אבל בגדי צמר או פשתן הואיל ואמרו שרייתו זהו כיבוסו אסור. ויש מי שאמר שבכל בגדים מותר. וזה נראה עיקר. יש מן הגדולים שפסק שאפילו רב אצל תלמיד הולך ועובר במים, שהיתר [זה] נשאר בספק, ודבר שהוא ספק בשל סופרים הולכים בו להקל. [הבתים — שערי שביתת יום הכפורים שער רביעי].
------
ואסור ליכנס במים בשבת אם בגדיו נוגעים במים פן יסחטם אם לא לדבר מצוה. הנשים המלוכלכות בבגדיהם מצואת או שתן הנערים מותר לקנח בסמרטוט במקום המלוכלך, ובלבד שלא יתן מים על הבגד, דשרייתו זהו כבוסו. הגהה. הורה רבי' ברוך חיים לבנותיו ולכלותיו אשר הנערים משתינים על בגדיהם למנוע מלהתפלל טרם יתנו 
מים עליהן כדפי' רבי' שמשון דשרייתו זהו כיבוסו. [ספר 
נייר הלכ' שבת].
------
תלמיד דקבעי לקבולי פניה רביה או איניש דאזיל לדבר מצוה שרי ליה למעבר במיא עד צואריה, אבל להקר לא. וכן לשוט אסור. וסיכה אסור לסוך אפילו אצבע קטנה ובתענוג, אך אם היה חולה ויש לו חטטים בראשו מותר. נעילת סנדל אסור בין במפנק בין לא מפנק ואפילו בסנדל אחד, ומאן דמפנק ולא יכול לסגויי שפיר דמי למיפק בגורבי של גמי יונקא בלעז. אביי נפיק בדהוצי ורבא כריך כרעיה אסודרא. הגהה. מכאן התירו לצאת בבתי שוקים. עכ''ל. [ספר נייר הלכ' יוה''כ].
------
ורחיצה שאסרו שאינה של מצוה, אבל ברחיצה של מצוה לא אסרו. וההולך להקביל פני רבו או פני אביו או מי שגדול ממנו בחכמה. או לקרא בבית המדרש עובר במים עד צוארו. וכן מי שעושה מצוה כשחוזר מן המצוה עובר במים עד צוארו לחזור למקומו כמו בהליכתו, שלא תהא מכשילו, שאם לא תתיר לו החזרה ימנע מן המצוה. וכן שומרי פירות עוברים במים עד צוארם, ובלבד שלא יוציאו ידיהם בעברם מתחת שולי מלבושיהם כדרך שעושין בחול. [צרור החיים הדרך החמישי סימן ד'].
------
ומותר לעבור מימי הנהר וזולתו לדבר מצוה, כמו לקבל פני רבו או ללמוד הלכה, ובלבד שלא יוציא ידו מתחת חלוקו. וזהו שאמרו ההולך להקביל פני רבו או אביו או מי שגדול ממנו בחכמה עובר במים ואינו חושש ובלבד שלא יוציא ידו מתחת שפת חלוקו. ושם שאלו, הרב אצל תלמיד, ולא השיבו על זה. ומותר לעבור המים לדבר מצוה [ולחזור]. וזהו אומרם הא תינח למיתי לחיי, משום דמצוה קעביד, אלא למיזל מאי מצוה קא עביד, א''ל כדי שלא תהיה מכשילן לעתיד לבא. [ספר מצות זמניות הלכ' יוה''כ שער שני].
------
ההולך להקביל פני רבו או פני אביו או פני מי שהוא גדול ממנו בחכמה או לקרות בבית המדרש עובר במים עד צוארו ואינו חושש ועושה מצו' שהלך לעשותה וחוזר במים למקומו שאם לא תתיר לו לחזור אינו הולך ונמצא כמתרשל מן המצוה. וכן ההולך לשמור פירותיו עובר בים עד צוארו ואינו חושש ובלבד שלא יוציא ידיו מתחת שולי בגדיו כדרך שעושין בחול. פי' הרב בעל הערוך ז''ל הטעם מפני שמקפל בגדו על כתפו ונמצא יוצא בטלית מקופלת שחייב חטאת ויש מפרשים שלא ישמט כנף הבגד מתחת ידו ויבא לידי סחיטה. והר''י מקור' ז''ל כתב שנראה כרוחץ כדרכו כשמוציא ידיו אבל כשאין מוציא ידיו נראה כמהלך לדרכו. ואמרינן בגמ' דה''מ במיא דלא רדיפי אבל במיא דרדיפי אפילו בחול אסור לעבור בהן עד צוארו מפני הסכנה עכ''ל. אסור לסוך מקצת גופו ככל גופו בין סיכה של תענוג בין סיכה שאינה של תענוג ואם היה חולה אע''פ שאין בו סכנה או שיש לו חטטין בראשו סך כדרכו ואינו חושש. [ארחות חיים הלכ' יום הכפורים סימנים י''ט—כ'].
------
ההולך להקביל פני רבו, או פני אביו, או פני מי שהוא גדול ממנו בחכמה, או לקרות בבית המדרש, עובר במים עד צוארו ואינו חושש. ועושה מצוה שהלך לעשותה וחוזר במים למקומו, שאם לא תתיר לו לחזור, אינו הולך, ונמצא שנכשל מן המצוה. וכן ההולך לשמור פירותיו עובר במים עד צוארו ואינו חושש. ובלבד שלא יוציא ידיו מתחת שולי בגדיו, 
כדרך שעושין בחול. פירש בעל הערוך הטעם, מפני שמקפל בגדו על כתפו, ונמצא יוצא בטלית מקופלת שחייב חטאת. ויש מפרשים שלא ישמט כנף הבגד מתחת ידו, ויביא לידי סחיטה. והר''י פירש שנראה כרוחץ כדרכו כשמוציא ידיו, אבל אינו מוציא ידיו נראה כמהלך לדרכו. (ואמר) [ואמרינן] בגמרא דאמרינן במיא דלא רדיפי, אבל במיא דרדיפי אפילו בחול אסור לעבור בהן עד צוארו, משום סכנה. [כל בו הלכ' יוה''כ סימן ס''ט].
------
זעירי מן האמוראים הראשונים ותלמיד לר' חנינא ולר' יוחנן ורב היה אדם גדול אפילו תלמידי חכמים של רב אומרין הלכה משמו ועומד על עיקר פי' הברייתות היה דהכי אמר רבא בזבחים פ' ב''ש [מ''ג ע''ב] כל מתניתא דלא מפרש לה (זעירא) [זעירי] לא מיפרשא ומייתי עלה ההיא אם נאמרו קלות ולא נאמרו חמורות וכו'. ובפ' אחרון דזבחים [קי''ב ע''ב] מחוסר זמן בין בגופו בין בבעלים ואיזהו מחוסר זמן בבעלים הזב והזבה ויולדת מי שהקריבו חטאתם ואשמן בחוץ פטורי' עולותיהן ושלמיהן חייב', ובגמרא [שם קי''ד ע''ב] הני בני אשמות נינהו א''ר זעירי תני מצורע בהדייהו, ותו מתמה הני בני שלמ' נינהו, אמר רב ששת תני נזיר, דזעירי קבעוה תנאי דרב ששת לא קבעו תנאי. ותלמידיה דרב אמרי משמ', גרסי' במס' ע''ז שלהי פ''ר ישמעאל [ס''א ע''ב] ר' שמעון בן אלעזר אומר רשות גוים אחת היא, ובגמרא איבעי' להו ר' שמעון בן אלעזר לקולא או לחומרא, רב נחמן אמר זעירי להקל, ורב יהודה אמר זעירי להחמיר, ובהקומץ רבה [מנחות כ''א ע''א] אמר רב יהודה אמר זעירי דם שמלחו אינו עובר עליו, ותו התם אמר רב גידל אמר זעירי דם בין לח בין יבש חוצץ, וכמה הלכות אמר זעירי א''ר חנינ' (דם שבשלו אינו עובר עליו, ותו מייתי' הת') דגרסינן התם בהקומץ רבה אמר זעירי אמר ר' [חנינא] דם שבשלו אינו עובר עליו, ותו מייתינן התם ההיא דבהמה המקשה הל' דבן פקוע [חולין ע''ה ע''ב], דא''ר שמעון שזורי אפילו בן חמש שנים וחורש בשדה שחיטת אמו מטהרתו אמר זעירי א''ר חנינא הל' כר' שמעון שזורי, וההיא דפר' ישמעאל במס' ע''ז [נ''ג ע''א] מכרה או משכנה ר' אמר בטל וחכמי' אומר' לא ביטל, ובגמ' זעירי אמר ר' חנינא ורב ירמיה בר אבא אמר רב חד אמר מחלוקת בצורף גוי, ואע''ג דתלמיד דר' יוחנן הוה כדאיתא בפ''י יוחסין [קדושין ע''א ע''ב] דגרסי' זעירי הוה משתמיט מר' יוחנן דהוה אמר ליה תא נסיב ברתין עד מטו עורקמא דמיא ארכביה זעירי לר' יוחנן א''ל אוריתן כשירה ברתין לא כשרן אפילו [הכי] פליג עליה ועל רב כדאיתא בהמניח את הכד הל' ההופך את הגלל [ב''ק ל' ע''ב] דמסקינן כל הקודם בהן זכה, ובגמ' אמר רב בין בגופן בין בשבחן, ר' זעירי אמר לא שנו אלא בשבחן אבל בגופן לא. ופליג נמי על ר' יוחנן דגרסי' בפ' אחרון דמס' מנחות [ק''ז ע''ב] תנן התם במס' שקלים פ' י''ג שופרות ששה לנדבה כנגד מי אמר חזקיה כנגד ששה בתי אבות הכהנים ור' יוחנן אמר מתוך שהנדבות מרובות תקנו להן שופרות הרבה כדי שלא יתעפשו המעות, זעירי אמר כנגד פר וכבש וכ'. וגרס' נמי בפ' אחרון דסדר יומא [ע''ז ע''ב] ת''ר ההולך להקביל פני רבו או פני אביו או פני מי שגדול הימנו עובר עד צווארו במים ואינו חושש ואיבעי' להו (תלמוד) רבה לגבי תלמידא מאי אמר רב יצחק בר חנא אנא חזיתיה לזעירי דאזל לגבי רב חייא בר אשי תלמידיה, ורב אשי אמר ההוא רב חייא בר אשי דאזל לגבי זעירי (תי') רביה ופליג רב אשי ואמר (רבא) [רבה] על תלמיד לא ידעינן אי שרי ותרווייהו מודו דרב חייא בר אשי שהיה מן הזקנים ותלמיד לרב שהיה תלמיד לזעירי כשאר תלמידי רב. וגרס' נמי בפ''ח שרצים [שבת ק''ט ע''א] אמר רב חסדא שירקא טויא שריא פעפועי ביעי אסירי, דביתהו דזעירי עבדא לרב חייא בר אשי ולא אכל אמרה ליה לרבך עבדי ליה ואכל, לרבך היינו זעירי. ונראה כי לאחר פטירתו של זעירי ניסת לרב חייא בר אשי, ודכוותה גרסי' בפר' אליעזר תולין הל' ונותנין ביצה לתוך מסננת של חרדל [שבת ק''מ ע''א], איתמר חרדל שלשו מערב שבת למחר אמר רב ממחו בכלי ואין ממחו ביד וכו', עד איתמר ר' אלעזר אומר אחד זה ואחד זה אסור ור' יוחנן אמר אחד זה ואחד זה מותר, אביי ורבא דאמרי תרווייהו אין הל' כר' יוחנן וכו' עד דביתהו דזעירי עבדא ליה לרב חייא בר אשי ולא אכל אמרה ליה לרבך עבדי ליה ואכיל. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך זעירי מן האמוראים הראשונים].
------
שומרי פירות עוברים במים ביום הכפורים, ואינן חוששין שאינן מתכונין לרחיצה. וכן נראה בעיניי שהנשים המבשלות בתשעה באב וצריכות לרחוץ הבשר אין חוששין משום רחיצה. [פסקי ריא''ז].
------
שומרי פירות עוברין עד צוארן במים ואינן חוששין, וכן נמי שרי למיתי לפרקא, ולמיזל שלא תהא מכשילן לעתיד לבא, שאם לא תתיר להם לחזור לבתיהם לא יבאו למצוה. ובשבת דאיכא מנעל שרי למיעבד דרך מלבוש, אבל סנדל לכתחלה לא, דילמא משתמיט מיניה ואתי לאיתויי ארבע אמות. אסור לישב על גבי הטיט ביום הכפורים, ובטופח על מנת להטפיח. מותר להצטנן בפירות וכן בקרא ובינוקא ובכסא דכספא. כסא דכספא מליא אסור. וחסיר נמי אסור דילמא אתי לאזדרבויי. פירוש שמא יתנענעו המים וינתזו על בשרו. וכל שכן דפחרא דמשחל שחיל, פירוש לחלוחית המים עוברת דרך דפנו ונוגע לבשרו. ערב יום הכפורים שורה מטפחת במים ועושה אותה כמין כלים נגובים, שלא יבא לידי סחיטה. ולמחר מעבירה על גבי עיניו ואינו חושש. וערב תשעה באב מקנח בה פניו ידיו ורגליו, ולמחר מעבירה על גבי עיניו ואינו חושש. ירושלמי [פ''ח ה''א], בתענית צבור מרחיץ ידיו ומעבירן על פניו. ביום הכפורים מרחיץ ידיו ומקנחן במפה ומעביר המפה על פניו. [המאורות].
------
רב יוסף שרא להו לבני בית רכב למיעבר למיתי לפירקא ולמיזל נמי כדי שלא תהא מכשילן לעתיד לבא. ולמיעבר למשאל שמעתא עובר ובלבד שלא יוציא ידו מחת חיפת חלוקו, ובשבת עובר דרך מלבוש ובמנעל אבל בסנדל לא. ואסור לישב בטיט המטפחת ביום הכפורים. [המנהיג הלכ' צום כפור].
------
@ ע''ח ע''א
מים מפכין, כלומ' שיוצאין משם כפי פך קטן. מתחת מפתן הבית, מתחת מפתן של עזרה. מיכן רמז, מדכת' וליושבי ירושלם. שצריכה לישב, כשהיא יושבת יהו המים עמוקין כל כך שיגיעו עד צוארה, ולא שיהו המים נמוכין ותשטח עצמה במים, דהא מהכא רמזא דדרך טבילה בישיבה. ולית היל' כוותיה, שאפילו אין עמוקין אלא טפח עלתה בהן טבילה במ' סאה. דאיכא מנעל, ואינו יכול לעבור במים במנעלו. מאי, דהיכי ליעביד. דרך מלבוש, שהכניס ידו במנעליו ועשאן כמין בתי ידים. סנדל, שהוא של עץ מלמטה ואינו דומה למלבוש. לכתחילה לא, מש' דלא דמי למלבוש וכן ח''ע נמי וח''מ מש' דיל' נתרי. ה''ג איקלע לדבי דתנא, מקום. לאפוקי לרבינא מדעתיה דריש גלותא, שרצה להוציא רבינא מלב של ראש גולה שלא יהא לו בלבו עליו שום איבה, לומ' שמפני גסות לא רצה והתחיל לשאול לו בפני ראש גולה מאי טע' לא אתא אתמול לפרקא כדי שיאמר אונסו וישמע ראש גולה ולא יהא חושדו מיכן ואילך שלא הניח מפני גסות, דהא רפרם הוה ידע אונסיה. סיים מסאניה, כלומ' אמאי לא נעל מנעלו. גבא דכרעא, שהיה הכאב על גב הרגל ולא הייתי יכול לנעול מנעל. סיים סנדלא, שאין לו מ[ל]מעלה כלום. איכא עורקמא דמיא, אמת המים ולא הייתי יכול לילך בסנדלי במים. תני יהודה גרגרות, כך הוה כינוי שמו. על גבי טיט, כדי להצטנן. על מנת להטפיח, שיכול לטפח דבר אחר בדבר הנטפח בו, דכיון שישנו מים כל כך מיחזי כרחיצה. בפירות, לשפשף עצמו בפירות שהן קרים. בינוקא, בבשר התינוק. בכסא, בדופן הכוס. מלא, מים אסור שמא יפלו מן המים ואיכא רחיצה. חסר, מקצת שרי דהשתא ליכא למיחש שמא יפלו. דפחרא, של חרס. שחיל, שנבלעין בתוכו המים ועוברין דרך דופן הכלי. ובלעז טושטריד. לאזדרוביי, דכי מנענע הכי אי איפשר שלא יקשקשו המים אילך ואילך ומרבין למעלה ונופלין על דופן הכלי מבחוץ ומטפחין אותו כשהוא מצטנן בו והוי כרחיצה. בר אריא, בן תלמ' חכם. ולקנח בה פניו, כשהיה רוצה לרחוץ פניו ידיו ורגליו. ט''ן וח''ע מקנח בה פניו ידיו ורגליו כדי להצטנן. כמין כלים נגובין, שהן שרויין מעט. למחר מעבירה, כדי לרחוץ, וביום הכיפורים היה נוהג חומרא יתירא שלא היה רוצה לשרות את המפה, אלא רוחץ ידיו ומקנח במפה ולמחר יש בה ליחלוח מעט ורוחץ בה. איפכא אמרת לן, שהיה נוהג חומרא בט' באב ובערב יום הכיפורים שורה אותה במים. ואותיבנא לה סחיטה, דכיון שהיא שרוייה כל כך אי איפשר שאין עושה סחיטה כשמקנח בה פניו וידיו, והכי היל' דודאי אסור לרחוץ אגב מטפחת ביום הכיפו' מש' סחיטה. מאי קמיבעיא ליה, דאמאי לא יהא מתיר בלא רשות, והא חכם בלבד [יכול] להתיר בכורות שיש בהם מום לאכילה. להתגדר, שבדבר זה יהו מכובדין יותר מן האחרים לפי שהן נשאים שלא היו מתירין בכורות אלא ברשותם. חקולא. למעלה מזקינו של זה, לפני רבן גמל' הזקן, זקינו של ר' שהיה שם. החשוד בדבר, דכהנים חשודין להטיל מום בבכור בזמן הזה לפי שאינו יכול לאוכלו בלא מום, ופלוגתייהו בבכורות [כ''ט ע''ב], ולפי שהוא עצמו כהן ר' יוסי היה שואל אם יכול לאוכלו, להתיר ולהעיד בבכור חבירו אם לאו. [פירוש רבינו אליקים].
------
כ' רב יהודאי גאון בתשובה ידענא לטבילת נדה מדאורייתא מק''ו ממגעה, דכתיב הנוגע במשכבה יכבס בגדיו ורחץ במים וטמא עה''ע, ק''ו במגע עצמה, וק''ו לנדה עצמה שהיא בטומאה עד שתבא במים. ולעניות דעתין מהא ליכא למשמע אלא דבעיא טבילה לטהרות, דחמור טפי מלבעלה, דטבילה לבעלה לא בעי כונה ולטהרות בעי, ואף בדבר אחר חמור, דטבולת יום ארוך טהורה לבעלה וטמאה לטהרות אבל בפ' במה אשה [שבת ס''ד ע''ב] תני' והדוה בנדתה, זקנים הראשונים אמרו תהא בנדתה שלא תכחול ולא תפקוס עד שתבוא במים, עד שבא ר''ע ולימד, א''כ נתגנית על בעלה ומגרשה, מה אני מקיים והדוה בנדתה, בנדתה תהא עד שתבוא במים. ואיכא מרבואתא דייקו מהא דאמרינן [ע''ז ע''ה ע''ב] אך במי נדה יתחטא במים שנדה טובלת בהן, ולא חזי לן... הנדה והזבה טובלת במקוה ואינה טעונה מים חיים דלא כ' אלא בזב. [האשכול — רצב''א, הלכ' מקוואות].
------
ושיעור ארבעים סאה כדתניא ע''פ ורחץ את בשרו במים במי מקוה את כל בשרו במים שכל גופו עולה בהן וכמה הן אמה על אמה ברום שלש אמות ושיערו חכמים מקוה מ' סאה. והטובל צריך שיטבול כולו כאחד למעוטי שלא ירחץ אבר אבר ורחץ את בשרו כולו כאחד. והטובל אל יטבול לחצאין כדתניא בתוספתא בפ' גממיות הקופץ למקוה הרי זה מגונה והטובל במקוה פעמיים ה''ז מגונה פי' לחצאין לא עלתה לו טבילה אלא אגב דתנא רישא מגונה תני הא נמי מגונה. האומר לחבירו כבוש ידך עלי ה''ז מגונה ר' יהודה אומר כבוש ידך עליו עד שתצא נפשו. וכתב בה''ג כי לא נפישי מייא למרמי בהו איתתא קומתא כולה מגנדרא כי ביניתא ושפיר דמי פי' בפישוט ידים ורגלים ופי' ר''ת לאפוקי מדרב יוסף דאמר [יומא ע''ח, ע''א] מיכן רמז לנדה שתשב עד צוארה במים. ויש לומר שיש לפני' עוגל של מ' סאה אלא שאין עמוקין ולא דמי לחרדלית שאין מ' סאה במקום אחד. [או''ז הלכ' מקוואות סימן של''ז].
------
והיה ביום ההוא יהיה מקור נפתח לבית דוד ולירושלם לחטאת ולנידה, אמ' רב יוסף מיכן רמז לנידה שתבא במים עד צוארה, ולית היל' כוותיה. פי' אע''פ שאינן עמוקין מתפשטת בהן לאורכה וטובלת בהן, ובלבד שיכסו כל גופה בבת אחת. תינח יום הכיפורים דליכא מנעל, שבת דאיכא מנעל מאי, אמ' רב נחמיה חתניה דבי נשיאה חזי לי ר' אמי ור' אסי דמטו לערקומא דמיא ועבדונהו למסנייהו דרך מלבוש ועברי. התינח מנעל סנדל מאי, אמ' רב רחומי לדידי חזי לי רבינא דמטא לעורקמא דמיא ועברינהו למסאניה דרך מלבוש ועבר, רב אשי אמ' סנדל לכתחילה לא. ריש גלותא איקלע לבי ר' נתן רפרם, וכולהו רבנן אתי לפירקא רבינא לא אתא, למחר בעא רפרם לאפוקי רבינא מדעתיה דריש גלותא, אמ' מאי טע' לא אתי מר לפירקא, אמ' ליה כרעיי כאיב לי, אמ' ליה וליסיים מסאניה, אמ' ליה גבא דכרעאי כאיב לי, וליסיים מר סנדליה וליתי, איכא עורקמא דמיא, וליעברינהו דרך מלבוש, אמ' ליה לא סבר לה מר להא דרב אשי סנדל לכתחילה לא. תני יהודה גרוגרות אסור לישב על גבי טיט ביום הכיפורים. אמ' ר' יהושע בן לוי ובטיט המטפחת. אמ' רבא ובטופח על מנת להטפיח. אמ' רב יהודה מותר להצטנן בפירות. רב יהודה מצטנן בקרא, רבא מצטנן בינוקא, רבה מצטנן במאני דכספא, ובין מאני דכספא ובין מאני דפחרא בין מליאי בין חסירי אסירי, דפחרא משום דמשלחי ובכספא משו' דאתי לאזדרבויי. פי' דמשלחי נמשכין מצד החיצון, שדרך החדש להקיא מימיו לחוץ, וכלי מתכות מפני שהמים מנענעין ונשפכין המים ואע''פ שהן חסירין, וזהו פי' לאזדרבויי. כי אתא רבה בר מרי אמ' מטפחת היתה לו לר' יהושע בן לוי, ערב תשעה באב שורה אותה במים ועושה אותה כמין כלים נגובין, למחר (ביום הכיפורי') מקנח בה פניו וידיו ורגליו. וביומא דכיפורי דאיכא למיחש לסחיטה. מביא מטפחת מערב יום הכיפורים ומקנח בה פניו ידיו ורגליו, ולמחר פושטה על גבי עיניו ואינו חושש. [פסקי הרי''ד].
------
אחד הבא על הנדה כל שבעת הימים ואפילו לא ראתה אלא יום ראשון ואחד הבא על היולדת זכר כל שבעה או יולדת נקבה כל ארבעה עשר או על הזבה כל ימי זובה וספירתה הכל בכרת שנאמר בנדה (ויקרא ט''ו י''ט) שבעת ימים תהיה בנדתה, ובזבה נאמר (שם ט''ו כ''ה) כל ימי זוב טומאתה כימי נדתה תהיה טמאה היא, וביולדת נאמר (שם י''ב ב') כימי נדת דו(ו)תה תטמא ונאמר וטמאה שבועים כנדתה, במה דברים אמורים שהטומאה תלויה בימים כשטבלה במי מקוה אחר הימים הספורים אבל נדה זבה ויולדת שלא טבלו במי מקוה הבא על אחת מהן אפילו אחר כמה שנים חייב כרת שבימים וטבילה תלה הכתוב שנאמר (שם ט''ו י''ח) ורחצו במים זה בנין אב לכל טמא שהוא בטומאתו עד שיטבול (רמב''ם איסו''ב פ''ד הל' ב'—ג'). ועוד דרשו רבותינו בפרק במה אשה (שבת ס''ד ב' ע''ש) (שבעה) [שבעת] ימים תהיה בנדתה (שם ט''ו י''ט) בנדתה תהא עד שתבא במים, ומכאן לטבילת נדה מן התורה, ורב היי גאון פירש שלמדנו טבילה לנדה מן התורה בק''ו ממגעה שנאמר (שם ט''ו כ''א) והנוגע במשכבה (ירחץ) [ורחץ] במים, ורבינו יעקב מפרש (יומא ע''ח א' תד''ה מכאן) שלמדנו מכלי מדין שנאמר שם (במדבר ל''א כ''ג) אך במי נדה יתחטא ודורש בסוף עבודה זרה (ע''ה ב') במים שהנדה טובלת בהם, ובדברי הקבלה כתוב (זכריה י''ג א') ביום ההוא יהיה מקור נפתח לבית דוד לחטאת ולנדה. [סמ''ג לאוין סימן קי''א].
------
וטבילה לנדה ולזבה למדנו מקל וחומר ממגעה שנאמר (ויקרא ט''ו כ''א) והנוגע במשכבה יכבס בגדיו ורחץ במים הם עצמם לא כ''ש (יומא ע''ח א' תד''ה מכאן), וכמו כן למדנו בתורת כהנים (פ''ו ה''ט) ממקרא זה בקל וחומר שהנוגע בנדה עצמה יכבס בגדיו שאין כתוב שם כי אם הנוגע בה יטמא. עוד פירשנו טעמים אחרים בענין הנדה בספר מצות לא תעשה (קי''א). [סמ''ג עשין סימן רמ''ח].
------
בשבת דאיכא מנעל, ניחוש שמא יפול מרגלו, ואתי לאיתויי. תינח מנעל דלא שכיח דנפיל, ומשום הכי לא גזרי', סנדל דשכיח דנפיל, מאי איכא למימר. ובטיט המטפחת שיש בה לחות כל כך, שכשתיגע ידו על הטיט תהיה ידו לחה. אמ' אביי אפי' הכי שרי, אלא שכל כך היא לחה, שבלחות היד תלחלח דבר אחר אסור דהוי כמי שמושיט אצבעו במים. להצטנן בפירות, פניו או ידיו שלא אסרה תורה תענוג דלאו רחיצה. מליא אסור לאחוז בידו, דדילמא [שפיך מיניהו על ידיו. חסירא שרי. דפחרא, של חרס. אפי' חסר אסור משום דמשחל שחיל, כלו'] שמזיע מבחוץ לחות מים שבתוכו ופולט אותן. ועושה אותה כמין כלים נגובים. כלו', שסוחט אותה בכל כחו כדרך שעושין הכובסין קודם כשרוצין לשוטחה בחמה, ואחר הסחיטה [מניחה] תחת הכר או תחת הכסת, ולאחר כן, מעבירה על גבי עיניו אם ירצה משום תענוג, אע''פ שיש במפה לחות גדולה. ואסיקנא ביום הכפורים מחמרי' טפי מט' באב. [רבינו יהונתן מלוניל].
------
בשבת שאינה יום הכפורים נועל מנעליו ועובר במים, ואינו חושש שמא יעבירם בידו, אבל לא ינעול סנדל לכתחלה שמא יישמט מרגלו ויעבירנו בידו. [פסקי ריא''ז].
------
דעברוה דרך מלבוש, כמות שהוא ברגלו, סנדל לכתחילה לא, שמא ישמוט מרגלו ויביאנו בידו. ובטיט המטפחת גופו, ונהנה והוה ליה לעונג, ובטופח על מנת להטפיח במקום אחר שנוגע בו. מצטנן בקרא, היה מעביר דלעת על גופו. בינוקא, בשר תינוק מצונן הוא, לפי שאינו שומר עצמו. מליא אסיר, שמא יפלו המים בבשרו, דפחרא, כלי חרס, דמישחל שחיל, חוץ לכלי מזיע מן המים ונהנה מהן. כמין כלים נגובין, שוטחה ומנגבה מעט כדי שלא יבוא לידי סחיטה [תוס', כתב רבי' אליקים אמ' לן מורה צדק דכשהוא עומד ממטתו שחרית הוי כמלוכלך שהרי ידים עסקניות הן ויכול לרחוץ ידיו ועיניו נמי יכול לרחוץ משום שנ' [משלי ט''ז] כל פעל ה' למענהו, ובעל הדיברות כתב שחרית נוטל ידיו כדרכו דנטילת ידים מצוה ומברך על נטילת ידים אבל פניו אסור]. [ריבב''ן].
------
בשבת עובר במים עד צוארו או ב[יום] כפור כי דינם שוה והדברים שמותר לעבור בשבילם כתבתיו בנתיב ז' בענין י''ה בח''ב. ואפילו יש מנעל ברגלו מותר ולא חיישי' דילמא שליף ליה ויעבירנו ד' אמות ברשות הרבים אבל עם סנדל אסור שאינו מהודק ושמא יצא מרגלו ויעבירנו כך פשוט ביומא. [רבינו ירוחם ני''ב חי''ד].
------
א''ל לא סבר מר להא דאמר רב אשי סנדל לכתחלה לא. תימה הא רב רחומאי אמר אנא חזיתיה לרבינא דעבר במלבוש. ושמא י''ל דתרי רבינא הוו. אי נמי דחויי דחי ליה רבינא אבל הוא לא היה סובר כן. ערב תשעה באב מביאין וכו'. מכאן סומכין העולם ערב תשעה באב [מביאין מטפחת וכו' כדי] ליטול ידים. ומנהג שטות הוא, שהרי לא אמר הכא אלא להעביר על עיניו נגובה דוקא, אבל ליטול ידיהם כדרך שהן עושין שטות הוא, שהרי אם ידיו מלוכלכות מותר אפילו בלא מפה אפילו ביוה''כ, כדאמרינן לעיל היו ידיו מלוכלכות בטיט ובצואה רוחץ כדרכו ואינו חושש. ואם אינם מלוכלכות אסור להושיט אפילו אצבע קטנה במים. [תוספות רבינו פרץ].
------
תני רב יהודה בר גרוגרת אסור לישב על גבי טינא ביום הכיפורים. אמר ר' יהושע בן לוי ובטינא המטפחת, אמר אביי בטופח להטפיח. אמר רב יהודה מותר להצטנן בפירות, רב יהודה מצטנן בקרא, רבה מצטנן בינוקא, רבא מצטנן בכסא דכספא. אמר רבא כסא דכספא, מלא אסיר, חסר שרי, דפחרא, אידי ואידי אסיר משום דשחיל. רב אשי אמר כסא דכספא נמי אסיר, משום דמודריב. [בה''ג הלכ' יום הכיפורים].
------
תאני ר' יהודה גרוגרות, אסור לישב על גבי טינא ביום הכפורים אמ' רבי יהושע בן לוי ובטינה המטפחת אמ' אביי ובטופיח להטפיח, אמ' רב יהודה מותר להצטנן בפירות רב יהודה מיצטנן בקארא ראבא מיצטנן בינוקא ראבא מיצטנן בכסא דכספא, אמ' ראבא כסא דכספא מלי אסיר חסיר שרי דפחרא אידי ואידי אסיר משום דשחיל, רב אשי אמא כאסא דכספא נמי אסיר משום דמזדרבי. זעירא בר חמא אושפיזכניה דרבי אמי ודרבי אסי ודר' יהושע בן לוי ודכולהו רבנן דקיסרי הוה, אמ' ליה ליוסף בריה דר' יהושע בן לוי תא אימא 
לך מלתא מעליתא דהוה עביד אבוך מטפחת היתה לו בערב יום הכפורים היה שורה אותה במים ולמחר מקניח בה פניו ידיו ורגליו, וכין כי אתא ראבון בר מארי אמא בערב תשעה באב מביאין לו מטפחת ושורה אותה במים ועושה אותה כמין כלים נגובין ומניחה תחת מראשותיו ולמחר מקניח בה פניו ידיו ורגליו, בערב יום הכפורים מביאין לו מטפחת ושורה אותה במים ועושה אותה כמין כלים נגובין ולמחר מעבירה על גב עיניו. [הלכות פסוקות לרבינו יהודאי גאון הלכ' יום הכפורים].
------
אסור לישב על גבי טיט המטפח ביום הכפורים ובטופח על מנת להטפיח. מותר להצטנן בפירות רב יהודה מצטנן בקרה (רבא ביונקא) ומפרשים [רבה ביונקא רבא] במנא דכספא. הכי אמר רבינו האיי יש שגורסין מצטנן בינוקא ומפרשים כי התינוק הקטן גו בשרו מקבל מן האויר את החום ואת הקור ולאלתר וכשאתה ממעכו על גוף אחר יוצא חומו ויש שגורסין מצטנן בינוקא [ביונקא] ומפרשים קיתון של חרס שינק מים ומניחו על לבו ועל כריסו ועל פניו להצטנן בו כדרך שעושין לעין שמרדה לצנן אותה. כלי כסף וכלי חרס המחזיקין מים בין מלאים בין חסירין אסור להצטנן בהם. מלאים שמא ישתפכו על גופו חסירים של חרס משום דשחלי פירש מפני שהמים שבתוכן מתמצין ושואבין אותן ומקיאין לחוץ ונמצא מצטנן בהם. כלי כסף משום דמזדרבי. מפרשי רשוותא שכשמתנענע הכלי נתזין מימיו ונשפכין על בשרו מלשון (איוב ו') יזורבו נצמתו כלומר בעת שהמים נמשכין וזוחלין ונשפכין נצמתין ממקומן ונכרתין. [רי''ץ גיאת הלכ' יו''כ].
------
תני יהודה גרוגרות אסור לישב ע''ג טינא ביוהכ''פ. אמר רבי יהושע בן לוי ובטינה המטפחת, אמר אביי ובטופח על מנת להטפיח — פירוש משקין שנשפכו לארץ או על גבי כלי ולא נבלעו יפה יפה אם יש בהן ממש שאם יניח ידו עליהן נדבקין בידו ונעשית לחה שיעור כשיניח ידו על הבגד או על הכלי אם לא יודע מקום ידו זהו משקה טופח, ואם יודע מקום הנחת ידו זהו טופח על מנת להטפיח. [הערוך ערך טפחגב]. מ''ט — משחיל שחיל — פירוש שואבין המים ומקיאין אותן לחוץ ונמצא המצטנן רוחץ גופו במים. [הערוך ערך שחל]. מ''ט — משום דאתי לאזדרבויי — פירוש משום דמזדרבי כשמתנענעים הכלים נתזים מן המים שבתוכן ונופלין על בשרו של אדם המצטנן בהן. פ''א שמא יעלו המים ויצאו לחוץ לפי שכלי כסף שיעי. [הערוך ערך אזדרבויי]. דבר זה הניחו להן לבית ר' להתגדר בו... מאי כיון דלהתגדר בו — צריך ליטול רשות — פירוש ענין מתגדל. [הערוך ערך גדרגא].
------
תני ר' יהודה בן גודגודא אסור לישב ע''ג טינא ביוה''כ ובטינא מטפחת אמר אביי ובטופח להטפיח. ואר''י מותר להצטנן בפירות ר''י מצטנן בקרא רבה בינוקא רבא בכסא דכספא. אר''פ מלא אסור חסיר שרי דפחרא אידי ואידי אסור משום דשחיל ר''א אמר כסא דכספא אסור משום דמזדרב. זעירא בר חמא אושפזיכנה דר' אמי ור' אסי וריב''ל וכולהו רבנן דקיסרי א''ל לרב יוסף בריה דריב''ל אימא לך מילתא דהוה עביד אבוך מטפחת הו''ל בעיו''כ ושורה אותה ועושה כמין כלים גנובים ולמחר מקנח בה פניו ידיו ורגליו להצטנן. (וכן כי אתה רבה בר מרי) בט''ב מביאין לו מטפחת ושורה אותה במים ולמחר מעבירה ע''ג עיניו. [וכן כי אתא רבה בר מרי וכו'] א''ל יעקב לר' ירמיה איפכא אמרת לן ואותבינך סחיטה. והמנהג שנוהגין עד עכשיו (וששורין) [ששורין] מפה במים ונוטלין ידיהם שחרית לתפלה במפה בין בט''ב בין ביוה''כ מנהג טעות הוא שנט''י מצוה הוא ונוטלין כדרכן. והא דאמרינן (תענית י''ג.) אבל אסור להושיט אצבעו במים. כדרך שאסור ביוה''כ. להתענג הוא דאסור אבל למצוה מותר. דהא דאמרינן אם הוה מלוכלך בטיט או בצואה רוחץ כדרכו כו' אפי' שלא במקום מצוה. וגרסינן נמי ההולך להקביל פני רבו או פני מי שגדול ממנו עובר (בצוארו) [עד צווארו] במים ואינו חושש והלכך שחרית נוטל ידיו כדרכו ואינו חושש ומברך ענט''י אבל פניו אסור. ואיכא מ''ד דאינו מברך ענט''י ביוה''כ ובט''ב ואינו מברך שעשה לי כל צרכי מפני שאסור בנעילת הסנדל. ומסתברא כיון דבידו וברשותו הם לעולם כגון מפני סכנת עקרב מותר ויכול לברך כסדר כל השנה כולה. ול''ד כי סיים מסאני, כי היכא דכי לא שמע קול תרנגולא מברך כיון שבידו היא. והגאון (ש)אמר, אסטניס וכל מי שאין דעתו מיושבת עליו בכל השנה עד שיקנח במים מותר לקנח ולטהר במים אבל כל אדם אסור להושיט אצבעו: וכל אדם מותר לטהר עצמו במים אבל להנאתו אסור. ותניא (פ''ח.) כל חייבי טבילות טובלין כדרכן בין בט''ב בין ביוה''כ. [עשרת הדברות לבעל העיטור הלכ' יו''כ].
------
תולדה לעינוי רחיצה. (ב)מיעוט גופו במתכוין להנות 
כדתנן [ע''ג ב'] דלא שרי ליה אלא במלך וכלה ותניא [ע''ח א'] ר''י אומר אסור לישב על גבי טיט המטפחת ביום הכפורים ומסקינן בטופח ע''מ להטפיח ודוקא במתכוין ליהנות אבל אינו מתכוין ליהנות לא מיבעיא מיעוט גופו אלא אפי' רוב גופו מותר כאשר פירשנו למעלה ותניא נמי [ע''ז ב'] אסור לרחוץ מקצת גופו ככל גופו ואם היו ידיו מלוכלכות בטיט ובצואה רוחץ כדרכו ואינו חושש ותני דבי מנשה אשה מדיחה ידה [אחת] במים ונותנת פת לתינוק ואינה חוששת אמרו עליו על שמאי הזקן שלא רצה להאכיל בידו אחת וגזרו עליו שיאכיל בשתי ידיו אלמא כל רחיצה שאינה צורך הנאה שריא הלכך כהן נושא כפיו נוטל ידיו אבל רחיצת פנים בבקר הוי צורך הנאה ורפואה דאמר שמואל [שבת ק''ח ב'] טובה טיפת צונן שחרית ורחיצת ידים ורגלים בחמין ערבית מכל קלורין שבעולם. אמרינן ביומא [ע''ח א'] ריב''ל אומר ערב יוה''כ מביאין לו מטפחת ושורה אותו במים ועושה אותה כמין כלים נגובין למחר מעבירה על פניו ואינו חושש פי' כלים נגובים שסוחט המטפחת עד שלא נשאר בו טופח להטפיח דלא ליתי לידי סחיטה דאי הוי טופח להטפיח הוי אסור דלא גרע מטיט המטפחת. ויש מרבותי דמפרשים דרחיצת כל גופו מדרבנן היא וקרא אסמכתא בעלמא וראיה מביאין מדאמרינן בנדרים בתחילת אלו נדרים [ע''ט ב'] דאמרה קונם פירות עולם עלי אם ארחץ למה לה הפרה לא תרחוץ ולא ליתסרו פירות עולם עליה מדתלי לענות נפש בהנאת פירות עולם מכלל דחסרון רחיצה לא הוי בכלל לענות נפש ונראה לי שאין ראיה משם דהתם הכי פירושו כיון דאסרה הנאת פירות עליה אם תרחץ אם כן לא הוי נדר מן הרחיצה אלא מן הפירות והיכי מצי בעל מפר. מרחיצה לא מצי מיפר שהרי לא היה הנדר בה. מפירות לא מצי מיפר דלא תרחוץ ולא יחול איסור פירות עליה והבעל אינו יכול להפר אלא בנדר שחל האיסור כבר כר' נתן דאמר בשילהי נדרים [צ' א'] אין הבעל מיפר אא''כ חל הנדר וקי''ל דאפילו אמרינן כי היכי דפליגי רבנן ור' נתן בהפרה פליגי בשאלה [ואמרינן דעבד רב אחא עובדא בשאלה] כר' נתן דנסביה איתתא והדר שריה בהנאת בגדים אלמא בין בהפרה בין בשאלה אין בעל מיפר וחכם מתיר אלא א''כ חל הנדר והכי פירושו למ''ל הפרה בלא הפרה היא מותרת בפירות עולם כל זמן שלא רחצה. [יראים סימן ת''כ].
------
גרסינן בפרק אחרון דסדר יומא תני רב יהודה גרוגרות, אסור לישב על טיט ביום הכיפורים. אמר רבי יהושע בן לוי ובטיט המטפחת אמר אביי ובטופח על מנת להטפיח. פי' כל להקר (רכי) [כמו] מים אסור ביום הכיפורים משום גזירת רחיצה. כדמסיק רב אשי דכסא מליא בין (דפחיא) [דפחרא] בין דכספא אסור להצטנן אבל בפירות ובקרא מותר דליכא למיחש למידי. ובתלמוד ספרים שלנו לא מצאתי דבריו של רב יהודה גרוגרות. אבל רבנא נתן פירש בערך גרוגרות ההיא דגרסינן בפרק שמונה שרצים [שבת ק''ח ע''ב] דבספרים שלנו תני רב יהודה בר חביבא אין עושין מי מלח עזין, גרס' רב יהודה גרוגרות. ופיר' רב יהודה גרוגרות שם האיש. מיהו במסכת שקלים פרק התרומה [ירושלמי שקלים פ''ד ה''ב] אמר רבי חזקיה תני רבי יהודה גרוגרות השלחן והמנורה והפרוכת והמזבח מעכבין את הקרבנות דברי רבי מאיר וחכמים [אומרים] אין לך מעכב אלא כיור וכנו בלבד. ולא כדין רבי אליעזר ורבי יוסי בר חנינא תרוייהו אמרין כולהון דכתיב נוכח מעכב צלע אין מעכב. ורבי שמואל בר נחמני בשם רבי יונתן אפילו שימה מעכבת. אמר רבי חנניה בין עבודות שבפנים בין עבודות שבחוץ. ובתוספתא דמנחות פרק אלו שהן טעונות מלח [פ''ו ה''ו] השולחן והמנורה והמזבחות מעכבין זה את זה אבל כגירסא בשקלים תימה מפני [מה] מעכבין את הקרבן. בשלמא הא דגרסינן בזבחים פרק קדשי קדשים [זבחים ס''ב ע''א] כל מזבח שאין לו קרן וכבש ויסוד וריבוע פסול כדמפרש רב הונא אמר רב המזבח כל מקום שנאמר המזבח המזבח מעכב היינו קרבן. אבל שולחן ומנורה מפני מה יעכבו הקרבנות בעבודה שהן מכשירין אותן, כגון השלחן שמקדש לחם הפנים ובזיכין, [מ''מ] בכל מקום שיסדר השולחן בהיכל אפילו באולם, למאן דאמר קדושת ההיכל ואולם חדא היא, מקדש. דהכי אמר רבא בפרק ראשון דזבחים הלכה רבי שמעון מכשיר בהילוך [י''ד ע''א] דאמר רבא את''ל רבי שמעון סבר לה כרבי שמעון דאמר תוך עזרה מקדש אין מחשבה מועלת אלא מפתח אולם ולפנים מפני שיכול לסדר השולחן בהיכל עד פתח האולם. ועיין התם. הילכך תימה מה מעכב. אם לא נפרש שבכל מקום שיסדר השולחן, צריך שאף המנורה תהיה נוכח השולחן. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב יהודה גרוגרות].
------
ואסור לישב על גבי טינא (של) מטפחת שהיא טופח על מנת להטפיח. ומותר להצטנן בפירות רב יהודה מצטנין בקרא. אמר רבא כסא דכספא מליא אסור חסר שרי דפחרא אידי ואידי אסור משום דשחול. ורב אשי אוסר נמי בכסא דכספא דאתי לאיזדרבוי. [ראבי''ה סימן תקל''א].
------
אסור לישב על גבי טיט המטפחת ביום הכפורים, והוא שיש לה טופח על מנת להטפיח. מותר להצטנן ביום הכפורים בפירות הקרים [ו]בכלי כסף, ואם יש בהן מים אסורין להצטנן בהן בין שהן מלאין בין שהן חסרין, לפי [שדרכן להחליק המים בהן, ושמא ישפכו המים עליו, וכן כלי חרש שיש בהם מים לפי] שהן מזיעין והרי הוא כנוגע במים. ערב יום הכפורים מקנח אדם פניו ידיו ורגליו במטפחת, ולמחר פושטה על גבי עיניו ואינו חושש. ובערב תשעה באב שורה אותה במים ועושה אותה כמין כלים נגובין, ולמחר מקנח בה פניו ידיו ורגליו, וביום הכפורים לא יעשה כן שמא יבא לידי סחיטה. [פסקי ריא''ז].
------
אסור לישב ביום הכפורים על גבי טיט המטפחת, והוא שיהיה טופח כדי להטפיח, שאם הניח ידו על הטיט וידביקנה לידו האחרת ידבק בה הלחלוחית. ומותר להצטנן בפירות קרים או בתינוקות שיש להם קרירות מחמת לחותן. לא ימלא אדם כלי חרס מים ויצטנן בו, שהמים נוזלין מדפניו. ואפילו כלי מתכות אסור, שמא ינתזו מים על בשרו. לשון רבינו משה. מ''ש הר''ם לא ימלא, אינו נראה כן לפי ההלכה, אלא בין מלא בין חסר אסור, בין בכלי חרס בין בכלי מתכות. ואולי מה שכתב הר''ם מלא, אינו מלוי דוקא, אלא כל נתינת מים בכלי, כל מקום המים נקרא מילוי. יש מי שאמר, אם היה כלי מתכת סתום, שאין לחוש בו שיתזו ממנו המים, מותר להצטנן בו. אע''פ שדבר של טעם הוא זה, טוב להחמיר. [הבתים — שערי שביתת יום הכפורים שער רביעי].
------
ואסור לישב על גבי טיט המטפח מים כשהמשקה טופח פלוטט בלעז. ומותר להצטנן בפירות אבל לא בכסא דכספא ודחרסא. [ספר נייר הלכ' יוה''כ].
------
אסור לישב בי''ה ע''ג טיט שהוא טופח ודוק' שהו' טופח ע''מ להטפיח שיש בו כ''כ לחלוחית שיוכל ללחלח שום דבר ואותו דבר שיוכל ללחלח דבר אחר אבל מותר להצטנן בפירות או בדלעת וכיוצא בהם או בתינו' או בכוס של כסף או בשום כלי חרס אבל אם יש מים בכוס או בכלי אפילו חסר אסור דשמא ינדנדו המים וינתזו לו על בשרו כך פשוט ביומא שורה אדם מפה במים ערב י''ה ועושה אותה כמין כלים נגובים כומר שעושה אותה מעט לחי' לא שנתיבשו הרב' ולמחר בי''ה מעבירה על גבי עיניו להצטנן ואינו חושש כך פשוט ביומא ובכאן טעו אותם שנהגו לשרות מפה במים מערב י''ה ואינם מיבשין אותה אלא מניחין אותה כך ולמחר מקנחין בה ידיהם ופניה' וטעו כי עושין סחיטה ממש ולא הותרו אלא כמו שכתבתי. [רבינו ירוחם נ''ז ח''ב].
------
ומצטנן אדם בכל דבר חוץ מן המים. ולא ישב על גבי טיט שיש בו כדי להטפיח. והחכמים היו מצטננין בקרא ובינוקא ובכסא דכספא ריקנין. סיכה אסורה ביום הכפורים. ואפילו סיכה שאינה של תענוג. ואם היו לו חטטין בראשו סך כדרכו. וכן (הלכה) [חולה] אע''פ שאין בו סכנה. [צרור החיים הדרך החמישי סימן ד'].
------
ואסור לשבת על טיט רך ביוה''כ, וזהו שאמרו אסור לשבת ע''ג הטיט המטפח ביוה''כ, ובטופח [ע''מ] להטפיח. ומותר להצטנן ביוה''כ, כאומרם רב יהודה מצטנן בקרא פירוש אבטיח. רבא מצטנן בינוקא פירוש כלי חרס שנבלעו בו מים, ונקרא כן [מפני] שהוא יונק המים. אבל בכלי מלא אסור שמא ישפכו מן המים עליו. וגם אם לא היה מלא אסור להצטנן בו אם היה הכלי של כסף יש לחוש מפני חלקתו יתמלט [—ישמט] מן היד וישתפכו המים על גופו. ואם היה של חרס יש לחוש שמא יזובו בו המים בצדדיו. וזהו שאמרו מאני דכספא משום דמזדרבי מאני דפחרא משום (דמשליי) [דמשחלי]. [ספר מצות זמניות הלכ' יוה''כ שער שני].
------
טיט שהוא לח ביותר כדי שיניח אדם ידו עליו תעלה בה לחלוחית שאם הדביק אותה לידו אחרת תדבק בה לחלוחית אסור לישב עליה. לא ימלא אדם כלי חרס מים ויצטנן בה כי המים נוזלים מדפנו ואפילו כלי מתכות אסור שמא ינתזו מים על בשרו ומותר להצטנן בפירות. לוקח אדם מטפחת בעי''כ ושורה אותה במים ומנגבה מעט ומניחה תחת הכר ולמחר מעבירה על גבי פניו ואינו חושש אע''פי שיש בה קור הרבה. נראה דפירש הרב שכוונתו כדי להצטנן בה ולדעת רוב המפרשים לעשות זה במקום רחיצה להסיר לפלוף שבעין ושעל פניו וכן נראה דעת הירושלמי דאמרינן בירושלמי בתענית צבור רוחץ פניו ידיו ורגליו כדרכו ובתשעה באב מרחיץ ידיו ומעבירן על פניו. וביום הכפורים מרחיץ ידיו ומקנחן במפה ומעביר המפה על פניו. רב יונה תרי סמטוטא ויהב ליה תחת כרא. וטעם הנגוב מעט במפה השרויה כדי שלא יבא לידי סחיטה ויש מי שאוסר זה ביום הכפורי' מפני חשש סחיטה שמא לא ינגבנה היטב. [ארחות חיים הלכ' יום הכפורים סימנים י''ז—י''ח].
------
טיט שהוא לח ביותר, כדי שיניח אדם ידו עליו (והעלה) [ותעלה] בה לחלוחית, שאם הדביק אותה לידו אחרת, תדבק בה לחלוחית, אסור לישב עליה. לא ימלא אדם כלי חרש מים, ויצטנן בה, שהמים נוזלים מדפנו. אפילו כלי מתכות אסור, שמא ינתזו על בשרו המים. ומותר להצטנן בפירות. לוקח אדם מטפחת ערב יום הכפורים, ושורה אותה במים, ומנגבה מעט, ומניחה תחת הבגדים, ולמחר מעבירה על פניו, ואינו חושש, אף על פי שיש בה קור הרבה. הגה''ה, נראה שפירוש הרב ז''ל שהכונה בזה להצטנן בה, ודעת רוב המפרשים לעשות זה במקום רחיצה, כדי להסיר לפלוף שבעינו ושעל פניו. וכן נראה מדעת הירושלמי, דאמרינן בירושלמי בתענית ציבור רוחץ ידיו ופניו כדרכו, ובתשעה באב רוחץ ידיו ומעבירן על פניו, וביום הכפורים רוחץ ידיו ומקנחן במפה, ומעביר המפה על עיניו. רבי יונה תרי סמרטוטא ויהיב ליה תחות כרא ע''כ. וטעם הנגוב מעט במפה השרויה, שלא יבא לידי סחיטה. [כל בו הלכ' יוה''כ סימן ס''ט].
------
אסור לישב ע''ג טיט המטפחת ביום הכפורים, אמר אביי בטופח ע''מ להטפיח. אמר רב יהודא מותר להצטנן בפירות רב יהודא מצטנן בקרא רבא מצטנן בכסא דכספא, פירוש ריקן. ערב תשעה באב מביאין לו מטפחת ושורה אותם במים למחר מעבירה על עיניו ואינו חושש בערב יוהכ''פ שורה אותה במים ועושה אותה כמין כלים נגובים למחר מעבירה על עיניו ואינו חושש. [האגודה].
------
רב יהודה מצטנן בקרא דמותר להצטנן בפירות, רבה מצטנן בינוקא, רבא מצטנן בכסא דכספא, וה''מ חסיר אבל מלייא אסור דילמא אתי לאיזדרבויי. [המנהיג הלכ' צום כפור].
------
ובכסא דפחרא בין מלא בין חסר אסור להצטנן בו משום דשחיל, המים שבתוכו מתמצין ויוצאין ומקיאין לחוץ ונמצא מצטנן במים, ובכסא דכספא נמי אסור משום דאתי לאזדרבויי, פי' שמא יתנענעו המים שבתוכו וינתזו על בשרו, והכין פי' רבואתא. והכי משמע [ד]לשון זחילה והשמטה הוא, שכלי כסף חלקים הם ונשמטין מידו ונשפכין על בשרו, ובלשון מקרא יזורבו נצמתו, כלומר בעת שהמים נמשכין וזוחלין ונשפכין נצמתין ממקומן. [האשכול — דפוס י%ם, הלכ' יוה''כ].
------
כך היה מנהגו של ריב''ל ערב יוה''כ שורה אותה במים ועושין אותה כמין כלים נגובים, פירוש דמעצר ליה כדי שלא יבא לידי סחיטה ביום הכפורים ולמחר מקנח בו ידיו ורגליו. ובירושלמי ביום הכפורים מרחיץ את ידיו ומקנחן במפה ואם אסתנס הוא ואין דעתו מיושבת עליו כל השנה כולה עד שיקנח במים וכ''ש ביום הכפורים שצריך לטהר עצמו ולקנח עצמו יקנח אבל כל אדם לא שכך אמרו חכמים אסור לו לאדם שיושיט אצבעו קטנה במים בט' באב כדרך שאסור להושיט ביוה''כ. ותוב אמרו חכמים ריב''ל היו מביאין לו וכולי. אבל אם היו ניצוצות של מימי רגלים נתזות על רגליו חייב לרחוץ רגליו ולשפשף אותם בידו שכך שנינו (כח.) זה הכלל היה במקדש כל המיסך רגליו טעון טבילה וכל המטיל מים טעון קדוש ידים ורגלים. בשלמא רגלים משום ניצוצות אלא ידים למה, אמר רב אשי (כט:) זאת אומרת מצוה לשפשף. ואנו אומרים אם היה לכלוך על פניו או לפלוף על עיניו (כתב הרא''ש וברי''ץ גאות ז''ל כתב אם היה לכלוך על פניו או לפלוך על גבי עיניו, וצ''ל גם ברא''ש לפלוף) מותר להעבירן. וכשנכנס לעשות צרכיו להסך רגליו ולטול מים ודרכו לרחוץ בידיו דרך קנוח מותר לרחוץ ורגליו נמי כיון שאי אפשר לגדולים בלא קטנים צריך לרוחצן משום נצוצות הנתזות. [רי''ץ גיאת הלכ' יו''כ].
------
כל חייבי טבילות טובלין כדרכן בין בט' באב בין ביום הכפורים. אין בין ט' באב ליום הכפורים אלא שזה ספקו אסור וזה ספקו מותר איתוקמא (פסחים נ''ד ע''ב) בקיבעא דירחא היכא דמספק לן גבי יום הכפורים קביעא דירחא אסור ועבדינן תרי יומי לחומרא וגבי ט' באב מותר ובחד יומא סגי. הא לכל דבריהם זה וזה שוין. מסייע ליה לר' אלעזר דאמר אסור לאדם להושיט אצבעו במים בט' באב כדרך שאסור ביום הכפורים. ואמר מר רב עמרם דכן הלכה וכך אנו עושין. ודוקא שלא היו ידיו מלוכלכות בטיט ובצואה ובלא יוצא מבית הכסא דלא עדיף מיום הכפורים. ובאידך פרקין (יומא ע''ח.) איתא כך היה מנהגו של ר' יהושע בן לוי ערב ט' באב מביאין לו מטפחת ושורה במים ומניחו תחת מראשותיו ולמחר מעבירה על גבי עיניו. והתם (תענית ג.) אמר רב חסדא כל שהוא משום אבל ט' באב ואבל אסור בין בחמין בין בצונן כל שהוא משום תענוג כגון תענית צבור בחמין אסור בצונן מותר. וסליקא הלכתא אבל אסור בין בחמין בין בצונן ופניו ידיו ורגליו בחמין אסור בצונן מותר ולסוך אפילו כל שהוא אסור ואם להעביר את הזוהמא מותר. ואמר מר רב האיי לא אמירא הלכתא בהדיא בט' באב ובדין הוא דהוה מילתיה כמילתא דאבל דלא חזינא דאית ביניהן הפרש והכי נהיגא מלתא אלא היכא דצריך טבילה לטהרה וסמכו רבנן על ההיא דתניא כל חייבי טבילות טובלין כדרכן בין בט' באב בין ביום הכפורים. וסיוע על דבריו מהתניא בהדיא (תענית ל.) כל המצוות הנוהגות באבל נוהגות בט' באב ואסור ברחיצה ובסיכה ובנעילת הסנדל ובתשמיש המטה וכולי. הרוצה להחמיר על עצמו ולנהוג כריב''ל נוהג. [רי''ץ גיאת הלכ' ת''ב].
------
בתשעה באב כך הוא הסדר. ערב תשעה באב במנחה מקדימין לבית הכנסת ומתפללין תפלת המנחה, ואין נופלין על פניהם, ויוצאין מבית הכנסת ואוכלין ושותין מבעוד יום וסעודה המפסיק בה ערב ט' באב לא ישב על השלחן, אלא על גבי קרקע כאבל, לא יאכל אלא פת במלח ומים במשורה, ויש פרושין אוכלין ביצה אחת לבדה מין מאכל שאין לה פה, כגון ר' יצחק בר יהודה שאכל ביצה בערב ט' באב, והיה סומך על ר' יהודה בר עילאי דאמרו עליו שהיה יושב בין תנור לכירים, ואוכל ביצה אחת ושותה קיתון של מים ומפסיק. ולערב שורה מפה במים ומנגבה למחר מקנח בה ידיו לנקיון ומעבירה על פניו לנהורא, ולא מושיט אצבעו במים משום תענוג, כי אתא רב מרי אמר רב ערב ט' באב מביאין לו לר' יהושע בן לוי מטפחת ושורה אותה במים ועושה אותה כמין כלים נגובים, ולמחר מקנח בה ידיו פניו ורגליו, אבל יום הכפורים דאסור לו סחיטה אין שורין כלל, ומוטב להושיט אצבעו במים לשם ניקיון ובהכי לא הוי תענוג, תני זעירי בר חמא ערב יום הכפורים היו מביאין לו מטפחת נגובה ומקנח בה פניו ידיו ורגליו שהיו שרויין במים של רחיצה, למחר מעבירה על גבי עיניו ואינו חושש, סחיטה ליכא, [דנגובה הוייא, תענוג ליכא] משום מיעוט מים דשריא ידיו דעיילי לגווה כי מעבירה על גבי עיניו למחר הא קא מנגבי, ליכא אלא רטיבה בעלמא. [סידור רש''י סימן ת''ו].
------
ואין שורין את המפה במים, ואפילו הדר מינגבא, דילמא לא שפיר נגב לה, ולאורתא אתי לידי סחיטה, ושנינו אמר זעירי בר חמא אושפיזכניה דר' יהושע בן לוי, בר אורייתא [תא] אימא לך מילתא מעלייתא דהוה עביד אבוך, ערב יום הכפורים מביאין לו מטפחת ומקנח בה פניו ידיו ורגליו, ולמחר מעבירה על גבי עיניו ואינו חושש, וכן כי אתא רב מרי [אמר ערב] תשעה באב מביאין לו (מפה) [מטפחת] ושורה אותה במים, ועושה כמין כלים נגובים, ולמחר מקנח בה פניו ידיו ורגליו, אמר ליה רב יעקב לרב ירמיה בר תחליפא איפכא אמרת לן, ואותבינן לך סחיטה, הא למדת בתשעה באב דלא אסירה סחיטה, אי שרי לה במים, והדר מינגבה כי מקנח בה ליכא תענוג, הא ביום הכפורים אי עביד ליה הכי איכא לאותובה סחיטה כרב יעקב, אבל בנגיבה אי עיילי ביה מים על פניו ידיו ורגליו ומרטבי בה, ולמחר מצטנן בה ליכא לא סחיטא ולא תענוג, וירא שמים יוצא ידי שתיהן, נוטל ידיו כדרכו לשם ניקיון אבל לא פניו, וכך היה נוהג רבינו עליו השלום. [סידור רש''י סימן ר''ט].
------
ומי שמבקש לקנח במים ביום הכיפורים [אם] אסתנ[י]ס הוא [ו]אין דעתו מיושבת [עליו] בכל השנה כולה עד שמקנח במים וכ[ל] ש[כן] ביום הכיפורים שצריך לקנח ולטהר עצמו ביותר יקנח. אבל כל אדם שאינו חושש לא, שכך אמרו חכמים [פסחים נ''ד ע''ב] אסור לאדם שיושיט אצבעו קטנה במים בט' ב[אב] כדרך שאסור להושיט בי[ום] הכ[יפורים]. ושוב אמרו חכמים זעירא ברבי חמא (אמ') אושפיזכנא דרבי אמי ור' אסי ור' יהושע בן לוי וכולהו רבנן דקיסרי אמר[ו] ליה לר' יוסף ברי' דר' יהושע בן לוי בר אריא תא אימא לך מילתא מעלייתא דהוה עביד אבוך בערב יום הכיפורים מביאין לו מטפחת ושורה אותה במים למחר מקנח בה פניו ידיו ורגליו. אם היו ניצוצות של מימי רגלים ניתוזות על רגליו חייב לרחוץ ולשפשף אותן בידו, שכך שנינו במשנתינו [לעיל כ''ח ע''א] זה הכלל היה במקדש כל המסיך רגליו טעון טבילה וכל המטיל מים טעון קידוש [ידים] ורגלים. ומפרשינן אותה בשל[מא] רגלים משום ניצוצות אלא ידים למה, 
אמר רב אשי זאת אומרת מצוה לשפשף. [הפרדס לרש''י הלכ' יום הכיפורים].
------
ושורה מטפחת מערב ועושה אותה כמין כלים נגובים, ולמחר מעבירה על עיניו ואינו חושש, וכן ביום הכפורים מותר, ובזמן שידיו מטונפות בטינוף המעכב התפלה, צריך הוא לרחוץ ידיו במים, מיהו תשעה באב דלית ביה משום סחיטה, יכול הוא לשרות המפה במים לאלתר שישרה הרבה וירחץ באותן מים שבמפה, וביום הכפורים לא אפשר למעביד הכי משום סחיטה ואם היו ידיו מטונפות רוחץ במים כדרכו ואינו חושש. [האורה לרש''י סימן ס''ד].
------
ושורין מפה ועושה אותה נגובה ולמחר מעבירין אותה על גבי עיניהם ואינם חוששין. [האורה לרש''י סימן צ''ה].
------
ואין שורין את המפה במים. ואפי' הדר מינגבא. דילמא לא נגיב לה שפיר ולאורתא אתי לידי סחיטה. שכך שינוי זעירי בר חמא אושפיזכניה דר' יהושע בן לוי. א''ל רב יוסף בריה דר' יהושע בן לוי. בר אוריא תא ואימא לך מילי מעלייתא דהוה עביד אבוך. ערב יום הכיפורים מביאין לו מטפחת ומקנח פניו ידיו ורגליו. ולמחר מעבירה על גבי עיניו ואינו חושש. וכן כי אתא רב מרי אמ' ערב תשעה באב מביאין לו מטפחת ושורה אותה במים ועושה כמין כלים נגובים למחר מקנח בה פניו ידיו ורגליו. א''ל רב יעקב לרב ירמיה בר תחליפא איפכא אמרת לן ואותיבנא לך סחיטה. הא למדת בט' באב דלא אסירה סחיטה אי שרי לה במים והדר מינגבה כי מקנח בה ליכא תענוג. הא ביום הכיפורים אי עביד בה הכי איכא לאותובי סחיטה כר' יעקב. אבל בנגובה אי עיילי בה מים דעל פניו ידיו ורגליו ומרטבי ביה ולמחר מצטנן בה ליכא סחיטה. ולא תענוג. וירא שמים יוצא ידי שתיהן. ונוטל ידיו כדרכו לשם נקיין אבל לא פניו. וכן היה נוהג רבינו עליו השלום. [מחזור ויטרי סימן שמ''ג].
------
לערב שורה מפה במים ומנגבה למחר מקנח בה ידיו לנקיון ומעבירה על פניו לנהור. ולא מושיט אצבעו במים משום תענוג. כי אתא רב דימי א' ערב תשעה באב מביאין לו לר' יהושע בן לוי [מטפחת] ושורה (אותם) [אותה] במים ועשה אותה כמין כלים נגובים ולמחר מקנח בה ידיו. אבל יום הכיפורים דאסירא ליה סחיטא אין שורין כלל ומוטב להושיט אצבעו במים לשום ניקיון ובהכי לא הוי תענוג. תני זעירא בר אחא ערב יום הכיפורים מביאין [לו] מטפחת נגובה ומקנח בה פניו ידיו ורגליו שהיו שרויין במים של רחיצה. למחר מעבירה על גב עיניו ואינו חושש. סחיטא ליכא. דנגובה הוייא. תענוג ליכא משום מיעוט מים דשריית ידיו דעיילי לגווה כי מעבירה על גבי עיניו למחר הא קא מינגבא וליכא אלא רטיבא בעלמא. [מחזור ויטרי סימן רס''ד].
------
וזעירה אושפיזכניה דריב''ל אמר ליה ליוסף בריה דריב''ל תא אימא לך מילי מעליותא דהוי עביד אביך, בעיה''כ מביא מטפחת ושורה אותה במים ועושה אותה כמין כלים נגובין ולמחר מעבירה ע''ג עיניו, וערב ט' באב שורה אותה במים ולמחר מקנח בה פניו ידיו ורגליו. ואע''ג דר' יהושע הוי עביד הכי, ר''י שאני דהוי זריז וזהיר ולא הוה סחיט אבל אחר לא דילמא סחיט המטפחת ומוטב (תידיח) [שידיח] ידיו ולא יסחוט אי נמי על עיניו היה מעבירה כדי להקר אבל להדיח ידיו לא. [ראב''ן].
------
גרס' בפ' אחרון בסדר יומא הל' איסור רחיצה [ע''ח ע''א] ר' זעירא בר חמא אושפיזכיה דר' אמי ודר' אסי ור' יהושע ב''ל ודכולהי רבנן דקיסרי הוה, א''ל ליוסף בריה דר' יהושע ב''ל בר אריא תא אימ' לך מילי מעלייתא דהוה עביד אבוך בערב ט' באב מביאין לו מטפחת ושורה אותה במים ועושה אותה כמין כלים נגובים למחר מקנח פניו ידיו ורגליו, ובערב יום הכיפורים מביא לו מטפחת ושורה אותה במים ועוש' אותה כמין כלים נגובים למחר מעבירה על גבי עיניו, וכן 
כי אתא רבה בר מרי וכו' עד א''ל ר' (עקיבא) [יעקב] לר' ירמיה בר תחליפא איפכא אמרת לן ואותיבנא לך סחיטה. ובירושלמי דיומא הל' ראשונה דפ' אחרון ובירושלמי פ''א דתעני' [ה''ו] זעירא בר חמא יוסה בריה דר' יהושע ב''ל בש''ר יהושע ב''ל בתענית ציבור מרחיץ פניו ידיו ורגליו בט' באב מרחיץ ידיו ומעבירן על פניו, ביום הכיפורים מרחיץ ידיו ומקנחן במפה ומעביר המפה על פניו, ר' יונה מייתי תרתי מרטוטי ויהיב תחות בדה. הירושלמי באיפכא הוא וליכא לאותוביה סחיטה. ומיהו תימא והא מסקינן בפ''א דמס' תענית הל' הגיע ראש חדש כסלו [י''ג ע''א] דבר[י] (בריה) הכל אבל מותר לרחוץ פניו ידיו ורגליו בצונן ואפילו רב חסדא ורבה מודו דמותר וט' באב אין אסורו חמור לעניין רחיצה יותר מאבל, למה היה משנה דהא בחמין פשיטא דאפילו אצבע אסור אבל בצונן מותר לרחוץ כדרכו פניו ידיו ורגליו ועיין התם דהכי מסקנא ומסקינן נמי התם כל שהוא משום תענוג בחמין אסור ובצונן מותר ופשיטא דרחיצת יום הכיפורים משום תענוג הוא למה אסרו בצונן דהא רחיצה וסיכה מחד קרא נפקי וסוך לא סכתי ואין רחיצת צונן באותו כלל, והחמירו ברחיצת צונן מאד כההיא דגרס' התם [יומא ע''ז ע''ב] תנא דבי מנשה רשב''ג אומר האשה מדיחה ידה אחת ונותנת פת לבנה קטן ואינה חוששת אבל אי לא צריכה למיתבא פת לא משיא, ודוקא ידה אחת דאפשר בהכי דטעמא משום שיבתא הא לאו הכי אסור, וא''כ הא דגרס' התם לעיל (מיהא) [מיניה] אסור לרחוץ מקצת גופו ככל גופו אפילו ידו אחת משמע והתם בצונן עסקינן דקא מסיק עלה ואם היה מלוכלך בטיט וצואה רוחץ כדרכו ואינו חושש ופשיטא דלאו בחמין קמיירי דהא אפשר בצונן אבל כל זמן שאינו מלוכלך אסור אפילו ברחיצת צונן כל שהוא. ותימא דגרס' בפסחים בפ' מקום שנהגו הל' מקום שנהגו לעשות מלאכה בט' באב [נ''ד ע''ב] אין בין ט' באב ליום הכיפורים אלא שזה ספיקו אסור וזה ספיקו מותר, ומסקינן הא לכל דבריהן זה וזה שוין מסייע ליה לר' אלעזר דאמר ר' אלעזר אסור לאדם שיושיט אצבעו במים בט' באב כדרך שאסור ביום הכפורים, ומסקינן התם בפ''א דתעני' [י''ג ע''א] אההיא דאמר רב חיסדא כל שהוא משום אבל כגון ט' באב אסור בין בחמין בין בצונן, ומסקינן ת''ש כשאמרו אסור ברחיצה לא אמרו אלא כל גופו אבל פניו ידיו ורגליו מותר. ועוד תמיה אני דמשום שיבתא דהיינו רוח רעה שהוא שורה על הידים לפיכך מדיחה ידה ונותנת ולכך גזרו [יומא ע''ז ע''ב] על שמאי הזקן להאכיל בשתי ידיו, והרי כל אדם שלא נטל ידיו שחרית מסוכן הוא אצל כמה דברים כדאמרינן במס' שבת פ''ח שרצים [ק''ח ע''ב] דתניא ר' מונא אומר מש''ר יהודא יד לעין תקצץ יד לחוטם ולפה ולאוזן ולחסודה וכולהו קודם נטילה כפירש''י תקצץ אלמא צריכ' ליטול משום סכנה והיאך אסרו ביום הכיפורים, ועוד בשלהי שלשה שאכלו [ברכות נ''א ע''א] תניא א''ר ישמעאל שלשה דברים סח לי סוריא שר הפנים אל תטול חלוקך מיד השמש שלא נטל ידיו ותלבש ואל תטול ידך ממי שלא נטל ידיו וכו' וכן אמר ר' יהושע משום מלאך המות ומסקנא (באילו קשרים) [בשמונה שרצים] מר' יוסי בת חורין היא זו ומקפדת עד שלשה פעמים, ונ''ל דודאי אם רוצה להדיח ידו אחת בלבד דדי בכך ובלבד עד שלשה פעמים ובאותה היד ישתמש בין ליתן פת לתינוק בין למשמש גופו, וה''ה נמי אם על ידי מפה מנקה ידיו שהרוח עוברת אלא מפני שבהדחת יד אין התר יותר מפני שהוא דרך רחיצה ואסור להדיח שתי ידיו ופניו הילכך כיון שמשנה במפה נוח לו בכך כדי לנקות שתי ידיו ולהעבירה על פניו מהדחת שתי ידיו, ומה שהנהיגו בין בט' באב בין ביום הכיפורים במפה ולא ברחיצת פניו ידיו ורגליו שאף הוא מותר, אמת שהוא מותר בט' באב אלא שר' יהושע ב''ל החמיר על עצמו כדמוכח דא''ל ר' זעירא בר חמא לרב יוסף תא ואימא לך מילתא מעלייתא דהוה עביד אבוך משמ' הוא בלבד נהג כך ולא הורה מדלא קא''ל תא ואימ' לך מילתא מעלייתא דהוה אמר אבוך, מיהו ביום הכיפורים אסור מדקאמר רשב''ג אומר אשה מדיחה ידה ותנן נמי [יומא ע''ג ע''ב] המלך והכלה ירחצו את פניהם ודוקא אליבא דר' חנניה בן תרדיון משם ר' אליעזר [שם ע''ח ע''ב] אבל רבנן אפילו למלך וכלה אסרי וה''ה ידיהן ומשום הרחקה דרחיצה אסרו כדרך שהוא רוחץ כל השנה דהיינו פניו ידיו ורגליו כדגרסינן בשבת פ' במה טומנין סוף גמרא דגיזי צמר [נ' ע''ב] תניא רוחץ אדם ידיו ורגליו בכל יום בשביל קונהו הילכך אסרו ביום הכיפורים דרחיצת צונן אינה תענוג דה''ג בירושלמי בפ''ב דברכות הל' רחץ לילה הראשון [ה''ז] תני מקום שנהגו להרחיץ אחר המטה מרחיצין ובדרום מרחיצין, א''ר יוסי בר אבין מי שהוא מתיר את הרחיצה הזאת עושה אותה כאכילה ושתיי' הדה דתמר ברחיצה של תענוג פי' מדקאמר מקום שנהגו להרחיץ דמותר מידי דהויא אכילה ושתיה מכלל דכ''ע אסור דוקא ברחיצה של תענוג אבל ברחיצה שאינה של תענוג מותר, כהדא דשמואל בר אבא עלו בו חטטין ומסיק אין כיני [ירושלמי מו''ק פ''ג ה''ה] אפילו בט' באב אין כיני אפילו ביום הכיפורים, ורחיצה של צונן אינה של תענוג, דהכי מסיק התם ר' יוסי בר חנינא ראו אותו טובל אם לקריו לא ידעין אם להקר גופו שאין רחיצת צונן רחיצה לא ידעין, אלמא אפילו כל גופו בצונן אין קרוי רחיצה אלא שחכמים אסרו כל גופו משום חמין ופניו ידיו ורגליו נמי בחמין אינה רחיצה אלא משום כל גופו אבל פניו ידיו ורגליו בצונן באבל ובט' באב לא גזור, אבל ביום הכיפורים עשו הרחקה טפי כיון דמן התורה היא אותה רחיצה כדאיתא בגמרא ראשונה פ' אחרון דנדרי' [ע''ט ע''א] דתנן בראש הפרק ואלו דברים שיש בהן עינוי נפש אם ארחץ אם לא ארחץ, ובגמרא [שם פ' ע''ב] ורחיצה אית בה עינוי נפש כי לא רחצה ורמינהי אעפ''י שאסור בכולן דהיינו אף בסיכה ורחיצה אין עונש כרת אלא על האוכל ועל השותה ועל העושה מלאכה, ואי אמרת כי לא רחצה אתיא בה לידי עינוי ביום הכיפורים כי רחץ ליחייב כרת אמר רבא הכא מענייניה דקרא והכא מענייניה דקרא וכו', שמעינן מכל הני דרחיצת צונן לאו רחיצה היא דעיקר רחיצה אלא בחמין וכל גופו אבל כל גופו בצונן לא דהכי מסקינן התם בפ''א דתעניות [י''ג ע''א] דמסקינן התם דמי שתכפוהו אבליו רוחץ בצונן כל ז' והתם משמע כל גופו ושיטוף כל הגוף נמי בשבת בצונן פליגי משום גזירה כדאיתא בפ' כירה [שבת ל''ט ע''ב] ואין להקשות מההיא דמס' ראש השנה פ' ראוהו ב''ד [כ''ח ע''א] דאמר רבא המודר הנאה מן המעיין טובל בו טבילה של מצוה דהתם הנאה הוא דאסר עלויה ובכל דהו נמי אסור כגון לרחוץ בו אע''ג דצונן הוא אבל טבילה דמצוה לא חשיבא הנאה דרבא לטעמי' דאמר מצות לא ליהנות ניתנו. ומשום דרחיצת צונן לא חשיבא התירו לעבור לתלמיד אצל רבו עד הצואר במים או אצל מי שגדול הימנו כדמסקינן התם [יומא ע''ו ע''ב], דרך מלבוש דוקא התירו והתם לא אתי לידי רחיצה, ואם לטבול בלא מלבוש טובל כדרכו כדמסקינן במס' ביצה פ' י''ט [י''ח ע''ב] כל חייבי טבילות טובלין כדרכן בין בשבת בין ביום הכיפורים וכיון דבשבת שרו טבילה ואע''ג דלענין תיקון לגבי כלים לגבי טבילת אדם התירו מפני שנראה כמיקר אף ביום הכיפורים מותר אע''ג דאסור להקר ביום הכיפורים כדמסקנא התם דליכא מידי דבשבת שרי וביום הכיפורים אסור ואי הוה רחיצת צונן מדאורייתא היאך התירו אפילו לא יכוין להקר בכה''ג פסיק רישיה ולא ימות ודכ''ע שרי, ומטבילת כהן גדול אין להשיב דמצותו בכך ולהפיג הצינה של מים על ידי עששיות שהיו מטילין בהן כשהכהן גדול זקן או איסטניס אין בכך כלום דאף זה אינו תענוג, אבל להקר בלא טבילה אפילו שלא כדרך רחיצה כיון שממש לתענוג מתכוין על ידי מים אסרו כדאיתא התם [יומא ע''ח ע''א] תני יהודה גרוגרות אסור לישב על גבי טיט ביום הכיפורים ואמר ר' יהושע ב''ל ובטיט הטופח להטפיח, ואמר רב פפא כסא דכספא מלא אסור חסר שרי מנא דפחרא בין מלא בין חסר אסור משום דשחיל, ורב אשי אמר אפילו דכספא נמי אסור כי חסר משום דאתי (לזררבויי) [לאיזדרבויי], פ' רבנא נתן בערך שחל, משחל שחיל פי' שואבין המים ומקיאין המים אותן לחוץ ונמצא המצונן רוחץ גופו במים, ונ''ל דאפי' בשאר משקין שאינן מים אסור להצטנן דאמר רב יהודה מותר להצטנן בפירות רב יהודה מצטנן בקרא אבל במשקין דפירות לא, גרס' בתוספתא דסדר יומא פ' אחרון היה רשב''ג אומ' אם היה ידיו מלוכלכות בטיט ובצואה מדיחן במים כדי שלא יטנפו את כליו, ובגמרא דידן לא תלי טעמא בהכי, ותו מסיק התם היה מהלך להקביל פני אביו ופני רבו ופני תלמידו עובר כדרכו בים ובנהר ואפילו עד צוארו ואינו חושש, הזבין והזבות טובלין כדרכן ביום הכיפורים, הנדות והיולדות טובלות כדרכן ביום הכיפורים, בעלי קריין טובלין כדרכן ביום הכיפורים, ר' יוסי בר' יהודא אומר מן המנחה ולמעלה לא יטבלו עד שתחשך ר' יהודא אומר כהנים טובלין כדרכן עם חשיכה ביום הכיפורים כדי שיאכלו בתרומה לערב, ובבעל קרי פליגי בסוף המס' בגמרא דידן [יומא פ''ח ע''א] עד מפיש חיי סגי ומסגי. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך זעירא בר חמא].
------
ואחרי שמפסיקין מלאכול עבדינן כרבי יהושע בן לוי דנהיג ערב יום כיפורים מביא מטפחת ושורה במים ועושה אותה כמין כלים נגובין ולמחר מעבירה על גבי עיניו. וערב תשעה באב שורה במים ולמחר מקנח פניו ידיו ורגליו. וזקני כתב שרק על עיניו כדי להקיר היה מעבירה ולא להדיח. וירא שמים יזהר מסחיטה, כדאמרינן איפכא אמרת לן ואותיבנך סחיטה. וגרסינן בירושלמי [ה''א] רבי יונה הוי [יהיב] לה תחות כדה. [ראבי''ה סימן תקכ''ח].
------
ואמ' בסוף יומא, כך היה מנהגו שלר' יהושע בן לוי, ערב יום הכפורי' מביאין לו מטפחת ושורה אותה במים ועושה אותה כמין כלים נגובים, ולמחר מקנח בה פניו ידיו ורגליו, וערב ט' באב מביאי' לו מטפחת ושורה אותה במים ולמחר מקנח בה פניו ידיו ורגליו. פי' כמין כלים נגובים דעצר לה שלא יבוא לידי סחיטה. ומצ' בירוש' בסוף יומא, ערב יום הכפורים מביאין לו מפה ומרחיץ את ידיו ומקנחו במפה, למחר מעבירה על גבי עיניו ואינו חושש, ובערב ט' באב רוחץ את ידיו ומעבירם על עיניו. סוף הירושל' חולק ואינו עיקר, דאמ' בבבלי אסור לאדם להושיט אצבעו במים בט' באב כדרך שאסור להושיט ביום הכפורי'. אב''ן. ואדם שאין דעתו מיושבת עליו והוא אסטניס כל השנה עד שירחץ פניו וידיו במים מותר, בשם גאון ז''ל. ואם היו ניצוצות שלמימי רגלים ניתזין על רגליו מותר לרחצן ולשפשפן בידיו, כדתנן [כ''ח ע''א] זה הכלל היה במקדש כל המיסך רגליו צריך טבילה, וכל המטיל מים טעון קידוש ידים ורגלים, ואמרי' [כ''ט ע''ב] בשלמ' מי רגלים משום ניצוצות אלא ידים למה, אמ' רב אשי זאת אומרת מצוה לשפשף. וביום הכפורי' התירו לקנח בכלים נגובים אבל להדיח ידיו לא התירו, ובאשה [ע''ז ע''ב] הוא שהתירו להדיח ידים לתת פת לתינוק, משום שובתא, הוא רוח רעה השורה על הידים ומקפדת עד ג' (ימי') פעמים, וכן גזרו חכמי' על שמאי להדיח בשתי ידיו ולהאכיל לתינוק הא לאו הכי אסור. [המנהיג הלכ' צום כפור].
------
כך כתוב בספרים שלנו, ערב תשעה באב מביאין לו מטפחת ושורה אותה במים [ומניחה תחת מראשותיו ולמחר מקנח בה פניו ידיו ורגליו, בערב יוה''כ מביאין לו מטפחת ושורה אותה במים] ועושה אותה כמין כלים נגובין למחר (מעבירים) [מעבירה] על גבי עיניו. ולא כן כתוב בהלכות הרב ז''ל. ירושלמי [ה''א]. (בר) [רב] זעירא בר חמא יוסה בריה דר' יהושע בן לוי בשם ר' יהושע בן לוי בתענית ציבור מרחיץ ידיו ופניו כדרכו, ובט' באב מרחיץ ידיו ומעבירן על פניו, וביום הכפורים מרחיץ ידיו ומקנחין במפה ומעביר את המפה על פניו. ר' יונה תרי מרטוטה ויהיב לה תחות כדה. [השלמה].
------
וגרסינן בפרק מקום שנהגו (נ''ד ב') דרש רבא עוברות ומניקות מתענות ומשלימות בו כדרך שמתענות ומשלימות ביום הכפורים בין השמשות שלו אסור. אלא מיהו חיה כל שלשים יום וכן חולה שהוא צריך אין צריכין אומד אלא מאכילין אותן דבמקום חולי לא גזור רבנן.
וכן ברחיצה ובסיכה אסור לגמרי כיום הכפורים בין בחמין בין בצונן, דאמר רבי אלעזר אסור לאדם שיושיט אצבעו במים בת''ב כדרך שאסור ביום הכפורים. וגרסינן בתעניות (י''ג א') כל חייבי טבילות טובלין כדרכן בין בת''ב בין ביום הכפורים, אמר רבי חנינא סגן הכהנים כדאי הוא בית אלהינו לאבד עליו טבילה אחת בשנה. והלכתא כתנא קמא, והני מילי טבילה בזמנה דקיימא לן טבילה בזמנה מצוה, אבל טבילה שלא בזמנה אסורה וכפי מה שפירשנו בשער שלמעלה. ונעילת סנדל ומנעל כדינן לענין אבלות ולפי מה שסדור למעלה.
בפרק יום הכפורים (ע''ח א') זעירא בר חמא אושפזיכניה דרבי יהושע בן לוי ודרב אמי ודרב אסי ודכולהו רבנן דקסרין הוה, אמר ליה לרב יוסף בריה דר' יהושע בן לוי בר אוריאן תא אימא לך מילתא מעלייתא דהוה עביד אבוך, ערב תשעה באב מביאין לו מטפחת ושורה אותה במים ובלילה מקנח בה פניו ידיו ורגליו למחר מעבירה על גבי עיניו ואינו חושש, פירוש מביאין לו מטפחת ושורה אותה במים ובלילה מקנח בה ידיו ורגליו כדי להצטנן בה, ולמחר מעבירו על גבי עיניו להעביר לפלוף וחבלי שינה מהן.
ורוחץ ידיו כדרכו לתפלה, דהוה ליה כחייבי טבילות שטובלין כדרכן בין בת''ב בין ביום הכפורים, דכל רחיצה דמצוה מותרת, ונטילת ידים לתפלה מצוה היא, ולהקביל פני רבו עובר במים, להקביל פני שכינה לא כל שכן. אבל שלא בשעת תפלה אם היו מטונפות מדרך קינוח רוחץ כדרכו, כדאמרינן אם היה מלוכלך בטיט ובצואה רוחץ כדרכו ואינו חושש ואם לאו אינו רוחץ אלא לתפלה. ובירושלמי [יומא פ''ח ה''א] בת''ב מרחיץ את ידיו ומעבירן על פניו, ואם היה לפלוף על גבי עיניו ודרכו לרחצן במים רוחץ ומעבירו כדרכו ואינו חושש דהוה ליה כמלוכלך בטיט ובצואה דרוחץ כדרכו ואינו חושש, וכן כתב הרב רבי יצחק אבן גיאת ז''ל. אבל הרב רבי משה ז''ל כתב ביום הכפורים ובתשעה באב שאין שם רחיצה אינו מברך על נטילת ידים ולא המעביר חבלי שינה, ואין זה נכון אלא שאין לי להאריך כאן.
וכן נהגו קצת העם שלא לקרות פרשת קרבנות ומשנת איזהו מקומן ומדרש רבי ישמעאל בת''ב בבית הכנסת לפי שאסור לקרות בתורה. ואין לנו איסור בסדר היום שהרי קורא קריאת שמע ומברך לפניה ולאחריה, וכן קורין בתורה ומפטירין בנביא בענינו של יום, ופרשת התמיד ואיזהו מקומן כנגד תמידין תקנום ואומר כדרכו ואינו חושש. [ספר תורת האדם להרמב''ן ענין אבלות ישנה].
------
ערב ט''ב מביאין לו מטפחת וכו' וערב יה''כ מביאין לו מטפחת ושורה וכו'. י''א דלפלוף שבעיניו מותר להעבירו במים ממש דדמי לטיט שעל בשרו שרוחץ כדרכו ואינו חושש, וכל העברת מפה השרויה מאתמול לא היו עושים ז''ל משום רחיצה כלל אלא משום הנאת צינון ולהתקרר באותה מפה בלחותה שהוא כהנאת הפירות כמו שמצננין בקרא ובינוקא וכן ביאר הר''ם ז''ל וכן הוא הדבר למד מעניינו שעל ענין הצינון בא הכל בגמ'. מצטנן בינוקא. פי' בשר התינוק הוא רך ויש גורסי' ביניק' פי' כלי חרס או של מתכת שיש לו פה ארוך ושותין בו מים ונקרא ינוקא לפי שנראה כמי שיונקין ממנו. [המכתם — נדפס ע''ש ר' טודרוס הלוי].
------
היו ידיו מלוכלכות בטיט ובצואה רוחץ מקום המלוכלך ואינו חושש. כתב הרב ר' משה ב''ר נחמן אם היה לפלוף על גבי עיניו ודרכו להסירו ולרחוץ המקום ההוא במים רוחץ כדרכו ואינו חושש, מפני שהוא כמלוכלך בטיט ובצואה. ומותר לקנח פניו ידיו ורגליו בכלים נגובים ששראן במים ומבעוד יום. [הבתים — שערי תענית שער שביעי].
------
לוקח אדם מטפחת (מעי''ט) [מערב יוה''כ] ושורה אותה במים ומנגבה מעט, ומניחה תחת הבגדים, ולמחר מעבירה על פניו ואינו חושש, אע''פ שיש בה הרבה קרירות. והראב''ד פסק בעיו''כ מקנח בה ידיו, ולמחר מעבירה על פניו, ואינו חושש. אבל אין שורה במים, [כי] חוששין לסחיטה בשעה שמעבירה על גבי פניו. והראב''ד ורבים מן הגדולים פסקו, מותר ליטול ידיו ביום הכיפורים מפני רוח רעה השורה על הידים, ומשום ליפלוף שבעין, והרי הוא כידים המטונפות בטיט ובצואה, שרוחץ כדרכו. ועוד שהידים עסקניות הן ואי אפשר שלא יגע במקום מטונף בשינה. ולא מצאתי לדבר זה עיקר. גם יראה לי קצת ראיה שלא היתה נטילת ידים משום רוח רעה אלא בנותן פת לתינוק. ויש פנים לומר שאע''פ שנוטל ידיו צריך נטילת ידים מפני הפת. והר''ם כתב בביאור בהלכות ברכות ''בט''ב וביוה''כ שאין בו נטילה'' וכו'. ואחר שאין בדבר זה איסור תורה ורבים מן הגדולים התירו זה מפני כבוד ק''ש ותפלה אין ממחין ביד העושה. והרב בעל העתים כתב, הנכנס לבית הכסא אפילו להשתין מים, רוחץ ידיו ורגליו אע''פ שאינו מלוכלך, שהרי אמרו זה הכלל היה במקדש, כל המטיל מים צריך נטילת ידים ורגלים משום ניצוצות ומשום מצוה לשפשף. [הבתים — שערי שביתת יום הכפורים שער רביעי].
------
הגהה. שנינו זעירא אושפזיכני' דר' יהושע בן לוי הוה, א''ל לברי' תא ואימא לך מהני מילי מעלייתא דהוה או' אבוך, ערב ט' באב מביאין לו מטפחת ושורה במים ומקנח בהם פניו ידיו ורגליו. הא למדת דדוקא ט' באב דלא אסיר ביה סחיטה, אבל בי''ה דסחיטה אסורה ביה לא, דאף לתענוג הוא. וירא שמים יוצא ידי שניהם ונוטל ידיו כדרכו לשם נקיות אבל לא פניו. וכן היה נוהג רבינו הקדוש ז''ל בשם רש''י. עכ''ל. [ספר נייר הלכ' יוה''כ].
------
ואסור להושיט אצבעו במים בט' באב, כמו ביום הכפורים. והטעם, משום אבלות. ואף על פי שאבל (אסור) [מותר] לרחוץ פניו ידיו ורגליו בצונן, בט' באב אסור. ואם היו ידיו מלוכלכות בטיט ובצואה, רוחץ כדרכו. וגם כשיוצא מבית הכסא מנקה ידיו לתפלה. וכן נמי מפה שרויה במים ועשויה כמין כלים נגובים, מעבירה על גבי עיניו ואינו חושש. ושומרי פירות עוברין עד צוארם במים ואינן חוששין. ומכל מקום כל רחיצה שהיא לשם הנאה (אסור) [אסורה] כל היום, בין רחיצת כל גופו, ופניו ידו ורגליו. [כל בו הלכ' תשעה באב סימן ס''ב].
------
עוד ירושלמי (יומא פ''ח ה''א) זעירא בר חמא בריה דרבי יהושע בן לוי בשם רבי יהושע בן לוי בתענית צבור מרחיץ פניו ידיו ורגליו כדרכו, בתשעה באב מרחיץ ידיו ומעבירן על פניו, וביום הכפורים מרחיץ ידיו ומעביר המפה על פניו. [כפתור ופרח לרבינו אשתורי הפרחי פ''ו].
------
גרסי' במסכת יומא בפרק יום הכפורים זעירא בר חמא אושפיזכניה דר' יהושע בן לוי ודרב אמי ורב אסי ודכולהו רבנן דקסרי הוה אמר ליה ליוסף בריה דר' יהושע בן לוי, בר אריא תא ואימא לך מילתא מעליתא דהוה עביד אבוך, ערב תשעה באב מביאין לו מטפחת ושורה אותה במים ומקנח בה פניו ידיו ורגליו ולמחר מעבירה על גבי עיניו כדי להעביר הליפלוף. אבל רוחץ ידיו כדרכו לתפלה כדאמרינן חייבי טבילות טובלין כדרכן בין בתשעה באב בין ביום הכפורים, וכן כתב רבי' יצחק גאון ז''ל בן גיאות. והר''ם במז''ל כתב דיום הכפורים ותשעה באב שאין שם רחיצה אינו מברך על נטילת ידים ולא המעביר חבלי שינה, ואין זה נכון בעיני הר''ם ב''ן ז''ל. [ספר הפרדס — שער תשיעי].
------
גרסינן בפרק בתרא דיומא מטפחת היתה לו לר' יהושע בן לוי ערב יום הכפורים וכן ערב ט' באב כו'. כתב ראבי''ה אבל מטינוף שרי לרחוץ גם ביה''כ גם בט' באב ומטפחת דר' יהושע היה מעבירה על גבי עיניו משום תענוג להקר וצריך עיון בפ''ק דברכות מרדכי. [האגור סימן תתמ''ג].
------
ומי שמיקל לרחוץ מן המנחה ולמעלה רגליו במפה או בשום מקום, עובר על דברי חכמים. אך מנהג קדום שהנשים רוחצות ראשן מן המנחה ולמעלה ביום ט' באב. והזקנים הראשונים הנהיגו זה, ולטובה נתכוונו. ועשו סמך לדבר על מה שאמרו באגדה כי המשיח נולד ביום ט' באב. וכמו שעשינו זכר לחורבן ולאבלות, כן צריך לעשות זכר לגואל ולמנחם, כדי שלא יתייאשו מן הגאולה. וזה האות לא הוצרך רק לנשים ולכיוצא בהן, שהן חלושי כח, אבל אנו כולנו מאמינים ובטוחים בנחמות הכתובות שנויות ומשולשות בספרי הנביאים. אך הנשים שאינן יודעות ספר צריכות חזוק. [כל בו הלכ' תשעה באב סימן ס''ב].
------
גרסינן בפרק אחרון דסדר יומא [ע''ח ע''א] אמר רב עמרם אמר רבה בר בר חנה, שאלו את רבי אליעזר זקן ויושב בישיבה צריך ליטול רשות להתיר בכורות או אינו צריך. מאי קא מיבעיא ליה. דאמר רב אידי בר אבין דבר זה הניחו לבית נשיא כדי להתגדר בו. מאי צריך ליטול רשות. או דילמא כיון דזקן ויושב בישיבה אין צריך. עמד רבי יצחק בן (עקולא) [חקולא] על רגליו ואמר אני ראיתי את רבי יוסי בן [זימרא] שזקן ויושב בישיבה הוה ונטל רשות להתיר בכורות. אמר לו רבי אבא לא כך היה המעשה אלא כך היה המעשה. רבי יוסי בן זימרא כהן היה, והכי קא מיבעיא ליה הלכה כרבי מאיר דאמר החשוד בדבר לא דנו ולא מעידו. או דילמא הלכה כרשב''ג דאמר נאמן הוא על של חבירו ואינו נאמן על של עצמו. ופשט להו הלכה כרשב''ג. וגרסינן בבכורות פרק עד כמה [ל' ע''ב] ת''ר הבא לקבל דברי חבירו צריך לקבל בפני שלשה חבירים. ואפילו תלמיד חכם צריך לקבל בפני שלשה חבירים. זקן ויושב בישיבה אינו צריך לקבל בפני שלשה חבירים שכבר קיבל עליו משעה שישב. אלמא יש חילוק בין תלמיד חכם לזקן ויושב בישיבה.
וגרסינן נמי בפ''א דמסכת תענית [י' ע''ב] איזהו יחיד ואיזהו תלמיד. יחיד כל שראוי למנותו פרנס על הציבור. תלמיד כל ששואלין אותו דבר הלכה בתלמודו ואומר ואפילו במסכת כלה. וגרסינן בהלכה אחרונה דואלו קשרים [שבת קי''ד ע''א] א''ר יוחנן איזהו תלמיד חכם שממנין אותו פרנס על הציבור, זה ששואלין אותו דבר הלכה בכל מקום ואומר ואפילו במסכת כלה. ותו א''ר יוחנן איזהו תלמיד חכם כל ששואלין אותו ואומר, למאי הילכתא למנותו [פרנס על הציבור]. אי במסכתיה באתריה. אי בכולא תלמודא בריש מתיבתא.
ובירושלמי דתעניות [פ''א ה''ד] אלו הן היחידים אלו שמתמנים פרנסים על הציבור. מכיון שהוא מתמנה פרנס על הציבור ונמצא נאמן הוא כדאי, הוא מתפלל ונענה, בתמיה. אלא מכיון שהוא מתמנה פרנס על הציבור כדאי הוא מצלייה ונענה. ש''מ דאין בין יחיד ותלמיד אלא בעל מעשים עם תורתו שוהחזק כבר נאמן במעשרות ובפקדונות, מחמת מעשיו מורידין אותו לפני התיבה [להתפלל] על הגשמים ועל צרכי הצבור. [אבל] תלמיד עדיין לא הוחזק אלא בתורה. הכי משמע בירושלמי. והא דאמר רבי יוחנן איזהו ת''ח שממנין אותו פרנס על הצבור זה ששואלין אותו דבר הלכה בכל מקום ואומר. כלומר תלמיד חכם שהוא מוחזק במעשים טובים, ושואלין אותו בכל מקום ומשיב. אותו ממנין פרנס. אבל בעל מעשים ואינו בקי בכל מקום, או בקי בכל מקום ועדיין לא הוחזק [במעשים טובים], אין ממנין אותו אלא כמו שהוא מפורש בירושלמי.
והא דאמרינן הכא [יומא ע''ח ע''א], דבר זה הניחו לבית נשיא ליטול רשות [ממנו] להתיר בכורות כדי להתגדר בו. משמע דבר זה בלבד. וקשה והלא לכל הדברים היו נותנין רשות, כדאיתא בתחילת סנהדרין [ה' ע''א] בן אחי(ו) בן אחותי יורד לבבל יורה יורה ידין ידין יתיר בכורות יתיר. דהוה רבי חייא שקיל רשותא מרבי על רבה בר בר חנה ועל רב. אלמא לכל דבר היו צריכין רשות. וי''ל תלמידיו שלא נסמכו עדיין לסמיכה צריכין רשות. כדמסקינן התם, דמשום מעשה [שהיה] אמרו תלמיד אל יורה אלא אם כן נטל רשות [מרבו]. אבל אם נתמנה אינו צריך רשות, מיהו צריך ליטול רשות לבכורות אפילו כשנסמך. מיהו זקן ויושב בישיבה קא מיבעיא ליה אם צריך ליטול רשות כשנעשה ראש ישיבה או אין צריך, וקאמר דצריך.
ובירושלמי פ''א דחגיגה [ה''ח] ובנדרים פרק רבי אליעזר [פ''י ה''ח] ובפ''א דסנהדרין, מהו למנות זקינים לדברים יחידים. נשמעינה מן הדא, רב, מני יתיה רבי להתיר נדרים ולראות כתמים. מן דמך [בעא] גבי בריה מומי דבכורות אמר ליה איני מוסיף לך על מה שנתן לך אבא. א''ר יוסי בר בון כולי יהב ליה לדון יחידי ולהתיר נדרים ולראות כתמים ולהתיר מומין שבגלוי. מן דמך, בעא גבי בריה מומין שבסתר, ולא יהב ליה. נמצא מפרש הירושלמי גמרא דידן ללישנא קמא, דמסיק [סנהדרין ה' ע''ב] דהא דאמר ליה רבי חייא לרבי אם רב יתיר בכורות, ואמר ליה אל יתיר משום כבודו דרבה בר בר חנה, אפילו מומין שבגלוי לא הרשהו ללישנא דאמרינן משום הכי לא הרשהו משום דרב בקיא במומי טפי ואתי למישרי מום דלא ידעי אינשי, ואמרי כי האי גוונא שרי רב, ואתו למישרי מום עובר. היינו דלא הרשהו על מומין שבסתר. פירוש מומין שהן סתורין מפני אדם ואין בקיאין בהן. לכך אף בנו לא הרשהו לרב מפני רוב בקיאותו דרב.
ותימה דקא מיבעיא ליה הכא הלכה כרבי מאיר, דאמר התם בפרק כל פסולי המוקדשין [בכורות ל''ה ע''ב], החשוד על דבר לא דנו ולא מעידו. והא בין רבה בין רבי נחמן לא סבירא להו דרבי מאיר, דרבה פסק כרבי דאמר אפילו עשרה בני ביתו אין נאמנין, ורב נחמן אמר הלכה כרשב''ג. וסתם התלמוד פסק הלכה כרשב''ג. ותו, לא סבירא כל מקום ששנה רשב''ג במשנתינו הלכה כמותו חוץ מערב וצידן וראיה אחרונה. וי''ל משום פלוגתא בברייתא. ובעזר השם על סדר שמעון נבאר בו היטב. ובסדר יומא הלכה ראשונה דטרף בקלפי [יומא ל''ט ע''ב] א''ר יצחק בן טבלא למה נקרא שמו לבנון, שמלבן עונותיהן של ישראל. ורבי יצחק נפחא אכתוב על סדר נו''ן. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יצחק בן אלעזר תנא].
------
תנן התם ר' מאיר אומר החשוד בדבר לא (דין) [דנו] ולא מעידו. ר''ג אומר נאמן הוא על של חברו ואינו נאמן על עצמו, והלכתא כר''ג. וסנדל של שעם מותר לצאת ביום הכפורים, ואע''ג (דאפיק) [דאסיק] רבא דב' לר' מאיר בין לר' יוסי סנדל של עץ מנעל הוא, דוקא (במסופק) [במחופה] עור, כמו שכתבתי בפ' במה אשה יוצאה בשם דודי ר' אשר (בהוצי) [מקוצי]. [השלמה].
------
משומד לדבר אחד לא הוי משומד לכל התורה כולה כדאיתא במסכת חולין (ה' א'), לפיכך רשע בעבירה אחת ששחט שחיטתו כשירה שעד אחד נאמן באיסורין, אבל החשוד על הדבר אינו נאמן על שלו אבל נאמן על של אחרים, חזקה אין אדם חוטא כדי שיהנו אחרים (עי' רמב''ם עדות פי''א הל' ז'—ח') כרשב''ג דפסקינן כוותיה בפרק בתרא דיומא (ע''ח א'). [סמ''ג לאוין סימן רי''ד].
------
שנינו בפרק כל פסולי המוקדשין (בכורות ל''ה א') כל מומין הראוין לבא בידי אדם רועי ישראל נאמנים רועים כהנים אינם נאמנים רשב''ג אומר נאמן על של חבירו ואינו נאמן על שלו רבי מאיר אומר החשוד על הדבר לא דנו ולא מעידו. ובפרק בתרא דיומא (ע''ח א') פוסק כרשב''ג. ובגמרא (בכורות ל''ה ב') תניא רבי יהושע בן קפוסאי אומר בכור ביד כהן צריך שנים מן השוק להעיד עליו שנפל בו מום מאיליו ורשב''ג אומר אפילו בנו ואפילו בתו מעידין עליו ר' יוסי אומר אפילו הם עשרה והם בני ביתו אין מעידין עליו פירוש מפני שכל הכהנים חשודים להטיל מום בבכור כדי לאכלו בחוץ, ושנינו (ל''ד א') שהמטיל מום בבכור לא ישחוט על אותו המום עד שיפול בו מום אחר מאליו. ופוסק התלמוד (ל''ה ב') והלכתא כרבן שמעון בן גמליאל ודווקא בנו ובתו אבל אשתו לא דאשתו כגופו דמיא. ובפרק חבית (שבת קמ''ה א') מסקינן שאין עד מפי עד כשר אלא לעניין עדות אשה ולעדות בכור בהמה שלא נפל מומו בידי אדם, וכן בפרק כל פסולי המוקדשין (ל''ו א'). [סמ''ג עשין סימן רי''א].
------
החשוד בדבר נאמן על של חבירו ואינו נאמן על של עצמו, כך כתוב בהשלמה. ויש שפסקו שהחשוד בדבר לא דנו ולא מעידו, כרבנן דפליגי עליה דרבן גמליאל [בכורות ל''ה ע''א]. ושמעינן מהכא לדברי הכל, דאותן החשודין על גבינה של גוים אין ראוי לסמוך עליהם לקנות ולאכול מגבינה שלהם, שהרי אין נאמנין על של עצמן. וכן בכל חשד איסור, אבל בדבר שמקצתן נוהגין בו איסור ומקצתן נוהגין בו היתר כגון אכילת הדבק והדג הנקרא רוס נאמנין אפילו על של עצמם ויש לו לנוהג בו איסור לסמוך עליהם כשיאמרו שאינו מן הדבק. וכן כל כיוצא בו. והם אסורים להטעותו כיון שזה נוהג בו איסור, וחייבין משום לפני עור לא תתן מכשול. [המאורות].
------
אמ' רב (מנישא) [מנשיא] בר תחליפא אמ' רב עמרם אמ' רבה בר בר חנה באו ושאלו את ר' אליעזר מהו לצאת בסנדל שלשעם ביום הכיפורים, עמד ר' יצחק בן חקולא על רגליו ואמ' אני ראיתי את ר' יהושע בן לוי שיצא בסנדל שלשעם ביום הכיפורים, ואמינא ליה בתענית ציבור מאי ואמ' לי לא שנא. אמ' רבה בר בר חנה לדידי חזי לי ר' אלעזר שיצא בסנדל שלשעם בתענית ציבור, ואמינא ליה ביום הכיפו' מאי, אמ' לי לא שנא. רב יהודה נפיק ברהיטני, אביי נפיק בדהוצי, רבה נפק בדיקולי. פי' שעם ורהיטני והוצי מיני עשבים הן, ודיקולי הם עלי לולבי (ג') דקלים. ירושלמי [ה''א], יוצאין באנפליא שלבגד ביום הכיפורים, ואין יוצאין באנפליא שלעור, ר' יהושע בן לוי נפיק בלבוש סולייתיה ביום הכיפורים, אמ' אסתנס אנא, תלמיד דר' מונא הורה לחד מקריבוי דנשיאה למילבש סולייתיה דהוה אסתנס מן הדא דר' יהושע בן לוי. [פסקי הרי''ד].
------
@ ע''ח ע''ב
שעם, מפוול, והוא מין גמי. בדהיטני, בשל קש. הוצי, ענפים דקין של דקל, נזירש בלע'. בדיקולי, שהיה נועל סלים של דקלים ברגלו. הקיטע, מי שרגלו קטוע. יוצא בקב שלו, באותו עץ שהתקין לעצמו כעין רגל, ויוצא בו בשבת. ושוין שאסור, מש' דהוה ליה מנעל ואע''ג דשל עץ הוא, והיכי נפיק רבא בדיקולי. התם דאיכא כתותין, דבר שהוא רך, כגון בלאי בגדים או דברים אחרים רכים, ומשימין בתוך הקב שלא יזיק העץ לשוקו. ומש' תענוג, נגעו בו לגבי יום הכיפו' ולא מש' מנעל, ודיקולי הוי דבר קשה וליכא תענוג, ומשום סנדל מי ליכא, אמ' ליה אם איתא דהא דאסרי לצאת ביום הכיפו' לאו מש' מנעל הוא אלא מש' תענוג, ותענוג דליכא מנעל מי אסיר, כלומ' תענוג בלא מנעלו. ועוד, הא קתני סיפא דהתם במסכת שבת [ס''ה ע''ב]. אם יש לו בית קיבול כתיתין טמא, הואיל ויש לו בית קיבול. מכלל דרישא, מיירי בדלית ליה בית קיבול כתיתין. אלא אמ' רבא לעולם, ודאי חשיב לדברי הכל כמנעל, והיינו טע' דר' יוסי דאסר לצאת בו בשבת דגזרי' דיל' כול', ולא דמי לדיקולי דהתם לא חשיב מנעלו. בכולן, בכל הנך דמתני' באכילה ובשתייה. לא אמרו אינשי עבדו ליה, ואתי למימ' דמותר לנעול. רחיצה וסיכה נמי אמרי' בית נשייהו עבדו ליה, בתימ', ואתי למימ' דרחיצה וסיכה מותר דאי לאו דמותר אינשי לא עבדי להו, וכי ההיא דאמרי התם ביבמות בפרק חרש שנשא [קי''ד ע''א], לא תאכלום להזהיר גדולים על הקטנים, ואפי' למן דאמ' דקטן אוכל נבילות אין בית דין מצווין עליו להפרישו, אבל למיספי להו בידים אסור, ת' רחיצה וסיכה אמרי עבדי להו מאיתמול. והא מותרין לכתחילה קתני, דקתני מותרין בכולן דמשמ' אע''ג דאידחי שפיר דרחיצה וסיכה דבת יומא היא ולאו מאיתמול, ואת אמרת דרחיצה וסיכה להכי מותרין דאמרי עבדי להו מאיתמ[ו]ל. אלא, היינו טע' דרחיצה וסיכה מותרין ומנעל וסנדל אסורין, דכל מידי דאית ביה רבותא לינוקא כגון רחיצה וסיכה לא גזרי בהו רבנן דאסיר. רבותיה דינוקא, שגדולתו בכך. תשבר מני, שיניחוהו לשבור כלים וגדל יותר. אין מונעין, כשמת אביה או אמה בימי חופתה קמיירי בפרק קמא דכתובות [ד' ע''א]. כל שהוא מש' סכנת עקרב, שמתיירא לילך לשם יחף מפני עקרב שבדרך שלא ישכנו מותר בנעילת הסנדל לכל אדם. [פירוש רבינו אליקים].
------
סנדל של שעם — פירוש קליפי עץ והוא שגמין שפירשנו. [הערוך ערך שעם]. רב יהודה נפיק בדהטני — פירוש י''ל שהן ערדלין של צמר כמו גלימא דהיטני והוא בלעז קלסאית. [הערוך ערך הטני]. אביי נפיק בדהוצי — פירוש סנדל העשוי מעלין של לולב. [הערוך ערך הץ]. רבא נפיק בדיקולי. [הערוך ערך דקלגא]. כי הא דרבא זבן מאני דפחרא נזיזי ויהבינהו לבריה ותברינהו — פי' שבורין. [הערוך ערך נזז].
------
במאור דף ב'. ד''ה וסנדל. לרי''ף סי' תתקס''ח. [כתוב שם]. אמר רבא דכ''ע מנעל הוא. ודרבא עדיפא דבתרא הוא. [אבל מברך] כו'. אמר אברהם. ומה יעשה בדרבא דנפיק בדיבלי כל הני לאו מנעל הוא, אלא עכ''ר לא סבירא לן כי ההיא דתני עלה הכל מודים שאסור לצאת בו ביום הכפורים, רמי בר חמא הוא דתני לה ולא סמכינן עלה דהא כולהו אמוראי לא בשבת (דף ס''ה:) ולא ביבמות (דף ק''ג.) לא חשו לה כלל דכולהו אמרי דבמנעל ולא מנעל פליגי, ולא קשיא להו הא מתניתא אלמא משבשתא ולא סמכינן עלה. ורבא לטעמיה דרמי בר חמא הוא דמוקים פלוגתייהו הכא, וקשיא דרמי בר חמא לא מיתרצא למאי דתני איהו ושוין שאסור וכו'. [כתוב שם לראב''ד].
------
שעם, מין גמא, ואמ' לי לא שנא, בין ביום הכיפורים בין בתענית ציבור שנאסר בהן נעילת הסנדל, ולא נאסר אלא בסנדל של עור, דמיגין והוי תענוג, בדהיטני, מיני עשבים וכן בדבילי, בדהוצי, בענפי דקל עשוי כעין סנדל, כריך סודרא, של בגד על רגליו. התינוקות מותרין בכולן, דרבותייהו הן וגדילין בהן, אבל במנעל וסנדל לא דמנהגן ללכת יחיפין. [ריבב''ן].
------
[פסק] וכן בנעילת הסנדל, היכא דמיפנק אי נמי קא בעי למיעל בדוכתא דחורבא ואפוקי ספר תורה ומיקרי ביה בציבורא אי נמי למיתן ריפתא לינוקא אי נמי אפוקי לבושא או מאי דצריך ליומיה, וקא דחיל למיעל בלא מסאנא מן עקרבא או מן ריחשא, שרי ליה למיכרך מידי על כרעיה, אי נמי מיסס גורבי, ומיעל אפוקי צורכיה, דאמר שמואל כל מחמת סכנת עקרב מותר. וכן נמי לעניין מאן דמיפנק ולא יכיל לסגויי, שפיר דמי למיפק בגורביה, דהא רב יהודה נפק בסנדלא רהיטני, אביי נפיק בדהוצי, רבה נפיק בדבולי, רבה בר הונא כריך סודרא על כרעיה ונפיק, אבל מסאני, בין מיפנק ובין לא מיפנק, אסיר. [בה''ג הלכ' יום הכיפורים].
------
ולענין נעילת הסנדל תענוג בלא מנעל מותר (פירש) [כי] הא דרבה בר רב הונא כריך סודרא אכרעיה ונפיק. וסנדל של שעם פי' כיזראן בין ביום הכפורים בין בתענית צבור מותר. רב יהודה נפיק ברהיטני פירש מנעל קש של חטין אביי בדהוצי רבא נפיק בדיקולי פי' עשב הוא הני כולהי ולא מנעלים הם. בהלכות וכן בנעילת סנדל היכא דמפנק [אי נמי] קא בעי (למיזל למיכל) [למיעל] בדוכתא דחברי (לפנינו בה''ג בחורבא) ואפוקי ספר תורה ומקרי ביה צבורא אי נמי מיתן ריפתא לינוקא אי נמי (אפיקי) [אפוקי] לבושא או מאי דצריך ליומיה וקא מדחיל למיעל בלא (סיימא) [מסנאה] מן עקרבא או מן ריחשא שרי ליה למיכרך מידי אכרעיה אי נמי מיסם גורבי ומיעל אפוקי צרכיה מותר דאמר שמואל כל מחמת סכנת עקרב מותר וכן נמי לענין מאן (דמינפק) [דמיפנק] ולא יכיל לסגויי שפיר דמי למיפק [בגורביה] דהא רב יהודה נפיק בסנדלא דהיטני אביי נפיק בדהוצי רבא נפיק בדיקולא אבל מסאני בין מיפנק בין לא מיפנק אסור. וכן הורה רב אחא משכחא נמי ואנן [סברינן] לא תימא דלענין סכנה (מיסרך) [מכרך] מידי ומיסם גורבא הוא דשרי הא מסאני אסור אלא אפילו מסאני נמי שרי (דכי) [דהכי] אמר שמואל כל מחמת עקרב שרי. [רי''ץ גיאת הלכ' יו''כ].
------
לא יטייל [אדם בקורקאסין בתוך ביתו, אבל מטייל הוא באנפיליאה של עור, לא יטייל] מהם מבית לבית ולא ממטה למטה (יבמות קב:). ובירושלמי (יומא פ''ח) תני אית תנאי דאמר יוצאים באנפליאה ביוה''כ ואית תנא דתנא אין יוצאין מאן דתני יוצאים באנפליאה של בגד ומאן דתני אין יוצאין באנפליאה של עור. ר' יצחק בר נחמן סליק לגבי ר' יהושע ב''ל בלילא צומא רבא נפיק לגביה לביש סולייתא א''ל מן הדא דר' יהושע ב''ל איסתנס הוה. [רי''ץ גיאת הלכ' יו''כ].
------
וכן בנעילת הסנדל היכא דמפנק, אי נמי קא בעי למיעל לדוכתא דחורבא, ואפוקי ספר תורה למקריא ביום ציבורא, אי נמי למיתן ריפתא לינוקא, אי נמי אפוקי לבושא, או מה דצריך ליומא דכפורי וקא דחיל למיעל בלא מסאנא מן עקרבא, או מן ריחשא, שרי ליה למיכרך מידי על כרעיה, אי נמי מיסס גורבי ומיעל אפוקי צורכיה, דאמר שמואל כל מחמת סכנת עקרב מותר, וכן נמי לעיניין מאן דמפנק ולא יכיל לסגויי, שפיר דמי למיפק בגורבי, דהא רב יהודה נפיק בסנדלא דהוטני אביי נפיק בדהוצי, רבא בדיקולי, רבא בר רב הונא כריך סודרא על כרעיה ונפיק, אבל מסאני בין מפנק בין שלא מפנק אסיר. [סידור רש''י סימן ק''צ].
------
מי שיש לו כאב ברגלו כורך עליו בגד או צמר ואינו חושש. אבל כל מנעל וסנדל אסור. [הפרדס לרש''י הלכ' יום הכיפורים].
------
מאן דמפנק, אי נמי מאן דכייבין ליה כרעיה, כריך 
סודרא אכרעיה ונפיק, וכל מחמת סכנת עקרב שרי (למיסם) [למיסר] מסנא, ומאן דמפניק נמי נפיק בסנדלא. [האורה לרש''י סימן צ''ה].
------
וכן בנעילת הסנדל היכא דמפנק. אינמי קא בעי מיעל לדוכתא דחורבא ומיעל ספר תורה ומיקרא ביה ציבורא. אינמי מיתן ריפתא לינוקא. אינמי אפוקי לבושא ומה דצריך ליומא. וקא דחיל למיעל בלא מסאנא מן עקרבא או מן רחשא שרי ליה למיכרך מידי על כרעי. אי נמי מיסם גורבי ומיעל. או אפוקי לצורכי שרי. דא' שמואל כל מחמת סכנת עקרב מותר. וכן נמי לעניין מאן דמפנק ולא יכיל לסגויי שפיר דמי למיפק בגורבי. דהא רב יהודה נפיק בסנדל דחייטני. אביי נפיק בדהוצי רבא נפיק בדיקולי. רבה בר רב הונא כריך סודרא על כרעיה ונפיק. אבל מסאני בין מיפנק בין לא מיפנק אסיר. [מחזור ויטרי סימן שמ''ה].
------
ומי שהוא מעונג או שיש כאב ברגלו ואינו יכול לצאת יחף, כורך בגד או ד''א דלאו מנעל ויוצא כדאמר, רבה בר רב הונא הוי כריך סודרא אכרעיה ונפיק ואמר נמי דר' יהושע הוי נפיק בסנדל של שעם וכן ר''א דמן נינוה ורב יהודה נפיק בדהוצני. [ראב''ן].
------
ומאן דמיפנק ולא יכול לסגויי שפיר דמי למיפק בגורבי, דהא רב יהודה נפיק בסנדלא דחיטאני, וכן אביי נפיק בדהוצני, אבל מסאני בין מיפנק בין לא מיפנק אסור. והחיה תנעול את הסנדל דברי ר' אליעזר, וחכמים אוסרים. ירושלמי [פ''ח ה''א] וחכמים אוסרים הוינן סברין למימר על סופא, פי' על חיה היו אוסרים ולא על רישא על מלך וכלה, אשכח תני אכולהון. [האשכול — דפוס י%ם, הלכ' יוה''כ].
------
נעילת הסנדל. אמר רבב''ח אמר ר''א מהו לצאת בסנדל של שעם ביוה''כ עמד ר' יצחק בר נחמיני על רגליו ואמר אני ראיתי את ר' יהושע [ב''ל] שיצא בסנדל של שעם ביוה''כ (ואמרו) [ואמינא] ליה בתענית ציבור מאי א''ל ל''ש ר' יהודה נפיק בדהיטני אביי נפיק בדהוצי רבא נפיק בדכולהו לבר מדהוצי נ''א בדיקולי פירש עשב (עי' רי''ץ גיאת). לרש''י (בכלי של בשמים) [בדיקלי של עשבים] רבה בר''ה כריך סודרא אכרעי' ונפיק קסבר תענוג דלאו מנעל מותר, והני (בולברין) [כולהו] לאו מנעל נינהו אבל מנעל בין שהוא של תענוג בין שאינו של תענוג אסור ומסתברא כנוסחא דילן רבא נפיק בכולה ופרכינן אדאביי דנפיק בהוצי מדתניא הקיטע יוצא בקב שלו כו', ומשני אביי הוצי לאו מנעל הוא והתם משום דאיכא כתיתין ומשום תענוג, ומקשי רבא, ומתרץ לה לעולם מנעל הוא (וטעמא) [וכטעמא] דנפשיה דלא נפיק, ובשבת בהא פליגו וכו' אבל בסנדל של שעם ליכא למ''ד מנעל היא ומותר כסהדותא דר''י ב''נ וכסהדותא דרבה בר' חייא בת''צ וכן הלכתא דליכא מאן דפליג ובהוצי נמי קי''ל כרבא דמנעל הוא ואסור ובשבת בהא פליגו מ''ס גזרינן ומ''ס לא גזרינן. והאי דאמר רבא בפ' מצות חליצה (יבמות ק''ג.) מדרישא ר''מ [וכו'] (לא) האי מגין (ולא) האי [לא] מגין לדבריו דשמואל (שבת ס''ו.) קאמר התם דס''ל במנעל ולא במנעל פליגו ולדידיה לא ס''ל. [עשרת הדברות לבעל העיטור הלכ' יו''כ].
------
וכתב בעל הלכות היכי (דמפיק) [דמפנק] א''נ בעי למיזל לדוכתא [וכו'] דציבורא א''נ [וכו'] אפיקו לבושא וקא דחיל למיעל בלא מסאני או מן עקרבא או מן ריחשא שרי למיכרך מידי אכרעיה ואפיק כל צרכי דאמר שמואל כל מחמת עקרבא מותר ומסתברא מחמת עקרב אפי' מנעל מותר ושמואל דאמר אם מחמת עקרב מותר (אב''ע) [אכו''ע] קאי, וה''ג והחיה תנעיל את הסנדל מ''ט משום צינה וא''ש אם מחמת עקרב מותר ואית דגרסי ושמואל אמר אם מחמת עקרב מותר וליתא. ומסתברא סתם חיה ל' יום (וחולה) [כחולה] כדגרסינן (שבת קכ''ט.) חיה שלשה ושבעה ושלשים. (ירושלמי פ''ח ה''א) אית תנאי תנא יוצאין באונפליא [וכו'] של עור ר''י בר נחמן סליק לגבי דריב''ל בלילא צומא רבא נפיק לגביה לביש סילותי' א''ל מהו כן א''ל אסתניס אני. ת''ר תינוקת מותרין בכולן חוץ מנעילת הסנדל מ''ט הנך דלאו רבותייהו גזרו רבנן אכילה ושתיה וסיכה דהיינו רבותייהו לא גזרו ביה רבנן דאמר אביי רבותי' דינוקא חמומא ומשחא גדל פורתא בעיתא בכותחא אבל מחנכין אותן שנה ושתים כדאיתה לקמן. [עשרת הדברות לבעל העיטור הלכ' יו''כ].
------
גרסינן בסדר יומא פרק אחרון, מהו לצאת בסנדל של שעם ביום הכיפורים עמד רבי יצחק בר נחמני על רגליו ואמר אני ראיתי את רבי יהושע בן לוי שיצא בסנדל של שעם ביום הכיפורים ואמינא ליה אנא בתענית ציבור מהו אמר לי לא שנא. וגרסינן נמי בירושלמי, ובנעילת הסנדל, אית תנא תני יוצאין באנפיליא ביום הכיפורים ואית תנא תני אין יוצאין. מאן דאמר יוצאין באנפיליא של שעם, ומאן דאמר אין יוצאין באנפיליא של עור. רבי יצחק בר נחמני סליק לגבי רבי יהושע בן לוי בלילי צומא רבא, נפק לגביה לביש סולייתא, אמר ליה מהו כן אמר ליה אסטניס אני.
ורבא נמי אוקי במצות חליצה [יבמות ק''ב ע''ב] רומיא דמתניתין דקתני באנפליא חליצתה פסולה. בשל (עור) [בגד]. ומתניתין דקתני בשקלים אין התורם נכנס לתרום וכו' ורמינהו אחד לי מנעל ואנפליא לא יטייל בהן מבית לבית וממטה למטה, בשל עור. והכי נמי מסתברא דאי לא תימא הכי קשיא יום הכיפורים איום הכיפורים וכו'. ותניא כותיה דרבא חלצה בסנדל של שעם בסנדל של סיב בקב הקיטע באנפליא של עור חליצתה כשירה וכו'. עד קב הקיטע מני רבי מאיר היא דתנן הקטע יוצא בקב שלו דברי רבי מאיר. ורבי יוסי אוסר באנפליא של בגד אתאן לרבנן. ואוקמה רבא כולה רבי מאיר היא, האי מגין והאי לא מגין. וטעמא, דרבי מאיר סבירא ליה דכל מגין, תחש קרינן ביה. ורבי יוסי סבר עור בעינן כמו תחש דאית ליה עור. וכתיב [יחזקאל ט''ז] ואנעלך תחש.
ותו מסקינן התם [יומא ע''ח ע''ב] רב יהודה נפק ברהיטני אביי בדהוצני רבא בדיבלי רבה בר רב הונא כריך סודרא אכרעיה ונפיק. מתיב רמי בר חמא הקטע יוצא בקב שלו דברי רבי מאיר, רבי יוסי אוסר. ותני עלה ושוין דאסור לצאת בו ביום הכיפורים. אמר רבא משום תענוג. אמר ליה אביי ותענוג בלא מנעל ביום הכיפורים מי אסור והא רבה בר רב הונא כריך סודרא וכו' עד אמר רבא בין לרבי מאיר בין לרבי יוסי מנעל הוא. ובשבת הוא דפליגי. מר סבר גזרינן דילמא משתמיט ואתי לאתויי ארבע אמות ברשות הרבים, ומר סבר לא גזרינן.
נראה לי הסודר פירוש (כלכך) [הסוגיא כך], דקס''ד כי היכי דבשל עץ אסור לצאת ביום הכיפורים משום דתורת מנעל עליו, ואע''ג דלאו מנא הוא לענין שבת, נמי כל הני שעם ורהיטני (והתיר) [והשאר] נפקי בהו רבנן, בשבת אסור למיפק בהו. ורש''י [פירש] ואע''ג דלרבי יוסי דקאסר לצאת בו דלאו מנא הוא ביום הכיפורים [אסור] נמי אסור למיפק בכל הני. והיינו דאותיב רמי בר חמא. ושני רבא לעולם כל הני לענין יום הכיפורים לאו מנעל (הוא) [נינהו] לרבי יוסי. וקב הקטע תורת מנעל עליו לכל דבר שהרי כל השנה כולה דרך הקטעין לצאת בהן. הילכך ביום הכיפורים אסור דמנעל הוא. ומן הדין בשבת נמי אין ואסור דמנעל הוא ותורת כלי עליו, אלא דגזרינן [בשבת] דילמא מישתמיט ואתי לאתויי. לענין חליצה לרבי מאיר כשר ולרבי יוסי פסול אי לאו מחופה עור. כדמסקינן התם [יבמות ק''ג ע''א] דכי מחופה עור (בדברי) [לדברי] הכל. אפילו במחופה עור איכא למימר סבר רבי יוסי לענין שבת אסור, דגזרינן דילמא מישתמיט. ולענין יום הכיפורים מנעל הוא אפילו אינו מחופה. וכן לענין שבת אי לאו משום גזירה. אבל לא לחליצה.
דאי לא נפרש הכי קשיא דרבי יוסי אדרבי יוסי. דמהיכא דייקינן קב הקטע דפסול לרבי יוסי מדקא אסר לצאת בו לחליצה נמי לאו מנעל הוא. ושני רבא דכולי עלמא מנעל הוא, דהא תניא ושווין שאסור לצאת בו [ביוה''כ]. מדקתני ''ושווין'' מכלל דפליגי. ודייקינן מהכא דאי לענין חליצה מנעל הוא כל שכן לענין יום הכיפורים. והדרא קושיא לדוכתא. וכי תימא אשמועינן רבא דלכל מילי מנעל הוא לבד משבת (דהם משום הוא) [דהתם משום דילמא מישתמיט ואתי לאתויי ד''א בר''ה הוא], אם כן קשיא דרבא אדרבא, דהכא אמר רבא לכולי עלמא מנא הוא, ובמצות חליצה אוקי דכולה רבי מאיר היא בקב הקטע.
ותו אי לכולי עלמא מנעל הוא ורבי יוסי כרבי מאיר סבירא ליה, הא אסקינן תניא כותיה דרבא חלצה בסנדל שעם בקב הקטע חליצתה כשירה לרבי מאיר, דכל שמגין סבר היינו תחש, ומנעל הוא. ורבי יוסי לא פליג אקב הקטע אלא לענין שבת. ואי לכל מילי הוא מנעל לבד משבת, היכי נפיק בשל שעם דקשה היא. דבשלמא רהיטני והוצי ודבלי איכא למימר דלא מגין, ומשום תענוג שרי דומיא דסודרא. אלא שעם הא כשר לחליצה דמגין.
הילכך שמע מינה לרבי מאיר כל דבר שמגין בין לשבת ויום הכיפורים ולחלוץ בו מנעל הוא. ולרבי יוסי קב הקטע לבד דכל השנה יוצא בו, לשבת ויום הכיפורים מנעל הוא. ואסור לנעלו בשבת משום גזירה, וביום הכיפורים משום נעילת הסנדל. מיהו מותר לטלטלו דתורת כלי עליו. ולחליצה פסול דעור בעינן דהיינו תחש. ושל שעם סבר רבי יוסי כיון דלאו מנעל קבוע הוא ולאו בר קיימא הוא, אע''ג דאיכא למימר מנא הוא לענין טומאה, ולענין שבת אי איכא למיתלי דלא חיישינן דילמא מישתמיט ואתי לאתויי, ואיכא למימר דאפילו לענין יום הכיפורים מותר, דלא חשיב אלא כסודר ומשום תענוג שרי. ואינהו דעבוד כרבי יוסי. ומסתבר דרבי יצחק בר נחמני ורבי שמואל בר נחמני היו אחים. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יצחק בר נחמני].
------
בנעילת הסנדל אמר שמואל כל מחמת סכנת עקרב מותר, והוא הדין שאר סכנה וצער. אביי (הוה) נפיק בדהוצי רבא נפיק בדיקולי רבה בר רב הונא כריך סודריה על כרעיה ונפק. אבל מנעול אפילו לאיש המעונג אסור. ובפרק בני העיר גרסינן בירושלמי [פ''ג ה''ב] אנטונינוס ראו אותו יוצא במנעל פחות ביום הכיפורים, ובעי לאתויי ראיה דלא אתגייר, ומשני מה את שמע מינה אפילו יראי שמים יוצאים בכך. [ראבי''ה סימן תקל''א].
------
לא יטייל אדם בקורדסין בתוך ביתו, אבל הוא מטייל באנפלייא שלבגד, אבל סנדל ומנעל ובאנפלייא שלעור לא יטייל בהן מבית לבית ולא ממטה למטה. ירושלמי, [יומא פ''ח ה''א] אית תנא דתני יוצאין באנפלייא ביום הכפורי', ואית תנא דתני אין יוצאי' [מאן דתני יוצאין] באנפלייא שלבגד, ומאן דתני אין יוצאי' באנפליי' שלעור, ר' יצחק בר נחמן סליק לגבי ר' יהושע בן לוי בליל צומא רבה, נפיק לגביה לביש סולייסא, א''ל מהו אנן א''ל אסטיניס אני, חד תלמיד' דר' מנא אורוי לחד מן קרבוי דנשי למלבש סולייסא אמ' ליה מאן הדא דר' יהושע בן לוי אסטיניס הוה. [המנהיג הלכ' צום כפור].
------
מתני' יוה''כ אסור באכילה ושתייה וברחיצה ובסיכה ובנעילת הסנדל ובתשמיש המיטה. [ע''ז, ע''ב] ת''ר אסור לסוך מקצת גופו ככל גופו אם היה חולה או שיש לו חטטין בראשו סך שמן כדרכו ואינו חושש. ובנעילת הסנדל אם היה מנעל קרוע נר' דמותר דאמרי' בירושלמי דמגילה בפ' בני העיר [הלכה ב'] אית מילין דלא אתגייר אנטונינוס ראו אותו יוצא במנעל פחות ביוה''כ מה את ש''מ אפי' יריאי שמים יוצאין בכך פי' יש מעשים שנוכל ללמוד מהם שלא נתגייר אנטונינוס ועתה מביא המעשה שראו אותו שיצא במנעל פחות ביוה''כ ש''מ דלא נתגייר והוא משיב לו שאין מיכן ללמוד כלום שאפי' כשרים שבישראל שהן יראי שמים יוצאין במנעלים פחותי' פירוש קרועים מיהו איני יודע כמה יהיה קרוע ויהיה מותר לצאת בו. אמר ר' יצחק בר נחמני אני ראיתי את ר' יהושע בן לוי שיצא במנעל של שעם ביוה''כ, ואמינא ליה בתענית הנגזר על הגשמים דתנן במסכת תענית [י''ב, ע''ב] אסור בנעילת הסנדל מאי, ואמר לי ל''ש. וארבב''ח אני ראיתי את ר' אלעזר דמן נינוה שיצא בסנדל של שעם ביום הכיפורים ואמינא ליה בתענית ציבור מאי וא''ל ל''ש. שעם פי' רש''י מין גומא שקורין פוי''י. רב יהודה נפיק ברהיטני מין שעם אביי נפיק בדהוצני סנדל של כפות תמרים רבא נפיק בדיקולי של עשבים רבה בב''ח כריך סודריה (מכרעיה) [אכרעיה] ונפיק. בירוש' דשמעתין [ה''א] כל אילו שאמרו אסורים בנעילת הסנדל יוצא לדרך נועל הגיע לכרך חולץ אית תניי תני יוצאין באנפילייא ביוה''כ ואית תנאיי תני אין יוצאין באנפילייא ביוה''כ ומסיים עלה בירוש' פ''ק דתענית [הלכה ו'] א''ר חסדאי מ''ד אין יוצאין באנפוליא של עור ומ''ד יוצאין באנפלייא של בגד ותו אמרי' בירושלמי דשמעתין ודפ''ק דתענית ר' יצחק בר נחמן סלק לגביה ריב''ל בלילי צומא רבא נפיק לגביה לביש סולייסא בלילי תעניתא הילכך מותר לצאת ביום הכפורים באנפילייא של בגד נוגביצי בלשון כנען. [או''ז הלכ' יוה''כ סימן רע''ז].
------
לא אסרו חכמים נעילת הסנדל אלא בסנדל שלעור או שלעץ מפני שהוא מגין על רגליו, לפי כך אין הקטע יוצא [ביום הכפורים] בקב שלו, לפי שהוא שלעץ ומגן על שוקו. אבל יוצא אדם בסנדל שלשעם או שלעלי לולבים ושאר מיני עשבים. ונראה בעיניי שלא התירו לצאת בסנדל שלשעם אלא כשהוא לח, אבל אם היה יבש הרי הוא כעץ ואסור לצאת בו ביום הכפורים, כמבואר בקונטרס הראייות [בפרק מצות חליצה בר' ו'. ומותר לו לאדם לכרוך סודר על רגלו ולצאת בו ביום הכיפורים], וכן מותר לנעול אנפילייא של בגד, כמו שמבואר בתלמוד ארץ ישראל [ה''א], וכן מבואר בפרק מצות חליצה [ק''ב ע''ב] בתלמוד שלנו, וכן מתיר בתלמוד ארץ ישראל [שם] לאסטנס לנעול אפילו מנעל שלעור. 
[פסקי ריא''ז].
------
נעילת הסנדל. ואסור בנעילת הסנדל ביוהכ''פ. ודוקא סנדל או מנעל של עור אסור. אבל של בגד ושל שאר מינין שלא יהיה בו עור מותר. ירושלמי. [פ''ח ה''א] יוצאין באנפיליא של בגד ביום הכפורים ואין יוצאין באנפיליא של עור. והחיה תנעול את הסנדל. מאי טעמא. משום צינה. ואם מתירא אדם לילך יחף במקום שיש שם עקרבים ונחשים. נועל מנעלים ברגליו מפני הסכנה. ת''ר תינוקות מותרין בכולן. חוץ ממנעל וסנדל. מאי טעמא הנך דלאו רביתייהו גזור בהון רבנן. אכילה ושתיה ורחיצה לא גזור בהון רבנן, משום דרביתייהו. דאמר אביי רביתיה דינוקא חמימי ומשחא. אבל מחנכין אותן באלו שנה או שנתים. [תניא רבתי סימן פ'].
------
בנעילת הסנדל כיצד אבל אסור בנעילת הסנדל מדקאמר ליה רחמנא ליחזקאל ונעליך תשים ברגליך מכלל דכולי עלמא אסירי, דכתיב בן אדם הנני לוקח ממך את מחמד עיניך במגפה ולא תספוד ולא תבכה ולא תבא דמעתך האנק דום מתים אבל לא תעשה פארך חבוש עליך ונעלך תשים ברגליך, הכי קאמר ליה רחמנא ליחזקאל האנק ודום דממת המתים כלומר כדרך שעושין למתים, ואבל אחר לא תעשה אלא פארך חבוש עליך ונעלך תשים ברגלך אלמא הני כולהו לשאר אבלים אסירי, ובירושלמי [מו''ק פ''ג ה''ה] פירשו האנק דום מתים מכאן שהוא צריך לצווח על המתים, אבל לא תעשה מכאן שצריך להתאבל, פארך חבוש עליך אלו תפילין, ונעלך תשים ברגליך מכאן שאסור בנעילת הסנדל, ולא תעטה על שפם מכאן שצריך לכסות את פניו, וליכסיניה מלרע אמרין פומיה הוא חשיש, ולחם אנשים לא תאכל מכאן שהקטנים הולכין אצל הגדולים, מנין שהגדולים הולכין אצל הקטנים דכתיב אל תבא בית מרזח וגו'. באבל (פ''ה) תניא אבל ומנודה שהיו מהלכין בדרך מותרין בנעילת הסנדל וכשיגיעו לעיר יחלוצו, וכן בתשעה באב וכן בתענית צבור. וכי אסור במנעל וסנדל הני מילי בשל עור אבל אנפיליא של בגד מותר, וסנדל של שעם נמי מותר דהתם ביום הכפורים (ע''ח ב') אמרינן אני ראיתי את ר' יהושע בן לוי שיצא בסנדל של שעם ביום הכפורים אמינא ליה בתענית צבור מאי אמר לי לא שנא ורב הונא נפיק ברהיטני ואביי נפיק בדהוצי ורבא בדכילי ורבה בר רב הונא כריך סודרא אכרעיה ונפיק, והוא הדין לסנדל של עץ, דהוצי דאביי סנדל של עץ הוא, ואין מנעל אלא של עור דכתיב ואנעלך תחש, ואם מחופה עור אסור וכן פסקו כל הגאונים ז''ל. וכבר פירשתי טעמיהם וראיותיהם בספר מלחמות ה' והדברים עתיקים. ואם מחמת עקרב מותר דגמרינן מיום הכפורים. והחיה תנעול את הסנדל כדעת רבינו הגדול ז''ל ביום הכפורים. וחיה שאמרו כל שלשים יום. [ספר תורת האדם להרמב''ן ענין האבלות].
------
מותר לצאת בסנדל של שעם ביום הכפורים, וכן בתענית צבור. וכן בדחיטי ובדהוצי ובדכילי, פירוש סנדל של קש חטים, וכן כל כיוצא בהם. הוצי, בדים של עצים דקים. סנדל של עץ מנעל הוא. ודוקא במחופה עור, השלמה. ונראה לסברתו, דאי אינו מחופה עור הרי הוא כסנדל של שעם ושל הוצי. וצריך עיון לסברתו עם מה שכתב במסכת יבמות בפרק מצות חליצה [ק''ג ע''א]. אך לפי סברת הרי''ף והר''ם [הלכ' יבום פ''ג הי''ט] נראה כן דדוקא מחופה עור הוי מנעל, אבל אינו מחופה עור לא. התינוקות מותרין בכולן, באכילה ובשתיה ברחיצה ובסיכה, חוץ ממנעל וסנדל. [המאורות].
------
מותר לכל אדם לנעול את הסנדל מחמת עקרב וכיו''ב שלא ישכנו. והחיה מותרת לנעול את הסנדל משום צנה כל ל' יום. והחולה כיוצא בה, ואע''פ שאין שם סכנה. לר''ם. יש מי שכתב שאין מותר [לנעול סנדל מפני סכנת] עקרב אלא לחיה בלבד. וכתב הרב בה''ג אם מתיירא משום עקרב וכיו''ב כורך בגד על רגליו. ופסק הר''ם נראה לנו עיקר, שכל מחמת עקרב מותר לנעול כדרכו. וכן חיה או חולה. אבל לכרוך בגד על רגליו אפילו בלא סכנת עקרב מותר. [הבתים — שערי שביתת יום הכפורים שער רביעי].
------
יוצאין בי''ה בסנדל של שעם וכן בסנדל העשוי ממין גמי או ממי' קש של חטים או עשוי מעשבים או מכפות תמרים או לכרוך סודר על השוקים ואסור לצאת במנעל וסנדל (ואפילו) [ואנפליא] שהם של עור אבל באנפליא של בגד מותר פירוש אפילו לרשות הרבים ובקרדוקסי' אסור אפילו בבית פירוש פטיניש כך פשוט ביומא וביבמות [ק''ב ע''ב] ובסנדל של עץ יש מי שאוסר כדאמרינן דקטע אסור לצאת בי''ה בקב שלו והוא כמו סנדל של עץ שיש בה בית קבול לתת בה שוקו וכן נראה דעת רש''י ויש מפרשים כל זה דלא כהילכתא ופוסקים לפי המסקנא כי מותר בשל עץ או של שעם או אותם שכתבתי למעלה ולעולם לא ראיתי מי שנהג בו היתר לצאת בסנדל של עץ. תינוקות מותרין בכלן חוץ מבסנדל ומנעל כך פשוט ביומא פירוש ומותרים באכילה ושתיה וברחיצה ובסיכה ונרא' דאפילו לכתחלה בדבר כזה שהוא חיותם לא אמרינן דאסו' ליתן להם בידים האיסור כמו שכתבתי בנתיב א' ח''א. [רבינו ירוחם נ''ז ח''ב].
------
יוצאין בסנדל של שעם והוא מן גמי או בשל קש או של כפות תמרים ויוצאין באנפליא של בגד בד''א במבוי המשותף אבל לא כשאינו משותף שבין בשבת בין ביוה''ך אסור לצאת במבוי שאינו משותף או לחצר שאינה מעורבת במנעל אא''כ הוא של עור שאינו חשוב מנעל אלא (שם) [של] עור והוי משאוי וכ''כ הר''ם ז''ל בפירושיו בסוף במה אשה ומכלל דבריו נכתבו שם ובמקומות אחרים למדנו שלא התירו לצאת אלא באלו שאין דומין למנעל בצורתם אבל במנעל גמור אע''פ שהוא של בגד אסור לצאת כגון אנפליא אבל בתוך ביתו מותר דתניא בפ' מצות חליצה [יבמות ק''ב, ע''ב] אבל מטייל באנפליא בתוך ביתו א''נ למי שהוא אסטניס וצריך להלך להקביל פני רבו וכת' הרא''ה שחושש שלא יתלכלך הואיל ואינו מתכוין לתענוג מותר לנעול וק' לע''ד שהרי אסרו למודר הנאה ממעין לטבול אפי' טבילה של מצוה בימות החמה אע''פ שאין כונתו לתענוג. חיה כל ל' יום מותרת לנעול סנדל משום צנה והחולה כיוצא בו אע''פ שאין בו סכנה. [אהל מועד שער ר''ה ויוה''כ דרך ג'].
------
ונעילת הסנדל אסורה ביום הכפורים. וכל מין עור אסורין לנעול ביום הכיפורים. אבל בסנדל של שעם ושל גמי וכיוצא בהם, מותר. ואם מקום עקרבים הוא, נועלין מנעליהן. והחיה נועלת מנעליה מפני הצנה. וכן החולה, אע''פ שאין בו סכנה. וכורך אדם בגד על רגלו ויוצא בו. ולנעול אנפלאות של בגד ביום הכפורים, בירושלמי אמרו (ריש יומא פ''ח) יוצאין באנפליא של בגד. וגרסי' עוד בירושלמי, תני חדא יוצאין באנפליא ותניא אידך אין יוצאין, לא קשיא, הא באנפליא של עור, הא באנפליא של בגד. ולא תימא דוקא בבית התירו דא''כ היה לו לתרץ כאן בבית כאן בחוץ. ודעת מורי הרשב''א ז''ל להתר, דמאי זה טעם תאסור אי משום צורתה אם כן סנדל של שעם תאסר. ומה ששנינו בתוספתא דמסכת יומא (פ''ה) יום כפורים אסור באכילה ובשתיה [וברחיצה] ובסיכה ובנעילת הסנדל ובתשמיש המטה ואפילו באנפליא של בגד, לא גרסינן של בגד, אלא באנפליא, והיא של עור. ואפילו גרסינן לההיא בתוספתא, (ברייתא) בדיתא היא, שהרי לא הביאוה בגמרין. ותדע עוד שהיא משבשתא, דהא סתמא קתני ואפי' באנפליא של בגד, דמשמע דכל נעילה ואפילו טיול בבית אסור, והא לכולי עלמא טיול בבית באנפליא של בגד מותר. כך קבלתי מפי מורי הרשב''א. [צרור החיים הדרך החמישי סימן ד'].
------
ומותר לצאת בסנדל ושל שעם יונ''ק בלעז ושל גומא בוד''א בלעז וברהיטי אברק''ש בלעז וכיוצא בהן וכורך אדם בגד על רגלו וכיוצא בהן מפני קשי הארץ שמגיע לרגליו ומרגיש בו שהוא יחף. ירושל' אית תנא תני יוצאין באנפליא ואית תנא תני אין יוצאין כתב הר''י מקור' לא פליגי הא בשל עור הא בשל בגד ובשל בגד מותר לכתחלה וביבמות אמרינן אנפליא של בגד מטייל בה ביום הכפורים בתוך ביתו כלומר אבל לא ברשות הרבים שמא תשמט מן הרגל ויבא להעבירה ברשות הרבים ואם היא קשורה מותר לדברי הכל עכ''ל והרמב''ן ז''ל כתב לא התירו לצאת באלו אלא שאין דומין למנעל בצורתן אבל במנעל גמור אע''פי שהוא של בגד אסור לצאת כגון אנפליא אבל בתוך ביתו מותר אי נמי למי שהוא אסטניס וצריך לצאת להקביל פני רבו או פני מי שהוא גדול ממנו. [ארחות חיים הלכ' יום הכפורים סימן כ''ב].
------
אסור לנעול מנעל וסנדל, אפילו ברגלו אחת. ומותר לצאת בסנדל של שעם ושל גמי וכיוצא בהם. וכורך אדם בגד על רגלו ויוצא, מפני שקושי הארץ מגיע לרגליו ומרגיש שהוא יחף. ירושלמי אית תנא תני יוצאין באנפליא, ואית תנא תני אין יוצאין. ולא פליגי, הא בשל עור, הא בשל בגד. וכן נמי אמרינן ביבמות [ק''ב ע''א] אנפליא של בגד מטייל בה ביום הכפורים בתוך ביתו, כלומר אבל לא ברשות הרבים, שמא תשמט מן הרגל, ויבא להעבירה ברשות הרבים. וה''ר יצחק פסק באנפליא של בגד מותר. כתב הבעל ההשלמה ז''ל דסנדל של עץ קרוי מנעל כשהוא מחופה עור. [כל בו הלכ' יוה''כ סימן ס''ט].
------
אמר רבה בר בר חנה אני ראיתי את רבי שיצא בסנדל של שעם בתענית צבור ואמינא ליה ביום [הכפורים] מאי אמר לי לא שנא, אביי נפיק בדהוצי רבה בר רב הונא כריך סודרא אכרעיה ונפיק. [האגודה].
------
גבי אנפליא ביום הכפורים, ירושלמי (יומא פ''ח ה''א) יוצאין באנפליא, ואית דתני אין יוצאין. מאן דתני יוצאין בשל בגד, מאן דתני אין יוצאין בשל עור ע''כ. אם כן מסתברא דכל שכן הוא בט' באב. [כפתור ופרח לרבינו אשתורי הפרחי פ''ו].
------
הליכת יחף בלא סנדל נקרא עינוי דכתיב בדוד בברחו מפני אבשלום וראש לו חפוי והוא הולך יחף וכל מעשה שעשה שם דוד נקרא עינוי דכתיב כי התענית בכל אשר התענה אבי ומנלן דיחף הוא בלא מנעל וסנדל דכתיב מנעי רגלף מיחף וגרונך מצמאה וכל מידי שאין דרך להלך בו מותר שאינו יוצא מכלל יחף דא''ר יצחק בר נחמני [ע''ח ב'] אני ראיתי את ר' יהושע בן לוי שיצא בסנדל של שעם ביום הכפורים רב יהודה נפיק ברהיטני אביי בהוצי רב בדיקולי רבה בר רב הונא הוה כריך סודרא אכרעיה ונפיק. [יראים סימן ת''כ].
------
אביי נפיק בדהוצי, משום דתענוג דלאו מנעל מותר ביום הכפורים. ומיירי במבוי המשותף בחצר, אבל לא לרשות הרבים, דכיון דלאו מנעל הוא [הוי] משוי, כדקאמר' בקב הקיטע דלמאן דס''ל דלאו מנעל היא (אפי') [אסור] לצאת בו. תינוקות מותרין בכלן וכו'. משום דלא אפשר להם בזולתם, אבל לא במנעל וסנדל, שהרי אפשר. כל ל' יום, וכל שלשים יום אם יארע יום הכפורים בתוכן שרינן לה לרחוץ פניה ידיה ורגליה. מאי דכתי' [שבת קי''ט] ולקדוש ה' מכובד, דלא שייך בהו למימר עונג, זה יום הכפורים. כל שמחמת עקרב לא שנא חיה ולא שנא שאר אדם, [מותר] משום סכנה. [רבינו יהונתן מלוניל].
------
ומוליכין כרים וכסתות לבית הכנסת לעמוד עליהם, כי יש בני אדם שיש לו כאב ברגליו, ויש שהצינה קשה לו, שהרי אף על פי שנאסר נעילת הסנדל אמר רבה בר רב הונא כריך סודריה אכרעיה ונפק רבי יהושע הוי נפיק בסנדל של שעם רבי יהודה נפיק בדהוציני, וכל שכן כרים וכסתות דשרי. [ראבי''ה סימן תקכ''ח].
------
ולעניין נעילת הסנדל, כל מידי דתענוג בלא מנעל שרי, כי הא דרבה בר רב הונא כריך סודרא אכרעיה ונפיק, וסנדל שלשעם בין בכפור בין בתעני' ציבור מותר. רב יהודה נפיק בדהיטני, פי' מנעל שעושין מן קש שלחיטים, אביי נפיק בדהוצי, רבה נפיק בדיבלי, הוא עשב, (ש)נמצא שכל מנעל שאינו שלעור מותר לצאת בו. ומעתה הבתי שוקים שלבגד מותר לצאת בהן בין ביום הכפורי' בין בט' באב בין באבל דלאו מנעל הם, ואינו אסור כי אם במנעל שלעור. ואמרי' בירוש', [פ''ח ה''א] יוצאין באנפלייא שלבגד. וכת' רב אחא משבחא ובהלכו' גדולות, דאי צריך איניש למיפק בדוכתא דשכיחי נחשים ועקרבים והוא דחיל למיזל תמן בלא מסאני שרי למכרך מידי אכרעי כי הני דאמרן לעיל דלא ליתזק, אבל מסנאי בין דמפנק בין דלא מפנק אסור, ע''כ. ולא היא דאמ' שמואל כל שהוא מחמת סכנת עקרב מותר, ועל כרחיך אף במסנאי קאמ', דהא בהני דאמרן לעיל אף בלא סכנה שרי למפק בהו לכתחילה, הרב ר' יצחק בן גיאת, וכן עיקר. [המנהיג הלכ' צום כפור].
------
אסור בנעילת הסנדל מנעל אסור לכל ואם מתיירא מעקרב או משרצים מותר לכרוך שום דבר על רגליו לילך בו כרבה בר רב הונא דכריך סודרא. [הרוקח סימן רי''ז].
------
ואמנם לענין נעילת הסנדל ילבש בתי שוקים וכדומה להם, להיות לו נחת רוח בחומם וכדי להשמר מקור האויר, כאומרם רבה בר רב הונא כריך סודרא אכרעיה ונפיק אמר רב נחמן בר יצחק אני ראיתי את רבי יהושע בן לוי שיצא בסנדל שעם ביוה''כ. ואמרו תענוג בלא מנעל מותר. ואסור לו לאדם ללכת בביתו במיני מנעל הנקראים בלשון ערבי קרק או קבאקב. ואם היה במקום שירא מנשיכת חיה מותר. ולשון המשנה [ע''ג ע''ב], והחיה תנעול את סנדלה. והטעם לזה כדי שלא ישיגנה קור, כי קרירות האויר תזיק ליולדת. וצריך למנוע את הנערים מנעילת הסנדל ביוה''כ, כי לא יזיק להם לכתם יחפים. אבל רחיצה לא ימנעו מהם מפני שבזה הם פרים ורבים. אבל תשמיש המטה אין בזה חולק כי כל ענינו אסור ביום הכפורים. [ספר מצות זמניות הלכ' יוה''כ שער שני].
------
עוד תנן בפרק במה אשה (שבת ס''ה ב') הקיטע יוצא בקב שלו דברי רבי מאיר ור' יוסי אוסר, סמוכות שלו טמאים מדרס ויוצאין בהן בשבת, פירש הרב רבי יוסף בר' משה המכונה דו''ן בינדי''ט וכן תופסין רבותינו עיקר שמדבר באדם שנקטעו שני רגליו ועושין במקומן שני דפוסי רגל של עץ כעין קבין ונותן בהן ראשי שוקיו שלא יבח[י]נו בני אדם היושבין אצלו שנקטעו רגליו וכופף לאחריו שתי רגליו ועושה שתי סומכות של עץ דוגמת אישקנצ''א בלע''ז ונותן בהן ארכובותיו וקושר הסמוכות לירכותיו והולך בדרך במקלו[ת] וסבורין העולם שמחמת חולי הוא הולך כן ולא מחמת שנקטעו רגליו [ו]רבי יוסי אוסר לצאת באותן קבין דילמא מיפסיק ואתי לאיתויינהו ארבע אמות ברשות הרבים (סה''ת סי' ר''מ) כן מפרש בפרק בתרא דיומא (ע''ח ב'), והטעם הזה דכיון שהן של עץ וקשה אינו יכול להדקו סביב רגלו ונפיל, וגם חליצה פסולה בו (יבמות ק''ג א') כמו קטן במנעל גדול שאינו יכול להלך בו (שם עמ' ב'), ובפרק מצות חליצה (שם) דשרי לחלוץ במנעל של עץ במחופה עור לפי שעל ידי העור יכול לקושרו שלא יפול ולהדקו סביב רגלו (לשון סה''ת שם לפי' רש''י). ומכאן יש ראייה לחגר או שכווצו גידי שוקיו שמותר ללכת בשבת במקלות בר''ה, ואפילו ר' יוסי אינו אוסר אלא מטעם הקב ולא מטעם המקלות (ע''פ סה''ת שם לפי' ראשון), ועוד ראייה מדקתני סיפא (שבת ס''ו א') כסא וסמוכות שלו טמאים מדרס ואין יוצאין בהן בשבת, ופירש רש''י מי שכווצו גידי שוקיו או גידי ארכובותיו שאף על ידי ארכובותיו אינו יכול לילך נותן עגבותיו בקב רחב ויושב שם וקושר הקב בגופו ויש לו שני ספסלים קטנים בשתי ידיו שנשען (עליו) [עליהם] ונדחף בהן, ויוצאין בספסלים בשבת, והא דקתני אין יוצאין בהן בשבת היינו בסמוכות שלו, ופיר(ו)ש רבינו שלמה סמוכות הן ברגליו שתלויין באויר לפניו ואין נוגעין לארץ ועושה להם סמוכות של עור או של עץ ופעמים נסמך עליהם כשעולה בקרקע גבוה ולכך אין יוצאין בהן לפי שאין צריכין לו אי נמי זימנין דמישתלפי מפני שאינן נוגעין בארץ ואתי לאתויינהו ארבע אמות ברשות הרבים אלמא הספסלים שבידיו לסמוך בהן מותר לצאת בהן בשבת והוא הדין למקלות (סה''ת שם), וכן הורה רבינו יעקב (יומא ע''ט א' תד''ה הקיטע), אבל זקנים שמנענעים גופן אסור לצאת בשבת במקלות לסמוך בהן בשביל ללכת בהן דרך ישרה כיון דלתרוצי סוגיא דלהילוך (והילוך) עבידי (סה''ת סי' רמ''א) וטהורים כדתניא (שבת ס''ו א') מקל של זקנים טהורה וקאמר טעמא דלא עבידא כ''א ללכת דרך ישרה. [סמ''ג לאוין סימן ס''ה].
------
כתב הבעל ההשלמה דסנדל של עץ קרוי מנעל כשהוא מחופה עור. התינוקו' אע''פי שמותרין באכילה ושתיה וברחיצה וסיכה מונעין אותן ממנעל וסנדל ומפרש בגמרא טעמא שכל שאר הדברים הם גדולו של תינוק ולא גזרו עליו למונעו מגדולו אבל בנעילת הסנדל אינו גדולו שאף בחול פעמים רבות הולך יחף ולכך גזרו עליו. מותר לנעול סנדל לכל אדם מחמת עקרב וכיוצא בו שלא תזיק פי' בכל מקום שעקרבים מצויים שם. והחי' מותר' לנעו' את הסנדל משו' צנה בכל שלשי' יום. והחול' וכיוצ' בה אע''פי שאין שם סכנה והטעם מפני שהצנה קשה להם. [ארחות חיים הלכ' יום הכפורים סימנים כ''ב—כ''ד].
------
קיימא לן דמנעל של עץ הוא ואסור לצאת בו והיינו טעמא דלמא מפסיק ואתי לאתויי. וכתב הר' דוד בר לוי ז''ל למדנו מדבריהן שאין יוצאין בשבת באותן מנעלי' של עץ שקורין אשקופו''ש שנועלין בימות הגשמים באלה הארצות דלמא מיפסיק ואתי לאיתויי. [ארחות חיים הלכ' שבת סימנים רע''ט, ר''פ].
------
ואין הקיטע יוצא בקב שלו, וקיימא לן דמנעל של עץ מנעל הוא, והיינו טעמא דאסור דלמא מפסיק ואתי לאתויי. וכתב ה''ר דוד ב''ר לוי ז''ל למדנו מדבריהם שאין יוצאין בשבת באותן מנעלים של עץ שקורין אישקוב''שיש או אישקונפי''נש שנועלין בימות הגשמים באלה הארצות דלמא מפסיק ואתי לאתויי. ובאלה הסנדלים המסומרים שלנו גם כן הדבר פשוט שאסור לצאת בהן אף על פי שאינן עשויין כאותן שלהן שגזרו עליהן, דמכל מקום מסומרין הן לחזק, ואמרינן בגמרא [ס' ע''ב] דאסורין, ועוד שקרובין הן להשמט מן הרגל יותר ויותר מאותן שגזרו עליהן, שמשמע לפי הגמרא שהיו נקשרין ברצועות ובתרסיות על הרגל. אך באותן שאינן מסומרין שקורין בטינ''ש יש קצת ראיה להתיר אף על פי שאין נקשרין, מההיא דפרק יום הכפורים [יומא ע''ח ע''א] דאמרי רב אמי ורב אסי עברו נהרא במנעל דרך מלבוש בשבת, ופריך תינח מנעל כלומר שאינו נשמט מן הרגל סנדל מאי איכא למימר, וודאי בסנדל שאינו מסומר קאמר כיון (דיצא) [דיוצא] בו בשבת, ואסיקנא דבסנדל לכתחילה לא, כלומר לא יעבור בו מים דרך מלבוש מפני חשש שמא ישמט מן הרגל מכלל דבמקום אחר שלא בהעברת מים מותר לצאת בהן בשבת. והמחמיר תבא עליו ברכה. ואותן שקורין שוק''ש בלע''ז שמביאין בעת הטיט אין יוצאין בהן בשבת. והשתא דאתית להכי דגזרינן דלמא משתמיט, המלבוש שנותנין על הראש שקורין קפיא''ו כשלובשין אותו דרך אחוריו בלבד יש לפקפק דלמא לא מהדק שפיר ונשמט מן הראש או רוח דוחה אותו. והחכם שקלי ז''ל היה אוסרו בשבת אם לא דרך מלבוש. כך כתב ה''ר דוד ב''ר לוי ז''ל. [כל בו הלכ' שבת סימן ל''א].
------
התינוקות מותרין באכילה ובשתייה ובסיכה ביום הכפורים דהיינו רבותייהו פי' גדוליהן כשרוחצין גופו וסכין אותו רבה ומתגדל. אבל בנעילת הסנדל אסורים דכיון דאין להם גדולים גזרו בהם חכמים. המלך והכלה ירחצו את פניהם והחיה תנעול את הסנדל דברי ר' אליעזר וחכמים אוסרין. (עי' ירושלמי סוף ה''א) הוינא סברין מימר פירש והחיה אשכח תני אכולהון פירש מלך וחיה וכלה. תנא מלך וכלה לא ירחצו פניהם ר' חנניה בן תרדיון אומר המלך והכלה ירחצו פניהם והחיה תנעול את הסנדל דתניא ר' חנניה בן תרדיון משום ר' אלעזר החיה תנעול את הסנדל. מלך מאי טעמא רוחץ אמר רב משום (ישעיה ל''ג) מלך ביופיו תחזינה עיניך. כלה מ''ט כדי שלא תתגנה על בעלה, עד כמה עד שלשים יום. והלכה כחכמים בכולם. ויש שסוברין דהלכה כר' אליעזר מדהוי רב בטעמיה. ולא סבירא לן כותיה ואף רבנן קשישי לא פסיק הכי. ואית דגריס והחיה תנעול את הסנדל רב אמר משום צנה ושמואל אמר משום סכנת עקרב (בגמרות שלפנינו דף ע''ח משונה הנוסחא וע''ש) ואנן הא דשמואל אכולי עלמא סברינן ליה. ובעל הלכות מסייען דטעמא משום סכנת עקרב מאי שנא חיה מכולי עלמא אלא לא שנא חיה ולא שנא שאר אינשי כל מחמת סכנת עקרב מותר. [רי''ץ גיאת הלכ' יו''כ].
------
ותינוקות מותרין באכילה ושתייה וסיכה ורחיצה ואסורין בנעילת הסנדל דלא לימרו גדולים הנעילום ביוה''כ, ולא אמרינן מאתמול הנעילום וישנו כך כל הלילה, דאמר שמואל האי מאן דבעי ליטעום טעמא דמיתותא ליגני כי סיים מסאני. ועוד כיון דלאו רביתיה דינוקא הוא נעילת הסנדל גזרו רבנן, אבל אכילה ושתייה וסיכה ורחיצה דרביתיה דינוקא הוא לא גזרו בהו רבנן. [ראב''ן].
------
תינוקת מותרין באכילה ובשתיה וסיכה ורחיצה אבל לא בנעילת הסנדל ומנעל, דחשדי לגדולים שהנעילום היום שאילו הנעילום מאתמול לא ישנו בהם שסכנה הוא, כדשמואל דאמר האי מאן דבעי דליטעים טעמא דמתותא ליגני כי סיים מסנאי, ותו דכל מידי דהוא רביתה דינוקא כגון אכילה ושתיה לא גזרו ביה רבנן אבל נעילת סנדל לאו היינו רביתהו. והמלך והכלה ירחצו את פניהם, מלך דכתיב [ישעיה ל''ג] מלך ביפיו וגו', כלה כדי שלא תתגנה על בעלה. ושלשים יום הוא דשרי לה, כדאמרינן ואין מונעין מן הכלה תכשיטיה כל שלשים יום. החיה תנעול הסנדל, משום צינה. [ראבי''ה סימן תקל''א].
------
תנו רבנן תינוקות מותרין בכולן חוץ מנעילת הסנדל, רחיצה וסיכה כיון דרביתייהו נינהו לא גזרו בהן רבנן. הכלה תרחץ בכל ל' יום והחיה תנעל את הסנדל. [הרוקח סימן רי''ז].
------
ת''ר, תינוקות מותרין בכולן. באכיל' בשתייה וברחיצה, דרבותייהו היא. כדאמ' אביי אמרה לי אם רבותיה דינוקא מיא חמימי. ולא גזרו בהו רבנן ואסור' בנעילת הסנדל. גרסי' בתעניות, אמ' ר' אלעזר אסור לו לאדם שיושיט אצבעו קטנה במים בתשעה באב, כדרך שאסו' ביום הכיפורים, ואיתה נמי בפסחים בפרק מקום שנהגו [נ''ד ע''ב]. פיס'. המלך והכלה ירחצו את פניהם, מלך מאי טע', אמ' בר זבדא מלך ביופיו תחזינה עיניך, כלה מאי טע' שלא תתגנה על בעלה, אמ' ליה רב לר' חייא כלה עד כמה אמ' ליה כדתניא, אין מונעין תכשיטין מן הכלה ל' יום, וחיה מאי טע' משום צינה. וקיימלן יחיד ורבים הלכ' כרבים. אמ' שמואל כל משום סכנת עקרב מותר. מתני'. האוכל ביום הכיפורים ככותבת גסה כמוה וכגרעינתה, והשותה מלא לוגמיו חייב. [פסקי הרי''ד].
------
התינוקות מותרין באכילה ובשתייה וברחיצה ובסיכה, חוץ מנעילת הסנדל. [פסקי ריא''ז].
------
התינוקות אף על פי שהן מותרים באכילה ושתייה וברחיצה וסיכה מונעין אותם ממנעל וסנדל (רמב''ם שביתת עשור פ''ג ה''ז), וכן כתב מו' שמותר [לומר] לגוי לרחוץ התינוק אפילו בחמין שהוחמו בו ביום דסתם תינוק חולה אצל חמין, וחולה שאין בו סכנה אומר לגוי ועושה, ואמרינן נמי בפרק יום הכפורים (יומא ע''ח ב') כל מידי דאית ביה רביתא לינוקא לא גזור ביה רבנן והיינו רחיצה וסיכה דאמר ר' חנינא (חולין כ''ד ב') חמין ושמן שסכתני אמי בילדותי הם עמדו לי בזקנותי. ופסק רבינו יעקב שמותר ליתן כוס של ברכת מילה לתינוק בי''ה ולא חיישינן דילמא אתי למיסרך כיון שאין זה דבר קבוע ולא דמי להא דאמר בפרק בכל מערבין (עירובין מ' ב' ע''ש ובתד''ה דלמא) דאין מברכין זמן על הכוס בי''ה, דהיכי ליעביד ליתביה לינוקא [דלמא] אתי למסרך, לשתות גם כן כשיהא גדול, דהתם ודאי כיון שיהא המנהג בכל שנה ליתן לתינוק לשתות בי''ה אתי למיסרך לשתות אפילו כשיהיה גדול. [סמ''ג לאוין סימן ס''ט].
------
התינוקות, אף על פי שמותרין באכילה ובשתייה וברחיצה ובסיכה, מונעין אותם ממנעל וסנדל. ומפרשי בגמרא הטעם, שכל שאר הדברים הם גידולו של נער, ולא גזרו עלינו חכמים למנוע גידולו, אבל נעילת הסנדל אינו גידולו, שגם בחול פעמים רבות הולך יחף, ולפיכך גזרו עליו. ומותר הסנדל לכל אדם מחמת עקרב וכיוצא בה, שלא תשכנו. פירוש בכל מקום שעקרבים מצויין שם. [כל בו הלכ' יוה''כ סימן ס''ט].
------
ת''ר התינוקות מותרין בכולם באכילה ושתי' חוץ מנעילת סנדל דאמרי אחרינא עבדי להו (מאתמול אבל נעילת הסנדל) דמנח מאתמול לא מצי אמרת דאמר שמואל האי מאן דבעי למיטעם טעמא דמיתותא ננעול מסאני וניגני (לא). [האגודה].
------
ומפי ה''ר מנוח הלוי כי ראה רבי' שמשון מקוצי שהתיר להאכיל לקטן על ידי אמו תבשיל חלב שחלבו גוי ובשלו בשבת, דהוא הורה שיש לאכול כי אם על ידי אמו. [פסקי רבינו יחיאל מפאריס].
------
הגהה. רבותינו הצרפתים או' כי מותר לומר לגוי לרחוץ התינוק בחמין שהוחמו בו ביום כי סתם תינוק חולה שאין בו סכנה הואי ואמ' כל מידי דאית ביה רביתא לתינוק לא גזרו ביה רבנן והיינו רחיצה וסיכה דא''ר חנינא [חולין כ''ד ב'] שמן שסכתני אמי בילדותי הם עמדו לי בזקנותי. [ספר נייר הלכ' יוה''כ].
------
הנך דרביתא דינוקא וכו'. כגון רחיצה וסיכה [הקשה] רבינו תם הלא רחיצה אסורה אפילו בשבת בלא יוה''כ, דאסור לרחוץ כל גופו בשבת אפילו בחמין שהוחמו בערב שבת. וי''ל דהכא איירי בפניו ידיו ורגליו. אי נמי על ידי גוי ד[סתם] תינוק חולה הוא, ואפילו חולה שאין בו סכנה אומר לגוי ועושה וכו'. המלך והכלה וכו'. מספקא ליה אי וחכמים אוסרים קאי אמלך ואכלה או לא, ונ''מ דהלכה כחכמים, ואי קיימי אמלך וכלה אסורים, ואי לא קיימי מותרים. האוכל ביוה''כ ככותבת וכו'. הא דלא הוי ככזית כמו כל האיסורים שבתורה דהוי אכילה בכזית, מפרש בגמרא משום דגבי יום הכיפורים לא כתיב אכילה אלא לא תעונה ושיערו חכמים דבככותבת מייתבא דעתיה. ובירושלמי [ה''ב] מפרש [ממעכה] באצבעותיו למעט חללה. פירוש לפי שהיא נפוחה מפני שהיא מלאה חדרים ככלוב [מלא] עוף. לפיכך ממעכה באצבעותיו לדבק חדריה ולמעט חללה. מורי [הרב רבינו פרץ] ז''ל. [תוספות רבינו פרץ].
------
מתני' המלך והכלה ירחצו את פניהם והחיה תנעול את הסנדל דברי ר' אליעזר וחכמי' אוסרין. ירושלמי [סוף ה''א] סברי מימר על כולהן אשכח תני על סופה. מתני' מני ר''ח בן תרדיון היא דתניא המלך והכלה לא ירחצו את פניהם ר' חנניא בן תרדיון אומר משום ר' אליעזר המלך והכלה ירחצו את פניהם מלך מ''ט אמר רבא בר זבדא אמר רב מלך ביופיו תחזינה תראינה ארץ מרחקים כלה מ''ט אמר רב כדי שלא תתגנה בפני בעלה א''ל רב לר' חייא עד כמה מקריא כלה א''ל כדתניא אין מונעין תכשיטין מן הכלה כל ל' יום מחמת האבל אלמא כל שלשי' בעיא נוי. והלכה כר' אליעזר דסתם לן תנא כותיה כדמפר' בירושלמי דלא פליגי חכמים דמתני' כ''א אסיפא דהיינו אחיה אבל אמלך וכלה לא פליגי וקיי''ל בהחולץ [מ''ב, ע''ב] סתם במתני' ומחלוקת בברייתא הלכה כסתם. מתני' והחיה תנעול את הסנדל משום צינה דברי ר''א וחכמים אוסרין. מתני' מני רחב''ת היא דתניא והחיה לא תנעול את הסנדל רחב''ת אומר משום ר''א החיה תנעול את הסנדל משום צינה. אמר שמואל אם מחמת סכנת עקרב מקום שיש לחוש לעקרבים מותר כל אדם לנעול. [או''ז הלכ' יוה''כ סימן רע''ז].
------
המלך והכלה מותרין לרחוץ פניהם בי''ה והכלה כל שלשי' יום נקראת כלה כך פשוט ביומא. ובמקום שמצואים עקרבים מותר לנעול סנדל וכן מי שיש לו מכה ברגלו כך פשוט ביומא. [רבינו ירוחם נ''ז ח''ב].
------
והמלך והכלה ירחצו פניהם והחיה תנעיל את הסנדל וחכמים אוסרין. ירושלמי (פ''ח ה''א) הוי סוברין מימר על סיפא אשכח תנא על כולהון והלכה כחכמים בשתיהן ואית מ''ד הלכה כר''א מדאמר ליה רב לר''ח עד כמה ומהדר ליה ר''ח כדתנן אין מונעין תכשיטין מן הכלה כל ל' יום. [עשרת הדברות לבעל העיטור הלכ' יו''כ].
------
חיה תוך שלשים יום והמלך והכלה ירחצו פניהם. [אהל מועד שער ר''ה ויוה''כ דרך ג'].
------
המלך והכלה ירחצו את פניהם מלך כדי שיראה יפה כדכתיב מלך ביפיו תחזינה עיניך והכלה כדי שלא תתגנה על בעלה ועד כמה נקראת כלה עד שלשים יום כדאמרינן אין מונעין תכשיטין מן הכלה שלשים יום. [ארחות חיים הלכ' יום הכפורים סימן ט''ז].
------
והמלך והכלה ירחצו את פניהם כדרכן, מלך כתב מלך ביופיו תחזנה עיניך, כלה שלא תתגנה על בעלה, וכל ל' יום אחר הנישואין קרוייה כלה כדתניא אין מונעין תכשיטין מן הכלה כל ל' יום. [ראב''ן].
------
פיס' מלך ביופיו תחזינה עיניך, ותהא ירא ממנו, שנ' [דברים י''ז] שום תשים עליך מלך, שתהא אימתו עליך, ואם הוא מגונה לא יהא אימתו עליך. אין מונעין תכשיטין מן הכלה ל' יום, בריש כתובות [ד' ע''א], ברייתא לעיניין מתה אמה שלכלה ואביו של חתן. אין בו אכילה, שתכבדיהו בה. כל מחמת עקרב, שמא ישכנו מותר לנעול את הסנדל מפני הסכנה. [ריבב''ן].
------
המלך והכלה ירחצו את פניהם. מלך דכתיב מלך ביפיו תחזינה עיניך, כלה כדי שלא תתגנה על בעלה. וכמה כל שלשים יום כדתניא אין מונעין תכשיטין מן הכלה כל שלשים יום. וה''ר יצחק אבן גיאת כתב דמלך וכלה אסורין כרבנן. אך הרי''ף כתב כמו שכתבנו, ונראין דבריו. ומבעי ליה לאיניש ליקורי נפשיה ביומא דכפורי בכסות נקיה, דדרשינן [שבת קי''ט ע''א] מאי דכתיב ולקדוש י''י מכובד, זה יום הכפורים שאין בו לא אכילה ולא שתיה, אמרה תורה כבדהו בכסות נקיה. החיה תנעול את הסנדל משום צנה. (וכל) [וכן] מחמת עקרב מותר. [המאורות].
------
ומיבעיא ליה לאינש למוקורי יומא דכפורא בכסות נקיה דא''ל ריש גלותא לרב המנונא (שבת קי''ט.) מ''ד ולקדוש ה' מכובד א''ל זה יוה''כ שאין בו לא אכילה ולא שתיה אמרה תורה כבדהו בכסות נקיה. [עשרת הדברות לבעל העיטור הלכ' יו''כ].
------
חיה תוך שלשים יום אינה משלמת. [האורה לרש''י סימן צ''ה].
------
ולענין אכילה כתב רב אחא גאון שאין מענין אותה עד שלשים יום דהא דאמרינן עוברות ומניקות מתענות משלימות לאו אחיה קאי שזהו כל שלשים יום. ויש חולקין על דבריו מדאמרינן והחיה תנעול את הסנדל ולא אמרינן שתאכל אלמא לענין אכילה לא מפלגינן בין חיה לשאר נשים. ומ''מ לפי כחן וטבען יתענו והרי הן כחולה ובאומד דעתן הוא או על פי רופא. והשוו בזה רוב הפוסקים דכל זמן שמחללין עליה את השבת אין מענין אותה. ג' ימים ראשונים אין מענין אותה. מג' ועד ז' אם אמרה צריכה אני מאכילין אותה ואם לאו מתענה מכאן ואילך הרי היא ככל הנשים להתענות ביום הכפורים. [ארחות חיים הלכ' יום הכפורים סימן כ''ד].
------
@ ע''ט ע''א
ושעור אכילה דמחייב עליה כרת בככותבת הגסה כמוה וכגרעינתה וכחללה. [רי''ץ גיאת הלכ' יו''כ].
------
בגרעינתה, כלומ' בהדי גרעין או דיל' בלא גרעין אלא בשר של כותבת לחוד, וכן ח''מ. ט''ן וח''ע בגרעינתה כלומ' שיעורה כשהגרעין עדיין בתוך הכותבת או כשגרעינתה לחוץ בלא הכותבת דהיינו שלא בגרעינתה, ומשערין לכותבת ולגרעינתה של חוץ דכיון שנשמטה חוץ לכותבת אי איפשר שלא תחסר קצת ואינה כמו שהיא בכותבת כברייתה. בלחה, שהשעורה לחה דהיינו שיעור גדול. בקליפתה, של שעורה. גסה תנן, דמשמע כמה דגסה טפי, דהיינו בגרעינתה והא לא אצטריך למיבעי. לחה שיבולת, כלומ' דאי איתה דעצם כשעורה בלחה קאמ' הוה בשיבולת שעדיין לא נגמרה כל צורכה, ואי שלא בקליפתה קאמ' חושלא קרו לה, שעורין קלופין, ולהכי קאמ' לא אצטריך למיבעי. יתירה מכביצה, מש' דקים להו לרבנן דבהכי וביותר מכביצה מייתבא דעתה, מתיישב דעתו עליו שאינו לא רעב ולא שבע, ולפיכך חייב דלא הוי עינוי. מיתיבי, במסכת סוכה [כ''ו ע''ב], מעשה והביאו כול' לא מפני שהל' כן [ד]כותבות ליבעו סוכה. נטלו במפה, מפני נקיות דידיו לא היו רחוצות, מש' דפחות מכביצה לא בעי לא נטילת ידים ולא ברכה. [פירוש רבינו אליקים].
------
אכילה ושתיה. כדתנן האוכל ככותבת הגסה (כגרעינתה) ביוה''כ כמוה וכגרעינתה והשותה מלא לוגמיו חייב. בעי ר''פ ככותבת הגסה שאמרו בגרעינתה או בלא גרעינתה. כלומר כשמשערינן בגרעינה משערין כמו שעומדת בתוך התמרה שא''צ למעך חללה שבין האוכל לגרעינה ובעינן כמוה ובגרעינתה וכחללה או בלא גרעינתה משערין כשנוטל ממנה הגרעין משערין האוכל והגרעינה שצריך למעך. וקא מיבעיא ליה בחללה או בלא חללה ולא איפשיטא בגמרא דילן ומדגרסינן בירושלמי זאת אומרת צריך למעך חללה דאל''כ ליתני כמוה וכגרעינתה וכחללה ש''מ דליתא לדרב אשי דאמר גסה תנן כמה דגסה ולא בעי כשיעור האוכל והגרעין וה''מ לענין כרת ומלקות אבל איסורא אפילו כחצי שיעור אסור כדאמרינן. [עשרת הדברות לבעל העיטור הלכ' יו''כ].
------
ואסיקנא דהא דתנן ככותבת הגסה, כוליה (וכרגעיתא) [וכגרעינתא]. אסיקנא דהיא פחותה מכביצה. [השלמה].
------
מסקינן בפרק יום הכפורים שהאוכל מאכלים הראויין לאדם ככותבת גסה כמוה וכגרעינתה ביום הכפורים הרי זה חייב כרת, וגרסינן בירושלמי (יומא פ''ח ה''ב) הדא אמרה צריך למעך חללה שאין משערים אלא בה ובגרעינתה (סוף תד''ה כותבת), ושיעור זה פחות מכביצה (ע''ט ב'). תניא (שם) ר' אומר כל [ה]שיעורין שבתורה בכזית חוץ מטומאת אוכלין ששינה הכתוב במשמעו ושינו חכמים בשיעורו דכתיב (ויקרא י''א ל''ד) מכל האוכל אשר יאכל, אוכל הנאכל בבת אחת ושיערו חכמים שאין בית הבליעה מחזיק יותר מכביצת תרנגולת, כמו כן יום הכפורים ששינה הכתוב במשמעו שנאמר (ויקרא ט''ז כ''ט) תענו את נפשותיכם ולא כתיב לא תאכלו ושינו חכמים בשיעורו בככותבת. וכי קאמר חייב כרת הני מילי אגופיה דיומא אבל אתוספת יום הכפורים לא מיחייב דכתיב (ויקרא כ''ג כ''ט) כי כל הנפש אשר לא תעונה בעצם היום הזה ונכרתה, על עצומו של יום ענוש כרת ואין ענוש כרת על התוספת והוא הדין שאין ענוש כרת אם עשה מלאכה בתוספת (פ''א א') (ע''פ בה''ג דף ל''א א') ותניא בתורת כהנים (פרשת אמור פי''ד הל' ח'—ט') ומביאה שם, יכול לא תהא התוספת בעונש אבל תהא בכלל אזהרת לאו תלמוד לומר (ויקרא כ''ג כ''ח) (ו)כל מלאכה לא תעשו בעצם היום הזה, על עצומו של יום הוא מוזהר בלאו ולא על התוספת ומה במלאכה לא הזהיר אלא במקום שענש אף בעינוי לא הזהיר בלאו אלא במקום שענש, משם אתה למד שאין בתוספת רק עשה. [סמ''ג לאוין סימן ס''ט].
------
נראה לע''ד מדאמרינן צריך למעך חללה דלא משערינן במשקל אלא באומד וכ''נ מדאתקיף ר''ז [לקמן פ' ע''ב] בשר שמן בככותבת ולולבי גפנים בככותבת אמר ליה אביי לשיעור זה מיתבא דעתיה מיהו בשר שמן טובא ולולבי גפנים פורתא ואי במשקל משערינן מאי קו' דהא בשר שמן לא הוי אלא שיעור פורתא ובנתיב ראשון מדרך רביעי יתבארו השעורין שנהגו להאכיל ולהשקות לחולה שיש בו סכנה. [אהל מועד שער ר''ה ויוה''כ דרך ג'].
------
שיעור אכילה אפי' לאדם גדול ככותבת הגסה כמותה וכגרעינתה. וצריך למעך חללה פי' שאין החלל בכלל השיעורים ושיעור זה פחות מכביצה ויותר מגרוגרת. [אהל מועד שער ר''ה ויוה''כ דרך ג'].
------
שעורה לחה — שבולת קרו לה, שלא בקליפתה — חושלא קרו לה. [הערוך ערך חשלגא].
------
אוכלין ושותין ארעי חוץ לסוכה ואין ישנין שינת ארעי חוץ לסוכה לפי שאין קבע לשינה. ירושלמי (פ''ב ה''ה) חבריא אמר שכן אדם ישן ארעי ודיו וכמה אכילת ארעי ר' יוסף אמר תרתי או תלת ביעי שהוא יתר מכביצה. ואביי אמר כדטעים בר בי רב ועייל לכלה וכמה כביצה ויותר מכביצה חייב בסוכה מדתנן (כ''ו:) מעשה והביאו לפני ריב''ז לטעום את התבשיל ולר''ג ב' כותבת. ודלי של מים ואמרו העלום לסוכה ואמרינן מעשה לסתור. חסורי מחסרי וה''ק אם רצה להחמיר ע''ע מחמיר וה''ג ביומא (ע''ט.) ותני עלה לא מפני שהלכה כך אלא שרצה להחמיר וכשנתנו לו לר' צדוק אוכל פחות מכביצה נטלו במפה ואכלו חוץ לסוכה ולא בריך אחריו ופרכינן הא כביצה בעי סוכה לימא תיהוי תיובתא דר' יוסף ואביי דלמא סוכה הוא דל''ב לאכילת כביצה לאביי ולא לתרי ותלת דר' יוסף הא כביצה בעי נט''י וברכה ואית נוסחא דלית בהו סוכה דלא בעי באכילת כביצה ויותר מכביצה וב' כותבות בלא גרעין לא הוי יותר מכביצה. וכותבת הגסה וגרעינה הוי יתרה מכביצה. וגרסי' התם רבא אמר לא מפני שהלכה כן והתם ה''ט משום דפירי נינהו ופירי לא בעי סוכה. וקי''ל כרבא. [עשרת הדברות לבעל העיטור הלכ' סוכה ח''ה].
------
[תוד''ה ולא בירך אחריו בשולי הדף בשיטה שלפני התחתונה]. כדמוכח בפרק מי שמתו וכו' בעינן שביעה גמורה. גיליון מתוספות אחרות מכ''י, וכן משמע בברכות דאמרינן וכי לא אשא להם פנים אני אמרתי ואכלת ושבעת וכו'. ומדקאמר והם מדקדקים משמע דהיינו מדרבנן. כותבת הגסה וכו'. [בעי רב פפא וכו'] פירש רש''י דהא דקתני וכו' [או כגרעינתה כמוה בלא גרעינתה או בגרעינתה] בלא דידה. וא''ת אמאי מספקא ליה מאי שנא מכל שיעורים שבתורה דאמרינן בתלמוד [דהוו] בכזית רוצה לומר עם הגרעין. כדאמרינן בפרק כיצד מברכין [ל''ח ע''ב] רבי יוחנן אבל כזית מליח ובירך אחריו, ופריך כיון דהוי מליח אלמא לא הוה ביה גרעין אם כן בציר ליה משיעורא, ומשני בכזית אגורי. וי''ל משום דקתני וכגרעינתה מספקא ליה אי קתני ''או''. מדלא קתני ככותבת סתמא, כדאמרינן בעלמא כזית סתמא. וא''ת א''כ לוכח מינה מדלא קתני סתמא דאו קתני. וי''ל דמספקא ליה דילמא הא דקתני וכגרעינתה לאשמועינן דצריך למעכה באצבעו כדי למעט חללה שלא תהא נפוחה. מורי הרב רבינו פרץ ז''ל. [תוספות רבינו פרץ].
------
שיעור השתי' כמה ישתה מהיין שצריך לברך עליו בור' פרי הגפן יש מי שכתב כמו באכילה מדרבנן צריך לברך המוציא על כזית דגן כמו כן בשתיה על שיעור כזית יין חייב לברך מדרבנן ומדאוריתא על רביעית הלוג ויש מפ' דלא דמי דעל שתיה אינו חייב כלל עד שישתה רביעית הלוג וכן כתב הרא''ש ור''י נסתפק בדבר זה ולפי' נכון להחמיר שלא ישתה אלא או פחות משיעור כזית יין כדי שיהיה פטור מלברך או שישתה מלא לוגמיו שהוא רביעית לוג ויהיה חייב מן התורה לברך עליו. והא דאמרינן ביום הכפורי' דשתיה כמלא לוגמיו שמא התם משו' ישובי דעת' הוא שאין דעתו מתישב עד שישתה כל כך. ואם יברך על פחות מרביעית ברכ' מעין שלש כתבתיו בח''ז בדין שתה יין אחר ברכת המזון. [רבינו ירוחם נט''ז ח''א].
------
@ ע''ט ע''ב
השתא ב' כותבות בלא גרעינתן, דהנהו דאתו לרבן גמל' בלא גרעינתן הוו דלא עבדי אינשי דאכלי גרעיני תמרים. לא הוו כביצה, דהא אמרי' הכא הא כביצה בעי סוכה, והתם קתני לא מפני שהל' כך דלא הוה בעי מש' הנהו ב' כותבות סוכה אלמא דלא הוי כביצה, דאי הוו צריכי סוכה, והשתא בלא גרעינתן לא הוו כביצה. כותבת בגרעינתה הויא כביצה, בתימ', ואת אמרת יתירא. אמ' להו רב ירמיה, אין, ודאי הכי הוא דב' כותבות בלא גרעינתן וכול'. תרי קבי תמרי [חד] קבא קשייתא וסריח, כלומ' בשני קביים של תמרים יש קב אחד גרעינין ויותר מקב מש' דבגרעינין הוי טפי מבשר הכותבת ולהכי אע''ג דכותבת הגסה וגרעינתה יתירה מכביצה שתי כותבות בלא גרעיניהן לא הוו כביצה. רבא אמ', לעולם לא קשיא, דלעול' הוה בהו בהנהו ב' כותבות טפי מכביצה והא דקתני לא מפני וכול'. ופירי לא בעו סוכה, ואפי' בכביצה. אכילת קבע לא, והיכי אמרת דפירי לא צריכי סוכה, ת' תרתי קאמ' אכלנום לפירות אכילת קבע ואכלנו שאר מאכל בהדייהו דהוה סוכה אכילת ארעי. אם השלים, בפרק הישן [כ''ז ע''א] קאמ' ר' אלעז' דחייב אדם לאכול (י''ב) [י''ד] סעודות בסוכה ומי שלא אכל בלילי יום טוב הראשון של חג ישלים בלילי יום טוב האחרון, וקתני עלה בגמ' ר' א' לפיכך אם השלים במיני טרוגימא שאכל בה בלילי יום טוב האחרון כזית ממיני עשבים יצא. ואי סל' דע' פירי בעו סוכה, אמאי משלים (טרוגימא) [תרוגימא] אלא ישלים בפירי, ת' אין הכי נמי אלא הכא במאי עסיק' באתרא דלא שכיחי פירי. ואיב' אימ', הכי נמי קאמ' דמאי מיני תרוגימא פירי נינהו. שאור, היינו השאור לחוד. בכזית, הוי בבל יראה ובאיסור אכילה. חמץ, עיסה חמוצה בככותבת. ניכתוב רחמ' חמץ וכול', אלא להכי כת' רחמ' תרויהו לומ' לך שיעורו של זה לא שיעורו של זה מש' דשאור בכזית כול'. קמהדרי, דלא מהדרי אלא אהא דשיעורו של זה לא יהא כשיעורו של זה, אם כן לימרו כביצה, דהוי בציר מכותבת וטפי מכזית שהיא שיעור של שאור, דלמה לי כולי האי שיעורא טפי מכביצה, ועוד אפי' בעית למימ' דכי הדדי נינהו כביצה וככותבת, אמאי אמרו שיעורא דכותבת לימרו דשיעור כביצה דשיעור ביצה מיתני בכוליה תלמודא. אלא לאו ש''מ, פחות מכביצה ולהכי קאמ' חמץ ככותבת דהוי טפי מכזית ולא הוי כביצה דשיעור בינוני נקט. כותבת סתמא, דגבי חמץ לא תני כותבת הגסה אלא מהכא דכותבת הגסה פחותה מכביצה. עד כזית, שאם שלישי אכל כזית עמהן מזמנין עליו. ה''ג ר' יהו' סבר עד כביצה במאי קמפלגי ר' מאיר סבר ואכלת זו אכילה, ואכילה בכזית משבעא, דקתני אכילה שיש בה שביעה. דעתא לא מייתבא, בתימ', דקתני לעיל קים להו לרבנ' דבציר מכותבת לא מייתבא דעתא, אלא ודאי פחותה, היל' כביצה משבעא ככותבת מייתבא דעתא אבל בציר לא. [פירוש רבינו אליקים].
------
השתא שתי כותבות בלא גרעיניהן פחותות מכביצ'. פי' דאלו הוה אמר בכביצה לא הוה אמר לא שהלכה כן דהא ר' צדוק אוכל פחות מכביצה אכל חוץ לסוכה הא כביצה בעיא סוכה. ואע''ג דבפ' שני דסוכה דחו רב יוסף ואביי דאמרי דילמא סוכה לא בעיא הא כביצה בעיא נט''י ובעיא ברכה פשטא דמתניתן הכי משמע דכולהו טעמא דפחות מכביצה, הא כביצה חייב בכולם, ורחבה היא מתרץ יפה וא''צ לאותו הדוחק. ועיין מה שכתבתי על נטלו במפה התם במהדורא תנינא. [תוס' רי''ד].
------
היינו דאמרי אינשי תרי קבי תמרי תרי קבי קשייתא וסריח — פירוש גרעינים של תמרים או של זיתים. [הערוך ערך קשייתא]. אם השלים במיני טרגימא — יצא ס''א תרגימא ופי' בע' ת'. [הערוך ערך טרגימא]. מאי מיני תרגימא — באתרא דלא שכיחי פירי, ואיבעית אימא מאי מיני תרגימא — פירי נינהו — פירוש מיני כיסנין, דתניא בתוספתא דברכות (פ''ד) הביאו לפניו מיני תרגימא מברך עליהם בורא מיני כסנין. [הערוך ערך תרגימא].
------
ומותר לאדם לאכול אכילת עראי חוץ לסוכה, והיינו כביצה. ומותר נמי לשתות, דשתייה שלנו אינה אלא עראי. ומותר נמי לאכול פירות הרבה חוץ לסוכה, דפירי לא צריכי סוכה. [סידור רבינו שלמה ב''ר שמשון מגרמייזא].
------
שלש סעודות לשבת וליום טוב, מנהג ספרד ופרובינצא לעשותה במנחה, ויש להם סמך גדול דאמרינן בשבת פ' כל כתבי הקדש, נפלה דליקה בלילי שבתו' מצילין מזון ג' סעודות, בשחרי' מזון שתי סעודות, במנחה מזון סעודה אחת, ותניא קערות שאכל בהן ערבית מדיחן בשחרית, שחרי' מדיחן במנחה. ותנן בפסחי' [י''ג ע''א] י''ד שחל להיות בשבת מבערי' את הכל [מ]לפני השבת, ומשיירין מזון ב' סעודות, אבל מזון ג' סעודו' לא הוצרך לשייר לפי שהסעודה שלישי' במנחה וכבר הגיע איסור החמץ מן התורה ומו' שעות ולמעל', ומדרבנן מד' שעות ולמעלה, (ואת סעודה) [ואם כן] מנהג הצרפתי' שאוכלי' השלישי' [בשחרית] לא יתכן דנראה כעושה סעודת [ה]שבת (שלחברין) [של שחרית לחצאין]. וי''א דריבוי התשלומי' לא יתכן שאוכלי' בשחרי', או מיני פירות בקינוח סעודה בהם יוכל להשלים הסעודה השלישי' דאמרי' בהיישן בסוכה [כ''ז ע''א] במאי משלים להו, אי בריפתא סעודה דיומא הוא, אלא במיני תרוגימא שממשיך בפרפראות, לכבוד קונו מה שאינו רגיל בחול, והא ליתא דקיימא לן כרבא בסוף יומ' [ע''ט ע''ב] דפירי לא בעו סוכה, ודקאמ' מיני תרוגימא פירי נינהו, דיחוייא היא, ותנן בפ' כל כתבי [ק''כ ע''א] מצילין עיגול דבילה וחבית שליין ללפת בהן את הפת לסעודת שבת, וכדתנן הציל פת הדראה יציל פת נקייה, דכיון שאם השלים בפירות לא יצא למניין סעודה שלישית לא יצא, ומ''מ אם בסוכה יצא, התם הוא דהוי כמטייל בסוכה דטייול בעי סוכה, אבל סתם ג' סעודות הם (בבית) [בפת], כפר''ת. אב''ן. [המנהיג הלכ' שבת].
------
פירות מותר לאכלם חוץ לסוכה אמנם מהר''ם ז''ל מחמיר על עצמו שאינו אוכל חוץ לסוכה אפילו פירות לפי שיש בפר' בתרא דיומא (דף ע''ט) ב' לשונות חד אמר פירות לא בעי סוכה וחד אמר פירות בעי סוכה והוא עושה כדברי המחמיר. אבל פירות כביצה אוכל בטוב חוץ לסוכה ואפילו פת כדאיתא פר' הישן (דף כ''ו) ואכלת אכילת עראי כד כריך בר בי רב ועייל לכלה. ופרש''י שזהו כביצ'. ונר' ששת' מהר''ם ז''ל יין חוץ לסוכה לפי ששתייה היא לגמרי עראי. הג''ה ומיהו המסקנא הוא דפירי לא בעו סוכה. והמחמיר תבא עליו ברכה כדאמרינן בסוכה (דף כ''ו) גבי ההוא דרבי צדוק שהביאו לפניו כותבת ודלי של מים ואמר העלם לסוכה לפי שרצה להחמיר על עצמו. ודוקא פירות הוא דלא בעו סוכה אף על פי דלא הוי פת בסוכה אם השלים במיני תרגימא יצא ומיני תרגימא היינו בשר וכיוצא בו ומדמהני השלמה שמע מינה בעו סוכה. ודלא כפי' הקונ' שפיר' מיני תרגימא היינו פירות דודאי פירות לא בעי סוכה ולא מהניא ביה השלמה. עכ''ל. [תשב''ץ סימן קמ''ד].
------
אוכלים אכילת עראי אפילו מפת חוץ לסוכה והוא כביצה וכן שותין עראי חוץ לסוכה ואם רצה להחמיר על עצמו מחמיר וכן היו נוהגין חכמים הראשונים כי מכביצה מחמירין שלא לאכלו חוץ לסוכה אבל פחות מכביצה לא היו מחמירין כך פשוט בסוכה. ופירות פשוט ביומא שמותר לאכלן חוץ לסוכה אבל רמ''ה היה מחמיר מאותה דיומא כי היה חוכך בה להחמיר ונראה דדוקא כשקובע סעודתו על פירות אז יש להחמיר למי שהחמיר אבל אכילת עראי דפירו' ליכא מאן דפליג שמותר ורוב הפוסקים הסכימו דאכילת קבע דפירות שדינם כאכילת עראי דפת. ובשר וגבינה ושאר דברים חוץ מפירות כתב רבינו פרץ שאסור לאוכלן חוץ לסוכה ויש מהפוסקי' שחלקו עליו דלא חשיב' אכילת קבע מהם מאכילת עראי דפת וכן הסכי' הרא''ש. [רבינו ירוחם נ''ח ח''ב].
------
גרסינן במס' סוכה, פ' הישן [כ''ז ע''א] ועוד אמר ר' אליעזר מי שלא אכל בלילי י''ט הראשון בסוכה ישלים וכו' והא אמר ר' אליעזר ארבע עשרה סעודות חייב אדם לאכול בסוכה אמר רב ביריא אמר ר' אמי חזר בו ר' אליעזר ומסקינין ישלים במאי אילימא בריפתא סעודתיה דיומא קאכיל אלא במיני תרגומא תניא נמי הכי וכו'. ומייתינן להא בסדר יומא פ' אחרון הל' האוכל ככותבת ביום הכיפורים וגרסינן התם [ע''ט ע''ב] א''ר כשהיינו למידין תורה אצל ר' אלעזר בן שמוע הביאו לפנינו תאינים וענבים ואכלנום אכילת עראי חוץ לסוכה ומותיב מהא למאי דקאמר פירי לא בעי סוכה אפילו אם אכלן אכילת קבע ודחי ואמר אכלנום אכילת קבע ופת אכילת עראי חוץ לסוכה דקבע דפירות כעראי דפת דמי ואפילו תאינים וענבים וכותבות שהן טעונין ברכה לאחריהן מעין שלש ובמקומן כדאיתא בתחילת פ' ערבי פסחים [ק''א ע''ב] אפילו הכי חשיב קבע דידהו עראי לעניין סוכה וכדרבא [סוכה שם] לא מיבעיא איליבא דרבנן דפליגי אר''ג דלא מצריכי אלא ברכה אחת מעין שלש אלא [אפילו] לר''ג דחשיב לשבעת המינין בברכתן כפת גמור דקא מצריך לברך עליהן שלש ברכות כדאיתא בפ' כיצד [ברכות מ''ד ע''א] אפילו הכי לעניין סוכה עראי הוא כדתנן [סוכה כ''ו ע''ב] מעשה [והביאו] לר' יוחנן בן זכאי לטעום את התבשיל ולר''ג שתי כותבות ואמרו העלום לסוכה ותני עלה לא מפני שהלכה כן אלא שרצו להחמיר על עצמן. אלמא אפילו ר''ג דמצריך לכותבות ג' ברכות מתירה לאוכל אכילת קבע חוץ לסוכה, ואע''ג דמסקנא [יומא ע''ט ע''ב] דכותבות פחותה מכביצה שתי כותבות מיהא יתירות מכביצה לרבא מיהו לעניין השלמת סעודה חשיבה פירי להשלמה כדמסיק בסדר יומא [ע''ט ע''ב] מיני תרגומא נמי פירי נינהו פי' תרגומא היא מיני כיסנין וכן פי' רבנא נתן בערך תר''ג ומייתי בתוספת' דברכות [פ''ד ה''ד] הביאו לפניו מיני תרגומא מברך עליהן בורא מיני כיסנין ע''כ הערוך, הילכך אם רוצה להשלים סעודה שלישית בשבת במיני פירות הרשות בידו ואע''ג דאינו קבע כדאיתא בערבי פסחים [ק''ז ע''ב] הל' לא יאכל סמוך למנחה דגרסי' בגמרא אמר ר' אמי אבל מטבל הוא במיני תרגומא ש''מ דלא חשיבה אכילה דידהו קבע. וגרסינן נמי במנחות פ' התכלת [מ''ג ע''ב] היה ר' מאיר אומר חייב אדם לברך מאה ברכות בכל יום רב חייא בריה דרב אויא בשבתא וביומא טבא טרח וממלא להו באספרמקי ומגדים פי' מיני פירות ובשמים ועל לאחר הסעודה או קודם הסעודה, שלא תהא פת פוטרתן ובקביעות אחת שהרי קיימא לן כר' יהודה דאמר [ברכות מ' ע''א] כל מין ומין תן לו מעין ברכותיו ושמא לסעודה שלישית היה עושה כך מדקאמר טרח וממלא. וזה ביריא משמע דלא היינו רב בוריא דהא זה נסמך ברב וזה לא נסמך וזה היה בימי רב אשי רב בוריא וביריא בימי ר' אמי. וגרסינן נמי בפ' לולב הגזול [סוכה ל''ד ע''ב] ר' ישמעאל אומר שלשה הדסים ובגמרא ר' ישמעאל מה נפשך אי בעי שלימין לבעי נמי כולהו אמר ביריא אמר ר' אמי חזר בו ר' ישמעאל, ובבכורות פ' הלוקח עובר פרתו וכו' [י''ז ע''א] פליגי ר' טרפון ור' עקיבא שתי רחליו שלא ביכרו וילדו שני זכרים ונקיבה ר' טרפון אומר כהן בורר לו את היפה וכו' עד מת אחד מהן ר' טרפון אומר יחלוקו ר' עקיבא אומר המע''ה ובגמרא [שם י''ח ע''ב] (אמר) ר' טרפון אומר יחלוקו אמאי יחלוקו לר' טרפון אמר ביריא אמר ר' אמי חזר בו ר' טרפון. אמנם אני למדתי ביריא ברי''ש בכולהו וכן מצאתי כתוב בספרים ישינים ברי''ש אמנם מצאתי שהגיהו דל''ג ונקוד בדל''ת אלא שהיה כתוב ברי''ש על כן כתבתי אני בסדר בי''ת רי''ש כי כן קבלתי. ונראה דאם בא אדם לקבוע סעודתו על פת הבאה בכיסנין אעפ''י ששאר שבעת המינין לא חשיב קביעות לעניין סוכה כמו שכתבתי כיסנין הוא קבע דהכי גרסינן בכיצד מברכין [ברכות מ''ב ע''א] רב הונא אכל תריסר [ריפתי] בני תלתא תלתא קבא ולא בריך וא''ל רב נחמן כל שאחרים קובעין עליו צריך ברכה פירוש תחילה וסוף וכן פר''ח והא תחילה המוציא היא כדמסיק התם דאמר רב יהודא אמר שמואל לחמניות מברך עליהם המוציא ומערבין בהן ומסקנא כגון דקבע עלייהו אלמא קביעות כפת גמורה היא הילכך לעניין סוכה נמי הוי קבע וכי קבע עליהן אסור לאכול חוץ לסוכה ולחמניות הן פת כיסנין רבנא נתן בערך לח''ם. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך ביריא].
------
מצאתי בשם רבינו יצחק בר' יהודה ז''ל שהיה נוהג להשלים שלש סעודות במיני פירות. ומורי הרב חביבי היה מקפיד במיני פירות של שבעת המינים. [תניא רבתי סימן י''ח].
------
אומר ר' יצחק בעל החוטם דסעוד' ג' בשבת, אדם יוצא במיני תרגימא. [תשב''ץ סימן כ''ה].
------
כתב רבינו תם שיכול להשלים סעודה שלישית במיני תרגימא, פירוש, מאכל העשוי מחמשת מיני דגן, כדאמרינן גבי סוכה (סוכה כ''ז ע''א) לרבי אליעזר שצריך ארבע עשרה סעודות בסוכה, אם השלים במיני תרגימא יצא. ור''י כתב, כיון דילפינן שלש סעודות משלוש פעמים היום הכתובין גבי מן, צריך לעשותה בפת, כן כתב הרמב''ם ז''ל. [אבודרהם תפילת מנחה של שבת].
------
אמ' רב זביד כותבת הגסה שאמרו פחותה מכביצה, דכביצה משבעה, ככותבת מייתבא דעתיה. [פסקי הרי''ד].
------
ומאן דאכיל כזית מיחייב לברוכי, דאמר ר' חייא בר אבא [ברכות ל''ח:] אני ראיתי את ר' יוחנן שאכל כזית מליח וברך עליו תחלה וסוף. אלמא כר' מאיר סבירא ליה דאמר עד כזית. [סידור רבינו עמרם גאון — ה' סעודה].
------
מתני' [ברכות מ''ה, ע''א] עד כמה מזמנין עד כזית ר' יהודה אומר עד כביצה. מלמעלה למטה קתני. וה''ה לברהמ''ז בלא זימון אלא רבותא אשמעינן דאפי' על כזית מזמנין. ואוקמא אביי דבקראי פליגי דר' מאיר סבר ואכלת זו אכילה ושבעת זו שתיה ואכילה בכזית ור' יהודה סבר אכילה שיש בה שביע' הוי אומר זו כביצה. ופסק בפי' ר''ח דהלכה כר' מאיר דאמר עד כזית. וכן פסק בהלכות גדולות. וכן פסק בשאילתות דרב אחאי בפרשת והיה עקב. וכן פסק רבינו אליעזר ממיץ זצ''ל ועוד פסק דהואיל וקיי''ל כר' מאיר בכזית קיי''ל נמי כוותיה דושבעת זו שתיה א''כ לא יתחייב מדאורייתא אלא א''כ שתה אם הוא צריך לשתיה אבל אם אינו צריך לא אמרה תורה שישתה אלא לתיאבון. הלכך האוכל עם אחרים שאכלו ושתו והוא אכל וצריך לשתיה 
לא מצו למפטר אחרים שאכלו ושתו ידי חובתם דאיהו 
מחייב מדרבנן ואינהו מדאורייתא ולא אתי מדרבנן ומפיק מדאורייתא. והכי קיימא לן כר' מאיר עד כזית ואע''פ שלענין יוה''כ בעינן ככותבת וכן לענין שתי' אומר רבינו יצחק ב''ר שמואל שיש להחמיר על היין ולברך אחריו ואפי' שתה פחות ממלא לוגמיו ואע''פ דלענין יוה''כ בעינן כמלא לוגמיו לענין ברכת היין ולאחריו לא בעי' הכי כמו שפי' לענין אכילה וכן לענין קידוש אמר בע''פ [ק''ה, ע''ב] דברביעית סגי ואפילו מ''ד אכילה כביצה יכול לומר כן בשתי'. ואומר רבינו יצחק ב''ר שמואל דלפניו צריך לברך אפי' פחות מכזית דאסור ליהנות מן העוה''ז בלא ברכה וכן פסק רבינו יצחק אלפס דאמר העלו לר' צדוק פחות מכביצה ואכלו חוץ לסוכה ולא בירך אחריו משמע אבל לפניו בירך ואמרי' בירושל' דפ' כיצד מברכין [הלכה א'] כל שאומר אחריו ג' ברכות אומר לפניו המוציא למ''ה הרי פחות מכזית אין אומר אחריו ג' ברכות מעתה לא יאמרו (עליו) [לפניו] המוציא אמר ר' יעקב בר אחא לשאר מינין נצרכה פי' לשאר מיני מאכל של שאר מינין כגון מעשה קדרה פת אורז ודוחן ופת הבאה בכיסנין דלא קבע סעודתיה עלי' שאין אומר אחריו ג' ברכות ואין אומר לפניו המוציא לחם מן הארץ. [או''ז הלכ' סעודה סימן ר''א].
------
ותניא ר' אומר כל שעורין שבתורה בכזית חוץ מטומאת אוכלין ששנה הכתוב (במשנה) [במשמען] מכל האוכל אשר יאכל אוכל הבא מחמת אוכל ואיזו זו ביצה תרנגולת. וראיה לדבר יום הכפורים ששנה הכתוב במשמעו ושנו חכמים בשעורן, שנה הכתוב במשמעו דכתיב (ויקרא כ''ג) לא תענה ולא כתיב תאכל ואכילה כזית ושנו חכמים בשעורן בככותבת דקים להו לרבנן הכי מקיים עינוי ולא שנא עוג מלך הבשן ולא שנא כל אדם שיעורן בככותבת דקים להו לרבנן דבהכי מייתבא דעתיה מיהו עוג מלך הבשן מייתבא דעתיה פורתא כל אדם מייתבא דעתיה טובא. והני מילי שאכלה בכדי אכילת פרס אבל אכלה יותר מכדי אכילת פרס אסורא איכא כרת ליכא. תני בתוספתא (פ''ד) אכל וחזר ואכל וחזר ואכל אם יש מתחלת אכילה ראשונה ועד סוף אכילה אחרונה כדי אכילת פרס מצטרפין ואם לאו אין מצטרפין. שתה חזר ושתה וחזר ושתה אם יש מתחלת שתיה ראשונה ועד סוף שתיה אחרונה כדי רביעית מצטרפין ואם לאו אין מצטרפין. [רי''ץ גיאת הלכ' יו''כ].
------
שיעור אכילת י''ה ככותבת הגסה כלומר תמרה שהוא פחות מכביצ' ושנו אותו מכל השיעורין שהם כזית משום דלא כתיב ביה אכילה אלא תענו ושיערו חכמים שבשיעור זה תתישב דעתו ודוק' לענין כרת אבל פחות מכשיעור זה אסור מן התור'. וכל האוכלים מצטרפין לשיעור זה. [רבינו ירוחם נ''ז ח''ב].
------
@ פ' ע''א
כל השיעורין, של אכילת איסורין. (מטמאות) [מטומאת] אוכלין, דאוכלין אין מקבלין טומאה פחות מכביצה הואיל ושינה הכת' בטומאת אוכלין כדלקמ', לפיכך (טעו) [שינו] חכמ' בשיעורן. ראיה לדבר, דמשנינן בשיעור מש' דשני קרא במשמעו דיום הכיפו' שינו חכמ' בשיעורו, דכת' אשר לא תעונה דמצי למיכתב קרא אשר תאכל, דהא לא מיחייב כרת אלא אעינוי דאכילה כדאמרי' בריש פרקין [ע''ד ע''ב] אי זהו דבר שיש בו איבוד נשמה הוי א' זו אכילה. מה ראיה לדבר, בתימה דמדקתני ראיה לדבר משמ' דשינוי דלגבי יום הכיפו' לא הוי שינוי גמור, וליכא למילף בהדיא דראיה משמ' מידי דלא נהיר' כולי האי למילף מיניה אלא הכא הא שינוי גמור הוא ומצי יליף מיניה. ת' אי מהתם, בלא תעונה הוה אמינא לא הוי שינוי, דאורחיה דקרא הוא דאפקיה בלשון עינוי, דהא כולה פרשתא כתי' בעינוי ועניתם את נפשותיכם. ט''ן וח''מ מה ראיה, כלומ' ביום הכיפו' מאי כת' טפי מבטומאת אוכלין דילפי' לה מיניה הא כי היכי דשינה התם שינה נמי הכא, אצטריך, דאי מהתם מטומאת אוכלין הוה אמינא לא הוי שינוי דאורחיה דקרא הוא דקא משתעי. טומאת אוכלין מנלן, דהיכא שינה בהן הכת' במשמעו. מכל האוכל אשר יאכל, דדיברה תורה בלש' בני אדם, מכל האוכל אשר יאכל דלא אצטריך למיכתב אלא כל האוכל אלא מדכת' ב' זימני מכל האוכל אשר יאכל משמ' דנקיט שיעורא דאוכל הבא (הבא) מחמת אוכל, דביצה הוי אוכל ותרנגולת הוי נמי אוכל. גדי, קטן דאי נמי בא מחמת אמו שהוא אוכלין טעון שחיטה ובענן אשר יאכל בלא הכשר גופו. בן פקועה, הוי אוכל מזומן שאינו מחוסר שחיטה. ת' טעון קריעה, כדי להוציא את דמן בפרק בהמה המקשה [ע''ד ע''א]. בר יוכני, היינו עוף גדול, כדגרסי' בפרק אחרון דבכורות [נ''ז ע''ב] שפעם אחת נפלה ביצתו וטבעה ששים כרכים ושיברה שלש מאות ארזים. תפשתה מרובה כול', מידה, דמודדין מידה כלה ואין מודדין במידה שאינה כלה. ביעתא דציפרת, עוף קטן ביותר ונקרא מיצרון, ת' זוטר טפי. ר' אבהו דידיה, דלאו משמיה דר' אלעז'. שיכתוב שיעורו, כמה אכל. אכזית קטן, ושמא יחייבוהו בית דין שיביא לעתיד חטאת שמינה על אותו שיעור קטן שאכל. השב מידיעתו, דבר שאינו עושה מזיד, ואם עושה אותו שוגג מביא קרבן על אותה שגגה. לא שב מידיעתו, והאי לא ליהוי שב מידיעתו דאיהו לא ידע דאיכא חיוב כרת בכי האי שיעור זוטר, אלא היינו שמא ירבה בשיעורין דלא מחייבי קרבן לעתיד על כזית גדול לפיכך יכתוב שיעורו לומ' שלא אכל כזית גדול ולא יחייבוהו קרבן. ת' מאי ירבה בשיעורין נמי שמא ירבה בקרבנות, לחייבו קרבן מחמת שיעורין קטנים שימעט. ה''ג שיעורין מיכתב כתיבי, ארץ חטה ושעורה וגו', ואמ' ר' חנן כל הפסוק הזה לשיעורין נאמר, בפרק קמא דעירובין [ד' ע''א] מפרש. שיעורין של עונשין, באיזה עונש הוי האי שיעור ובאיזה עונש הוי האי שיעור, דמקרא לא ידע הי שיעור קאי אהי עונש אי לאו הל' למשה מסיני, תניא נמי הכי כול'. תיקנום, שיעורין של עונשין. לחדש דבר מעתה, ואי לאו דמשה אמרה אינהו היכי הוו מצו לחדושי. ויראה, דההוא צד הוי כולו מלא, והעומד מאותו צד יהא סבור ששניהן מליאין דהיינו שיעור קטן. מתיבי, מבית הלל דאמ' מלא לוגמיו קא פריך לרב דאמ' לא מלא לוגמיו ממש. גמיעה, כשיעור שיכול לגמוע בבת אחת, אמ' ליה האי מאי קושיא דמי אלימא ממתני' דקתני מלא לגמיו, הכא נמי מאי מלא לוגמיו נמי דקאמ' בית הלל מלא לוגמיו דחוק, שאפי' צד אחד לא יהא לו מלא לגמרי אלא בצימצום יהא נראה כמלא, לבית הלל דתנו מלא לוגמיו משמ' דבענן כמלא לוגמיו אלא מצד אחד לגמרי לא היה מחלקו לאותו צד לר' יהו' דתני כמלא לוגמיו סגיא אפי' דחוק. מקולי בית שמי, דלא מיחייבי כרת עד כדי רביעית דברביעית איכא טפי ממלא מצד אחד וליתני להאי גבי התם [עדויות פ''ה מ''א] דקתני קולי בית שמי וחומרי בית הלל. [פירוש רבינו אליקים].
------
כתב הר''ם במז''ל כל איסורי מאכלות שבתורה שיעורן בכזית בין למלקות בין לכרת בין למיתת שמים. וכל המחוייב כרת או מיתה [בידי שמים] לוקה. והאוכל פחות מכשיעור זה מכין אותו מכת מרדות. והאוכל אכילה גדולה מדבר אסור אינו חייב אלא מלקות אחת אם לא התרו בו על כל כזית וכזית שאם התרו בו חייב על כל התראה. והאוכל מעט מעט עד שהשלים שיעור כזית אם שהה מתחלה ועד סוף כדי שיעור שלש ביצים מצטרף הכל וחייב כמי שאוכל הכל בבת אחת וזהו שיעור אכילת פרס שנאמר בכל מקום לפי דעת הר''ם במז''ל ולדעת רש''י ז''ל הוא שיעור ד' ביצים ואם שהה יותר מכן פטור. וכל האוכלין האסורין אינו חייב עליהם. אם אכלן שלא כדרך הנאתן חוץ מבשר בחלב וכלאי הכרם שלא נאמר באזהרת איסורין אכילה. לפיכך הגומע חלב חם עד שתכוה גרונו או אכלו. או שיערב בו דברים מרים כמו רוש ולענה עם יין נסך או לתוך קדרה של נבלה ואכלן כשהן מרים או שאכל האוכל האסור (עד) [אחר] שהסריח ונתבטל ממאכל אדם הרי זה פטור שהרי לא נהנה. אבל אם עירב דברים מרים לתך בשר בחלב או לתוך יין של כלאי הכרם ושתה אותו חייב. [ארחות חיים הלכ' איסורי מאכלות סימן ג'].
------
כל איסורי מאכלות שבתורה, שיעורן כזית, בין למלקות בין לכרת בין למיתה בידי שמים. וכל המחויב כרת או מיתה לוקה. והאוכל פחות מכשיעור זה, מכין אותו מכת מרדות. [כל בו הלכ' איסורי מאכלות סימן ק'].
------
בן פקועה — פירוש בן פקועה כגון בהמה שנשחטה ובקעו כריסה ומצאו בתוכה ולד, כדתנן (חולין ע''ד.) השוחט את הבהמה ומצא בה בן ח' חי או בן ט' מת קורעו ומוציא את דמו, מצא בן ט' חי וכו' עד וחכ''א שחיטת אמו מטהרתו. [הערוך ערך בן פקועה]. ונימא ביעתא דבר יוכני — (בכורות נ''ז:) פעם אחת נפלה ביצת בר יוכני וטבעה ס' כרכים ושברה ש' ארזים. [הערוך ערך בר יוכני].
------
בן פקועה. בפרק בהמה המקשה קרעה ומצא בה בן ט' חי טעון שחיטה לפי שלא נשחטה אמו. אפילו אם נשחטה אמו וחתכה את הבהמה והוציא את העובר והפריס על גבי קרקע טעון שחיטה דרב אשי בתרא הצריכו שחיטה בפ' בהמה המקשה גבי אדא בר אבוה, וכן פסק אבא מרי הר''יבק ז''ל הלכה למעשה שצריך בן פקוע לשחוט וכן פסק מורי ה''ר י''בק שטעון שחיטה וכן נראה לי דטעון שחיטה. ואע''ג דבפרק בתרא דיומא בשלהי גמרא ביה''כ (דף פ') בכותבת הגסה אימ' בן פקוע ומשני מחוס' קריעה, משמ' סתמ' דתלמוד' אין טעון שחיטה, ובמנחות בפרק הקומץ רבה (ל' ע''ב) גבי שתי פרשיות שבמזוזה שטעון שחיטה, אפי' הכי מעשה רב דרב אשי אצרכיה שחיטה, וכן פסק רבינו שלמה ובהלכות גדולות. אבל קלוט בן פקוע או קלוט בן קלוטה בן פקועה מותר באכילה. וקיי''ל כרבא השוחט את הטריפה ומצא בה בן ט' חי מותר ד' סימנים אכשר ביה רחמנא או דידיה או דאימיה. וקיי''ל כרב דאמר בנדה בפרק המפלת בריה שיש לה ב' גבין וב' שדראות בבהמה אסורה. האבר והבשר המדולדלין בבהמה ובחיה ובעוף ששחטן שהן אסורין משום מצות פרישה בלבד. [הרוקח סימן תס''ד].
------
ושיערו חכמים שאין בית הבליעה מחזיק יותר מביצת תרנגול'. קשיא לי דבכריתות בפ' אמרו לו אמרינן ושיערו חכמים שאין בית הבליעה מחזיק יותר משני זיתים וי''ל דאוכל אחד מחזיק כביצה תרנגולת אבל אוכלין פרודין שאם חיבר השלשה ובללן ביחד ועשאן אוכל אחד הא אמרי' בפ' התערובת, אמר ריש לקיש הפיגול והטהור והטמא שבללן זה בזה ואכלן פטור, ולא תמצא שיתחייב על כל אחד ואחד אלא בזיתים מפורדין, ומש''ה קאמר שאין בית הבליעה מחזיק שלשה זתים מפורדין כ''א שנים. [תוס' רי''ד].
------
האוכל (ויקרא י''א ל''ד), משמע האוכל המיוחד פרט לאוכלי בהמה, אשר יאכל פרט לאוכל סרוח, אוכל יטמא מלמד שמקבל טומאה בכל שהו, יכול יטמא אף לאחרים בכל שהו ת''ל אשר יאכל (תו''כ פ''ט) אוכל הנאכל בבת אחת ושיערו חכמים אין בית הבליעה מחזקת יותר מביצת תרנגולת. מכל האוכל ולא כל האוכל פרט למוקף צמיד פתיל בכלי חרש ונתון לתוך התנור (תו''כ שם). [סמ''ג עשין סימן רמ''ד—רמ''ו].
------
אמר ר' יוחנן שיעורין [ועונשין] הלכה למשה מסיני שיעורין מיכתב כתיבי, אמר ר' יודן שיעורין של עונשין [תניא נמי הכי שיעורין של עונשין] הלכה למשה מסיני. אמר מר [כריתות י''ג ע''א] התירו לה לעוברה לאכול פחות מכשיעור מפני הסכנה [היכי דמי] אי דאיכא סכנה אפילו כשיעור [נמי], אלא אימא פחות מכשיעור ואפילו טובא נמי. [סידור רש''י סימן קצ''ו].
------
א''ר יוחנן שיעורי' ועונשין הלכה למשה מסיני. עונשין מיכתב כתיבי. א''ר יודן שיעורים של עונשין. תניא נמי הכי שיעורין של עונשין. הלכה למשה מסיני. אמ' מר [כריתות י''ג ע''א] התירו לעוברה לאכול פחות משיעור משום הסכנה. אי דאיכא סכנה אפילו כשיעור נמי. אלא אימ' פחות מכשיעור ואפי' טובא נמי. [מחזור ויטרי סימן שמ''ה].
------
גרסינן בפרק אחרון דסדר יומא, א''ר יוחנן שיעורין ועונשין הלכה למשה מסיני. עונשין מיכתב כתיבי א''ר יודן שיעורן של עונשין הלכה למשה מסיני. תניא נמי הכי שיעורן של עונשין הלכה למשה מסיני, אחרים [אומרים] בית דינו של יעבץ תקנום. ומסקינן שכחום וחזרו ויסדום. ונראה לי הא דאמר רבי יודן שיעורן של עונשין לאו דוקא, דשיעורן של עונשין משמע כגון כזית חלב ועל אכילת איסור, וכגרוגרת לאיסורי שבת, ככותבת ליום הכיפורים. אבל שיעור של כלים כמוציא זית, כמוציא רמון, כביצה אוכלין, שיעור שהייה בכדי אכילת פרס לטמא בגדים שהוא לבוש בהן, שיעור שלש על שלש, ושלשה על שלשה, וארבעה על ארבעה, וחמשה על חמשה, וששה על ששה, ואויר סוכה, ופרוץ כעומד, ודיומדין, ושיעור טומאות הפורשות מן המת מלא תרוד רקב, ועצם כשעורה, ורובע עצמות, עשר רביעיות, יש מהן לעונש, ויש מהן לשאר שיעורין. כולן אינן לעונש. אם לא נפרש שכל הכלים ששיערו חכמים כשתורת כלי עליהם והכניסן למקדש שחייב עליהן. וכן דיומדין לרשות היחיד לזורק ביניהן, וכן פרוץ כעומד, ושיעור שהיות, כולן לענין עונשין. הילכך אין לפרש עונש על חיוב הגוף (ויש) [דיש] מהן שהשיעור מביאו לידי עונש כגון שלש על שלש, והשאר שאם נטמאו במת ואדם [נטמא] בהן ואכל את הקודש או נכנס למקדש או אכל את התרומה. הילכך כי דייקת בכולהו איכא בהן עונשין.
וכל אכילת כזית, כגון חלב ושאר חיובי כרת שתלויין באכילה, וכן אכילת נבילות, שהן מתחלת אכילה ועד סוף אכילה בכדי אכילת פרס, כולן בכלל שיעורין. וארבע אמות נמי דשבת מסקינן [שבת צ''ו ע''ב] כל ארבע אמות ברשות הרבים הילכתא גמירא לה. ונראה אע''פ שכל השיעורים הלכה הן, מצינו שהלכו החכמים אחר הראוי ומדרשו. כגון שלש על שלש, דסמכו אאו בגד והבגד, כדאיתא בבמה מדליקין [שם כ''ז ע''א]. וכן שלש על שלש בשאר בגדים, וטפח על טפח למדרס, ושלשה על שלשה למשכב, וכן עור שק (עור) ומפץ, כך היתה בידם הלכה שהשיעור לפי הראוי, שלש על שלש ראוי לעניים, שלשה על שלשה אף לעשירים [שם מ''ז ע''א]. ושיערו כל דבר הראוי לפי מה שהוא ראוי לו, טפח על טפח למדרס ושלשה על שלשה למשכב, לפי שאין מיוחד למשכב פחות משלשה ולא למושב פחות מטפח. וכן לענין אהל כל שיעור פתיחה ואהל הלכה הוא, כדאיתא כלפי שלהי פרק ראשון דסוכה [י''ח ע''א] (שאם) [שאני] הילכות אהל דהילכתא גמירי לה, והילכו לענין פתחים אחר פתח הראוי, לזית ולנפלים ולמת שלם. ולענין מאור, כמו שכתבתי למעלה בסדר רב טובי. ובמסכת כלים פרק [י''ז מ''ה—מ''ח] כל כלי בעלי בתים שיעורן כרמונים. רבי אליעזר [אומר] כמה שהן קופות הגננים שיעורם כאגודות של ירק, של בעלי בתים בתבן של בלנים בגבבה, רבי יהושע אומר כולן כרמונים. וכל אותה משנה בדבר הראוי [לתשמישו] מיירי, שכשנפחת מתשמישו דבר בטל [הוא]. וכשיעור רימון נתנו שיעור, באיזה רימון אמרו. וכן שיעורי ביצה וגרוגרת זית וכעדשה, כולן אמרו [שם מי''א] באיזה משערין. ושיעורי מדה דקה ומדה גסה. ויש [שאמרו הכל] לפי מה שהוא אדם. כל אותן שיעורין הלכה הן. ומה שהבאתי כל אלו, אגב דקתני כזית שאמרו לא קטן ולא גדול אלא בינוני והיינו אגורי.
וקשה לי הא דאמר רבי אלעזר התם [יומא פ' ע''א] האוכל חלב בזמן הזה צריך שיכתוב שיעוריה שמא יבוא בית דין אחר וירבה בשיעורין. ומסקנא מאי ירבה בשיעורין, דלא מחייבי קרבן עד דאיכא שיעור גדול, כזית גדול. והלא משנה שלימה היא, לא קטן ולא גדול אלא בינוני ואיזהו זהו אגורי. ומייתי לה בכיצד מברכין הלכה ועל הירקות [ברכות ל''ט ע''א]. ותירוץ מצאתי בפרק ראשון דחגיגה ירושלמי [ה''ב] הלכה ב''ש אומרים הראיה שתי כסף. א''ר יוחנן מעה כסף ושתי כסף דבר תורה תני רבי יסא קומי רבי יוחנן ראיה כל שהו, חכמים הן שאמרו מעה כסף ושתי כסף. (אמר רבי יוחנן שתי כסף מעה כסף). אמר לו רבי יוחנן זו אמר רבי יונה וכל השיעורים לא חכמים הן שנתנו, כזית מן המת כזית מן הנבלה וכעדשה מן השרץ מה אתא משאול, דהא דתני רבי אושעיא לא יראו פני ריקם אפילו כל שהו, חכמים הן שאמרו מעה כסף ושתי כסף. וקשיה מן דו עבד לה לדברי תורה, הוא אמר חכמים הם שאמרו מעה כסף ושתי כסף. א''ר יוסי בר בון רבי יוחנן כדעתיה ורבי הושעיא כדעתיה [ר' יוחנן כדעתיה דר' יוחנן דו אמר כל השיעורין הל''מ הוי דו אמר מעה כסף ושתי כסף דבר תורה. ר' הושעיה כדעתיה] דרבי הושעיא אמר האוכל איסור בזמן הזה צריך לרשום לפניו כל השיעורים, שמא יעמוד בית דין אחר וישנה בשיעורים ויהא יודע איזה שיעור אכל. הוי דו אמר ראיה כל שהו חכמים הן שאמרו מעה כסף ושתי כסף. הרי הירושלמי אינו מונה מהלכה מסיני השיעורים של אותה משנה. אלא כך היא הלכה, כזית כרימון כביצה כגרוגרת, וכך (מתנה) [ניתנה] הלכה הכל לפי ראות עיני בית דין שבאותו הזמן עד עכשיו (בבינות) [בבינונית]. ואם יעמוד בית דין אחר וישער בגדול או בקטן ישער. ואם אכל כזית קטן בזמן הזה, אע''פ שאז יתחייב, יהא פטור על אכילה שאכל עכשיו. ואם לא יחייבו אלא אם כן יאכל כזית גדול, אע''פ שאכל עכשיו בבינוני. ואם היה הבית קיים היה חייב פטור. שאחר אותן שיעורין שנוהגין באותו זמן נלך. ואין לומר היאך בית דין יכול לבטל שיעורין של יעבץ ובית דינו, כמו שכתבתי שכך ניתנה הלכה. או מפני בית דינו של [אליהו] זכור לטוב ומלך המשיח שיצמח במהרה בימינו.
ומיהו בשיעור מעה ושתי כסף פליגי, דאותו שיעור אינו אלא מדבריהם, כשיעור תרומה שהיא מן התורה אפילו בחיטה אחת והם אמרו בששים וחמשים וארבעים [תרומות פ''ד מ''ג]. ולפי גמרא דידן משמע דרבי יוחנן לא עמד בדבריו, דגרסינן בפרק ראשון דחגיגה [ז' ע''א], אלו דברים שאין להם שיעור הראיון, אמר רבי יוחנן כסבורים אנו לומר הראיון אין לו שיעור למעלה אבל יש לו שיעור למטה, עד שבא אושעיא ברבי ולימד ראיון אין לו שיעור לא למעלה ולא למטה, אבל חכמים אמרו הראיה מעה כסף וחגיגה שתי כסף. ובחגיגה ירושלמי [ה''ב] ובתחילת גמרא דמסכת פיאה ירושלמי [פ''א ה''א] משמע נמי דהדר ביה רבי יוחנן. דהכי מסקינן התם אמרין חזר ביה רבי יוחנן מן הדה, רבי יונה ורבי יוסי תרוייהו אמרין לא חזר בו.
ושבע מדות של לח שהיו במקדש, אף הן הלכתא גמירי להו, כדאיתמר בפרק שתי מדות. וכל שיעורים ששיערו חכמים, בין אמות בין סלע בין איסר, כההיא דאלו טריפות [חולין מ''ב ע''ב] עד כמה תחסר, עד כסלע. וכההיא דעירובין [ג' ע''ב] ארבע אמות דכרם לענין כלאים כולן להחמיר. דהכי מסקינן התם באלו טריפות [חולין נ''ה ע''א] כל שיעורי חכמים להחמיר חוץ מכגריס של כתמים [שהוא] להקל. מיהו רב הונא פליג עליה דרבי יוחנן ועל רב חסדא. דמסקינן בפרק הרואה כתם [נדה נ''ח ע''ב] דרב הונא סבר איכא עד ועד בכלל ואיכא עד ולא עד בכלל. והכא לחומרא והכא לחומרא. וקסבר אפילו כתמים דמדרבנן נינהו אמרינן דבכגריס (דיותר) [כיותר] מכגריס. ולענין חוט השדרה [חולין מ''ו ע''א] דאמר שמואל עד בין הפרשות. ומסיק עד אחת טריפה שלישית כשירה שניה איני יודע. והתם בעיא דאמר אי (על) עד ועד (הוי) בכלל או לא. ולא קא פשיט לן. נראה דאותו עד אינו דומה לשאר שיעורים שתלויים כאיסר וסלע וגריס, וכן בטפחים. בהני שייך חומרא. וכן ארבע אמות, לפי שיש אמה בת ששה טפחים ויש אמה בת חמשה וטפח שוחק וטפח עוצב. היכא דאיכא חומרא אזלינן לחומרא, כדאיתא בפרק ראשון דעירובין [ג' ע''ב]. אבל חוט השדרה, בחוט עצמו תולה טריפות וכשר, ומיבעיא לן אם עד בכלל חוט השדרה או לא. וכיון דלא פשיט להו אזלינן לחומרא.
וההוא עד פרק בהשיג יד בנודר דערכין [י''ח ע''א] לא שייך הכא, וההוא דבכורות על אלו מומין, דתנן התם [ל''ז ע''ב] ניקבה מלא כרשינה ורבי יוסי בר יהודה פליג ואמר בכעדשה, מפני ששנינו בלשון מלא כרשינא. בעא רב אושעיא מרב הונא רבה מלא כרשינא עומדת או נכנסת ויוצאה. וקא מייתי ההיא השדרה והגולגולת שחסרו אינה מטמאה באהל, וכמה חסרון בגלגולת ב''ש אומר כמלא מקדח וב''ה אומר כדי שינטל מן החי וימות. ומפרש רב תחליפא בר אבדימי אמר שמואל כסלע. ותו מייתי התם מאור שלא נעשה בידי אדם שיעורו מלא אגרוף גדול וכו' ושנעשה בידי אדם שיעורו כמלא מקדח גדול של לישכה וכו'. עד וישנו כמלא נקב של עול. בכל הני שיעורי גרסינן ''כמלא כך וכך''. הילכך לא שייך בהו לדקדק [אי עד] בכלל או לא. וכן אותן שיעורין דבכורות צריך לידע אם להקל או להחמיר גבי מומין כדי שלא ישחטו קדשים בחוץ, גבי טומאות שלא לשרוף עליהן תרומה וקדשים. אבל ההיא דאלו טריפות [חולין נ''ד ע''ב] לאיסור קא מיירי, ובאותה חומרא חכמים עשאום כלי, שאף מן התורה הוו כלים כיון שמשתמשין בהן. אבל לענין (טומאה) [טריפה] לומר עדיין הוא כך בענין [זה] לא שייך חומרא. דהא בדבר שהחיות תלוי בו עומד. כדמסיק התם [עירובין ז' ע''ב] דהבא להחמיר בחסרון השדרה בטריפה, ולתפוס חומרי בית הלל כאן וכאן (וכלים) [עליו] הכתוב אומר וכסיל בחושך הולך. אבל דברים [שתלויים] בשימוש, כל זמן שראוין קצת אמרו חכמים שיעורן להחמיר.
גרסינן בביכורים פ''א בירושלמי [ה''ג], רבי ברכיה בש''ר שמואל בר רב נחמן ולמה ארץ ארץ שתי פעמים להודיעך שאין הבית עומד אלא [על] שני דברים הללו. פירוש ארץ חיטה וגומר עד ארץ זית שמן ודבש, ושני דברים הללו הן ביכורים ומעשרות, הכי סוגיא דשמעתא התם. ולמה נכללו. פירוש שבארץ שבתחילת הפסוק מנה חיטה ושעורה גפן תאינה ורימון, וחזר וכתב ארץ וכלל בה זית שמן ודבש. רבי יהודה ב''ר ורבי [שמואל] בר נחמן, חד אמר לברכה וחד אמר לשיעור. פירוש לברכה כדאיתא בכיצד מברכין [ברכות מ''א ע''א] דכל הקודם בפסוק קודם לברכה. וחד אמר לשיעורא נאמר כדמסיק התם ובעירובין [ד' ע''א] ובסוכה פרק ראשון [ה' ע''ב]. ומסיק הירושלמי, להכי אמרו לענין בהרת כגריס לית היא מנין כעדשה מן השרץ לית היא מנין.
וכל שיעורי שבת, כגון מלא הסיט במלבן ומנפץ, ושיעורי אריגה ועיבוד וכל אותן שיעורין שמנו לענין הוצאה, מפרש אביי טעמא דכולהו בפרק המוציא יין [שבת ע''ח ע''א] הלכה מים כדך לשוף בהן את הקילור, דאמר אביי מכדי כל מילתא דלא שכיחא ושכיחא אזלי רבנן בתר דשכיחא לחומרא, יין ששתייתו שכיחא ורפואתו לא שכיחא אזול רבנן בתר דשכיחא לחומרא. וכל [שיעורי] הוצאות שמנו חכמים שם עצים עצה תבן [שם ע''ו ע''א] וכן כולן כדי לעשות כך או כך, או ראוי לכך או כך. אותן אינן הלכות [למשה מסיני], אלא כך היא הקבלה של ענין שבת דבר הראוי הוא לענין הוצאה. אבל לענין מעשה (כזה) [בזה] נחלקו על פי משמעות המקראות כגון כותב שתי אותיות והמוחק והבונה. כל דבר שהיא מלאכה או [כולה או] מקצתה ומתקיימת במקום אחר, נחלקו אם אחר כל מחשבת המלאכה חייב. כגון המעבד את העור אם על כולו או אפילו על כדי קמיע הימנו. והן משמעות הפסוקים דורשין, כדאיתא בפרק הבונה [שבת ק''ג ע''ב]. ואין אלו מהלכה [למשה מסיני]. דכל דבר שיש לו סמך מן הפסוקים אינו הלכה [למשה מסיני].
------
כההיא דכתבתי דכעדשה וכגריס אינו מן המנין. שהפירוש [הוא] כיון דכעדשה נפקא לן בשלהי פ''א דחגיגה [י''א ע''א] מהם ובהם מקצתו שהוא ככולו, ושיערו חכמים חומט שתחילת בריאתו בכעדשה, והוקשו שמונה שרצים זה לזה דכתיב אלה הטמאים לטמא שווה, הילכך אומר הירושלמי שאין צריך להביא שיעורן ממקום אחר. וכן נמי כגריס דנגעים נפקא בתורת כהנים [פ' תזריע] ושער בנגע דאין שיער פחות משתי שערות. דשערה, כגון אל השערה וכן מן הסערה הוא שערה אחת. אבל שיער, הרבה במשמע [כגון] כאדרת שיער. שתהא מבוצרת בשאת, ושיערו ששלושים ושתים שערות כגריס [נגעים פ''ו מ''א]. הילכך אין צריך להביא שיעורו לא מן הלכה ולא ממקום אחר.
ויש שיעורים המעכבים ויש שאינן מעכבין. כל אלו שהבאתי אם נפחתו אין בהן חיוב ולא טומאה. וכן כל שיעורי חציצין ומחיצין, אם המחיצה עשרה ורוחב ארבעה או גוד או לבוד או אסיק [מחיצתא] או אויר בשיעור שֵמ0נו או כלים בטהרתן אין המחיצה מחיצה ואין השבר מטהר הכלי. וכן שיעור שופר ששיערו בטפח כדאיתא בר''ה פרק ראוהו ב''ד [ר''ה כ''ז ע''ב] ובמסכת נדה פרק המפלת [נדה כ''ו ע''ב] תני אושעיא זעירא דמן חבריא חמשה שיעורם טפח אלו הן שליא שופר ושדרה דופן סוכה ואיזוב. וכל אותם טפחים שמביא לשם. והא איכא האי טפח והא טפח כולהו לעיכובא, דאם פחות אינו כלום. ובשיעור אתרוג [סוכה ל''ד ע''ב] פליגי אי משום הדר או משום דלא גמר בקטנים. וכן בשיעור גדול ואותו שיעור אינו מהלכה. ושיעור אכילת פרס בכל האכילות [יומא פ' ע''ב] ובשהיית הנכנס לבית המנוגע לטמא בגדים שעליו, ושיעור שהיות במקדש [שבועות י''ד ע''ב], כולן הלכה הן.
ושיעור חוטי ציצית פלוגתא דבית שמאי ובית הלל, ושלשולה נמי פלוגתא במנחות פרק התכלת [מ''א ע''ב], ופסיק רב פפא הילכתא ארבע בתוך שלש משולשת ארבע. ומשמע דאם יפחות הוי ליה טלית המצויצת שלא כמצותה. דהכי מסקינן התם [מ''ב ע''א] אין לה שיעור למעלה אבל יש לה שיעור למטה. ואם פיחת ויצא בה בשבת חייב. וכן מלא קשר גודל שצריך להרחיק מן הקרן (לפי) [כדי] שתהא נוטפת על הקרן מסקינן התם [שם] נמי לעיכובא, שאם הטיל על הקרן או על הגדיל קיימא לן כראב''י דפוסל בשתיהן. מיהו אם הרחיק יותר ממלא קשר גודל ואם קירב נמי בתוך שלש, שנוטפת קצת על הקרן משמע דלא פסלי.
ושיעור בית שאין תוכו ארבע שאינו בית לא לענין מזוזה ומעקה וכל אותן דברים שמנו שם בפרק ראשון דסוכה [ג' ע''א] משמע דאף אותו שיעור מהלכה. מיהו יש לדחות ולומר כדמפרש התם דאי אית ביה ארבע אמות דיירי ביה, ושיעור הנראה והמוכיח אין זה הלכה [למשה מסיני].
------
והא דתנן באהלות [פ''ז מ''ד] ומייתינן לה בבכורות פרק הלוקח בהמה מן הגוי [כ''ב ע''א], אין לנפלים פתיחת קבר עד שיעגילו ראש כפיקה, וכי אתא רבין אמר רבי יוחנן שלש פיקות הן של אשה כשל שתי. של בהמה כשל ערב. נראה שזה הלכה. אבל שלישית של גוש עפר והבא מבית הפרס [מארץ] העמים ששיעורה כפיקה גדולה של סקאין, כיון (שאותו שיעור) [שאותה טומאה] אינה [אלא] מדבריהן, דגזרו טומאה על ארץ עמים השיעור מדבריהן.
וההיא דסדר יומא פרק טרף בקלפי [יומא מ''א ע''ב], דכי אתא רב דימי אמר שלש לשונות שמעתי, אחת של פרה ואחת של שעיר ואחת למטהר צפור החיה ועץ ארז ושני תולעת ואיזוב, ונותן בכל אחת שיעור. אף אותו נראה שהוא הלכה, אבל לא לעכב אם פיחת או הותיר.
ובשיעור איזוב פלוגתא דרבי יוסי ורבנן בפ''א דסוכה, דאמר רב חסדא אגד בחד לא הוי אגד שלשה הוי אגד, שנים מחלוקת רבי יוסי ורבנן. דתנן מצות איזוב שלשה קלחין ובהן שלשה גבעולין ר' יוסי אומר איזוב שלשה גבעולין שיריו שנים וגרדומיו כל שהו. ומסקנא הא דתניא רבי יוסי אומר תחילתו שנים ושיריו אחד פסול, ואינו כשר עד שיהא תחילתו שלשה ושיריו שנים. אפכינן דלרבי יוסי שלשה לעכב לרבנן שלשה למצוה. ותניא לרבנן איזוב תחילתו שנים ושיריו אחד כשר ואינו פסול עד שתהא תחילתו ושיריו אחד. דמסקנא כשתחילתו כשיריו אחד פסול אבל בשנים בתחילתו כשר לרבנן ולרבי יוסי שלשה לעכב. אין זה הלכה דבאגודת איזוב פליגי דאגודה אין פחות משלשה לרבי יוסי לעכב, לרבנן אפילו שנים נמי בכלל אגודה הן. ומשנה היא במסכת פרה פרק צלוחית [פי''א מ''ט], ובתוספתא דפרה פרק איזוב [פי''ב ה''א]. ומודה רבי יוסי איזוב שתחילתו שנים ושיריו אחד שהוא פסול, גרדומי איזוב כשרה, גרדומי ציצית (כך מצתן) פסולין. שיעור תורה הל''מ. ובתחילת פרק התכלת [מנחות ל''ח ע''ב] בגמרא אמרי בני רבי חייא גרדומי תכלת כשרה וגרדומי איזוב כשרה. וכמה שיעורי גרדומי אמר בר המדורי אמר שמואל כדי לעונבן. ואגרדומי תכלת קאי כדמוכח בההיא שמעתא. והתם [אמרינן] איבעיא, אימא בהדי הדדי או כל חד וחד [ולא איפשיט]. מיהו הא איפשיטא (דהא) אילימא ולא מעינבי דאי הוו קטיני מיענבי דכשרה דמנכיר מצוייהו. מכלל דהאי שיעורא אי אפחת פסול. ומספקא לי אי משום הלכה או משום דאכתי איכא גדיל וענף.
ושיעור הדס וערבה דבעינן שלשה ולולב ארבעה כדאיתא בפרק לולב הגזול [סוכה ל''ב ע''ב] וכדמסיק התם באמה בת חמשה [עושה] אותה של ו', זה הלכה [למשה מסיני]. והא דאמר רב אמי בפרק לולב וערבה [שם מ''ד ע''ב] ערבה יש לה שיעור, ומסקינן וכמה שיעורה שלשה בדי עלין לרב נחמן, ורב ששת אמר אפילו עלה אחד בבד אחד. נראה שהטעם דפחות מכאן כשרביט בעלמא הוא, אבל ערבה משמע שיש בה עלין. ולא מן הלכה שיעור זה.
והא דתניא במסכת סופרים [פ''ב ה''ט] ומייתינן לה בהשותפין [ב''ב י''ד ע''א] תנו רבנן אין עושין ספר תורה לא ארכו יותר מהקיפו ולא הקיפו יותר מארכו, שאלו את רבי שיעור ס''ת בכמה, אמר להן בגויל ששה טפחים בקלף איני יודע. אותן שיעורין אם שינה אינה טעונה גניזה. וכן אותן שיעורין דגרסינן בהקומץ רבה [מנחות ל' ע''א], (עשה) [עושה] יריעה מבת שלשה דפין ועד בת שמונה דפין, פחות מכאן או יתר על כן לא יעשה. וכל אותה ברייתא דקתני שיעור השיטין ושיעור הגליונים ושיעור ריוח בין השיטין ובין התיבות והאותיות, כולן למצוה ולא לגניזה. גרסינן בשלהי פ''א דמסכת סופרים [פ''ב הי''ד] פתוחה שעשאה סתומה סתומה שעשאה פתוחה הרי זו יגנוז. איזו היא פתוחה כל שהתחיל בראש השיטה. איזו היא סתומה כל שהתחיל באמצע שיטה. וכמה יניח בראש השיטה ותהא נקראת פתוחה כדי לכתוב שֵם של שלש אותיות. וכמה יניח שיור באמצע השיטה (ובהא) [ותהא] נקראת סתומה כדי לכתוב שֵם של שלש אותיות. שיעור זה נראה לעכב והלכה היא. והני סתומות ופתוחות דהקומץ רבה [מנחות ל''ב ע''א] גבי מזוזה לא שייכי הכא, דלא הבאתי בחיבור זה אלא שיעורין כגון כאן שנותן שיעור לפתוחה.
גרסינן בהכל שוחטין [חולין י''ז ע''ב] אמר רב חנא בר קטינא אמר רשב''ל שלש פגימות הן, פגימת עצם בפסח פגימת אוזן בבכור פגימת מום בקדשים. ורב חסדא אמר אף פגימת [סכין] כולן פגימתן כפגימת המזבח כדי שתחגור בהן הציפורן, ומסקינן באבני המזבח. כולהו לאו הלכתא אלא קראי מזבח אבנים שלימות כתיב [דברים כ''ז]. פגימת אוזן בכור וקדשים, תמים כתיב [ויקרא כ''ב] וקים להו דבכי האי גוונא שיעורא הוי חרוץ. דומיא דעורת דלא הדר והוי מום קבוע, סכין, נאמר ושחט [ויקרא א'] בעינן ולא וקרע. ופגימה כי האי בזעי. פגימת עצם בפסח, שבירה כתיב [שמות י''ב], וכיון דנשבר בכדי חגירת ציפורן הרי השבר ניכר.
וכל שיעורי ידות הכלים ששנינו במסכת כלים [פכ''ט מ''ג—מ''ח] וכן כל שיעורי ידות כל דבר, כמה הוא באוכלין ששנינו במסכת עוקצין [פ''א] כולן אינן הלכה אלא (עמדו) [אמדו] חכמים ידות כל דבר במה הוא ראוי לתשמיש הכלי או המאכל. והא דפליגי [חולין קי''ח ע''ב] נמי רב ורבי יוחנן אם יש יד לפחות מכזית, וכן אם יש שומר לפחות מכפול, ותנאי נמי פליגי בהכי, בסברא פליגי אם ראוי לכך או לא, ולא בהלכה.
וכן שיעור מפשיט בבהמה ובחיה בטהורה ובטמאה בגסה ובדקה, לשטיח כדי אחיזה ולחמת עד שיוציא כל החזה. וכל אותן חיבורים ששנינו שם [חולין קכ''ג ע''א], ועור הצואר דפליגי רבי יוחנן בן נורי ורבנן, לאו הילכתא נינהו. ובגמרא נמי כמה כדי אחיזה ואמר אביי טפח כפול, כולהו שיעורי צורך הפשטה והוי חיבור, ולאו הלכות [למשה מסיני].
------
וכל שיעורי דראשית הגז [שם קל''ה ע''א] כולהו משום נתינה, ולא מהלכה. מיהו ההיא דמייתי התם [שם קל''ח ע''א] דתניא בתוספתא דכלים פרק כלי עור [ב''מ פ''ו ה''ב], חמת חדשה אע''פ שמקבלת רימונים טהורה, תפרה ונקרעה שיעורה כמוציא רימונים. ראב''י אומר שיעורה כפקעיות של שתי, אחת מארבעה במנה של ארבעה סלעים. (דנראה) [נראה] דשיעור זה קיבל ראב''י מהלכה הוא. ותנורי בנות שהן טפח [חולין קכ''ד ע''א] אינו הלכה, שכן בנות עושין כן. כל השיעורין התלויין בראוי אינן הלכות. ושאין תלויין בראוי, אם מדרשא הרי גזירות הכתוב הן, ואם לאו הלכה למשה מסיני הן. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יודן].
------
השותה מלא לוגמיו ביום הכפורים חייב ולא מלא לוגמיו ממש אלא כדי שיסלקנו לצד אחר ויראה מלא לוגמיו. בירושלמי (פ''ח ה''ב) הני מלא לוגמיו ומלא לוגמיו שאמרו כל חד וחד בדידיה דבדידיה מיתבא דעתא בלא דידיה לא מיתבא דעתיה. תמן תנינן (כלים פי''ז) יש שאמרו הכל לפי מה שהוא אדם מלא קומצו (מנהא) [מנחה] מלא חפניו קטורת והשותה מלא לוגמיו ביום הכפורים. [רי''ץ גיאת הלכ' יו''כ].
------
ושעור מלא לוגמיו הכי אמר מר רב נטרונאי טועם ממנו כדי רביעית דהיינו מלא לוגמיו. ורב עמרם נמי [אמר] אם טעם מלא לוגמיו יצא ואם לאו לא יצא והיינו רביעית יין. ואמר מר רב כהן על פחות מרביעית במשקין ולא כלום היא. ומר רב צמח נמי אמר אם קדש ולא שתה רביעית נמי לא יצא. ולא היא דשעור מלא לוגמיו פחות מרביעית במשקין ולא כלום. ומר רב האיי נמי אמר אם קדש ולא שתה רביעית לא יצא. ולא היא דשעור מלא לוגמיו פחות מרביעית דהא לענין יום הכפורים דאסורא הוא תניא בהדיא (יומא פ.) כמה ישתה ויהא חייב בית שמאי אומרים כדי רביעית וב''ה אומרים מלא לוגמיו. והתם אמרינן א''כ הוה ליה מקולי בית שמאי ומחומרי בית הלל וליתני גבי קולי בית שמאי וחומרי בית הלל פירוש כיון שבית שמאי מרחיבין השיעור עד כדי רביעית נמצאו מקילין וכיון שבית הלל מקצרין ופוחתים עד כדי מלא לוגמיו הוו להו מחמירין. ושמעינן מינה דשעור מלא לוגמיו פחות מכדי רביעית בלא ספק. ועוד דכוס של ברכה שעור רביעית ולענין ד' כוסות של פסח אמרנו [פסחים ק''ח ע''ב] השקה מהן לבניו ולבני ביתו יצא אמר רב נחמן בר יצחק והוא דאשתי רובא ולא כולו. ומלא לוגמיו שאמרנו כל אחד ואחד בדידיה דקים להו לרבנן דבדידיה מייתבא דעתיה בדחברא לא מייתבא דעתיה. והלכתא לא מלא לוגמיו ממש אלא כדי שיסלקנו לצד אחד ויראה כמלא לוגמיו. (יומא שם). [רי''ץ גיאת הלכ' קידוש].
------
וכת' רב עמרם ז''ל המקדש אם טעם מלא לוגמיו דהוא רביעי' לוג יצא. ולא יתכן דבודאי מן המובחר הוא לשתות כל הרביעי', אך אם לא שתה אלא רוב הרביעי' שיראה כמלא לוגמיו [יצא והיינו דאמרי' בע''פ [ק''ח ע''ב] והוא דשתי רובה דכסא דמלא לוגמיו] יצא, דאמ' התם לאו מלא לוגמיו ממש קאמ', דהא מלוא לוגמיו נפיש מרביעי', כדאי' בסוף מס' יומא [פ' ע''א] כמה ישתה ויהא חייב ב''ש אומ' כדי רביעי', וב''ה אומ' מלא לוגמיו, פי' דזוטר מרביעי', א''כ הוה ליה מקולי ב''ש ומחומרי ב''ה [ולתנייה בעדיות דהא ב''ה מחמירי טפי מבית שמאי אבל כי הוה תנינן ב''ה אומרין מלא לוגמיו ממש הוה ליה מקולי ב''ה וחומרי ב''ש] דמלוא לוגמיו ממש נפיש מרביעי' ולכך לא תנייא התם, וכיון שכן לדברי הגאון היכי תני בפ' ע''פ המקדש אם טעם מלא לוגמ' יצא, דהא מלוא לוגמיו נפיש מרביעי' אלא ודאי ההיא דע''פ כמלוא לוגמיו קאמ' דזוטר מרביעי' והיינו דאמרי' התם והוא דשתי רובא דכסא, וסתם כוס בתלמוד הוא המחזיק רביעי' ולכתחי' בעי רביעי' ואם שתה רוב יצא. אב''ן. [המנהיג 
הלכ' שבת].
------
הא דתנן השותה מלא לוגמיו חייב אסיקנא בגמרא לא מלא לוגמיו ממש, אלא כל שאלו (יחלק) [יסלק] לצד אחד וירא (במלא) [כמלא] לוגמיו, וזהו פחות מרביעית לוג אבל מלא לוגמיו הוא יותר מרביעית. [השלמה].
------
והשותה מלא לוגמיו חייב. אמ' רב יהודה לא מלא לוגמיו ממש אלא כדי שיסלקנו לצד אחד ונראה כמלא לוגמיו. ואקשי' בגמר', והא כמלא תנן. ומתרץ, מלא לוגמיו כי אחר. [פסקי הרי''ד].
------
כל האוכלין מצטרפין לשיעור כותבת, וכן השותה משקה הראוי לשתיית אדם כמלא לוגמא של שותה כל אחד ואחד לפי לוגמיו חייב, ואמרינן התם, וכמה מלא לוגמיו כדי שיסלקנה לצד אחד ויראה כמלא לוגמיו, ושיעור זה באדם בינוני פחות מרביעית, וכל המשקין מצטרפין לשיעור אחד (רמב''ם שביתת עשור פ''ב הל' א'). עוד מרבינן שם (ע''ד ב') מנפשותיכם, אחד האוכל (דברים) [אוכלים] המותרין או שאכל אוכלין האסורין כגון פיגול ונותר וטבל ונבילות או (ו)טריפות או דם הואיל ואכל אוכלין הראויין לאדם הרי זה חייב כרת משום אוכל ביום הכפורים (שם הל' ב'). תניא שיעורין של עונשין הלכה למשה מסיני, ובחצי שיעור נחלקו (ע''ד א') רבי יוחנן אומר אסור מן התורה כיון דחזי לאיצטרופי, ריש לקיש אמר מותר, [שיעור] אכילה בעינן וליכא, והלכה כרבי יוחנן לגבי ריש לקיש, ורב אשי נמי דהוא בתראה סבר כרבי יוחנן בפרק גיד הנשה (חולין צ''ח א'), לפיכך, האוכל או השותה חצי שיעור מכין אותו מכת מרדות (לשון רמב''ם שם הל' ג'). [סמ''ג לאוין סימן ס''ט].
------
המקדש צריך שיטעום מלא לוגמיו. כתב הריא''ג יש חומר בקידוש משאר ברכות שהמקדש אם טעם הוא בעצמו מלא לוגמיו יצא, ואם לאו לא יצא. ובשאר ברכות אם טעמו אחרים יצא. וכן דעת הרב בעל הלכות וכתב שאם קידש ושגג ולא טעם אע''פ שטעמו אחרים מביאין לו כוס אחר ומברך עליו בפה''ג וטועם, וכן דעת רבנו שרירא גאון. והרב בעל העיטור כתב בין שטעם המקדש או טעם אחד מן המסובין יצא. ומ''מ מצוה שיטעום המברך, ולא אמרו המקדש אם טעם מלא לוגמיו יצא אלא להשמיענו שצריך לטעום מלא לוגמיו אבל אם טעם אחד מן המסובין מלא לוגמיו יצאו כלם, וכן דעת בעל השלמה. יש מי שאמר שמלא לוגמיו הוא שיעור רביעית. ויש מי שאמר שהוא פחות מרביעית, וזה נראה. [הבתים — שערי הקידוש והשביתה שער שני].
------
ושיעור שתייה לחייבו כרת מלא לוגמיו לא מלא לוגמיו ממש אלא כל שיסלקם לצד אחד ויראה מלא לוגמיו ושיעור בסתם בני אדם שהוא פחות מרביעית הלוג. [רבינו ירוחם נ''ז ח''ב].
------
ושיעור השתייה כמלא לוגמיו. אחד גדול ואחד קטן שגבי שתייה הכל לפי מה שהוא אדם. [אהל מועד שער ר''ה ויוה''כ דרך ג'].
------
אמר רב יהודא אמר רב לא לוגמיו ממש אלא כל שאילו מסלקו לצד אחד ויראה כמלא לוגמיו. [האגודה].
------
תנו רבנן (עירובין ל':) יש שאמרו הכל לפי מה שהוא אדם, קומץ מנחה וחפני קטרת והשותה מלא לוגמיו ביום הכיפורים, ותניא נמי במתניתא אחריתי (יומא פ'.) כמה ישתה ויהא חייב, בית שמאי אומרים כדי רביעית, ובית הלל אומרים מלא לוגמיו, ואמרינן מאי מלא לוגמיו דקא אמרי בית הלל, מלא לוגמיו ממש, מתקיף לה רב הושעיא ליתנייה גבי קולי בית שמאי וחומרי בית הלל, אמר לו רבה כי איתשיל בעוג מלך הבשן איתשיל, דהוו להו בית שמאי לחומרא, אלמא מלא לוגמיו דקאמרינן כל חד וחד בדנפשיה, וכן הלכה. [בה''ג הלכ' יום הכיפורים].
------
[תנו רבנן יש שאמרו] הכל [לפי] מה שהוא אדם קומץ מנחה, וחופן קטורת, והשותה מלא לוגמיו ביום הכפורים, ותניא נמי במתניתא אחריתא [יומא פ' ע''א] כמה ישתה אדם ויהא חייב, בית שמאי אומרים כדי רביעית, ובית הילל אומרים מלא לוגמיו, [ואמרינן מאי מלא לוגמיו] דקא אמרי בית הילל, מלא לוגמיו ממש, מתקיף לה רב (פפא) [הושעיא] ליתנייה גבי קולי בית שמאי וחומרי בית הילל, אמר ליה כי איתשיל גבי עוג מלך הבשן איתשיל, דהוו להו בית שמאי לחומרא אלמא מלא לוגמיו דקא אמרינן כל חד וחד בנפשיה. וכן הלכה. [סידור רש''י סימן קצ''ג].
------
תנו רבנן הכל לפי מה שהוא אדם קומץ מנחה ומלא חפניו [קטורת] והשותה מלא לוגמיו ביום הכיפורים, ופליגי בו בית שמאי ובית הלל, והלכתא כבית הלל, ומסקינן דאמדינן כל חד וחד בדנפשיה. וכן הלכה. [ראבי''ה סימן תקל''א].
------
הגהה. בעי מיניה רב אשיאן [ברכות י''ד ע''א] בר רב מרב השרוי בתענית מהו שיטעום, א''ל טועם ואין בכך כלום. ועד כמה ר' אסי ור' אמי אמרי עד רביעתא, והני מילי בתענית ציבור אבל בי''ה מלא לוגמיו והוא כל חד וחד כדנפשיה, דתניא כמה ישתה ויהיה חייב ב''ש או' כדי רביעית וב''ה או' מלא לוגמיו ממש. ואמר רב פפא כי איתשיל לגבי עוג מלך הבשן, והלכה כב''ה כפי מה שהוא אדם, ומלא לוגמיו הוא מעט רביעית. עכ''ל. וכל דבר בכלל אכילה להצטרף, ואפילו אוכל שיש בו לאו או כרת. ושתיה מלא לוגמיו חייב, והוא פחות מרביעית מעט. והני מילי דחייב כרת אגופיה דיומא, אבל אתוספת דמוסיף מעידנא דמפסיק למיכל עד דקדיש יומא לא מחייב כרת דכתיב בעצם היום וכן במלאכה. [ספר נייר הלכ' יוה''כ].
------
מתקיף לה רב הושעיא א''כ הו''ל מקולי ב''ש ומחומרי ב''ה כו'. פי' התינח אי אמרת דב''ה מלא לוגמיו דוקא קאמרי יש לומר שמרכין ראשו על הכלי שלא יבלע וממלא לוגמיו ויכלו יותר מרביעית, אבל כדי שיסלקנו לעולם לא יתכן שיסלק רביעית לצד אחד, וגם בשני לוגמיו אם יתכן שיכילו יותר מרביעית דוקא שירכין ראשו ולא יבלע, אבל אם עומד וראשו זקוף אין אדם בעולם שיוכל לתפוס רביעית במלא לוגמיו שלא ירדו המים בגרונו והדבר מנוסה ובדוק. והנכון בעיני דל''ג א''כ ועל הכל מקשה אפי' אם תאמר מלא לוגמיו דוקא אינו רביעית והו''ל קולי ב''ש וחומרי ב''ה שבדוחק מחזיק מלא לוגמיו חצי רביעית משקין, ואמרי' נמי המברך אם טעם מלא לוגמיו יצא ואם לאו לא יצא, וכל שיעור הנכנס הוא רביעית, א''כ מלא לוגמיו פחות הוא מרביעית. [תוס' רי''ד].
------
@ פ' ע''ב
כי איתשיל, כלומ' כי קתני כמה ישתה ויהא חייב, דהיינו לש' שאילה. אפי' בעוג מלך הבשן קתני דמלא מצד אחד שלא נפיש מרביעית דהשתא הוו להו בית שמי לחומרא. ולעוג מלך הבשן בכותבת, בתימ', כלומ' דאע''ג דאכיל איניש טפי מחבריה הוי שיעוריה ככותבת כדחבריה. פורתא, כלומ' פורתא מיהא מייתבא (מיהא בדידיה מלא לוגמא שלו) בדידיה בלוגמא שלו מייתבא דעתיה. בשר שמן, שמשביע את האדם בשיעור מעט כשיעור לולבי גפנים, ואפי' הכי הוי שיעוריה רבתי ככותבת בלולבי גפנים. כזית בכדי אכילת פרס, שאם אכל כזית חלב בין ג' פעמ' בתוך כדי אכילת פרס מצרף וחייבין, וכותבת ביום הכיפו' אין מצרף אלא אם כן אכלה בכדי אכילת פרס ואמאי, הא אכילה בכותבת מארכת יותר מאכילה בכזית והיאך מצטרפין כזית וככותבת בזמן אחד. קים להו לרבנ', דככותבת ביום הכיפו' אם אכלה בתוך כדי אכילת פרס מייתבא דעתיה ואי לא לא מייתבא דעתיה, אבל כזית חלב לא בעי יתובי דעתא ולהכי יהיב כי האי שיעורא נמי בכדי אכילת פרס. חצי פרס, לפסול את הגוייה דתנן כל האוכלין טמאין מצטרפין לפסול את הגויה כבחצי פרס, דאע''ג דאין אדם מקבל טומאה אלא מאב הטומאה אם אכל אוכלין טמאין כחצי פרס פוסלין אותו מדרבנן מלאכל בתרומה, והיינו תימ', דאע''ג דחצי פרס נפיש טפי מכזית אפי' הכי אין מצטרף אלא בכדי אכילת פרס כשיעור צירוף דכזית והכא לא מצינן לתרוצי מש' יתובי דעתא. לטומאת גוייה דלאו דאורייתא, אלא דרבנן הוא דתקון וכי תקון (תקון) בכדי פרס לחוד. ומי אמ' רב פפא הכי, דטומאת גווייה לאו (לאו) דאוריתא והכתיב וכול'. אע''ג, דמלחא לאו אכילה היא אלא כעין תבלין הוא. ציר שעל גבי ירק, ליחלוחית היוצא מן הירק על ידי מלח. כל אכשורי אוכלא, שמתקן את הירק שנותן את טעם האוכל. אכילה גסה, כגון דאכל בלילי יום הכיפור' לאחר ששבע מבעוד יום פטור. דכת' אשר לא תעונה, דצריך להתענות מאכילה שיש בה הנאה פרט (ליה) [לזה] שמזיק עצמו מאכילה זו, דלא עבר על לא תעונה. אכילה גסה, שהיה שבע כבר מן החולין קודם שאכל אותה תרומה. ויסף חמישיתו פרט למזיק, שאינו מוסיף חומש, כך לח''מ, אך לט''ן אכילה גסה שאכל יותר מדיי שאין מהנהו אותה אכילה. [פירוש רבינו אליקים].
------
ומתקיף לה ר' זירא כל העולם כולו ככותבת ועוג מלך הבשן ככותבת, אמ' ליה אביי אין קים להו לרבנן דככותבת מייתבא דעתיה, בציר מהכי לא מייתבא דעתיה, מיהו לגבי קטן טובא לגבי גדול פורתא. מתקיף לה ר' זירא בשר שמן ככותבת ולולבי גפנים ככותבת, אמ' ליה אביי אין קים להו לרבנן ככותבת מייתבא דעתיה, מיהו בשר שמן טובא לולבי גפנים פורתא. מתקיף לה ר' זירא מאי שנא אוכלין דכל העולם ככותבת ולגבי משקין כמלא לוגמיו דידיה, אמ' ליה אביי קים להו לרבנ' שתי כמלא לוגמיו דידיה מייתבא דעתיה, ואי לא לא מייתבא דעתיה. מתקיף לה רבה כזית בכדי אכילת פרס, ככותבת בכדי אכילת פרס, א''ל אביי אין קים להו לרבנן, ככותבת מייתבא דעתיה, אי אכיל לה כי האי שיעורא מייתבא דעתיה ואילא לא מייתבא דעתיה. [פסקי הרי''ד].
------
ומלא לוגמיו לפי מה שהוא אדם, לעוג מלך הבשן מלא לוגמיו ולשאר אדם לכל אחד ואחד מלא לוגמיו, ולא מתיב דעתיה בציר ממלא לוגמיו. אבל ככותבת, אחד עוג מלך הבשן ואחד כל אדם שוין, דכולהו מיתב דעתייהו בכותבת, מיהו בכוליה עלמא טובא לעוג מלך הבשן פורתא. וכן בשר שמן בככותבת ולולבי גפנים בככותבת, מיהו בשר שמן טובא ולולבי גפנים פורתא. אמר רב פפא אכל אומצא במילחא מצטרף וכן ציר שעל גבי ירק מצטרף. [השלמה].
------
בשר שמן — ככותבת, לולבי גפנים — ככותבת — פירוש לולבין הפרחים שעולין בשורש האילן. וי''א לב האילן. [הערוך ערך לולבגא]. הנח לטומאת גויות דלאו דאורייתא 
היא — לענין אוכל אוכלין טמאין ושותה משקין טמאין שהוא פוסל את התרומה ומי''ח דברים שגזרו בו ביום הוא (שבת י''ג:), דתנן ואלו פוסלין התרומה האוכל אוכל ראשון ואוכל שני וכו'. [הערוך ערך טמא]. כזית בכדי אכילת פרס וכחצי פרס בכדי אכילת פרס. א''ל רב פפא הנח לטומאת גויות דלאו דאוריתא — פירוש פרס — חצי חלה שהוא כל האוכלין מצטרפין לפסול את הגויה בכחצי פרס, כלומר אם אכל מעט לחם טמא ומעט בשר טמא אם יש בשניהן שיעור חצי פרס — נטמא גופו מלאכול בתרומה, וזו היא טומאת גויות, ועל זה (התקין) [התקיף] רבינא אם שהה מתחילת אכילת נותר או פיגול שאיסורו כזית ואכל במעט מעט עד שהשלימו לכזית כשיעור פרס נצטרפו כל האכילות וחייב, ואם שהא יותר מזה אין מצטרפין אלא בטל המעט במיעוטו, ואכילת אוכלין טמאין חצי פרס מעט מעט כשיעור שהיית אכילת פרס מצטרפין ונטמא הגוף, ואם הוא שיעור שיהוי יותר מזה בטלו האוכלין, וכשיעור אחד לכזית שיעור אחד לחצי פרס ופריק לה רב פפא הנח לטומאת גויות דמדרבנן היא, לפיכך מקילין בה זה פי' ר''ח ז''ל. ורבינו נסים זצ''ל פירש טומאת גויות לאו דאורייתא — מי שאוכל אוכלין טמאין ושתה משקין טמאין שפוסל את התרומה ומי''ח דברים שגזרו בו ביום הוא, דתנן (זבים פ''ה, מי''ב) ואלו פוסלין את התרומה האוכל אוכל ראשון, ואוכל שני, והשותה משקין טמאין, ואמר בגמ' דיציאת השבת (י''ד.) אוכל ראשון ואוכל שני מ''ט גזרו בהו רבנן טומאה ושניא מטומאה דאורייתא דאילו טומאה דאוריתא טמא לתרומה טומאת ערב ובעי הערב שמש, והאי כיון דטבל טהור ולא בעי הערב שמש, דתניא בסיפרא (שמיני פר' ח' פרק ז') אין האוכל אוכל טמאין ולא השותה משקין טמאין טמא טומאת ערב. [הערוך ערך גויהגא]. ''ואיש כי יאכל קדש'' (ויקרא כ''ב, י''ד) — פרט למזיק — פירוש כגון הכוסס שעורים של תרומה וכן האוכל תרומה אכילה גסה שמזיק ולא נהנה. [הערוך ערך זקגה].
------
ועתה נבאר כמה שיעור אכילת פרס שאמרו בכל מקום, שנינו בעירובין פרק כיצד משתתפין בתחומין (פ''ב, ב'), כמה שיעורו מזון שתי סעודות לכל אחד ואחד, מזונו לחול ולא לשבת דברי ר' מאיר. ר' יהודה אומר לשבת ולא לחול וזה וזה מתכונין להקל. ר' יוחנן בן ברוקא אומר ככר בפונדיון מארבע סאין בסלע, ר' שמעון אומר שתי ידות לככר, משלש לקב, וחציה לבית המנוגע וחצי חציה לפסול בו את הגוייה. ואמרינן עלה בגמ' (שם) תנא קרובין דבריהם להיות שוין. דבריהם דמאן אי ר' יוחנן בן ברוקא ארבע סעודתא לקבא אי ר' שמעון תשע סעודתא לקבא, פי' דר' יוחנן דאמר ככר הנקח בפונדיון איכא שתי סעודות נמצאו ארבע סעודות בקב. כיצד ארבע דינרין בסלע, ושש מעה כסף דינר ומעה שני פונדיונין הרי שמונה וארבעים פונדיונין בסלע, וארבע סאין הנקחין במ''ח פונדיונין אלו יש בהן עשרים וארבע קבין, כיצד סאה ששת קבין, נמצאו ארבע סאין עשרים וארבע קבין, נמצא חצי קב לכל פונדיון ויש בו שתי סעודות, אלמא ארבע סעודות בקב, ואלו לר' שמעון יש בכל קב תשע סעודות, שהרי שיעור הוא מזון שתי סעודות שתי ידות לככר שיש שלש ככרות לקב נמצאו שלש סעודות בכל ככר ולשלשת הככרות היוצאין מן הקב תשע סעודות, ופירשה רב חסדא וככר שאמר ר' יוחנן בן ברוקא היינו לאחר שתוציא ממנו מחצה לחנוני, נמצאו בעיקר הקב שמונה סעודות שר' יוחנן שיער בקב נקי מן ההוצאות ור' שמעון שיער בכולו וזה שאמרו קרובין דבריהן להיות שוין. חציה לבית המנוגע, כלומר חצי כל ככר זה בין למר בין למר לשהיית בית המנוגע לטמא בגדים, שהנכנס שם טמא מיד דכתיב והבא אל הבית יטמא. אבל כבוס בגדים לא נאמר בו עד שישהה כדי אכילת פרס, דכתיב והאוכל בבית יכבס בגדיו ומוקי לה [בתורת כהנים] (מצורע פ''ה, ד''ה) בשוהה כדי אכילת פרס, ושיערו חכמים שיעור אכילה אחת כדי חצי ככר זה. ואע''ג דלר' שמעון לענין עירוב הוו בככר שלש סעודות, התם הוא דלגבי עירוב נתכונו כולם להקל, אבל כולהו קים להו דשיעור סעודת אכילה אינו פחות משיעור חצי ככר [זה] וזהו אכילת פרס שנזכר בכל מקום, על [שם] שהוא פרס הככר הזה. נמצא ככרו של ר' יוחנן בן ברוקא הנקח בפונדיון ששה ביצים שהרי הוציא מחציתו לחנוני כמו שאמרנו. לפיכך נמצא לדידיה שהפרס היינו שלשה ביצים, וככרו של ר' שמעון יש בו שמונה ביצים שהרי הוא שליש הקב, והקב יש בו עשרים וארבעה ביצים, נמצא חצי ככר זה ארבעה ביצים והוא הפרס. ולענין פסק הלכה, רש''י ז''ל פסק כר' שמעון, שהוא ז''ל פירש בפסחים אכילת פרס היינו ארבעה ביצים ונראה שפסק כן מפני שר' יהודה ור' יוסי יש להן כר' שמעון, דתניא התם בפרק כיצד משתתפין (פ''ג, א') כמה שיעור חצי פרס שתי ביצים חסר קימעא דברי ר' יהודה ר' יוסי אומר שתי ביצים שוחקות. שיער ר' שתי ביצים ועוד, וכמה ועוד, אחד מעשרים בביצה. כלומר ר' יהודה שיער בביצים קטנים ור' יוסי שיער בביצים גסים, ושניהם כר' שמעון דאמר פרס ארבעה ביצים והילכך הוה ליה ר' יוחנן בן ברוקא יחיד לגבי רבים והלכה כרבים. אבל הר''ם במז''ל כתב דאכילת פרס שלשה ביצים, וכר' יוחנן בן ברוקא, ונראה שפסק כן מפני שאמרו שם גבי ההיא ברייתא דר' יהודה ור' יוסי, אמר רפרם בר פפא אמר רב חסדא זו דברי ר' יהודה ור' יוסי, אבל חכמים אומרים כביצה ומחצה שוחקות כלומר זהו חצי פרס. ואמרינן מאן חכמים, ר' יוחנן בן ברוקא פשיטא, שוחקות איצטריכא ליה דלא תנן. אלמא מדקאמר רפרם משמיה דרב חסדא אבל חכמים אומרי', שמע מינה דכותיה סבירא להו, ולהכי קרי ליה חכמים ואתו לאשמועינן דאכילת פרס וחצי פרס בביצים שוחקות, והילכך נמצאת אכילת פרס שלשה ביצים שוחקות כנ''ל. [תורת הבית הארוך לרשב''א בית רביעי שער ראשון].
------
אכל מעט וחזר ואכל, אם יש מתחילת אכילה ראשונה 
עד סוף אכילה אחרונה כדי אכילת שלש ביצים הרי אלו מצטרפין לכשיעור, ואם לאו אין מצטרפין. לר''ם. שתה מעט וחזר ושתה מעט, אם יש מתחלת שתיה ראשונה עד סוף שתיה אחרונה כדי שתיית רביעית מצטרפין לכשיעור ואם לאו אין מצטרפין. לר''ם. במקצת ספרי הר''ם נמצא, ''שתה בלילה שתה חומץ מזוג במים חייב''. מ''ש הר''ם שתה בלילה לא נתברר לנו מה בא ללמדנו לפי אותן הנוסחאות. והעיקר כאותן הנסחאות שאין כתוב בהן ''שתה בלילה'', שכבר כתב למעלה שכשם ששבות ממלאכה בין ביום ובין בלילה כך שבות לעינוי בין ביום ובין בלילה. [הבתים — שערי שביתת יום הכפורים שער שני].
------
אכל מעט וחזר ואכל מעט וחזר ואכל אם יש מתחלת אכילה ראשונה עד סוף אכילה אחרונה כדי אכילת שלש ביצים הרי אלו מצטרפות לכשיעור ואם לאו אין מצטרפין שתה מעט וחזר ושתה וחזר ושתה אם יש מתחלת שתיה ראשונה עד סוף שתיה אחרונה כדי שתיה רביעית מצטרפין לכשיעור ואם לאו אין מצטרפין. [פ''א ע''א] אכל אוכלין שאינן ראויין למאכל אדם כגון עשבים המרים או שרפים הבאושין או ששתה משקין שאינן ראויין לשתיה כגון ציר או חומץ אע''פי שאכל ושתה מהן הרב' הרי זה פטור מן הכרת אבל מלקין אותו מכת מרדות. שתה חומץ מזוג במים חייב. הכוסס פלפלין וזנגביל יבש [ע''ב] וכיוצא בהן פטור אבל זנגביל לח חייב. אכל עלי גנפים פטור לולבי גפנים חייב ואלו הן לולבי גפנים כל שלבלבו בארץ ישראל מר''ה ועד יום הכפורים יתר על זה הרי הן כעצים ופטור וכן כל כיוצא בזה. אכל צלי במלח מצטרף [פ' ע''ב] המלח עם הבשר. ירק שע''ג ירק מצטרף מפני שמכשירי האוכל כאוכל הן חשובין. היה שבע מאכילה גסה שאכל עד שקץ במזונו ואכל יתר על שבעו פטור כמי שאכל אוכלין שאינן ראויין לאכילה שאע''פי שזה היתר ראוי לרעב אינו ראוי למי ששבע כזה ולפי שמצאתי בספר המכתם שכותב שזאת השמועה בטעות סופר ברוב ספרי הזמנים ומשנה הלשון כמו שקבל מרבו ז''ל חקרתי ודרשתי ומצאתי ס' מוגה בידו מי שהגיהו מידו באלכסנדריא של מצרים מספרי כתיבת הרמב''ם ז''ל וראוי לסמוך עליו מחקתי הלשון שהעתקתי מהמכתם וכתבתי אותה כאשר היא כתובה שם לא פחות ולא יתר. כתב הר''ש ז''ל אפי' אכל אוכלין הראויין כגון שאכל בליל יום הכפורי' סמוך לתחלה הלילה שעדיין שבע ומלא מסעודת הרגל ולפי כשאכל בלילה האכילה גסה לו ואינו נהנה ממנה כלל אבל מזקת לו ולפיכך פטור עכ''ל. ונראה לומר שלא נאמר אלא לאוכל מאכלים שאינן ראויין אלא למי שהוא רעב אבל כל מי שאכל מאכלי' הראויין אפי' לשבע כגון מאכלים המבושמין המתובלין שיש בהן הנאה אף לשבע באמת יתחייב בהן אפי' אכלן על השבע כדאמרינן רווחא לבסומי שכיחא. [ארחות חיים הלכ' יום הכפורים סימנים ז'—י'].
------
אכל מעט, וחזר ואכל מעט, וחזר ואכל, אם יש מתחילת אכילה ראשונה עד סוף אכילה אחרונה כדי אכילת ג' ביצים, הרי אלו מצטרפות לכשיעור, ואם לאו אין מצטרפות. שתה מעט, וחזר ושתה מעט, וחזר ושתה, אם יש מתחילת שתיה ראשונה עד סוף שתיה אחרונה כדי שתית רביעית, מצטרפין לכשיעור, ואם לאו אין מצטרפין. [כל בו הלכ' יוה''כ 
סימן ס''ט].
------
מותר לאכול חולין טמאים ולשתות משקין טמאין שהרי נאמר בתורה והבשר אשר יגע בכל טמא לא יאכל מכלל שהחולין מותרין שהרי אינו מדבר אלא בבשר קדשים אם כן למה שנינו בפ''ב דטהרות (מ''ג) הראשון שבחולין טמא ומטמא והשני פוסל ולא מטמא לא שיהא השני אסור באכילה אלא למנות ממנו לתרומה ולקדש כמו שאומר שם שאם נגע שני של חולין בתרומה פוסלה ועשה אותה שלישי וכן אם נגע באוכלין של קדש טמאן (ע''פ רמב''ם טומאת אוכלין פט''ז ה''ח) שהשלישי עושה רביעי בקדש, רבי יהושע אומר (מ''ב) האוכל אוכל ראשון ואוכל שני נעשה גופו שני לקדש ואם נגע בתרומה פסלה, האוכל אוכל שלישי נעשת גופו שני לקדש ולא לתרומה ובאיזה חולין אתה מוצא שלישי בחולין שנעשו על טהרת הקדש. עוד שנינו שם בפ''ב דטהרות (מ''ו) השני שבחולין מטמא משקה חולין ופוסל אוכלי תרומה, השלישי שבתרומה מטמא משקה קדש ופוסל אוכלי קדש. פירש ר''ת (יומא פ' ב' תד''ה וחצי) כי שתי גזירות היו בפסול התרומה כי מתחילה היו אומרים כמו (כן) שמותר לטמא תרומה במיעיו כמו כן בחוץ ולא היו יודעין שבמעיו טומאה בלועה היא וגזרו על האוכל שתי ביצים שיהא נפסל גופו מלאכול בתרומה וזהו שאומר בתלמוד בפרק אף על פי (כתובות ס''ד ב') על ככר שיש מהן שלש בקב חציה לבית המנוגע וחצי חציה לפסול את הגוויה שהן שני ביצים ובדין הוא שדי בכביצה אלא שגזרו כן מפני שכשאוכלה נשאר ממנה בין השינים ובין החניכים ואיידי דאפקוה מכביצה אוקמוה אשני ביצים וגם הקלו שיהו שוחקות כדאמרינן בעירובין (פ''ג א') אבל משקה הנכנס כולו לתוך מעיו לא בעינן כי אם רביעית לפסול הגוויה, ואחרי כן גזרו בי''ח דבר על פסול מגע שבפה שלשם די בכביצה. [סמ''ג עשין סימן רמ''ד—רמ''ו].
------
כל האוכלין מצרפין לככותבת. תוספתא (פ''ד) אכל וחזר ואכל אם יש מתחלה ועד סוף כדי אכילת פרס [וכו'] אין מצטרף. ואומצא במילחא וציר שעל גבי ירק מצטרף דכל אכשורי אוכלא אוכלא הוא וכל המשקין מצרפין למלא לוגמיו. ותניא (כלים פי''ז מי''א) יש שאמרו הכל לפי מה שהוא אדם מלא קומצו מנחות מלא חפניו קטורת. מלא לוגמיו ביוה''כ. האוכל ושותה אין מצטרפין. [עשרת הדברות לבעל העיטור הלכ' יו''כ].
------
מתני'. כל האוכלין מצטרפין לככותבת וכל המשקין למלא לוגמיו, והאוכל והשותה אין מצטרפין. אמ' רב פפא אכל אומצא במלחא חייב, אמ' ריש לקיש ציר על גבי ירק מצטרף לככותבת, פשיט', מהו דתימא משקה הוא ולאו אוכל הוא קמ''ל. אמ' ר' ירמיה אכל אכילה גסה ביום הכיפור' פטור, אשר לא תעונה כת'. פי' שאכל ושבע בסעודתו המפסקת וחזר ואכל משחשיכה, והיא לו אכילה גסה שכבר אכל מבעוד יום יותר מדיי. [פסקי הרי''ד].
------
כל האוכלין מצטרפין לככותבת דכל אכשורי אוכלא, אוכלא הוא, אבל אם אכל אוכלין שאין ראוין לאכילה פטור. וכל המשקין מצטרפין למלא לוגמיו. והכל לפי מה שהוא אדם. כלומר למלא לוגמיו שלו משערין בין לוגמיו גדולים בין לוגמיו קטנים. תוספתא [פ''ד מ''ד] אכל וחזר ואכל. אם יש מתחלה ועד סוף בכדי אכילת פרס (אין) מצטרפין. ואם אכל ושתה [אף] שיש בשניהן כשיעור אין מצטרפין. [תניא רבתי סימן פ'].
------
כל האוכל' מצטרפין לככותבת וכל המשקין מצטרפין למלא לוגמיו ואינו חייב כרת אם אכל ושתה כשיעור אלא א''כ אכל ושתה השיעור בכא''פ כמו שנבאר ואם שתה יותר אסור תורה יש אבל אינו חייב כרת והר''מ אומר דשתייה אינו חייב כרת אם שהה בין שתייה לשתייה כדי שיעור שתיה רביעית ולא הודו לו בזה האחרונים וגם לא אהר''א לפי מה שנראה שכתוב בהשגות בס' זרעים בפ''י מה' תרו'. [אהל מועד שער ר''ה ויוה''כ דרך ג'].
------
אכל אומצא במלחא מצטרף, וכן ציר שעל גבי ירק מצטרף. [המאורות].
------
האוכל צלי עם המלח שבו, מצטרף [המלח] לככותבת. אע''פ שאין המלח ראוי לאכילה בפני עצמו, כיון שדרך בני אדם לאכול כן מצטרף הוא עם האוכל. וכן ציר שעל גבי ירק מצטרף לככותבת, אע''פ שהוא משקה, כל (מבשל) [מכשירי] האוכל נחשב כאוכל. האוכל אכילה גסה ביום הכיפורים פטור, שנאמר אשר לא תעונה פרט למזיק. יש מי שביאר 
כגון שאכל ביוה''כ אכילה גסה יותר מן הראוי. ויש מי שביאר כגון שהתחיל בסעודתו מבעוד יום ונמשך בסעודתו בלילה ומה שאכל בלילה היה אכילה גסה ועל השובע. אבל אם 
אכל ביוה''כ עצמו, אע''פ שאכל יותר על שבעו חייב בככותבת ראשונה שלא היה שבע. וכן נראה דעת הר''ם שכתב היה שבע מאכילה גסה שאכל עד שקץ במזונו ואכל יתר על שבעו פטור, כמי שאכל אוכלין שאינן ראויין. שאע''פ שזה היה ראוי לרעב, אינו ראוי לכל מי ששבע בזה. ובמקצת ספרים נמצא נוסחא בזה הלשון, האוכל אכילה גסה כגון שהיה שבע מאכילה ואחר כך אכל אוכלים שאינם ראויין לאכילה אע''פ שזה היה ראוי לאכילה לרעב אינו ראוי לאכילה לכל מי שהוא שבע בזה. והנוסחא הראשונה עיקר. יש מן הגדולים שכתב, השותה שמן ביום הכיפורים פטור, שהרי אמרו שתיית שמן לבדו מזקת. וכן הכוסס שעורים פטור. [הבתים — שערי שביתת יום הכפורים שער שני].
------
אכל צלי במלח, מצטרף המלח עם הבשר. (צרי) [ציר] שעל גבי ירק מצטרף, מפני שמכשירי האוכל כאוכל הן חשובין. היה שבע מאכילה גסה, כגון שאכל אוכלין שאינן ראויין לאכילה, ואחר כך אכל אוכלין הראויין פטור, אף על פי שזה ראוי לרעב, אינו ראוי למי ששבע (בזה) [כזה]. והר''ש ז''ל פירש אפילו שבע מאוכלין ראויין, כגון שאכל בליל יום הכפורים סמוך לתחילת הלילה, שעדיין היה שבע ומלא מסעודת הערב, ולפיכך כשאוכל הלילה, האכילה גסה לו (ואינה) [ואינו] נהנה ממנה כלל, אבל מזקת לו, ולפיכך פטור. ע''כ. ונ''ל שלא נאמר זה אלא לאוכל כל מאכלין שאינן ראויין, אלא למי שהוא רעב, אבל אם אכל מאכלים הראויים אף לשבע, כגון מאכלים המבושמים והמתובלין, שיש הנאה בהן אף לשבע, באמת יתחייב בהן, אפילו אכלן על השבע, (כדאמרי) [כדאמרינן] בעלמא רווחא לבסומי שכיחא. חולה שיש בו סכנה, ששאל לאכול ביום הכפורים, אף על פי שההרופאים הבקיאים אומרים אינו צריך, מאכילין אותו על פיו עד שיאמר די. כתב הר''ף ז''ל פירש ר''י בתשובת שאלה כשחולה שואל לאכול ביום הכפורים, אומרים לו יום הכפורים הוא. ואם אמר אף על פי כן תנו לי, מאכילין אותו, דכי האי גונא חולה אומר צריך קרינא ביה, אף על פי שאינו אומר בהדיא שהוא צריך משום סכנה. אמר החולה איני צריך, והרופא אומר צריך, מאכילין אותו על פיו. והוא שיהיה רופא בקי. רופא אחד אומר אינו צריך, ואחד אומר צריך, מאכילין אותו. מקצת הרופאים אומרים צריך, ומקצתן אומרים אינו צריך, הולכים אחר הרוב, או אחר הבקיאין, ובלבד שלא יאמר החולה צריך אני, [אבל אם אמר צריך אני], מאכילין אותו. לא אמר החולה שהוא צריך, ונחלקו הרופאים, והיו כולם בקיאין, ואלו שאמרו צריך כמנין שאמרו אינו צריך, מאכילין אותו. ירושלמי רבי חנינא הוה יתיב קמיה דרבי חגאי ביום הכפורים, אמר ליה צחינא טובא, אמר ליה זיל שתי. בתר שעתא אשגחיניה, אמר ליה מהו צחותא עבריה, אמר ליה מכיון דשרית לי אזלא לה. שמעינן מינה שאין היצר תאב אלא בדבר האסור לו, הילכך שפיר דמי למיעבד הכי. ודוגמת זה היו עושין למשלח השעיר, שהיו עושין סוכות בדרך, ומזמנין לו שם מזון ואומר הרי לך פת ומים. ומפרש טעמא, לפי שאינו דומה מי שיש לו פת בסלו, למי שאין לו פת בסלו. ואמרינן נמי שמעולם לא הוצרך אדם לכך. ע''כ. [כל בו הלכ' יוה''כ סימן ס''ט].
------
אמר רבי שמעון בן לקיש ציר שעל הירק מצטרף לככותבת ביום הכיפורים, אלמא אע''ג דמשקה הוא, כיון דמיתכשר ביה אוכלא כאוכלא דמי, וכן הלכה. [בה''ג הלכ' יום הכיפורים].
------
אמ' ריש לקיש ציר שעל הירק מצטרפת לככותבת. ביום הכיפורים. אלמא אע''ג דמשקה הוא כיון דמתכשר ביה אוכלא כאוכלא דמי. וכן הלכה. [מחזור ויטרי סימן שמ''ה].
------
אמר ריש לקיש ציר שעל הירק מצטרף לככותבת ביום הכיפורים, ואף על גב דמשקה הוא דכיון דמתכשר ביה אוכלא כאוכלא דמי. [ראבי''ה סימן תקל''א].
------
אכל אכילה גסה ביום הכפורים, כגון שאכל אחר חשיכה שהוא שבע ואינו נהנה באכילה זו, הרי זה פטור, שאין אכילה זו מוציאתו מידי עינוי. וכן האוכל אוכלין שאינן ראויין לאכילה והשותה משקין שאינן ראויין לשתייה פטור, ולכתחילה אסור. [פסקי ריא''ז].
------
האוכל אכילה גסה ביום הכפורים פטור. מאי טעמא, אשר לא תעונה כתיב והאי איתזק ליה. היכי דמי, כגון שאכל לילי יום הכפורים על השובע שהיה שבע מסעודה שהפסיק בה וכל מה שאכל משחשיכה אכילה גסה היתה ושלא להנאה אלא להיזק. [המאורות].
------
ומי שהיה שבע מבעוד יום ואכל אחר הכנסת לילה קודם שיוסר מפיו שביעתו, אינו חייב כרת, אך הוא אסור. וזהו מה שאמרו האוכל אכילה גסה ביוה''כ פטור, והטעם משום שאכילה כזאת עינוי היא לו. [ספר מצות זמניות הלכ' יוה''כ שער שני].
------
@ פ''א ע''א
כתב רבינו שמשון בתוספת(א) דמנחות (ס''ט א' סוד''ה דבלע) במסקנא, מתוך הסברא נראה בין לעניין טומאה בין לעניין איסור דכל דבר שהוא שלם שהוא ניכר בשלמותו שלא נתעכל ולא נלעס כגון חיטין שלמים שבגללי בקר דקאמר בפרק רבי ישמעאל (מנחות שם) דלקטן לאכילה מטמא טומאת אוכלין, ודגים שלמים כגון דג טהור שבלע דג טמא כדתנן בפרק קמא דבכורות (ז' ב') שאסור באכילה, ולהכי נקט בלע מפני שהוא שלם כל אלו אינו עיכול, [ו]בפרק בתרא דיומא (פ''א א') [אמרינן] זר שבלע שזפין של תרומה והקיאן ובא אחר ובלעו שפטור השני, פירוש שזפין פרונ''ש בלעז, אומר אבי אמי רבינו חיים כהן (בתו' שם) שאעפ''י שהם שלמים ולא נתעכלו פטור השני לפי שכבר נתחללה כמו שמצינו בפרק קמא דכריתות (ז' א') כהן שסך שמן של תרומה בן בתו ישראל מתעגל בו ואינו חושש ומפרש שם הטעם מפני שנתחללה כבר, וזאבים שבלעו תינוקות וטהרו את הבשר בפרק רבי ישמעאל (שם) אף על פי דנקט שבלעו מסתברא שלא היו שלמים, ואותן חיטין שנמצאו במעי תרנגולת בפסח ראוי להחמיר ולאסור אם נתבשלו או נצלו עמהם דלא הוי עכול ויש בהן איסור חמץ ולא דמי לההיא דאהלות (פי''א מ''ז) גבי בשר המת כמה ישהא במעיו ויהא עיכול בעופות ובדגים כדי שתפול לאור ותשרף ששם מדבר בבשר המת שנלעס ולא נכנס שלם בגוף. [סמ''ג לאוין סימנים ע''ז—ע''ח].
------
שזפין, פרונש בלע'. והקיאן, דשוב אין ראויות לאכילה אלא להסקה בעלמ'. דמי עצים לראשון, לאותו שהקיאן כדאמרי' דלא הוו אלא להסקה בעלמ'. האוכל והשותה, בין שתייה ואכילה ככותבת ואין מצטרף לככותבת לחייבו, דהא שתייה לאו היינו אכילה. במחלוקת (מנויה) [שנויה], במסכת מעילה [י''ז ע''א]. שטומאתו ושיעורו שוה, כגון נבלת בהמה טמאה ונבלת בהמה דזה וזה טומאת ערב וזה וזה שיעורן בכזית. שיעורו ולא טומאתו, ששוין בשיעורן, כגון מת ונבילה דשיעור אחד יש להן, אבל לזה טומאת ערב ולזה טומאת ז'. טומאתו ולא שיעורו, כגון שרץ ונבילה דלשניהן יש לטומאת ערב אבל שרץ בכעדשה ומת [ונבילה] בכזית. לא טומאתן ולא שיעורן, כגון שרץ ומת אין מצטרפין, הכא נמי הואיל ואין שיעור אכילה ושתייה שוה שאכילה ככותבת ושתייה במלא לוגמיו ואין מצטרפין, אבל רבנן פליגי עליה התם דאמ' מצטרפין. אבל לגבי טומאה, דאע''ג דאין שיעורן שוה מצטרפין מש' דשם טומאה אחת היא, אבל הכא ביום הכיפו' טע' הוי מש' יתובי דעתא והא לא מייתבא דעתיה מקצת אכילה ומקצת שתייה אלא אם כן יש באחד מהן כשיעורו, וה''ג והא לא מייתבא דעתיה. [פירוש רבינו אליקים].
------
והאוכל והשותה אין מצטרפין מאן תנא. פי' אע''פ שהן שתי מינין משם אחד הן דבכלל עינוי הם אכילה ושתייה ולמה אין מצטרפין אמר רב חסדא במחלוקת שנויה ור' אושעיא היא פי' אע''ג דהן משם אחד כיון דלא שוו בשיעוריהן אינן מצטרפי כדקאמר ר' יהושע ואע''ג דלא אשכחן התם בפ' רביעי דמעילה דפליגי רבנן עלי' דר' יהושע כיון דאמר כלל אמר ר' יהושע משמע דרבנן פליגי עלי' ואמרי אע''ג דלא שוו בשיעוריהן מצטרפין החמור להשלים והאי דאוקמה כר' יהושע ולא אוקמה כר''ש דאמר שני 
מינין משם אחד אינן מצטרפין כדכתבית בע''ז בפ' השוכר במהדורא תליתאה דא''כ אפילו רישא נמי כל האוכלין אמאי מצטרפין לככותבת והא ענבים ותאנים שני מינין הן ולר''ש לא מצטרפי אע''ג דשוו בשיעוריהן א''נ מתני' דלא כר''ש אלא כר' יהושע דס''ל שני מינין משם אחד מצטרפין ובלבד שיהו שוין בשיעוריהן. הילכך תאנים וענבים ששוו בשיעוריהן מצטרפין אבל אכילה ושתייה דלא שוו בשיעוריהן לא מצטרפי. [תוס' רי''ד].
------
אוכלין ומשקין אין מצט' לכשיעור. מכשירי אוכל נפש הרי הם כאוכל. והילכך שרה פת במים והשלימה לשיעור ואכל חייב. [אהל מועד שער ר''ה ויוה''כ דרך ג'].
------
מצאתי בתשובות. נפלאתי על רובע עצמות הבא משני מתים אמאי אין מצטרפין בנזיר פרק כהן גדול (נ''ב ע''א), והלא טומאתו ושיעורו שוה בכללי דר' יהושע במעילה (י''ז ע''א) וביומא (פ''א ע''א), בשלמא שדרה וגולגולת ואבר מן המת ומן החי משני מתים אין שיעור שוה, אפילו גולגלת וגולגלת אצבע ואצבע משני מתים אינם שוה כי אם ממת אחד ואין מצטרפין דאינה שוה. ועצם כשעורה אפילו ממת אחד אם נחלק לשנים טהור, שהרי קב עצמות בשאין בה בשיעור שלם צריך רובע וכי קב מלא תרווד. ופליאה היא איך ר' עקיבא היה סבור בעצמו באיקמוחי איקמח כדאיתא בנזיר פרק כהן גדול (נ''ג ע''ב) ובבשר גידים ועצמות מלא תרווד אבל עצם דלא איקמח מצטרף לשיעורא למשא אבל לא למגע וזה קורא בא לכלל מגע למג' דיש נוגע וחוזר כדאמרינן בהעור והרוטב (קכ''ד ע''ב). ומכל מקום חזר בו דאין בי' איקמח ובין שיש עליו בשר וגידים דאורייתא דעצם לאו כלום ובכל הלכה לרובע(ו) ולחצי קב לאהל ולהיסיט אבל לא למגע וזה קור' בא לכלל מגע מאחר שהוא מטמא באהל היינו כמו מגע. ורביעית דם היוצא משני מתים דאיצטריך קרא נמי אינו קשי[א] דהיינו רביעית שיצא משני מתים, אבל משני רביעיות משני מתים מצטרף לדברי הכל בכללי של ר' יהושע שכל אחד בא משיעור שלם. דיקא נמי דקתני משני מתים ולא קתני משתי רביעיות, דמשתי רביעיות לא היה חולק ר' עקיבא ורבנן, דהיינו כמו כזית נצל ורקב אפילו משני מתים מצטרפין, אבל רביעית דם הבא משני מתים שעוד לא היה טומאה על הדם כשנחלק פשיטא שהוא טהור דאין בכל אחד כשיעור אם [לא] בשביל פסוק לר' עקיבא. ובכולן חזר בו ר' עקיבא בנזיר פרק כהן גדול לבד מרביעית הדם שמקרא מסייע. אבל חצי קב עצמו[ת] למה אינה מצטרפת. וי''ל או בעצם אדם כתיב לגבי חצי קב אהל ומשמע מאדם אחד ולא משני[ם]. אי נמי דומיא דרוב בניין ורוב מניין ושדרה וגולגולת ואיברי' שלא מצינו בעצמות צירוף. ובעדשים מן השרץ אינה דומה לעצמות כשיעור דהתם רובע עצמות שאין בהן שיעור הלכה ובפחות אינו מטמא אלא טהור. ואני אבי העזרי אומר אע''פ שיש בידינו להביא ראייה למה שחילק בין פירש משני רביעית לרביעית אחד, מדגרסי' בפ''ב דזבחים (ל''א ע''א) איתמר חצי זית חוץ לזמנו וחצי זית חוץ למקומו וחצי זית חוץ לזמנו אמר רבא ויקץ כישן זה הפיגול אמר רבא מנא אמינא לה דתנן כביצה אוכל ראשון וכביצה אוכל שני שבללן וכו' עד ורב המנונא התם איכא שיעורא הכא ליכא שיעורא. פירוש שפי'[רש] משיעור שלם מצטרפין, אבל כי ליכא שיעורא לא מצטרפין. משמע כמו שבפנים הקשיתי בה מדתניא בתוספתא דאהילות בריש פ''ג (הל' א') א''ר יהודה לא נחלקו על רביעית דם שפירשה משני מתים שהיא טהורה על מה נחלקו על רביעית דם שפירשה משני רביעית משני מתים שר' עקיבא מטמא וחכמים מטהרין ר' שמעון בן יהודה אומר משום ר' שמעון לא נחלקו ר' עקיבא וחכמים על רביעית דם שפירשה משני מתים משני רביעיות שטמאה על מה נחלקו על רביעית דם הבאה משתי מתים שר' עקיבא מטמא וחכמים מטהרים. וא''כ הדרא קושיא לדוכתיה אליבא דר' יהודה וכי פליגי בכללא (פליגי) דר' יהושע. וקשיא לי(ה) נמי אמאי לא מייתי מינה בזבחים. אלא נ''ל עיקר דהתם גזירת הכתוב היא דנפש כתיב משמע שיעור נפש אחת הילכך הוצרך להביא מקרא דמצטר[ף]. תניא התם (תוספתא אהלות פ''ג ה''ב) אבא שאול אומר רביעית תחילת דמו של קטן, דם הקטן שיצא כולו ואין בו רביעית (הדם) ר' עקיבא אומר כל שהוא וחכמים אומרים רביעית. וטעמא מפורש התם. ודכוותה אמרינן בעלמא (נזיר נ''ב ע''א וש''נ) דשרץ מטמא בכעדשה שכן חומט תחילת ברייתו בכעדשה. ובירושלמי דנזיר פרק כהן גדול ונזיר (פ''ז הל' ב') גרסינן להך דשרץ הכא ור' יודן בעי עלה אלא מעתה המת יטמא פחות מכזית דא''ר יוחנן להביא את הנפל שאין בו כזית. ומייתינן לה בריש פרק גיד הנשה (פ''ט ע''ב). ותו מקשי' נבילה תטמא בכאפון דא''ר חנינא אני ראיתי עגל כאפון בספירו ומסיק ע''כ כרוז מדרשות אמנה דרוש וקבל שכר. ובגמרא דידן [נדה מ''ב ע''ב] מייתי לו מן הנוגע והנושא והאוכל מנבלתה משמע דאיתקשו להדדי וסתם אכילה בכזית ולאו משום תחילת ברייתא היא. ובהלכה דהקזה בפרק מפנין בסופו (קכ''ט ע''א) דלמא שפי ליה אומנא ומוקי לה ארביעית. נ''ל טעם שאין יכול לחיות בפחות משיעור תחילת יצירתו כדאמר אבא שאול. ורבותינו פירשו בכל מקום שחיות האדם תלוי ברביעית ולא אמרו מאיזה טעם ועיקרו בתוספתא מפורש. הילכך הייתי אומר דאין מצטרפין דנפש כתיב חיות יצירת האדם, הוצרך להביא משתי נפשות ושיעור אחד דמצטרפין. אבי העזרי. [ראבי''ה סימן תתקפ''ז].
------
אכל ושתה בהעלם אחד אינו חייב אלא אחת דשתיה בכלל אכילה בשתי העלמות חייב שתים. אכל ועשה מלאכה חייב שתים פי' והני שתים דחייב לאו לחיובי שתי כריתות אלא לחיוביה מלקיות וחטאות דאי מזיד בר הלקאה הוא דק''ל (מכות כג.) כל חייבי מיתות כריתות שלקו נפטרין מידי כריתתן הילכך שתים דקאמרי שתי מלקיות ואי שוגג הוא בר קרבן הוא דק''ל כל שחייבין על זדונו כרת חיבין על שגגתו חטאת והוו ליה שתי חטאות. [רי''ץ גיאת הלכ' יו''כ].
------
(משנה) אכל ושתה בהעלם אחד, שאכל כשיעור ושתה כשיעור אין לו אלא חטאת אחת, דהא לא כת' אלא חד עינוי אאכילה ושתייה ותו דשתייה בכלל אכילה. אכל ועשה, בהעלם אחד. מלאכה חייב ב' חטאות, דאכל חד וחד כת' עונשיה באפי נפשיה. שאינן ראויין, דמוסרחין הן. ציר ומורייס, אין דרכן בשתייה אלא לטבל בו את הפת. (גמרא) אזהרה בעינוי, להזהיר שלא להניח מל[ה]תענות. קום אכול הוא, דהוי משמ' לא תעונה אלא אכול. ליכתוב לא תאכל, אכילה משמ' בכזית ורחמנא אמ' לא בעי למיסר אלא בככותבת דשינה במשמעו וכדלעיל. נפישי להו לאוי, דהשמר ופן הוו להו תרי לאוי. השמר במצות עינוי, שלא תניח מלהתענות. אם כן השמר דעשה עשה השמר דלאו לאו, כלומ' אם כן דהכי הוה כת' הוה ליה השמר דעשה דמשמ' הזהר שתעשה מצות עינוי, וקים לן במסכת מנחות [ל''ו ע''ב] דהשמר דעשה כגון שמור את חודש האביב ועשית פסח לא הוי לאו אלא מצות עשה, והשמר דלאו כגון השמר בנגע הצרעת דמשמ' שלא תקוץ צרעת ההוא השמר לא הוי לאו, ואי כת' כדקאמרת אפי' הכי הוי עשה ולא לאו. מייתי לה, לאזהרה דעינוי מהכא, ועיניתם את נפשותיכם וכל מלאכה לא תעשו כול'. אם על תוספת מלאכה, אם עושה מלאכה באותו תוספת שהוא מוסיף מחול על קודש דמבעוד יום מניחין לעשות מלאכה. על עוצמו של יום, על מלאכה שעושה ביום הכיפור' עצמו. על תוספת עינוי, אם הוא אוכל בערב לאחר שאכל מבעוד יום. יכול לא יהא בכלל עונש, כלומ' דהעושה מלאכה באותו תוספת ליכא עונש, אלא יהא בכלל אזהרה דעובר בלאו. ודין הוא, דאינו מוזהר על תוספת עינוי, מקרא ליכא לאפוקי דהא בעצם היום גופיה ליכא אזהרה בהדיא. ומה מלאכה, איסור מלאכה. שנוהגת וכול' עינוי שאינו נוהג, דבשבתות וימים טובים ליכא עינוי. אבל אזהרה, כלומ' ודאי על תוספת דין הוא דלא הוי מוזהר להכי לא כת' אזהרה אתוספת, אבל אזהרה לעינוי עצמו של יום לא למדנו ומניין דהכא. לא יאמר כול', ענש אשר לא תעונה ונכרתה מלאכה וכול', ואם כן למה נאמר, אלא מופנה הוא עונש דמלאכה להקיש כול'. איכא למיפרך מה לעינוי, דהיכי אקשת עינוי למלאכה דעינוי אימא דענש אע''פ שאינו נוהג בשבתות דחמירי כולי האי שהרי לא הותר מכללו ביום הכיפו', תאמר במלאכה שהותרה מכללה אצל מילה וביום טוב אצל אוכל כל נפש היל' לא מצית לאפוקי מלאכה מעינוי ואצטריך למיכתב עונש במלאכה אלא ודאי מלאכה מעינוי לא איכא לאפוקי. אלא לא יאמר עונש בעינוי כול', מה למלאכה בדין הוא דענש אע''פ שהותר כול' תאמר בעינוי כול', ולהכי אצטריך למיכתב עונש בעינוי ולאו מופנה הוא. עצם עצם גמר, לה, דלא מפיק לה מקל וחומר דודאי איכא למיפרך בתרתי לישני בין דקאמ' לא יאמר עונש בעינוי בין דקאמ' לא יאמר עונש במלאכה, אלא גזירה שוה גמר, נאמר כאן עצם במלאכה ונאמ' עצם בעינוי מה להלן לא ענש אלא אם כן הזהיר, ולא הזהיר אלא על עוצמו של יום אף גבי עינוי נמי. ומופנה, הוא האי עצם. דאי לאו מופנה למיפרך כדפרכי', מה מלאכה שכן נוהגת כול'. מאי מופנה, כלומ' היכי מופנה, ג' קראי כתיבי והדר שנינהו לעיל דאמ' דמנא מייתי לה ותו לא מידי, ומאי מופנה איכא, אמ' ליה דהאי חמשה קראי כתיבי במלאכה, חד באחרי מות דכת' והיתה זאת לכם לחוקת עולם בחד' השבי' בעש' לחו' תענ' את נפש' וכל מלאכ' לא תעשו בע' היו' הז' כי יום כיפורים הוא, ותלתא באמור אל הכהנים דכת' בפרש' אך בעשור לחו' השביע' וכל מלאכ' לא תעש' בעצם היו' הזה, וכת' נמי כל הנפש אשר תעשה מלאכ' בעצ' היו' הזה וגו', וכת' נמי בתריה כל מלאכה לא תעשו וגו' הרי ג', וא' בפנחס דכת' ובעשור לחוד' השביעי הזה מקרא קד' יהי' לכ' ועני' את נפש' כל מלאכה לא תעשו הרי ה', וחד לאקושי עצם עצם בגזירה שוה עינוי למלאכה דתרי עצם כתיבי ביה חד לגופיה וחד לגזיר' שוה. ונאמ' להלן עינוי, על דבר אשר ענה את אשת רעהו. משבת בראשית, שבת סתם דעלמ' דכת' נמי שבת שבתון. מה להלן, בשבת בראשית וכול'. רב פפא [אמר] יום הכיפו' גופיה שבת היא דכת' תשבתו שבתכם, ואיקרי שבת גרידא (בשבת) [כשבת] בראשית דכת' תשבתו וכל מאי דכת' בשבת בראשית דמי כמאן דכת' הכא, ובשבת בראשית כת' לא תעשה מלאכה, וגבי יום הכיפו' אם אינו עניין לאזהרה דמלאכה דהא בהדיא כת' בהו תנהו לעניין אזהרה דעינוי. [פירוש רבינו אליקים].
------
אכל ושתה בהעלם אחד וכו', דשתייה בכלל אכילה וחדא עבירה היא, וכשני זיתי חלב בהעלם אחד הוא. אכל ועשה מלאכה, כחלב ודם דמי, ומיחייב שתים. אבל אוכלין שאינן ראויין, כגון נבילה מוסרחת והדומה לה, פטור, דלא מייתבי לב האדם, והאכילה והשתייה עינוי הם. [רבינו יהונתן מלוניל].
------
והאוכל אכילה גדולה מדבר אסור, אינו חייב אלא חיוב אחד לכל האכילה, אם לא התרו בו על כל זית וזית, שאם התרו בו, חייב על כל התראה. [כל בו הלכ' איסורי מאכלות סימן ק'].
------
אכל אוכלין שאינן ראויין לאכילה פטור, אבל לכתחלה אסור. [המאורות].
------
שתה ציר או מוריס פטור. ודייקינן עלה בגמרא הא חומץ חייב ואפילו חי וכל שכן מזוג, כך כתוב בהשלמה. וצריך עיון בגמרא, דהתם נראה דרבי מאיר היא דאמר חומץ משיב את הנפש ואפילו חי. אבל רבנן נראה דלא מודו בחי. והר''ם [הלכ' שביתת עשור פ''ב ה''ו] כתב דחומץ חי פטור. חצי שיעור אסור מן התורה, מיהו ליכא מלקות פחות מכשיעור אבל מלקין אותו מכת מרדות דרבנן. וכיון דקיימא לן דחצי שיעור אסור, אם נשבע שלא יאכל מנבילה חצי זית לא חיילא עליה שבועה כלל לא לקרבן ולא למלקות. אבל לדבר שאינו אסור אלא מדרבנן, כגון שמנו של גיד וכיוצא בו, אם נשבע שלא יאכל ועבר ואכל חיילא עליה שבועה, דלאו מושבע מהר סיני הוא, חוץ משבועת העדות דלא חיילא על משחק בקוביא אע''ג דלא מפסיל לעדות אלא מדרבנן, דכיון דרבנן פסלוה לאו בר הגדה הוא ולא קרינן ביה אם לא יגיד. ותימה הוא על הר''ם שכתב (בספר) [בפרק] חמישי בספר הפלאה [ה''ז], שאם נשבע על פחות מכזית נבלה שלא יאכלנה ואכלה חייב, שאינו מושבע על חצי שיעור מהר סיני. וכאן כתב בפרק שני בהלכות שביתת עשור [ה''ג], שחצי שיעור אסור מן התורה אלא שאין בו כרת, וצריך עיון. ועוד כתב שם ה''ר משה [שם פ''ה ה''ח], שבועה שאוכל פחות מכזית נבילה וטריפה חייב בשבועה. ויש לפרש בזה דברי הרב שאמר חייב בשבועה, דמשבועת שוא קאמר, אבל אינו רוצה לומר חייב בשבועה שיהא חייב לקיים אותה שבועה, דמה נפשך אם חצי שיעור אסור מן התורה אין שבועה חלה עליו ואין לו לעבור בידים משום שבועתו. ואם אין חצי שיעור אסור מן התורה אלא מדברי סופרים, הרי הוא אסור לעבור על דברי סופרים. ולא מבעיא בשבועה שאינה חלה על איסור תורה, אלא אפילו נדרים שחלין על דבר מצוה כדבר הרשות, כגון מי שנדר שיצום בשבת או ביום טוב, שחייב לצום, אפילו הכי אינן חלין לעבור על איסור סופרים שעשו בהן חיזוק. ואם נדר שיצום בחנוכה ופורים ידחה נדרו מפני גזירתנו. וכן כתב ה''ר [משה] בפירוש בפרק ג' בהלכות נדרים [ה''ט]. אבל נראה שצריך שישאל על שבועתו ולחומרא. ואפשר שזה היה דעת הרב שאמר חייב בשבועה, ולא אמר חייב לאכול, כי באכילה ודאי אסור. וכי אמרינן דשבועה חיילא על איסורא דרבנן משום דלאו מושבע מהר סיני הוא, דוקא בנשבע לקיים את המצוה ולענין קרבן. אבל אם נשבע לעבור, כגון שנשבע שיאכל שמנו של גיד או חמץ בשמיני ספק שביעי וכיוצא בו, לא חיילא עליה שבועה ולא אמרינן שיאכל, אלא הרי הוא כמי שנשבע שיאכל חלב. וראיה לדבר זה מהא דאמרינן במסכת תענית [י''ב ע''א] אם גזירתנו קודמת לנדרו יבטל נדרו מפני גזירתנו. וכן נראה דעת רש''י לפי מה שפירש גבי האי שמעתא במסכת תענית. וכן דעת הר''ם בפרק ג' בספר הפלאה בהלכות נדרים [ה''ט]. מכל מקום לחומרא ראוי שישאל על שבועתו. אך אפילו אין לו לפני מי ישאל אין לו לעבור על דברי סופרים בידיו כלל, ואע''ג דבעידנא דקא עקר לאו דלא תסור מקיים עשה ולא תעשה דשבועה. והכי איתא בירושלמי במסכת ברכות [פ''א ה''ד], חומר בדברי סופרים מדברי תורה וכו'. ובמסכת ע''ז [ל' ע''ב] חביבין עלי דברי דודים יותר מיינה של תורה. ובגמרא דריש פרק גיד הנשה [חולין צ''א ע''ב] יש להוכיח כמו שכתבנו. [המאורות].
------
אכל אוכלין או שתה משקין שאינן ראויין לשתות פטור. [אהל מועד שער ר''ה ויוה''כ דרך ג'].
------
ומי שאכל דברים שאינן ראויין לאכילה, כמו עשב מר או דברים חדים או נמאסים או מי ששתה משקין נמאסים שאינם ראויים לשתייה, אינו חייב כרת. וזהו אומרם אכל אוכלין שאינן ראויין לאכילה, כמו פלפלין או זנגבילא יבשתא פטור. שתה משקין שאינן ראויין לשתייה, שתה ציר או מורייס פטור. [ספר מצות זמניות הלכ' יוה''כ שער שני].
------
אכל אוכלין שאינן ראויים למאכל אדם, כגון עשבים המרים או שרפים הבאושים, או ששתה משקין שאינן ראויין לשתיה, כגון ציר או מורייס או חומץ, אף על פי שאכל ושתה מהן הרבה, הרי זה פטור מן הכרת, אבל מכין אותו מכת מרדות. שתה בלילה חומץ מזוג במים חייב. והבעל ההשלמה ז''ל פסק אפילו חי חייב. [כל בו הלכ' יוה''כ סימן ס''ט].
------
מוריס — כבר פי' מורייס בע' אומן. [הערוך ערך מריס].
------
ואזהרה לענוי לא שמעי' אלא ילפינן לה ממלאכה, דכתיבי חמשה קראי במלאכה חד דעונש בדיממא, וחד לעונש דליליה, וחד לאזהרה דיממא, וחד לאזהרה דליליא, וחד לאזהרה דענוי ביממא ובליליא. [השלמה].
------
אמר ריש לקיש מפני מה לא נאמרה אזהרה בעינוי. קשיא לי כיון דלא נאמרה אזהרה בעינוי אלא מצות עשה תענו את נפשות' א''כ לא יהא חייב חטאת בשגגה כדתנן בפ''ק דכריתות שהפסח והמילה מפני שהן מ''ע אין בהן חטאת ואע''פ שיש בהן כרת דלגבי חטאת בעינן לאו וכרת. וי''ל דודאי פשיטא לי' לריש לקיש דהאי תענו אזהרה שלא יאכל וישתה הוא דלא דמי לעשה דמילה ופסח שיש בהן מעשה בידים אבל האי אין בו מעשה אלא כשאינו אוכל ושותה נמצא שהוא מתענה הילכך האי תענו אזהרה שלא יאכל וישתה הוא. אלא האי קשיא לי' אמאי לא אפיק לאזהרה זו בלשון לאו אלא בלשון זה. [תוס' רי''ד].
------
ומוסיפין בתענית זה מחול על הקדש. ויש אסמכתא לזה מדכתיב, ועניתם את נפשותיכם בתשעה לחדש. כלומר (לצום ולהתענות מהתשיעי) [תצום ותתענה ותתחיל מערב תשיעי]. [צרור החיים הדרך החמישי סימן א'].
------
וצריך להוסיף מחול על הקודש בכניסת יום הכפורים וביציאתו כמו בשבת, שר''ל שיוסיף חלק מערב יום הכפורים וחלק ביציאתו על עצם היום לענין שביתה מעשיית מלאכה, בזה החלק נוסף בו להתענות בו בכל הענויים שנבאר בו. והוא שאמרו ז''ל [ר''ה ט' ע''א] ועניתם נפשותיכם בתשעה לחודש, יכול בתשעה, ת''ל בערב. אי בערב יכול משתחשך ת''ל בתשעה. הא כיצד, מתחיל ומתענה מבעוד יום, מכאן שמוסיפין מחול על הקודש. אין לי אלא בכניסתו, ביציאתו מנין, ת''ל [עד] ערב. ואין לי אלא יוה''כ, שבת מנין, ת''ל תשבתו. י''ט מנין, ת''ל שבתכם, כל זמן שנאמר שבות מוסיפין מחול על הקודש. וזמן התוספת, יקדים זמן [מה לפני] בין השמשות, שהוא מעת התעלם השמש מעל פני האדמה עד התעלם אורו מרקיע השמים שהוא הערב אור השמש. והגבילו זה שהוא שיעור מהלך שלש רביעות מיל מהערב הראשון עד צאת הכוכבים. והזמן שהוא מעת היות השמש על גובה [הרקיע] מערב עד עת בין השמשות יתכן שיהיה כולו או מקצתו זמן התוספת מחול על הקודש, ומי שירצה לעשותו כולו תוספת הרשות בידו, ומי שירצה לעשותו קצתו חול וקצתו קדש הרשות בידו ג''כ ובלבד שיהיה זמן התוספת ניכר ומורגש. וההפרש שיש בין דין זמן בין השמשות ובין זמן התוספת, כי בין השמשות הוא ספק יום ספק לילה. ומי שעבר ועשה מלאכה או אכל ושתה בבין השמשות אשר בכניסת י''ט או בבין השמשות אשר בצאתו בזמן שבית המקדש קיים מביא אשם תלוי, אך מי שעבר ועשה זה בשתיהם ר''ל בכניסה וביציאה, הוא חייב כרת ממה נפשך, שאם בין השמשות לילה חייב כרת על עוברו בכניסתו ואם בין השמשות יום חייב כרת על עוברו ביציאתו. ומי שעבר ועשה מלאכה או אכל ושתה בזמן התוספת אינו בא לידי כרת לעולם, אך הוא עושה איסור ועובר על מה שכתוב בתשעה בחודש בערב מערב עד ערב. ואינו חייב כרת. למה שכתוב בחיוב הענוי ובאזהרה מעשיית מלאכה בעצם היום הזה, ולמדנו מפי השמועה אינו חייב אלא על עצמו של יום. [ספר מצות זמניות הלכ' יוה''כ שער ראשון].
------
וצריך להוסיף על השבת חלק מזמן החול, בענין שיאחר יציאתו, כמו שהקדים הכנסתו. וזהו אומרם במכילתא, זכור ושמור מלפניו זכור ושמור מלאחוריו, מכאן שמוסיפין מחול על הקודש. ואמרו [פסחים ק''ה ע''ב] אפוקי יומא מאחרינן ליה כי היכי דלא לידמי דהוי עלן כטונא. [ספר מצות זמניות הלכ' שבת].
------
וצריך לעשות תוספת ניכרת מהחול על השבת שיהיה שובת בו ובטל ממלאכה. וזה נקרא תוספת מחול על הקדש. כפי מה שסמכו לזה מן בתשיעי לחדש מערב עד ערב תשבתו שבתכם. [ספר מצות זמניות הלכ' שבת].
------
כשם ששבות מלאכה בו בין ביום בין בלילה כך שבות לעינוי בין ביום בין בלילה. וצריך להוסי' מחול על הקדש [ב''ב] בכניסתו וביציאתו שנאמר ועניתם את נפשותיכם בתשעה לחדש בערב כלומר התחילו לצום ולהתענות מערב תשיעי סמוך לעשירי. וכן ביציאה שוהה מעט ליל י''א סמוך לעשירי שנאמר מערב עד ערב תשבתו שבתכם וכתב הרמב''ן ז''ל כי זמן התוספת שמוסיפין ביום הכפורים ושבתות וימים טובים משעה שמתחיל השמש להשתקע וליכנס ברקיע ואינו זורח בארץ עד סוף השקיעה שנשקע כלו ברקיע והוא עדיין כנגד חלונו ופני הרקיע מאדימין כנגד מקומו הוא בכלל התוספ' שמוסיפין מחול על הקדש והוא מהלך ג' מילין ורביע מיל רצה להוסיף כל זה מוסיף רצה לעשותו מקצתו חול ומקצתו תוספת עושה ובלבד שיוסיף ממנו מעט כלומר כרגע מן הזמן הזה שלא נתנו חכמים שיעור לתוספת זה למטה אלא שיוסיף שיעור הנראה לעינים שעדיין הוא יום ולא ספק לילה עכ''ל וכן נמי כתב רב האיי גאון ז''ל בתשובה. [ארחות חיים הלכ' יום הכפורים סימנים ב'—ג'].
------
כתב הרמב''ם ז''ל מצות עשה של תורה לשבות ממלאכה בעשור לחדש השביעי שנאמר שבת שבתון הוא לכם וכל העושה בו מלאכה בטל מצות עשה ועבר על מצות לא תעשה שנאמר בעשור לחדש השביעי הזה ונאמר וכל מלאכה לא תעשו ומהו חייב על עשיי' מלאכ' ביום זה אם עשה ברצונו ביום זה חייב כרת ואם עשה בשוגג חייב קרבן חטאת קבועה. [ארחות חיים הלכ' יום הכפורים סימן א'].
------
ולדברי הכל, בין השמשות הוא ספק. וקבלה בידינו שעונש הספק גדול מעונש הודאי, שכן מצינו שעל הודאי מביא אדם חטאת, ואמרינן (דדמי) [דדמי] חטאת דנקא, כלומר אפילו לא יהיה לו לאדם דמי כשבה או שעירה, שיביא חטאת אלא דנקא, ודי לו בכך. פירוש דנקא הוא מעה, והוא שתות הדינר, כדאמרינן ו' מעה כסף דינר. ואם מביא אדם אשם על הספק, כגון שהיו לפניו ב' חתיכות אחת של שומן ואחת של חלב, ואכל אחת מהן, ולא ידע איזו אכל, צריך להביא אשם שוה ב' סלעים, שהן מ''ח מעין, כי הסלע ד' דינרים, והדינר ז' מעין, נמצא שב' סלעים הן מ''ח מעין, ועל הודאי די לו במעה אחת בלבד. מעתה צא ולמד עד היכן מגיע עונשו של ספק, וטעמו של דבר, למה החמירו על הספק יותר מן הודאי, מפני שהודאי משים האדם אל ליבו, ודואג ומתחרט על מה שעשה, וחוזר בתשובה ומבקש רחמים, אבל על הספק, עושה סברות ואומר אותה חתיכה שאכלתי של שומן היתה, ולא ישית אל ליבו בכך. ולכך החמירו ז''ל על הספק. והוא הדין לכל ספק שבעולם. ומכאן אנו יכולין ללמוד לכל הספיקות, שראוי לכל אדם להיות חרד וירא להזהר מהם בכל יכולתו, ולא יעשה דבר עד שיצא מכל חשש, ויוציא כל ספק מליבו. וכך אמרו חז''ל הסתלק מן הספק, לא כמו שעושין הרבה בני אדם שמכניסין עצמן לידי ספק ואין מקפידין בכך. והר''ף ז''ל כתב מכל מקום צריך לפרוש מלאכול משעת שקיעת החמה, לכל הפחות, משום דאז (מתחיל') [מתחיל] בין השמשות דרבי יהודה. ובין השמשות הוי ספק לילה, דהוי עצומו של יום, [ולא] הוי בכלל תוספת. [כל בו הלכ' יוה''כ סימן ס''ט].
------
ומפסיקין מלאכול עוד היום גדול, לקיים מה שנאמר ועניתם את נפשותיכם בתשעה לחודש בערב. ודרשו שצריך להוסיף מחול על הקודש. [כל בו הלכ' עיוה''כ סימן ס''ח].
------
כשם ששבות מלאכות בין ביום בין בלילה, כך שבות לענוי בין ביום בין בלילה, וצריך להוסיף מחול על הקודש, בכניסתו וביציאתו, שנאמר ועניתם את נפשותיכם בתשעה לחודש בערב, כלומר התחילו לצום ולהתענות מערב תשיעי סמוך לעשירי. וכן ביציאה שוהה מעט ליל אחר סמוך לעשירי, שנאמר מערב עד ערב תשבתו שבתכם. כתב הר''מ [נ''ע] מותר לאכול ולשתות בערב יום הכפורים לאחר שסלק השולחן, ובלבד שתהא חמה זורחת. נשים האוכלות ושותות עד שחשכה, והן אינן יודעות שמצוה להוסיף מחול על קודש, אין ממחין בידן, כדי שלא יבואו לעשות בזדון, שהרי אי אפשר שיהיה שוטר בבית כל אחד ואחד להזהיר נשיו, והנח להן, מוטב שיהיו שוגגות ולא יהיו מזידות. וכן כל הדומה להן. והבעל העתים ז''ל כתב וזה לשונו, האוכל ושותה בתוספת יום הכפורים, והרוחץ והסך [והנועל] והבועל והעושה בו מלאכה באיסור עומד, אבל אינו ענוש כרת. והוא הדין לבין השמשות שלו, דכתיב כי כל הנפש אשר לא תעונה וכו', ובמלאכה כתוב אשר תעשה כל מלאכה וכו', על עצמו של יום הכפורים ענוש כרת, ואינו ענוש כרת על התוספת. ובין השמשות שלו ספיקא הוא. והני מילי חד בין השמשות, אבל תרי בין השמשות מחייב כרת, ממה נפשך, אי בין השמשות יממא הוא, הא קאכיל, אי בין השמשות לילה הוא, הא קאכיל עכ''ל. [כל בו הלכ' יוה''כ סימן ס''ט].
------
אחד אנשים ואחד נשים חייבין על עצומו של יום אבל אתוספת היום אינן חייבין בכרת אבל אסור לאכול עד חשיכה דאמר האזרח לרבות הנשים לתוספת. אמר רבא כס פלפלי או זנגבילא ביומא דכפורי פטור אבל אסור וכן עלי קנים ועלי גפנים אבל פלפלא חייב. אסור בשתייה מלא לוגמא וכל מיני משקין מצטרפין שתה ציר או מורייס או חומץ פטור אבל אסור. וכן שתה פחות מלא לוגמא אסור. [הרוקח סימן רי''ז].
------
מבעוד יום, קודם שתשקע החמה. יכול יהו חייבין כרת, אם עשה מלאכה בין השמשות, עצמו של יום, עיקר היום יום ולילה. [ריבב''ן].
------
ועיניתם את נפשותיכם בתשעה לחדש, יכול בתשעה ת''ל בערב. אי בערב יכול משתחשך ת''ל בתשעה. הא כיצד, מתחיל ומתענה מבעוד יום, שכן מוסיפין מחול על הקדש. אין לי אלא לפניו, לאחריו מנין, ת''ל מערב עד ערב. אין לי אלא יום הכפורים, שבת בראשית מנין ת''ל תשבתו. ימים טובים מנין ת''ל שבתכם, כל שביתה שאתה שובת אתה מוסיף לה בין מלפניה בין מלאחריה. יכול יהו חייבין כרת על התוספת ת''ל וכל הנפש אשר תעשה כל מלאכה בעצם היום הזה והאבדתי את הנפש ההיא, על עיצומו של יום ענוש כרת ואינו ענוש כרת על תוספת מלאכה. יכול יהו חייבין כרת על תוספת ענוי ת''ל כי כל הנפש אשר לא תעונה ונכרתה, על עיצומו של יום ענוש כרת ואינו ענוש כרת על תוספת ענוי. ובתוספת לא נתנו חכמים שיעור. וסגי בתוספת מעט, וכן כתב הר''ם [הלכ' ש''ע פ''א ה''ו]. ואע''פ שאכל סעודה המפסיק בה יכול לחזור ולאכול ולשתות אם יש שהות ביום לתוספת מעט. וכן נראה בביאור במדרש מגלת איכה. אבל אם קבליה עליה לתענית בפירוש נראה דאתסר ליה למשתי, כמו שכתבנו בפרק קמא במסכת תענית [י''ב ע''א]. ודוקא שקבלו בפירוש, אבל בסתם אע''פ שגמר בלבו שלא לאכול ולשתות עוד, כיון שלא הוציא בשפתיו לאו קבלה היא. ולדעת ה''ר זרחיה נראה שאפילו קבליה בפירוש יכול לחזור ולאכול, ובלבד שיפסיק כל שהו סמוך לשקיעת החמה, וכתב שכן נמצא בתשובות רבינו האיי גאון, ולא דמי לקבלת יום הכפורים כשאמר זמן מפני הברכה שהיא חמורה. והראב''ד כתב, מה שכתב הרי''ף בקבלת תענית לענין הפסקה מבעוד יום, דבריו מוכיחין בפרק בתרא דתענית [ל' ע''א] בברייתא, כל שהוא משום תשעה באב אינו אוכל בשר ואינו שותה יין ואסור לרחוץ וכו'. נראה משם שהקבלה אוסרת להפסקה כדברי הרב, עד כאן. ויש בני אדם שרוחצים רגליהם אחר סעודה המפסיק בה. ואפשר לומר דכיון שדעתם מתחלה על זה, לא שמה הפסקה, וכתנאי הוא. וכיון שעדיין שהות ביום לשיעור הפסקה מותר. [המאורות].
------
וכי קא אמרינן היכא דאכל חייב כרת הני מילי אגופיה דיומא, אבל על תוספת דמוסיף עליה מעידנא דמפסיק ועד דקדיש יומא לא מיחייב, דכתיב (ויקרא כ''ג, כ''ט) כי כל הנפש אשר לא תעונה בעצם, על עצמו של יום הוא ענוש כרת ואינו ענוש כרת על תוספת עינוי, וכן בתוספת מלאכה. [בה''ג הלכ' יום הכיפורים].
------
וצריך לאכול ולשתות בערבי יום הכפורים. דתני חייא בר רב מדפתי (ויקרא כ''ג) ועניתם את נפשותיכם בתשעה לחדש בערב וכי בתשעה מתענין והלא בעשרה מתענין אלא לומר לך כל האוכל ושותה בתשיעי מעלה עליו הכתוב כאילו התענה תשיעי ועשירי. ומוסיפין מחול על קדש בין באסור מלאכה בין בכולהו ענויים דיום הכפורים דכתיב ועניתם את נפשותיכם בתשעה יכול בתשעה ת''ל מבערב יכול משתחשך ת''ל בתשעה הא כיצד מתחיל ומתענה מבעוד יום מכאן שמוסיפין מחול על הקדש. ואין לי אלא בכניסתו ביציאתו מניין ת''ל עד ערב ואין לי אלא יוה''כ שבתות מנין ימים טובים מנין ת''ל שבתכם הא כיצד כל מקום שנ' בו שבות מוסיפין מחול על הקדש בשבתות באסור מלאכה ותוספת ענוי. האוכל ושותה בתוספת יו''ה והרוחץ והסך והמשמש מטתו באסור עומד אבל אינו ענוש כרת והוא הדין לבין השמשות שלו. דבענוי כתיב (ויקרא כ''ג) כי כל הנפש אשר לא תעונה ונכרתה ובמלאכה כתיב (שם) כי כל הנפש אשר תעשה בו כל מלאכה בעצם היום הזה על עצמו של יום ענש כרת ואינו ענוש כרת על התוספות. ובין השמשות שלו ספיקא הוא. והני מילי חד בין השמשות אבל שני בין השמשות מיחייב כרת ממה נפשך (שבת לה:) אי בין השמשות יממא הוא קאכיל אי בין השמשות לילה הוא קאכיל אבל חד ספיקא לקולא הוא ולא מיחייב עליו ובתורת תוספת קאי. אבל לרחוץ ולסוך ולשמש מטתו מבעוד יום מותר מידי דהוה אאכילה ושתיה דמותרין. [רי''ץ גיאת הלכ' יו''כ].
------
וה''ר אשר ז''ל כתב שצריך ליזהר שלא לעשות שום מלאכה אחר כך, שכבר קבל על עצמו שלא לעשות שום מלאכה. וראיה לדבר מהא דאמרינן בברכות מי בדלת. אבל אם הוא יום מעונן וכסבור ששקעה חמה ועדיין לא שקעה יכול הוא להדליק ולהוסיף שמן בנר ואע''פ שהתפלל תפלת ערבית ואינה קבלה לא ליחיד ולא לצבור דקבלת טעות הוא, ואין צריכין לחזור ולהתפלל ערבית מפני טורח צבור. 
ונראה בעיני שאם לא הבדיל ולא קבל עליו שלא לעשות מלאכה אם התנה להדליק נרות הבית או נרות חנוכה מותר מדאמרינן מי בדלת משום שברשותו הוא אם ירצה יקבל ואם לא לא יקבל ע''כ. [ספר המנהגות לרבינו אשר מלוניל].
------
אסור במלאכה ואם עשה ביום הכפורים מלאכה חייב אחד האיש ואחד האשה ולא מיחייב על תוספת עינוי. תוספת יום הכפורים מן התורה בין בכניסתו בין ביציאתו מערב ועד ערב תשבתו שבתכם. [הרוקח סימן רי''ז].
------
ונהגו לומר ויכולו אחר תפלת ערבית של שבת מעומד, משום דכתיב ועמדו האנשים נמצא שעדות מעומד הוא. כת' במכילתא זכור ושמור זכרהו בכניסתו שתקבלהו עליך קודם שקיעת החמה הרבה כדי שיהא מתוקן הכל, ושמור בצאתו כאדם המשמר אוהבו כשהוא עמו ואינו רוצה שילך מאתו עד זמן שיוכל לעכבו, ולמדנו שעד צאת הכוכבים הוא יום מן התורה ותוספת מדרבנן הוא עד לאחר צאת הכוכבים, על כן צריך החזן שלא יאמר ברכו עד לאחר צאת הכוכבים שהנשים מדליקות אחר ברכו מיד. וכן נהגו הקדמונים להקדים מאד בערב שבת שהוא מתוקן הכל קודם שקיעת החמה ומחשיכין הרבה מאד במוצאי שבת. [ספר המנהגות לרבינו אשר מלוניל].
------
ולהתענות בימים טובים של ראש השנה ובשבת שבין ראש השנה ליום הכפורים והכי אמר רב נטרונאי ביום טוב ראשון של ראש השנה אי אפשר לישב בו בתענית משום דאוריתא הוא אבל בשני ובשבת לית בהו קושיא דעשרת ימים אלו משונות מכל ימות השנה לפיכך נהגו רבותינו הראשונים לישב בהם בתענית בין בשבת בין בחול. (ע''ז כתב הרא''ש ודבריו תמוהין שאסר להתענות ביום טוב ראשון של ר''ה והתיר להתענות בשבת). ואמר רבינו האיי לא חזינן למיתב בתענית בשבתא דהא ט' באב דהוא תענית צבור נדחה משום שבת. דתניא (תוספתא תענית פרק ג' ובבלי שם כ''ט) ט' באב שחל להיות בשבת אוכל ושותה ומעלה על שולחנו אפילו כסעודת שלמה בשעתו וכל שכן בשבתות אחרות ודרשו ה' בהמצאו לא תלי בתעניתא ועונג שבת מדרישת ה' הוא אבל ימים טובים מאן דניחא ליה למיתב בתעניתא יתיב לבר מיומא דעצרתא. ועקר הא מלתא אמור רבנן ר' יהושע לטעמיה דסבר דשמחת יום טוב מצוה דתניא (פסחים סח:) רבי אליעזר אומר אין לו לאדם ביום טוב אלא [או] אוכל ושותה או יושב ודורש ושונה ר' יהושע אומר חלקהו חציו לאכילה ושתיה וחציו לבית המדרש אמר רבי יוחנן ושניהם מקרא אחד דרשו כתוב אחד אומר (דברים ט''ז) עצרת לה' אלהיך וכתוב אחד אומר (במדבר כ''ט) עצרת תהיה לכם 
רבי אליעזר סבר או כולו לה' או כולו לכם ור' יהושע סבר חציו לה' וחציו לכם. ואמרינן עלה הכל מודים בעצרת שכולו לכם מאי טעמא יום שנתנה בו תורה. אמר רבה הכל מודים בשבת שכולו לכם וקראת לשבת עונג כתיב (ישעיה כ''ח). אמר רבה הכל מודים בפורים שכולו לכם ימי משתה ושמחה 
כתיב (אסתר טי''ת). ובתרה אמרינן מר בריה דרבינא כוליה שתא הוה יתיב בתעניתא לבר מן יומא דעצרתא ופוריא ומעלי יומא דכפורא מדתני חייא בר רב מדיפתי. אלמא הני יומא דאמר בהו כולהו לכם לא הוה יתיב בתעניתא. ומינה אמור רבנן דביומא דשבתא לא הוה יתיב בתעניתא דהא רישא דשמעתא הכין אמור אבל ביומי טבא כולהו הוה יתיב בתעניתא בר מיומא דעצרתא. ואמר בתשובה אחרת ולהתענות בשני ימים טובים של ראש השנה כך אנו רואים יפה שלא להתענות שכך אמרו פרנסי ישראל הראשונים לישראל בראש השנה (נחמיה חי''ת) לכו אכלו משמנים ושתו ממתקים. וכן בשבת תשובה אין אנו רואים שיתענה האדם שהרי ט' באב שהיא תענית חמורה לא ראו לקובעה בשבת אלא דחו אותה. ואפילו להשלים בשבת תענית שמערב שבת נסתפק בכמה דורות (עירובין מ:) עד שנפסקה הלכה מתענה ומשלים, ואם להשלים בשבת כך היאך נאמר שתענית נדבה בשבת שפיר דמי, הלכך אל תעשו כך.
ולדעת זו אנו נוטין ועושין שעשרת ימי תשובה אלו ימי (תשבו) [תשובה] מקרו ימי צום לא מקרו. ומעיקרא כי דריש רבנן דרשו ה' בהמצאו אלו י' ימים שבין ראש שנה ליום הכפורים לא למיקבעינהו בתענית הוא דדריש אלא להתפלל ולהתחנן ולהודות ולעמוד בתחנונים ולחזור בתשובה. וכי ההוא דאמרינן השב בנתים מוחלין לו. תדע שהרי מי שאינו מתענה בהם לדברי הכל אין כופין אותו להתענות (בשאר) [כשאר] ימי תענית הקבועים אלא כל הרוצה להתנדב ולהחמיר על עצמו להתענות מתענה וכיון שכך אפילו מדרבנן לא הוקבעו בתענית אין אנו דוחים עונג שבת ושמחת יו''ט הקבועים מן התורה מפני תענית נדבה שאין לה עיקר חיוב ואפילו מדברי סופרים ושבת לא הותרה אלא לתענית חלום בלבד משום צערא דגופא. והרי ימים הכתובים במגילת תענית לא היו מתענים בהם כל שכן ימים טובים הכתובים בתורה. וכי עשו חכמים חזוק לדבריהם יותר משל תורה בימים (טובים) שלפניהם ולאחריהם אבל ימים טובים גופן לא אלא שוים הם לענין תענית. ומחלוקת ר' אלעזר ור' יהושע בשמחת יו''ט לענין מצוה ורשות היא דק''ל דהלכה כר' יהושע דאמר מצוה דר' אליעזר שמותי הוא ואין הלכה כמותו במקום ר' יהושע, ואפילו לר' אליעזר נהי דרשות סבירא ליה אבל לקבעו בתענית לית ליה. ודאמר הכל מודים בעצרת והכל מודים בשבת ופורים ההיא לענין כולו לכם היא דלר' אליעזר דאמר או כולו לה' או כולו לכם הכא מודה דכולו לכם ולא חציו לה' ולר' יהושע דאמר חציו לה' וחציו לכם הכא מודה דכולו לכם ולא חציו. אבל תענית כולה ימים טובים ושבתות אחד הם וקבועים הם לאכילה ושתיה ולא לתענית. וההיא דמר בריה דרבינא דהוה יתיב בתעניתא כולא שתא לבר מיומא דעצרתא ופוריא ומעלי יומא דכפורא לאו כר' אליעזר קיימא ולא כר' יהושע קיימא דהא ר' אליעזר בשבת הוא קמודי דכוליה יומא לכם ומר בריה דרבינא הוה יתיב בה בתעניתא. ואשר הורה רב האיי בתחלה דהלכה כמותו ורבנן אמרי דביומא שבתא לא הוה יתיב בתעניתא הרי חזר בו והורה שאין מתענים בימים טובים של ראש השנה כלל ודלא כמר בריה דרבינא דהוה יתיב בתעניתא בכולהי יומי טבא לבר מיומא דעצרתא ופוריא ומעלי יומא דכפורי הלכך ליכא למיסמך עליה. ואין מתענין ביו''ט כלל לא שנא ימי ר''ה ולא שנא שאר ימים טובים והוא הדין לשבתות. ובהדיא אמר בירושלמי במס' תענית רב אחא בר יעקב הוה (מקפיד) מפקיד לספריא מן אתא משאליכון אתון אמרין ליה בכל מתענין חוץ משבתות ויו''ט וחולו של מועד וראש חדש וחנכה ופורים. ובגמרא דיום הכפורים בדידן (פא.) אמרינן ומה עינוי שאינו נוהג בשבתות וביו''ט ענש מלאכה שנוהגת בשבתות וביו''ט אינו דין שיענש. ש''מ דאין מתענין בשבתות וימים טובים. [רי''ץ גיאת הלכ' תשובה].
------
@ פ''א ע''ב
הוא עצמו איקרי שבת מדכתיב תשבתו שבתכם דאי משבת ושבתון כדאמרן לעיל לרבות רחיצה וסיכה. [תוס' רי''ד].
------
בשלמ' רב פפא לא אמ' כרב אחא בר יעקב, דיליף משבת שבתון, מש' דקרא דכת' בגופיה דיום הכיפו' עדיף ליה גמר [עינוי] דיום הכיפורים מתשבתו שבתכם דכת' בגופיה דשבתכם גרידא משמ' שבת, אבל שבת שבתון לא משמ' שבת אלא לש' שבות הוא, דהא בראש השנה נמי כת' שבת שבתון. אמ' לך רב אחא בר יעקב ההוא, האי שבתכם מיבעי ליה לכדתניא ועניתם את נפשותיכם וגו'. ה''ג יכול בתשעה ת''ל בערב אי בערב יכול משתחשך ת''ל בתשעה הא למדת, מריבויא דהאי קרא שכל מקום שנ' כול'. ותנא דעצם עצם, דגמר לעיל גזירה שוה וקאמ' מה להלן לא הזהיר אלא על עוצמו של יום מכלל מדממעט תוספת דלית ליה דמוסיפין מחול על קודש, אם כן האי בתשעה לחודש דאמ' מיכן דמוסיפין מחול על קודש מנא ליה. ט''ן ותנא דעצם עצם דלית ליה עונש אתוספת האי תשעה לחודש מאי עביד ליה, דהאי דדריש מיניה דמתחיל מבערב אית ליה נמי דאיכא עונש אתוספת. כל האוכל ושותה בתשעה בו כול', דאי אתי קרא מש' לאורויי שיתענה בתשעה נמי ליכתוב קרא ועיניתם את נפשותיכם בתשעה, [ו]בערב לא ליכתוב, ואי בעי למימ' מש' שיתחיל להתענות מבעוד יום ליכתוב קרא ועניתם את נפשו' בערב תשעה לחודש, אלא ודאי הא אשמעי' דכל האוכל בו כאילו התענה תשיעי ועשירי, דהכי משמע קרא הרי הוא כאילו התעניתם בתשעה לחודש כי התחילו להתענות מבערב דהיינו היכא דאכיל כולי יומא והתחיל העינוי מבערב, דאי הוה מתענה יום תשעה לא הוה ליה התחלה בערב. זנגבילא, ופלפלי לאו מאכל הוא, דלא עבידי אלא לטעמא ולא למיכלינהו בעייניהו. ממשמ' שנ' וערלתם ערלתו את פריו, דכת' פריו איני יודע שעץ כול'. זה פלפלין, וקרי ליה מאכל דחשוב כשאר פירי. רטיבתא, הוי מאכל. יבישתא, לא הוי מאכל. כס זנגבילא כול' פטור, בתימ'. הומילתא, מאכל, ועושין אותו מקמח וזנגביל. שריא, דלית ביה מש' בישלו גוים ולא מש' גיעולי גוים. בורא פרי האדמה, אלמא דחשיב מאכל. יבישתא, אינו לאכילה אלא לתבלין בעלמ' עבידא. עלי גפנים, עלין ממש. לולבי, פנפנש בלע'. כל שליבלבו, כלומ' דכל עשרה יומין משהתחילו לחנוט אחריהן ראויין לאכול מיכן ואילך קשין הן כעץ בעלמ' ואינו ראוי לאכילה. משיב את הנפש, אלמא דראוי לשתייה. בבירי דנרש, מקום. אין הל' כר', דחומץ אינו ראוי לשתייה ופטורין עליו ביום הכיפו'. לשנה, לשנה אחרת. מזגו, עירבו בתוכו מים. חייא, שאינו מזוג. לכתחילה, מי אמרי' דמותר לשתותו. [פירוש רבינו אליקים].
------
[פסק] ומתבעי לן לאפסוקי ערב יום הכיפורים מדאנהר, דתניא (ויקרא כ''ג, ל''ב) ועניתם את נפשותיכם בתשעה 
יכול בתשעה ת''ל בערב, אי בערב יכול משתחשך, תלמוד לומר מערב, הא כיצד, מתחיל בתשעה ומתענה מבעוד 
יום, מכאן שמוסיפין מחול על הקודש, אין לי אלא בכניסתו דבענן אקדומי אפסוקי, ביציאתו מנלן דמיבעי לן לאחורי 
עד דחשכה, ת''ל עד ערב. ואין לי אלא ביום הכיפורים ימים טובים מנין, ת''ל תשבתו, שבת מנין דמקדמינן מעיילינן ומאחרינן מפקינן ליה, ת''ל שבתכם, הא כיצד, כל מקום שנאמר שבות מוסיפין מחול על הקודש. [בה''ג הלכ' יום הכיפורים].
------
ואסור בעשיית מלאכה כשבת ומיתבעי ליה לאיניש לאפסוקי בערב יום הכפורים מיאדנהר, דתניא ועניתם את נפשותיכם בתישעה יכול בתשעה ממש תלמ' לומ' בערב, או בערב יכול משתחשך תלמ' לומ' מיערב הא כיצד מתחיל ומיתענה מיבעוד יום מיכן שמוסיפין מחול על קדש, ואין לי אילא בכניסתו דיבענן אקדומי אפסוקי ביציאתו מנין דמיבעי לן אחורי עד דחשכא תלמ' לומ' עד ערב, ימים טובים מניין תלמ' לומ' תשבתו, שבתות מניין דמקדמינן ומעילינן לה ומאחרינן מפקינן לה תלמ' לומ' שבתכם (הא) הא כיצד כל מקום שנאמר שבות מלמיד שמוסיפין מחול על קדש. [הלכות פסוקות לרבינו יהודאי גאון הלכ' יום הכפורים].
------
וצריך לצום בלילו וביומו, היינו שנפסיק את האכילה והשתיה עם שקיעת החמה בסוף יום ט' וכן לא נתחיל לאכל עד צאת הכוכבים בליל י''א. [סידור רבינו סעדיה גאון].
------
ומיתבעי לן לאפסוקי ערב יום הכפורים מדאנהר, דתניא ועניתם את נפשותיכם בתשעה לחדש (ויקרא כ''ג ל''ב) יכול בתשעה מתענין, ת''ל בערב, אי בערב יכול משתחשך, ת''ל (בערב) [בתשעה], הא כיצד מתחיל ומתענה מבעוד יום, מיכאן שמוסיפין מחול על הקודש, ואין לי אלא בכניסתו דבעינן אקדומי ואפסוקי, ביציאתו מניין דמיבעי לן לאחורי עם חשיכה ת''ל עד ערב, אין לי אלא ביום הכפורים שאר ימים טובים מניין, ת''ל [תשבתו שבת מנין דמקדמי מעיילינן ומאחרינן מפקינן ליה ת''ל] שבתכם, הא כיצד כל מקום שנאמר שבות מלמד שמוסיפין מחול על הקודש. [סידור רש''י סימן ר'].
------
ומתבעי ליה לאפסוקי ערב יום הכיפורים מאדנהר. דתניא ועיניתם את נפשותיכם בתשעה. יכול בתשעה מתענין. ת''ל בערב. אי בערב יכול משתחשך. ת''ל בתשעה. הא כיצד מתחיל ומתענה מבעוד יום. מיכן שמוסיפין מחול על הקודש. אין לי אלא בכניסתו. ביציאתו מניין. דבעי לן לאוחורי עד חשיכה. ת''ל עד ערב. אין לי אלא יום הכיפורים. שבתות מניין. ת''ל תשבתו. ימים טובים מניין. ת''ל שבתכם. הא כיצד. כל מקום שנ' שבות. מלמד שמוסיפין מחול על הקודש. ואתא לרבוי שביעית. [מחזור ויטרי סימן שמ''ה].
------
תניא [פ''א:] ועניתם את נפשותיכם בט' וגו' יכול יתענה ט' ת''ל בערב אי בערב יכול משתחשך ת''ל בתשעה הא כיצד מתחיל ומתענה מבעוד יום מכאן שמוסיפין מחול על הקודש אין לי אלא בכניסתו ביציאתו מניין ת''ל מערב עד ערב אין לי אלא יוה''כ שבתות מניין ת''ל תשבתו ימים טובים מניין ת''ל שבתכם הא כל מקום שנאמר שבות מוסיפין מחול על הקודש. ותניא ועניתם את נפשותיכם בתשעה וכי בתשעה מתענין והלא בעשרה מתענין אלא לומר לך כל האוכל ושותה בתשעה בו מעלה עליו הכתוב כאלו התענה תשיעי ועשירי, פירוש כל האוכל ושותה מבעוד יום בט' (מ''ב שמוספת) [משום שמוסיף] תוספת לעינוי מעלה עליו וכו'. [ראב''ן].
------
ת''ר ועניתם את נפשותיכם וגו' יכול בט' לחודש ת''ל מערב אי מבערב יכול משתחשך ת''ל בט' לחודש. הא כיצד מתחיל ומתענה מבע''י מכאן שמוסיפין מחול על הקודש אין לי אלא בכניסתו ביציאתו מנין ת''ל מערב עד ערב. יו''ט מנין ת''ל תשבתו שבתות מנין ת''ל שבתכם כל שביתה שאתה שובת אתה מוסיף בין מלפניו בין מלאחריו ותני חייא בר רב מדיפתי ועניתם את נפשותיכם וכו' וכי בתשעה מתענין והלא אין מתענים אלא בעשירי לומר לך כל האוכל ושותה בט' מעלה עליו הכתוב כאילו התענה תשיעי ועשירי ת''ר ועניתם את נפשותיכם וכל מלאכה לא תעשו יכול יהא ענוש על תוס' מלאכה ת''ל בעצם היום הזה על עצמותו של יום ענוש כרת ואין ענוש כרת על תוספת [וכו'] עינוי. [עשרת הדברות לבעל העיטור הלכ' יו''כ].
------
העושה מלאכה ביום הכפורים. ויראת מאלהיך צוה בפ' אמור אל הכהנים וכל מלאכה לא תעשו בעצם היום הזה ועונש בסמוך וכל הנפש אשר תעשה כל מלאכה בעצם היום הזה והאבדתי את הנפש ההיא מקרב עמה, וכל המלאכות שפרשתי שנאסרות בשבת נאסרו ביום הכפורים בין מדאורייתא בין מדרבנן כדתנן במגילה [ז' ב'] אין בין שבת ליום הכפורים אלא שזה זדונו בידי אדם וזה זדונו בהכרת ותניא בפרק יום הכפורים [יומא פ''א ב'] ועניתם את נפשותיכם בתשעה לחדש יכול יתענה בתשעה ת''ל בערב אי בערב יכול משתחשך ת''ל בתשעה הא כיצד מתחיל ומתענה מבע''י מכאן שמוסיפים מחול על הקודש אין לי אלא בכניסתו ביציאתו מנין ת''ל מערב עד ערב אין לי אלא ביום הכפורים שבתות מנין ת''ל תשבתו ימים טובים מנין ת''ל שבתכם הא כיצד כל מקום שנאמר בו שבות מוסיפין מחול על הקודש ותניא [פ''א א'] כל הנפש אשר תעשה בו מלאכה בעצם היום הזה על עצמו של יום ענוש כרת ואינו ענוש כרת על התוספת. [יראים סימן רפ''ב].
------
וצריך להוסיף מחול על הקדש בין בכניסתו בין ביציאתו ותניא [פ''א ב'] ועניתם את נפשותיכם בתשעה לחדש יכול יתענה בתשעה ת''ל בערב אי בערב יכול משתחשך ת''ל בתשעה הא כיצד מתחיל ומתענה מבע''י מכאן שמוסיפין מחול על הקדש אין לי אלא בכניסתו ביציאתו מנין ת''ל מערב עד ערב ושיעור התוספת לא נתפרש בתורה אך צריך להוסיף ולפרוש מעט קודם סוף שקיעת החמה דמשקיעת החמה ואילך הו''ל בין השמשות דתניא בשבת פרק במה מדליקין [ל''ד ב'] איזהו בין השמשות פי' ספק יום ספק לילה משתשקע החמה דברי ר' יהודה ואמר רבה בר בר חנה אמר ר' יוחנן הלכה כר' יהודה לענין שבת וכן לענין יום הכפורים ולימים טובים. משתשקע החמה פי' מסוף שקיעת החמה וכמה מאותו זמן עד צאת הכוכבים אמר רבה אמר רב יהודה אמר שמואל ג' חלקי מיל ולאו היינו שקיעת החמה דתניא בפסחים פ' מי שהיה טמא [צ''ד א'] משקיעת החמה עד צאת הכוכבים מהלך ה' מילים דההוא פירושא מתחילת שקיעת החמה פי' זה של שקיעת החמה זה פירוש רבינו יעקב זצ''ל ואני פירשתי ענין אחר מפני ראיות וקושיות והרוצה לדעת פירושי יעיין למעלה בחייבי סקילה במחלל שבת [סי' רע''ד] בהלכות המוציא מרשות לרשות והארכתי שם בפירוש זה קדמתי כניסת שבת ויום הכפורים ויום טוב ויזהר אדם בשיעורן כי ראיתי בני אדם (מהשיעים) [משערים] שלא כדין וירא שמים יניח עצמו בארצות החיים. [יראים סימן ת''כ].
------
בלילי שבתו' מקדימין מבעוד יום להיבדל ממלאכה ולהוסיף מחול על הקדש כדיילפי' מועניתם את נפשותיכ', אין לי אלא יום הכיפורי', בכניסת' וביציאת' שבתו' מניין ת''ל תשבתו, ימים טובים מניין ת''ל שבתכם, כל מקום שנ' שבות מוסיפי' מחול על הקודש. ואמרי' התם שאני עיולי יומא מאפוקי יומא, עיילו יומא מקדמינן ליה, אפוקי יומא מאחרינן ליה דלא ליהוו עלי כמשואי. וא''ר יוסי [שבת קי''ח ע''ב] יהא חלקי עם מכניסי שבת בטיברייא, וממוציאי שבת בצפורי. [מנהג אלסכנדריא של מצרים וכל ארץ מצרים שאומ' לפני תפלת הערב של שבת מזמור שיר ליום השבת כל המזמור, ויש לי סמך מדאמרי' בברא' רבא ויכל אלהים ביום השביעי מה העולם חסר מנוחה באת שבת באת מנוחה באת שבת אמ' הקב''ה בואו ואמרו שירה פנים חדשות באו לכאן]. [המנהיג הלכ' שבת].
------
יש לאדם לקבל שבת בעוד יום בע''ש דאמרינן בפ' בתרא דיומא י''ט ושבתות מוסיפין מחול על הקודש ויליף ממערב ועד ערב תשבתו שבתכם. [הרוקח סימן ל''ז].
------
וחייבים להוסיף ביוה''כ מחול על הקודש כדתניא [ועיין שם הגירסא] ועניתם את נפשותיכם בתשעה לחודש בערב יכול יתענה בתשעה ת''ל בערב אי בערב יכול משתחשך ת''ל בתשעה הא כיצד מתחיל ומתענה מבעוד יום מיכן שמוסיפין מחול על הקודש אין לי אלא בכניסתו ביציאתו מניין ת''ל שבתכם והכי קיי''ל כי האי תנא דתוספת יוה''כ דאורייתא כדאמר ר''פ המביא כדי יין [ל', ע''א] הנח להם לישראל שיהיו שוגגין ואל יהיו מזידין סבור מינה ה''מ בדרבנן אבל בדאורייתא לא ולא [היא לא] שנא דאורייתא ל''ש דרבנן דהא תוספת יוה''כ דאורייתא וקא אכלי ושתו עד שחשיכה ולא א''ל ולא מידי, הא למדת דתוספת דיוה''כ דאורייתא וצריכי' להפסיק מבעו''י. [או''ז הלכ' ערב יוה''כ סימן רע''ז].
------
תני', ועניתם את נפשותיכם בתשעה לחדש, יכול בתשעה ת''ל בערב, אי בערב יכול משתחשך ת''ל בתשעה, הא כיצד מתחיל ומתענה מבעוד יום, מיכן שמוסיפין מחול על קודש. אין לי אלא בכניסתו ביציאתו מניין, ת''ל עד ערב. אין לי אלא יום הכיפורים שבתות מניין, ת''ל תשבתו. אין לי אלא שבתות ימים טובים מניין, ת''ל שבתכם. אבל מיהו התוספת אינו לא בכלל עונש ולא בכלל אזהרה, דלגבי עונש ואזהרה כת' בעצם היום, על עצמו שליום ענוש כרת ומוזהר ולא על התוספת. תני חייא בר רב מדפתי ועניתם את נפשתיכם בתשעה, וכי בתשעה מתענין והלא בעשירי מתענין, אלא לומר לך כל האוכל ושותה בתשעה מעלה עליו הכת' כאילו התענה תשיעי ועשירי. פי' יש לו שכר על אכילתו כאילו ציוהו השם להתענות תשיעי ועשירי ונתענה, או יש לומר שמפני שאוכל יפה בערב יום הכיפורי' וביום הכיפורים מתענה קשה לו עינויו יותר. [פסקי הרי''ד].
------
בין בשבת בין ביום הכפורים בין בימים טובים צריך להוסיף מחול על קודש, בין בכניסתן בין ביציא', כמו שמבואר בראש השנה בפרק ראשון [ט' ע''א] וביומא בפרק אחרון [פ''א ע''ב]. לפיכך כשמדליק הנר בערב שבת צריך להדליק מבעוד יום, כדי להסתלק מן הספק בכל כחו, כמו שביארנו בקונטרס הראייות בפרק המביא כדי יין. [פסקי ריא''ז].
------
ומתחיל להתענות ולשבות בו מבעוד יום, שנ' [ויקרא כ''ג] ועניתם את נפשותיכם בתשעה לחודש בערב מערב עד ערב תשבתו שבתכם, שצריך להוסיף מחול על קודש בין בכניסתו בין ביציאתו, [וכן בשבתות וימים טובים צריך להוסיף מחול על קודש בין בכניסתו בין ביציאתו], ומה היא התוספת, שייזהר מן הספק ולא יעשה מלאכה בין השמשות אלא מתחיל שביתתו מבעוד יום. וכן מדליקין הנר בערב שבת מבעוד יום. וכן בערב יום הכפורים מדליקין את הנר ומתחילין להתענות מבעוד יום, כדי שיפרוש מן הספק בכל כחו, כמו שביארנו בהלכות שבת בפרק במה מדליקין. תוספת זה אין בה לא עונש כרת ולא אזהרת לאו, שנ' [שם] כל מלאכה לא תעשו בעצם היום הזה, לא נאמר עונש ואזהרה אלא על עצמו שליום, [אבל] על התוספת יש בה מצות עשה, שצוה הכתוב שיתרחק כל אדם מן הספק ויתחיל מבעוד יום. יש מקומות שהיו אוכלין ושותין עד חשיכה, ולא היו נזהרין על הספק ולפרוש מבעוד יום קודם שתכנס שעת בין השמשות, ולא היו אומרין להם חכמים כלום הואיל והיה מנהג פשוט להם ואי אפשר למחות בידם הנח להם לישראל שיהיו שוגגין ואל יהו מזידין, וכן כל הדומה לזה, כמו שמבואר בפרק המביא כדי יין [ביצה ל' ע''א]. [פסקי ריא''ז].
------
וצריך להפסיק סעודתו מבעוד יום דתניא ועניתם את נפשותיכם בתשעה יכול בתשעה מתענין ת''ל בערב אי בערב יכול משתחשך תלמוד לומר בתשעה הא כיצד מתחיל ומתענה מבעוד יום מכאן שמוסיפין מחול על הקודש, אין לי אלא בכניסתו ביציאתו מנין תלמוד לומר עד ערב, אין לי אלא יום הכיפורים ימים טובים מנין תלמוד לומר [תשבתו, שבתות מנין תלמוד לומר] שבתכם, מכאן למדנו שכל מקום שנאמר שבת מוסיפין מחול על קודש. וכל שאר דיני יום הכיפורים יתבארו בספר מצות לא תעשה (ס''ט). ושיעור התוספת לא נתפרש אך צריך להוסיף ולפרוש מעט קודם שקיעת החמה דמשקיעת החמה ואילך הוי בין השמשות דתניא בשבת בפרק במה מדליקין (ל''ד ב') איזהו בין השמשות, פירוש ספק יום ספק לילה, משתשקע החמה, כל זמן שפני מזרח מאדימין יום, אם הכסיף התחתון ולא הכסיף העליון בין השמשות (רב יוסף אמר רב יהודה אמר שמואל), ויש אומרים (רבה אמר ר''י אמר שמואל) שכל שיעור זה 
בין השמשות, דברי רבי יהודה, ואמר רבה בר בר חנה אמר רבי יוחנן הלכה כרבי יהודה לענין שבת לחומרא מפני שמסופק בדבר (שם ל''ה א' ורש''י) וכן ליום הכיפורים וליום טוב, ומשתשקע החמה פירוש[ו] מסוף שקיעה, וכמה מאותו זמן עד צאת הכוכבים [אמר רבה] אמר רב יהודה אמר שמואל שלשה רבעי מיל, ולאו היינו שקיעת החמה דתניא בפסחים בפרק מי שהיה טמא (צ''ד ב' ותד''ה רבי) משקיעת החמה ועד צאת הכוכבים מהלך חמשה מילין דהתם הוי פירוש[ו] מתחלת שקיעת החמה כדפירש רבינו יעקב (ע''פ יראים סי' ת''כ וע''ש). ואמר שמואל (שבת ל''ה ב') ותניא נמי הכי רבי נתן אומר כוכב אחד יום שנים בין השמשות שלשה לילה אמר רבי יוסי בר אבין לא כוכבים גדולים הנראין ביום ולא כוכבים קטנים הנראין בלילה אלא בינונים. [סמ''ג עשין סימן ל''ב].
------
וצריך להפסיק סעודתו מבעוד יום דתניא ועניתם את נפשותיכם בתשעה לחדש וגו' יכול בתשעה ת''ל בערב אי בערב יכול משתחשך תלמוד לומר בתשעה הא כיצד מתחיל ומתענה מבעוד יום שכן מוסיפין מחול על הקדש אין לי אלא לפניו לאחריו מניין ת''ל עד ערב אין לי אלא יום הכיפורים שבת בראשית מניין ת''ל תשבתו ימים טובים מניין תלמוד לומר שבתכם. כל שביתה שאתה שובת אתה מוסיף לה בין מלפניה ובין מאחריה יכול יהיו חייבין כרת על התוספת ת''ל והנפש אשר תעשה כל מלאכה בעצם היום הזה והאבדתי וגו' על עצמו של יום ענוש כרת ואינו ענוש כרת על התוספות. יכול לא יהיו חייבין על תוספת מלאכה אבל יהיו חייבין על תוספות עינוי ת''ל כי כל הנפש אשר לא תעונה בעצם היום הזה ונכרתה על עצמו של יום ענוש כרת ואינו ענוש כרת על התוספות הא למדנו שצריך להפסיק אכילתו מבעוד יום. באגדת איכה ר' יהודה בן בתירה אזל לנציבין בעריבת צומא רבא אתא ריש כנישתא לזמוני ליה אמר ליה כבר אכלי ופסקי לי. אמר ליה אשגח עילאי דלא לימרו אינשי ההוא ר' לא אשגח עילוי אזיל עמיה ובסיפא אמרין אכל מן כל עיגול חד פתית ואכל מן כל תבשיל חד פס ושתא מן כל קסט חד כוס למדנו מיכן שאע''פ שהפסיק סעודתו חוזר ואוכל ושותה עד שתבוא השמש אך שיפסוק מבעוד יום וכבר הקדמתי מזה בערוגת תענית הלכה רע''ז. [שבלי הלקט סימן ש''ח].
------
בערב יום הכפורים אין משכימין לומר תחנונים וסליחות. ואין נופלין על פניהן. וצריך לקבוע סעודתו כדרך שאר ימים טובים. דכתיב (ויקרא כ''ג) ועניתם את נפשותיכם בתשעה לחדש. וכי בתשעה לחדש מתענין והלא בעשירי מתענין. אלא לומר לך שכל האוכל ושותה בתשיעי כאילו התענה תשיעי ועשירי. פירש רבינו שלמה ז''ל הכינו עצמכם בתשיעי לענוי המחרת. והרי הוא בעיני כעינוי היום. ורבינו ישעיה ז''ל פירש שיש לו שכר על אכילתו כאילו צוהו השם להתענות תשיעי ועשירי והתענה. בב''ר פרשה י''א, אמר ר' תנחומא עובדא הוה ברומי בערובת צומא רבא. ואשתכח תמן חד חייט. ואזל דיזבון ליה חד נון (דג). ואישתכח הוא וטלייא דאיפרכוס דקיימין עילויה. הוה הדין מסיק ליה בטימי. והדין מסיק ליה בטימי. עד דמטא בתריסר דינרין. ונסביה ההוא חייטא. בעדנא דאריסטון אמר איפרכא לטלייא למה לא אייתית נון. אמר ליה מרי לא נכפור לך. אזלית ולא הוה תמן אלא חד נון. ואשתכחית אנא וחד יהודאי קיימין עילויה. והוה מסיק ליה בטימי עד דמטא לתריסר דינרין. מה הוית בעי דניתי נון בתריסר דינרין. אתמהא. אמר ליה מאן הוא. אמר ליה בר נש פלן. שלח בתריה ואזל לגביה. ואמר מאי חמית חייט יהודאי אכיל נון בתריסר דינרין. אמר ליה מרי אית לן חד יומא. וכל חובין דעבדינן כולא שתא הוא מכפר לן. וכד הוא אתי לית אנן צריכין ליקוריה. כיון שהביא ראיה לדבריו שבקוניה. לפיכך צריך אדם להתעסק בסעודת ערב יום הכפורים במאכלים טובים וערבים ולקבוע סעודתו כבשבתות וימים טובים. [תניא רבתי סימן ע''ח].
------
וצריך אדם להפסיק סעודתו מבעוד יום. דתניא ועניתם את נפשותיכם בתשעה לחדש וגו'. יכול בתשעה, תלמוד לומר בערב. אי בערב יכול משתחשך, ת''ל בתשעה. הא כיצד מתחיל ומתענה מבעוד יום. שכן מוסיפין מחול על הקדש. אין לי אלא לפניו. לאחריו מנין שצריך להוסיף מחול על הקדש, תלמוד לומר עד ערב. אין לי אלא יום הכפורים. שבת בראשית מנין, ת''ל תשבתו. ימים טובים מנין, ת''ל שבתכם. כל שביתה שאתה שובת הוסיף לה בין מלפניה. בין מלאחריה. יכול יהו חייבים כרת על התוספת, ת''ל (שם) וכל הנפש אשר תעשה כל מלאכה בעצם היום הזה והאבדתי. על עצמו של יום ענוש כרת. ואין ענוש כרת על התוספת. יכול לא יהו חייבין על תוספת מלאכה. אבל יהו חייבים על תוספת עינוי, תלמוד לומר כי כל הנפש אשר לא תעונה בעצם היום הזה ונכרתה. על עצמו של יום ענוש כרת ואין ענוש כרת על התוספת. למדנו שצריך להפסיק אכילתו מבעוד יום. ואע''פ שהפסיק סעודתו. יכול הוא לחזור ולאכול ולשתות אם יש שהות ביום. ולא אמרינן הרי פסק וגמר בלבו שלא לאכול ואסור לו לאכול עוד. דאמרינן באגדת איכה ר' יהודה בן בתירא אזל לנציבין בערובת צומא רבה. אתא ריש כנישתא לזמוני ליה אמר ליה כבר אכלי ופסקי לי. אמר ליה אשגח עילוי דלא לימרו אינשי ההוא רבי לא אשגח עלוי. אזל עמיה. ובסיפא אמרינן אכל מן כל עיגול חד פתית. ואכל מן כל תבשיל חד פס. ושתה מן כל קסט חד כוס. לפיכך אע''פ שהפסיק סעודתו. אוכל ושותה עד שיבוא השמש. ובלבד שיפסיק מבעוד יום. ועל ענין הטמנה שאנו טומנין חמין בערב יום הכפורים לצורך מוצאי יום הכפורים. מצאתי בשם הר' אליעזר מטוליטול''ה שאמר בשם רבינו יצחק הלבן ז''ל שהיה אוסר להטמין בערב יום הכפורים ולאוכלו במוצאי יום הכפורים. והכי איתא בתשובת הגאונים ז''ל. בערב יום הכפורים אינן רשאין להטמין את החמין כדרך שעושין בערבי שבתות. מפני שאין טומנין מערב שבת אלא לכבוד שבת. וזה נמצא אוכל בחול במוצאי יום הכפורים. הילכך אינו רשאי בר ישראל להטמין בערב יוכ''פ כדי שלא יטמין לכבוד החול. וכבר הפליגו בדבר זה אנשי איספמיא. ועשו סמיכה שאין טומנין. אבל בשם רב נטרונאי מצאתי, להטמין בערב יוהכ''פ לצורך מוצאי יום הכפורים אין בו איסור. והעושה אין ממחין בו ואין מונעין אותו. וכן הלכתא. וכן מצאתי בשם רב נחשון גאון ז''ל שהתיר להטמין מערב יום הכפורים לצורך מוצאי יום הכפורים. וכן מנהג פשוט בידינו. בערב יום הכפורים צריך אדם לטהר את עצמו ולרחוץ בחמין. ולחוף ולטבול בשמנה שעות או בתשע שעות ביום. וטובלין כדרך כל חייבי טבילות. ומברכין ברכת הטבילה קודם שיכנס למקוה או לנהר או לים. או בכל מקום שטובל שם. כך מצאתי בשם הר' שמחה מאישפירא ז''ל. ולובש בגדים נקיים ולבנים. כדאמרינן מאי דכתיב (ישעיה נ''ח) לקדוש ה' מכובד. זה יום הכפורים שאין בו לא אכילה ולא שתיה. אמרה תורה כבדהו בכסות נקיה. ויום הכפורים שחל להיות בשבת מפסיק סעודתו מבעוד יום. ואין מקדשין על הכוס. לפי שלא קדש היום עדיין. והוא צריך להפסיק מבעוד יום מאכילה ושתיה. כך מצאתי בשם רבינו שלמה ז''ל. וכן בליל יום הכפורים אין אומרים קידוש על הכוס. וזמן שצריך לברך הא קיימא לן דזמן אומר אפילו בשוק ואין טעון כוס. שכיון שקיבל עליו קדושת היום נאסר באכילה ושתיה. 
[תניא רבתי סימן ע''ח].
------
כשם ששבות מלאכה בו בין ביום ובין בלילה, כך שבות לעינוי בין ביום בין בלילה. [וצריך] להוסיף מחול על הקודש בכניסתו וביציאתו שנאמר ועניתם את נפשותיכם בתשעה לחודש בערב כלומר התחיל לצום מערב תשיעי סמוך לעשירי. וכן ביציאה שוהה בעינוי מעט מלילי אחד עשר סמוך לעשירי שנאמר מערב עד ערב תשבתו שבתכם. לשון רבנו משה. ואינו חייב כרת לא על תוספת מלאכה ולא על תוספת עינוי, שהרי בשניהם נאמר בעצם היום הזה על עיצומו של יום ענוש כרת ולא על תוספת. [הבתים — שערי שביתת יום הכפורים שער ראשון].
------
נשים שאוכלות ושותות עד שחשכה והן אינן יודעות שמצוה להוסיף מחול על הקודש, אין ממחין בידן, שלא יבא לעשות בזדון. שהרי אי אפשר שיהיה שוטר בבית כל אחד ואחד להזהיר נשיו. והנח להן מוטב שיהיו שוגגין ואל יהיו מזידין. וכן כל הדומה לזה. לשון רבינו משה. יש מי שכתב, שאין אומרים מוטב שיהיו שוגגין ואל יהיו מזידין אלא בדבר שאין איסורו אלא מד''ס כגון תוספת עינוי יום הכיפורים וכיוצא בזה. אבל בדינים שאיסורן מן התורה אין מניחין להן, אלא ממחין בידן. ויש מי שאמר, שאפילו בדבר שאיסורו מן התורה אומרים דבר זה, שהרי אמרו תוספת עינוי של יום הכפורים מן התורה. ואע''פ שנראה באחד מן המקומות שבתלמוד שלא אמרו דבר זה אלא בדבר שאיסורו מדברי סופרים, מפני ששני המאמרים נראים כסותרים זה את זה, אמרו שאע''פ שתוספת עינוי מן התורה, אינו כשאר מצוות התורה מפני שאין זה מצות עשה בייחוד. והוא כחצי שיעור שאסור מן התורה שאין לוקין עליו. ומה שיראה לי בזה, שאין אומרים הנח להם אלא בנשים, ובדבר שלא נודע האיסור לכל, ואין לו זמן וגבול ידוע, והוא משום גדר, אפילו הוא מן התורה, כגון תוספת עינוי. אבל בשאר דברים של תורה, שהם עצם האיסור, אין אומרים בהם הנח. ובדברים שהם מדברי סופרים אומרים הנח בין שהיה האיסור משום גדר, כגון מה שאמרו חכמים שאסור לאדם לעמוד בשבת על פתח המבוי וחפץ בידו שמא יתגלגל החפץ חוץ למבוי ויבא להעביר ארבע אמות ברשות הרבים, שאין כאן שום מעשה איסור. בין שיהיה הדבר עצם האיסור, כגון סיפוק וטיפוח, שבמעשה עצמו יש בו ספק איסור, שהוא מוליד קול, שאסור בשבת, אין ממחין בידן הואיל ואנו רואין שכולן נוהגות היתר בדבר זה וקשה להפרישן ממנו, כיון שאין איסורו אלא מדברי סופרים אומרים מוטב שיהיו שוגגות ואל יהיו מזידות. [הבתים — שערי שביתת יום הכפורים שער ראשון].
------
ולאפסוקי בערב יום הכיפורים מיחייב איניש מדאנהר, 
שנ' בתשעה לחדש בערב, מכאן שמוסיפין מדרבנן מחול 
על הקדש. וביציאתו מניין ת''ל שבתכם שבות מלמד שמוסיפין מן החול על הקודש. הגהה. דתניא ועניתם את נפשותיכם בתשעה, וכי בתשעה מתענין ת''ל בערב, אי בערב יכול משתחשך, ת''ל בתשעה. הא כיצד, מתחיל ומתענה מבעוד יום. מכאן שמוסיף מחול על הקודש, אין לי אלא בכניסתו, ביציאתו מניין דבעי לאסופי ולאחורי עד חשכה ת''ל עד ערב. אין לי אלא י''ה, שאר ימים טובים מנין, ת''ל תשבתו, שבתות מניין ת''ל שבתכם, מכאן שמוסיפין מחול על הקודש. מסכת יומא. [ספר נייר הלכ' יוה''כ].
------
הא דאמרינן דצריך להוסיף מחול על הקדש בשבת ויום טוב ולשבות מעט כדאמרינן ביומא [פ''א ע''ב] זה התוספת לא ידענו כמה הוא והמחמיר תבא עליו ברכה אך אמנם נראה מדין התלמוד שאין צריך מפלג המנחה שהיא שעה ורביע קודם הלילה. [רבינו ירוחם ני''ב ח''א].
------
צריך להוסיף מחול על הקדש בין בכניסת י''ה בין ביציאתו למלאכה ואכילה כך פשוט ביומא וכתבו המפרשים וזה התוספת אינו רוצה לומר בין השמשו' שהו' ספק יום ספק לילה שהוא כמהלך אלף ות''ק אמה קודם הלילה כי זה פשיטה אלא זה התוספת הוא קודם בין השמשו' מעט כמו שירצה. ואם מוסיף הרבה וקבל עליו חל עליו איסור מכאן ואילך וכתבו הגאונים דאינו אסור כשקבל עליו אלא דוקא בשקבל מפלג המנחה ולמעלה אבל לא קודם כי אין קבלתו כלו' וביארתיו בענין שבת ובענין תפלה [ני''ב ח''ב]. מצוה להכין סעודה ולאכל ולשתות ערב יום הכפורים כך פשוט ביומא בכתובות [ה' ע''א]. [רבינו ירוחם נ''ז ח''א].
------
מוסיפין מחול על הקדש בין לפני יום הכפורים ובין לאחר יום הכפורים וכן בכל מקום שנאמר בו שבות מוסיפין בין בכניסתו ובין ביציאתו ובה''ש שלו אסור ס' אם הוא יום או לילה והילכך בשני בה''ש חייב כרת ממ''נ ודיני בה''ש נתבארו בשער השבת. נשים חייבים בתוספת. [אהל מועד שער ר''ה ויוה''כ דרך ג'].
------
ת''ר ועניתם בתשעה יכול בתשעה ת''ל בערב אי בערב יכול משתחשך ת''ל בתשעה, הא כיצד מוסיפין מחול על הקודש אי[ן] לי אלא לפניו לאחריו מנין ת''ל מערב ועד ערב, אין לי אלא יום הכפורים, שבת מנין ת''ל תשבתו, ימים טובים מניין ת''ל שבתכם. [האגודה].
------
וצריכין להוסיף מחול על הקודש ביום הכיפורים בכניסתו וביציאתו. ואנו רגילין להרבות בסעודה בערב יום הכיפורים, ולאכול היטב ומאכלים טובים. ואוכלים סעודה המפסקת מבעוד יום בעוד זריחת השמש. ואחר סעודה המפסקת ועדיין הוא יום, ולא אסר עצמו בפירוש באכילה ושתייה אלא כך בסתם עמד מן השולחן ולא היה בדעתו לאכול יותר, ואחר כך נמלך ורוצה לאכול ולשתות, הרשות בידו. [פסקי או''ז].
------
שאלני ר' אברהם הלוי, הא דאמרינן שמוסיפין שעה מחול על הקודש, כדתניא בפרק בתרא דיומא [פ''א:] תשבתו שבתכם כל מקום שנאמר שבות מוסיפין מחול על הקודש, ותנן בפרק במה מדליקין [ל''ד.] שלשה דברים צריך אדם לומר בתוך ביתו ערב שבת עם חשיכה וכו' עד הדליקו את הנר, אלמא סמוך לחשיכה מדליקין, ואין מוסיפין מחול על הקודש. ונראה לי האי סמוך לחשיכה, היינו סמוך לשקיעת החמה, ומשקיעת החמה ועד צאת הכוכבים הוא שעה שמוסיפין מחול על הקודש, דתנו רבנן [שם:] בין השמשות ספק כולו מן היום ספק כולו מן הלילה, ואיזהו בין השמשות משתשקע החמה ועד צאת הכוכבים. וספק חשיכה וספק אינו חשיכה דמתניתין הוא בין השמשות שהוא ספק [יום ספק] לילה, ועם חשיכה דקתני שמדליקין בה את הנר היינו [עם] (מ)שקיעת החמה (ואילך) כדאמר רבא לשמעיה אתון דלא קים לכון שיעורא דרבנן אדאיכא שמשא אריש דיקלא אתלו שרגא, ביום המעונן במתא חזו תרנגולא כשהולך לישב. ואע''ג דאמרי אמוראי דשיעור בין השמשות ג' חלקי מיל ולא יותר, היינו לר' יהודא דאמר הכסיף העליון ושוה לתחתון לילה, אבל אנן קיימא לן בברכות [ב':] דעד צאת הכוכבים יממא הוא, ואמרינן בפסחים [צ''ד.] משקיעת החמה ועד צאת כוכבים מהלך ה' מילין, והוא יותר משעה אחת שהרי הילוך אדם בכל יום י' פרסאות [שהם מ' מילין]. [ראב''ן שו''ת סימן ב'].
------
אמרינן בירושלמי בפ' הזורק (במלליות) [ב' כרמליות] הסמוכין זה לזה אין מטלטלין (גגו לא פי' במלליות) [מזו לזו פי' ב' כרמליות] שאינם שוין ים ובקעה אבל ים וים בקעה ובקעה שרי. ואמרה תורה לנהוג איסור שבת קודם שבת ולאחר שבת להוסיף מחול על הקדש כדתנן פ' יוה''כ [פ''א ב'] ועניתם את נפשותיכם בתשעה לחדש וכי יכול יתענה בתשעה ת''ל בערב אי בערב יכול משתחשך ת''ל בתשעה הא כיצד מתחיל ומתענה מבעוד יום מכאן שמוסיפין מחול על הקדש אין לי אלא בכניסתו ביציאתו מניין ת''ל מערב עד ערב אין לי אלא יוה''כ שבתות מניין ת''ל תשבתו ימים טובים מניין ת''ל שבתכם הא כיצד כל שנאמר בו שבות מוסיפין מחול על הקודש ותוספת לא מצינו לה שיעור אך קודם בין השמשות מעט. [יראים סימן רע''ד].
------
ת''ר תענו את נפשותיכם בתשעה וכי בתשיעי מתענין והלא בעשירי מתענין אלא לומר לך כל האוכל ושותה בתשעה ומתענה בעשירי מעלה עליו הכתוב כאילו נתענה תשיעי ועשירי. [שאילתות פרשת וזאת הברכה שאילתא קס''ז].
------
ומיחייבינן למיכל ומישתי במעלי יומא דכיפורי, דתני 
חייא בר רב מדיפתי ועיניתם את נפשותיכם בתשעה, וכי בתשעה מתענין והלא בעשירי מתענין, אלא לומר לך כל האוכל ושותה בתשיעי כאילו התענה תשיעי ועשירי. [בה''ג הלכ' יום הכיפורים].
------
ומחיבינן למיכל ולמישתא במעלי יומא דכפורי, דתאני חייה בר רב מדפתי ועניתם את נפשותיכם בתשעה וכי בתשעה מיתענין והלא בעשרה מיתענין, אילא לומר לך כל האוכל ושותה בתשיעי מעלה עליו הכתוב כאילו מיתענה תשיעי ועשירי. [הלכות פסוקות לרבינו יהודאי גאון הלכ' יום הכפורים].
------
בערב יום הכיפורים אוכלין מבעוד יום קודם שקיעת השמש, דתניא ועיניתם את נפשותיכם בתשעה לחודש וכי בתשעה לחודש מתענין והלא מבעשור מתענין, אלא כל האוכל ושותה בתשעה בו, שאוכל מבעוד יום ומתחיל להיתענות בו, מעלה עליו הכת' כאילו נתענה תשיעי ועשירי. ואני הסופר אומר כך, שלכך אמרו חכמים כל האוכל ושותה בו (ביו') וכו', לפי שכתוב ועיניתם את נפשותיכם בתשעה לחודש בערב. כלומר שיתחיל תענית של יום הכיפורים בתשעה לחודש בערב, ואם היה מתענה אפי' תשיעי ועשירי בלא הפסק, לא היה נראה שמתחיל תענית יום הכיפורים לא מיום הכיפורים עצמו כשאר תעניות, דאמרינ' כשנגמר תענית תשיעי התחיל תענית יום הכיפורים, אבל עכשיו כשאוכל ושותה בתשיעי להתענות בו ביום מערב מבעוד יום, שהיכירא מעליא להתענות יום הכיפורים, דגרסי' [תענית י''ב ע''א] עד מתי אוכל והולך מר אמ' עד קרות הגבר מר אמ' עד שיעלה עמוד השחר, לפיכך אמרו חכמים כל האוכל ושותה וכו'. מדעתי. [סידור רבינו שלמה ב''ר שמשון מגרמייזא].
------
ומחייבינן למיכל ולמישתי במעלי דיומא דכיפורי, דתני חייא בר רב מדיפתי ועיניתם את נפשותיכם בתשעה (ויקרא כ''ג ל''ב), וכי בתשעה מתענין והלא בעשור מתענין, אלא לומר לך כל האוכל ושותה בתשעה בו, כאילו מתענה תשיעי ועשירי וגבי תינוק (דקיימא) קיימא לן כר' יוחנן דאמר בת שתים עשרה שנה [ויום אחד] משלימין מדאורייתא בתינוקת, בן שלש עשרה שנה [ויום אחד] משלימין מדאורייתא בתינוק. [סידור רש''י סימן קצ''ז].
------
ומיחייבינן למיכל ולמישתי במעלי יומא דכיפורי. דתני חייא בר רב מדפתי ועיניתם את נפשותיכם בתשעה וגו'. וכי בתשעה מתענין. והלא בעשור מתענין. אלא לומר לך כל האוכל ושותה בו מעלה עליו הכתוב כאילו התענה תשיעי ועשירי. [מחזור ויטרי סימן שמ''ה].
------
תנא רב חייא בר רב מדיפתי (כתיב) ועניתם את נפשותיכם בתשעה (וגו') וכי בתשעה מתענין והלא בעשירי מתענין, אלא ללמדך שכל האוכל ושותה בתשעה [מעלה עליו הכתוב כאילו התענה תשיעי ועשירי]. פירוש כל המתענה עשירי מקצת תשיעי עמו, שהרי מבעוד יום הוא מפסיק, דתניא ועניתם את נפשותיכם בתשעה יכול בתשעה תלמוד לומר בערב אי בערב יכול משתחשך תלמוד לומר בתשעה הא כיצד מתחיל ומתענה מבעוד יום מכאן שמוסיפין מחול על הקודש אין לי אלא בכניסתו ביציאתו מנין תלמוד לומר עד ערב ואין לי אלא יום הכיפורים שאר ימים טובים מנין תלמוד לומר תשבתו ומנלן דמאחרי ומקדמי [לשבת] תלמוד לומר (תשבתו ומנלן) שבתכם הא [כיצד] כל מקום שנאמר שבות מוסיפין מחול על הקודש. וגרסינן בפרק שואל [אדם] [קמ''ח ע''ב] הא תוספות יום כיפורים דאורייתא והא (ד)אכלי ושתי עד שחשיכה ולא אמרי להו ולא מידי משום דהנח להם לישראל שיהו שוגגין ואל יהו מזידין, והכי נמי איתא בפרק המביא כדי יין [ל' ע''א]. ואפילו נשים מוזהרים בתוספות עינוי, כדאיתא בפרק הישן תחת המטה [כ''ח ע''ב]. ולאחר שפסקו אם מותר לחזור ולאכול ולשתות פירשנו בחיבור זה בפרק קמא דתענית. וכתבנו ראיות גם ממדרש איכה. ובמדרש אגדה [בראשית רבה י''א ד'] שעבד של הגמון רצה לקנות דג גדול ובא חייט אחד מישראל וקנאו ביוקר, שלח ההגמון אחריו ואמר לו על מה עשה כן ואמר לו ערב יום כיפורים הוא יום מחילה וסליחה, ולכך פזרתי הוני לקנותו. ופטרו ההגמון לשלום. [ראבי''ה סימן תקכ''ח].
------
כל העשי''ת נופלין על פניהם בתחינה לבד מעיה''כ בהשכמה ואין אומר וידוי בעיו''כ בהשכמה אלא פעם אחת. מר''ה ועד יוה''כ הם י''ת בין ליחיד בין לרבים להתוודות. הלכות עי''כ. מתודה שחרית פעם אחת לפי שיש לו להתוודות במנחה קודם אכילתו ובמעריב וא''א תחנון מעי''כ עד שחרית א''ח דסכות. תני ר' חייא מדפתי ועניתם את נפשותיכם בתשעה וכי בט' מתענין והלא בי' מתענין אלא לומר לך כל האוכל ושותה בט' בו מעלה עליו הכתוב כאלו התענה תשיעי ועשירי כדאמר בפ''א דברכות ובפ' בתרא דיומא (דף פ''א) ובר''ה ואסור להתענות בט' בו כדאמר בפסחים בפ' ואלו דברים (ס''ח ע''ב) בגמ' אמר ר''א מר בריה דרבינא כוליה שתא יתיב בתעניתא לבר מעצרת ופוריא ומעלי יומא דכפורי מדתני רב חייא מדפתי ועניתם כו', ומדיתיב כוליה שתא בתעניתא ולא מעלי יומא דכיפורי ש''מ אסור להתענות. והיו נוהגין בגליל לשחוט בהמות הרבה כדמשמע בשחיטת חולין בפ' אותו ואת בנו (דף פ''ג) ואמרי' בבראשית רבה בפ' ויברך אלהים את יום השביעי מעשה בחייט אחד שקנה דג בי''ב דינרין לעי''ה. [הרוקח סימן רי''ד].
------
עיוה''כ אסור להתענות דתני ר''ח מדפתי בר''ה ד' ט' ועניתם את נפשותיכם וכי בט' מתענין והלא בי' מתענין אלא כל האוכל ושותה בתשיעי מעלה עליו הכתוב כאלו התענה תשיעי ועשירי מכאן שאסור להתענות בעיוה''כ וכ''א צריך לבקש מחילה מחבירו דאר''י יומא ד' פ''ו כל המקניט את חבירו צריך לפייסו וכנגד הקב''ה תשו' ומע''ט ואם מת צריך להוליך על קברו יו''ד ב''א ואומר חטאתי לד' אלוקי ישראל ולזה ולמה צריך אדם מחילה דתנן עבירות שבין אדם לחבירו אין יוה''כ מכפר עד שירצה את חבירו. [מעשה רוקח סימן קל''ח].
------
צריך אדם לאכול סעודה בעיוה''כ כדתני' ועניתם את נפשותיכם בתשעה [לחודש יכול יתחיל ויתענה בתשעה] ת''ל בערב אי בערב יכול משתחש(י)ך ת''ל בתשעה הא כיצד מתחיל ומתענה מבע''י יומא ד' פ''א ואמר בסוכה פ' הישן ד' כ''ח האזרח לרבות הנשים שחייבים בתוס' עינוי ואם אוכלין סמוך לחשיכה אין אנו יודעין אם אנו מחוייבים למחות או לא דאיתא בביצה פ' המביא ד' ל' והא תוס' יוה''כ דאור' וקא (אוכל) [אכלו] ושתו עד לאורתא ולא אמרינן להו ולא מידי אלא מוטב שיהי' שוגגין ואל יהיו מזידין. [מעשה רוקח סימן ק''מ].
------
ורגילין לאכול היטב ומאכלים טובים כדאמר פר''ק דכתובות [ד', ע''ב] בין כך ובין כך לא יבעול לא בע''ש ולא במוצ''ש בשלמא בערב שבת משום חבורה אלא מוצאי שבת אמאי לא א''ר זירא גזירה שמא ישחוט בן עוף א''ל אביי אלא מעתה יוה''כ שחל להיות בשני בשבת ידחה גזירה שמא ישחוט בן עוף שצריכין להרבות בסעודה אחר השבת שהוא ערב יוה''כ וכו' הא למדת שהיו מרבין בסעודה ערב יום הכפורים. ואמרי' במדרש עבד הגמון רצה לקנות דג גדול ובא חייט אחד ישראל וקנאו ביוקר שלח ההגמון אחריו ושאלו על מה עשית הדבר הזה א''ל אדוני ערב יום הכפורים ויום מחילה וסליחה הוא לנו ולכך פזרתי הוני לקנותו ופטרו ההגמון לשלום. הלכך אנו נוהגין להרבות בסעודה בעיוה''כ ואוכלים סעודה המפסקת מבעו''י שהשמש זורח. והיכא שהפסיק בערב יוה''כ ועדיין הוא יום ולא אסר עצמו בפירוש באכיל' ושתייה אלא כך בסתם עמד משלחנו ולא היה בדעתו לאכול יותר אם אח''כ נמלך ורצה לאכול ולשתות הרשות בידו כההיא דאיכה רבתי ר' יהודה בן בתירה אזל לנציבין בערובת צומא רבא אתא ריש כנישתא לאזמוניה א''ל כבר אכלי ופסקי לי א''ל אשגח עלי דלא לימרו אינשי ההוא לא אשגח עליה אזל עימיה ואכל מן כל עיגול חד פתית ואכל מן כל תבשיל חד פס ושתה מן כל כוס וכוס חד כוס ש''מ אע''ג דפסיק אכל ויש לך לומר שכשאכל בבית ההוא ריש (גלותא) [כנישתא] עדיין לאחר שאכל (הוא) [היה] יום וכן פר''ח. [או''ז הלכ' ערב יוה''כ סימן רע''ז].
------
ומצוה לאכל ולשתות בערב יום הכפורים, שהוא תשעה לחודש ואסור להתענות בו, שנ' [ויקרא כ''ג] ועניתם את נפשותיכ' בתשעה לחודש וכי בתשעה לחודש מתענין והלא בעשרה מתענין, אלא לומר לך שכל האוכל ושותה בתשיעי מעלה עליו הכתוב כאילו התענה תשיעי ועשירי אם נצטוה בכך. [פסקי ריא''ז].
------
מטא זמן מנחתא מחייבינן למיכל ולמישתה מיני מעדניא בערב י''ה בתר דצלי צלותא דמנחתא. וכל מאן דאכיל ושתי ומעדן נפשי' בתשעה לחדש כמאן דמתענה תשיעי ועשירי. בתר דסעיד מפסיק רגע קודם שקיעת החמה. והלכה כר' יוחנן דאמר תינוק בן שלש עשרה שנה ויום אחד חייב להתענות, ובתינוקת בת שתים עשרה שנה ויום אחד, וכולהו משלימין ומתענין. ורב אלפס פי' דבן עשר מחנכין אותו לחצי היום ובן י''א מתענה ומשלים. וכן פי' המיימוני. 
[ספר נייר הלכ' יוה''כ].
------
ובערב יום כפורים בסעודה המפסקת אינו אוכל מהר''ם ז''ל כ''א תרנגולת ודבר רך ושריית פת ביין לפי שהוא כמעוכל. [תשב''ץ סימן קכ''ז].
------
תני חייא בר רב מ''ד וענתם את נפשותיכם בתשעה לחדש וכי בט' מתענין והלא בעשרה מתענין אלא לומר לך שכל האוכל ושותה בט' מעלה עליו הכתוב כאילו התענה ט' ועשירי. [אהל מועד שער ר''ה ויוה''כ דרך ג'].
------
כתיב (ויקרא כ''ג), ועניתם את נפשותיכם בתשעה לחדש. אמרו חז''ל (ברכות ח', ב') וכי בתשעה מתענין והלא בעשרה מתענין. אלא כל האוכל ושותה בתשיעי כאילו התענה תשיעי ועשירי. כלומר כאילו נצטוה להתענות תשיעי ועשירי והתענה. זהו פשט הכתוב, ועניתם את נפשותיכם על ידי תשעה לחדש שזהו דרך האכילה, כי דרך האדם כשאוכל מאד כי ליום המחרת יותר מעונה מכשאינו אוכל. אבל אין לדקדק מכאן כי התענית גם בתשיעי ועשירי שהוא יותר [חשוב], דאדרבה גריעות הוא. אלא יש לאדם לעשות סעודה גדולה בערב יום הכיפורים. וכן מנהג ישראל. וכן אמרו חז''ל במסכת חולין בפרק אותו ואת בנו (פ''ג, א') כי ערב יום הכפורים היו עושים סעודות גדולות בארץ הגליל. [ואפי' החכמים] הרגילין להתענות כל השנה בערב יום הכפורים היו עושין סעודה גדולה, כמר בריה דרבינא דהוה יתיב בתענית כוליה שתא לבד ממעצרתא ופוריא ומעלי יומא דכפורי, כמו שכתבנו בראש השנה. [צרור החיים הדרך החמישי סימן א'].
------
ואחר תפלת המנחה אומר אבינו מלכנו וקדיש שלם והולכין לבתיהם ואוכלין ושותין כדי ספקם ומתענגין במאכל ובמשתה כמו שאז''ל כל האוכל בתשעה בו כאלו התענה תשיעי ועשירי פי' כאלו נצטוה להתענות והתענה ופרש''י ז''ל אכילת תשעה אני קורא עינוי וכל מה דמפיש באכילה ושתיה טפי עדיף והא מדקאמר בערב על כרחך לא קפיד אעינוי דתשעה אלא אכילה ושתיה דידיה קרי עינוי. כתב הר''ם נ''ע שאין לאכול עי''הכ רק מאכלים קלים להתעכל כדי שלא יהא שבע ומתגאה כשמתפלל. ומפסיקין מלאכול עוד היום גדול לקיים מה שנא' ועניתם את נפשותיכם בתשע' לחדש בערב ודרשו שצריך להוסיף מחול על הקדש ואחרי אכלם חולצין מנעליהן ולובשים בגדים נקיים לקיים מה שנא' הכון לקראת אלהיך ישראל. והולכין לבית הכנסת ועומדין שם בקדושה ובטהרה כי קדוש היום לאלהינו. [ארחות חיים הלכ' ערב יום הכפורים סימן ח'].
------
כתיב ועניתם את נפשותיכם בתשעה לחדש וכי בתשעה לחדש מתענין והלא בעשירי מתענין אלא כל האוכל ושותה בתשיעי שהוא ערב יום הכפורים כאלו מתענה תשיעי ועשירי. ור''ל שתכינו עצמכם לאכול ולשתות כדי שתוכלו להתענות מחר. ומאהבת ד' אותנו שלא צונו להתענות אלא יום אחד בשנה לכפר על נפשותינו כי הוא רופאנו כמו שאמר כל המחלה אשר שמתי במצרים לא אשים עליך כי אני ד' רפאך. ורופא יאמר על השומר הבריאות ועל המסיר החולי והשם רופא הגוף והנפש. רופא הגוף שמנענו מכל מאכל מזיק כמו שכתבתי בהלכות איסור והיתר ולא צונו להתענות ענויים גדולים ושלא לאכול בשר רוב שנותינו כחוקות שאר עממין, וגם צונו במצות המונעות חלי הנפש והמורות דרך ישרה להכניע היצר לא להקשות ערפנו ולבבנו כמו שהיה חולי פרעה ועבדיו. ולכן אמר כל המחלה אשר שמתי במצרים לא אשים עליך. שידוע הוא שחזק לבם שהקשה ערפם לפי דעתם עד שמנע מהם דרכי התשובה ובאו המכות עליהם ונתחייבו הכליה הגמורה על רוב ענשם לרוב עונותם שקדמו להם בבחירתם והקב''ה הבטיחנו מזה וזה הוא שכר מצוה בשביל והיה אם שמוע תשמע. הקב''ה יכין לבבנו ליראתו ויסיר ממנו כל חולי שהוא יצר הרע המחליא בזה והממית לעתיד לבא. וכשם שהרופא נותן סדר והנהגה לבריאות הגוף ולרפואת החולי כן רופאנו רופא חנם נתן לנו תורתו ומצותיו לבריאות הנפש ולרפואת חליה. בא וראה כי האדם צריך מזון להתמדת הבריאות פעמים ביום עם הנמשך אליה מתפלה ותלמוד תורה וכשם שצריך אדם קצת הנאות פעם אחת בשבת ברחיצה כן צותה התורה על השבת להתענג בו על ד' בידיעת דרכיו מתוך השביתה והפנאי כמו שפרשתי במקומו. וכשם שצריך הקזה פעמים שלש לרוב בני אדם כן צותה התורה על שלש רגלים בשנה שהם עונג הנפש כמו שכתוב מקרא קדש. ולא נאמר זה על המאכל והמשתה אלא שהם ימי מנוחת הגוף להתענג ולתת חלק לנפש להתבונן בדרכי ד' ולשמוע מצותיו ותורותיו. וכשם שצריכין קצת בני אדם משקים קלים וקצת רפואה בכל חדש כפי מזגו ומזג הזמן כן צותה על ראשי חדשים שיש בהם קצת זכרון בקרבן ובתפלה שהם זמן כפרה לכל תולדות החדשים הבאים מצד השטן המשחית היצר שהוא האויב והשונא באמת וזהו שתקנו בראש חדש זכרון לכלם יהיו ותשועת נפשם מיד שונא. והעד מה שתקנו לומר ותשועת נפשם כי אם היו אומרים על הגוף ההווה והנפסד היה להם לומר ותשועתם כי הנפש אינה צריכה ישועה מידי אדם כי אם הגוף כמו שאמר הכתוב ונזכרתם לפני ד' אלקיכם ונושעתם מאויביכם. וכשם שצריך לאספרגו''ס בכל שנה כדי לנקותו מן הליחות אשר נפסדו בו מחמת העיפוש שהם המביאות כל חולי. כן צוה על יום הכפורים לענות אדם נפשו כדי לפלוט כל הליחות המעופשות והמחשבות הרעות העולות בסבת היצר ומתוך הענוי והתשובה נתוכות ויוצאות. וידוע הוא שקודם האספרגו''ס שהוא המשקה מעשבים שפולטין ומוציאין כל העפושים הנפסדים שהם סבת החלאים הרעים שותה האדם ימים מספר משקה הסכנגבי''ן שהוא מרפא מעיו ומסקל דרך לפועל האספרגו''ס ולפלוט הראוי לפלוט ולהניח הראוי להניח. כן נתן רופאנו ימי התשובה מראש השנה עד יום הכפורים שהם עשר' ימים והוא המספר הסובב בתורה כנגד עשרה רקיעים כמו שכתבתי בהלכות שבועות. וכמו שצותה התורה בראש חדש להקריב שעיר חטאת שנקרא חטאת לד' להעיר האדם שלא יזבחו לשעירים שהם השדים והכחות הרעים שבו הבאים מצד השטן המשחית שהוא יצר הרע והחלק המתעורר המעורר כל מדנים ולהודיע כי אנו מכניעין אותו ומשברין אותו על כל המתחדש ממנו בתפלותינו ובקרבנינו בזמן שבית המקדש קיים. כן צותה התורה ביום הכפורים שהוא יום כפרה שלמה להביא קרבן כפרה שלמה שהם שני שעירים האחד לשם והשני לעזאזל. וידוע הוא כי כל החטאות והעונות כוללים אותם שני מינים כמו שדרשו בפסוק ולא תתורו אחרי לבבכם ואחרי עיניכם. ואמרו אחרי לבבכם זו מינות ואחרי עיניכם זו זנות וזנות כולל כל העונות הגופיות הנמשכות אל התאוה וטבע הגוף הכלה ההווה הנפסד וזה ראוי לדחותו בשמאל ולקרבו בימין לא לשלחו כלה. אבל כל המותרות הנמשלות לשמאל צריך לדחותם וכל הצריך לגוף לקיומו ולעבודת השם לקרבו. וזהו גורל אחד לד' לפי שכל המעשים שהם לעבודת השם ואם הם גופיים כמו מאכל ומשתה ומשגל לקיום המין הוא לד'. ולפי שצריך ליכנע לזה החמש הרגשות כן צותה התורה ביום הזה חמשה ענויים כדי להשלים הכוונה שתהיה לשם ולא לזרים אשר אתו. אבל שעיר המשתלח הוא כנגד מין העבירה של אפיקורסות שרוצה להאמין כל אמונה כוזבת והוא הראוי לשלחו כלה ולגרשו במקום חרב במדבר שממה מקום שאין בני אדם מצויין שם כמו שדרשו בפסוק ואת הצפוני ארחיק מעליכם והדחתיו וגו' ואמר זה על היצר הצפון בלבו של אדם כמו שאמרו אחרי לבבכם זו מינות וזהו החטא שהכל תלוי בו והמודה בו ככופר בכל התורה כולה. ולפיכך משלחין שעיר זה לעזאזל והוא שם משותף להעיר אותם שהשעיר שהוא היצר והוא השטן והמלאך המות אזל לו. וזהו שאמרו בפרקי רבי אליעזר לפיכך היו נותנין שוחד לסמאל ביום הכפורים שלא יבטל קרבנם שבו היו מפייסים היצר הרע ומעבירין מהם כל מחשבה כוזבת עד שלא יבטל קרבנם והוא היה נושא כל קרבנם אל ארץ גזרה ובו היו מלבינים עונותם. שאם אין זאת הכונה הרעה כאן כל הטוב כאן. ולזה צריך יום מיוחד ומקום מיוחד לעבודה ובגדים מיוחדים שכל עבודת היום בבגדי לבן להורות על המדות הטובות ועל המחשבות הזכות כמו שאמר החכם בכל עת יהיו בגדיך לבנים. וכשהם לבנים נזהר בהם שלא יקבלו כתם וטנוף. נלוה לזה שמורה שהקב''ה דן אותנו במדת רחמים ולא במדת הדין. לפיכך אנחנו חייבין להעלות בלבבנו כונת היום ולשוב בתשובה שלמה ולכוון בתפלה וכל הכוונות הנעשות בעבודות ובקריאת הפרשיות שחרית פרשת השעירים וההפטרה ואמר סולו סולו שיש תוכחה גדולה לחוטאים ומוסר גדול לשבים. ובתפלת מוסף שאנו מזכירין עבודת היום ואשרי עין ראתה כל אלה ואוי להם לגורמים חרבן הבית ולמונעים ולמאחרים בנינו מרוב עונות. וכן יכוין בפרשת מנחה שאנו קורין במעשה ארץ מצרים ובפרשת עריות ששם השני מיני עברות ליזהר מכל אמונה כוזבת כמעשה ארץ מצרים וכחוקותיהם בעריות וכן מי שמשל בו יצר התאוה במשגל וכיוצא בו ישוב מדרכו הרעה. וכן ההפטרה של נינוה שעשו תשובה שלמה ואם אינם בני ברית ומה נעשה ואנה נוליך חרפתנו ובשתנו אנו שעמדו אבותינו על הר סיני וראינו ושמענו דברי החכמים והנביאים המדברים ברוח הקדש ודברי חכמינו וגאונינו וגלינו גולה אחר גולה וכל זה איננו שוה עד שארך גלותנו והיינו חרפה לשכנינו. כל אלה הם כוונות טובות והערות נכונות לכוונת היום וכל שכן אם יש לכל אלה המעשים שזכרתי כוונות מעולות ליודעי חן. ומה שכתבתי לא דבר רק הוא. וכאשר נתן אל לבנו כל הקורות אותנו לפי מעשינו. מי האיש קשה ערף ועז מצח שלא יבוש ולא יכלם מחטאיו וממעשיו הרעים. וכאשר ישוב אל ד' ירחמהו. ויכפר עונותיו. וישליך במצולות ים כל חטאתיו. כמו שאמר הנביא יעזוב רשע דרכו ואיש און מחשבותיו וישוב אל ד' וירחמהו ואל אלקינו כי ירבה לסלוח. [צידה לדרך מ''ד כ''ה פ''ד].
------
אסור להתענות בעיוה''כ. וכל האוכל ושותה בו מעלה עליו הכתוב כאילו נצטוה להתענות תשיעי ועשירי והתענה. [הבתים — שערי שביתת יום הכפורים שער שני].
------
אכל אוכלין שאינם ראויין לאכילה פטור כס פלפלי יבשי או זנגבולי יבשי ביומא דכפורי פטור דלא חזו לאכול אבל פלפלי רטיבי וזנגבילי רטיבי דחזו לאכילה חייב. אכל עלי קנים פטור. לולבי גפנים שלבלבו מראש השנה ועד יום הכפורים דראוין הן לאכילה משום דלחין הן ורכין חייב אבל יותר מכאן שמתקשין כעץ בעלמא דמו ופטור. [רי''ץ גיאת הלכ' יו''כ].
------
אמר רבא אכל כסא זנגבילא ביומא דכיפורא פטור וכן פילפלי, חיובא ליכא איסורא איכא. [ראב''ן].
------
אכל אוכלין שאינן ראויין לאכילה ושתה משקין שאינן ראויין לשתיה פטור אמר רבא [כס] פלפלא וזנגבלא יבשתא ביוה''כ פטור אכל עלי גפנים פטור לולבי גפנים חייב ואלו הן לולבי גפנים כל שלולבו מר''ה ועד יוה''כ יתר מכאן פטור וה''מ לענין מלקות שתה משקין שאינן ראויין והשותה ציר ומורייס פטור אבל חומץ חייב וה''מ חי אבל מזוג פטור אבל לכתחלה אסור. [עשרת הדברות לבעל העיטור הלכ' יו''כ].
------
והאוכל אכילה גסה ביום הכיפורים וכן כס זנגבילא ביום הכיפורים פטור. ובמסכת תענית פירשתי לה. וכן אם הוא כס פלפלא. ומסקנא הא ברטיבתא הא ביבשתא אכל עלי קנים פטור לולבי גפנים חייב. [ראבי''ה סימן תקל''א].
------
אמר רב פפא ובפלפלי או זנגבילא ביום הכפורים פטור, ודוקא ביבישא דעץ בעלמא הוא, ברטיבא חייב. ת''ר אכל עלי [קנים] פטור לולבי גפנים חייב, ואלו הן לולבי גפנים כל (שנדלדלו) [שלבלבו] מראש השנה עד יום הכפורים, הא דתנן שתה ציר או מורייס פטור, דייקי' עלה בגמרא, הא חומץ חייב ואפי' חי(יב), אבל מזוג ליכא מאן דפליגי ודאי חייב. [השלמה].
------
מתני'. אכל אוכלין שאינן ראויין לאכילה ושתה משקין שאין ראויין לשתות פטור. שתה ציר או מורייס פטור. אמ' רבא כס פלפלי וזנגבילא ביומא דכיפורי פטור. והני מילי ביבישתא אבל ברטיבתא אוכלא הוו. — ת''ר, אכל עלי קנים פטור (עלי גפנים) ולולבי גפנים חייב, ואילו הן לולבי גפנים אמ' ר' יצחק כגון שלבלבו מראש השנה ועד יום הכיפורים, ורב כהנא אמ' כל שלא עברו עליהן שלשים יום. תניא כוותיה דר' יצחק, אכל עלי גפנים פטור לולבי גפנים חייב, אילו הן לולבי גפנים כגון שלבלבו מראש השנה ועד יום הכיפורים. פיס'. שתה ציר או מורייס פטור. הא חומץ חייב, מתני' מני ר' היא, דתניא ר' אומ' חומץ מיישב את הדעת. דרש רב גידל בר מנישא דמן נרש לית היל' כר', לשנה אייתו כולי עלמ' מזוג ושתו, אמ' להו אימור דאמרי אנא חי מזוג מי אמרי לכו, אימור דאמרי לכו פורתא טובא מי אמרי לכו, אימור דאמרי לכו דיעבד לכתחילה מי אמרי לכו. [פסקי הרי''ד].
------
הכוסס זנגביל ופלפל ביום הכיפורים פטור. במה דברים אמורין ביבשין, שאינן ראויין לאכילה, אבל אם היו לחין הרי הן כשאר אוכלין הראויין וחייבין עליהן. אכל עלי גפנים פטור לולבי גפנים חייב, (וכן) [וכגון] שליבלבו מראש השנה ועד יום הכפורי', אבל אם עברו עליהן יותר מעשרה ימים כבר הוקשו כעץ והן כשאר אוכלין שאינן ראויין. שתה ציר או מורייס פטור, וכן אם שתה חומץ עד רביעית פטור ואם היה מזוג במים חייב. [פסקי ריא''ז].
------
אמר רבא כס זנגביל יבישא ופילפלין וכיוצא בהן ביום הכפורים פטור מכרת, פירוש כס, הכוסס. [סמ''ג לאוין סימן ס''ט].
------
והכוסס את הפלפלין או הזנגביל יבישין ביום הכפורים פטור. אכל עלי קנים פטור. לולבי גפנים חייב. ואלו הן לולבי גפנים. כל שלבלבו מראש השנה עד יום הכפורים. יותר מכאן פטור. ומסתברא דפטור ממלקות. אבל איסורא מיהא איכא. שתא משקין שאינן ראוין לשתיה פטור. והשותה ציר או מורייס פטור. חומץ מזוג חייב. שאינו מזוג פטור. [תניא רבתי סימן פ'].
------
כס פלפלי או זנגבילא פטור. ודוקא ביבשתא, דעץ בעלמא הוא. אבל ברטיבא חייב. אכל עלי קנים פטור, לולבי גפנים חייב. ואלו הן לולבי גפנים כל שלבלבו מראש השנה ועד יום הכפורים. [המאורות].
------
הכוסס פלפלין וזנגביל יבש וכיוצא בהם פטור. אבל זנגביל רטוב חייב. אכל עלי גפנים פטור, לולבי גפנים חייב. ואלו הן לולבי גפנים כל שלבלבו בארץ ישראל מראש השנה ועד יום הכיפורים. יתר על כן הרי הם כעלים ופטור. וכן כל כיוצא בזה. לר''ם. [הבתים — שערי שביתת יום הכפורים שער שני].
------
אכל אוכלים שאינם ראויים לאכילה פטור וכן כס פלפלי או זנגיבילא פטור ודוקא יבש אבל לח ליחייב. אכל עלי פגין פטור לולבי גפנים חייב ודוקא שלבלבו אחר ר''ה אבל לבלבו קודם עץ בעלמא נינהו. [רבינו ירוחם נ''ז ח''ב].
------
הכוסס פלפלין או זנגביל יבש וכיוצא בהן פטור, אכל זנגביל רטוב חייב. אכל עלי גפנים פטור, לולבי גפנים חייב. ואלו הן לולבי גפנים, כל שלבלבו בארץ ישראל מראש השנה עד יום הכפורים, יתר על זה הרי הן כעצים ופטור, וכן כל כיוצא בזה. [כל בו הלכ' יוה''כ סימן ס''ט].
------
אכל ושתה אין מצטרפין. אכל אוכלים שאינם ראוים לאכילה ושתה משקים שאינם ראוים לשתי' פטור, שתה ציר או מורייס פטור. אמר רבא כס (בלפלא) [פלפלא] יבישתא ביומא דכיפורי פטור. מכל הני נראה אדם הבולע רוקו שבתוך פיו ביום הכפורים פטור חדא דאינו ראוי ועוד דכס פילפלי או זנגבילא, אי אפשר בלא רוק ואפי' הכי פטור ואף אם הוא הרבה ממלא לוגמיו, וליכא למימר דפטור אבל אסור כמו שכתבתי במסכת תענית [י''ב ע''א, סימן י']. וזה כתבתי על ששאלוני בני הקטן כשהתחיל להתענות טרם הגיע לחינוך וכן יש לדקדק מלשון רש''י פרק כלל גדול [ע''ג ע''א] גבי כסבור רוק הוא ובולעו. [האגודה].
------
האי המלתא דאתי מבי הנדואי — שרי — פירוש הוא זנגבילא דינה כדין פלפלי יבשתא ולא כלום, וביוהכ''פ — פטור. זנגבילא רטיבא — בורא פרי האדמה וביוהכ''פ חייב, ואם שרה זנגביל במים אין בו משום בישולי גוים. [הערוך ערך המלתא]. האי המלתא דאתיא מבי הנדוי — ''וישכנו מחוילה'' (בראשית כ''ה, י''ח) תר''י מן הנדוין. [הערוך ערך הנדוי]. לשנה אייתי כולי עלמא מזוג ושתו... אימר דאמרי אנא חייא, מזיגא מי אמרי. [הערוך ערך מזג].
------
שתה משקין שאינם ראויים לשתיה שתה ציר או מורייס פטור ואם עשאן מכשירי אוכל מצטרפין דהא ציר כי שתי ליה בפני עצמו ובהדי ירק מצטרף. השותה חומץ חי או מזוג חייב וכדאמרינן חומץ מיישב את הדעת ומתניתא מסייעא ליה. ודגידול בר מנשי (יומא פ''א ע''ב) דדרש אין הלכה כר' הרי העמידה בשותה חומץ חי ומועט. ודיעבד אבל לכתחלה לא אי נמי מרובה דאיעבד וחומץ מזוג בין לכתחלה בין דאיעבד בין מרובה בין מועט לא. [רי''ץ גיאת הלכ' יו''כ].
------
ואם שתה משקין שאינם ראויין לשתייה פטור. שתה ציר או מורייס או חומץ פטור. אכל ושתה אין מצטרפין שניהם לשיעור וכל הפטורים שכתבתי בין באכילה בין בשתייה דוק' מעט אבל הרבה לא ואפילו מעט דוקא דיעבד אבל לכתחלה אסו'. חומץ שכתבתי דוקא חי אבל מזוג חייב כל זה פשוט ביומא. [רבינו ירוחם נ''ז ח''ב].
------
ולית הילכתא כרבי דאמר חומץ משיב את הנפש. והני מילי פורתא ובדלא מזיק ואפילו הכי הני מילי בדיעבד אבל לכתחלה לא. [ראבי''ה סימן תקל''א].
------
חומץ אינו מברך עליו אלא שהכל, דגרסינן בפרק כיצד מברכין על החומץ ועל הנובלות מברך עליו שהכל, וא''ת ואמאי מברכינן עליה כלל דהא אינו ראוי לשתיה כדמוכח במסכת יומא שאם שתה חומץ ביום הכפורים דהוא פטור, וכן לכל דבר שאינו ראוי לאכילה כדאמרינן הכוסס פלפלי ביום הכפורים פטור, תירץ הרב ר' יונה ז''ל דאע''ג שהוא פטור כשישתה רביעית, כיון דקיימא לן שאם שתה ממנו הרבה שחייב שאי אפשר שלא יהנה ממנו, לעניין ברכה 
נמי לא יצא מתורת אוכל ולפיכך מברך עליו, וכתב הרב ז''ל שאם שתה ממנו רביעית או פחות מברך עליו בתחילה כדי שלא יהנה מן העולם הזה בלא ברכה, ולא יברך בסוף כלל כיון שאינו חשוב לשתיה ביום הכפורים. [ספר הפרדס — שער שני].
------
@ פ''ב ע''א
התנוקות אין מענין אותן אבל מחנכין אותן קודם לשנה וקודם לשנתים סמוך לפרקן כדי שיהיו רגילין במצות קודם לשנה בחולה וחולה קודם לשנתים בבריא ובריאה. הא כיצד תינוקת בריאה בת עשר ובת י''א מחנכין אותה לשעות בת (י''א יום) [י''ב שנה] ויום אחד משלמת מדאורייתא. היתה חולה בעשר מחנכין אותה בי''א בלבד ומשלמת בת י''ב ויום אחד. ותינוק בזמן שהוא בריא מחנכין אותו בן י''א בן י''ב ומשלימין בן י''ג ויום אחד שהרי בא לכלל מצות. היה חולה בן י''א מחנכין אותו בן י''ב בלבד ומשלים בן י''ג שנה ויום אחד. איזו חנוך היה רגיל לאכול בשתי שעות מאכילין אותו בג' שעות בשלש מאכילין אותו בארבע. עוברה שהריחה מאכילין אותה עד שתשוב נפשה. ת''ר עוברה שהריחה בשר קדש או בשר חזיר תוחבין לה כוש ברוטב ומכניסין לתוך פיה אם נתיישבה דעתה מוטב ואם לאו מאכילין אותה רוטב עצמו, אם נתיישבה דעתה מוטב ואם לאו מאכילין אותה שומן עצמו. שאין לך דבר שעומד בפני פקוח נפש חוץ מע''ז וגילוי עריות ושפיכות דמים אבל שאר מצות נדחין מפני סכנת נפשות שנ' (ויקרא י''ח) ושמרתם את חקתי ואת משפטי אשר יעשה אותם האדם וחי בהם וחי בהם ולא שימות בהם. ובהלכות (כ''ו ע''א) ואשה עוברה דידעינן דאי לא אכלה מתעקר ולדה אע''ג דאמרינן ספק בן קיימא הוא ספק נפל הוא שפיר דמי למיתן ליה דתנן עוברה שהריחה מאכילין אותה ואנן (אמרינן) לאו בידיעה דידן תליא מלתא אלא בידיעה דידה ובדעתה תליא שמשהריחה נותנין לה וכחולה דמיא. [רי''ץ גיאת הלכ' יו''כ].
------
מחנכין אותן, שמענין אותן ב' שע' או ג' על שעה שרגילין לאכול בה קודם שיגיעו לכלל מצוות, בתינוק קודם י''ג תינוקת קודם י''ב. (גמרא) בחולה, שנה לחוד. בבריא, שתים. בן שמונה בן תשע, מחנכין לשעות וכאן בחולה וכ[א]ן בבריא. בן י''ב משלימין מדאורייתא ובתינוקת, וה''ג אתינוקת הוי שנה אחת קודם לתינוק לפי שהאשה ממהרת להביא יותר מן האיש, ועוד דבינה יתירה יש בה ולהכי הוי זמנה בת י''ב בין רב נחמן ורב הונא לא פליגי, אלא דרב הונא מיירי בתינוקת ורב נחמן מיירי בתינוק. השלמה מדרבנן ליכא, כלומ' מדרבנ' אין משלימין כלל דאין משלימין אלא בזמנו שמן התורה. בשלמא לרב הונא ולרב נחמן, לא קשיא דלדידהו איכא לתרוצי דלאו בחולה ובריא דהא דקתני מחנכין אותן בפני שנה קודם השלמה. בפני שנה לדבריהם, כלומ' בפני שנה קודם השלמה דרבנ', דהכי נמי אמ' רב הונא דמחנכין שנה אחת קודם להשלמה דרבנן ואין שנת השלמה בכלל דקאמ' בן תשע מחנכין ובן י''א משלימין מדרבנ' דהיינו שנה אחת קודם להשלמה לבר משנה דהשלמה והיינו בפני שנה דקתני במתני', ובפני שתים משמ' [שתי] שנים קודם השלמה דרבנן לבר משנה דהשלמה דהכי נמי אמ' רב הונא בן תשע מחנכין לשעות דהיינו ב' קודם לי''ב דהוי השלמה דאורייתא לבר מי''ב גופיה דהיינו י' ואחת עשרה לדברי תורה, והוא הדין לרב נחמן. אלא לר' יוח', דאמ' השלמה דרבנן ליכא ואין משלימין אלא מדאורייתא לחוד קשיא, ומאי בפני שנה. ה''ג אמ' לך ר' יוח' תני שנה או שתים, כלומ' דלאו בפני שנה קמיירי אלא הכי קתני אבל מחנכין אותן שנה או שתי שנים ואיהו נמי הכי קאמ' בתינוקת מחנכין בין עשר וב[י]ן אחת עשרה, דהיינו שנה או שתים. אבל מחנכין אותן לפני שנה ולפני שתים סמוך לפרקן, 
כלומ' סמוך לפרקן מדאוריתא דהיינו לתינוקת בי''ב ולתינוק בי''ג. בשלמ' לר' יוח' ניחא, דאיהו נמי קאמ' לפני שנה 
ולפני שתים דהשלמה דאורייתא בין י' וי''א לתינוקת דפרקא בי''ב מדאורייתא וב[י]ן י''א וי''ב לתינוק דפרקו בי''ג דהיינו לפני שנה ולפני שתים סמוך לפרקן. אלא לרבנן, לרב הונא ולרב נחמן קשיא, דרב הונא אמ' בן תשע מחנכין לתינוקת דהיינו ג' שנים סמוך לפרקן שנת י' י''א וי''ב, ורב נחמ' 
אמ' בן עשר לתינוק דאיכא נמי י''א י''ב וי''ג קודם השלמה דאוריתא, ומאי לפני שנה ולפני שתים סמוך לפרקן דקתני הכא. ת' אמרו מאי חינוך דקתני השלמה, דהאי תני אבל מחנכין לפני שנה וכול' והכי קאמ' אבל משלימין אותן מדרבנן לפני שנה ולפני שתים סמוך לפרקן דאוריתא והכי נמי קאמ' בן י' וי''א משלימין מדרבנן, דהיינו שנה ושתים קודם השלמה דאורייתא דהויא בי''ב וכאן בבריא וכ[א]ן בחולה, ורב נחמ' אמ' בין י''א ובין י''ב משלימין מדרבנן, דהיינו שנה ושתים קודם י''ג דהוי השלמה דאוריתא דהיינו סמוך לפרקן, כאן בבריא כאן בחולה. וחינוך השלמה הוא, דאמרת מאי חינוך השלמה בתמיה. והתניא איזה חינוך אם היה רגיל כול', אלמא דחינוך לא הוי אלא משעות ואת אמרת היינו השלמה. תרי חינוכי הוו, דאיכא תרי חינוך, השלמה ואיכא דקאמ' חינוך חינוך דשעות. [פירוש רבינו אליקים].
------
התינוקות אין מענין אותן ביום הכיפורים אבל מחנכין לשעות לפני שנה ושנתים סמוך לפירקן כדי שיהיו רגילים במצות, חולה קטן שנה בריא שתים לפני פירקו. ובן עשר ובת אחת עשרה מחנכין אותן לשעות, בת שתים עשרה משלמת מדאורייתא ובן י''ג משלים מדאורייתא. ואיזהו חינוך היה רגיל לאכול בב' שעות מאכילין אותו בג', בג' מאכילין אותו בד'. [ראב''ן].
------
תינוקת אין מענין אותן ביוה''כ אבל מחנכין אותן לפני שנה לפני שנתים השתא לפני שתים מחנכין לפני שנה מיבעיא. ל''ק כאן בבריא כאן בחולה אר''ה בן ח' בן ט' מחנכין אותן לשעות [וכו'] בן י''א בן י''ב משלימין מדרבנן בן י''ג משלימין מדאורייתא בתינוקת בת י''ב ומר א''ח 
ול''פ ור''י אמר השלמה (לדבריהם) [מדבריהם] ליכא מחנכין אותן לשעות י''ב משלימין בדאורייתא בתינוקת ותינוק 
בן י''א בן י''ב מחנכין אותן לשעות בן י''ג משלימין מדאורייתא ומסתברא הלכה כר''ג ור''ה דתרווייהו ס''ל השלמה מדבריהם איכא ור''י דאמר השלמה מדבריהם ליכא יחידאה הוא ועבדי' כר''ה בתינוקת וכר''נ בתינוק ותמיה לן מה דכתב רב אלפס ז''ל אע''ג דקי''ל כר' יוחנן דתינוקת בת י''ב ותינוק בן י''ג משלימין מדאורייתא קי''ל כר''ה וכר''נ 
דבן יו''ד ובן י''א משלימין מדרבנן ובן י''ב משלימין בתינוק והא כולהו מודו בהשלמה דאורייתא והו''ל למימר הלכה כר''ה וכר''נ ורבינו יצחק [אבן גיאת] פסק כר''י דהשלמה דדבריהם ליכא והכין כ' תינוקת בריאה בת י' ובת י''א מחנכין אותן לשעות בת י''ב ויום א' משלימין מדאורייתא היה חולה בי' מחנכין אותן בי''א לבד ומשלימין בת י''ב ויום א'. תינוק בריא מחנכין אותן בן י''א ובן י''ב ומשלים בן י''ג ויום א' חולה בי''א מחנכין אותו בי''ב ומשלים בי''ג ויום א' איזה חינוך היה רגיל לאכול בב' שעות מאכילין אותו בג' בג' מאכילין אותו בד'. ומסתברא כשם שמחנכין אותו באכילה כך מחנכין אותו מרחיצה וסיכה כדי שיהיו רגילין במצות. [עשרת הדברות לבעל העיטור הלכ' יו''כ].
------
האוכל ביום הכפורים. צוה הב''ה בפ' אמור אל הכהנים שלא יאכל אדם ביוהכ''פ ולא מצאנו הלאו ואמר רבא ביומא פ' יוהכ''פ [פ''א א'] תנא עצם עצם גמר לה ממלאכה, נאמר כאן וכל הנפש אשר לא תעונה בעצם היום הזה ונאמר במלאכה וכל מלאכה לא תעשו בעצם היום הזה מה במלאכה הזהיר אף בענוי הזהיר. ועונש כתוב בהדיא כל הנפש אשר לא תעונה בעצם היום הזה ונכרתה מעמיה. ומנלן דחסרון אכילה איקרי ענוי. דאמרינן בפ' יוהכ''פ [ע''ד ב'] דבי ר' ישמעאל תנא נאמר כאן עינוי [נפש] [דכתיב לא תעונה] ונאמר להלן עינוי, דכתיב ויענך וירעיבך מה להלן עינוי רעבון אף כאן עינוי רעבון. ויש מוצאין אזהרות עינוי מגזרות שוות אחרות התם בפ' יוהכ''פ. ושתייה בכלל אכילה, דכתיב ונתת הכסף בכל אשר תאוה נפשך ביין ובשכר וכתיב ואכלת. וגמרינן שכר שכר מנזיר, מה להלן יין אף כאן יין [ע''ו ב']. ושעור אכילה ושתייה דקאי עלייהו בלאו וכרת כדתנן [ע''ג ב'] האוכל ככותבת הגסה ביום הכפורים כמוה וכגרעינתה, והשותה מלא לוגמיו חייב. וטעמא [פ' ב'] דקים להו לרבנן דבהאי שיעורא מייתבה דעתיה [דאינש] ונפיק ליה מכלל עינוי. כמוה וכגרעינתה, פי' בירושלמי הדא אמרה צריך למעך חללה. וחצי שעור אע''ג דלא מחייב עליה כרת, אמר ר''י חצי שעור אסור מן התורה [ע''ד א'] וקימ''ל כוותיה, וצריך להוסיף מחול על הקדש דתניא ועניתם את נפשותיכם בתשעה לחודש יכול יתענה בתשעה ת''ל בערב אי בערב יכול משתחשך ת''ל בתשעה הא כיצד מתחיל ומתענה מבעוד יום מכאן שמוסיפין מחול על הקדש. אין לי אלא בכניסתו ביציאתו מנין, ת''ל מערב עד ערב. על שאר ענוים לא מחייב כרת, וטעמא מפרש בפ' יוהכ''פ ולפנים אפרשינו במצות עינוי יוהכ''פ [סי' ת''כ] בעזרת היוצר.
תולדה. דתנן בפ' יוהכ''פ [פ''ב א'] התינוקת אין מענין אותן ביוהכ''פ אבל מחנכין אותם קודם שנה וקודם שתים סמוך לפרקן פי' חנוך שעות. אמרינן התם היה רגיל לאכול בשתי שעות מאכילין אותו בג', בג' בד', ואפילו למאן דאמר ביבמות פ' חרש [קי''ד א'] קטן אוכל נבילות וטריפות אין ב''ד מצווין להפרישו והכא בעי חנוך להסירו מהרגלו שהורגל לאכול ביוהכ''פ, אבל שאר איסורים לא הורגלו. פסק רי''ה ז''ל. קיימא לן כר' יוחנן דאמר בן עשר בן י''א מחנכין אותן לשעות, בן י''ב בתינוקות משלימין מדאורייתא, אבל השלמה דרבנן לית לן. [יראים סימן נ''א].
------
תינוקות אין מענין אותן ביום וכו' אין אנו חייבין למנוע מהן מאכל. אבל מחנכין אותן שמונעין ממנו מאכל שעה או שתים בשנה שהיא סמוכה לפרקן. פרקן הוי בן י''ג לנקבה וי''ד לזכר, שדרך (זכר) [תינוקת] להביא שתים שערות בי''ב שנה ויום אחד, [דהיינו בתוך שנת י''ג והיא פירקה לעונשין, ותינוק בי''ג שנה ויום אחד], נמצא שנת י''ד פרקו לעונשין ושנת י''ג היא שנה הסמוכה לפרקו, ושנת י''ב היא לפני שנה הסמוכה לפרקו. לפני שתים (עשרה) שהיא לפני שתי שנים הסמוכין לפרקן דהיינו ג' שנים לפני פרקן. ובגמ' מפרש השתא לפני שתים, דהיינו ג' שנים אמרת מחנכין, לפני שנה, דהיינו שתי שנים מיבעיא. ומשני בחולה, כחוש ותשוש כחו לפני שנה, ובבריא לפני שתים. ובלשון משנתנו פליגי אמוראי היכי גרסי', אי שנה ושתים, אי לפני שנה ולפני שתים. [רבינו יהונתן מלוניל].
------
מתני' התינוקות אין מענין אותם ביום הכיפורים אבל מחנכין אותן לשעות קודם שנה קודם שנתיים כדי שיהיו רגילין במצות בגמ' מפרש מתני' בת שתים עשרה ויום אחד דהיינו בתוך שנת י''ג הוא פירקן של תינוקות לעונשין ותינוק בן י''ג ויום אחד נמצאת שנת י''ד פרקו לעונשין ושנת י''ג הוא שנה הסמוכה לפירקו לפני שנתיים סמוך לפירקן דהיינו ג' שנים לפני פירקן. ופרכי' אמתני' השתא לפני שנתיים דהיינו שלש שנים אמרת מחנכין לפני שנה דהיינו שנתים מיבעיא אר''ח לא קשיא הא בבריא הא בחולה שהוא כחוש ותשוש כח. אמר רב הונא תינוקת בת שמונה לבריאה שעברה שנת שמונה ונכנסה לתשע דהויא שנת ט' ד' שנים לפני פירקה ובת ט' לחולה שעברה שנת ט' ונכנסה לתוך י' דהיינו ג' שנים לפני פירקה מחנכין אותה לשעות. בת י' לבריאה שעברה שנת י' ונכנסה לתוך י''א ובת י''א לתינוקות חולה שעברה שנת י''א ונכנסה לשנת י''ב משלימות מדרבנן. בת י''ב שעברה שנת י''ב ונכנסה לשנת י''ג משלימות מדאורי' שהיא פירק' בתינוקות והבריאה והחולה שוות בו ור''נ אמר בן ט' ובן י' מחנכין אותו לשעות בן י''א ובן י''ב משלימין מדרבנן ובן י''ג משלימין מדאורייתא. ולא פליג ר''נ אדרב הונא וחדא היא אלא דרב הונא פריש מילי דתינוקות ור''נ פריש מילי דתינוק ור' יוחנן אמר השלמ' מדרבנן ליכא אלא בת י' ובת י''א מחנכין אותה לשעות בת י''ב משלמת מדאורייתא בן י''א בן י''ב מחנכין אותו לשעות בן י''ג משלים מדאורייתא תנן תינוקות אין מענין אותן ביום הכפורים אבל מחנכין אותן לפני שנה דהיינו ב' שנים ולפני ב' דהיינו ג', בשלמ' לרב הונא ולר''נ דאמר איכא השלמה מדרבנן אע''ג דלדידהו הוי חינוך הבריא ד' שנים מ''מ מצי לתרוצה למתני' כולה בחולה והכי קאמר מחנכין אותו לשעות ב' שנים לפני השלמת דבריהם שהן ג' לפני השלמה דדברי תורה כדקאמר רב הונא דשנה עשירית מחנכין את התינוקות החולה לשעות שהיא [לפני] שנה הסמוכה לפרק השלמת דבריהם שהוא בשנת י''ב לחולה דהיינו לפני שתים הסמוכות לפרק דאורייתא, אלא לר' יוחנן קשיא לדידיה לא מיתוקמא מתניתי' כלל דהא אמר השלמה מדרבנן ליכא דתימא מתני' חדא קתני כדאוקימ' אליבא דרב הונא ורב נחמן ורישא בחולה וסיפא בבריא כדאוקמ' רב חסדא נמי לא תוקמה דמתני' קתני ג' לבריא וב' לחולה ורבי יוחנן אמר ב' לבריא ואחד לחולה. אמר לך ר' יוחנן לא תתני לפני שנה דמשמע ב' שנים ולפני ב' דמשמע ג' שנים אלא אימ' מחנכין אותו שנה סמוך לפירקן בחולה ושתים לבריא. ת''ש דתני רבה בר שמואל התינוקות אין מענין אותן ביוה''כ אבל מחנכין אותן שנה או שנתי' סמוך לפרקן ולא תני לפני שנה ולפני שנתים בשלמא לר' יוחנן ניחא ומוקי' לה שנה לחולה ושתים לבריא אלא לרב הונא ולרב נחמן קשיא דהא חינוך לשעות הוא ופחות שבחינוכין לשעות לדידהו ג' שנים הוי דהא אמר רב הונא בתינוקות חולה שמחנכין אותה בעשירית וברייתא קתני גדול שבחנוכין ב' שנים. אמרי לך מאי חינוך דקתני השלמה דדבריה' ולדידן נמי השלמה דדבריה' שתים לבריא לפני השלמה דאוריי' ואחת לחולה וחינוך השלמה הוא והתניא היה רגיל לאכול בב' שעות מאכילין אותו בג' בג' מאכילין אותו בד' אמר רבה בר עולא תרי חינוכי הוי. נרא' בעיני שהלכה כר' יוחנן מדתני רבה בר שמואל כותיה. [או''ז הלכ' יוה''כ סימן רע''ח].
------
תינוקת בת עשר לבריאה ובאחת עשרה לחולה מחנכין אותה לשע[ו]ת. ובת שתים עשרה משלמת מדאורייתא. ותינוק בן עשתי עשר לבריא ובן שתים עשרה לחולה מחנכין אותו לשעות, ובן שלש עשרה משלים מדאורייתא. איזהו חינוך היה רגיל לאכול לשתי שעות מאכילין אותו בשלש שעות, בשלש מאכילין אותו בארבע. [פסקי או''ז].
------
התינוקות אין מענין אותן ביוה''כ אבל מחנכין אותם קודם שנה וקודם שתים כדי לזרזן במצות. פי' מענין משמע כל היום ומחנכין משמע לשעות דמדמענין לימים מחנכין הוי לשעות וה''ק מחנכין אותן לשעות מדרבנן קודם שנענה אותן מדרבנן קודם שנה וקודם שתים ולקמן בעינן למימר דתרי חינוכי איכא מדרבנן חד להשלים וחד לשעות והכא לא תני השלמה דרבנן דא''כ הו''ל למימר אבל מענין אותן כדי לזרזן במצות אלא מדתנא מחנכין ש''מ לשעות הוא שקודם שנענה אותם מדרבנן מחנכין אום לשעות שנה או שתים. השתא קודם שתים מחנכין קודם שנה מבעיא אמר ר''פ לא קשיא כאן לחולה כאן לבריא. [תוס' רי''ד].
------
מתני'. התינוקות אין מתענין ביום הכיפורי', אבל מחנכין אותן לשעות קודם שנה או קודם שתים כדי לזרזן במצות. פי' מתענין משמע כל היום, מחנכין משמ' לשעות, דמדמתענין הוי לימים מחנכין הוי לשעות, והכי קאמ', מחנכין אותן לשעות מדרבנ' קודם שנענה אותן מדרב' קודם שנה או שתים, ולקמן בענן למימ' דתרי חינוכי איכא מדרבנן, חד להשלים וחד לשעות, והכא לא תני השלמה דרבנן, דאם כן הוה ליה למימר אבל מענין אותן כדי לזרזן במצות, אלא מדתניא מחנכין אותן לשעות הוא קודם שנעשה אותן מדרבנן להשלים מחנכין אותן לשעות. ועינוי דרבנן אימת הוי, מפר' לקמ', והכא תנן קודם שנענה אותן מדרבנן מחנכין אותן לשעות קודם שנה או שתים. [פסקי הרי''ד].
------
התינוקות אין מענין אותן ביום הכפורים, אבל מחנכין אותן לשעות, שאם היה רגיל לוכל התינוק בשתי שעות מאכילין אותו בשלש, בשלש מאכילין אותו בארבע, כדי להרגילו בתענית. ומאמתי מחנכין אותו, התינוק הבריא מחנכין אותו מבן תשע שנים ויום אחד, והחלש מבין עשר שנים ויום אחד. ובן אחת עשרה שנה ויום אחד מענין הבריא כל היום מדברי סופרים, והחלש מענין אותו מבן שתים עשרה שנה ויום אחד. ובן שלש עשרה שנה ויום אחד מענין אותו כל היום מן התורה, שכל מי שהוא בן שלש עשרה שנה ויום אחד והביא שתי שערות הרי הוא כגדול לכל עונשין שבתורה. התינוקת הבריאה כשהיא בת שמונה שנים ויום אחד מחנכין אותה לשעות, והחלושה כשהיא בת תשע שנים ויום אחד. והבריאה כשהיא בת עשר שנים ויום אחד מענין אותה כל היום מדברי סופרים. וכן החלושה שהיא בת אחת עשרה שנה ויום אחד. וכשהן בנות שתים עשרה שנה ויום אחד (ויום אחד) מענין אותן כל היום מן התורה, שהתינוקת ממהרת גידולה שנה אחת קודם לתינוק. [פסקי ריא''ז].
------
התינוקות אין מענין אותן ביום הכפורים, אבל מחנכין אותן קודם לשנה או שתים בשביל שיהיו רגילים במצוה, הא כיצד בבריא שתים בחולה שנה בין בתינוק בין בתינוקת. [תינוק] מבן אחת עשרה משלימין מדרבנן, בן תשע ובן עשר מחנכין אותן לשעות, ותינוקת בת שתים עשרה שנים ויום אחד ותינוק בן שלש עשרה שנה ויום אחד משלימין מדאורייתא. ובהשלמה כתוב דליכא השלמה מדרבנן שתי שנים קודם השלמת התורה. [המאורות].
------
מאי זה זמן מתענה תינוק ותנוקת התינוק מבן י''ג שנה ויום אחד והתנוקת מבת י''ב שנה ויום א' מתענין ומשלימין ביום הכפורים וכדומה לו וזה מדאוריתא ורבנן אמרו כדי לחנכן שיתענו מדרבנ' בין תינוק בין תינוק' מי''א שנה מתעני' ומשלימין ומחנכין אותן קודם זמנן אלו אבל לא משלימין אלא מתענין לשעות אם היה רגיל לאכול בד' שעות מאכילין אותו בה' כפי כחו או כפי כחה ומחנכין אותן לשעות כמו שכתבתי מבן ט' אם הוא בריא ואם הוא חולה מבן י' ואין הפרש בזה החנוך לשעו' בין זכר לנקבה כך פשוט ביומא וזהו לפי גרסת הרי''ף ופסק שלו ולפי דברי הר''מ ולפי דברי רש''י וגרסתו ופירושו תינוק חולה י''א שנה וי''ב מחנכין אותו לשעות ובן י''ג משלים מדרבנן ואם הוא בריא בן י' ובן י''א מחנכין לשעות ובן י''ב ובן י''ג משלים מדרבנן ולעולם בן י''ד שנה משלים מדאוריתא וראיתי פירושים אחרים לדברי רי''ף ומה שכתבתי נראה עקר וכן כתב הרא''ש לדברי רי''ף וכן כתב הרמב''ם ויש מי שפירש לדברי רש''י כי לעולם משלימי' מדאורית' התינוק בן י''ג שנה ויום א' והתנוקת בת י''ב שנה ויום א' והתנוקת מחנכין אותה לשעות בת ח' כשהיא בריאה וחולה בת ט' ומשלמת מדרבנן בת י' כשהי' בריאה ובת י''א כשהיא חולה ותינוק מחנכי' אותו לשעות בריא בן ט' וחולה בן י' ומשלים מדרבנן כשהוא ברי' בן י''א וכשהוא חולה בן י''ב והתוספות כתבו כרש''י ופחות מזמנים אלו מאכילים אותם. [רבינו ירוחם נ''א ח''ד].
------
התינוקות מותרין באכילה ושתייה ורחיצה וסיכה שזהו גידוליהם פי' שבזה רבין ומתגדלין אבל בנעילת הסנדל אסור וסמוך לפרקן מחנכין אותם להתענות לשעות ופרקן היינו י''ב שנה ויו''א לנקבה וי''ג שנה ויו''א לזכר. איזהו חנוך שאם היה רגיל לאכול בשתי שעות מאכילין אותו בג' בשלש מאכילין אותו בד' וי''א שסמוך לפרקן צריך להתענות ולהשלים ופסק הרא''ה דשתי שנים קודם גדלות אם בריאין משלימין מדרבנן ושתי שנים קודם לכן מחנכין אותן לשעות ויש דעות אחרות בזה ודברי הגאון ר''י אינם מבוארים ככל הצורך ועל האחרונים אנו סומכין. [אהל מועד שער ר''ה ויוה''כ דרך ד'].
------
חינוך הקטנים. קטן בן ט' שנים וי' שנים מחנכין אותו לשעות. כגון שהיה רגיל לאכול בשתי שעות ביום, מאכילין אותו בג'. היה רגיל לאכול בג' מאכילין בד'. כפי כח הבן מוסיפין לענות בשעות. בן אחת עשרה, בין זכר בין נקבה מתענה ומשלים מדברי סופרים כדי לחנכו במצות. קטן שהוא פחות מתשע אין מענין אותו, שלא יבא לידי סכנה. והבן מי''ג שנה ויום אחד שהביא ב' שערות. וכן הבת משנים עשר שנים ויום אחד שהביאה שתי שערות, הרי הם גדולים לכל המצות ומשלימין מן התורה. [צרור החיים הדרך החמישי סימן ג'].
------
ולמדנו באומרו ועניתם את נפשותיכם, ולא נשען על זה [שכתוב] תענו לבד, שצריך שתהיה כוונתנו בצום השתתפות לנפש בגוף בהכנעה ושפלות והעמידה והתשבחות וההודאות וודויים ותפלות כל היום, ושתהיינה כחותינו הנפשיות בטלות מהתעסק בשום דמיון ומחשבה זולתי שתתקרבנה לאל יתברך, כמו שיהיו כחותיו צמות מכל הדברים הטבעיים מאכילה ושתייה וזולתם שכתוב [ויקרא כ''ג] כי כל הנפש אשר לא תעונה, הוא גוזר דרך כלל גדולים וקטנים בריאים וחולים, עם כל זה גזירת הלמוד היא שהענוי חוב על בני אדם הידועים הנזכרים בפרט שהם הבריאים והיכולים לצום, ואמר כל נפש בכלל. ונסמכו על הקבלה שהכונה היא על מה שגזר עליו השכל להוציא כל אותם שירחק השכל לחייבם בצום כמו הקטנים והחולים, כי אילו היתה הכוונה כללית לכל, ולא להוציא אותם שיבואו לידי סכנה ושלא לחוס עליהם, אז הכתוב הזה יהיה סותר [מה] שנאמר [ויקרא י''ח] אשר יעשה אותם האדם וחי בהם. כי למנוע הקטנים מלצום. לשון המשנה בזה פשוט התינוקות אין מענין אותן ביוה''כ אבל מחנכים אותם קודם לשנה וקודם לשתים כדי שיהיו רגילים במצות. ושמו בגמרא גבול לזה, אחר שגדל המשא והמתן והמחלוקת על זה הענין בין האמוראים, כי הזכרים מי''ג שנה והנקבות מי''ב שנה משהביאו שתי שערות חייבים לצום מן התורה. ושמו בין הזכרים והנקבות שנה, כי הנקבות יוכלו לסבול ענוי הצום יותר מהזכרים, כי מזג הזכרים יותר חם והנמס מגופם הרבה, והזכרים והנקבות מן י''א שנה תמימות יצומו היום כולו מדרבנן כדי לחנכן במצות. ומתשע שנים יצומו הנערים והנערות הבריאים שעות מן היום. ואשר הם חלושי כח מהם מעשר שנים בין זכרים בין נקבות עד אשר יתחנכו לצום. ולא יאכלו עד אשר ידחקם הרעב. [ספר מצות זמניות הלכ' יוה''כ שער שני].
------
ערבית נכנסין לבית הכנסת, ומוציא שליח צבור ספר תורה, ואוחזה בידו, ומברך שהחיינו, דקיימא לן אומר זמן בראש השנה וביום הכפורים, וזמן אומרו אפילו בשוק (ערובין מ' ע''ב). אלא שתקנו לאומרו על הכוס, היכא דאיכא כוס, והכא אי אפשר לאומרו על הכוס, דאי אמר זמן קבליה ליום הכפורים עליה ואיתסר ליה למשתי. ולא יהבינן ליה לינוקא, דילמא אתי למסרך, פירש, יבא לשתות אף לאחר שיגדל. וכתב אחד מן החכמים, תמיה לי ביין קידוש דיום הכפורים, אמאי גזרינן דילמא אתי למסרך, והנה אנו מאכילין את הקטן, ולא גזרינן דילמא אתי למסרך כשהוא גדול, שאנו מחנכין אותו כשהוא בן עשר שנים לשעות, ואומרים לו, דעד עתה שהיה קטן, והיה סכנה אם יתענה, אנו מאכילין אותו, ועכשיו שהוא גדול אסור לאכול, וכמו שאנו עושין באכילה, נוכל לעשות ביין הקידוש. ותירץ, דמשום הכי גזרו ביין קידוש דילמא אתי למסרך, כיון שהקהל נותנין לו לשתות הקידוש, והוא אינו מבקש לשתות, דסבר מצוה היא זאת, ואתי למסרך לכשיהיה גדול, אבל כשאנו מאכילין אותו כשהוא מבקש לאכול, או אפילו אינו מבקש, מפני רעב שיש לו, לא אתי למסרך, שיאמר משום סכנה האכילוני והשקוני, ולא גזרינן דילמא אתי למסרך. עוד יש לפרש, כי יין הקידוש שהוא בכניסת הלילה, ועדין אינו צמא לשתות, אם ישתה אתי למסרך. אבל כשמאכילין אותו בחצי היום, כשהוא רעב וצמא, לא אתי למסרך, דמידע ידעי כי מפני חשש הסכנה האכילוהו. [אבודרהם סדר תפילת יום הכפורים].
------
התינוקות מחנכים אותם סמוך לפירקן, להתענות לשעות, להסירן מהרגילם, שלא הורגלו להתענות, אבל בדבר שלא הורגלו בבית אביהן לאכול לא קפדי, כגון קטן אוכל נבלות שאין בית דין מצוין להפרישו. וכן קבלתי מרבותי. ואסיקנא בחולה שנה לפני פרקו, בריא שנתים לפני פרקו. וכן [בת] עשר ואחת עשרה מחנכים אותה לשעות, בת שתים עשרה ובן שלש עשרה משלימין מן התורה. ואיזה חינוך היה רגיל לאכול בשתי שעות מאכילין אותו לשלש, בשלש מאכילין אותו בארבע. [ראבי''ה סימן תקל''א].
------
אבל מחנכין אותן, להתענות, קודם לשנה לפני זמנן, זמן הנקבה מן התורה משנכנסה לשנת י''ג, והזכר לשנת י''ד, נמצאת שנת י''ד פירקן לעונשין, ושנת י''ג היא שנה הסמוכה לפירקן, ושנת י''ב היא לפני שנה הסמוכה לפירקן, או לפני שתים שנה דהיינו ג' שנים לפני פירקן, ומשמע השתא שמחנכין קודם לשנה היינו ב' שנים לפני זמנן וקודם לשתים ג' שנים לפני זמנן, כפרש''י. ול''נ קודם לשנה שנה אחת לפני זמנן, ושתי שנים לפני זמנן סמוך לפירקן, בחינוך השלמה מדרבנן שנה אחת לחולה, וב' שנים לבריא. לדברי רב הונא ורב נחמן. כאן בחולה, חולה לאו דווקא אלא חלוש בגופו כחולה, שנה אחת לפני זמנו מחנכין, ובבריא ב' שנים לפני זמנו. בין בחינוך אכילה לשעות בין השלמה מדרבנן. בן שמונה שלימין שנכנס לט' (שעות) [שנים] ובן ט' שנכנס לי' שנים מחנכין אותן לשעות, רב הונא ורב נחמן לא פליגי, אלא מר אמר בתינוקות ומר אמר בתינוק, ובבריאין מיירו רב הונא ורב נחמן. ויהבינן להו ב' שנים לחינוך השלמה דרבנן, וב' שנים לחינוך שעות, ולחולה יהבינן א' שנה לחינוך שעות, וא' שנה להשלמה דרבנן. מה שפסק הגאון אע''ג דקיימא לן כר' יוחנן כול', איני יודע מה פסק כר' יוחנן, הא ר' יוחנן לית ליה הא דרב הונא ורב נחמן בהשלמה דרבנן, והוא פסק כרב הונא ורב נחמן, דבעי השלמה מדרבנן. ועוד רב הונא ורב נחמן אית להו הא דר' יוחנן, דבדאוריית' משלימין, בין בתינוק בין בתינוקת כוותיה. [ריבב''ן].
------
השתא לפני שתים מחנכין לפני שנה מיבעיא, אמר רב חסדא לא קשיא כאן בחולה, לפני שנה, כאן בבריא, [לפני] שתים. אמר רב הונא בן ח' ובן ט' מחנכין אותן לשעות, בן עשר בן י''א משלימין מדרבנן, בן י''ב משלימין מדאורייתא, [ורב נחמן אמר בן תשע בן עשר מחנכין אותן לשעות, בן אחת עשרה משלימין מדרבנן, בן שתים עשרה משלימין מדאורייתא] ור' יוחנן אמר בן י' בן י''א מחנכין אותן לשעות, בן י''ב משלימין מדאורייתא בתינוקת, ובן י''ג משלימין מדאורייתא בתינוק. ואע''ג דק''ל [כר' יוחנן דאמר תינוקת בת י''ב ויום אחד ותינוק בן י''ג משלימין מדאורייתא, ק''ל] כרב הונא ורב נחמן דבתראי נינהו דמשלימין מדרבנן כדי לחנכן במצות מבן י''א בין לתינוק בין לתינוקת, ובן ט' וי' מחנכין אותן לשעות כרב נחמן שאם היה רגיל לאכול בב' שעות מאכילין אותו לג', בג' מאכילין אותו בד'. והרואה [פ''ח ע''א] קרי ביוה''כ וכו' עונותיו סדורים למחול. [האשכול — דפוס י%ם, הלכ' יוה''כ].
------
השתא קודם שתים מחנכין קודם שנה מיבעיא, אמ' רב פפא כאן בחולה כאן בבריא, אמ' רב הונא בן שמונה שלימות בן תשע שלימות מחנכין אותן לשעות, ובן עשרה ובן אחת עשרה משלימין מדרבנן, ובן שתים עשרה משלימין מדאורייתא ובתינוקת. פי' לקמן בגמ' אמרי' בברייתא דקודם שתי שנים לעינוי דאורייתא מענין אותן מדרבנן לבריא ולחולה שנה אחת, הילכך אם היתה התינוקת בת ח' שלימות בבריאה מחנכין אותה לשעות, דהשלמה דרבנן הויא ב' שנים קודם עינוי דאורייתא, ועינוי דאורייתא אימת הוי בי''ב שלימות ונכנסה בי''ג יום אחד, והשלמה דרבנן הויא לבריאה בן י' שלימות, וחינוך השעות דהוי ב' שנים קודם לבריאה הוי בח' שנים שלימות. ואם היא חלושה בח' שנים שלימות מחנכין בט' שלימות, כדתנן שנה אחת לחולה ושתים לבריא. בן י' ובן י''א משלימים מדרבנן. פי' בן י' שלימות בבריאה, ואם היא חלושה בי' משלימין אותה בי''א, כדאמרן בבריתא בגמר' דקודם שנה לחולה וקודם שתים לבריאה משלימין מדרבנן. בן י''ב משלימ' מדאורייתא. פי' בן י''ב שלימות ונכנסה יום אחד בי''ג. ור' יוחנ' אמ' השלמה מדרבנן ליכא. פי' לא אחמור רבנן להשלים, שאין משלימין אלא בזמן תורה, וכל חינוך מדרבנן אינו אלא לשעות, הילכ' בן י' שלימות ותינוקת בבריאה ובן י''א שלימות לחולה מחנכין אותן לשעות מדרבנן, ובן י''ב שלימות משלימין מדאורייתא בתינוקת, ובן י''א לבריא ובן י''ב לחולה מחנכין לשעות, ובן י''ג משלימי' מדאורייתא בתינוק. ואותבינ' ליה לר' יוחנ' ממתני' ולית היל' כוותיה. רב נחמ' אמ' בן ט' ובן י' מחנכין אותן לשעות, ובן י''א ובן י''ב משלימין מדרבנ', ובן י''ג משלימין מדאוריית' ובתינוק. פי' ולא פליג רב נחמן על רב הונא, אלא רב הונא איירי בתינוקת ורב נחמן איירי בתינוק, ומר אמ' חדא ומר אמ' חדא ולא פליגי. עיין מה שכתבתי בקונטרסי תשובותי. [פסקי הרי''ד].
------
אמר רב הונא בן שמנה בן תשע מחנכין אותן לשעות. פי' לקמן בעינן למימר בברייתא דקודם שתי שנים לעינוי דאורייתא מענין אותן מדרבנן לבריא ולחולה שנה אחת הילכך אם היתה התינוקת בן שמנה לשימות בבריאה מחנכין אותה לשעות דהשלמה מדרבנן הויא קודם עינוי דאורייתא שתי שנים ועינוי דאוריית' אימת הויא לבריאה בן עשר שלימות וחינוך דשעות דהוי ב' שנים קודם בבריאה הוי בח' שנים שלימו' ואם היא חלוש' בח' שלימו' מחנכין אותה בתשע שלימות כדתנן שנה אחת לחולה ושתים לבריא בן עשר ואחת עשרה משלימין מדרבנן פי' בן עשר שלימות בבריאה ואם היא חלושה בעשר משלימין אותה באחת עשרה כדבעינן למימר לקמן בבריית' דקודם שנה לחולה וקודם שתים לבריאה משלימין מדרבנן בן י''ב משלימין מדאורייתא פי' בן שתים עשרה שלימות ונכנסה יום אחד בשלש עשרה ובתינוקת. ורב נחמן אמר בן תשע בן עשר מחנכין אותן לשעות כו' פי' לא פליג על ר''ה [דר''ה] איירי בתינוקת ורב נחמן איירי בתינוק. [תוס' רי''ד].
------
קטן בן תשע שנים או בן עשר מחנכין אותו לשעות. כיצד היה רגיל לאכול בשתי שעות ביום מאכילין אותו בשלש. היה רגיל בשלש מאכילין אותו בארבע. כפי כח הבן מוסיפין לענותו בשעות. בן י''א שנה בין זכר בין נקבה מתענה ומשלים מד''ס כדי לחנכם במצוות. בת י''ב שנה ויום אחד ובן י''ג שנה ויום אחד שהביאו שתי שערות הרי הם כגדולים לכל המצוות ומשלימין מן התורה. אבל אם לא הביאו שתי שערות עדיין קטנים הם ואינם משלימין אלא מד''ס. קטן פחות מבן תשע אין מענין אותו כלל, שמא יסתכן. לשון רבנו משה. הריא''ג פסק שלעולם אין משלימין אלא בן י''ג שנה ובת י''ב שנה משלימין מדברי סופרים. והראב''ד פסק בת עשר או בת אחת עשרה, הכל לפי בריאותה, משלמת מדברי סופרים. בת שתים עשרה משלמת מן התורה. (ובת) [ובן] אחת עשרה או שתים עשרה הכל לפי בריאותן משלימין מדברי סופרים. ובן שלש עשרה [משלים] מן התורה. וכן נראה דעת הר''ש. ופסק הר''ם נראה לנו עיקר וכן [היא] דעת הרי''ף. [הבתים — שערי שביתת יום הכפורים שער שלישי].
------
אמר רב הונא בן שמונה ובן תשעה מחנכין אותם לשעות בן עשרה ובן אחד עשרה משלימין מדרבנן בן י''ב משלימין מדאורייתא בתינוקת [רב נחמן אמר] בן ט' ובן י' מחנכין אותם לשעות, בן אחד עשרה וי''ב משלימין מדרבנן [בן] י''ג משלימין מדאורייתא בתינוק, (ופירש רש''י דרב הונא ורב נחמן לא פליגי, ורבי יוחנן אומר בן עשר) בן אחד עשר מחנכין אותו לשעות בן י''ב משלימין (מדאורייתא בתינוקות) ושלש עשרה משלימין מדאורי' בתינוק. [האגודה].
------
אמר רב הונא בן ח' ובן ט' מחנכין אותו לשעות בן י' ובן י''א משלימין מדרבנן. בן י''ב משלימין מדאורייתא בתינוקות. רב נחמן אמר בן י' ובן י''א מחנכין אותו לשעו' בן י''א וי''ב משלימין מדרבנן בן י''ג משלים מן התורה. ומר אמר חדא ומר אמר חדא ולא פליגי. ור' יוחנן אמר השלמה מדבריהם ליכא, ובת י''א מחנכין ובת י''ב משלימין מדאורייתא ותינוק בן י''א וי''ב מחנכין ובן י''ג משלים מדאורייתא. ופסק ה''ר ישעיה דלית הלכתא כר' יוחנן דהא אתותב. וכ''כ בעל הדברות. ועבדינן כרב נחמן בתינוק וכרב הונא בתינוקות והר' יצחק גיאת פסק כר' יוחנן, משבולי הלקט. [האגור סימן תתקל''ו].
------
קטן בן ט' ובן עשר מחנכין אותו לשעות כיצד היה רגיל לאכול בב' שעות מאכילין אותו בג' בג' מאכילין אותו בד' לפי כח הבן מוסיפין לענותו בשעות. בן י''א בין זכר בין נקבה מתענה ומשלים מדברי סופרים כדי לחנכו במצות. הגהה א''א גירסא זו לא מצאנו בספרינו שיהיו הזכר והנקבה אלא הכל לפי בריאות הזכר ולפי זמנו והנקבה לפי זמנה והלכה כרב הונא ורב נחמן דקיימי בחדא שטה ולא פליגי אהדדי אלא מר מיירי בתנוק ומר מיירי בתנוקת וב' ההשלמה כתב דליכא השלמה דרבנן שתי שנים קודם השלמ' תורה. ור' האיי גאון ז''ל והבה''ג והריא''ף ז''ל פסקו כר' יוחנן דאמר בן עשר ובן אחת עשרה אין מענין אותן אבל מחנכין אותן לשעות וכו' בת שתים עשרה ויום אחד ובן שלש עשרה ויום אחד שהביאו שתי שערות הרי הן גדולים לכל המצות ומשלימין מן התורה אבל אם לא הביאו שתי שערות עדיין קטנים ואין משלימין אלא מדברי סופרים. קטן שהוא פחות מבן תשע אין מענין אותו ביום הכפורים שלא יבא לידי סכנה. פי' אין מניחין אותו להתענות ואפילו לשעות. ובזה נכשלים הרבה בני אדם וראוי למחות בידם והר''ש ז''ל פירש אין מענין אותן אין חייבין להתענות ואין לשון מתענין מיושב עליו. [ארחות חיים הלכ' יום הכפורים סימן ט''ו].
------
קטן בן תשע או בן עשר מחנכין אותו לשעות. כיצד, היה רגיל לאכול בב' מאכילין אותו בג'. היה רגיל לאכול בג' מאכילין אותו בד'. לפי כח הבן מוסיפין לענותו (בשיעור) [בשעות]. בן י''א, בין זכר בין נקיבה, מתענה ומשלים מדברי סופרים, כדי לחנכו במצוות. וכן פסק רב האי גאון ז''ל והרי''ף ז''ל. והבעל הלכות גדולות פסק כרבי יוחנן דאמר בן י' ובן י''א אין מענין אותן, אבל מחנכין אותן לשעות. [א''א] (גרסינן) [גירסא] זו לא מצאנו בספרינו שיהיה הזכר והנקבה [שוין], אלא הכל לפי בריאות הזכר ולפי זמנו, והנקיבה לפי זמנה. והלכה כרב הונא ורב נחמן דקיימי בחדא שיטה, ולא פליגי אהדדי, אלא מר מיירי בתינוק, ומר מיירי בתינוקת. ובעל השלמה ז''ל כתב דליכא השלמה דרבנן ב' שנים קודם השלמה מן התורה ע''כ. בת י''ב שנה ויום אחד ובן י''ג ויום אחד שהביאו שתי שערות, הרי הם גדולים לכל המצוות, ומשלימין מן התורה, אבל אם לא הביאו שתי שערות, עדיין קטנים הם, ואין משלימין אלא מדברי סופרים. קטן שהוא פחות מבן ט' אין מענין אותו ביום הכפורים, שלא יבא לידי סכנה. פירוש, שאין מניחין (אותן) [אותו] להתענות, ואפילו לשעות. ובזה נכשלין הרבה בני אדם, וראוי למחות בידם. והר''ש ז''ל פירש אין מענין, אין חייבין להתענות. ואין לשון מענין מיושב עליה. [כל בו הלכ' יוה''כ סימן ס''ט].
------
וקיימא לן כר' יוחנן דאמר בן י''ב משלימין מדרבנן בן י''ג משלימין אותו מדאורייתא עוברה שהריחה מאכילין אותה עד שתשוב נפשה חולה מאכילין אותו עד שיאמר די דת''ר עוברה שהריחה בשר קדש או בשר חזיר תוחבין לה כוש ברוטב אם נתיישבה דעתה מוטב ואם לאו מאכילין אותה רוטב עצמו אם נתיישבה דעתה מוטב ואם לאו מאכילין אותה שומן עצמו שאין לך דבש שעומד בפני פקוח נפש חוץ מעבודת כוכבים וגילוי עריות ושפיכות דמים [פ''ג.] אמר רבי ינאי חולה אמר צריך ורופא אומר אינו צריך שומעין לחולה מאי טעמא לב יודע מרת נפשו רופא אומר צריך וחולה אמר איני צריך מאכילין אותו על פי רופא מאי טעמא תונבא הוא דנקיט ליה וכל ספק נפשות להקל מי שאחזו בולמוס מאכילין אותו אפילו דברים טמאים עד שיאורו עיניו דת''ר מי שאחזו בולמוס מאכילין אותו דבש וכל מיני מתיקה מפני שמאירין את העינים אע''פ שאין ראיה לדבר זכר לדבר שנאמר ראו נא כי אורו עיני כי טעמתי מעט דבש הזה אמר רב נחמן אמר שמואל מי שאחזו בולמוס מאכילין אותו דבש רב הונא בריה דרב יהושע אמר סולת נקייה בדבש רב פפא אמר אפילו קמחא דשערי בדובשא [פ''ב.] תנו רבנן תינוקות אין מענין אותם ביום הכפורים אבל מחנכין אותם קודם שנה או שתים כדי שיהיו רגילין במצות ואי זהו תינוק שאמרו חכמים מחנכין אותו רב הונא אמר בן ח' שנים ובן ט' שנים מחנכין אותו לשעות ורב נחמן אמר בן ט' שנים ובן י' שנים מחנכין אותו לשעות ור' יוחנן אמר השלמה מדרבנן ליכא אלא בן עשר ובן י''א מחנכין אותו לשעות ובן י''ב משלימין מדאורייתא בתינוקת ובן י''ג משלימין מדאוריי' בתינוק והלכתא כר' יוחנן. [שאילתות פרשת וזאת הברכה שאילתא קס''ז].
------
וגבי תינוקות, קיימא לן הלכה כרבי יוחנן דאמר בת שתים עשרה שנה ויום אחד משלימין מדאוריתא בתינוקת, בן שלש עשרה שנה ויום אחד משלימין מדאוריתא בתינוק. [בה''ג הלכ' יום הכיפורים].
------
קימא לן הילכתא כר' יוחנן דאמ' בת שתים עשרה שנה משלימין מדאוריתא בתינוקת, בן שלש עשרה שנה משלימין מדאוריתא בתינוק. [הלכות פסוקות לרבינו יהודאי גאון הלכ' יום הכפורים].
------
וכשעברו ילדינו עשר שנים נאמר להם לצום בו, ולפני כן לא נמנע אותם ממה שאנחנו אסורים בו אלא מן הסנדל והנעל בלבד. [סידור רבינו סעדיה גאון].
------
תינוק בן עשר בן אחת עשרה מחנכין אותו לשעות, בן שתים עשרה משלימין אותו מדרבנן בן שלש עשרה משלימין אותו מדאורייתא, דקיימא לן כרבי יוחנן. [האורה לרש''י סימן צ''ה].
------
וקיימא לן הלכת' כר' יוחנן דאמ' (בן) [בת] שתים עשרה שנה משלימין מדאוריית' בתינוקת בן שלש עשרה שנה משלימין מדאוריית' בתינוק. [מחזור ויטרי סימן שמ''ה].
------
והלכתא כרבי יוחנן דתינוקת בן שתים עשרה שנה משלימין מדאורייתא. [ראבי''ה סימן תקל''א].
------
תינוקות להתענות קיימא לן כרבי יוחנן בת י''ב שנה ויום אחד או זכר בן י''ג שנה ויום אחד. חולה מאכילין אותו על פי בקיאין אם יאמרו מסתכן אם יתענה מותר לאכול בין אמר החולה צריך אני אע''פ שהרופא אמר אינו צריך או רופא אמר צריך והחולה אמר אין צריך ספק נפשות להקל. עוברה שהריחה או תאיבה לאכול מאכילין אותה עד שתשוב נפשה. אם תתאוה ביום הכפורים לוחשין באזנה יום הכפו' אם אינה מבקשת יותר הרי טוב ואם לאו יאכילוה. מי שאחזו בולמוס מאכילין אותו עד שיאורו עיניו. מי שנשכו כלב שוטה מאכילין אותו מחצר כבדו. [הרוקח סימן רי''ז].
------
ר' יוחנן אמר השלמה מדרבנן ליכא. פי' לא אחמור רבנן להשלים שאין משלימין אלא בזמן תורה וכל חינוך דרבנן אינו אלא לשעות הילכך בן עשר שלימות לתינוקת בבריאה ובן אחת עשרה שלימות לחולה מחנכין אותן לשעות מדרבנן ובן שתים עשרה שלימות משלימין מדאורייתא בתינוקת, ובן אחת עשרה לבריא ושתים עשרה לחולה מחנכין לשעות ובן שלש עשרה משלימין מדאורייתא בתינוק. [תוס' רי''ד].
------
פסק בהלכות גדולות (דף ל''א ג' ע''ש) דהלכה כר' יוחנן דאמר (יומא פ''ב א') בן עשר בן אחד עשר אין מענין אותו אבל מחנכין אותו לשעות, כיצד היה רגיל לאכול בשתים מאכילו בשלש היה רגיל בשלש מאכילו בארבע, ובן שלש עשרה בתינוק ובת שתים עשרה בתינוקת משלים מן התורה, וכן גרסינן בפרק נערה (כתובות נ' א' ותד''ה ובת) אמר אביי אמרה לי אם בר שית למקרא בר עשר למשנה בר תליסר שנין לתעניתא מעת לעת ובתינוקת מבת תריסר, משמע דסבירא ליה כרבי יוחנן, ולשון התוספתא (יומא פ''ד ה''ב) משמע נמי כר' יוחנן דתניא התינוקות מחנכים אותם סמוך לפרקן לפני שנה ולפני שתים, ורב אלפס ורבינו משה (שביתת עשור פ''ב הל' י') פיר(ו)ש דהלכה כרב נחמן דאמר בן תשע ובן עשר מחנכין אותו, בן אחת עשרה מתענה ומשלים מדברי סופרים כדי לחנכו במצות. [סמ''ג לאוין סימן ס''ט].
------
תנן התינוקות אין מענין אותן ביוה''כ כו' בשלמא לר''ה ולרב נחמן ניחא אלא לר' יוחנן קשיא פי' סתמא דמתני' משמע מחנכין אותן לשעות קודם שנענה אותם מדרבנן שנה או שתים אלמא איכא עינוי דהשלמה מדרבנן. אמר לך ר' יוחנן שנה או שתים סמוך לפירקן. פי' לעולם השלמה מדרבנן ליכא והאי דתנן קודם שנה או שתים סמוך לפירקן דאורייתא היא. [תוס' רי''ד].
------
ת''ש דתני רבה בר שמואל תינוקות אין מענין אותן ביוה''כ אבל מחנכין אותן קודם שנה וקודם שתים סמוך לפירקן בשלמא לר' יוחנן ניחא אלא לר''ה ולר''נ קשיא. פי' דסמוך לפירקן פרק תורה משמע. אמרי לך רב הונא ורב נחמן מאי חינוך דקתני השלמה. פי' האי חינוך דברייתא בהשלמה מיירי דמחנכין אותן להשלים מדרבנן שנה אחת בחולה קודם ושתים בבריא ובמתני' תנן חינוך דשעות והכא תניא חינוך דהשלמה. וקרי לה השלמה חינוך והתניא איזה חינוך הי' רגיל לאכול בשתי שעות מאכילו בשלש בשלש מאכילו בארבע אמר רבה בר עולא תרי חינוכי הוו. פי' חד דהשלמה וחד דשעות ושניהן נקראין חינוך כיון דמדרבנן הן. כך נ''ל פתרון שיטה זו ופתרון המורה לא נ''ל כלל. [תוס' רי''ד].
------
קיי''ל כרב נחמן ורב הונא דבתראי נינהו וכו' ולפי סוגית הגמ' נראה דבאחת עשרה בתינוק ליכא השלמה כלל אליבא דרב נחמן, אלא בתינוקת בלבד. תוחבין לה כוש ברוטב שהוא דבר מועט. [רבינו יהונתן מלוניל].
------
מסקנא דשמעתא רב הונא ורב נחמן לא פליגי בהדיא ר' יוחנן בהשלמה [דאורייתא], דלכולי עלמא בתינוקת בת י''ב שנה ויום אחד, בתינוק בן י''ג שנה ויום אחד, לא נחלקו אלא בהשלמה מדרבנן, ר' יוחנן לית ליה השלמה דרבנן כלל, רב הונא ורב נחמן אית להו השלמה דרבנן. לרב הונא אית ליה השלמה ב' שנים בבריא קודם זמן השלמת התורה בין בתינוק בין בתינוקת, לרב נחמן אית ליה השלמה דרבנן שנה אחת קודם זמן השלמת התורה, בין בתינוק בין בתינוקת. ומסתברא דהלכתא כרב נחמן, דר' יוחנן ורב נחמן קיימי בחדא שטתא דליכא השלמה מדרבנן שתי שנים קודם זמן השלמת התורה. [השלמה].
------
עברה שהיריחה מאכילין אותה עד שתשוב נפשה. תנו רבנן עברה שהיריחה בשר קדש או בשר חזיר תוחבין לה כוש ברוטב ומניחין לה על פיה, אם נתישבה דעתה מוטב ואם לאו מאכילין אותה רוטב עצמו, אם נתישבה דעתה מוטב ואם לאו מאכילין אותה שמין עצמו, שאין לך דבר שהוא עומד בפני פיקוח נפש אילא עבדה זרה וגילוי עריות ושפיכות דמים. [הלכות פסוקות לרבינו יהודאי גאון הלכ' יום הכפורים].
------
(משנה) עוברה שהריחה, מעוברת שהריחה ואפי' ביום (ואפי' ביום) הכיפור'. מאכילין אותה, מה שהריחה. על פי בקיין, כלומ' אם א' ר[ו]פאים שהוא צריך דמסתכן הוא מאכילין אותה. (גמרא) או דבר אחר, חזיר. תוחבין לה כוש ברוטב, ששורין ראש הכוש ברוטב ונותנין לתוך פיה דהיינו דבר מועט. כוש פושל בלע'. ה''ג תוחבין לה דבר עצמו, הבשר קדש או הבשר דבר אחר. לכך נאמר בכל נפשך, דיהרג ואל יעבר ע''ז. ה''ג, והכי נמי איירינן בסנהדרין בפרק בן סורר ומורה [ע''ד ע''א], וכי מה למדנו מרוצח מעתה הרי זה בא ללמד ונמצא למד מקיש רוצח לנערה מאורסה, מה נערה המאורסה ניתן להצילה בנפשו אף רוצח ניתן להצילו בנפשו, ומה רוצח יהרג ואל יעבר, והכין פירושא בא ללמד על נערה המאורסה ניתן להצילה בנפשו, שאם היה אדם שם היה יכול להורגו לבועל להצילה שלא יבעלונה היינו ניתן להצילה בנפשו של בועל, ונפקא לן התם מואין מושיע לה הא יש מושיע לה כל דבר שאתה יכול להושיע תוכל להושיעה. שפיכות דמים מנלן, דהא דאמרי' מה רוצח יהרג ואל יעבור, ההוא גופיה לא ידעי' מהיכא. [פירוש רבינו אליקים].
------
עוברות ומניקות מתענות ומשלימות. עוברה שהריחה מאכילין אותה עד שתשוב נפשה. [האורה לרש''י סימן צ''ה].
------
עוברה שהריחה מאכילין אותה עד שתשוב נפשה, דתנו רבנן עוברה שהריחה בשר קודש תוחבין לה כוש ברוטב ומשימין בפיה אם נתיישבה דעתה מוטב ואם לאו מאכילין שומן עצמו שאין לך דבר שעומד בפני פיקוח נפש חוץ מע''ז וג''ע וש''ד. ההוא עוברה דאורחה אתא לקמיה דרבי (יוח) אמר להו זילו לחישו לה באודנא דהאידנא יומא דכיפורייא לחישו לה ואילחש קרי עליה בטרם אצרך בבטן ידעתיך נפק מינה ר' יוחנן. חולה [פ''ג.] מאכילין אותו עפ''י בקיאין ואם אין שם בקיאין מאכילין אותו ע''פ עצמו. חולה אומר צריך אני ורופא אומר אינו צריך מאכילין אותו ע''פ עצמו דכתב לב יודע מרת נפשו. רופא אומר צריך וחולה אומר אינו צריך מאכילין אותו ע''פ רופא. [ראב''ן].
------
גרסינן בערכין [ז' ע''א] א''ש אשה שישבה על המשבר ומתה בשבת מביאין סכין אפי' מר''ה וקורעין את כריסה ופריך פשיטא דהא תנן נפלה עליו מפלת ספק חי ספק מת, ספק שם ספק אינו שם, ספק נכרי ספק ישראל מפקחין עליו הגל מד''ת התם הוי לי' חזקה דחיותא אבל הכא דלא הוי ליה חזקה דחיותא מעיקרא אימא לא קמ''ל דמחללינן שבת אפי' כהאי ספקא. מעוברת שמתה ולד דילה מיית ברישא, מעוברת שנהרגה היא מתה ברישא כל זה כ' בה''ג, והגרי''צ השמיט דין זה, ול''י טעמו ואי משום דתני' רשבג''א... ותו כ' גבי עוברה שהריחה מאכילין אותה [יומא פ''ב ע''א] אי ידיענן אי לא אכלה מתעקר ולדה אע''ג דאמרינן ספק בן קיימא ספק נפל הוא שפיר דמי למיתן לה. ומדתלי בסכנת הולד ולא בדידה אלמא דס''ל משום ס' נפל נמי מחללין (א י') [אפילו] לא הוי סכנה לאמי' וקמ''ל הא דאמרינן היושבת על המשבר מביאין סכין מר''ה בשבת ומקרעין כרסה ומוציאין הולד אפי' לא עקר הולד לצאת ואפי' לא ידעינן אם כלו חדשיו ואע''ג דתנן [אהלות פ''ז] האשה המקשה לילד מביאין סכין וחותכין אותו אבר אבר, יצא ראשו אין נוגעין בו שאין דוחין נפש מפני נפש, ש''מ קודם שיצא לאו נפש הוא, לענין שבת שאני דתורה אמרה חלל שבת אחת... [חסר] ורואה אני דלשון עוברה שהריחה... ועל המשבר משמע דכלו חדשיו... אבל ודאי כל ספק נפשות להקל. וכל מעוברת דאתעקר ולדא היא גופא בסכנתא, להכי ל''ש בתחלת עבורה ול''ש בסופה כל שהריחה ופניה משתנות ולא מתישבה דעתה מאכילין אותה ביה''כ ודבר אסור שנתאותה לו. וכ' הרב דמ''ש ידעינן אי לא אכלה מתעקר ולד, לאו בידיעה דידן תלי' מלתא, אלא כלומר כשרואין שפניה משתנות, ידיענן דאיכא סכנה, דשכיחא מלתא שאם לא אכלה מתעקר, ומכ''ש אם היא אומרת שנתאותה, דחולה עצמה עדיף מרופאים וכך פרשנו בהל' יה''כ. [האשכול — רצב''א, הלכ' מילה].
------
עוברה שהריחה ריח מאכילין אותה עד שתשוב נפשה ותניא עוברה שהריחה בשר קודש או בשר חזיר תוחבין לה בקיש או בכרכר [ברוטב וכו'] אם מתיישבה דעתה מוטב ואם לאו מאכילין אותה שומן שאין לך דבר שעומד בפני פקוח נפש אלא ע''ז וגילוי עריות וש''ד. ההיא דאתת לקמיה דר' חנינא לחשוה ואילחשו קרי עליה בטרם אצרך בבטן ידעתיך נפיק מינה ר' יוחנן ההיא דאילחשו ולא אילחשי קרי עליה זורו רשעים מרחם נפק שבתאי אצר פירי. כתב בעל הלכות פחות מכשיעור יהבינן לה [וכו' (עי' כריתות י''ג.)] ועוברה שהריחה משאמרה צריכה אני תוחבין לה כחולה וכן הלכתא ורב אחא בשאלתות [כתב] דרש רבא (פסחים נ''ד:) עוברות מתענות ביוה''כ אבל חיה אסורה עד ל' יום וכן הלכתא. וחי' לא אתמר בגמרא [ואי] משום דקתני והחיה תנעיל את הסנדל וסתם חי' ל' יום התם משום צינה היא ולא באכילה דא''כ הו''ל למיתני' גבי אכילה ומסתברא דינה (דעוברה) [כעוברה] אם היא צריכה מאכילין אותה עד שתשוב נפשה וכחולה דמאכילין אותו ע''פ בקיאין. [עשרת הדברות לבעל העיטור הלכ' יו''כ].
------
עוברה שהריחה וכו' העובר מריח ריח תבשיל והיא מתאווה לו, ואם אינה אוכלת שניהם מסוכנין, ואין צריך לה אומד. חולה מאכילין אותו על פי בקיאין, אמרו שני רופאים שהוא מסוכן אם אינו אוכל. ומוקים לה בגמ' דהאי מתני' דבעי בקיאין תרי, אבל על פי אחד לא יועיל ועל פי עצמו נמי לא, מיירי כגון שאמ' החולה לא צריכנא, ואיכא רופא אחד שאומ' כמו החולה שלא יסתכן אם לא יאכל היום, משום הכי, טעמא דאיכא תרי הוא דאזלי' לקולא, ומהימנינן להו יותר מלחולה ולרופא, דספק נפשות להקל, אבל אי ליכא אלא חד דאמ' צריך, כיון דאיכא רופא אחד דאמ' לא צריך והחולה נמי אומ' לא, שומעי' לחולה, ולא מחללין שבתא. ואם אין שם בקיאין, כלומ' דאמרי צריך, אלא דאמרי לא צריך, והחולה אומ' צריך, שומעין לחולה, משום דלב יודע מרת נפשו. [רבינו יהונתן מלוניל].
------
מתני' עוברה שהריחה מאכילין אותה עד שתשיב נפשה. ת''ר עוברה שהריח' בשר קודש [או בשר חזיר] תוחבין לה כוש ברוטב [ומניחין לה על פיה] אם מתיישב דעתה מוטב ואם לאו מאכילים אותה בשר עצמו שאין לה דבר שעומד בפני פקוח נפש חוץ מעכו''ם וג''ע ושפ''ד ובפ' אע''פ [ס''א, ע''א] אמר אמימר ומר זוטרא ורב אשי הוו יתבי אפיתחא דבי אזרגיד מלכא חליף ואזל אטורנגא דמלכא פי' מושיב המנות לפני המלך והשרים ופר''ח תבשיל של המלך חזייה רב אשי למר זוטרא דחוורן אפיה שנתאוה למאכל זה שקל באצבעיה ואנח בפומיה פי' בעבור הסכנה. [פ''ב, ע''ב] ההיא עוברה דארחא ויום הכיפורים היה והיתה מתענה אתאי לקמיה דר' אמר להו זילו לחושו לה באודנא האידנא יומא דכיפורי הוא אולי תוכל להתאפק לחשו לה ואילחשא פי' קיבלה את הדברים שפסק את העובר מתאותו קרא עליה בטרם אצרך בבטן ידעתיך ובטרם תצא מרחם הקדשתיך נביא לגוים נתתיך נפק מינה ר' יוחנן ההוא עוברא דארחא אתאי לקמיה דר' חנינא א''ל זילו לחישו לה האידנא יומא דכיפורי הוא ליחשו לה ולא אלחיש קרא עליה זורו רשעים מרחם נעשו זרים ונתנכרו לאביהם שבשמים נפק מינה שבתי אוצר פרי להפקיע שערים כי זה סימן אחר שהודיעוהו שהיום יום הכיפורים ואעפ''כ לא פסק תאותו ואע''ג דתנינן במתני' ובברייתא דמפני הסכנה מאכילין אות' דבר איסור ובפ' חרש [קי''ד, ע''א] קיי''ל דאפי' שלא בסכנה קטן אוכל נבילות אין ב''ד מצווין עליו להפרישו, אפ''ה צריכים להזהר שלא יאכל האיסור. וצריכים להזהר במינקת עכו''ם שלא תאכיל לתינוק בשר חזיר מפני שמה שאוכל בקטנותו מפעפע בו בזקנותו ומוציאו לתרבות רעה, כההיא דירושלמי דחגיגה פ' א''ד [הלכה א'] דמסיק גבי אחר וכל הדא ממאן ליה פי' מה גרם לו כ''ז שיצא לתרבות רעה ומפרש התם מה גרם לו ויש אומרים אמו כשהיתה מעוברת היתה עוברת לפני ע''ז והריחה מאותו המין ונתנו לה ואכלה וההוא היה מפעפע בו בשיבותיה (כערס) [כארס] של חכינא, ואע''ג דהתם מפרש טעמי אחריני מה גרם לו מ''מ בהא לא פליגי שזה גורם אלא דמר אמר הכי הוה ביה עובדא ומר אמר הכי הוה ביה עובדא הלכך צריכין להזהיר המינקת שלא תאכל בשר חזיר ובשר נבילו' וטריפות כדי שיהא התינוק ירא שמים. [או''ז הלכ' יוה''כ סימן רע''ט].
------
עוברה שהריחה אוכל, לוחשין לה באזנה שהיום הוא יום הכיפורים. ואם לא תפסוק בכך מתאותה מאכילין אותה עד שתשוב נפשה, וצריך להזהיר המינקת גויה שלא תאכיל את התינוק בשר חזיר ונבילות וטריפות. [פסקי או''ז].
------
מתני'. עוברה שהריחה מאכילין אותה עד שתתיישב דעתה. חולה מאכילין אות'(ה) על פי בקיאין, אין שם בקיאין מאכילין אותו על פי עצמו עד שיאמ' דיי. ת''ר, עוברה שהריחה בשר קודש או בשר חזיר תוחבין לה כוש ברוטב, אם נתיישבה דעתה מוטב ואם לאו נותנין לה שומן עצמו, שאין לך דבר שעומד בפני פיקוח נפש אלא ע''ז וגילוי עריות ושפיכות דמים. ע''ז מנלן, דתניא ר' אליעזר אומ' אם נאמר בכל נפשך למה נאמר בכל מאדך, ואם נאמר בכל מאדך למה נאמר בכל נפשך, אלא לומר לך אם יש לך שגופו חביב עליו מממונו לכך נאמר בכל נפשך, ויש לך שממונו חביב עליו מגופו לכך נאמ' בכל מאדך. גילוי עריות מנלן, דתניא ר' אומר כי כאשר יקום איש על רעהו ורצחו נפש כן הדבר הזה, וכי מה עניין רוצח אצל נערה מאורסה, אלא מקיש נערה המאור' לרוצח, מה רוצח יהרג ואל יעבור אף נערה המאורסה יהרג ואל יעבור. פירש המורה אף נערה המאורסה אם אמרו לו בעול ארוסת חבירך או תיהרג יהרג ואל יעבר, אבל היא אינה מצווה למסור נפשה, דהיא אינה עושה כלום, דקרקע עולם היא, וראייה לדבר אסתר. וקשיא לי, כיון דבנערה ליכא לאוקומיה כדאמרי' בריש הבא על יבמתו, בין באונס בין ברצון, אונס דמתני' היכי דמי, אילימ' שאנסוהו גוים והאמ' רבא אין אונס בערוה, שאין קישוי אלא מדעת, ומוקי לה כגון שנתכוון לאשתו ותקפתו יבמתו ובא עליה, אלמא אין לומר בעול ארוסת חבירך או תיהרג, שאין קישוי אלא מדעת ולאו אונס הוא. ויש לומר, כגון שנתאוה לה וחלה מרוב אהבתה, ואמרו לו הרופאים שאם לא יבא עליה ימות בחליו, ונפלה לידו שיכול להשלים תאוותו, ימות ואל יעבור. [פסקי הרי''ד].
------
עוברה שהריחה ביום הכפורים מאכילין אותה עד שתשוב נפשה. הריחה בשר קודש או בשר חזיר, תוחבין לה כוש ברוטב, אם נתיישבה דעתה מוטב ואם לאו נותנין רוטב עצמו, ואם נתיישבה דעתה מוטב ואם לאו נותנין לה שומן עצמו, שאין לך דבר שעומד בפני פיקוח נפש אלא ע''ז וגילוי עריות ושפיכות דמים, כמו שביארנו בפרק בן סורר ומורה [ע''ד ע''א]. [פסקי ריא''ז].
------
פיס' עוברה שהריחה בשר או דבר אחר ביום הכיפורים, מאכילין אותה, שאם אין מאכילין אותה מסתכנת, עד שתשוב נפשה ולא כדי שביעה. על פי בקיאין, רופאין. תוחבין לה כוש ברוטב, פלך הוא כוש, רוטב במרק או בשומן ונותנין לתוך פיה. ואהבת את י''י בייחוד השם משתעי קרא, ותעבוד אותו בין אם יאמר ליטול את נפשו בין אם נוטל ממונו שלא יעבוד ע''ז, וכי מה למדנו מרוצח מעתה, אם ללמוד על האונס שפטור הרי כבר נאמ' [דברים כ''ב] ולנערה לא תעשה דבר, אלא הרי זה בא ללמוד ונמצא גם למד, מקיש נערה מאורסה לרוצח, מה רוצח ייהרג ואל יעבור, אף נערה מאורסה ייהרג הבועל ואל יעבור. ויש ספרים שכת' בהן תיהרג, דמשמע האשה, ואם תאמר אסתר היאך לא מסרה עצמה למיתה, לפי שאחשורוש להנאתו היה מתכוין, ולא להעבירה. [ע''ב] דמא דידך סומק טפי, האדם שראוי לחיות זמן הרבה דמו אדום יותר, ממי שאינו ראוי לחיות זמן רב, ואע''ג דאמרינן, אין לך דבר שעומד בפני פיקוח נפש, בדליכא איבוד נשמה, אבל השתא דאיכא איבוד נשמה, לא אמרי' שיציל עצמו ויהרוג חבירו. ורוצח למד מנערה מאורסה, מה נערה מאורסה ניתן להצילה בנפשו של בועל, שנ' [שם] ואין מושיע לה, הא יש לה מושיע הושיעה בכל מה שאתה יכול, אף רוצח ניתן להצילו בנפשו של רודף, ואם יכול להציל באחד מאיבריו, אינו רשאי להורגו, כדאיתה בסנהדרין [ע''ד ע''א]. ואילחש, קיבל העובר הדיבור שנאמ' לאשה. [ריבב''ן].
------
עוברה שהריחה מאכילין אותה עד שתשוב נפשה. שאין לך דבר שעומד בפני פיקוח נפש, חוץ מע''ז וגלוי עריות ושפיכות דמים. וחולה מאכילין אותו על פי בקיאין. ואם אין שם בקיאין מאכילין אותו על פי עצמו. אמרי דבי רבי ינאי חולה אומר צריך אני. ורופא אומר אינו צריך. מאכילין אותו על פי עצמו. אפילו מאה אומרים אינו צריך. מאי טעמא. דלב יודע מרת נפשו (משלי י''ד). רופא אומר צריך. וחולה אומר אינו צריך. מאכילין אותו על פי הרופא. מאי טעמא תונבא הוא דנקיט ליה וספק נפשות להקל. ואי אמר איהו ואחרינא בהדיה לא צריכנא. ואפילו תרי אחריני בהדיה אמרי לא צריך. ואמרי תרי אחריני צריך. מאכילין אותו על פיהן דספק נפשות להקל. ירושלמי, [פ''ח ה''ד] חולה אומר יכילנא. (ושנים אומרים אינו צריך). ורופא אומר איני יודע. רבי אבהו בשם ר' יוחנן נעשה ספק ודוחין. חולה שאמדוהו לגרוגרת אחת. ורצו והביאו לו עשרה בני אדם עשרה גרוגרות בבת אחת כולן פטורין. ואפילו בזה אחר זה, ואפילו קדם והבריא בראשון. ת''ר מי שאחזו בולמוס מאכילין אותו דבש וכל מיני מתיקה. שדבש וכל מיני מתיקה מאירין את העינים. וה''מ אחר אכילה. אבל קודם אכילה מגרר גריר. ומי שלא התענה ביום הכפורים אינו מזכיר מעין המאורע בברכת המזון. כן מצאתי בשם הרב ר' אביגדור ז''ל.
שנו חכמים התינוקות אין מענין אותן ביום הכפורים אבל מחנכין אותן. קודם לשנה. קודם לשנתים. כדי שיהו רגילין במצות. אמר רב הונא בן ח' בן ט' מחנכין אותן לשעות. בן י' ובן י''א משלימין מדרבנן. בן י''ב משלימין מדאורייתא בתינוקת. רב נחמן אמר בן ט' ובן י' מחנכין. בן י''א ובן י''ב משלימין מדרבנן. בן י''ג משלימין מדאורייתא ובתינוק. מר אמר חדא ומר אמר חדא ולא פליגי. ורבי יוחנן אמר השלמה מדבריהן ליכא. ובן י''א מחנכין ובן י''ב משלימין מדאורייתא בתינוקת. ותינוק בן י''א ובן י''ב מחנכין. ובן י''ג משלימין מדאורייתא. כתב בעל עשרת הדברות ז''ל ורבי יוחנן דאמר השלמה מדבריהן ליכא. יחידאה הוא. ועבדינן כרב נחמן בתינוק. וכרב הונא בתינוקת. ורבינו אב''ן גיאת ז''ל פסק כרבי יוחנן דהשלמה מדבריהן ליכא. איזהו חינוך היה רגיל לאכול בב' שעות מאכילין אותו בג'. בג' מאכילין אותו בד'. [תניא רבתי סימן פ'].
------
עוברה שהריחה מאכילין אותה עד שתשוב נפשה. תנו רבנן עוברה שהריחה בשר קודש או בשר חזיר תוחבין לה כוש ברוטב אם נתישבה דעתה מוטב ואם לאו מאכילין אותה רוטב עצמו אם נתיישבה דעתה מוטב ואם לאו מאכילין אותה שומן עצמו שאין לך דבר שעומד בפני פקוח נפש חוץ מע''ז וגלוי עריות ושפיכות דמים. ומסתברא דהני מילי עוברה שאין לנו אומד בישוב דעתה, פעמים מתיישב בטעם הרוטב ופעמים ברוטב ופעמים שצריכה לשומן עצמו, אבל חולה שמאכילין אותו על פי בקיאים מאכילין אותו בתחלתו דבר הצריך לו וכדי הצריך לו כמו שאמרו רופאים ואין מדקדקים עליו להאכילו הקל הקל. וגרסינן בכריתות בפרק אמרו לו (י''ג א') התירו לה לעוברה לאכול פחות מכשיעור מפני הסכנה ואקשינן מפני הסכנה אפי' טובא נמי תיכול אמר רב פפא הכי קתני התירו לה לעוברה לאכול פחות פחות מכשעור ואפי' טובא מפני הסכנה, כלומר שאפילו צריכה לכשעור מאכילין אותה פחות פחות כדי שלא יצטרף כזית בכדי אכילת פרס, וכן פסק בעל ההלכות. ונראה שאף בחולה עושין כן כדי להקל עליו מאיסורי כרת ומכות לאיסור בלחוד. ואם תשאל אם כן למה אמרו מאכילין אותו הקל הקל טבל ותרומה מאכילין אותו תרומה והלא בשניהם אין בהם אלא איסור בעלמא, אפילו הכי כיון דבשיעורן חמורין זה מזה לעונשין, אף בפחות מכשיעור חומרו של זה יותר מחומרו של זה, אי נמי התם בשאמדוהו לכשעור והוא צריך לו בכדי צירוף.
ובהלכות גדולות נמי, אשה עוברה דידעינן דאי לא אכלה מתעקר ולדה, אע''ג דאמרינן ספק בן קיימא הוא ספק נפל, שפיר דמי למיתן לה. ורב יצחק בן גיאת אמר לאו בידיעה דידן תליא מילתא אלא בידיעה דידה ובדעתה תליא מילתא, דמשהריחה נותנין לה וכחולה דמיא. ומסתברא כבעל הלכות, שאם אמרה צריכה אני פשיטא דמאכילין אותה, אלא אפילו ראו אותה מתאוה לאותו הריח ופניה מוריקות מאכילין אותה דחוששין לעיקור. ודקאמר נמי משום סכנת ולד שמע מינה אפי' ליכא למיחש לדידה מחללין. והיינו דגרסינן בשלהי פרק קמא דערכין (ז' א') אמר רב נחמן אמר שמואל האשה שישבה על המשבר ומתה בשבת מביאין סכין ומקרעין את כרסה ומוציאין את הולד פשיטא מאי עביד מחתך בבשר הוא אמר רבא לא נצרכה אלא להביא סכין דרך רשות הרבים, מאי קמ''ל דספיקא מחללינן שבתא תנינא ספק חי ספק מת ספק ישראל ספק נכרי מפקחין, מהו דתימא התם הוא דאית ליה חזקה דחיותא אבל הכא דלא הוה ליה חזקה דחיותא מעיקרא אימא לא קמ''ל. ואע''ג דתנן (אהלות פ''ז) האשה המקשה לילד מביאין סכין ומחתכין אותו אבר אבר יצא ראשו אין נוגעין בו שאין דוחין נפש מפני נפש, דאלמא מעיקרא לית ביה משום הצלת נפשות, ותנן נמי (נדה מ''ד א') גבי תינוק בן יום אחד וההורגו חייב, ודוקא בן יום אחד אבל עובר לא, וקרא נמי כתיב דמשלם דמי ולדות, אפילו הכי לענין שמירת מצות מחללין עליה, אמרה תורה חלל עליו שבת אחת שמא ישמור שבתות הרבה. הלכך אפי' בהצלת עובר פחות מבן ארבעים יום שאין לו חיות כלל מחללין עליו כדעת בעל הלכות.
ואיכא דסבירא ליה שאין מחללין משום נפלים, אלא עוברה שהריחה חששא דמיתה דידה היא, שכל המפלת בחזקת סכנה. וטעמא דיושבת על המשבר שמתה טעמא אחרינא הוא דכיון שמתה הרי הוא כילוד, לאו ירך אמו הוא ולאו בדידה תלי אלא חי הוא ודלת ננעלה בפניו, ליכא אלא דלא הוי ליה חזקה דחיותא, וספק נפשות להקל.
בפרק אף על פי (כתובות ס''א א') אמימר ומר זוטרא ורב אשי הוו יתבי אפיתחא דבי כונגד מלכא חלף ואזיל כונגד דמלכא חזיי' רב אשי למר זוטרא דחוור אנפיה שקל באצבעתיה אנח ליה בפומיה וכו', אמרי ליה רבנן מאי טעמא סמכת אניסא חזאי רוח צרעת דקא פרחא עילויה. שמעינן מינה מכי חוור אנפיה חיישינן לסכנתא. והתם אמר רב המנונא הכל משהין בפני שמש חוץ מבשר ויין. אמר רב אשי הוה קאימנא קמיה דרב כהנא ואייתי ליה גרגלידי דלפתא בחלא ואי לאו דיהיב לי מניה איסתכן. רב פפא אמר אפי' מתמרתא דהנוניתא. כללא דמלתא כל דאית לי' ריחא ואית לי' קיוהא. ושמעינן מינה דהוא הדין לבריא שהריח וערערה נפשו מאכילין אותו על פי עצמו או ע''פ בקי המכיר בו. וכך כתב הרמב''ם ז''ל. [ספר תורת האדם להרמב''ן ענין הסכנה].
------
עוברה שהריחה מאכילין אותה עד שתשוב נפשה. עוברה שהריחה בשר קודש או בשר חזיר תוחבין לה כוש ברוטב, אם נתיישבה דעתה מוטב, ואם לאו מביאין לה רוטב עצמו. אם נתיישבה דעתה מוטב, ואם לאו מביאין לה שומן עצמו, שאין לך דבר שעומד בפני פקוח נפש אלא ע''ז וגלוי עריות ושפיכות דמים. ע''ז דתניא אם נאמר [בכל] נפשך למה נאמר בכל מאדך ואם נאמר בכל מאדך למה נאמר בכל נפשך, אלא לומר לך אם יש לך אדם שגופו חביב עליו מממונו, לכך נאמר בכל נפשך, ואם יש לך אדם שממונו חביב עליו מגופו לכך נאמר בכל מאדך. גלוי עריות דתניא כאשר יקום איש על רעהו ורצחו נפש כן הדבר הזה, וכי מה למדנו לרוצח מעתה, אלא הרי זה בא ללמד ונמצא למד, מקיש נערה המאורסה לרוצח מה רוצח יהרג ואל יעבור אף נערה המאורסה יהרג ואל יעבור. שפיכות דמים סברא הוא, דמאי חזית דדמא דידיה סומק טפי, דילמא דמא דחבריה סומק טפי. מיהו לחשינן לה קודם שנאכיל אותה, כי הא דההיא עוברה דארחה דאתת לקמיה דר', אמר זילו לחשו לה (דהיאר) [דיומא דכפורי] הוא ולחיש, קרי עליה בטרם אצרך בבטן ידעתיך, נפק (מיניה) [מינה] ר' יוחנן. ההיא עוברה דארחא אתת לקמיה ולא לחיש, קרא עליה זורו רשעים מרחם, נפק (מיניה) [מינה] שבתאי אצר פירי. ונראה מהר''ם דדוקא בעוברה שהריחה ביום הכפורים לוחשין, משום דסגי לה בהמתנה עד הערב, אבל בעוברה שהריחה בשר איסור לא כתב הרב שיהיו לוחשין לה. ונראה מדעתו דאפשר דלא סגי לה בלחישה, כיון דלית לה תקנה בהמתנת זמן שתוכל לאכול בהיתר כמו ביום הכפורים והילכך לא נסכן אותה ואת עוברה. כך נראה לומר לפי מה שכתב הרב כאן [פ''ב ה''ט] ובספר קדושה בהלכות מאכלות אסורות [פי''ד הי''ד]. מיהו אפשר לומר דלוחשין לה שיתקנו לה לבשל או לצלות בשר כשירה ושמינה כמו זאת ואם תתיישב דעתה להמתין לה עד שיתקנו לה מוטב, ואם לאו נותנין לה עד שתתיישב נפשה. אבל אחר שתתיישב נפשה אין לה לאכול מן 
האיסור כלל. וכן בחולה ביום הכפורים שיאמר הוא או רופא שצריך לאכול מאכילין אותו עד כדי הצורך. אבל אם די לו בגרוגרת אחת או בחתיכת לחם שיוכל להמתין עד שתחשך, באותה [אכילה] אין לו לאכול יותר, ואין אומרים כיון שהותר היום באכילה יאכל כל מה שירצה כדי שבעו וכן בשתיה. אלא אוכל מעט או שותה מעט יישוב דעתו
לפי הצורך שיוכל לעמוד באותה אכילה או שתיה עד הערב בלא סכנה. ואין לו לאכול ולשתות יותר. וכן במי שאחזו בולמוס מאכילין אותו עד שיאירו עיניו, דוקא עד שיאירו עיניו ולא יותר. [המאורות].
------
עוברה שהריחה דבר מאכל לוחשין לה באזנה שיום הכיפורים הוא ושיש עונש גדול למי שאוכל. אם נתישבה דעתה מוטב. ואם לאו מאכילין אותה עד שתתיישב נפשה, כדרך שאמרו בעוברה שהריחה בשר קודש או בשר חזיר שתוחבין לה בכוש או בכרכר [ברוטב], אם נתיישבה דעתה מוטב, ואם לאו מאכילין לה שומן עצמו. וכתב הרב בעל הלכות, שמן השומן עצמו אין מאכילין אותה אלא פחות מכשיעור, עד שרואין אותה אם תתיישב דעתה בכך. יש מי שכתב שכן הדין במי שהריח עד שנתעוררה נפשו והתאוה תאוה גדולה וראינו פניו משתנות לרוב תאותו, מאכילין אותו, ודינו כעוברה. (שכן אמרו) שהרי אמרו כן בענין האיסורין. [הבתים — שערי שביתת יום הכפורים שער שלישי].
------
עוברה שהריחה מאכילין אותה עד שתשוב נפשה שאין דבר עומד בפני פק''נ אלא ע''ז וג''ע וש''ד ואפי' אין לחוש לעוברה אלא משום סכנת ולד מחללין אע''ג דספק אם בן קיימא הוא. [אהל מועד שער ר''ה ויוה''כ דרך ד'].
------
עוברה שהריחה לוחשין לה באזנה שיום חמור (הוא) [היום] לענין האכילה. אם נתישבה דעתה מוטב. ואם לאו, מאכילין אותה עד שתתישב דעתה. ומי שאחזו חולי הרעבון שנקרא בולמוס, מאכילין אותו ואין (משקין) [משהין] אותו. ואפילו דברים האסורים. ואם נפל (הסכין) [הספק] במאכלים האסורים אם מועילין לו לחולי זה, אין מאכילין אותו דברים טמאים, דכשאמרו ספק נפשות להקל דוקא כשנולד הספק ברופאים, שאלו אומרים כך ואלו אומרים כך, אבל לכולי עלמא האכילה מועילה אלא שאלו אומרין שלא יסתכן, אבל הכא שספק אם האכילה מועילתו אם לאו, לא נאכיל אותו דבר טמא מספק. [צרור החיים הדרך החמישי סימן ב'].
------
ועוברה שהריחה שום מאכל ונתבלבלה ממנו ואמרה יראה אני מהפיל העובר אם לא אוכל מזה, מותר להאכילה. ולשון המשנה בזה, עוברה שהריחה מאכילין אותה עד שתשוב נפשה. והוא הדין אם הריחה מאכלות אסורות ותתנועע לאכול מאכילין אותה מהן עד שתשוב דעתה. כמו אמרו בברייתא ת''ר עוברה שהריחה בשר קדש או בשר חזיר תוחבין לה כוש ברוטב אם נתיישבה דעתה מוטב ואם לאו [וכו'] מביאין לה שומן עצמו שאין לך דבר שעומד בפני פקוח נפש אלא ע''ז וג''ע וש''ד. ואמרו [פ''ג ע''ב] ת''ר מי שאחזו בולמוס מאכילין אותו דבש וכל מיני מתיקה מפני שהם מאירים את העינים. ואע''פ שאין ראיה לדבר זכר לדבר שנאמר ראו נא כי אורו עיני כי טעמתי מעט דבש. ופירוש בולמוס, הוא בדמות נשיכה שארע בפי האיצטומכא ויעור עיניו של אדם ותסור אותו העורון באכילה ויאורו עיניו. ולמדנו מכתוב [ויקרא כ''ג] כי כל הנפש אשר לא תעונה, ולא אמר לא תתענה, כי מי שממאן לצום ביום הכפורים חייבין ב''ד להכריחו לצום. [ספר מצות זמניות הלכ' יוה''כ שער שני].
------
א''ר פפא הכי קתני התירו לעוברה לאכול פחות פחות מכשיעור אפילו טובא מפני הסכנה כלומר שאפילו צריכה לשיעור מאכילין אותה פחות פחות כדי שלא יצטרך לכותבת בכדי אכילת פרס וכן פסק הבעל הלכות ונראה שאף בחולה עושין כן להקל מאיסור כרת נותנין לו פחות מכשיעור. ושיעור אכילה בי''הכ ככותבת הגסה והיא פחותה מעט מכביצה כמו שכתבנו ואשקלה רביעית דהיא ביצה ומחצה לפי מה שכתב הר''ם ז''ל ד' סלעים ודינר ומשקל ד' סלעי' מ''ח ארגי''נץ והדינר ג' ארגי''נץ נמצא ב' חלקים ארגי'נץ הם לד' ארגינץ ומשקל זה הוא משקל ביצה שהיא יתרה מכותבת הלכך יש להתיר בפשיטות עד כדי י''ד ארגי''נץ. ושיעור שתיה כמלא לוגמיו ויש להתיר כדי מה שמחזיק חצי ביצה. וצריך להמתין בין אכילה לאכילה ובין שתיה לשתיה בכדי אכילת פרס לפי' הרש''י ז''ל דהוא ד' ביצים וג' בצים לפי' הרמב''ם ז''ל. [ארחות חיים הלכ' יום הכפורים סימן י''ג].
------
עוברה שהריחה, לוחשין לה באזנה שיום הכפורים הוא, ותמשול ברוחה עד לערב שתהיה מותרת לאכול. ואם נתקררה דעתה בזכרון זה מוטב, ואם לאו מאכילין אותה עד שתתיישב נפשה. [כל בו הלכ' יוה''כ סימן ס''ט].
------
ואם אדם חולה הוא (ו)מאכילין אותו שלא יסתכן. וכן אשה מעוברת אם תתאווה נפשה או מריחה שום ריח מאכילין [אותה] שאין לך דבר שעומד בפני פיקוח נפש חוץ מע[בודה] ז[רה] וג[ילוי] ע[ריות] וש[פיכות] ד[מים] שימות ואל יעשה אותם. [הפרדס לרש''י הלכ' יום הכיפורים].
------
והיכא דאיכא חולה דאי לא יכיל מסתכן שפיר דמי לאוכליה ביום הכיפורים. מאי טעמ' [פ''ה ע''ב] אשר יעשה אותם האדם וחי בהם (ויקרא י''ח). ולא שימות בהן. כי קאמ' רחמנ' קיומי מצוותא כי היכי דתיחון בהן. אבל נטורי מצוותא ואיסכוני לא. וכי מאכלינן ליה על פי בקיאין. ואי ליכא בקיאין מאכילין אותו על פי עצמו. ולא מיבעיא חולה. אלא אפי' עוברה וידעינן דאי לא אכלה מתעקר וולדה. ואע''ג דאיכא למימר ספק חי ספק נפל הוא. דתניא עוברה שהריחה קודש או בשר חזיר תוחבין לה כוש ברוטב. אם נתיישבה דעתה מוטב. ואם לאו מאכילין אותה שומן עצמו. שאין לך דבר שעומד בפני פיקוח נפש חוץ מע''ז וגילוי עריות ושפיכות דמים. אמרי דבי ר' ינאי [פ''ג ע''א] חולה אומ' צריך אני ורופא אומ' אינו צריך שומעין לחולה. פשיטא. ספק נפשות להקל. מהו דתימ' [האי דקאמר חולה צריכנא בעותי הוא דקא מיבעית דסבר אי לא אכילנא מייתנא קמ''ל לב יודע מרת נפשו. חולה אמר איני צריך ורופא אמר צריך שומעין לרופא פשיטא ספק נפשות להקל מהו דתימא] לב יודע מרת נפשו. קמ''ל לרופא שמעין ליה. והאי דקאמ' לא צריך אנא. תונבא בעלמא הוא דנקיט ליה ולא ידע (קמ''ל). וכן הלכה. [מחזור ויטרי סימן שמ''ה].
------
וחולה מאכילין אותו על פי עצמו עד שיאמר די, או על פי בקיאים, דכתיב [ויקרא י''ח] וחי בהם ולא שימות בהם. תניא מעוברת שהריחה בשר הקודש או בשר חזיר תוחבים לה (ב)כוש ברוטב ומניחים לה על פיה אם נתיישבה דעתה מוטב ואם לאו מאכילין אותה שומן עצמו. [ע''ב] ההיא עוברה דארחא דאתי לקמיה דרבי ינאי אמר להו זילו לחושו לה לאודנא דיומא דכיפורי הוא לחושי לה ואלחישה קרי עליה בטרם אצרך בבטן ידעתיך נפיק מינה רבי יוחנן, ואידך הוי דלא אלחישה וקרא עליה זורו רשעים מבטן ונפיק מינה שבתאי אצר פירי. [ראבי''ה סימן תקל''א].
------
ומאכילין חולה ומעוברת המסוכנים ביום הכפורים בין על פיהם בין על פי הרופאים, שני רופאים זה אומר צריך וזה אומר אין צריך ואפילו החולה עצמו אומר אינו צריך שומעין לזה שאומר צריך, וכל שכן שאם החולה אומר צריך ששומעין לו, ואפילו בקשו דבר האסור באכילה נותנים להם דאמרינן עוברה שהריחה בשר קדש או בשר טמא תוחבין לה כוש ברוטב אם נתיישבה דעתה מוטב ואם לאו מביאין לה רוטב עצמו אם נתיישב דעתה מוטב ואם לאו מביאין לה שומן עצמו שאין דבר עומד בפני פיקוח נפש חוץ מג' דברים שמוטב שימות בהן או יהרג ואל יעבור, ואלו הן ע''ז וג''ע וש''ד כדמוכח במסכת פסחים אבל כל דבר חוץ מאלו אינו עומד בפני פיקוח נפש דכל ספק נפשות להקל. [המנהיג הלכ' צום כפור].
------
חולה מאכילין אותו על פי בקיאין או על פי עצמו, כיצד רופא אמר צריך הוא לוכל ואם אינו אוכל יבא לידי סכנה, וחולה אומר איני צריך לוכל, מאכילין אותו על פי הרופא ואין שומעין לחולה, שמא החולי גורם לו שאין לו רעבון וספק נפשות להקל. ואם היה רופא אחד שהיה אומר 
כמו החולה שאינו צריך אין שומעין לזה שאומר צריך, שאין דבריו שלאחד במקום שנים. ואם היו שנים רופאים אומרין צריך, אפי' מאה [רופאים] מסייעין לחולה שאומ' אינו 
צריך מאכילין אותו על פי שני הרופאים האומ' צריך, שהשנים הם כמו המאה וספק נפשות להקל. ואם החולה אומר צריך אפילו מאה אומרין אינו צריך שומעין לחולה, לב יודע מרת נפשו, [משלי י''ד] ומאכילין אותו עד שיאמר די. [פסקי ריא''ז].
------
והיכא דאיכא חולה דאי לא אכיל מסתכין שרי למיכל ביומא דכיפורי, ותניא עוברה שהריחה בשר קודש או בשר חזיר תוחבין לה כוש ברוטב אם נתיישבה דעתה מוטב, ואם לאו מאכילין אותה רוטב עצמו, אם נתיישבה דעתה [ברוטב] מוטב, ואם לאו מאכילין אותה שומן עצמו, שאין לך דבר שעומד בפני פיקוח נפש אלא עבודה זרה וגילוי עריות ושפיכות דמים (ע''פ בה''ג דף ל''א ג' ע''ש), ומסקינן התם שמאכילין אותה פחות פחות מכשיעור עד שיהא לה די, ומי שאחזו בולמוס מאכילין אותו, מיד מה שימצאו (ע''פ רמב''ם שביתת עשור פ''ב הל' ט'), אפילו דברים טמאים עד שיאורו עיניו (יומא פ''ג א'). אמרי דבי רבי ינאי (יומא פ''ג א') חולה אומר שצריך ורופא אומר אין צריך שומעין לחולה, חולה אומר אין צריך ורופא אומר צריך שומעין לרופא, רופא אחד אומר צריך ושנים אומרים אין צריך אין דבריו של אחד במקום שנים, וכן שנים במקום שלשה, וכן שלשה במקום ארבעה, רופא אחד אומר צריך ואחד אומר אינו צריך מחללינן עליה שבתא ומוכלינן ליה מפני שספק נפשות להקל (ע''פ בה''ג שם). [סמ''ג לאוין סימן ס''ט].
------
חולה שיש בו סכנה ששאל לאכול ביום הכיפורים, אע''פ שהרופאים הבקיאים אומרים אינו צריך, מאכילין אותו על פי עצמו עד שיאמר די. אמר החולה איני צריך והרופא אמר צריך, מאכילין אותו על פי הרופא, והוא שיהיה רופא בקי. רופא אחד אומר צריך ואחר אומר אינו צריך מאכילין אותו. מקצת הרופאים אומרים צריך ומקצתן אומרים אינו צריך, הולכים אחר הרוב או אחר הבקיאים שבהן. ובלבד שלא יאמר החולה צריך אני, אבל אם אמר צריך אני מאכילין אותו. לא אמר החולה שהוא צריך, ונחלקו הרופאים, והיו כולם בקיאין, ואלו שאמרו צריך כמנין אלו שאמרו אינו צריך, מאכילין אותו. לשון רבנו משה. מדברי הר''ם שמענו שאם הרופאים שוים בבקיאות הולכים אחר(יהם) [הרוב], ואם אינם שוים הולכים אחר הבקיאין בין שהיו רב או 
מעט, בין שאמרו צריך בין שאמרו אינו צריך. וכ''כ הרב בה''ג. ולכאורה נראה לפי ענין הלכה ומה שביארו בה המפרשים שכל זמן שהוא אומר איני צריך ונחלקו הרופאים, הולכים אחר רוב דיעות בספק נפשות. ופסק הר''ם נתברר לנו. ולפי דברי הר''ם נראה שאין אומרים כן אלא בחולה שיש בו סכנה. ויש מן הגדולים שאמר שבכל חולה אומרים כן, אם הוא אומר צריך או הרופאים אומרים שאם לא יאכל יסתכן. ואם חולה אומר יכול אני לצום ורופא אומר איני יודע, מה נעשה, ספק נפשות להקל. זה הפסק לא הביא הר''ם. ויש מי שאומר שבזה וכיוצא בזה מאכילין אותו פחות פחות מכשיעור, כדי שלא יבא לידי איסור כרת. וכבר כתבנו בבית אל, שדעת הר''ם ב''ר נחמן שכל חולה שמאכילין אותו דבר איסור, מאכילין אותו פחות מכשיעור. ושם ביארנו דעתנו בזה. [הבתים — שערי שביתת יום הכפורים שער שלישי].
------
וכן הוא לשון המשנה בחולים, חולה מאכילין אותן על 
פי בקיאים, ואם אין שם בקיאים מאכילין אותו על פי עצמו עד שיאמר די. ופירוש בקיאים, מהירי הרופאים. ופירשו בגמרא [פ''ג ע''א] בזה הענין משפטם. וזה החולה אם שאל לאכול, אפילו יאמרו הרופאים אינו צריך לאכול, מאכילין אותו משום לב יודע מרת נפשו. ואם יאמר רופא מהיר שצריך לאכול, אפילו החולה אומר איני צריך מאכילין אותו ואין שומעין לו, כי יש לחוש שאולי להיות האיצטומכא חלושה אינו מתאוה לאכול. ואם הרופאים הם חלוקי דעות בענין, נקבל עצת המהירים מהם או המרובים. ואם הם בשוה בחכמה ובמנין לפי דעת הנמצאים, מאכילין אותו. כי בענין האכילה אצלינו [הכלל] ספק נפשות להקל. ואמרו בירושלמי [פ''ח ה''ד], חולה אומר יכול אני להתענות ורופא אומר איני יודע, רבי אבהו בשם רבי יוחנן עשה ספק נפשות, וכל ספק נפשות להקל. [ספר מצות זמניות הלכ' יוה''כ שער שני].
------
איכא מ''ד מדקאמר מאכילין אותו ע''פ בקיאין ש''מ יחיד מומחה ומוחזק, ורופאים אחרים שאינם מומחין וחכמים כל כך הולכין אחר הבקי. ואין נראה להרמב''ן אלא כיון שכולם רופאים במלאכה אין דבריו של אחד במקום שנים, ובכ''מ המופלג בהן בחכמה חוששין לדבריו אם הוא אומר שצריך. ומדברי הרמב''ם יראה שהולכים אחר רוב הדעות. ואחר בקיאי הרופאין, ולא נראה אלא כדפרישית. [האגור סימן תתק''מ].
------
עוברה שהריחה בשר קדש או בשר חזיר, לא אשכחן 
ביה לחישה לא בגמ' ולא לאחד מהפוסקי' וטעם הדבר 
משום דביה''כ אפשר דבלחישה שאומרים שתמשול ברוחה ובתאותה עד הערב ולערב יתנו לה בכל אות נפשה, אבל בשר קדש או בשר חזיר וכל שאר איסורין מה יאמרו לה 
ומה ילחשו לה הרי אין לה תקוה לאכול מהן לעולם. [המכתם — נדפס ע''ש ר' טודרוס הלוי].
------
עוברה שהריחה מאכל אסור מאכילין אותה מן המרק. אם נתישבה דעתה (מותר) [מוטב] ואם לאו מאכילין אותה פחות מכשיעור. ואם לא נתישבה דעתה מאכילין אותה עד שתתישב. וכן הבריא שהריח דבר שיש בו חומץ וכיוצא בו מן הדברים שהן מערערין את הנפש דינו כעוברה. [ארחות חיים הלכ' איסורי מאכלות סימן ה'].
------
עוברה שהריחה מאכל אסור, מאכילים אותה מן המרק, ואם נתיישב דעתה מוטב, ואם לאו, מאכילין אותה פחות מכשיעור, ואם לא נתיישב דעתה בזה, מאכילין אותה עד שתתיישב, וכן הבריא, שהריח דבר שיש בו חומץ וכיוצא בו מדברים שמערערין הנפש, דינו כעוברה. [כל בו הלכ' איסורי מאכלות סימן ק'].
------
כוש — פירוש כוש שטוות בו הנשים פשתן או צמר והוא הפלך כוש בלעז פוסו ובל' ישמעאל מגזל והוא קרוב לתרגום ירושלמי ''טוו'' (שמות ל''ה, כ''ה) גזלן. [הערוך ערך כשגג].
------
שאילתא דמחייבין דבית ישראל למימסר נפשייהו על קדושת השם דקודשא בריך הוא ואילו מאן דאנסין ליה 
עו''ג ואמרין ליה כפור במילת' דשמיא ופלח לע''ג ואי לא קטילנא לך מיחייב למימסר נפשיה לקטלא ולא ליפלח לע''ג דהכי אשכחן בחנניה מישאל ועזריה כד אקים נבוכדנצר רשיעא צלמא דדהבא וגזר למפלח ליה מסרו נפשייהו לאתונא דנורא ולא סגידו לצלמא דכתיב איתי גוברין יהודאין די מנית יתהון על עבידת מדינת בבל שדרך מישך ועבד נגו גברייא אלין לא שמו עלך מלכא טעם לאלהך לא איתהון פלחין ולצלם דהבא די הקמת לא סגדין ות''ר [פסחים נ''ג:] את זו דרש תודוס איש רומי מה ראו חנניה מישאל ועזריה שמסרו את עצמן לכבשן האש נשאו קל וחומר בעצמן מצפרדעים מה הצפרדעים שלא נצטוו על קדושת השם מסרו עצמן לאש דכתיב ובתנוריך ובמשארותיך אימתי משארת מצויה אצל תנור בזמן שהתנור חם ואנו שמצווי' על קדושת השם על אחת כמה וכמה וכן נמי על גילוי עריות ועל שפיכות דמים מחייב למימסר נפשיה לקטלא ולא למיעבר עילוייהו [סנהדרין ע''ד.] דאמר רבי יוחנן משום ר' שמעון בן יהוצדק נמנו וגמרו בעליית בית נתזה בלוד כל עבירות שבתורה אם אומרים לו לאדם עבור ואל תהרג יעבור ואל יהרג חוץ מע''ג וגילוי עריות ושפיכות דמים וע''ג לא והתניא היה רבי ישמעאל אומר מניין שאם אומרי' לו לאדם עבוד ע''ג ואל תיהרג שיעבוד ואל יהרג שנא' אשר יעשה אותם האדם וחי בהם וחי בהם ולא שימות בהם יכול אפילו בפרהסיא ת''ל ולא תחללו את שם קדשי ונקדשתי וגו' אינהו דאמור כרבי אליעזר דתניא רבי אליעזר אומר אם נאמר בכל נפשך למה נאמר בכל מאודך ואם נאמר בכל מאדך למה נאמר בכל נפשך אלא ללמדך שיש לך אדם שגופו חביב עליו מממונו לכך נאמר בכל נפשך ויש לך אדם שממונו חביב עליו מגופו לכך נאמר בכל מאודך גילוי עריות דתניא ר' מאיר אומר כי כאשר יקום איש על רעהו ורצחו נפש כן הדבר הזה וכי מה למדנו מרוצח מעתה אלא הרי זה בא ללמד ונמצא למד מקיש רוצח לנערה מאורשה מה נערה מאורשה ניתן להצילה בנפשו אף רוצח ניתן להצילו בנפשו מקיש נערה המאורשה לרוצח מה רוצח יהרג ואל יעבור אף נערה המאורשה יהרג ואל יעבור ורוצח מנלן מההוא דאתא לקמיה דרבא אמר לי מרי דוראי אי קטלת לפלניא מוטב ואי לאו קטילנא לך אמר ליה מאי חזית דדמא דידך סומק טפי דילמא דמא דההוא גברא סומק טפי וגילוי עריות נמי כיון דקא פגים לה הוה ליה כי דקטלה אבל איהי לא מחייבא למימסר נפשה לקטלא אלא כשאר עבירות שבתורה דהא אסתר לא מסרה נפשה לקטלא ואונס בדידיה מי איכ' [יבמות נ''ג:] והאמר רבא אין אונס בערוה שאין קישוי אלא מדעת משכחת לה להתרפאות שמאנס יצרו ונופל בחולי על תאות יצרו [פסחים כ''ה.] דכי אתא רבין א''ר יוחנן בכל מתרפאין חוץ מע''ג וג''ע וש''ד היכי דמי כדרב יהודה דאמר רב יהודה אמר רב מעשה באדם אחד [סנהדרין ע''ה:] ונתן בן צוציתא שמיה שנתן עיניו באשה אחת אשת איש וחנה שמה והעלה בלבו לטנפה ושיגר לה זהב וכסף לשכב אצלה ולא קיבלה ומרוב תאוותו נפל בחולי וחלה ימים רבים באו ושאלו לרופאים אמרו אין לו תקנת רפואה אלא עד שתבעל לו כששמעו חכמים בדבר אמרו ימות ואל תבעל לו ואם לא תעמוד לפניו ערומה אמרו ימות ואל תעמוד לפניו ערומה תספר עמו מאחרי הגדר אמרו ימות ואל תספר עמו מאחורי הגדר פליגי בה ר' יעקב בר אידי ור' שמואל בר נחמני חד אמר אשת איש היתה וחד אמר פנויה היתה בשלמא למ''ד אשת איש היתה שפיר אלא למ''ד פנויה היתה מאי כולי האי רב פפא אמר משום פגם משפחה רב אדא בריה דרב איקא אמר כדי שלא יהו בנות ישראל פרוצות בעריות ולינסיב מינסב לא מיתבא דעתיה כר' יצחק דא''ר יצחק מיום שחרב בית המקדש נוטל טעם ביאה וניתן לעוברי עברה ומאי טעמא מים גנובים ימתקו וגו' [סנהדרין ע''ד.] כי אתא רב דימי א''ר יוחנן הא דאמרת כל עבירות שבתורה יעבור ואל יהרג לא שנו אלא שלא בשעת השמד אבל בשעת השמד יהרג ואל יעבור מאי טעמא כיון דגזירה למעיקרא למילתא הוי קידוש השם וקרינן ביה ולא תחללו את שם קדשי כי אתא רבין א''ר יוחנן שלא בשעת השמד נמי בצינעה אבל בפרהסיא אית ביה קידוש השם וקרינן ביה ולא תחללו את שם קדשי ואפי' מצוה קלה יהרג ואל יעבור מאי מצוה קלה אמר רבה בר יצחק אמר רב אפי' ערקתא דמסנא אפי' הא דאיסור דרבנן היא מאי פרושא כדאמור רבנן [ע''ז י''ב.] נתפזרו לו מעות בפני ע''ג לא ישוח ויטלם מפני שנראה כמשתחוה לע''ג נכנס לו קוץ ברגלו בפני ע''ג לא ישוח ויטלנו מפני שנרא' כמשתחוה לע''ג כגון אלו דומה התרת ערקת מסנא דבשעת השמד אם יאניסו את ישראל עבוד ע''ג ואינו רוצה ואח''כ יעמידוהו בפני ע''ג ויאמרו לו כפוף עצמך והתר ערקתא דמסנא שלא תשתחוה לע''ג אלא כפיפתך היא להתיר ערקת מסנא ובלבד רואיך יאמרו שהשתחוית אסור הוא וזה הוא איסורא דרבנן שאף על פי שאינו משתחוה לע''ג אלא שוחה להתיר הואיל ונראה שוחה בפני ע''ג [אסור] (אמר) שכל מקום שאסרו חכמים מפני מראית העין אפי' בחדרי חדרים אסור [סנהדרין ע''ד:] וכמה הוא פרהסיא א''ר יוחנן אין פרהסיא פחות מעשרה ישראלים פשיטא פרהסיא דישראל דכתיב ונקדשתי בתוך בני ישראל בעי ר' ירמיה תשעה ישראלים ואחד עו''ג מהו כיון דרובא דישראל מי מיצטרף עו''ג אי לא ת''ש דתני רבינא אחוה דר' חייה בר אבא אתיא תוך תוך כתיב הכא ונקדשתי בתוך בני ישראל וכתיב התם הבדלו מתוך העדה מה להלן י' וכלם ישראלים אף כאן י' וכולהו ישראלים. ברם צריך הני מילי היכא דקא מיכוין עו''ג לאעבורי לבר ישראל איסור' היכא דקא מיכון להנאתו מאי דכיון דפרהסיא הוא אית ביה קידוש השם או דילמא כיון דלאו לאעבוריה קא מיכוין אלא להנאתו לית ביה משום קידוש השם ת''ש [שם] דאמר רבה האי אנסא דאניס ליה לישראל ואמר ליה קטיל אספתא בשבת ושדי לסוסיא ואי לא קטילנא לך יעבור ואל יהרג קטול ושדי לאיבוד דלא להנאתו אלא לאעבורי' קא מיכוין יהרג ואל יעבור וממאי דכי אמר רבא בפרהסיא קאמר מדקא קשיא לך [שם] והא אסתר בפרהסיא היא היכי לא מסרה נפשה לקטלא ואמר אביי אסתר קרקע עולם היא רבא אמר שאני אסתר דלהנאתו קא מיכוין דאי לא תימא הכי הני קואקי ודמינקי דפליגי לבי נורא היכי יהבינא להו אלא כל להנאתו ליכא קידוש השם ואע''ג דפרהסיא הילכך ע''ג וגילוי עריות ושפיכות דמים אפי' בצינעא יהרג ואל יעבור שאר עבירות בפרהסיא נמי יהרג וא''י להנאתו אפילו בפרהסיא ואפילו ע''ג כגון קואקי ודמונקי יעבור ואל יהרג בשעת השמד אפי' שאר עבירות ובצינעה יהרג ואל יעבור וששאלתם היכי דמי קרקע עולם דקא אמרי' לעניין ממסר איניש נפשיה על קידוש השם דקא אמרי' אמר רב' האי בר ישראל דא''ל עו''ג קטיל אספסתא אי אמר ליה קטיל ושדי לסוסיא ואי לא קטילנא לך להנאת עצמו קא מיכוין ליקטול ולא לקטיל אי דאמר ליה קטיל ושדי לנהרא לאעבורי' קא מיכוין ולאיסורא קא בעי ליקטיל ולא ליקטול ומקשינ' והא אסתר דלא מסרה נפשה לקטלא ואזדקיקה ליה לאחשורוש ומפריק אביי דאסתר לא דמיא לע''ג ולחילול שבת דנשי' לכך נוצרו כשם שהארץ נוצר לזריעה ולעבוד בה כך אשה נוצרה לבעילה רבא אמר לאו מן הדין טעמא אלא אפי' תימ' בשבת ובע''ג כיון דאחשורוש להנאת עצמו מתכוון כאספסתא לסוסיא דמי ושרי ליה פי' קואקי ודמינקי כלי של טיט הוא ודומה לעציץ ועושין אותו בני אדם כשמתחממין כנגד מדורה ומבקשין לישן כופין אותו על הגחלי' ועל הדשן כדי שלא תיצת האש בכלי' שבבית ובמלכות פרסיים היו חברי' שבהן מחזירין בכל בתי ישראל ומכבין את הנרו' וחותין את הגחלי' ומוליכין אותן לבית האור שלהן שהו' ע''ג ולא היו עוזבי' לא אש ולא גחלי' שיוליכן בלילה חוץ מע''ג שלהן שהיא בית האור כי דקא אמרינן בהמביא גט [גטין י''ז.] אתא ההוא חברא שקלא לשרגא מקמייהו אמר אלהי' אי בטולך אי בטולא דבר עשו והיו מוליכין אותו בקואקי ודמינקי דהוו להו משמשי ע''ג ואע''ג דמשמשי ע''ג הם כיון דלא לעבורינון איסורא לישראל קא מכוונים אלא להנאת עצמן מותר לנו ליתן להם. [שאילתות פרשת וארא שאילתא מ''ב].
------
שאילתא דמיחייבין דבית ישראל למירחמיה להקב''ה בכל ליבהון דכתיב ואהבת את ה' אלהיך בכל לבבך וגו' ותניא [ברכות ס''א: פסחים כ''ה. יומא פ''ב. סנהדרין ע''ד.] רבי אליעזר אומר אם נאמר בכל נפשך למה נאמר בכל מאדך ואם נאמר בכל מאדך למה נאמר בכל נפשך אלא יש לך אדם שגופו חביב עליו מממונו לכך נא' בכל נפשך ואם יש לך אדם שממונו חביב עליו מגופו לכך נאמר בכל מאדך ומיתבעי ליה למהוי אימתא דהקב''ה עליה דאיניש תדירא דכתיב את ה' אלהיך תירא וגומר ומיחייב למהוי אימתא דרביה עליה כאימתא דהקב''ה דתנן [אבות פ''ב מ''ג] ר' אליעזר אומר יהי כבוד תלמידך חביב עליך ככבוד חברך וכבוד חברך כמורא רבך ומורא רבך כמורא שמים ותניא [פסחים כ''ב: קדושין נ''ז. ב''ק מ''א: בכורות ו':] שמעון העמסוני ואמרי לה נחמיה העמסוני היה דורש כל אתין שבתורה כיון שהגיע את ה' אלהיך תירא פירש אמרו לו תלמידיו רבי כל אתים שדרשת מה תהא עליהן אמר להם כשם שאני מקבל שכר על הדרישה כך אני מקבל שכר על הפרישה עד שבא רבי עקיבא ולימד את ה' אלהיך תירא לרבות תלמידי חכמים ומיחייב בר ישראל למיקם מקמי רבנן כד מטי ארבע אמות דידיה שנא' מפני שיבה תקום וגו' ותניא [קדושין ל''ג.] קימה שיש בה הידור ואי זו זו ד' אמות במה דברים אמורים ברבו שאינו מובהק אבל ברבו מובהק מלא עיניו ומאן דלא קאים מוקמינן ליה בעל כורחיה למיעבד יקרא דאורייתא [שם] אביי כי חליף ואיכא סבי דיתבי ולא מצו קיימי יהיב להו ידא וקיימי מיקמיה רבא משדר שלוחי ומוקמין ציבורא רב נחמן משדר גוואזי כי מטי אמר כמה נחמן איכא בשוקא כי קיימיתו לאו מיקמאי קיימיתו אלא מקמי תורה הוא דקיימיתו [שם:] א''ר אלעזר כל תלמיד חכם שאינו עומד מפני רבו נקרא רשע ואינו מאריך ימים שנאמר וטוב לא יהיה לרשע ולא יאריך ימים כצל אשר איננו ירא מלפני אלהים מורא זו אינו יודע מה היא כשהוא אומר והדרת פני זקן ויראת מאלהיך הוי אומר מורא זו קימה ואימא מורא דריבית ומורא דמשקלות רבי אלעזר פני פני גמר. ברם צריך למימר [שם] רכוב מי מיחייב למיקם מקמיה או לא מי אמרינן כיון דבהמה הוא דקא מסגיא והוא מינח נייח עליה כיושב דמי או דילמא כיון דהוא קא מסגיא לבהמה כמאן דלא נייח דמי ומיחייב למיקם מקמיה ת''ש דתנן [שם (נגעים פי''ג ברכות כ''ה.)] הטמא עומד תחת האילן והטהור עובר טמא טהור עומד תחת האילן והטמא עובר טהור ואם עמד טמא וכן באבן המנוגעת דטעון לה גברא וקא מסגי לא אמרינן כמאן דניחא דמיא אמר רב נחמן בר כהן זאת אומרת רוכב כמהלך דמי. אי נמי ברם צריך למימר [צ''ל אבא] (רבה) דמחיל על יקריה לגבי בריה הויא מחילה דהא יקרא דנפשיה הוא כי קא מיבעיא לן רבה משום יקרא דאורייתא הוא מי אמרי' יקרא דאורייתא כיקרא דנפשיה דמי דהא הוא דטרח וגמר או דילמא אורייתא דקב''ה ולא מצי מחיל ת''ש [קדושין ל''ב.] דאמר רב יצחק בר שילא אמר רב חסדא האב שמחל על כבודו כבודו מחול הרב שמחל על כבודו אין כבודו מחול ורב יוסף אמר אפילו הרב שמחל על כבודו כבודו מחול שנאמר וה' הולך לפניהם יומם וגו' אמר רבא הכי השתא התם הקב''ה קא מחיל על יקרא דנפשיה אבל הכא תורה דיליה היא דקא מחיל עלה [שם:] הדר אמר רבא אין תורה דיליה דכתיב ובתורתו יהגה יומם ולילה איני והא רבא הוה קא משקה בהילולא דבריה יהב ליה כסא לרב פפא ולרב הונא בריה דרב יהושע וקמו מקמיה ואמרו הני רבנן רבנן והני רבנן לאו רבנן ורב פפא הוה משקה בהילולא דאבא מר בריה יהב ליה כסא לרב יצחק בריה דרב משרשיא ולא קם מקמיה ואיקפד נהי דקימה לא בעי הידור בעי למעבד ליה וכן הילכתא. [שאילתות פרשת קדושים שאילתא ק''א].
------
בכל לבבך ובכל נפשך, הזכיר הלב תחילה כי עיקר מעשה האדם לטובה או לרעה תלוי במחשבת הלב. בכל נפשך כדאמר רבי אליעזר אפילו נוטלין נפשך צריך אתה למסור עצמך על קדוש וייחוד השם ובכל מאדך אפילו נוטלין כל ממונך לפי שיש אדם שממונו חביב עליו מגופו לכך הוצרך לומר בכל מאדך כמו שאמרו רבותינו במסכת פסחים (כ''ה א') ומביאה סתם התלמוד שסדרו רב אשי ביומא פרק בתרא (פ''ב א') ללמד שכך הלכה, ואפילו באונס בצינעא יש לו למסור עצמו וכן סוברין רבנן דר' ישמעאל (סנהדרין ע''ד א' ע''ש) וכן פוסק בשאלתות (בסימן מ''ב) ולא כרבי ישמעאל שחולק על זה בפרק אין מעמידין (ע''ז כ''ז ב') ורבא גופיה דמחלק בפרק ר' ישמעאל (שם נ''ד א' ותד''ה הא ע''ש) 
בזה אליבא דרבי ישמעאל הוא דמחלק וליה לא סבירא ליה אלא כרבנן דפרק בן סורר ומורה (סנהדרין שם). [סמ''ג עשין סימן ג'].
------
ולענין ע''ז וגילוי עריות ושפיכות דמים דאמר לעיל כי אתא רבין אמר ר' יוחנן [פסחים כ''ה ע''א] בכל מתרפאין חוץ מע''ז וג''ע וש''ד. ולא מבעיא מפלח ע''ז וגילוי ערוה ומשפך דמים דאסור אלא אפי' ליהנות מנייהו בכלום בעולם אפי' להתרפאות אסור, דאמר ר' יעקב אמר ר' יוחנן בכל מתרפאין חוץ מעצי אשרה היכי דמי אי דאיכא סכנה אפי' עצי אשרה נמי אי דליכא סכנה אפילו כל איסורין שבתורה נמי לא, לעולם דאיכא סכנה ואפ''ה עצי אשרה לא, והא עצי אשרה אי אכיל מנייהו או שייף בהו לא פלח ע''ז אלא משום ולא ידבק בידך מאומה מן החרם הוא דעבר ואפ''ה אסור. וכן בג''ע וכן בש''ד, דאמר רב יהודה אמר רב (סנהדרין ע''ה א') מעשה באדם אחד שנתן עיניו באשה אחת והעלה לבו טינא באו ושאלו לרופאים ואמרו אין לו תקנה עד שתבעל לו אמרו חכמים ימות ואל תבעל לו. תעמוד לפניו ערומה ימות ואל תעמוד לפניו ערומה, תספר עמו מאחורי הגדר ימות ואל תספר עמו מאחורי הגדר אלמא שלש עבירות הללו לא שנא בעבירה גופא ולא שנא באבקה של עבירה אין מתרפאין בהם כלל.
ולא מבעיא היכא דאתי גוי ובעי לעבורי לישראל אמצות, אלא אפי' להנאתו של מעביר אסור, דהא עצי אשירה להתרפאות בהם ליכא דבעי לעבורי מילתא, וחולה להנאת עצמו ולרפואתו קעביד ואפ''ה אסור. וכן המעלה לבו טינא הנאת עצמו ופקוח נפש הוא ואפ''ה אסור. ואמרי' (קידושין מ' א') רב כהנא תבעתיה ההיא מטרוניתא סלק לאיגרא ואפיל נפשיה מאיגרא לארעא, ור' צדוק נמי תבעתיה ההיא מטרוניתא, וכולהו סכיני נפשייהו ומייתו גופייהו לקטלא, ואי ס''ד להנאת עצמו של גוי מותר היכי מסכני נפשייהו, וכי חולה שיש בו סכנה ואמרו בקיאים לחלל עליו את השבת מדת חסידות היא לו שימנע עצמו מלחלל, אינו אלא שופך דמים כדאמרן (ירושלמי פ''ח ה''ה) הזריז משובח והנשאל מגונה והשואל שופך דמים, וכל שכן המונע עצמו שמתחייב בנפשו. אלא ש''מ שלש עבירות חמורות הללו לעולם אסור ואפילו להנאה. ואשכחן נמי במרדכי דסיכן נפשיה וכל ישראל לגבי המן משום דנעבד הוה, והתם להנאת עצמו ולכבודו הוא כדכתיב גדל המלך אחשורוש את המן וכתיב וכל עבדי המלך כורעים ומשתחוים להמן.
ואי קשיא לך והא אסתר גילוי עריות הוה, והתם מסקינן עלה דלהנאת עצמן מותר, לא קשיא דגוי הבא על בת ישראל בזנות גזירת בית דינו של שם בלחוד הוא וליכא קרא לאיסורא, וולדה נמי כשר כדמפורש בדוכתא, והתם דרך זנות הוה, שהרי מקבץ הכל ומחליף ובועל, ואם תאמר שהיה דרך חיתון לאסתר מדכתיב וישם כתר מלכות בראשה, חתון באונס ליכא, ועוד חתנות דגוים נמי שאר עבירות הוא, ולא הוי בכלל עריות אלא אשת איש דישראל אי נמי ישראל הבא על הגויה דחייבי מיתות הוא דהא קנאין פוגעים בו, ומחויבי כריתות נמי חשיב, דאדכריה רב לגמריה (סנהדרין פ''ב א') יכרת ה' לאיש אשר יעשנה, אבל חתנות דגוי בבת ישראל כשאר עבירות הוא מולא תתחתן בם. והכי נמי מפורש בגמרא בפרק בן סורר (ע''ג ב') דחייבי לאוין לא אתו מנערה המאורסה אלא חייבי מיתות וחייבי כריתות.
ואי קשיא לך והא אמרינן (סנהדרין ע''ד ב') גבי קאקי ודמונקי דיהבינן להו ופלחי בהו לבי נורא משום דלהנאת עצמו הוא, התם נמי לאו ע''ז ואבק ע''ז הוא אלא משום ולפני עור לא תתן מכשול, דהוא משאר חייבי לאוין שבתורה ואיסורא דשייכא בשאר כל המצות, אבל לאוין דע''ז כולן אסור לעבור עליהן אפילו להנאת עצמן ולהתרפאות לעולם. וכן בשפיכות דמים וכן בג''ע. וזו היא ששנויה בסיפרא (פ' ויקרא דיבורא דחטאת פ''א), שבת הותרה מכללה נערה המאורסה לא הותרה מכללה, ופירשו עלה בירושלמי (ע''ז פ''ב ה''ב) זאת אומרת שאין מתרפאין בגילוי עריות, שבת הותרה מכללה לאו להתרפאות, ודכותה נערה המאורסה לא הותרה מכללה אפילו להתרפאות. ומדקתני לא הותרה מכללה אף להנאת עצמן במשמע וליכא למינדא מינה. [ספר תורת האדם להרמב''ן ענין הסכנה].
------
ונמצא למד. [לאו דוקא] ונמצא למד, דהא ללמד נמי אתא כדדרשינן לקמן מה רוצח יהרג ואל יעבור וכו'. [תוספות רבינו פרץ].
------
אף נערה מאורסה יהרג ואל יעבור. פי' המורה אף נערה אם אמרו לו בעול ארוסת חבירך או תיהרג יהרג ואל יעבור אבל היא אינה מצוה למסור את נפשה דהיא אינה עושה כלום דקרקע עולם בעלמא היא וראיה לדבר אסתר וקשיא לי דכיון דבנערה ליכא לאקומי כדאמרי' בריש הבא על יבמתו בין באונס בין ברצון אונס דמתני' היכי דמי אילימא שאנסוהו גוים והאמר רבא אין אונס בערוה שאין קישוי אלא מדעת כו' ומוקי לה כגון שנתכוין לאשה ותקפתו לו יבמתו ובא עלי' אלמא אין לו' בעול ארוסת חבירך או תיהרג שאין קישוי אלא מדעת ולאו אונס הוא ויש לפרש כגון שנתאוה לה וחלה מרוב אהבתו ואמרו לו הרופאים שאם לא יבא עלי' ימות בחוליו ונפלה לידו שיכול להשלים תאותו ימות ואל יעבור. [תוס' רי''ד].
------
@ פ''ב ע''ב
ורוצח גופיה מנלן, סברא הוא, כההוא דאתא לקמיה דרבא אמ' ליה אמ' לי מרי דוראי זיל קטליה לפלניא ואילא קטילנא לך, אמ' ליה ליקטלך ואת לא תיקטליה, מאי חזית דדמא דידך סומק טפי דיל' דמא דההוא גברא סומק טפי. עיין מה שכתבתי בע''ז, דרבא פליג ואמ' אף בע''ז יהרג ואל יעבור. ההיא עוברה דאורחה ביום הכיפורים אתו לקמ' דר' אמ' להו לחושו לה באודנה דיום הכיפורי' הוא, לחשו לה ואילחשא, קרי עליה בטרם אצרך בבטן ידעתיך, נפק מיניה ר' יוחנן. ההיא עוברה דאורחא אתא לקמ' דר' יוחנ' אמ' להו לחושו לה באודנה דיום הכיפורים הוא, לחושו לה ולא אילחשה, קרי עליה [פ''ג ע''א] זורו רשעים מרחם, נפק מיניה שבתי עוצר פירי. פי' היה אוצר פירות לגורן כדי למוכרן בחורף ביוקר, כדאמ' בפרק המוכר פירות [ב''ב צ' ע''ב] אוצרי פירות ומלוי ברבית ומפקיעי שערים וכול' עד אוצרי פירות, כגון מאן, אמ' ר' יוח' כגון שבתי אוצר פירי. [פסקי הרי''ד].
------
מרי דוראי, אדון של כפר שלו. דוראי כפר כמו דיר. קטליה לפלניא, הרוג לפל'. מאי חזית דדמא דידך סומק טפי, כלומ' שחייך יפין מחייו, שארוכין מחייו. דיל' דההוא גברא סומק טפי, שמיתתך קרובה לך היום ולמחר והוא עתיד לחיות ימים רבים, ולפיכך תהרג ואל תהרגנו דשמא בלא כך תמות היום או למחר. דאורחה, שהריחה, ויום הכיפור' היה. ואתיא לקמיה דר', לומר אם יכולה לאכול. ואילחש, כלומ' שקיבל העובר הלחישה ולא דחק עוד אמו לאכול, שהרי מה שעוברה מתאוה מחמת עובר שמריח הוא. בטרם אצרך בבטן ידעתיך, שקיבל מה שלחשו לו שאותו יום היה יום הכיפו'. [פירוש רבינו אליקים].
------
אמר לי מרי דודאי — פירוש שלטון של כפר שלי. מאי חזית דדמא דידך סומק טפי — כלומר אתה בעל חיים להציל נפשך בנפש פלוני. [הערוך ערך מרגב].
------
הגהה. עוברה ששאלה לאכול לוחשין לה באוזן יום הכיפורים הוא, ואם שאלה עוד נותנין לה ומאכילין אותה. עכ''ל. [ספר נייר הלכ' יוה''כ].
------
עוברה שהריחה לוחשין לה באזנה שי''הכ הוא ותמשול ברוחה עד לערב שתהיה מותרת לאכול ואם נתקררה דעתה בזכרון זה מוטב ואם לאו מאכילין אותה עד שתתיישב נפשה [פ''ג ע''א] וכן מי שאחזו בולמוס פי' חולי רעבון ובא לידי סנורים והוא לשון יוני ויש בו סכנה מאכילין אותו הקל הקל שבאיסורים ואח''כ החמור עד שיאורו עיניו ומפרש בגמרא עד שיבחין בין מר למתוק ואפי' נבלות ושקצים מאכילין אותו מיד ואין משהין אותו עד שימצא דברים המותרים וה''מ בדלא אפשר ליה דברים טהורים מי שנשכו כלב שוטה אין מאכילין אותו מחצר כבד שלו לפי שאין בו רפואה. מי שנשכו נחש קוראין לו רופא ממקום למקום וקורעין לו תרנגולת וגוזזין לו כרישין ואוכל. [ארחות חיים הלכ' יום הכפורים סימן י''ב].
------
לחושי לה ואתלחישא, לפי שעיקר החימוד הוא בא לאשה מחמת הולד, שהוא מריח ריח התבשיל ושניהם מסוכנים אם אינה אוכלת גם היא. [רבינו יהונתן מלוניל].
------
חולה אומר צריך ורופא אומר איני יודע מאכילין אותו על פי עצמו עד שיאמר ''דיי''. פר''י שאין אנו בקיאים בענין האכילה עצמה כמו החולה בעצמו, ואם אמר החולה ''לא אסתכן בכך למות אם לא אוכל'' אסור להאכילו [ודכוותה] לענין חילול שבת. ורבינו תם זצ''ל הורה הלכה למעשה שאפילו אומר שלא ימות, אלא כיון שאמר שאינו יכול לסבול ויודע שהיום יום הכיפורים או שבת. [פסקי או''ז].
------
@ פ''ג ע''א
זורו רשעים מרחם, דמרחם היו רשעים. שבתי אוצר פירי, שהיה אוצר פירות ומפקיע השער, וכדגרסי' בבבא בתרא בפרק המוכר את הספינה [צ' ע''ב]. קים לה טפי, ואין מאכילין קאמ' לן דלב יודע מרת נפשו. מאי טע' תונבא, אישדרדושון בלע'. הוא דנקט ליה, ולהכי קאמ' אינו צריך [ו]ודאי צריך הוא. וספק נפשות להקל, ולפיכך מאכילין אותו. על פי עצמו לא, ותיובתא דר' יניי דאמ' אין מאכילין אותו על פי עצמו. הכא במאי עסיק', דאזלינן בתר בקיין ולא על פי עצמו. דאמ' לא צריך, שהוא עצמו א' איני יודע [אם] צריך, היל' אי איכא דאמרי צריך מאכילין אותו. וליספו ליה על פי בקי אחד, בתימ' דמאי צריך בקיין הא אמרי' לעיל דאי אמ' איני צריך ואפי' רופא אמ' צריך מאכילין. לא צריכא דאיכא אחרינא בהדיה, דחולה דאמ' לא צריך, דהשתא איכא תרי דאמרי לא צריך חולה ואידך, היל' צריך ב' בקיין. ה''ג אי הכי על פי בקיין פשיט', דתרי ותרי נינהו וספק נפשות להקל. לא צריכא דאיכא תרי אחרינא בהדיה ואע''ג דאמ' רב ספרא תרי כמאה ומאה כתרי הני מילי לעניין עידות אבל לעניין אומדנא בתר דיעות אזלינן, עד כן מילתיה דרב ספרא, ומיכן ואילך דייק תלמוד עלה, כלומ' פשיט' דמאכילין אותו על פי תרי מיהא ליכא אלא ב' דיעות דאמרי לא צריך והני נמי [ד]אמרי צריך הויין ב' וכול', תרי אחרינא בהדיה דהשתא הוו להו ג' דאמרי לא צריך חולה גופיה ואידך ב' ליכא אלא ב' דאמרי צריך, ואע''ג דאמ' רב ספרא דהא אמרי' בעלמ' תרי כמאה דהנהו מאה לא חשיבי אלא כתרי, דהני מילי דאמרי' הכי לעניין עדות שהרי כת אחת יכולה (אחת) להכחיש כמה כיתי עדים אבל לגבי אומדנא לאמר דבר אחד בתר רוב דיעות אזלינן, והכא נמי גבי האי חולה דאיכא רוב דיעות דאמרי לא צריך, שאומדין אותו שיוכל להתענות ובתר רוב אזלינן. הני מילי בתר אומדנא דממון, כלומ' היינו דאשמעי' מתני' דאפי' הכי דאיכא תלת דאמרי לא מאכילין אותו על פי בקיין תרי דהני מילי דבתר אומדנא אזלינן. אבל הכא, בהאי חולה ספק כול' ולא אזלינן בתר רוב דיעות. אומדנא דממונא כגון ששמין דבר אחד. מכלל דרישא דאמ' צריך, דהכי משמע דקתני רישא מאכילין אותו על פי בקיין ולא על פי עצמו אם יש שם בקיין, אבל אם אין שם בקיין מאכילין אותו על פי עצמו, מדקאמ' מאכילין מכלל דצריך קאמ', והדר קושיין לדוכתיה כדמעיקרא על פי בקיין אין מאכילין אותו על פי עצמו לא, דהשתא לא מצית לתרוצי הכא במאי עסיק' לא צריך אני, ת' לעולם אותו על פי עצמו ולא משמ' כדייוקין לעיל על פי בקיין אין ועל פי עצמו לא, אלא חסורי מיחסרא והכי קתני במה דברי' אמורי' דמאכילין אותו על פי בקיין בא' אין צריך אני ובקיין אמרי צריך. ה''ג אבל אם אמ' צריך אני אם אין שם בקיין תרי דאמרי לא צריך אלא חד מאכילין אותו על פי עצמו, אלא חד כלומ' דליכא דאמ' לא צריך אלא חד מאכילין כול'. מר בר רב אשי אמ' כל היכא כול', ואמרי לא צריך לא צייתינן להו דהואיל ואמ' איהו צריך מאכילין מאי טע' לב יודע מרת נפשו. הא מדקתני סיפא אם אין שם בקיין מאכילין אותו על פי עצמו, מכלל דאמ' צריך אליבא דמר בר רב אשי דאמ' אפי' מאה לא חשיבי לגביה ולא מידי הוא מהדר ופריך כדמעיקר' דפרכי לעיל, הא מדקתני סיפא כול', דהא למר בר רב אשי לא מצינן לתרוצי כדתרצינן חסורי מיחסרא אם אין שם בקיין שנים דאמרי לא צריך כול', דמשמ' הא יש שם בקיין שנים שא' אינו צריך אע''פ שהוא א' צריך אני אין מאכילין, דהא מר בר רב אשי אמ' אע''ג דאיכא מאה ואמרי כול', ת' אפי' אליבא דמר בר רב אשי ליכא למיפרך למתני' דהכי קאמ' חולה מאכילין אותו על פי בקיין. במה דברי' אמור' דאמ' לא צריך אבל אם אמ' צריך אין שם בקיין כול', כלומ' אפי' יש שם בקיין לא חשבינהו להו כלל לגבי דידיה דאע''ג דאינהו אמור לא צריך הואיל ואיהו אמ' צריך מאכילין אותו על פי עצמו דיודע לב מרת נפשו. ט''ן הא מדקתני סיפא וכול' מכלל דאמ' צריך וקאמ' אם אין שם בקיין הוא דמאכילין אותו על פי עצמו הא יש שם בקיין במקום תרי לא הויא מילתא כלל דעל פיהן מאכילין אותו, ותיובתא דמר בר רב אשי דאמ' אע''ג דאיכא מאה וכול' הכי קאמ' במה דבר' אמור' כול' אין שם בקיין כלל דהיינו כמר בר רב אשי. ה''ג לישנא אחרינא תנן מאכילין אותו על פי בקיין, על פי בקיין אין על פי עצמו לא היינו היא גופה דפרכי לעיל אלא מש' דלא מתריץ כדמתריץ לעיל הכא במאי עסיק' דאמ' לא צריך להכי מייתו לה דהיינו לישנא אחרינא, ת' אימא על פי בקיין אין על פי בקי לא, דהיינו כדאמ' ר' יניי ורופא אמ' אינו צריך מאכילין אותו על פי עצמו דרופא חד לא חשיב, ת''ש אין שם בקיין כול' טע' דליכא בקיין הא איכא בקיין לא, דבמקום בקיין אין מאכילין אותו על פי עצמו ותיובתא אדלעיל דקתני מאכילין אותו על פי עצמו, ת' (היכא) [הכי] קאמ' כל היכא דקאמ' צריך אני אין שם בקיין כלל ומאכילין אותו על פי עצמו. [פירוש רבינו אליקים].
------
מ'ת'. חולה מאכילין אותו על פי בקיאין ואם אין שם בקיאין מאכילין אתו על פי עצמו עד שיאמר דיי. אמר רבי ינאי חולה אומר אני צריך ורופא אומר אינו צריך מאכילין אותו על פי עצמו הלב יודע מרת נפשו, רופא אומר צריך וחולה אומר איני צריך מאכילין אותו על פי רופא מאי טעמא תונבא הוא דנקיט ליה וכל ספיק נפשות להקל. [הלכות פסוקות לרבינו יהודאי גאון הלכ' יום הכפורים].
------
וחולה מאכילין אותו ע''פ בקיאין. ואם אין שם בקי מאכילין אותו ע''פ עצמו [וכו'] מ''ט תינבי' הוא דנקט לי' (ופסק) [וספק] נפשו' להקל. ואפי' איכא תרי בקיאין או תלתא בהדי חולה דקאמר ל''צ אי איכא חד בהדי בקי דאמר צריך מאכילין אותו ע''פ, ואע''ג דאר''פ דלענין אומדנא בתר דיעות אזלינן לעולם ה''מ לענין ממונא אבל הכא ספק נפשות להקל אבל היכא דהחולה נשתתק ובקי א' אומר צריך וב' אומרים א''צ אין מאכילין אותו דאזלינן בתר רובא. ירושלמי חולה אמר יכילנא ורופא אמר א''י [וכו'] ר' אבהו בשם ר' יוחנן נעשה ספק נפשות ודוחין (מנחות ס''ד.). חולה שאמדוהו בגרוגרת ורצו עשרה בני אדם והביאו לו עשרה גרוגרת בבת א' כולן פטורין ואפי' בזא''ז ואפי' קדם והבריא בראשון. מי שאחזו בולמוס מאכילין אותו ואפי' דבר טמא עד שיאירו עיניו ת''ר מנין יודעין שיאירו עיניו שיבחין בין טוב לרע אמר אביי בטעמא. מי שאחזו בולמוס מאכילין אותו שביעית וטבל ותרומה תנאי היא דתניא מאכילין אותו טבל ואין מאכילין אותו תרומה בן זומא אומר תרומה אבל לא טבל וקי''ל כת''ק וכגון דלא אפשר ליה בחולין ת''ר מי שאחזו בולמוס מאכילין אותו דבש וכל שהוא מתוק שהדבש וכל מיני מתיקה יפין ומאירין את העינים וה''מ לאחר אכילה אבל קודם אכילה מיגרר גריר. מי שנשכו כלב שוטה אין מאכילין אותו מחצר כבד שלו ור' מתיא בן חרש מתיר ועוד ר' מתיא בן חרש החושש בפיו מטילין לו סם בשבת מפני שספק נפשות להקל והלכתא כרבנן בכלב שוטה וכן במי שאחזו ירקון אין מאכילין אותו בשר (חזיר) [חמור] ואין מקיזין דם לסרונכי בשבת. והחושש בפיו מטילין לו סם בשבת דקאמרי' ר' מתיא בן חרש ד''ה הוא. וחצר כבד פי' רבותינו יותרת הכבד. ואבן גיאות פי' אצבע קטנה שבקצה כף ידו של אדם שקורין אותו בלשון ישמעאל בנצ''ר ונקרא חצר הכבד שיש בכבד חתיכות גדולות שדומה לאצבעות גדולות ויותרת הקטנה דומה לאצבע הקטנה. [עשרת הדברות לבעל העיטור הלכ' יו''כ].
------
מתני' חולה מאכילין אותו ע''פ בקיאין אם אין שם בקיאין מאכילין על פי עצמו עד שיאמר די. א''ר ינאי חולה אומר צריך ורופא אומר א''צ מאכילין אותו ע''פ עצמו מאי טעמא לב יודע מרת נפשו פשיטא מהו דתימא רופא קים ליה קמ''ל. רופא אומר צריך וחולה אמר א''צ מאכילין אותו על פי רופא מ''ט תונב' הוא דנקט ליה פי' שטות אחז אותו מחמת חוליו כך היא הגירסא בכל הספרים שלנו. ירושלמי [הלכה ג'] חולה אומר יכול אני ורופא אומר איני יכול שומעין לרופא רופא אומר יכול וחולה אומר אין יכול שומעין לחולה. לא צורכא דלא [אלא] חולה אומר יכול אני ורופא אומר איני יודע רבי אבהו בשם רבי יוחנן נעשה ספק נפשות וספק נפשות להקל ודוחה את השבת. פי' רבי' יצחק בר שמואל כל האי צריך דמשנתינו שנראה לו שימות אם לא יאכילוהו וסבור להסתכן בכך וגם יש ספרים שכתוב אמילתיה דר' ינאי חולה אמר צריך וכו' עד פשיטא ספק נפשות הוא מהו דתימא איבעותי איבעת סבר אי לא אכול מיית קמ''ל וכל הני דמייתי בגמ' הם היו בקיאין ברפואות וידעו שיש סכנה בדבר כגון להדליק נר ושבירת הדלת לתינוק ונראה שאין אנו בקיאין בעניין המאכל כמו החולה ואם אומר החולה לא אסתכן בכך למות אם לא אוכל אסור להאכילו ודכוותה בענין חילול שבת תדע מדאמר בע''ז [כ''ח, ע''ב] גבי עין שמרד' מותר לכוחלה בשבת ומפרש משום דשורייקי דעינא באבנתא דליבא תליא אבל משום איבוד דעין לא. ור''ת נחלק עליו והורה הלכה למעשה להיתר וזהו לשונו וכי חולים נביאים הן או בקיאים הן אך כיון שיודע החולה או החיה שהוא שבת או יו''כ ואומר צריך ואינו יכול לסבול מחמת החולי מאכילין אותו אפילו סבורים החולים שאינם מסוכנים וכן האשה שהיכן (ש)מצינו סכנה לנשיכת כלב שוטה (ולמתרווה) [ולמתאוה] כההיא דרב אשי ומר זוטרא [כתובו' ס''א, ע''א] ואע''פ שרוב חולים לחיים הקילו בפיקוחם מספק וכן בטירוף הדעת וכן בפ' אע''פ [שם] איסתכן קרי לאחור אפי'. ולישנא דמיית אל יטעך שכן לשון התלמוד דא''כ דדייקת לישנא מאי ספק נפשות היא אלא האי מיית שמתירא לחלות ולקלקל. ודבר פשוט הוא שאם שואל לאכול או לשתות שמותר להאכילו ולהשקותו כי חסרון האוכל מכאיב הלב ומתוך כך היא מתעלפה ופעמים אינו מתרפא. ואפילו דאבון [אחד] מאיבריו אני קורא סכנה ומחללין עליו את השבת כדאמר [ע''ז כ''ח, ע''א] גבי מכה של חלל אע''פ שרוב אינם מתים. וכן עוברות המריחות אנו רואים שאינן מתות והתירו (לאכילה) [להאכילן] אלא דקלקול הגוף או חסרון אבר דעובר סכנה היא. וצא ולמד מחיה ועוברה וממקיז דם ונצטננו דהתירו לעשות מדורה אפילו בימות החמה אע''פ שהחולה אינו סבור למות בכך. ואם שמואל רופא היה גם חכמי' ידעו ברפואות ואמרו עליו לב יודע מרת נפשו ואם מיית דוקא א''כ כל העול' בקיאין בכך [וחזור בך מלהפוכי כ''ה בהגמ''ר פי''ז דשב'] מימרא אלא אפי' [עומד] וצווח שלא ימות אלא כיון (שאומר) [שאנו אומדים אותו] שאינו יכול לסבול מותר עכ''ל. ועל מה שפסק אפי' בדאבון אחד מאיבריו מחללין עליו את השבת היה תמיה מורי רבי' אב''י העזר''י [ד]יש להשיב עליו מההוא דעין שמרדה. [או''ז הלכ' יוה''כ סימן ר''פ].
------
חולה מאכילין אותו ע''פ בקיאים. אם אין שם בקיאים מאכילין אותו ע''פ עצמו עד שיאמר דיי. א''ר ינאי חולה אומר צריך ורופא אומר אינו צריך מאכילין אותו ע''פ עצמו מ''ט לב יודע מרת נפשו. רופא אומר צריך וחולה אומר אינו צריך מאכילין אותו ע''פ רופא מ''ט תונבא הוא דנקיט לי'. ומסקנא רב אשי אמר כל היכא דאמר צריך אני אפי' איכא מאה דאמרי לא צריך לדידיה שמעינן, מ''ט לב יודע מרת נפשו, וסוגיא דשמעתא רופא אומר צריך וחולה אומר אינו צריך שומעין לרופא. חולה ורופא אומרים אין צריך ורופא אחר אומר צריך אין מאכילין אותו שאין דבריו של אחד במקום שנים כלום. חולה ורופאים שנים ושלשה ואפי' מאה כלם אומרים אינו צריך ויש שנים שאומרים צריך מאכילין אותו על פיהם דספק נפשות להקל ואין הולכין בו אחר רוב דעות. חולה אומר צריך אפילו מאה בקיאין אומרים אינו צריך מאכילין אותו ע''פ עצמו. הדין הוא מסקנא דשמעתא וסוגיא.
וחזינן מאן דפסק דבתר רוב דעות אזלינן. וכן נמי כתוב בשאלתות. ואע''ג דגמרא בהדיא היא דכי אזלינן בתר רוב דעות באומדנא ה''מ לממונא אבל הכא ספק נפשות להקל, משמע דס''ל להני רבואתא דההיא אוקימתא ליתא, דמשום הא דמקשינן ע''פ בקיאים תרי פשיטא תרי ותרי נינהו וספק נפשות להקל איתוקים הכי, ומכיון דאתא רב אשי ואמר דכל היכא דאמר חולה צריך אני אפילו מאה אמרי לא צריך לדידיה שמעינן, קמה לה מתניאתא כדמעיקרא, דאיכא אחריני בהדי חולה ואמרי לא צריך ומאכילין אותו ע''פ בקיאים תרי, ס''ד אמינא כשם כשהחולה אומר צריך אני שומעין אפי' כנגד מאה בקיאים, כך כשהוא אומר איני צריך לישמע לו דהכא והכא לב יודע מרת נפשו קמ''ל להקל אמרינן אבל להחמיר כחד בקי בעלמא הוא ולא כתרי. הילכך היכא דאיכא אחרינא בהדיה ותרי דאמרי צריך, לדידהו שמעינן הא לחד לא שמעינן, ולא אמרינן חולה תונבא נקיט ליה אלא חד מנינן ליה תרי לא מנינן לי'.
ובודאי אשכחן (ב''ק צ' ב') לענין דיני נפשות דאית בהו אומדני כגון שיש בו כדי להמית, על ציפר נפשו הכהו או על שוקו הכהו, ואפ''ה בתר רובא אזלינן בהו, דבתר רובא אזלינן בכל מילי דסנהדרין. והא מלתא מסייע להך סברא דאמרן, אלא מכל מקום כיון דבגמרא אתמר דגבי אומדנא דחולה לא אזלינן בתר רובא לא דחינן סוגיא מפורשת ותפסינן סברא בעלמא. וסנהדרין איכא למימר שאני התם דכולהו דיינין נינהו אבל הכא כיון דאיכא תרי דאמרי צריך ואינך לא צריכי לן לאומדנא כלל כמאן דליתנהו דמי. וסנהדרין נמי בהטיה לחיוב לאו בתר כל רובא אזלינן אלא ע''פ שנים (סנהדרין ל''ב א'), אלמא דינא אחרינא הוא בסנהדרין אבל בספק נפשות לאו בתר רובא אזלינן באומדנות, והכי פסקי רבואתא ובעלי הלכות.
ואיכא מאן דאמר מדקתני ע''פ בקיאין ש''מ יחיד מומחה ומוחזק בבקיאות, ורופאים שאינן חכמים ומומחין כל כך, שהולכים אחר בקיאות. ואינו נראה שלא שמענו בסנהדרין שנלך אחר רוב חכמה אלא אחר רוב מנין. ובודאי אשכחן לענין הנשאל לחכמים כדאמרינן (ע''ז ז' א') היו שנים אחד מטמא ואחד מטהר אחד מתיר ואחד אוסר אם היה אחד מהם גדול בחכמה ובמנין הלך אחריו, הלכך במנין שוה ברופאים הולכין אחר חכמה ובקיאות, ואע''ג דליתא הכי בדין סנהדרין, התם דיינין הם וכולם צריכים לאותו הדין, ומדינא לא היה ראוי להיות דין עד שיסכימו כל הצריכין לדעת אחת אלא דרחמנא אמר אחרי רבים להטות. אבל הכא שומעין לחכם, והשני אינו ראוי להיות נשאל בפני מי שגדול ממנו בחכמה ובטל הוא, מיהו אחד במקום שנים כיון שכולן רופאים ויודעים במלאכה זו אין דבריו של יחיד במקום שנים, מ''מ במופלג מהם בחכמה חוששין לדבריו להחמיר אפילו במקום רבים, אבל להקל כדין היחיד, דאשכחן לענין מחלוקת בית שמאי ובית הלל דאתמר (יבמות י''ד א') כי אזלינן בתר רובא היכא דכי הדדי נינהו אבל הכא בית שמאי מחדדי טפי הילכך חוששין לרוב חכמה ובקיאות להחמיר, ומאי חומרא דהכא לנהוג בספק נפשות להקל ולהתעסק בחולה כל צרכו.
ירושלמי חולה אומר יכולני לצום ורופא אומר איני יודע ר' אבהו בשם ר' יוחנן אמר נעשה ספק נפשות וספק נפשות להקל ודוחה את השבת. ומסתברא הני מילי בחולה אומר יכולני משום דשכיח ביה תונבא בחולה, אבל רופא אומר יכול וחולה אומר איני יודע שומעין לרופא, דאיני יודע דחולה לאו כלום הוא דאיהו מנא ידע, רובן של חולים אינן יודעין ואינם בקיאין בחולי שלהן, הילכך לזה שומעין שאמר יודע אני. [ספר תורת האדם להרמב''ן ענין הסכנה].
------
חלה מאכילין אותו על פי בקיאין. חולה אומר צריך אני ורופא אומר אינו צריך או אפילו רופאין הרבה, שומעין לחולה, דספק נפשות להקל, ולב יודע מרת נפשו. חולה אומר אינו צריך ורופא אומר צריך שומעין לרופא, ולא אמרינן בהא לב יודע מרת נפשו, דילמא תונבא הוא דנקיט ליה. ואי אמר איהו ואחרינא בהדיה לא צריך ואמרו תרי אחריני צריך, מאכילין אותו על פיהם, דכי אמרינן תרי כמאה ומאה כתרי הני מילי בממונא אבל הכא ספק נפשות להקל. וכתב הר''ם במז''ל [פ''ב ה''ח], מקצת הרופאים אומרים צריך ומקצתן אומרים אינו צריך הולכין אחר הרוב או אחר הבקיאין, ובלבד שלא יאמר החולה צריך אני. ובהשלמה כתוב דהיכא דשנים אומרים צריך, אפילו מאה אומרים אינו צריך מאכילין אותו, דתרי כמאה ומאה כתרי. אע''ג דבאומדן דעתא אזלינן בתר רוב דעות, הני מילי אומדנא דממונא אבל הכא ספק נפשות להקל. ואי אמר חולה נמי ותרי בהדיה לא צריך, ואמרי תרי אחריני צריך, מאכילין אותו, דתרי כמאה וספק נפשות להקל. גרסינן במסכת מנחות בפרק רבי ישמעאל [ס''ד ע''א], חולה שאמדוהו לגרוגרת אחת ורצו עשרה בני אדם והביאו עשרה גרוגרות פטורין ואפילו בזה אחר זה ואפילו הבריא בראשונה. חולה שאמדוהו לשתי גרוגרות, ויש שתי גרוגרות בשתי עוקצין ושלש בעוקץ אחת, מייתינן שלש דקא ממעט בקצירה. [המאורות].
------
וכי מאכילין יתיה עבדינן על פי בקיאין ואם לא, על פי עצמו. חולה אומר צריך ורופא או' אינו צריך מאכילין אותו דלב אדם יודע מרת נפשו. רופא או' צריך וחולה או' אינו צריך מאכילין אותו דספק נפשות להקל, ואימר תונבא נקטיה. וכן הלכה. רופא אחד אומ' צריך ושנים אומרים אינו צריך אין דבריו של אחד במקום שנים. אחד או' צריך ואחד או' אינו צריך מאכילין אותו דספק נפשות להקל. [ספר נייר הלכ' יוה''כ].
------
וחולה בי''ה מאכילין אותו ע''פ עצמו או על פי בקיאין כיצד חולה אומר איני צריך ורופא אומר צריך מאכילין אותו על פי רופא וכן הדין אם חולה אומר צריך ורופא אומר אינו צריך ואפילו הם ק' רופאים דאומרין לא צריך וכן הדין אם חולה אומר אין צריך אפילו ק' רופאים אומר[ים] לא צריך וב' אומרי' צריך מאכילים אותו ולא אזלינן בת' רוב דעות בספק נפשות. אבל חולה אומר איני צריך ורופא אחד אומ' כמותו ורופא אחר אומר צריך אין מאכילי' אותו וכן הדין אם ב' אומרים אין צריך ואחד אומר צריך דאין מאכילין אותו כשהחולה אינו אומר כלום דאין דבריו של אחד במקום ב' וכן בהפך שאם החולה אינו אומר כלום וב' אומרין צריך ואחד אומר אינו צריך דמאכילים ואפי' הם חד לגבי חד מאכילין אותו אם שותק החולה כך פשוט ומוכח ביומא וכן הסכימו רוב הפוסקים. אבל בשאלתות דרב אחא פסק וכן רש''י דאזלינן בתר רוב דעות שאם שני' אומרי' דבר אחד ושלשה אומרי' בהפך דאזלינן בתר רוב דעות וכן כשב' עם החולה אומר אין צריך וב' רופאים אחרים אומרים צריך דאין מאכילין אותו. והרמב''ם הכריע כסברא ראשונה ולדידן לא נפקא לן מידי דאפילו יהיה בזה מחלקת פוסקים אם מאכילין אם לאו אם היה בא מעשה לידנו היינו מאכילין אותו דספק נפשות להקל וכן כתב הרא''ש. ומה שכתבתי כשהחולה אומר איני צריך ורופא אומר צריך דמאכילין אותו על פי רופא לא בעינן שיהא רופא כל כך מובהק ומוחזק אלא שרגיל להתעסק במלאכת הרפואה אבל אם רופא אחד שהוא מובהק מוחזק אומר צריך או אומר אינו צריך ושני רופאים שאינם בקיאים בחכמה כמותו אומרי' בהפך כתבו קצת מהפוסקים שהולכין אחר הבקי אבל הרמב''ן כתב שאם הבקי אומר צריך והב' שאינם בקיאין אומרין שאינו צריך חכמה עדיף מרובא ומאכילין אותו וכן הדין אם הבקי אומר אין צריך והב' האחרים שאינם בקיאים אומרי' שצריך הרוב עדיף כמו חכמה ומאכילין דבספק נפשות להקל, אבל בקי אחד אומר צריך או אין צריך וא' שאינו בקי כמותו אומר להפך אז לבקי שומעין בין להאכיל בין שלא להאכיל כיון דהוי חד לגבי חד אין דבריו של אותו שאינו בקי כלום כנגד הבקי עד כאן ונראה לי דהוא הדין שני בקיאין לגבי שנים שאינם בקיאים וחולה אינו אומר כלום דשומעין לבקיאים בין להאכיל בין שלא להאכיל. חולה אומר יכולני להתענות ורופא אומר איני יודע מאכילין אותו כך פשוט בירושלמי וכתב הרמב''ן אם חולה אומר איני יודע ורופא אומר אינו צריך שומעין לרופא דאיני יודע דחולה לאו כלום הוא עד כאן. ונראה לי שכל רופא שיאמר דאינו מכיר אותו חולי שאינו מעלה ולא מוריד בכל מה שכתבנו לא להאכיל ולא שלא להאכיל ואינו נקרא רופא כלל בזה החולי כי הכרת החולי עקר כי מה שכתבתי על שאינם בקיאים כ''כ מיירי שהרופא בעצמו אומר שמכי' החולי אבל אנו יודעין שאינו רופא מומחה כל כך אבל אם הרופא בעצמו אומר שאינו מכיר החולי מחולה זה הרי הוא כאדם דעלמא. וכתב הרמב''ן כשמאכילים החולה על פי בקיאין מאכילים אותו דבר הצריך לו כמו שיאמרו הרופאים ואין מדקדקין עליו לא על ידי כוש ולא על ידי רוטב כמו שכתבתי בעוברה שהריחה בנתיב כ''ז דעוברה אין לה אומד דעת דלפעמים תתישב דעתה בדבר מועט כגון על ידי כוש או על ידי רוטב ולפעמים בשומן אבל הכא אין תלוי ביישוב הדעת אבל מאכילים אותו פחות מכשיעור כדי שלא יצטרף כזית בכדי אכילת פרס כמו שכתבתי בעוברה שהריחה. דין מי שאחזו בולמוס כיצד מאכילים אותו דברים טמאים כתבתי בנתיב י''ח [ח''ג] כדין שאר עבירות כלליות שאין הפרש בין בשאר ימים בין בי''ה. כתבו בתוס' דדוקא משום ספק מיתה מאכילין אותו כגון שאומר החולה יכבד חליי עליי ואהיה מסוכן למות וכן רופא אבל אם אומר שיכבד חליו לבד בעבור כך אין אומרים להקל והרא''ש כתב דחומרא גדולה היא זו דאין לך רופא שיאמר אם לא יאכל שמא ימות אלא דרכו לומר שאם לא יאכל שיכבד עליו חליו ויסתכן. [רבינו ירוחם נ''ז ח''ב].
------
מאכילין החולה עפ''י בקיאים ואם אין שם בקיאים מאכילין אותו עפ''י עצמו עד שיאמר די. החולה או' צריך אני אפי' מאה אומ' א''צ שומעין לחולה. חולה אומ' א''צ ורופא אומ' צריך שומעין לרופא. היו הרבה אומ' א''צ ושנים אומ' צריך ספק נפשות להקל. רופא א' אומ' צריך וב' אומ' א''צ הולכין אחר הרוב. כת' הרמב''ן במנין שוה ברופאים הולכין אחר בקיאותו ומיהו א' במקום שנים ומ''מ אם היה בקי ומופלג בחכמה מהם חוששין לדבריו ולהחמיר וחומרא זו היינו להתעסק בכל צורכי חולה. חולה אומ' יכולתי לצום ורופא אומ' איני יודע ורופא אומ' יכול לצום שומעין לרופאים. היה צריך החולה לדבר האסור מאכילין אותו הקל תחילה וכן בדבר המותר מאכילין אותו פחות מכשיעור וכן מוכיח בכריתות בפ' אמרו לו [י''ג ע''א] וכ''כ בה''ג והשיעורין שנהגו להאכיל ולהשקות כתבו בשם הרא''ה [יבמות ק''ב ע''ב] שהם לאכילה עד י''ד אריג'ינץ ולשתייה מה שמחזיק חצי ביצה וצריך לשהות בין אכילה לאכילה ובין שתייה לשתייה כדי אכ''פ שהוא שיעור ד' בצים לדעת רש''י ולדעת הר''ם ג' בצים והוא ז''ל סובר שאינו שוהה אלא כדי שיעור שתייה בין שתייה א' לשתייה אחרת ואע''פ שהתוס' מסייע לסברא זו אין כן דעת האחרונים כמו שנתבאר בנ''ד מדרך ג'. [אהל מועד שער ר''ה ויוה''כ דרך ד'].
------
שאילתא דמחייבין דבית ישראל לרחומי חד בחבריה שנא' וחי אחיך עמך ועדיף קמי שמייא לקיומי נשמה דאפילו שבת דאסור סקילה מחללין לקיומי נשמה ולא מיבעייא ודאי אלא אפי' ספק היכי דמי חד רופא אומר צריך לאחולי עליה שבתא וחד רופא אומר אינו צריך [מבואר שבת קכ''ט. יומא פ''ג. פ''ד:] כדתנן ספק נפשות דוחה את השבת שנא' ושמרתם את חוקותי ואת משפטי אשר יעשה אותם האדם וחי בהם [יומא פ''ה:] וחי בהם ולא שימות בהם [שם פ''ג.] והיכא דרופא אומר צריך אע''ג דהוא אומר לא צריכנא דאיכא למימר הוא קים ליה בנפשיה לרופא שמעינן דילמא תונבא הוא דנקיט ליה וודיי הוא אמר צריכנא אע''ג דאיכא כמה רופאין דאמרין לא צריך לא משגיחינן להו כדמר בר רב אשי דאמר לב יודע מרת נפשו וודיי חד רופא אומר צריך ושנים אומרים אינו צריך אין דבריו של אחד במקום שנים וכן שנים במקום שלשה וכן שלשה במקום ארבעה ואילו אשה שילדה בשבת ואפי' שלישי שלה חל להיות בשבת אע''ג דהיא אמרה בריאה אני ולא צריכנא מדורה וחמין ורופאין נמי אומרין לא צריכה אמרו רבנן יולדת כל שלשה ימים הראשונים ההיא בריותא לא בריותא היא ועבדינן לה מדורה וחמין ומבשלין לה בישולא וכל צורכה כדעבדינן לה בחול [שבת קכ''ט.] דאמרי נהרדעאי חיה שלשה שבעה שלשים שלשה ימים הראשונים בין אמרה צריכנא ובין אמרה לא צריכנא מחללין עליה שבת משלשה ועד שבעה אי אמרה צריכנא מחללין עליה שבת ואי אמרה לא צריכנא אין מחללין עליה שבת משבעה ועד שלשים בין אמרה צריכנא ובין אמרה לא צריכנא אין מחללין עליה שבת אלא על ידי עו''ג דאמר רב עולא בריה דרב עילאי כל צורכי חולה נעשין על ידי עו''ג בשבת ואמר רב המנונא כל דבר שאין בו סכנה אומ' לעו''ג ועושה וצורכי דוולד נמי עושין בשבת [שם:] קטרינן ליה טיבורא דלא ליעול זיקא וליסתכן וטומנין לה שיליה כדי שיחם הוולד [שם.] רשב''ג אומר עשירות טומנות אותה בספוגין של צמר בנות מלכים בספל של שמן עניות טומנות אותה בתבן או במוכין: ברם צריך מהו לחתוך טבור בשבת בתרי וולדי לא מיבעיא לן דוודאי חיישינן לאינתוחי ואתי לידי סכנה ושרי כי קא מיבעיא לן בחד וולד מי אמרינן אפשר לאיזדהורי ביה ולא אתי לידי סכנה או דילמא זימנין דלאו אדעתיה ואתי לידי סכנה ושרי פליגי בה רבי יוסי ורבנן דתנן [שם קכ''ח:] קושרין את הטיבור בשבת ר' יוסי אומר אף חותכין רבי יוסי חייש לאינתוחי ורבנן לא חיישי לאינתוחי הלכתא כמאן הלכה כרבנן דהא יחיד ורבים הלכה כרבים דכתיב אחרי רבים להטות או דילמא הלכה כרבי יוסי דמיסתבר טעמיה בהא זימנין דמינתח והוה ספק נפשות וספק נפשות להקל והלכה כרבי יוסי ת''ש [שם קכ''ט:] דאמר רב נחמן אמר רבה בר אבוה אמר רב הלכה כרבי יוסי ואמר רב נחמן אמר רבה בר אבוה כל האמור בפרשת תוכחה עושין לחיה בשבת שנאמר ומולדותיך ביום הולדתך אותך מיכן שמילדין הוולד בשבת לא כרת שרך מיכן שמחתכין הטבור בשבת ובמים לא רוחצת מיכן שמרחיצין הולד בשבת והומלח לא הומלחת מיכן שמולחין הולד בשבת והוחתל לא חותלת מיכן שמלפפין הולד בשבת. [שאילתות פרשת שמות שאילתא ל''ח].
------
חולה מאכילין אותו על פי בקיאין. חולה אומר צריך אני ואפילו מאה אומרים אינו צריך מאכילין אותו ע''פ עצמו עד שיאמר [די] דלב יודע מרת נפשו (משלי י''ד). הוא אומר איני צריך והרופא אומר צריך וכל שכן שנים שאומרים צריך מאכילין אותו על פיהם ואין שומעין לו והאי דקאמר אינו צריך תינבא בעלמא נקטיה. אמר הוא אינו צריך ובקיאין אומרים כדבריו בין שנים בין יותר משנים ושני בקיאין מתריסין כנגדן ואומרים צריך הלך אחר המקילין דכי אזלינן בתר רוב דעות גבי אומדנא דממון אבל הכא ספק נפשות הוא וכל ספק נפשות להקל. אבל היכי דאמר הוא (אינו) איני צריך ושנים אומרים כדבריו ואחד אומר (אין) צריך אין דבריו של אחד במקום שנים וכן ג' במקום ד'. ואין אנו צריכים לכל כך ובתר חולה אזלינן דאי חולה אמר צריך אני ויחיד מסייע לו דבריו נשמעין אפילו במקום מאה ואם אמר אינו צריך נמצאו דבריו כדברי המרובין ואין משגיחין לדברי היחיד אלא אם אתה מעמיד דבריו בחולה שנשתתק שאינו יכול לדבר דהתם אזלינן בתר רובא ועל ידי היחיד אין עוברין עליו. בירושלמי (פ''ח ה''ג) חולה אומר יכול אני פירש לצום ורופא אומר איני יודע ר' אבהו בשם ר' יוחנן נעשה ספק נפשות וכל ספק נפשות דוחה. [רי''ץ גיאת הלכ' יו''כ].
------
וחולה אומר צריך אני ורופא אומר אינו צריך [מאכילין אותו על פי עצמו, רופא אומר צריך וחולה אומר אינו צריך מאכילין אותו על פי] הרופא, דספק נפשות להקל, והאי דאמר אינו צריך תונבא הוא דנקיט ליה. [האורה לרש''י סימן צ''ה].
------
[חולה אומר צריך ורופא אומר אינו צריך שומעין לרופא וכן חולה אומר אינו צריך ורופא אומר צריך שומעין לרופא. וכן פסק בהלכות גדולות]. ואית מרברבתא דפסקי חולה אומר צריך ורופא אומר אין צריך לב יודע מרת נפשו. חולה אומר אינו צריך ורופא אומר צריך שומעין לרופא תונבא בעלמא הוא דנקיט ליה. וכן הגירסא בההיא דרבי ינאי ובספרים שלנו כתוב כן. רופא אחד אומר צריך ושנים אומרים אינו צריך אין דבריו של אחד במקום שנים. וכן שנים או שלשה במקום ארבעה. ואם רופא אחד אומר צריך ורופא אחד אמר אינו צריך הוי ספק נפשות ומאכילין אותו. [ראבי''ה סימן תקל''א].
------
פיס'. חולה מאכילין אותו על פי בקיאין כול'. אמ' ר' ינאי חולה או' צריך ורופא אומ' אינו צריך מאכילין אותו על פי עצמו, דכת' לב יודע מרת נפשו. ולא אמרי' רופא קים ליה טפי. רופא אומ' צריך וחולה אומ' איני צריך מאכילין אותו על פי רופא, מאי טע' תונבא הוא דנקיט ליה, דספק נפשות להקל. ודייק' חולה אמ' צריך ורופא אמ' אינו צריך דלא מודי מן חד לאכחושיה וסמכינן אחולה, אבל חולה אומ' צריך אני ושני רופאים אומ' אינו צריך שומעין לרופאין, שנאמנין שנים להכחישו. מר בר רב אשי אמ' כל היכא דאמ' צריך אני אע''ג דאיכא מאה דאמרי לא צריך לא צייתנא להו, דכת' לב יודע מרת נפשו. וקיימלן הלכה כמר בר רב אשי בכולה תלמודא. [פסקי הרי''ד].
------
הא דאמרי' גבי יוה''כ חולה אומר צריך פי' רבינו יצחק דצריך ר''ל דנראה לו שימות אם לא יאכילהו ואמר דנ''ל שאין אנו בקיאים בענין האכילה כמו החולה ואם אמר החולה לא אסתכין בכך אם לא אוכל אסור להאכיל. ור''ת נחלק עליו והורה הלכה למעשה להיתר דכיון שיודע החולה או החיה שהוא יוה''כ ואומר צריך אע''פ שסבורין שאינן מסוכנין מאכילין אותן. ושמעתי כי ריב''א חלה חוליו שמת בו וחל יוה''כ באותם הימים וא''ל הרופאים אם לא תאכל ודאי תמות ואם תאכל שמא לא תחיה והוא ז''ל אמר ברי ושמא ברי עדיף ולא רצה לאכול ומת תנצב''ה. [ריקאנטי סימן קס''ו].
------
חולה שיש בו סכנה ששאל לאכול, אע''פ שהרופאים הבקיאים אומרים אינו צריך, לב יודע מרת נפשו (משלי י''ד), ומאכילין אותו על פיו, עד שיאמר די. [ואם] הרופא הבקי (ה)אומר צריך מאכילין אותו על פיו, אע''פ שהחולה אומר איני צריך. וכשנחלקו הרופאים וכלן בקיאים, אפילו אלו כמנין אלו, מאכילין אותו על פי האומרים שצריך. זהו דרך ר''מ ב''מ ז''ל. ולענין שאומר דהולכים אחר הרוב, דמשמע שאם ג' אומרים [אינו] צריך ושנים בקיאין כמותם אומרים צריך שהולכין אחר הרוב ואין מאכילין אותו על פי ב', וזה אינו דהא אמרינן דתרי כמאה. ובירושלמי (יומא פ''ח) חולה אמ' יכולני לצום ורופא אומ' איני יודע, מאכילין אותו, דספק נפשות להקל. הנה כי מאחר הרופא הבקי מסופק, יש לחוש. אבל אם החולה נשתתק ואין אומר כלום ואין שם [רופא] בקי שיודיע להם, ושאר בני אדם מסופקים, אין מאכילין מן הספק. ובאומר הדעת אמרי' לענין זה דתרי כמאה. והילכך אפילו ד' רופאים בקיאין אומרים אינו צריך וב' בקיאין אומרין צריך, מאכילין אותו על פי הב'. והיכא שאחד בקי אומר צריך וב' בקיאין אומרין אינו צריך. או אחד אומר צריך והחולה ורופא אמ' אינו צריך, אין מאכילין אותו על פיו, דתרי כמאה אמרי' אבל חד כתרי לא אמרינן. כן דרך שיטת הרז''ל [נ''א ה''ר יונה ז''ל]. [צרור החיים הדרך החמישי סימן ב'].
------
חולה שיש בו סכנה ששאל לאכול ביה''כ אע''פי שהרופאים הבקיאים אומרים אינו צריך מאכילין אותו על פי עצמו עד שיאמר די אמר החולה איני צריך והרופא אומר צריך מאכילין אותו על פי הרופא תונבא בעלמא נקיט ליה פי' שטות מחמת חולי. חולה וא' אומר אינו צריך ושנים אחרים אומרים צריך מאכילין אותו על פיהם דספק נפשות להקל. מקצת הרופאים אומרים צריך ומקצתן אומרים אינו צריך הולכין אחר הרוב או אחר הבקיאין ובלבד שלא יאמר החולה צריך אני אבל אם אמ' צריך אני מאכילין אותו. לא אמר החולה שהוא צריך וחלקו הרופאים והיו כלן בקיאים ואלו שאמרו צריך כאלו שאמרו שאינו צריך מאכילין אותו. ירושלמי ר' חנינא הוה יתיב קמיה דר' ינאי בי''הכ אמר ליה צחינא טובא אמר ליה זיל שתה בתר שעתא אשכחיה אמר ליה מהו צחונא עברה אמר ליה מכיון דאמרת לי זיל שתה אזלא לה. שמעינן מינה שאין היצר תאב אלא בדבר האיסור לו הלכך שפיר דמי למעבד הכי ודוגמה זה היו עושין למשלח שעיר לעזאזל שהיו עושין סוכות בדרך ומזמנין לו שם מזון ואומר לו הילך פת ומים ומפרשין הכי לפי שאינו דומה מי שיש לו פת בסלו למי שאין לו ואמרי' נמי שלא הוצרך אדם לכך מעולם ע''כ. עוד אמרינן בירושלמי חולה אומר יכולני לצום ורופא אומר איני יודע ר' אבהו בשם ר' יוחנן אמר נעשה ספק נפשות ולהקל וכתב הרמב''ן ז''ל ומסתברא בחולה אומר יכולני אבל רופא אומר יכול וחולה אומר איני יודע שומעין לרופא דאיני יודע דחולה לא כלום הלכך שומעין לרופא שאומר יודע אני כתב ר''צ בתשובת שאלה כשהחולה שואל לאכול ביום הכפורים אומרים לו יום הכפורים הוא ואם אמר אע''פי כן תנו לי מאכילין אותו דכה''ג חולה אמר קרינא ביה אע''פי שאינו אומר בהדיא שהוא צריך משום סכנה וכן דעת הר''פ ז''ל. [ארחות חיים הלכ' יום הכפורים סימן י''א].
------
רופא אומר צריך וחולה אומר אינו צריך, רופא אומר אינו צריך וחולה אומר צריך מחללין, ופר''י חולה אומר צריך לא שאמר אני מסתכן אם לא יתנו לי לאכול דאטו חולה נביא הוא אך שאמרו לו יום כיפורים הוא ואומר יתנו לי נותנין לו, וטוב לתת לו פחות פחות מכשיעור כדאמרינן עוברה שהריחה בשר קודש תוחבין לה ברוטב אם נתיישבה דעתה טוב ואם לאו נותנין לה מן הבשר. [האגודה].
------
ספק סכנת נפשות דוחה את השבת, לפיכך חולה שיש בו סכנה מותר להדליק ולכבות בשבילו ושוחטין ואופין ומבשלין, ולא [חולה שיש בו] סכנה ברורה בלבד אלא אפילו ספק סכנה כגון שרופא אחד אומר שהוא צריך [לכך] ורופא אחד אומר שאינו צריך מחללין עליו את השבת כדאיתא בפרק בתרא דיומא. והשיב רבינו יצחק בר שמואל (עי' תו''י ד''ה חולה) כי כל בני אדם חשובין בקיאין במקצת וספק נפשות להקל. כשעושין דברים אלו אין עושין אותן לא על ידי קטנים ולא על ידי נשים כדי שלא תהא שבת קלה בעיניהם אלא על ידי גדולים ונבונים (ע''פ רמב''ם שבת פ''ב הל' ג' ע''ש ובכס''מ) ועוד פיר(ו)ש ר''י בר' אשר שהטעם שלא יביא לידי דיחוי (ע''ש פ''ד ב' תד''ה אלא), ואסור להתאחר כדי לשאול אם הדבר מותר כדאמרינן בירושלמי (יומא פ''ח ה''ה) הנשאל הרי זה מגונה והשואל הרי זה שופך דמים והרי הכתוב אומר וחי בהם ולא שימות בהם. [סמ''ג לאוין סימן ס''ה].
------
אימור תונבא בעלמא נקיט ליה וספק נפשות להקל — פי' כעין טרידות דעת בעלמא דנקיט לה ''וזהמתו חיתו לחם'' (איוב ל''ג, כ') תרג' ומן תונבא דנקט ליה מרחקא נפשיה מזונא. [הערוך ערך תנבא]. מי שאחזו בולמוס — פי' בל''י גרונו של שור, כלומר זו החולי אוכל הרבה כלחוך השור, וי''א לשון לעז הוא למי שאוכל הרבה קורין לו בולימא. [הערוך ערך בולמוס].
------
פיס' בעותי הוא דמיבעית ואינו מסוכן, ואין צריך לו, ולא יאכילוהו. קמ''ל לב יודע מרת נפשו, (תובנא) [תונבא] שיעמום ואינו מרגיש בחוליו. הני מילי לממנא, להעיד מאה חשיבי כבי תרי, ולעניין אומדנא, לשום ממון הלווה למלווה אזלינן בתר אומדנא דרובא. [ריבב''ן].
------
ואם אמ' איהו ואחרינא בהדיה לא צריכא ואתו תרי אחריני ואמרי צריך מאכילין אותו על פיהם. דכי אמרי' וכו'. לפי ההלכה נראה שנחסר מכאן והכי איבעי ליה למיכתב, אי איכא בתרי דאמרי' צריך, אע''ג דחולה אומר אינו צריך, ואיכא בתרי נמי בהדיה דאמרי לא צריך, אמרי' תרי כמאה ומאה כתרי', ולא אזלינא בכי האי אומדנא בתר רוב דיעות, משום דספק נפשות להקל. ואי אמר איהו, דהיינו חולה, צריכנא, אע''ג דאמרי רופאים תרי דלא צריך, ואין שום עוזר ומודה לחולה, אפי' הכי שמעי' לחולה, משום דלב יודע מרת נפשו, הוא חושש בחולשתו יותר מהרופאים, והיינו דקאמ' מתני' ואם אין שם בקיאין שיאמרו שצריך, אלא בהיפך, מאכילין אותו על פי עצמו, כיון שהוא אומר צריך. [רבינו יהונתן מלוניל].
------
והא מדקתני סיפא אם אין שם בקיאין מאכילין אותו ע''פ עצמו מכלל דרישא דאמר צריך אני. פי' דהכי משמע אם אין שם רופאים אז מאכילין אותו עפ''י עצמו אבל היכא דאיכא רופאים עפ''י רופאים מאכילין אותו ולא עפ''י עצמו ולא עפ''י אחר שאם הרישא בדאמר איני צריך ומש''ה צריך בקיאים הכי הו''ל למיתני ואם אמר צריך מאכילין אותו עפ''י עצמו ומדלא אפלג אלא בין איכא בקיאים ובין ליכא בקיאים ש''מ דרישא וסיפא בדאמר צריך אני משמע. [תוס' רי''ד].
------
מר בר רב אשי אמר כל היכי דאמר צריך אני אע''ג דאיכא דאמרי לא צריך לא צייתנא להו. שאין זו עדות ברורה שאינם יכולים לדעת מה יש בחדרי' ולב יודע מרת נפשו ודוקא בדאמר צריך אני פליג על ר' ינאי אבל היכא דאמר א''צ לא פליג עלי' שאם הוא אמר א''צ ורופא אמר צריך מאכילין אותו על פי רופא ולא אמרי' איהו קים ליה בגוי' טפי ומש''ה פריש ואמר כל היכי דאמר צריך אני כו' למימרא דבהא פליג וכי אמר א''צ ל''פ אר' ינאי וה''ג וה''ק במה דברים אמורים דבעי' בקיאים להאכילו בדאמר א''צ ותרי אחריני בהדי' אבל אם אמר צריך אני אין שם בקיאין כלומר אין אנו צריכים לבקיאים אלא מאכילין אותו ע''פ עצמו שאפילו אם היו אומרים כל הבקיאים שא''צ לדידי' צייתינן דקים לי' טפי מנייהו. [תוס' רי''ד].
------
מי שאחזו בולמוס מאכילין אותו אפילו דברים טמאים עד שיאורו עיניו. תנו רבנן (פ''ג:) מי שאחזו בולמוס מאכילין אותו דבש וכל מיני מתיקה, מפני שהדבש וכל מיני מתיקה מאירין את העינים. אמר רב נחמן אמר שמואל מי שאחזו בולמוס מאכילין אותו אליה בדבש, רב הונא בריה דרב יהושע אמר סלת נקייה בדבש, רב פפא אמר אפילו קימחא דשערי בדבש. [בה''ג הלכ' יום הכיפורים].
------
מי שאחזו בולמוס מאכילין אותו אפילו דברים טמאים עד שיארו עיניו. תנו רבנן מי שאחזו בלמוס מאכילין אתו דבש וכל מיני מתיקה מפני שהדבש וכל מיני מתיקה מאירין את העינים. אמ' רב נהמן אמ' שמואל מי שאחזו בלמוס מאכילין אתו אליה בדבש, רב חונא בריה דרב יהושע אמא סלת נקייה בדבש רב פפא אמא אפילו קמחא דשערי בדבשא. [הלכות פסוקות לרבינו יהודאי גאון הלכ' יום הכפורים].
------
מי שאחזו בולמוס פי' חולה האוחז את העינים כגון סנורים ולשון יוני הוא מאכילין אותו ואפילו דברים טמאים עד שיאורו עיניו, והני מילי בדלא אפשר בדברים טהורים, ומניין הם יודעים שהאירו עיניו משיכיר בין טוב לרע אמר אביי ובטעמא. ת''ר מי שאחזו בולמוס מאכילין אותו דבש וכל מיני מתיקה מפני שהן מאירין את העינים. ואע''פ שאין ראיה לדבר זכר לדבר (שמואל א' י''ד) ראו נא כי אורו עיני, והני מילי לאחר אכילה אבל קודם אכילה מיגרד גריד דכתיב (שמואל א' ל') ויתנו לו לחם ויאכל וישקוהו מים ויתנו לו פלח דבלה. מי שאחזו בולמוס מאכילין אותו הקל הקל טבל ושביעית מאכילין אותו שביעית טבל ונבלה מאכילין אותו נבלה טבל ותרומה מאכילין אותו טבל ואית תני מאכילין אותו תרומה ולא טבל. איפשר בחולי' כ''ע לא פליגי דמתקנינן וספינן ליה כי פליגי בדלא אפשר מר סבר טבל חמור ומר סבר תרומה חמורה. [רי''ץ גיאת הלכ' יו''כ].
------
(משנה) בולמוס, חולי שמכהא את העינים, ומתוך כך מטרף נמי דעתו של אדם. אפי' דברים טמאים, שיהיו לו אם אין שם דבר כשר לאכול. ובטעמא, שיודע להבחין בין מאכל טוב למאכל רע, כדאמרי' דדעתו נמי נטרף עליו. אין מאכילין אותו מחצר כבד שלו, דליכא רפואה מעליא בהא מילתא אליבא דרבנן ואש[א]ר ימות השנה נמי קאי. (גמרא) הקל הקל, שאם אין שם דברים של היתר שיכולין להאכילו אלא איסורין מאכילין לו איסור קל שיש שם, שאם יש ב' איסורין כגון טבל ושביעית מאכילין אותו שביעית דטבל חמירא דאיכא מיתה מש' תרומה דאית ביה. בדאיפשר לחולין, כלומר שיכול להמתין כל כך עד שיתקנו לו טבל. כול' עלמ' לא פליגי, אפי' בן תימא. ה''ג דמתקנינן וספינן ליה, ויאכלו לו קודם שיאכילוהו לא טבל ולא תרומה. בדלא איפשר בחולין, שאינו יכול להמתין עד שיתקנו לו הטבל. טבל חמור, דהא לא חזי לשום איניש אבל תרומה מיהא חזיא לכהן. תרומה חמורה, דלעול' אין בה היתר לזר, אבל טבל איפשר דמתקן ליה וחזי לזר. [פירוש רבינו אליקים].
------
אמר רבא חולה שאמדוהו בגרוגרת אחת, ורצו עשרה בני אדם והביאו לו עשר גרוגרות בבת אחת, כולן פטורין, ואפילו בזה אחר זה, ואפילו קדם והבריא בראשונה, והיכא דאיכא תרי בתרי עוקצין, ותלת בעוקץ אחד, מייתינן תלת מעוקץ אחד, ולא מייתינן תרי מתרי עוקצין דקא מפיש בבצירה. מי שאחזו בולמוס, מאכילין אותו דברים טמאים עד שיאורו עיניו, תנו רבנן מי שאחזו בולמוס מאכילין אותו אליה בדבש, רב פפא [אמר] אפילו קימחא דשערי בדבש. [אמר] ריש לקיש ציר שעל גבי הירק מצטרפת לשיעור ככותבת ביום הכפורים, אלמא אע''ג דמשקה הוא כיון דמתכשר ביה אוכלא כאוכלא דמי. וכן הלכה. [סידור רש''י סימן קצ''ב].
------
מי שאחזו בולמוס מאכילין אותו עד שיאורו עיניו, ודבש וכל מיני מתיקה מאירין את העינים. [האורה לרש''י סימן צ''ה].
------
אמ' רבא [מנחות ס''ד ע''א] חולה שאמדוהו כגרוגרת אחת. ורצו עשרה בני אדם והביאו לו עשר גרוגרות בבת אחת כולן פטורין. ואפי' בזה אחר זה. ואפילו קדם והבריא בראשונה. והיכא דאיכא תרתי בתרי עוקצי ותלת בעוקץ אחד. מייתינן תלת מעוקץ אחד. ולא מייתינן בתרי עוקצי. דקא מפיש בבצירה. מי שאחזו בולמוס מאכילין אותו אפי' דברים טמאים עד שיאורו עיניו. ת''ר מי שאחזו בולמוס מאכילין אותו דבש. רב הונא בריה דרב יהושע אומ' סלת נקייה בדבש. רב פפא אמ' קמחא דשערי בדבש. [מחזור ויטרי סימן שמ''ה].
------
ומי שאחזו בולמוס מאכילין אותו אפילו דבר טמא עד שיאירו עיניו, ומנא ידעינן שיאירו עיניו, משיבחין בין טוב לרע בטעם. מי שנפלה עליו מפולת ספק הוא שם ספק אינו שם ספק חי ספק מת ספק יהודי ספק גוי מצאוהו חי מפקחין עליו מצאוהו מת יניחוהו. [ראב''ן].
------
מי שאחזו בולמוס. חולי האוחז את האדם מחמת רעבון ועיניו כהות והוא מסוכן, וכשמראיתו חוזרת עליו בידוע שנתרפא. לפי' אם לא נמצא בידינו מדבר מותר כדי להשביעו, נאכיל אותו [מדבר האסור, ואם שתי איסורין לפנינו מאכילין אותו] תחלה הקלה שבהם. מי שנשכו כלב שוטה אע''פ שנהגו הרופאים ברפואה זו להאכילו בחצר כבד שלו, דזהו יותרת הכבד, אינה רפואה גמורה להתיר לו איסור בהמה טמאה על כך. ור' מתיא בן חרש מתיר, דסבי' ליה דרפואה גמורה היא. ועוד א''ר מתיא בן חרש וכו'. כגון צפידנא שמתחיל בפה וגומר בבני מעים, ובהא אפי' רבנן מודו, דיש בה משום רפואה גמורה. ובגמ' מפרש סימן החולי רמי דמא מככיה ומיתי ליה דמא מבי דריה. מפני שספק נפשות להקל. ובגמ' בעי, למה לי למתני הכא מה שלא שנה בכל הרפואות העליונות, וכי עד עכשיו לא שנינן ספק נפשות להקל. ומשני הא קמ''ל שאם יאמרו לנו בקיאים דעו שזה החולה אע''פ שלא תחללו עליו את השבת לא ימות היום ולא בשבת השני, אלא אפשר שיזיק לו שאם לא תבשלו לו היום, שמא ימות לשבת הבאה, ושמא תאמר לא נחלל עליו את השבת זו ובשבת אחרת, קמ''ל דמחללינן שתים ושלשה, כיון דאפשר לו חילול שבת זו מחללין עליו. מי שנפלה עליו מפולת וכו'. לא מיבעיא היכא דמספקא לן (שאפילו ישנו שם לא ידעי') אם ישנו שם אם לאו דמחללין, דאם איתא שהוא שם חי הוא ומפקחין, אלא אפי' מספקא לן שאפי' ישנו שם לא ידעי' אם נמצאו חי, אפי' בשתי ספיקות אלו מפקחין, ולא מיבעיא בשתי ספיקות אלו דמפקחין, דאם איתא דאיתיה חי ישראל הוא, אלא אפי' מספק' לן ספיקא שלישית דשמא נמי נכרי הוא, מפקחין כיון דמספק' לן בישראל. מצאוהו חי מפקחין. ומפרש בגמ' שאע''פ שנודע בודאי שלא יחיה אחר נפלו שתי שעות, אפי' הכי מפקחין, שמא באותה שעה שיחיה יזכה לחיי העולם הבא שישוב בתשובה. ואם מת יניחוהו, והא לא איצטריך לאשמעי' דפשיט', אבל הא קמ''ל שאע''פ ששנינו שמצילין את המת מפני הדליקה, אבל מן המפולת לא מצילינן, מאי טעמא דבדליקה אי לא שרית ליה טלטול שלא לצורך מתוך שהוא בהול על מתו אתי לכבויי ועביד איסורא דאורייתא, אבל במפולת ליכא למגזר כלל. [רבינו יהונתן מלוניל].
------
אמר רבא חולה שאמדוהו לגרוגרת אחת ורצו עשרה בני אדם והביאו עשר גרוגרות בבת אחת כולם פטורים ואפילו בזה אחר זה ואפילו קדם והבריא בראשונה. ואם יש שנים בשני עוקצין ושלשה בעוקץ אחד, מביא שלשה שמעוקץ אחד מפני שממעטין בבצירה. מי שאחזו בולמס מאכילין אותו דברים טמאים עד שיאורו עיניו, ומנא ידעינן, משיבחין בין טוב לרע בטעמא. ומאכילין אותו דבש וכל מיני מתיקה, שהמתוק מאיר את העינים. ואליה בדבש וסולת נקיה בדבש וקמחא דשערי בדבש מעלי ליה. מי שנשכו כלב שוטה אין מאכילין אותו מחצר כבד שלו ורבי מתיא בן חרש מתיר. ועוד אמר רבי מתיא בן חרש החושש בפיו מטילין לו סם בשבת מפני שהוא ספק נפשות וספק נפשות להקל. [ראבי''ה סימן תקל''א].
------
מי שאחזו בולמוס מאכילין אותו דבר טמא עד שיאורו עיניו, מי שנשכו כלב שוטה אין מאכילין אותו מחצר כבד שלו ור' מתיא בן חרש מתיר ויחיד אצל רבים הוא והלכה כרבים, ועוד א''ר מתיא בן חרש החושש בפיו מטילין סם בשבת וקיימא לן כוותיה בהא דלא פליגי רבנן עליה בהא דהא ר' יוחנן חש בצפדנא ועבד ליה סם בשבת והוא חולי שמתחלת בפה וגומרת בבני מעים מאי סימנא רמי דמא מככיה ואתי ליה דמא מדדריה פירוש הבשר שבין שיניו, והיינו טעמא דקתני מטילין לו סם בשבת משום דה''ל ספק נפשות וכל ספק נפשות דוחה את השבת לאייתוי ספק שבת אחרת, היכי דמי כגון דאמדוה לתמניא יומי ויומא קמא דשבתא מהו דתימא לעכביה עד לאורתא כי היכי דלא ניחיל עליה תרי שבתא קמ''ל. [המנהיג הלכ' צום כפור].
------
מתני'. מי שאחזו בולמוס מאכילין אותו דברים טמאין עד שיאורו עיניו. מי שנשכו כלב שוטה אין מאכילין אותו מחצר כבד שלו, ור' מתיה בן חרש מתיר. ועוד אמ' ר' מתיה בן חרש החושש בפיו מטילין לו סם בשבת, מפני שהוא ספק נפשות וכל ספק נפשות דוחה את השבת. ת''ר, מניין יודעין שיאורו עיניו, משיכיר בין טוב לרע, אמ' אביי ובטעמא. ת''ר, מי שאחזו בולמוס מאכילין אותו הקל, טבל ושביעית מאכילין אותו שביעית, טבל ונבילה מאכילין אותו נבילה. מי שנשכו נחש קורין רופא ממקום אחר וקורעין לו תרנגולת ונותנין לו כרישין ואוכל, ואין צריך לעשר, דברי ר', ר' שמע' בן אלעזר אומ' לא יאכל עד שיעשר. ת''ר, מי שאחזו בולמוס מאכילין אותו דבש וכל מיני מתיקה, מפני שמאירין את העינים, ואע''פ שאין ראיה לדבר זיכר לדבר, שנ' ראו נא כי אורו עיני כי טעמתי מעט דבש. אמ' אביי לא שנו אלא לאחר אכילה, אבל קודם אכילה מיגרד גריד, שנ' וימצאו איש בשדה ויקחו אתו אל דוד ויתנו לו לחם ויאכל וישקהו, ואחר כך, ויתנו לו פלח דבילה ושני צימוקים. פי' מיגרד גריד ממשיכין אותו ואנו מתכוונין להסיר רעבונו. אמ' רב נחמן אמ' שמואל מי שאחזו בולמוס מאכילין אותו אליה בדבש. [פסקי הרי''ד].
------
מי שאחזו בולמוס מאכילין אותו אפי' דברים טמאים עד שיאורו עיניו. היו לפניו שני מיני איסורין, כגון פירות שלטבל ופירות ששמרן בשביעית שהן אסורין באכילה, מאכילין אותו פירות שביעית שאיסורן קל מן הטבל. וכן טבל ונבילה, מאכילין אותו נבילה. החושש בפיו, שהיא מכה המסוכנת שמתחלת בפה וגומרת בבני מעיים, מטילין לו סם בשבת ומחללין עליו את השבת, [לפי] שספק נפשות דוחה את השבת, ואפי' שתי שבתות מחללין עליו מספק. כיצד, אמדוהו שצריך רפואה זו שמונה ימים והיה היום שבת, אין אומרין נמתין עד חשיכה שלא נחלל שתי שבתות, אלא עושין לו רפואה זו מיד עד שמונה ימים ומחללין עליו שתי שבתות. [פסקי ריא''ז].
------
בולמוס חולי הוא שנוטל מאור עיניו, ודבר מתוק מועיל לו לאכול ואוכל הרבה, מאכילין אותו אפי' דברים טמאים, אם אין לו דבר כשר, מפני שמסוכן הוא. אין מאכילין מחצר הכבד שלו, לפי שאינו רפואה ואוכל איסור חנם. מתיר, דסבירא ליה רפואה הוא, [פ''ד ע''א] דכמכה של חלל, ומחללין עליו את השבת, מכה שהולכת בחלל הגוף. מככיה שיניים הפנימיים. מדרריה, שורות שיניו. [ריבב''ן].
------
מי שאחזו בולמוס מאכילין אותו אפי' דברים טמאים עד שיאורו עיניו. תנו רבנן מי שאחזו בולמוס מאכילין אותו הקל הקל. טבל ונבלה מאכילין אותו נבלה. נבלה ושביעית מאכילין אותו שביעית. תרומה וטבל מאכילין אותו טבל ואין מאכילין אותו תרומה. בן תימא אומר תרומה ולא טבל. אמר רבה בדאפשר בחולין דכולי עלמא לא פליגי כי פליגי בדלא אפשר ליה בחולין מר סבר טבל חמור אבל תרומה חזיא לכהן. ומר סבר תרומה חמורה אבל טבל אפשר דמתקן ליה. ונשאל הרב רבי אברהם בר דוד ז''ל נבלה ומעשה שבת, וזהו לשון השאלה, אם היה חולה שיש בו סכנה וצריך לשחוט לו תרנגולת, למה לא נאמר לו לגוי שינחור לו אחת ונאכילנו הנבלה שאין בה אלא איסור לאו ולא נשחוט ונדחה שבת שהוא איסור סקילה, והשיב שזה החולה איזה איסור עומד לפניו ומעכבו, ודאי איסור שבת לא איסור נבלה, תדע שאילו לא היה שבת מי היינו מבקשים לו נבלה, לא כי אלא שחוטה, וכיון שכן האיסור העומד לפניו המעכבו הוא ששבת היתר גמור, לא איסור אחר, ולפיכך מתירין לו איסור שבת ולא איסור נבלה.
בפרק רבי ישמעאל במנחות (ס''ד א') אמר רבא חולה שאמדוהו בגרוגרת אחת ורצו עשרה בני אדם והביאו לו עשר גרוגרות בבת אחת כולן פטורין ואפי' בזה אחר זה ואפי' הבריא בראשונה. בעי רבא חולה שאמדוהו בשתי גרוגרות ויש שתי גרוגרות בשני עוקצין ושלש בעוקץ אחד מהו מהי מייתינן, מתרתי מייתינן דחזיין ליה או דלמא משלש מייתינן דממעט בבצירה. ופשטינן דמשלש מייתינן דממעט בבצירה. [ספר תורת האדם להרמב''ן ענין הסכנה].
------
מי שאחזו בולמוס מאכילין אותו אפילו דברים טמאים עד שיאורו עיניו. מיהו מאכילין אותו הקל, טבל ושביעית שביעית, טבל ונבלה נבלה. טבל ותרומה, אם אפשר ליה בחולי שיתקן את הטבל ודי לו בחולין לבד התרומה, מפרשינן תרומה ויהבינן ליה חולי. ואם צריך לו הכל, מפרשינן תרומה ויהבינן ליה תרומה וחולין, (וטבל) [דטבל] חמור מתרומה. ואפילו בשבת מפרשינן, דבהפרשה ליכא איסורא אלא מדרבנן, ובטבל איכא חיוב מיתה. ואפילו הזרעים הם מעציץ שאינו נקוב, שאין צריך לעשר אלא מדרבנן, ואיסור הפרשה גם כן מדרבנן, והוה לן למימר דמוטב שיעבור ממילא על איסור טבל מדרבנן ואל יעשה איסורא מדרבנן שיפריש אותה בשבת, אפילו הכי מפרשינן ליה כי היכי דלא אתי ליחלופי בטבל דעלמא. וקיימא לן אין מקיזין דם לסרונכי, עד כאן בהשלמה. [המאורות].
------
מי שאחזו בולמוס מאכילין אותו עד שיאירו עיניו, ואפילו נבלות ושקצים ורמשים מאכילין אותו מיד ואין [משהין אותו עד שימצאו דברים המותרים. ומפסיקין להאכילו] משיאירו עיניו [או] משיבחין בין טוב לרע. [הבתים — שערי שביתת יום הכפורים שער שלישי].
------
חולה שאמדוהו בגרוגרת אחת ורצו עשרה להביא והביאו לו עשרה בבת אחת כולם פטורים ואפי' באו בזה אחר 
זה. ואפי' הבריא בראשונה. והיכא דאיכא תרתי בשני עוקצין וצריך לתרתי ואיכא תלת בעוקץ אחד טרקיל בלעז, מייתינן מתלת בעוקץ אחד. כללו דמילתא לחולה ולמעוברת מאכילין, ועושין כל דבר הצריך להם ואפילו להאכיל דבר טמא. ולמי שנשכו כלב שוטה מאכילין אותו מחצר כבד שלו. [ספר נייר הלכ' יוה''כ].
------
מי שאוחזו בולמוס מאכילין אותו דבש או כל מיני מתיקה שמאיר העינים. [ספר נייר הלכ' יוה''כ].
------
מי שאחזו בולמוס פירוש חולי מחמת רעבון ואותותיו שעיניו כהות והוא מסוכן למות וכשמראיתו חוזרת בידוע שנתרפא, אם אין לנו דברים טהורים לרפאתו ולהאכילו מאכילין אותו דברים טמאים ואסורים עד שיאורו עיניו שהוא עד שיבחון בין טעם מאכל טוב למאכל רע. ומאכילין אותו הקל הקל תחלה כלומר האיסור היותר קל, כגון טבל ונבלה, מאכילין אותו נבלה קודם הטבל או נבלה ושביעית מאכילין אותו שביעית שהוא איסור קל מנבלה וכן לעולם זה פשוט ביומא. וכתב הרמב''ן דמאכילין אותו פחו' פחות מכשיעור כדי שלא יצטרף כזית בכדי אכילת פר' כמו שכתבתי בעוברה שהריחה בנתיב כ''ז [ח''א], ואפילו הכי מאכילין אותו הקל תחלה דאפי' פחות מכשיעור חומרו של זה גדול משל זה. אבל אם אמדוהו שצרי' לאכל כדי שיעור להרפא ושיאכלנו בכדי צירוף מאכילין אותו כשיעור כזית בכדי אכילת פרס כמו שאמדוהו, ואיסור הקל יותר תחלה כמו שכתבתי. ואם יש נבלה לפניו, וצריך לחלל עליו שבת לשחוט לו ולהאכילו שחוטה, אי זו מהן מאכילין אותו, כתבתיו בנתיב י''ב [ח''ט] בדיני שבת. מי שנשכו כלב שוטה אין מאכילין אותו מחצר הכבד שלו, פירוש ואפילו שנהגו הרופאים לעשו' זאת הרפואה, אינה רפואה גמורה כדי שנתיר לו בהמה או חיה טמאה לאכל זה פשוט ביומא. [רבינו ירוחם ני''ח ח''ג].
------
מי שאחזו בולמוס פי' חולי העינים כגון מכת סנורים מאכילין אותו אפי' דברים טמאים עד שיאורו עיניו והוא דלא אפשר ליה בדברים טהורים וכל מיני מתיקה אם אוכלה לאחר אכילה מאירין את העינים. עושין לחולה שיש בו סכנה שתים או ג' רפואות בבת א'. [אהל מועד שער ר''ה ויוה''כ דרך ד'].
------
ומי שאכל בדרך אונס כגון מי שאחזו בולמוס או חולה אינו מזכיר יום הכפורים על הכוס ונפקא לן מדאמרינן תוספת יום הכפורים ותשעה באב אין להם הזכרה על הכוס וכן נראה לומר ג''כ בברכת המזון. [ארחות חיים הלכ' יום הכיפורים סימן י''ד].
------
מי שאחזו בולמוס. פי' חולי רעבון המסמא את העינים והוא לשון יוני. מאכילין אותו מיד ואין מחזירין על הדברים המותרין אלא ממהרין בנמצא עד שיאורו עיניו ומאכילין אותו הקל תחלה ואם אורו עיניו (מותר) [דיו] ואם לאו מאכילין אותו החמור. [ארחות חיים הלכ' איסורי מאכלות סימן ה'].
------
מי שאחזו בולמוס, מאכילין אותו מיד, ואין מחזירין על דברים המותרין, אלא ממהרין בנמצא עד שיאורו עיניו. ומאכילין אותו הקל תחילה. ואם אורו עיניו מוטב, ואם לאו, מאכילין אותו החמור. [כל בו הלכ' איסורי מאכלות סימן ק'].
------
מי שאחזו בולמוס, פירוש הוא חולי של רעבון, ויש בו סכנה, מאכילין אותו מן הקל שבאיסורין, ואחר כך החמור, עד שיאורו עיניו. ומפר' בגמרא, עד שיבחין בין מר למתוק. ואפילו נבילות ושקצים מאכילין אותו מיד, ואין משהין אותו עד שימצא דברים (מותרים) [המותרים]. [כל בו הלכ' יוה''כ סימן ס''ט].
------
מי שנשכו כלב שוטה אין מאכילין אותו מחצר הכבד שלו שאין לו רפואה. ואמר רב האיי חצרא היא יותרת הכבד ועקרו לשון ארמי והיא אצבע קטנה שבקצה כף ידו של אדם שקורין אותה בלשון ישמעאל אלכנצר על שמה נקרא חצר הכבד כי יש בכבד חתיכות גדולות שדומות לאצבעות גדולות וזו היותרת קטנה היא דומה לאצבע קטנה. בירושלמי עבדיה דר' יודן נשיאה נשכו כלב שוטה [והאכילוהו חצר הכבד שלו ולא נתרפא]. [רי''ץ גיאת הלכ' יו''כ].
------
מי שנשכו כלב שוטה אין מאכילין אותו מחצר כבד שלו. ירושלמי [פ''ח ה''ה] (גרמי) [גרמניה] עבדיה דר' יודן נשיאה נשכו כלב שוטה והאכילוהו מחצר כבד שלו ולא נתרפא. ואמר רב האיי ז''ל חצר כבדא הוא יותרת הכבד, ועקרו לשון ארמי, והוא אצבע קטנה שבקצה סוף ידו של אדם שקורין אותו בלשון ישמעאל אלכנצר ועל שמה נקרא חצר הכבד, [כי] יש בכבד חתיכות גדולות שהן דומות לאצבעות גדולות, וזו היותרת קטנה היא דומה לאצבע קטנה. פי' בולמוס חולי האוחז את העינים כגון סנורים ולשון יוני הוא. [האשכול — דפוס י%ם, הלכ' יוה''כ].
------
גרסינן בפרק אין מעמידין (ע''ז כ''ח א') אמר רב גב היד וגב הרגל ומכה שבחלל הגוף מן השפה ולפנים, כלומר בין בפיו בין במעיו בין בכבד בין בטחול הרי זה חולה שיש בו סכנה ומחללין עליו את השבת (ע''פ רמב''ם שבת פ''ב הל' ה') אמר שמואל (שם) הך פדעתא, פי' (רש''י) מכת חרב, בכל מקום שהיא מחללין עליה השבת. רב יהודה (שם) התיר לכחול עין בשבת, ואפילו לשחוק סמנין ולהביאם דרך ר''ה מותר שיש סכנה בדבר כמו שאומר דשורייני דעינא בליבא תלו, פירוש שורייני מקורות הראיה, ובאיזה חולי התירו אמר רב יהודה (שם עמ' ב') כגון רירא, עבה היוצאה מתוך העין תדיר, ודייצא, אפויינט בלעז, ודמעתא על ידי גודל הכאב, וקדחא, הוא החימום הגדול שבעין, ותחילת אוכלא, פי' מניישון, לאפוקי סוף אוכלא, פירוש סוף החולי שכבר נתרפא במקצת. ופצוחי עינא, להאיר העין זה אסור לעשות בשבת. מי שנשכו כלב שוטה או אחד מזוחלי עפר שממיתין אפי' (היה) [היו] ספק ממיתין ספק אין ממיתין עושין לו כל צרכי רפואה להצילו (רמב''ם שם הל' ו'). [סמ''ג לאוין סימן ס''ה].
------
מי שנשכו כלב שוטה או נחש או כל דבר הממית עושים לו כל צרכי רפואה להצילו. [סמ''ק סימן רפ''ב].
------
חולה שיש בו סכנה מחללין עליו את השבת במאכליו ומשתיו, ואפילו בעשיית רטיה ואספלנית וכיוצא בהו כמו שמוזכר במס' שבת (קכ''ח ע''ב) ובמס' ע''ז (כ''ח ע''א). אלא דמסתברא לי דלא על פי כל אדם מותר לחלל השבת ולעשות הרפואות, שאילו בא מי שאינו בקי כלל בחכמת הרפואות ואמר לנו סם פלוני יפה לחולי כזה, כי אני ראיתי רופא פלוני שריפא בו חולה אחר, אין סומכין עליו לחלל השבת לחולה זה. והראיה מדגרסינן ביומא בפרק הוציאו לו את הכף (מ''ט ע''א) והאמר ר' יהושע בן לוי לי התיר ר' חנינא לשחוק ולשתות שחלים בשבת, היכי דמי אי דאיכא סכנתא משרא שרי אי דליכא סכנתא מיסר אסור, לעולם דאיכא סכנתא והכי איבעיא ליה מי מסיא דניחול עליה שבתא, ואמר ליה אין, ומאי שנא דשיליה לר' חנינא משום דבקי ברפואות הוה. והא ודאי ר' יהושע שמע מפי אחרים שהשחלים מועילים לאותו חולי שאם לא כן לא היה שואל על השחלים בפרט, ואעפ''כ לא היה רשאי לעשותה בשבת עד ששאל הדבר לר' חנינא. וליכא למימר שאפשר שואלין, דהא אמרינן הנשאל מגונה והשואל שופך דמים. וטעמא רבה איכא מפני שכל החליים פעמים באין מחמת חום פעמים מחמת קור כמו שידוע אצל הרופאים, ואם כן אע''פ שנסו לזה והועיל שמא אדרבא יזיק לאחר. ולכן צריך רופא בקי להני החלי ויכיר אם אותו סם טוב לחולה זה בטבעו אם הוא מרפא בסגולה, שיש קצת סמים מועילין בין לחולי חם בין לחולי קר כמו שהזכירו הרופאים בספריהם.
ואל תתמה על הדין שהרי נחלקו התנאין בקצת מיני הרפואות אם מחללין עליהן השבת, כדתניא בפרק בתרא דיומא (פ''ג ע''א) מי שנשכו כלב שוטה מאכילין אותו מחצר כבד שלו, ומי שאחזו סרונכי מקיזין לו דם, ומי שאחזו ירקון מאכילין אותו בשר חמור דברי ר' מתיא בן חרש, וחכמים אומרים אין באלו משום רפואה. כלומר דר' מתיא סבר דברים אלו רפואה גמורה יש בהן ומחללין עליהן השבת, וחכמים סברי שאין רפואה שלהן מוחזקת כל כך שנחלל עליהן השבת. ואם התנאין נחלקו בכיוצא בזה איך נסמוך אנו על פי מי שאינו יודע פעולות אותו סם וכמה שיעור שתייתו ואכילתו, וגם החלי אם מחמימות או מקרירות, ולא עוד אלא שאני אומר אף בחול אסור מפני הסכנה.
ואם תשאל על משנה זו שבמס' יומא שכתבנו ואיך נחלקו ר' מתיא בן חרש ורבנן במה שהוא תלוי בנסיון. יש לי לומר שר' מתיא קבל מן הקדמונים שהדברים האלו שהזכיר מועילים לאותן חליים, ורבנן אומרים שהם נסו אותן בדורות האחרונים ולא מצאו בו תועלת. ואין לתמוה על זה שהרי גם הרופאים הקדמונים הזכירו בעשב הנקרא פאוניה שנסו אותה לחולי הנפילה והועיל, ואחד מגדולי הרופאים העיד שניסה הדבר שלוש פעמים, והרופאים האחרונים כולם אמרו פה אחד שהם עשו כן ולא הועילו כלל. וכמה מן הסמים שהעידו עליהם הראשונים שהם קובצים או משלשלים, והאחרונים פועלים בהפך על ידם, והנה אמת הנה נכון.
ומ''מ כל שהן רגילין באותו חולי לאותו אדם ויודעין שסם פלוני יפה לו, ודאי מחללין כיון שהוא רגיל בכך שאין לך רופא מומחה כמו הנסיון. וכן כל מה שכתבנו למעלה אינו אלא בענין הסמים, אבל במאכלים וכיוצא בהן שכל החולים צריכים להם מותרין אפילו שלא על פי רופא כלל, כדאמרינן במס' ע''ז (כ''ח ע''א) כל מכה שצריכה אומד מחללין השבת, כלומר כל שצריכה אומד אם יחיה ממנה מחללין מספק. ואיכא דאמרי כל שאינה צריכה אומד מחללין, כלומר מחללין מספק ואפילו שלא על פי רופא, דאי ברופא (אומד) [אומר] צריך פשיטא, ואי (באומד) [באומר] אינו צריך הא ודאי אין מחללין, אלא ודאי שלא על פי רופא קאמר.
אבל נבילה ומעשה שבת איזה מהם קודם, דבר זה נשאלה שאלה לראשונים ולא ידענו שהעלו בה כלום, ולי נראה שהדינין מוחלקין, שאילו היתה כאן נבילה והיא מבושלת ומתוקנת נותנין לו מן הנבילה, ואין שוחטין ולא מבשלין את הכשרה. משום דנבילה לאו בעלמא ומעשה שבת במיתה והקל הקל עדיף, מדתניא בפרק יום הכפורים (יומא פ''ג ע''א) גמ' מי שאחזו בולמוס תנו רבנן טבל ונבילה, כלומר מי שאחזו בולמוס ויש לפנינו טבל ונבילה, מאכילין אותו נבילה מפני שהטבל במיתה והנבילה בלאו, ואם תשיב דדילמא שאני התם דכיון דבעל הבולמוס צריך לאכול איסור נאכילנו הקל, אבל כאן מעשה שבת אחר שנעשו מותרין הן דליכא מאן דאמר מעשה שבת אסורין אלא ר' יוחנן הסנדלר ולית הלכתא כוותיה, וכיון שכן נאכילנו מעשה שבת היתר ולא נאכילנו נבילה. אין זו תשובה של כלום שהרי אנו כל עצמנו אין אנו באין לחלל השבת בבישול זה אלא בשבילו, ואם כן איך נעשה אנחנו בעדו איסור חמור כדי שלא יבוא הוא לידי איסור קל של נבילה, וכי אומרים לו לאדם עמוד וחטוא באיסור חמור כדי שלא יבוא חבירך אלא לידי איסור קל, אלא ודאי שמעינן דנבילה מאכילין אותו.
וא''ת והא אמרינן התם טבל ונבילה תנאי היא ופרישנא כגון שאם יפריש ממנו תרומה לא יספיק לו הנשאר ועל כן צריך לאכול הכל טבל, וקיימא לן כמאן דאמר מאכילין אותו טבל ולא תרומה, משום דתרומה אין היתר לאיסורה, אבל טבל אפשר דמתקן ליה, כלומר כיון שיש לטבל תקון מצד עצמו דהיינו בהגבהת תרומה ממנו אין איסורו חשוב כשל תרומה שאין לה היתר לעולם. וכיון שכן אף כאן יש לבהמה כשרה זו הכשר שאם בא אחר ושחטה ובשלה מותר לשאר בני אדם, ואילו נבילה אין היתר לאיסורא, י''ל דשאני התם דאפשר לתקנו בו ביום, שאין איסור התיקון אלא מדרבנן דאין מגביהין תרומה ומעשרות ביו''ט, אבל כאן תיקון כשרה זו דאורייתא ובמיתה. וליכא למימר דהתם ה''ק אפשר דמתקן ליה למחר כשיהיה חול ואף בכשרה זו הרי ישחוט למחרתו בלי איסור, דאם כן לא היה ליה למימר אפשר דמתקן דהא ודאי לכשיהיה חול יתקנו ומאי אפשר דנקט, הוה ליה למינקט אבל טבל יש היתר לאיסורו. ועוד דאפילו אם תימצא לומר דאפשר דמתקן ליה למחר קאמר אפילו הכי לא דמי לנדון שלפנינו, דלא אמרו כל שאפשר לתקנו קליש איסוריה אלא בששניהם עון מיתה דכיון שענשן שוה אנו חושבין בקולא אותו שאפשר לבא לידי תקון, אבל מיתה לגבי לאו אע''פ דאפשר לתקן אכתי חמיר טפי מלאו בעלמא, וזה נכון.
זהו הדין שנראה בשהנבלה מתוקנת, שאין אנו צריכין לחלל השבת כלל, אבל אם יש כאן נבילה שאינה מבושלת וצריך לבשלה ויש כאן כשרה שצריך לשוחטה ולבשלה, בכי הא ודאי מסתברא דשוחטין העוף ומבשלין אותו אע''פ שהן שתי אבות מלאכות, דכיון דסוף סוף אנו צריכין לבשל ולחלל שבת הרי ניתנה שבת לדחות על כל פנים לגבי דהאי גברא, הלכך דוחין אותו לגמרי ועושין לו כל הצריך מן הכשרה דקליש ליה איסוריה. דגרסינן בפסחים פרק אלו דברים (ע''ב ע''א) ואיתא נמי בשבת פרק ר' אליעזר דמילה (קל''ז ע''א) תני ר' חייא לא נחלקו ר' אליעזר ור' יהושע על שהיו לו שני תינוקות אחד למול בשבת ואחד למול בערב שבת ושכח ומל של ערב שבת בשבת שחייב, על מה נחלקו על שהיו לו שני תינוקות אחד למול אחר השבת ואחד למול בשבת ושכח ומל של אחר השבת בשבת שר' אליעזר מחייב חטאת ור' יהושע פוטר. ואקשינן השתא סיפא דלא עבד מצוה פטר ר' יהושע רישא דעבד מצוה מיבעיא, ופרקינן רישא כגון שקדם ומל של שבת בערב שבת דלא ניתנה שבת לידחות סיפא הרי ניתנה שבת לידחות, כלומר וכיון שכן אע''ג דלא עבד השתא מצוה קליש איסוריה ופטור.
וליכא למימר דהתם ה''ק כיון שניתנה שבת לדחות הלכך ברשות קא עביד והוה ליה טרוד טרדא דמצוה ופטור, וכההוא דתנן במס' סוכה (מ''א ע''ב) יו''ט שחל להיות (אחר השבת) [בשבת] ושכח והוציא לולבו לרשות הרבים פטור מפני שהוציאו ברשות. חדא דאי מהאי טעמא אתיא לה אפילו לא ניתנה שבת לידחות לפטור, דהא התם לא ניתנה שבת לידחות אצל לולב ואפילו הכי פטור, אלא ודאי לא שייך הכא למימר טריד במצוה דאדרבא אסור לו למולו ביום זה ודחויה היא מצות מילה לגמרי אצל יום זה, מה שאין כן בלולב שמצוה ליטלו בו ביום ברשות היחיד מיהא וטרוד במצותו. ועוד דהכא גבי מילה על כרחין לא מדין טרדא פטרינן ליה, דהא מקשי בתר הכי רישא נמי הרי ניתנה שבת לידחות אצל תינוקות דעלמא, ואיצטריכינן לפרוקי לגבי האי גברא מיהא לא אתיהיב. ואם איתא מאי קושיא מתינוקות דעלמא והא לאו עליה רמו ולאו איהו טריד בהו, אלא ודאי טעמא משום דקליש איסוריה הוא ומשום הכי מקשינן דכיון שניתנה שבת לידחות אצל תינוקות דעלמא הא קליש איסוריה, ופרקינן לגביה האי גברא מיהא לא איתיהיב. מ''מ שמעינן מינה דכל דניתן לדחות אצל אדם זה ממש, פטור דבר תורה מכל מלאכות שיעשה בכיוצא באותו ענין. וא''כ אפילו בשהיו לפניו שתי בהמות כשרות אחת שחוטה וצריך לבשלה ואחת שאינה שחוטה, ושחט את שאינה שחוטה לצורך חולה ובישלה פטור הוא ולא עבר אלא אאיסורא דרבנן, הלכך בנידון שלפנינו שיש לפניו נבילה שצריך לבשל אותה וכשרה שאינה שחוטה, מוטב לשחוט הכשרה ולבשלה דלא מיחייב בשחיטה זו מדאורייתא מאילו מאכילין אותו נבילה, הלכך כשרה עדיפא. זהו מה שנראה לי בכלל דברים אלו. [ענינים שונים לתלמיד הרשב''א סימן א'].
------
החושש בפיו מטילין לו סם בשבת. (פ''ד.) מקיזין דם לסרונכי דהיא אסכרה בשבת. אמר מר זוטרא אמר רבי חנינא (ע''ז כ''ח:) מעלין אזנים בשבת, תני רב שמואל בר יהודה ביד אבל לא בסם, איכא דאמרי, בסם אבל לא ביד, דידא מזרף זרפא. אסוקי בני אוני וללפתא שרי לדלויי. אמר רב חנא בגדתאה אמר שמואל (שבת קמ''ח.) הלכתא מחזירין את השבר. [בה''ג הלכ' שבת].
------
החושש בפיו מעלין לו סם בשבת. [האורה לרש''י סימן ס'].
------
החושש בשניו לא יגמע החומץ שאפי' דברים שאין בהם מלאכה ולא כלום גזרו משום שחיקת סמנין ודינין אלו נתבארו בדרך ט' משער השבת. מכה של חלל א''צ אומד. גב היד וגב הרגל א''צ אומד ופי' ועושין להם כל שרגילין בו בחול ומיהו ודאי כשיודעין ורגילין באותו חולי שא''צ חלול אסור לעשות לו וכ''ש בחולה או רופא שא''צ דאין מחללין אע''פ שהיא מכה של חלל. [אהל מועד שער ר''ה ויוה''כ דרך ד'].
------
כל המלאכות האסורות בשבת אסורות ביוה''כ, המלאכות העיקריות והוצאה וטילטול ושבות ולענין עירוב. ולענין פקוח נפש כמו שיש רשות לדחות בגלל זה השבת כן יש רשות לדחות בגללם יוה''כ, כמו שנאמר בפרק יום הכפורים [פ''ג ע''א] החושש בפיו מטילין לו סם ומי שנפלה עליו מפולת מפקחין עליו. ואין הפרש בין שבת ליוה''כ אלא לענין העונש בלבד, כי על מה שחייב סקילה בשבת חייב כרת ביום הכפורים, כמו שנאמר במשנת מגילה [ז' ע''ב] אין בין יוה''כ לשבת אלא שזה זדונו בידי אדם וזה זדונו בידי שמים. [ספר מצות זמניות הלכ' יוה''כ שער שלישי].
------
בפרק מפנין (קכ''ח ב') ומילדין את האשה בשבת וקורין לה חכמה ממקום למקום ומחללין עליה את השבת, לאתויי מאי לאתויי הא דת''ר אם היתה צריכה לנר חברתה מדלקת לה את הנר ואם היתה צריכה לשמן חברתה מביאה לה שמן בידה ואם אינו ספק בידה מביאה לה בשערה ואם אינו ספק בשערה מביאה לה בכלי דרך רשות רבים. אמר מר אם היתה צריכה לנר חברתה מדלקת לה את הנר פשיטא. אמר רב אשי לא נצרכה אלא בסומאה מהו דתימא כיון דלא חזיא אסור קמ''ל יתובי מיתבא דעתא סברה אי איכא מידי חזיין חבראתיי ועבדן לי, ש''מ דמשום יתובי דעתא דחולה בעלמא מחללינן שבתא במלתא דמסתכנא בה. אם היתה צריכה לשמן חברתה מביאה לה שמן ביד ואם אינו ספק ביד מביאה לה בשערה. ותיפוק ליה משום סחיטה רבה ורב יוסף דאמרי תרוייהו אין סחיטה בשיער. רב אשי אמר אפי' תימא יש סחיטה בשיער מביאה לה בכלי דרך שערה כמה דאפשר לשנויי משנינן. ושמעינן מינה דכל צרכי חולה אע''פ שיש בו סכנה היכא דאפשר למעבד לה למלאכה בשינוי שלא יתחלל בה שבת משנין ואין מחללין. והוא שלא יתאחר צרכו של חולה בשינוי זה כלל. ותנן נמי גבי מילה (שבת קל''ג א') נותנין עליה אספלנית וכמון לא שחק מערב שבת לועס בשניו ונותן. לא טרף יין ושמן נותן זה לעצמו וזה לעצמו. אין עושין לו חלוק לכתחלה אבל כורך עליה סמרטוט, אם לא התקין מע''ש כורך על אצבעו ומביא ואפי' מחצר אחרת. וש''מ אע''פ שסכנה היא לו אין מחללין את השבת לעבור על דברי תורה אלא עושין את המלאכה בשינוי בדבר שהוא משום שבות, ובלבד שיעשה צרכו של חולה בזריזות. [ספר תורת האדם להרמב''ן ענין הסכנה].
------
ספק סכנות נפשות דוחה את השבת לפיכך חולה שיש בו סכנה מותר להדליק ולכבות את הנר בעבורו ושוחטין ומבשלין ואופין לו. ולא סכנה ברורה בלבד אלא אפילו ספק סכנה כגון שרופא אחד אומר שהוא צריך לכך ורופא אחד אומר שאינו צריך מחללין עליו השבת כדאיתא בפרק בתרא דיומא ור''י בר שניאור אומר [נוסח סמ''ק מצוריך, והשיב ר''י בר' שמואל] כי כל בני אדם חשובים בקיאים במקצת וספק נפשות להקל וכשעושין (דף פ''ד) דברים אלו אין עושין אותן לא ע''י קטנים ולא ע''י נשים כדי שלא תהא מצות שבת קלה בעיניהם אלא ע''י גדולים ונבונים. ועוד פירש ר''י בר אשר (שם בתוספ') הטעם פן יבא דבר לידי דחוי. ואסור לאחר לשאול אם הוא מותר כדאמרינן בירושלמי [פ''ח ה''ה] הנשאל הרי זה מגונה והשואל הרי זה שופך דמים אחרי שהכתוב אומר וחי בהם ולא שימות בהם. [סמ''ק סימן רפ''ב].
------
דחויה שבת אצל סכנת נפשות כשאר כל המצוות. לפיכך חולה שיש בו סכנה עושין לו כל צרכיו בשבת על פי רופא אומן של אותו מקום. ספק הוא צריך לחלל עליו את השבת ספק אינו צריך, וכן אם אמר רופא אחד שהוא צריך לחלל עליו את השבת ורופא אחד אומר אינו צריך מחללין עליו, שספק נפשות דוחה את השבת, לר''ם. ויש מן הגדולים שכתב שעל פי רופא מומחה גוי שאמר צריך מחללין עליו את השבת. [הבתים — שערי המלאכות האסורות ביום השבת שער שלישי].
------
ספק נפשות דוחה שבת, וחולה שרופא אחד אומר צריך, ואחד אומר אינו צריך, מדליקין את הנר ואופין ומבשלין ושוחטין, ואין ממתינין לשאול, והקודם נשכר והנבונים יעשו קודם, מאחר שהוא בספק סכנה, אמנם אל יאכילהו נבילה. ושאין בו סכנה אומר לגוי ועושה. וכוחל עיניו נמי בלא סכנה על יד גוי. גב היד וגב הרגל ומכה שבחלל הגוף חולה שיש בו סכנה הוא ומחללין עליו את השבת. מכת חרב כל מקום שהיא מחללין עליה השבת. הנשוך מאחד הממיתים עושין לו כל צרכי רפואה בשבת. הגהה. רב אלפס. רוק דורסו לפי תומו. כלב שוטה ושאר מזיקים אם רצים אחריו מותר להורגם בשבת. [ספר נייר הלכ' שבת].
------
בכל מיחוש שאין בו סכנה אם מוטל למשכב מותר בשבות שאין בו משום מעשה דהיינו אמירה לגוי ובשבות דבמלאכה הנעשית ע''י שינוי חולי שיש בו סכנת אבר התירו בו כל שבות. [אהל מועד שער ר''ה ויוה''כ דרך ד'].
------
על כל חולי שהרופאים אומרים שיש בו סכנה אע''פ שהוא מחוץ לגוף מחללין השבת על פיהם. [אהל מועד שער השבת דרך ט'].
------
החושש בעיניו, כגון שהיה בהם ציר, או באחת מהם, או שהיו דמעות יורדות מהן מרוב כאב, או שדם שותת מהן וכיוצא בחלאים אלו, הרי הן בכלל חולה שיש בהן סכנה. וכן כל מכה שיש בחלל הגוף כגון מן השפה ולפנים, או בגב היד וגב הרגל, והחום שמסמר הבשר, הרי הן בכלל חולה שיש בו סכנה ומחללין (בהן) [עליו] את השבת. וכתב ה''ר יצחק ז''ל ולא סכנה ברורה לבד אלא אפילו ספק סכנה כגון שרופא אחד אומר הוא צריך לכך ורופא אחד אומר שאינו צריך מחללין עליו. וכתב ה''ר יצחק בר ר' שניאור כי כל בני אדם חשובין בקיאין במקצת, וספק נפשות להקל. [כל בו הלכ' שבת סימן ל''א].
------
וחולה שיש בו סכנה מחללין עליו את השבת. כיצד היולדות שכורעות לילד, משיתחיל הדם להיות שותת ומשתלד עד ג' ימים עושין לה כל צרכה, ואפילו אמרה אינה צריכה. ומשלש ועד שבע אם אמרה צריכה אני עושין ואם לאו אין מחללין עליה את השבת. ומשבעה עד שלשים אפילו אמרה צריכה אני אין מחללין עליה את השבת אבל עושין לה כל צרכה על ידי גוי כשאר חולה שאין בו סכנה. ובשעה שצועקת בחבליה מדליקין לה את הנר אם היא צריכה לו, ואפילו היא סומא, ואם צריכה לשמן, חברתה מביאה לה, 
אך כל שינוי שיכולה לעשות עושה. [כל בו הלכ' שבת 
סימן ל''א].
------
מי שנפלה עליו מפולת ספיק הוא שם ספיק אינו שם ספק חי ספק מת ספק נוכרי ספק יש' מפקחין עליו, מאי קאמר הכי קאמ' לא מיבעיא ספק הוא שם ספיק אינו שם דאי איתיה ויש' הוא דמפקחין, ולא מיבעיא ספק חי ספק מת דאי חי יש' הוא מפקחין, אילא אפילו ספק נוכרי ספק יש' מפקחין, מצאוהו [פ''ה, ע''א] חי מיתעסקין בו פשיטא לא צריכה דאפילו לחיי שעה. [הלכות פסוקות לרבינו יהודאי גאון הלכ' חיה].
------
מי שנפל[ה] עליו מפולת ספיק הוא שם ספיק אינו שם ספיק חי ספיק מת ס[פיק נכרי] ספיק ישר' מחל' עליו את הש' ואם מת יניחוהו, וכן לעינין דליקא כי האי גונא מכבין בש' ומצילין אתו, והיכא דקא מאטי עליה דליקא מייתינן כיכר או תינוק ומחתינן עילויה ומטלטלינן ליה, ואי לא, מטלט[לינן ליה ממטה] למטה משום בזיון משפחה ומתוך שאדם בהיל על מיתו א[י] לא שרית ליה טילטול דרבנן אתי לידי כיבוי דאוריתא, דהא קימ[א] לן דר' יהוד' בן לקיש דאמ' מותר לטלטלו, וכן מת המוטל בחמה מניח עליו ככר [או] תינוק ומטלטלו. [הלכות פסוקות לרבינו יהודאי גאון הלכ' חיה].
------
מי שנפלה עליו מפולת ספק הוא שם ספק אינו שם ספק חי ספק מת ספק נכרי ספק ישראל מפקחין עליו [מצאוהו חי מפקחין עליו] ואם מת יניחוהו, מצאוהו חי פשיטא לא צריכא לחיי שעה. ת''ר עד היכן הוא בודק עד טבורו וי''א עד חוטמו בדק ומצא עליונים מתים לא יאמר כבר מתו התחתונים, מעשה היה ונמצאו העליונים מתים והתחתונים חיים, אמר רב פפא מחלוקת ממטה למעלה אבל מלמעלה למטה כיון דבדק ליה עד חוטמו תו לא צריך דכתיב כל אשר נשמת רוח חיים באפיו, ומנא לן [דפיקוח] נפש דחי שבת דכתיב אשר יעשה אותם האדם וחי בהם ולא שימות בהם. [המנהיג הלכ' צום כפור].
------
מי שנפלה עליו מפולת בשבת ספק הוא שם ספק אינו שם, ספק חי ספק מת, ספק נכרי ספק ישראל, מפקחין עליו את הגל בשבת. מצאוהו חי מפקחין אע''פ שאינו יכול לחיות אלא חיי שעה, מצאהו מת יניחוהו. עד היכן הוא בודק עד חוטמו, ש[אם] אין לו חייות בחוטמו אין לו חייות בשאר אבריו, שנ' [בראשית ז'] כל אשר נשמת רוח חיים באפיו. בדק ומצא עליונים מתים, אל יאמר כבר מתו תחתונים, ומעשה היה [ו]נמצאו העליונים מתים והתחתונים חיים. [פסקי ריא''ז].
------
בפרק יום הכפורים מי שנפלה עליו מפולת ספק הוא שם ספק אינו שם ספק חי ספק מת ספק נכרי ספק ישראל מפקחין עליו, מצאוהו חי מפקחין עליו ואם מת יניחוהו, מצאוהו חי מפקחין אפילו לחיי שעה. מיהא שמעינן דאמדינן אפילו לחיי שעה ומחללין שבת ועוברין על המצות להחיותו חיי שעה כשם שמחללין בחיי ימים הרבה, דוחי בהם ולא שימות בהם קרינא ביה אפילו לחיי שעה. ועד היכן הוא בודק עד חוטמו ויש אומרים עד טבורו. בדק ומצא עליונים מתים לא יאמר כבר מתו התחתונים, מעשה היה ונמצאו עליונים מתים והתחתונים חיים. אמר רב פפא מחלוקת ממטה למעלה אבל מלמעלה למטה כיון דבדק ברישא ולא אשכח לא צריך דכתיב כל אשר נשמת רוח חיים באפיו. [ספר תורת האדם להרמב''ן ענין הסכנה].
------
כ' רב אחא הא דאמר רבא [פסחים נ''ד ע''ב] עוברות ומניקות מתענות ומשלימות בת''ב כדרך שמתענות ומשלימות ביה''כ, אבל חיה אין [לה] להתענות ביה''כ עד ל' יום. טעמי' חזי לן כיון דשרי לה רבנן נעילת סנדל [רפ''ח דיומא] ואסור לדידי' מדאורייתא וכל רבותא חולקין ואמרין לאחר ז' דינה כשאר כל אדם לענין תענית יה''כ, ושאני נעלת סנדל דרבנן, ומתני' ודאי לא מסתבר כותי' מיהו תוך ג' ימים או עד זי''ן כשאמרה צריכה שוחטין ומבשלין בשבילה ככל חולה שיש בו סכנה כד' בשחיטת חולין [חולין ט''ו ע''א] ומותר לבריא לאכול ממנו באומצא דא''א לכזית בשר בלא שחיטה. ומהא ליכא למידק דצריך לשחוט, דאם מוכן נבלה נותנין לה נבלה, והיכא דליכא בשר אלא בהמה בחייה ודאי צריך לשחטה, דבנחירה ושאר מיתות נמי חלול איכא כבשחיטה שהרי תקן... ואי איכא גוי שיכול לנחור איכא מרבואתא אמרו יעשו ע''י גוי, ול''נ לן דהא אמרינן ביומא [פ''ד ע''ב] אין עושין דברים אלו לא ע''י גוים ולא ע''י קטנים אלא ע''י גדולי ישראל, שמא יאמרו בקושי התירו פקוח נפש ואינו מותר לכתחלה ע''י מחויבי מצות, ונמצא מכשילן בפעם אחרת כשלא ימצאו גוים וקטנים לא יחללו על פ''נ, ותו בגמ' ואין אומרין לעשות דברים אלה לא ע''י נשים ולא ע''י כותיים מפני שמצטרפין לדעת אחרת, כלומר אין אומרין כותיים ונשים אעפ''י ששניהם מחויבים במצות שהם לבדם יחללו שבת בפ''נ, שמא יחשבו בלבבם גדולי ישראל לא ירצו לחלל שבת בפ''נ, אבל אותנו מכשילין דכותאי לית להו לפני עור לא תתן מכשול ונשים דעתם קלות וטועות נמי בכך, והיינו שמצטרפין לדעת אחרת אם מניחין אותן לעסוק לבדן, הלכך ודאי ישחט ישראל ולא לנחור ע''י גוי, ואינו דומה להא דאמרינן [יומא פ''ג ע''א] מאכילין אותו הקל הקל תחלה, התם ליכא למיחש למכשול לעתיד לבוא. ומתחזיא לן אפי' איכא נבלה מוטב שישחטו לו ולא להאכילו נבלה ואפי' לא ידע החולה שהוא נבלה כיון דשבת נתנה לדחות אצלו בהבערה ובשול ושאר דברים, ולית לן למימר מוטב שיעבר החולה על אסור נבלה דהתירה לו התורה, ולא יחללו אחרים בשחיטה, לאו מלתא הוא, דעלה דידן רמי' לחלל בפקוח נפש ולא על החולה לחוד, דלמדנו פקוח נפש [יומא פ''ד ע''א] מושמרתם את חקותי וגו' אשר יעשה האדם וחי בהם. ואמרינן הזריז בפ''נ הרי זה משובח והמונע עצמו כאלו שופך דמים שנ' לא תעמוד על דם רעך והנשאל הרי זה מגונה והשואל ה''ז שופך דמים. ולי הכותב נ' אפי' אין צריך לשום חלול שבת אלא בשחיטה יש לצדד דמוטב לשחוט מלהאכילו נבלה דיותר מגונה לאכול דבר טמא מחלול שבת בכה''ג, ותו כיון דגם בחולה ממעטינן באסור היכא דאפשר ואמרו מאכילין אותו הקל הקל תחלה, לדידי' בשחיטה לא עבדינן אלא חד אסורא ואי אכל נבלה עובר בלאו אכל כזית וכזית, ואע''ג דהאי ל''ת והאי איסור סקילה לא קרינן נבלה הקל כיון דאיכא לאווין טובא, ויש שאמרו שבת דחויה אצל פ''נ וטומאה נמי דחוי' אצל צבור, וכי היכא דבטומאה צריך לאהדורי ולאתויי טהורי מבית אב אחרינא בדאפשר, ה''נ לא נחלל שבת בשחיטה אם אפשר להאכילו נבלה. ולענ''ד לא דמי, ודאי היכא דמצי למיעבד בטהרה לא עבדינן בטומאה, והיכא דאפשר בפ''נ בהיתר לא מחללינן ש', ואף אי עבדינן בחלול ש' ממעטינן בחלולו היכא דאפשר כיון דלא הותרה שבת אלא דחוי', וה''נ אמרינן בפרי''ש [מנחות ס''ד ע''א] אמדוהו לגרוגרת א' ויצאו עשרה והביאו לו כל א' וא' כולן פטורין אפי' הבריא בראשונה, אמדוהו לשתי ג' ולא מצאו אלא ב' בשני עוקצין וג' בעוקץ א', כורתין העוקץ שיש בו ג', אע''ג שאין צריך אלא לב' ואין כורתין ב' שיש בו א' א' שלא להרבות בקצירה, אבל הכא בהיתר לא מצי למיעבד שאם לא ישחט בעי למדחי אסור נבלה, ואי שחט מדחי שבת, מוטב לעשות דחוי א' וישחט, ממה שיעשה החולה הרבה דחיות בכל כזית וכזית. [האשכול — רצב''א, הלכ' מילה].
------
תנו רבנן מי שאחזו בולמוס מאכילין אותו הקל קל וכו'. נראה לי דשמעינן מינה דהא דאמרינן הזריז הרי זה משובח כגון שצריך מתון קצת לגוים, אבל אם אפשר כך במהרה לגוים כמו בישראל יעשה על ידי גוים. ואם היתה צריכה ליין לחמם לה בשבת ולהניח על גבי גחלים לוחשות וליחתות, קרוב הדבר בעיני שמוטב שימלא ישראל הפך יין והגויה תניחנו על האש, ואפילו אם תהיה מנסכתו, יין נסך דרבנן וחילול שבת דאורייתא. ותניא מאכילין אותו הקל קל וכן בחולה. חזרתי ועיינתי בסימן אלף ופ''ג. [ראבי''ה סימן תקל''א].
------
בפ' אחרון דיומא גבי בולמוס אם ההיתר מזומנין לה כאיסור נותנין לה ההיתר ואם לאו נותנין לה האיסור. ומעוברת שהריחה אין סכנתא מיד לכן מנסין לה הקל. ובפ' מפנין (דף קכ''ט) שאינו סכנה אלא יתובי דעתא אין צריך חילול גמור, וכן לעיסת כמון למילה כי כל מקום שאין בו סכנה נעשה בהיתר, כמו בפ' ב' דע''ז (כ''ח ע''ב) מעלין ביד אבל לא בסם, ובכתובות בפ' אעפ''י (ס' ע''א) גונח יונק חלב בשבת אפי' אין בו סכנתא כי אם החולי נמשך, וביבמות בפרק חרש (קי''ד ע''א) דלא שרינן בשבת אינו צער כל כך, דדמי (שבת צ''ד ע''ב) לציצין שפירשו רובן ומצערות מותר בידו להשירן אם לא פירשו אסור אפי' ביד. ובפ' ח' שרצים (ק''ט ע''א) מי שניגפו ידו או רגלו התירו ביין אבל לא בחומץ, אבל גב היד וגב הרגל אפילו בחומץ דמכה של חלל היא בפ' אין מעמידין (כ''ח ע''א) וכל מקום שניכרת הרפואה ואין בו סכנה אסור. בפ' תולין (ק''מ ע''א) אין שורין את החלתית בפושרין ואם אין ניכרת מותר. בפ' ח' שרצים (ק''ט ע''ב) כל האוכלין אוכל אדם לרפואה. ומפיס מורסא דשרי לר' שמעון בפ' ח' שרצים (ק''ז ע''ב) ובסנהדרין בפ' ואלו הן הנחנקין. ולקנח פי המכה שרינן בעירובין בפ' המוצא תפילין (ק''ב ע''ב) ולכחול העין שרינן במסכת ביצה בפרק יום טוב (כ''ב ע''א). [הרוקח סימן ק''ט].
------
ת''ר מי שאחזו בולמוס מאכילין אותו הקל, טבל ושביעית שביעית, טבל ונבלה נבלה, טבל ותרומה תנאי היא, מר סבר טבל חמור, דאלו תרומה חזיא לכהן, ומר סבר תרומה דאלו טבל אפשר דמתקן לה ואכיל. אמר רבא בדאפשר לחולה כולי עלמא לא פליגי, כי פליג דלא אפשר לחולי. פי' בדאפשר לחולי אטבל קאי, וה''ק אם אפשר (לא) לתקן אטבל ודי לו בחולין לבד התרומה, מפרשי' (תרומה) תרומה ויהבי' ליה לחולין, כי פליג שצריך לו הטבל, מר סבר מפרשי', ויהבי' ליה תרומתו וחולין, דטבל (תרומה) [חמורה], ומר סבר לא מפרשי' ליה, ויהבי' ליה טבל, דתרומה חמורה. ופרכי' פשיט', כלומר פשיט' דבדאפשר לחולי מפרשי' ויהבי' ליה, ופריק לא צריכא בשבת, כלומר אפי' בשבת מפרשי. ופרכי' הא נמי פשיטא, דבהפרשה ליכא אסורא אלא מדרבנן, ואי לא מפרשי' איכא טבל דהוא חייב מיתה ופרקי', לא צריכא בעציץ שאינו נקוב, שאין צריך לעשר אלא מדרבנן, מהו דתימא כיון דאסור הפרשה בשבת מדרבנן, ואסור טבל בעציץ שאינו נקוב דרבנן, מוטב שיעבור ממילא על אסור טבל דרבנן, ואל יעשה אסורא דרבנן שיפריש אותו בשבת, קמ''ל דהא עדיפא (דאפי') [דאתי] לאחלופי בטבל דעלמא. [השלמה].
------
יש אומר שאסור לשחוט תרנגולת לחולה בשבת אפי' ביש בו סכנה אלא מוטב להאכילו נבילה שהוא איסור לאו מלחלל שבת שהוא איסור סקילה. ורבינו יצחק ברבי אברהם ז''ל התיר ויותר ניאות להאכילו שחוטה מנבילה מכמה טעמים חדא שאם היה הדבר נודע לחולה הי' נמנע מלאכול ויבא לידי סכנה ועוד כיון ששבת הותרה אצלו וכל הזריז הרי זה משובח. אם כן יותר טוב הוא להאכילו שחוטה בהיתר מלהאכילו באיסור אע''פ שהוא איסור לאו דהא אשכחן שאין הקב''ה מביא תקלה באכילת איסור ומביא תקלה על ידן באיסור סקילה כגון ר' ישמעאל שקרא והטה. וכן השוחט לחולה בשבת מותר לבריא באומצא משמע כמו שכתבתי כך השיב ריצב''א. [ריקאנטי סימן ק''ה].
------
חולה שיש בו סכנה אם לא יאכל בשר ויש לפניו נבלה ואין לנו שחוטה אם לא שנשחוט בשבת יש מי שכתב כי מוטב שיעבור הוא על לאו דנבלה משיעבור אחר על איסור סקילה. וכתב הראב''ד בתשובה כי דבריהם מכוונים אבל יש לומר כי אסור שבת ניתן לידחות בהבערה ובישול ובהחם לו חמין, א''נ א''א שלא יהיה קטן בסוף העולם שניתן שבת לדחות אצלו אבל אם היה חולה צריך לאכילה (באלתר) [לאלתר] והנבלה מוכנת לו מיד והשחוטה מתאחרת לו בהא ודאי מאכילין לו הנבלה מיד ואין ממתינין לשחוטה עכ''ל. ורמ''ה כתב בתשובה והביא ראיה לדברי הראב''ד מאוכל נפש ביום טוב דשוחטין דאיכא עשה ולא תעשה ולאכל נבלה דאין בה אלא לאו או ניחור עופות שאינם טעונין שחיטה אלא מדרבנן, אלא כיון שהתורה התירה אוכל נפש ביום טוב הוי לדידן כל צורך אוכל נפש בי''ט כמו בחול והכא נמי כיון שהותרה לנו פקוח נפש הוי לדידן כל מלאכה שנעשית בשביל חולה שיש בו סכנה כמו בחול. והיכא דאיכא תרי איסורי מאכילין לו הקל כמו שכתבתי בנתיב י''ח [ח''ג] בדין מי שאחזו בולמוס ושחיטה המאכל מותר אבל הנבלה המאכל עצמו אסור ואריא הוא דרביע עילויה ע''כ. ונראה מכל זה דשוחטין בשבילו אע''ג דאיכא נבלה. וכתב הרא''ש ואני שמעתי משום דחיישינן שמא יהיה החולה קץ באכילת איסור ויפרוש ויסתכן. [רבינו ירוחם ני''ב ח''ט].
------
והיכא שהוצרך לתרנגולת יש לעיין אם נשחוט את התרנגולת או נאמר לגוי לשחוט אותה, או אם היתה שחוטה מגוי אם יאכל אותה ולא נשחוט. ורבינו הרשב''א השיב לי בתשובה שדין זה תלוי בפלוגתא דפליגי אם שבת דחויה או מותרת. דלמאן דאמ' מלאכות שהתירו בשבת הותרה השבת לגמרי, א''כ נשחוט אותה. ולמאן דאמר שבת דחויה היא, איפשר שניתן לו נבילה, ונראה שהלכה כמאן דאמר שבת דחויה היא ע''כ. ואע''פ שדעת התוספות שמותר לשחוט שאם יהרגנה הגוי תהא נמאסת בעיניו. ואי משום האי טעמא כל שלא ראה החולה מי שוחטה אין כאן זה הטעם. והרמב''ן ז''ל התחיל השאלה ולא כתב בו תשובה. ור''מ ב''מ ז''ל התיר לשחוט אלא שכתב שבת דחויה היא, וזה נראה בהפך. [צרור החיים הדרך השלישי סימן י''ב].
------
ונשאלה שאלה על הראב''ד ז''ל אם היה חולה שיש בו סכנה וצרך לשחוט לו תרנגול למה לא נאמר לעכו''ם שינחור לו אחת ונאכילנו הנבילה שאין בו אלא איסור דלאו ולא נשחוט ונדחה איסור שבת שיש בו איסור סקילה. והשיב לו שזה החולה איזה איסור עומד לפניו ומעכבו ודאי איסור שבת ולא איסור נבילה תדע שאלו לא היה שבת מי היינו מבקשים לו נבילה לאכילה לא כי אם שחוטה וכיון שכן האיסור שעומד לפניו ומעכבו הוא ששב היתר גמור לא איסור אחר ולפיכך מתירין לו איסו' שבת לא איסור נבילה ע''כ. והרשב''א ז''ל השיב על זה והביא בדבריו שמפני שנסתפק בו הרמב''ם ז''ל והראב''ד ז''ל השיב עליו ולא נמצאת תשובתו אתה שואל ממני וכו' וז''ל התשובה בעונותינו אין בידינו ראיה מכרעת ואם גדולי ישראל לא מצאו בה ידים איך נעמוד אנחנו על בירור' אלא שאני מדמה שהדבר תלוי במחלוק' שנויה בשבת אם דחויה היא אצל הרבים שהותרה בה או הותרה וכן בטומא' אצל רבים אם דחויה או הותרה שאם תאמר דחויה מאכילין אותו הנבילה המצוי' ואין שוחטין שלא הותרה בשבת אצל חולה המסוכן כדי שנא' שחזרה שבת להיות מותרת בחול כדי להנצל את המסוכן אלא שדוחין את השבת במקום סכנת נפשות וכיון שיש נבלה להצילו בה לא התירו לנו לשחוט וכמדומה לי שברוב המקומות יראה כמ''ד דחויה ולא הותר זהו שאני מדמה עכ''ל. [ארחות חיים הלכ' שבת סימנים שמ''ה—שמ''ו].
------
ונשאלה שאלה אל הראב''ד ז''ל, אם היה חולה שיש בו סכנה וצריך לשחוט לו תרנגולת, למה לא נאמר לעכו''ם שינחור לו אחת ונאכילנו נבילה שאין בו כרת ואין בה אלא איסור לאו, ולא נשחוט ונדחי שבת שיש בו איסור סקילה. והשיב לומר שזה החולה אי זה איסור עומד לפניו ומעכבו ודאי איסור שבת ולא איסור נבילה, תדע שאילו לא היה שבת מי היינו מבקשין לו נבילה לא אלא שחוטה, וכיון שכן האיסור עומד לפניו ומעכבו הוא ששב היתר גמור לא איסור אחר, ולפיכך מתירין לו איסור שבת ולא איסור נבילה. ואסור לשאול אם הוא מותר כדאמרינן בירושלמי [יומא פ''ח ה''ה] הנשאל על זה הרי מגונה והשואל הרי זה שופך דמים שהרי כתוב וחי בהם. [כל בו הלכ' שבת סימן ל''א].
------
מסכת יומא פרק בתרא ת''ר מי שאחזו בולמוס מאכילין אותו הקל הקל, טבל ושביעית מאכילין אותו שביעית, טבל ונבלה מאכילין אותו נבלה, טבל ותרומה תנאי היא דתניא טבל ותרומה מאכילין אותו טבל ואין מאכילין אותו תרומה, בן תימא אומר תרומה ולא טבל. וקיימא לן כת''ק טבל ולא תרומה. וטעמא דמילתא, דתרומה אין היתר לאיסורה אבל טבל אפשר דמתקן ליה. ואית לאפוקי מהכא דלענין בולמוס וכל חולה שיש בו סכנה, דנבלה ומעשה שבת, אם הנבלה מבושלת ומתוקנת מאכילין לו אותה נבלה ולא נשחוט ונבשל דזהו הקל הקל, דנבלה בלאו ושבת במיתה, אבל אם הנבלה אינה מבושלת אחרי שצריך לחלל שבת על בשולה לא נאכילהו אותה נבלה אלא נשחוט ונבשל ואף על פי שעכשו יש שתי אבות מלאכות. וזהו לשיטת הפוסק דחויה היא שבת אצל סכנת נפשות, דאלו למאן דפסק הותרה שבת אצל חולה לא יהבינן ליה נבלה לעולם דמעשה שבת מותרין לו ונבלה אסורה לו, ועוד מטעם מיאוס הנבלה שמא יוסיף על חליו. והר''ם (הל' שבת פ''ב ה''א) אית ליה דחויה שבת. [כפתור ופרח לרבינו אשתורי הפרחי פל''ד].
------
מאכילין אותו שביעית. פי' המורה שביעית לאחר זמן הביעור (חסר) אלא איסור שביעית הוא כגון ששמר פרדיסו ולא הפקירו וכדתניא בסיפרא והיתה שבת הארץ לכם לאכלה מן השבות אתה אוכל ואי אתה אוכל מן השמור אי נמי שלא הפקיר פירותיו בשעת הביעור א''נ כגון שזרע וקצר בשביעית. [תוס' רי''ד].
------
גרסינן בפרק אחרון דיומא, הלכה מי שאחזו בולמוס מאכילין אותו טבל ואין מאכילין אותו תרומה, בן תימא אומר תרומה ולא טבל. ומסקנא מר סבר טבל חמור דלא חזי לשום אדם אבל תרומה חזיא לכהן, ומר סבר תרומה חמורה אבל טבל אפשר דמתקן ליה. והכא לא מצי למיתלי קולא דתרומה דאי בעי מיתשיל עלה כדאיתא בפרק הנודר מן הירק [נדרים נ''ט ע''א]. ותו אפילו בתרומה דידיה נמי אי מיתשיל עלה הדרא לטיבלא כדאיתא בבכל מערבין [עירובין ל' ע''ב]. ולבן תימא תימה. וקשיא לי והלא בכל מקום חמור דבר שאין היתר לאיסורו מדבר שיש היתר לאיסורו. שהרי בפרק הנודר מן הירק [נדרים נ''ח ע''א] קורא טבל דבר שיש לו מתירין, ותרומה דבר שאין לו מתירין. דטבל בין מיניה וביה ובין ממקום אחר יש לו תקנה. והכי נמי מסקינן בשלהי פרק הערל [יבמות פ''ב ע''א] דתרומה דבר שאין לו מתירין הוא וטבל יש התר לאיסורו אבל לא תרומה, ומה בכך אם תרומה מותרת לכהן, ותנן נמי במסכת נזיר [מ''ז ע''א], כהן גדול ונזיר שמצאו מת מצוה רבי אליעזר אומר יטמא כהן שאין מביא קרבן על טומאתו, ואל יטמא נזיר שמביא קרבן על טומאתו. וחכמים אומרים יטמא נזיר שקדושתו קדושת שעה ואל יטמא כהן שקדושתו קדושת עולם. ומשמע דאפילו נזיר עולם ישנו בכלל זה. ותימה דלא תלי טעמא דהא אפשר בשאלה וכהן לא אפשר בשאלה. ואיכא למימר דחד מתרי טעמי קאמר ליה. דהכי נמי אמרינן בתחילת יבמות [ה' ע''א] ראשו דמצורע מאי ת''ל לפי שנאמר תער לא יעבור על ראשו יכול אף נזיר מצורע כן ת''ל ראשו. אלמא אתי עשה ודחי לא תעשה, הכי נמי סד''א ביבמה, להכי איצטריך עליה לאוסרה. ופרכינן מה לנזיר שכן ישנו בשאלה. דאי לא תימא הכי מאי טעמא לא ילפינן מנזיר דעשה דמצורע דחי לא תעשה [ועשה] דנזיר, אלא משום דאיכא למיפרך מה לנזיר שכן ישנו בשאלה. והכא מאי טעמא לא אהדרי ליה רבנן הכי, אי לא כדפרשינן. הכא נמי גבי טבל מאי טעמא דבן תימא דמחמיר. ונראה כיון דטבל איסורו שהו בכל, אבל תרומה מותרת לכהן. כדקא מסיק דטבל לא חזי [לשום אדם] ותרומה חזיא לכהן. וכיון דבשעת איסורו חמור טבל מתרומה הילכך מאכילין [אותו] תרומה ולא טבל. ונראה דבן תימא ורבי יהודה בן תימא אחד הן. דומיא דכל אותן שנקרא ''בן'' סתם. בן ננס, בן עזאי, בן זומא, בן חכינאי. וגם נראה לפי התפלה שהתפלל על בנין עירך כי מחדש [—לפני זמן קצר] חרבה. ובמהרה בימינו תבנה ויקויים ''ואני אהיה להם לחומת אש סביב ולכבוד אהיה בתוכה''. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך יהודה בן תימא].
------
אמר רבא בדאיפשר בחולין כ''ע ל''פ דמתקנינן לי' וספינן ליה כי פליגי בדלא אפשר ליה. פירש המורה באיפשר בחולין שיש די בחולין שבטבל זה להאכילו לאחר שתינטל תרומתו דכ''ע ל''פ דמתקנינן ליה חולין ואין מאכילין אותו לא טבל ולא תרומה כי פליגי בדלא אפשר בחולין אא''כ אוכל את כולן כו' וקשיא לי להאי פירושא ואמאי אי אפשר בחולין והא קי''ל תרומה אין לה שיעור וחטה אחת פוטרת כל הכרי מדאורייתא ותו מאי האי דאמרן לעיל טבל ושביעית מאכילין אותו שביעית ואמאי מאכילין אותו שביעית נפריש ממנו התרומה ונאכילנו החולין שבו ובעד התרומה נאכילנו שביעית אבל כנגד כל הטבל לא נאכילנו שביעית מש''ה נ''ל לפרש דבדאיפשר הוא כגון שהבעלים שם [חסר] ואי אפשר לתקן הטבל מאכילין אותו שביעית שהיא יותר קלה ממנו. [תוס' רי''ד].
------
@ פ''ג ע''ב
לא צריכה בשבת, דאע''ג דשבת הוא מעשרין לו קודם שיאכילוהו באיסורא. בשבת נמי טילטול מדרבנ' הוא, כלומ' דהיכי עבדינן אנן איסורא אטו דידיה מטלטלינן טבל דהוא מוקצה דאיכא איסור טילטול מדרבנ' דמוטב שיאכל הוא איסורא ואחרים לא יחללו עליו שבת. ת' בעציץ שאינו נקוב, כלומ' דהויא אותה תבואה מעציץ שאינו נקוב דמדאורייתא לאו טבל הוא ולא הוי תיקון ולית ביה טילטול אפי' מדרבנן דהא מדרבנן ליכא טילטול אלא במידי דאיסור מדאורייתא. נימא כתנאי, הא דאמ' בן תימא דטבל חמור וצריך לעשר, דתניא מי שנשכו כול'. וגוזזין לו כרישין, שהן מחוברין עדיין. ואין צריך לעשר דברי ר' אליע' א' וכול' לימ' ר' אליע' ביר' שמע' הוא, דאמ' צריך לעשר דהיינו כבן תימא ולא ר' דאמ' אין צריך לעשר. אלא גבי מעשר ירק מדרבנן, ולפיכך לא מיחייב כגון הכא לעשורי. אבל מעשר דגן מדאוריתא, דאע''ג דעציץ שאינו נקוב הוא מכל מקום מההוא מין קאתי דהוי טבל מדאורייתא כגון מין פירות או מין דגן, אפי' ר' מודה דלא יאכל עד שיעשר ואפי' בשבת. ט''ן נימא הא דבדאיפשר לתקוני מעשרינן כתנאי דתניא כול' ר' אליע' ביר' שמע' היא דאמ' לא יאכל עד שיעשר, ובדאיפשר להמתין עד שיעשר וכגון שגדל בעציץ שאינו נקוב דאי בעציץ נקוב ליכא דפליג דודאי צריך לעשר, ואי בדלא איפשר בדחולי לדברי הכל אין צריך לעשר. ראו נא כי אורו עיני כי טעמתי מעט הדבש הזה. מאי אע''פ שאין ראיה לדבר, כלומ' דהאי מסתברא מילתיה מהכא דדבש מאיר את העינים, אמ' ליה דהתם לאו בולמוס הוה, ולהכי לאו ראיה גמורה היא לגמרי. לא שנו, דאוכל דבש ואהכי. ומגרד גריד, לבו של אדם לאכול יותר (שנ') דודאי לאחר אכילה מיבעי לי[ה] למיתב [שנ'] וימצאהו איש מצרי בשדה (ויביאהו) [ויקחו אותו] אל דוד ויתנו לו לחם וישקוהו מים ויתנו לו פלח דבילה ושני צימוקים ותשב רוחו אליו, ודוד קים ליה שאחזו בולמוס. אליה בדבש, דהיינו דבר שמן בדבש. למזרחה, לפי שמאותו צד זורח שמש עד חצי היום והוא עיקר חמימותן ולפיכך מתוקים הפירות... [במזרח] כדכת' ממגד תבואות שמש. קפחיה לרועה, שדחקו עד שנתן לו לחמו. ואכליה לריפתא, כדאמ' דאכילה מהניא לההוא חולי. מצער ליה ר' יהו' לר' יוסי, שהיה מזכיר לו מה שקיפח את הרועה. אהדריה לוגי וצעי, שהביאו לו בני העיר לוגין מליאין מים (וקרעות) [וקערות] מליאות מאכל, ע''א פלגי וצעי חתיכות של לחם וככרות שלימות, וח''ע גריס פלחי וצעי, כלומ' פלח דבילה וקערות מליאות מאכל. דייק בשמא, שאמר משמעות שמו של אדם מחזיק אותו כדסמוך. אשלימו ליה, הפקידו לו. אזל, ר' מאיר. ואותביה, לרישיה בכ(ב)דא. וקבריה בקברא דאבוה, בקבר אביו של אושפיזו ובא בחלום והגיד לו לבנו מה שעשה ר' מאיר. דבי שמשי, של ערב שבת בטילין אינון כי הכיר ר' מאיר בדבר. אמרו ליה, ר' יהו' ור' יוסי לההוא הב לן כול'. אימור דאמרי אנא, למידק בתר שמא למיחש לחושדו, לאחזוקי בגזלן מי אמרי כלומ' שיהא א' עליו שהוא גזלן. משכוה ועיילוה לחנותא, משכוהו בדברים עד שהביאוהו לחנות, והיו רוצין להשכירו כדי שיודה להן. אשפמיה, גרנון בלע', כמ' ולא עשה שפמו כול'. אזול יהבו סימנא לאיתתיה, שאמרו לה שאמ' להן שעל פי אותן סימנין שהוא אכל אותו היום עדשים תיתן להם כיסיהם. והיינו דאמרי' מים הראשונים מאכילין בשר חזיר, מפרש במדרש ר' תנחומא [בלק ט''ו] שבימי השמד היו מוכרין קצבי ישראל בשר שחוטה בצנעה וכל מי שהיה נכנס לבית(ו) [ה]מאכל אם היה נוטל ידיו קודם שנכנס לחנות היה יודע שיש' הוא והיה מניח לפניו בשר שחוטה ואם לאו בידוע שגוי הוא, פעם אחת נכנס אחד ולא נטל ידיו וכסבור היה הקצב שגוי הוא והאכילו בשר חזיר, לאחר שאכל שאל לו דמי חזיר לפי שדמיו יקרין ואמ' לו הלה שיש' היה, והיינו מים הראשונים האכילו בשר חזיר. אחרונים הרגו את הנפש, דכשאדם נוטל ידיו לאחר אכילה רגיל להעביר ידו על פניו ומדיח והיל' אם זה היה נוטל ידיו לאחר אכילה והיה מדיח פניו לא היו נראין העדשים על שפמו ולא היו נותנין הסימנין לאשתו ולא הורגה. הוו דייקי, ר' יהו' ור' יוסי. ורירו, ביבא בלע'. נוטף, כל שעה. סרוחות, גדולות ותלויות כלפי מטה, כמ' וסרח העודף. ממאי הוי, שוטה שמזיק כל כך. משחקות בו, שמכשפות אותו ובודקות כישופן בו. [פירוש רבינו אליקים].
------
מי שנשכו [נחש] קורין לו רופא ממקום למקום וקורעין לו תרנגולת וגוזזין לו כרישין ואוכל. אמר רב נחמן אמר שמואל מי שאחזו בולמוס מאכילין אותו אליה בדבש רב הונא בריה דרב יהושע אומר סולת נקיה בדבש רב פפא אמר אפילו קמח שעורים בדבש. א''ר יוחנן פעם אחת אחזני בולמוס ורצתי למזרחה של תאנה ואכלתי וקיימתי בעצמי (קהלת ז') והחכמה תחיה את בעליה. דתניא הרוצה ליהנות מן התאנה יאכל ממזרחה שנ' (דברים ל''ג) וממגד תבואות שמש. [רי''ץ גיאת הלכ' יו''כ].
------
הבולע נימא של מים מחממין לו חמין בשבת, ועושין לו כל צרכי רפואה, מפני שהיא סכנת נפשות. וכן מי שנשכו כלב שוטה או אחד מזוחלי עפר שממיתין אפילו היה ספק ממיתין ספק אין ממיתין עושים לו כל צרכי רפואה להצילו, לר''ם. ומן ההלכה נראה שמי שנשכו נחש קורין לו רופא ממקום למקום. [הבתים — שערי המלאכות האסורות ביום השבת שער שלישי].
------
בפרק החובל (פ''ה ב') תנא דבי ר' ישמעאל ורפא ירפא מכאן שניתנה רשות לרופא לרפאות. פי' שמא יאמר הרופא מה לי בצער הזה שמא אטעה ונמצאתי הורג נפשות בשוגג לפיכך נתנה לו תורה רשות לרפאות. וקשיא לי הא דתניא בתוספתא (ב''ק פ''ט) רופא אומן שרפא ברשות ב''ד והזיק ה''ז גולה, אלמא עונש שוגג יש בדבר, ויש לומר הכי, הרופא כדיין מצוות לדון, ואם טעה בלא הודע אין עליו עונש כלל, כדאמרינן (סנהדרין ו' ב') שמא יאמר הדיין מה לי בצער הזה ת''ל עמכם בדבר המשפט אין לדיין אלא מה שעיניו רואות, ואעפ''כ אם טעה ונודע לב''ד שטעה משלם מביתו על הדרכים הידועים בו, ואע''ג דהתם אם דן ברשות ב''ד פטור, אף כאן מדיני אדם פטור מן התשלומין אלא שאינו פטור מדיני שמים עד שישלם הנזק ויגלה על המיתה, הואיל ונודע שטעה והזיק או המית בידים. וכן אמרו בתוספתא דב''ק (פ''ו ה''ו) גבי פטורים מדיני אדם וחייבין בדיני שמים, רופא אומן שריפא ברשות ב''ד פטור מדיני אדם ודינו מסור לשמים, ומ''מ בלא הודע שלו אינו חייב כלום כמו שהדיין פטור לגמרי בין מדיני אדם בין מעונש שמים, והוא שיזהר כמו שראוי ליזהר בדיני נפשות ולא יזיק בפשיעה כלל.
ומסתברא דהא דאמרינן נתנה תורה רשות לרופא לרפאות, לומר שאינו אסור משום חשש השגגה, א''נ שלא יאמרו הקב''ה מוחץ והוא מרפא, שאין דרכן של בני אדם ברפואות אלא שנהגו, כענין שכתוב (ד''ה ב' ט''ז) גם בחליו לא דרש את ה' כי אם ברופאים. אבל האי רשות רשות דמצוה הוא דמצוה לרפאות ובכלל פקו''נ הוא כדתנן מאכילין אותו ע''פ בקיאים. ותניא (יומא פ''ג ב') מי שאחזו בולמוס מאכילין אותו ע''פ בקיאים דבש וכל מיני מתיקה מפני שהדבש וכל מיני מתיקה מאירין את העינים, וכל אלו על פי בקיאין מאכילין אותו, שאם היתה אישתא צמירתא בבולמוס שלו והאכילוהו דבש הרי אלו הורגין אותו. ותנן נמי (פ''ד א') החושש בפיו מטילין לו סם בשבת, וכן רבינא (פסחים כ''ה ב') דשייף לי' לברתיה בגוהרקי דערלה משום אישתא צמירתא, וכן בכל מתרפאין חוץ מעצי אשרה, כלן בדרכים של מלאכת הרפואות עושין אותן, ואי אפשר לדעת אותן אלא ע''פ אותה חכמה. וכן עין שמרדה מותר לכוחלה בשבת, מלאכת הכוחלין משערי הקלורין של רפואות היא, והואיל ומחללין שבת ברפואות ש''מ בכלל פקוח נפש הן, ופקוח נפש מצוה רבה היא, הזריז בחכמה זו משובח והנשאל מגונה והשואל שופך דמים, וכ''ש המתיאש ואינו עושה. וש''מ כל רופא שיודע בחכמה ומלאכה זו חייב הוא לרפאות, ואם מנע עצמו ה''ז שופך דמים.
וקשיא לי הא דגרסינן בפ' אלו הן הנחנקין (פ''ד ב') איבעיא להו בן מהו שיקיז דם לאביו, רב מתנה אמר ואהבת לרעך כמוך, רב דימי בר חנניה אמר מכה אדם ומכה בהמה מה מכה בהמה לרפואה פטור אף מכה אדם לרפואה פטור. רב פפא לא שביק ליה לבריה [למשקל ליה סילוא מר בריה דרבינא לא שביק ליה לבריה] למפתח ליה בועיה דלמא חביל ביה והוי לי' שגגת איסור, אי הכי אחר נמי אחר שגגת לאו בנו שגגת חנק, הדין הוא סוגיא דהתם. והשתא תמיהא לי אם כן לא יתעסק בקי ברפואות כלל דלמא טעי וה''ל שגגת סייף. ועוד מ''ש בן בהקזה דאביו ומ''ש אחר בהקזה דחבריה, דהתם נמי דלמא מזיק לי', שכמה דברים של סכנה תלוין בהקזה. ועוד אם נחוש לרופא, אף החולה יחוש לעצמו, שאם מרפאין אותו בסממנים והוא אוכלן, בכוס של עיקרין ושתה אותן, שמא טעו בחולי או ברפואה ונמצא שהמית את עצמו, שטעותן של רופאים סם המות הוא, ונמצא שאף החולה עצמו בא לבית הספק.
וי''ל כיון שנתנה תורה רשות לרופא לרפאות, ומצוה נמי היא דרמיא רחמנא עליה אין לו לחוש כלום, שאם מתנהג ברפואות כשורה לפי דעתו, אין לו בהן אלא מצוה, דרחמנא פקדי' לרפויי, וליביה אנסיה למטעא. אבל בן אצל אביו כיון דאיכא אחריני למשקל ליה סילוא ולמפתח לי' בועיה לא שבקינן לבן למעבד הכי, דלא ליהוי מעייל נפשיה לספקא דחיוב מיתה. וכן הא דאקשינן עלה מהא דתנן מחט של יד ליטול בה את הקוץ ליחוש דלמא חביל בי' והוי ליה שגגת סקילה, התם נמי משום האי טעמא הוא דכיון דלאו סכנה היא ולאו חולי הוא כלל הוה ליה למשבקיה עד מוצאי שבת דלא ליעול לספק חילול שבת.
ולהאי טעמא גבי הקזה כיון דחבלה גופה לרפואה היא, מותר לבן להקיז דם לאביו, דבנו ואחר שוין הם בכך. אם הקזה זו רפואה היא לו, לשניהם מותר ולשניהם מצוה. ואם טעו והמיתו, לשניהם עונש שגגת מיתת ב''ד. ועובדא דרב פפא ומר בריה דרבינא לא פליגי אפשטא דבעיא דפשטו רב מתנא ורב דימי להתירא.
אבל רבינו הגדול ז''ל כתב איבעיא להו בן מהו שיקיז דם לאביו ואסיקנא רב פפא לא שביק ליה לבריה למשקל ליה סילוא וכו'. ואפשר לומר כן, דאע''ג דמכה אדם לרפואה פטור, ומצוה דואהבת לרעך כמוך הוא, אפ''ה כיון דאיכא אחרינא לא שבקינן לברא למעבד הכי, דלמא חביל ביה טפי ממה שהוא בדרך הרפואה והוה ליה שגגת חנק, אבל למיתה לא חיישינן לא בבן ולא באחר, משום דעל כרחו הצריכן הכתוב לרפאות ואין לך ברפואות אלא ספק סכנה, מה שמרפא לזה ממית לזה.
וזו שאמרו (קדושין פ''ב א') טוב שברופאים לגיהנם, לגנות דרכן של רופאים בפשיעות וזדונות שלהם נאמר, אבל לא שיהא חשש איסור בדבר, כדרך שאמרו שם נמי טוב שבטבחים שותפו של עמלק, הא אלו נהג עצמו כשורה כל שכן שהוסיף זכות לעצמו שאומנותו אומנות לסטים ולא למד ממעשיהם. והתם תנן (נדרים ל''ח ב') המודר הנאה מחבירו נכנס לבקרו עומד אבל לא יושב ומרפאהו רפואת נפשות אבל לא רפואת ממון, והוינן בה כי קתני רפואת נפשות בחנם רפואת ממון בשכר ליתני הכי ומרפאהו בחנם אבל לא בשכר, אלא רפואת נפשות גופו רפואת ממון בהמתו, ואתמר עלה בירושלמי שאפילו יש לו מי שירפאנו מותר לזה לרפאותו שלא מן הכל אדם זוכה להתרפאות, אלמא מצוה דרמיא עליה עבד, והשבת אבידה דגופו היא.
אלא מיהו דוקא בבקי וביודע בחכמה ובמלאכה זו, ושאין שם גדול ממנו, אבל כל שאינו יודע בטיב מלאכה זו לא יהא לו עסק בה. וכן אם יש שם גדול ממנו אסור לו להתעסק בה כלל, ק''ו משאר דינין והוראות שבתורה, דהאיך יורה בספק נפשות במקום שיש גדול ממנו, ואם נתעסק בהן כלל שופך דמים הוא ובן גיהנם הוא בודאי, ואם ריפא שלא ברשות ב''ד והזיק חייב בתשלומין בבקי, וכ''ש אחר, שאין ב''ד מרשין למי שאינו בקי.
ולענין שכר רפואה נראה לי דמותר ליטול מהן שכר בטלה וטרחא, אבל שכר הלמוד אסור, דאבדת גופו הוא ורחמנא אמר והשבותו לו. ואמרי' לענין מצות (בכורות כ''ט א') מה אני בחנם אף אתה בחנם. הלכך שכר החכמה והלמוד אסור דהו''ל כשכר הזאה וקידוש, אבל שכר הטרחא מותר דהו''ל כשכר הבאה ומילוי דמותר. וכן שכר בטלה מותר כדתנן (שם ב') אם היה זקן מרכיבו על החמור ונותן לו שכרו כפועל בטל של אותה מלאכה דבטיל מינה.
וכן מי שיש לו סממנין וחבירו חולה צריך להן, אסור לו לעלות בדמיהן יותר מן הראוי. ולא עוד אלא אפילו פסקו לו בדמיהן הרבה מפני דוחק השעה שלא מצאו סממנין אלא בידו, אין לו אלא דמיהן, כדאמרינן ביבמות (ק''ו א') בת חמוה דרב פפא נפלה לפני יבם שאינו הגון לה אתא לקמיה דאביי וא''ל רב פפא חלוץ לה על מנת שתתן לך מאתים זוז, לבתר דחלץ א''ל אביי זיל הב ליה א''ל רב פפא ולימא ליה משטה אני בך מי לא תניא הרי שהיה בורח מבית האסורין והיתה מעבורת לפניו ואמר לו טול דינר והעבירני אין לו אלא שכרו אלמא א''ל משטה אני בך הכא נמי א''ל משטה אני בך, פי' אע''ג דבכל תנאין דעלמא ה''ז גיטך ע''מ שתתני לי מאתים זוז אין ב''ד מחייבין אותה ליתן, אלא אם נתנה ה''ז גט ואם לאו אינו גט, הכא כיון שאין תנאי בחליצה הו''ל כעושה מלאכה לבעה''ב בעל מנת ושכירות בעלמא היא ולפיכך חייבה אביי ליתן. וא''ל רב פפא כיון דשכירות מרובה היא ומשום דוחק השעה התנית לו אינה מתחייבת ליתן דומיא דבורח למעבורת, ואע''ג דהכא באשה לאו דמים יתירי נינהו וא''ל אפסדתן איתתא ונכסי, וכדאמרינן בסיפא טול דינר בשכרך והעבירני חייב, כיון דהאי יבם שאינו הגון לה הוא והתורה השיאתן עצה הוגנת לחלוץ כדכתיב ודברו אליו וגו', לא מיפסדא מיני' כלום ממאי דחזי לי', הילכך כמי שהתנית בשכר פעולה יותר מהראוי דמי ופטורה. זהו פי' השטה הזאת. ושמעינן מינה דכל דמתני בשכירות יותר מכדי דמים מפני האונס ודוחק השעה שלו, יכול לומר משטה אני בך. והוא הדין ללוקח סממנין ביותר מכדי דמיהן מפני דוחק החולי דלא מחייב אלא בדמיהן, אחד השוכר ואחד הלוקח שוין הם בדין זה. אבל אם התנה בשכר הרופא הרבה חייב ליתן לו, שחכמתו מכר לו ואין לה דמים.
ויש מי שסבור דטעמא דבורח משום דחייב להצילו משום השבת אבדה, ולפיכך אין לו שכרו אלא כפועל בטל. ולדבריהם אין לרופא אלא שכר בטלה שלו, שאם היה בטל מן הסלע והתנה עמו נותן לו את הסלע. ולא מסתברא דכיון דמדמינן לה לחליצה, דע''מ שתתן לך מאתים זוז דלא רמיא עליה חיובא ממש למיחלץ, ואי כניס לה לאו איסורא עביד ש''מ דלאו משום חיובא דמצוה הוא אלא דינא הוא דלא מיחייב אינש בתנאין בשעת הדחק ביותר מכדי דמים, הא בשכר רופא ששוה כל כסף הוא חייב ליתן כל מה שהתנה לו, ואע''פ שמצוה עליו לרפאות אף בורח נמי מצוה עליו להציל, אלא כל מצות עשה דרמיא אכולי עלמא אם נזדמנה לזה ולא רצה לקיימה אלא בממון, אין מוציאין ממון מידו ולא מפקיעין ממנו חיוב שלו, שאין זה כדין ריבית שיוצאה בדיינן (ב''מ ס''ב א') דרחמנא אמר וחי אחיך עמך אהדר ליה דליחי עמך. [ספר תורת האדם להרמב''ן ענין הסכנה].
------
צעי — קערות [הערוך ערך צעגב]. טלפחי — עדשה בל' ארמי טלפחא. [הערוך ערך טלפח]. אהדרוה פלוגי וצעי — פירוש חתיכות של פת. [הערוך ערך פלגגא].
------
פרק כל הבשר כי אתא רב דימי אמר מים ראשונים האכילו בשר חזיר אחרונים הוציאו אשה מבית בעלה כי אתא רבין אמר מים ראשונים האכילו בשר נבילה אחרונים הרגו את הנפש אמר רב נחמן בר יצחק וסימנך אתא רב דימי אפקה אתא רבין קטלה ר' אבא מחליף חדא מהני וחדא מהני לחומרא פירש''י האכילו בשר חזיר שהי' חנוני ישראל מוכר בשר שחוטה לישראל ומבשלה ומאכילו וכשהי' בא עכו''ם בחנותו מאכילו נבילות בא יהודי אחד לאכול ולא נטל ידיו וכסבור שעכו''ם הוא והאכילו בשר חזיר. הוציאו אשה מבעלה והרגו את הנפש פרק בתרא דיומא בעובדא דכידור איכא למ''ד קטלה ואיכא למ''ד לא קטלה אלא אפקה. וסימנך שלא תטעה מי אמר הוציאה ומי אמר הרגה. אתא רב דימי אפקה אתא רבין קטלה הראשון הוציאה והשני הרגה אחוז הסימן כאלו שניהם עשו גירושין והריגה ושוב לא תטעה דודאי אין להחליף ולומר הראשון הרגה והשני הוציאה והן היו יודעין דרב דימי אתא מארעא דישראל מקמי רבין. חדא מהני לחומרא ראשונה בשר חזיר כרב דימי אחרונים הרגו כרבין בשר חזיר חמור מנבילה דאית בה תרי איסורי עכ''ל. פרק יום הכיפורים [פ''ג, ע''ב] ר' יהודה ור' מאיר ור' יוסי הוו שקלי ואזלי באורחא מטו לההוא אושפיזא ר' מאיר הוה דייק בשמא אמר לי' ר' מאיר מה שמך אמר לי' כידור במעלי יומא דשבתא ר' יהודה ור' יוסי אשלימו לי' כיסייהו ור' מאיר לא אשלים לי' כיסי' אזל וקברה בקברי' דההוא גברא ברישא אתחזי לי' בחלמא אמר לי' תא שקיל כיסא דמנח לרישא דההוא גברא אמר לי' לר' מאיר הכי והכי אתחזי לי בחלמא אמר לי' חלמא דבי שמשי בטלין אינון אזל ר' מאיר נטרי' לכיסי' כולא יומא לאורתא אייתי לכיסי' למחר אמרו לי' ר' יהודה ור' יוסי הב לן כיסן אמר להם להד''מ אמרו לי' לר''מ מ''ט לא אשלים לי' מר כיסי' אמר להם כידור שמי' וכתיב כי דור תהפוכות המה ומ''ט לא אמר לן מר אמר להו אימור דאמרי אנא למיחוש אחזוקי מי אמרי משכוהו ועיילוהו לחנוותא חזו טלופחי אשיפוותיה אזלו ויהבו סימנא לאנתתי' ושקלו לכיסייהו ואזל איהו וקטל אנתתי' היינו דתני' מים ראשונים האכילו בשר חזיר מים אחרונים הרגו את הנפש מיכן ואילך אינהו נמי הוו דייקא בשמא אתו לההיא אושפיזא אמרו לי' מה שמך אמר להם בלה לא עיילו דכתי' לבלה ניאופים פרש''י אשלימו לי' כיסייהו ערב שבת הי' והפקידו אצלו כיסם. דבי שמשי של ע''ש לית בהו ממשא מתוך שאדם במנוחה מהרהר ורואה חלומות ומתכוין הי' לדחותו שלא ילך ויטלנו עכ''ל. [או''ז הלכ' נט''י סימן ע''ב].
------
מי שנשכו כלב שוטה אין מאכילין אותו מחצר כבד שלו לפי שאין בזה רפואה. ירושלמי [פ''ח ה''ה], ההוא דנשכיה כלב שוטה והאכילוהו מחצר כבד שלו ולא נתרפא. וסימני כלב שוטה, פיו פתוח, רירו יורד, ואזניו סרוחות, זנבו נתון בין יריכותיו, מהלך על צדי הדרכים, והכלבים נובחין בו, ויש אומרים אף נובח וקולו לא ישמע. ממאי הוי, רוח רעה שורה עליו, הילכך הורגו בדבר הנזרק כדאיתא ביומא. [המאורות].
------
@ פ''ד ע''א
למיקטליה בדבר הנזרק דאליבא דשמו' אין הורגין אותו בדבר שיהא נוגע באדם בשעה שהורגו כגון בסייף וברומח אלא בדבר הנזרק מידו קודם לכן כגון חץ או אבן שזורק אחריו שמא יקפוץ עליו השד, ואליבא דרב אינו הורגו ואפי' בדבר הנזרק דאין נוגעין בו כלל (כלל) הואיל ודבר כישוף הוא. דחייף ביה, מי שמשפשף בו באותו כלב שוטה. תניא כוותיה דשמו', דבדבר הנזרק יכול להורגו. לקמיה, בפני הכלב. מאי תקנתיה, דלא לימות. אפא דכרא, קוף זכר. קלידוס. ה''ג, ולישלחינהו למאניה וניקברינהו בי קברי, בית הקברות, תריסר ירחי שתא, ולבתר תריסר ירחי שתא ניבדרינהו וליפקינהו וניקלינהו לנורא וליבדרי לקטמיה אפרשת דרכים, ובהנך תריסר ירחי שתא כד שתי מיא לא נישתי מיא אלא בגובתא דנחשא, בשפופרת שאין פיו רחב, דאי הוי פיו רחב דיל' חזי ביה בבואה ורוח רעה שורה על כך. אבא בר מרת' כול' גוריא, אורצל בלע', שהיה שותה ואינו רואה בתוכו. צפדינא, יינציבא בלע'. מטרוניתא, גויה הות. בשבתא מאי, כלומ' שלא יהא יכול לבוא אצלה. והא אשתבע לה, דלא הוה מגלי ליה, אמ' ליה הכי אשתבע לה לאלהי יש' לא מגלינא דבלאו הכי הוה ידע קב''ה, אבל לעמיה כול'. והאיכא חילול השם, דקא חשדא ליה שנשבע לשקר, ואיכא חילול השם דאמרה אדם גדול שבהם נשבע לשקר ומה אמונה יש בהם. דגלי לה מעיקרא, דאמ' לה לאלתר לא אשתבענא לך שפיר. מי שאור, מים [ש]שאור בתוכה. בגדפא דאווזא, שמושחין לו לשם בנוצה של אווז. עבדית לכולי, האי הא דאמרה ליה. דלא תלו תילתא, לא הביאו (שלוש) [שליש]. אמרה חדתא, על מרה חדשה, בלא בלע', שאין עליו אפר כלל. בבי דרריה, באותה שורה של שינים שיש לו חולי וכן ח''מ נמי. ט''ן בבי דרריך, במקום שהחולי אוחזתך. מחמימי חמימי בחיטי, ממה שאוכל לחם של חיטים חם ביותר. ומשיורי כסא דהרסנא, וממה שאוכל שיורי אותו מאכל שעושין מדגים קטנים שנשאר מאמש. רמי מידי בככי ואתי דמה מבי דררי, כשנכנס לו כלום בין השינים במקום אחד יוצא הדם מכל השורה. אמ' לך ר' חייא בר אבא לר' יוח' כמאן, כלומ' כמאן עבד איהו הכי דעבד רפואה בשבת. כר' מתיא בן חרש דאמ' במתני' החושש וכול', ושביק רבנן ועבד כר' מתיה בן חרש. אמ' לו שאני א' רפואה בזו ולא באחרת, כלומ' הכי קא הדר ליה אנא דאמרי אפי' לרבנן, דבהא דבמטילין סם לא פליגי רבנן עליה דר' מתיה דסבירא לי דהא דקאמרי חכמ' לקמ' בזו אין בה מש' רפואה הכי קאמ', בזו אין בו מש' רפואה בהך קמייתא אבל באחרת החושש פליגי דקסברו מטילין בו סם דאיכא ביה רפואה ולקמ' קאמרי בהדיא הכי. נימא מסייעתא, לר' יוח' דאמ' בזו ולא באחרת דבסם לא פליגי עליה דר' מתיה. מי שאחזו ירקון כול' לא למעוטי סם, דבסם יש בו מש' רפואה ומטילין. לסרונכי, חולי הגרון, אישטרונגוליון בלע', דיש בו מש' רפואה. ומקיזין, אפי' בשבת ומיהא לא תסייעיה. הכי נמי מסתברא, דבמקיזין דם לסרונכי לא פליגי עליה אבל בסם פליגי. דתנן שלשה דברים, מקיזין, מי שנשכו (נחש) והחושש. מאי לאו אתרתי בתרייתא, קאי האי באילו אמי שנשכו ואחושש דבאילו אין בהם מש' רפואה. ולמעוטי דרישא, מקיזין דם דסברי רבנן דיש בה מש' רפואה. ודקאמרי באילו אין בהן מש' רפואה אחרת [אתרתי] דרישא קאי אמקיזין ואמי שנשכו, דאהני תרתי ודאי פליגי עליה, והכי נמי מסתברא דאמטילין סם לא פליגי עליה. [פירוש רבינו אליקים].
------
רב הונא בריה דרב יהושע הוה קאים בשוקא חף ביה ושלח שדנהו למאניה קמיה. [הערוך ערך חףגה]. משכא אפא דיכרא — בספ''ק דב''ק (ק''ט.) צבוע זה אפא. [הערוך ערך אפא]. קנדי קנדי קלירס. [הערוך ערך קנדי]. לא לישתי מיא אלא בגובתא דנחשא — פירוש גובתא דנחשא בפ' יוהכ''פ יניח קנה של נחושת ארוך ראש אחד בכוס וראש א' בפיו והוא שלא כנגד הכוס ושותה, דילמא אישתי בכוס או כנגד הכוס חזי בבואה דיליה ומסתכן. [הערוך ערך גבתא]. ר' יוחנן חש בצפדינא — פירוש כאב שניים. [הערוך ערך צפדינא]. רמי מידי בי ככיה ואתי דמי מדרריה — פירוש כשנותן שום דבר בין שינים הגדולים שהן בסוף הלחי דמיקרי ככי יוצא דם משורה של שינים וקלנהו בנורא אמרה דחדתא ודביק. [הערוך ערך דרגה]. מקיזין דם לסרונכי בשבת — פירוש אסכרה ''ותבחר מחנק נפשי'' (איוב ז', ט''ו) תרגומו ובחרת סרנוקא נפשי. [הערוך ערך סרנק].
------
פיס'. מי שנשכו כלב שוטה כול'. שאין זו רפואה מומחה. ר' יוח' חש בצפדינא, אזל לגבי ההיא מטרוניתא עבדה ליה חמשה ומעלי שבתא, אמ' לה בשבתא מאי. פי' מפני שהיה ראש ישיבה והיו מתקבצין החכמים אצלו לא היה פנוי לילך אצלה. אמרה ליה לא צריכת, ואי אצטריכנא מאי, אשתבע לי דלא מגלית, אשתבע לה לאלהא דישראל לא מגלינא, למחר דרשה בפרקא, והא אשתבע לה לאלהא דישראל לא מגלינא, לעמו ישראל מגלינא, והא איכא חילול השם, דגלי לה מעיקר'. אמ' ליה ר' חייה בר אבא כמאן כר' מתיה בן חרש. פי' זה שאמרת אי מצטרכנא מאי דאלמא עבדת ביום השבת, כר' מתייה בן חרש סבירא לך. שאני אומ' בזו ולא באחרת. פי' בזו חלקו עליו חכמ' בחצר הכבד ולא בחושש בפיו, ואע''ג דתני ועוד אמ' ר' מתיה בן חרש, לאו למימרא דפליגי רבנ' עליה, אלא משום דהוא מרה דשמעתא תני לה משמיה ולא פליגי עליה. [פ''ד ב'] אמ' רב אשי מתני' נמי דיקא, מדקתני ועוד אמ' ר' מתיה בן חרש ולא פליגי, דאי ס''ד פליגי ליערבינהי וליתנינהו וליפלוג רבנן בסיפא, ש''מ. [פסקי הרי''ד].
------
החושש בפיו מטילין לו סם בשבת מפני שהוא ספק נפשות וספק נפשות להקל. חש בצפדינא שהוא כאב השינים עביד ליה סם בשבת, דמכה של חלל הוא, מתחלת בפה וגומרת בבני מעים. מאי סימניה, רמי דמא מככיה ואתי ליה דמא מדדריה, פירוש הבשר שעל השינים. [המאורות].
------
החושש בפיו מטילין לו סם בשבת וכן כאב השיני' והוא הנקרא ספדינא דכמכה של חלל דמיא שמתחלת בפה וגומרת בבני מעים וסימניה כשמשליך שום דבר בפה יבא דם מן הבשר שעל השינים כך פשוט ביומא בע''ז. ועוד שם בע''ז ודכביה ושיניה ספק כי היא בעיא ולא איפשיטא ואזלינן לקולא משום ספק נפשות וכן אי כייבי ליה טובא יגמע בהן חומץ אף על פי שהוא אסור משום שבות אבל חושש לא יגמע החומץ בעבור שהוא מעט כאב ולמטה אכתוב דין חושש לבדו. [רבינו ירוחם ני''ב ח''ט].
------
ואדם שאחזו דם מעמידין אותו במים בשביל שיצטנן ויש מתירין אפי' בבהמה שאחזה דם כמ''ש למעלה ומצאתי בהלכות שבת ולא ידעתי מי חברן מי שאחזו דם מקיזין אותו דם מפני הסכנה ע''כ. [ארחות חיים הלכ' שבת סימן שמ''ב].
------
קיי''ל כרבנן דאמרי אין מקיזין דם לחרונתי. ומי שנשכו כלב שוטה אין מאכילין אותו מחצר כבד שלו, מפני שאין באלו משום רפואה. אבל החושש מודי רבנן, דמטילין לו סם בשבת. [השלמה].
------
סימני כלב שוטה פיו פתוח רירו יורד אזניו סרוחות זנבו נתון בין ירכותיו ומהלכים על צדי הדרכים והכלבים נובחים בו. וי''א אף הוא נובח ואין קולו (שומע) [נשמע] ממאי הוה רוח רעה שורה עליו הלכך כשהוא הורגו הורגו בדבר הנזרק. דחאיף ביה מסתכן מאי תקנתיה נשלח מאניה (וניהרוט) [ונירהוט]. כי הא דרב הונא בריה דרב יהושע חף ביה בשוקא קרעינהו למאניה ושדהינהו לקמיה ורהיט. דנכית ליה מאית מאי תקנתיה ניתי משכא דאפא דכרא ונכתוב עלוהי משכא דאפא דכרא כתבי עלך קנדי קנדי קלידס ואמרי לה קנדי קנדתי קלידס יה יה ה' צבאות אמן אמן סלה ונקברניה למאניה בפרשת דרכים עד תריסר ירחי שתא בתר הכי ליפקינהו ונקלינהי ונבדר לה לקטמא אפרשת דרכים ובהנך תריסר ירחי שתא לא נשתי מיא כלל במנא דלמא מתחזי ליה כלביה ומסתכן כי הא דאבוה בר מרתא דהוא אבוה בר מניומי עבדי ליה אמיה גופתא דדהבא. [רי''ץ גיאת הלכ' יו''כ].
------
@ פ''ד ע''ב
דתני רבה בר שמואל, עוברה שהריחה כול'. ה''ג, וחכמ' א' בזו אין בה משום רפואה בזו למעוטי מאי אילימא למעוטי עוברה, בתימ', עוברה מי איכא למן דאמ' דלא אכלה בזו אין בו מש' רפואה אבל סם יש בו מש' רפואה ש''מ, והכין פירושא מי איכא למן דאמ' דלא דאין בה משום רפואה כול', אלא ודאי הכי קאמ' כי אין בה מש' רפואה במי שנשכו כלב להאכילו מחצר כבד שלו, אבל בסם (ליכא) [איכא] רפואה, אבל במי שנשכו כלב לא פליגי דהא חזינן בהדיא במתני' דפליגי במי שנשכו כלב שוטה. מתני' נמי דייקא, דבסם לא פליגי דקתני וכול'. אי סל' דע' דפליגי, נמי בסם כי היכי דפליגי ברישא. ליערבינהו וליתנינהו, דליתני הכי מי שנשכו כלב מאכילין והחושש בפיו מטילין דברי ר' מתיא בן חרש. וליפלגי רבנ' בסיפא, דליתני וחכמ' אוסרין דהוי משמע אתרויהו, אלא לאו ש''מ כול' היא דהדר ותני. וכל ספק נפשות כול', מאי קאתי לאייתויי. אמ' רב יהו' אמ' שמו' הא אתי לאייתויי, דלא תימא דמש' ספק זו דוחין א[ו]תה אלא אפי' מש' ספק נפשות של שבת אחרת דוחין אף שבת זו. והיכי דמי, כגון שאמדוהו שצריך להטיל סם בפיו משבת זו עוד ח' ימים דהיינו משבת זו לשבת אחרת. ט''ן וח''ע לתמניא יומי, כלומ' שאמדוהו שצריך להטיל סם בפיו משבת זו עד שבת אחרת קודם שיבריא. מהו דתימ' נמתין ליה עד לאורתא, שלא נטיל לו סם היום עד שתחשך הואיל וספק הוא. כי דלא נחיל, שלא נחלל עליו ב' שבתות שבת זו ושבת אחרת. קמ''ל, דלאלתר מטילין שספק נפשות להקל. להברותו, לרוחצו בהן. אלא אפי' ספק שבת אחרת, כגון שאמדוהו לרחוץ בשבת אחרת. על ידי גוים, שיהו גוים מחמין אותו בשבת. על ידי נשים ועל ידי כותים, כלומ' על פי נשים שאומרות שרפואתו בכך דאי לא אמרי אלא נשים או כותים לא חיישי' להו. [פירוש רבינו אליקים].
------
מי שנשכו כלב שוטה אין מאכילין אתו מחצר הכבד שלו ורבי מתיא בן חרש מתיר, ועוד אמ' רבי מתיה בן חרש החושיש בפיו מטילין לו סם בשבת מפני ספיק נפשות שספיק נפשות דוחה את השבת. ספיק נפשות לאיתויי מאי אמ' רב יהודה אמ' שמואל לאיתויי דאפילו ספיק שבתות אחירות, היכי דאמי כגון דאמדוה לתמניא יומי מתסי ויומא קמא שבתא הוה מהו דתימא נמתין ליה עד אורתא כי היכי דלא נחיל עילויה שתי שבתות קא משמע דלא. תניא נמי הכי מחימין חמין לחולה בשבת בין להשקותו ובין להברותו ואין אומרין נמתין לו שמה יבריא אילא מחימין לו מיד, וספיקו דוחה את השבת ולא ספיק שבת זו אילא ספיק שבת אחרת, ואין אומרין יעשו דברים הללו על ידי גוים ועל ידי קטנים אילא בגדולי ישראל, ואין אומרין יעשו דברים הללו על ידי נשים ועל ידי עבדים אבל מיצטרפין לדעת אחרת. [הלכות פסוקות לרבינו יהודאי גאון הלכ' יום הכפורים].
------
ולא פליגי רבנן עליה דר' מתיא אלא בכלב שוטה, שאין חכמים מודים לו שתהיה חצר כבד רפואה מומחת, ור' מתיא סביר' ליה דרפואה מומחת היא, אבל בהחושש בפיו מודו ליה שהסם שמנהג הרופאים לתת לחולי זה רפואה מומחת היא ושרי לעשותה בשבת לסחוט אותה ולתלשה ממחובר אם היתה מחוברת. דאמדוה לתמניא יומי וכו' מפורש בפי' המשנה. בין להברותו בין להשקותו שהוא דבר מועט, ואפי' להברותו דהיינו לרחוץ אותו בהם לשום הנאה יתירא, כלומ' כדי לחזקו יותר, ואין אומ' שלא נחמם לו כך כך כדי שיעור רחיצה עד שיבריא, כיון דהנאה יתירא היא. ואע''ג דצייד כוורי. אע''ג דמודה ר' שמעון בפסיק רישיה ולא ימות, אפי' הכי משום סכנת נפשות שרי' להו. לחצר אחרת שאע''פ שהדליקה רחוקה ממנו, וכל מקום חצר אחת של בעל הבית אחר, אפי' הכי שרי' לכבות מפני החולים שיש לו בתוך ביתו, שאינו יכול להוליכו משם שמא ימות מחמת הטלטול אם יוליכהו למקום אחר, ומנהג דליקה לעבר ולדלג ממקום למקום. ולא צריכה דפריש חד מיניהו מאותן העשרה ונפל הבית על אותו שפירש, מהו דתימא כל דפריש מרובא פריש, ואם כן גוי הוא ולא ניחול עליה שבתא, קמ''ל דמחללי', דאמרי' שמא אותו שפירש ישראל היה. איני, מפקחין על אותו שפירש לחצר אחרת אע''פ שלא הוחזק באותו בית המפולת ישראל ידוע מקודם. והאמר ר' יוחנן אפי' תשעה וכו', באותה חצר מפקחין, שהרי הוחזק באותה חצר ישראל. בחצר אחרת כגון שפי' אחד לשם, ונפלה עליו מפולת אין מפקחין, שהרי לא הוחזק באותה חצר אחרת ישראל. לא קשיא הא דפריש כולהו, מזה החצר והולך זה לבית אחר וזה לבית וכן כולם, שלא נשאר אפי' אחד באותה חצר הראשונה, לפי' על איזה מהם שיפול מפולת מפקחין, שאי אפשר שלא יהיה באחד מהן ישראל, ושמא זהו הישראל. אבל אם נשתייר בחצר הראשונה, אפי' אחד לבדו, והלכו התשעה זה למזרח וזה למערב וזה לצפון וזה לדרום, ונפל מפולת על אחד מאותן הרוחות אין מפקחין, דאמרי' אותן גויים היו. דכל דפריש מרובא פריש. אבל אם נפלה מפולת באותה חצר הראשונה, מפקחין, לפי שהוחזק ישראל בזה החצר, ודלמ' זהו שנשאר כאן. [רבינו יהונתן מלוניל].
------
פיס'. וכל ספק נפשות להקל, לאייתויי מאי, אמ' רב יהודה אמ' שמואל לאייתויי ספק שבת אחרת, היכי דמי כגון דאמדוה לתמניא יומי ויומא קמא שבתא הוי, מהו דתימא נמתין ליה עד לאורתא כי היכי דלא ניחול עליה תרי שבי, קמ''ל. תניא נמי הכי, מחמין חמין לחולה בשבת בין להברותו בין להשקותו, ואין אומ' נמתין עד שיבריא אלא מחמין לו חמין מיד. ה''ג ואין או' המתן, שמא ימתין ולא נחלל את השבת, אלא מיד מחמין לו. אי נמי גרסי' והכי פירוש', אין אומ' נמתין עד שיבריא, שאם היה חולה הרבה ונראה כי הוא נוטה למות אין אומ' למה נחלל עליו את השבת, שהרי נטוי [למות] הוא ולא יועילו לו החמין כלום, ונמצא שחיללנו שלא לצורך, אלא נמתין עד שיבריא ויתחזק במעט ואז נחלל עליו, אין אומ' כך אלא מיד מחללין עליו את השבת מספיקא שמא יהנה מהן, דספק נפשות דוחה את השבת, ולא ספק שבת זו אמרו אלא ספק שבת אחרת. ואין אומ' יעשו דברים הללו על ידי גוים או על ידי קטנים, אלא על יד גדולי ישראל. פי' אין אומ' נחזר אחר גוים או אחרי קטנים דלאו בני שביתה נינהו, אלא ודאי אם היו מזומנין לנו מוטב שנעשה על ידי גוים ולא על ידי ישראל ועל ידי קטנים ולא על ידי גדולים. ואין עושין דברים הללו לא על ידי נשים ולא על ידי כותים, שמא מצטרפין לדעת אחרת. פירש המורה על פי נשים או כותים שאו' צריך אין מחללין על פיהן, אבל מצטרפין לדעת אחרת, כגון שנים אומ' צריך ושלשה אומ' אינו צריך ואשה או כותי אומ' צריך מצטרפין למיהוי פלגא ופלגא, וספק נפשות להקל. ואינו נראה לי, חדא דבכל הספרים כת' מפני שמצטרפין, או שמא מצטרפין, ומורה גריס אבל מצטרפין. ותו, הא אמרן לעיל [פ''ג ע''א] דדווקא באומדנא דממונא אזלינן בתר רוב דיעות אבל באומדנא דחולה מאה כתרי ותרי כמאה, דספק נפשות להקל, ואפי' בלא אשה וקטן נמי, ומה אנו צריכין לצירוף. ונראה לי לפרש כך, אין עושין דברים הללו על ידי נשים ועל ידי כותים כשאמרו לנו הבקיין שהוא צריך אין מניחין לעשות על ידן, מפני שמצטרפין לדעת אחרת ויבאו לעשות בכל חולה אע''פ שאין בו סכנה, שאין יודעין להבחין טעם הדבר הוא מפני שיש בו סכנה, אלא יבואו להתיר בכל חולה, וההדיוטות ככותאי דמו, הילכך אין עושין אלא על ידי חכמים, שלא יבואו להקל במקום אחר, אלא ודאי אם אין שם אלא הם עושין, שבעבור הגזירה לא נניחנו עד שנחזיר אחר החכמ', שמא יכביד בחוליו. אבל היכא דאיכא אנשים ונשים חכמים והדיוטות וכותים, עושין החכמים ולא יניחו לעשות נשים וכותים והדיוטות. [פסקי הרי''ד].
------
שנינו ביומא אמר ר' מתיא בן חרש החושש בפיו מטילין לו סם בשבת מפני שהוא ספק נפשות וכל ספק נפשות דוחה את השבת. לאתויי מאי לאתויי ספק שבת אחרת. היכי דמי כגון דאמדוהו לתמניא יומי ויומא קמא שבתא מהו דתימא ליעכביה עד לאורתא כי היכי דלא נחיל עליה תרי שבי קמ''ל. תניא נמי הכי מחמין חמין לחולה בשבת בין להשקותו בין להברותו ואין אומרים נמתין לו עד שיבריא אלא מחמין לו מיד, פירוש אם אמרו בקיאים שצריך חמין להשקאה וצריך נמי חמין אחרים להבראה שירחצו אותו בהם לאחר השתיה אין אומרים נמתין לו שמא יבריא בהשקאה לבד ולא נחלל שבת שתי פעמים, אלא מקדימים ועושין הכל כדי שלא תתאחר ההבראה שהזריז בפיקוח נפש הרי זה משובח וספקו דוחה את השבת. ולא ספק שבת זו בלבד אלא אפי' ספק שבת אחרת.
ואין עושין דברים הללו לא ע''י גוים ולא ע''י קטנים אלא ע''י גדולי ישראל, נ''א ואין אומרים יעשו דברים הללו ע''י גוים וע''י קטנים אלא אפי' בגדולי ישראל. והכי נמי בירושלמי אפי' בגדולים אפי' בישראל, ואין אומרים לעשות דברים הללו לא ע''י נשים ולא ע''י כותים מפני שמצטרפין לדעת אחרת. נ''א אבל מצטרפין לדעת אחרת, ובתוספתא אין אומרים יעשו דברים הללו ע''פ נשים וע''פ כותיים אלא מצטרפין דעת אחרת עמהן. איכא דמפרשי שאם אמרו נשים וכותים צריך, אין עושין לו, אבל מצטרפין עם ישראל בקי שאמר צריך והולכין אחר דעות. וזה כענין שאמרו בר''ה (כ''ד א') עדותן בטלה ומצטרפין לעדות אחרת. וזה הפירוש אינו נכון לענין נשים, דאשה בקיאה ודאי מחללין שבת על פיה כדתנן (שבת קכ''ח ב') וקורין לה חכמה ממקום למקום, ות''ר אם היתה צריכה לנר חברתה מדלקת לה את הנר, ואם היתה צריכה שמן חברתה מביאה לה שמן. ועוד מדלא קתני אין מחללין ע''פ נשים וע''פ כותים וקתני אין אומרים לעשות, ש''מ לאו בבקיאות דידהו תליא.
והכי פירושו אין עושין דברים הללו כלל ע''י גוים וקטנים שמא יאמרו הרואים בקושי עושין פקוח נפש ואין מתירין אותו לכתחלה ע''י המחוייבין במצות, ויבא הדבר לידי פשיעה בחולה, ואע''פ שחולה שאין בו סכנה אומר לגוי ועושה, כאן אין עושין על ידם מפני הסכנה אלא עושין ע''י ישראל גדולים, אבל ע''י נשים וכותיים אם נזדמן הדבר עושים שהרי מחוייבים בשבת והוחזקו בה. אבל אין אנו מיחדים להם מלאכה זו לומר יתעסק פלוני בפקוח זה שמא יבואו להרהר ולומר אינם רוצין לחלל את השבת ואין משגיחין עלינו ומכשילין אותנו. לפי שהכותיים אין להם משום ולפני עור לא תתן מכשול כדאמרינן בשחיטת חולין (ד' א') חותך ראשו של אחד מהן ונותן לו. וכן הנשים מתוך שדעתן קלה עליהן טועות בכך. וזהו מפני שמצטרפין לדעת אחרת כלומר למינות ולטעות. ולשאר הנוסחאות אין אומרים לעשות ע''י גוים וקטנים שלא תאמר הואיל ואלו מזומנים לעשות לא נחלל שבת שלא לצורך אלא אפילו ישראל גדולים עושים ואם רצו הם עושין עמהם, וסיפא בנשים וכותיים אין עושין הן כלל, אבל מצטרפין דעת ישראל עמהן לומר שאין מוסרין להם לבדם העסק והפקוח הזה ליעשות על ידם שמא יתעצלו או יפשעו בו, אבל מצטרפין עמהן ישראל ומוסרין הדבר לישראל והכותי מתעסק על ידי הישראל בפקוח הנפש, דכיון דישראל עוסק בו אף הוא מזדרז על ידו. וזה הלשון הגון יותר בנוסחאות הללו.
ת''ר מפקחין פקוח נפש בשבת והזריז ה''ז משובח ואינו צריך ליטול רשות מב''ד. כיצד ראה תינוק שנפל לים פורש מצודה ומעלהו והזריז ה''ז משובח ואינו צריך ליטול רשות מב''ד ואע''ג דקא צייד כוורי, ראה תינוק שנפל לבור עוקר חוליא ומעלהו והזריז ה''ז משובח, ואינו צריך ליטול רשות מב''ד ואע''ג דקא מתקן דרגא לחול. ננעלה דלת בפני תינוק שובר את הדלת ומוציאו והזריז הרי זה משובח ואינו צריך ליטול רשות מב''ד ואע''ג דקא מתבר לה שיפי. מכבין ומפסיקין מפני הדליקה והזריז ה''ז משובח ואינו צריך ליטול רשות מב''ד ואע''ג דקא ממכיך מכוכי. ירושלמי תני הזריז ה''ז משובח והנשאל מגונה והשואל ה''ז שופך דמים. [ספר תורת האדם להרמב''ן ענין הסכנה].
------
וכל ספק נפשות דוחה את השבת, ואפילו ספק שבת אחרת. היכי דמי, כגון דאמדוהו לתמניא יומי, ויומא קמא שבתא, לא אמרינן נעכביה עד לאורתא כי היכי דלא ניחול עליה תרי שבי, אלא מטילין לו מיד. וכן מחמין חמין לחולה בשבת בין להשקותו בין להברותו, ואין אומרין נמתין לו עד שיבריא אלא מחמין לו מיד. וספיקא דוחה את השבת, ולא ספק שבת זו אלא אפילו ספק שבת אחרת. ולא עושין דברים הללו לא על ידי גוים ולא על ידי קטנים, כלומר שנצוה להם לעשות ולא יעשו בו גדולים מפני חומרת שבת, דאיכא למיחש שמא יזלזלו בפקוח נפשות. ויש מפרשים דאיכא למיחש שמא יזלזלו בשבת, וכן פירש הר''ם פרק שני בהלכות שבת [ה''ג] שלא תהא שבת קלה בעיניהם אלא על ידי גדולי ישראל דוקא שהם יזהרו שלא יזלזלו בענין שבת. ויש מפרשים דהכי קאמר אלא אפילו על ידי גדולי ישראל והוא הדין לאחריני. והכי איתא בירושלמי [פ''ח ה''ה] אפילו בגדולים ואפילו בישראל, וצ''ע, וכן עמא דבר. ואין אומרין לעשות דברים הללו לא על ידי נשים ולא על ידי כותיים, אם יאמרו הם צריך. מפני שמצטרפין לדעת אחרת. ובתוספתא [שבת פ''ט ה''ז] אין אומרים יעשו דברים הללו על פי נשים ועל פי כותיים אלא מצרפין דעת ישראל עמהן. ורבינו שלמה גריס דברים הללו אין עושין לא על ידי נשים ולא על ידי כותיים, אבל מצטרפין לדעת אחרת. פירוש דברים הללו אין עושין על פי נשים הבקיאות ולא על פי כותיים הבקיאים שיאמרו צריך. אבל מצטרפין לדעת אחרת, שאם יאמר האחר עם האשה או עם הכותי צריך ושנים אומרים אינו צריך מאכילין אותו. וליכא לפרושי דאיכא תרי לבד האשה שאומרים צריך, דאם כן אין צריכין לאשה כלל דהא קיימא לן בהאי אומדנא תרי כמאה, השלמה. ואיכא דמקשו אי אשה בקיאה האי אמאי לא מחללינן שבת על פיה לצורך פקוח נפש כמו שמחללין על פי בקי, הא תנן [שבת קכ''ח ע''ב] וקורין לה חכמה ממקום למקום ואם היתה צריכה לנר חברתה מדלקת לה את הנר ואם היתה צריכה שמן חברתה מביאה לה שמן. ואיכא למימר דשאני התם גבי חיה דאי אפשר אלא על פי אשה. ועוד שהנשים בקיאות באותו ענין יותר מן הרופא הבקי, אבל בשאר חלאים מילתא דלא שכיחא היא שתהא אשה בקיאה בהם כמו האנשים הרופאים. ולכך אין לנו להקל בכך וראוי שנחזר אחר אנשים הבקיאים. ומכל מקום נראה לומר, דהיכא דליכא ישראל בקי, שיש לנו לסמוך על אשה, ואפילו על גוי חכם אם יאמר צריך הוא, שנחלל עליו את השבת על פיו, דספק נפשות להקל. ויש מפרשים אין אומרים לעשות על ידי נשים ועל ידי כותיים, שיעשו הם התבשיל או מה שיצטרך מן המלאכות, שמא יאמרו בקושי מתירין פקוח נפש ומכשילין אותנו לעשות על ידנו. וזהו שמצטרפין לדעת אחרת, כלומר למינות ולטעות, עד כאן. ולא נראה פירוש זה לפי לשון התוספתא שכתוב בה על פי נשים ועל פי כותיים. משום הכי נראה כפירוש רש''י וכמו שכתבנו. [המאורות].
------
כגון דאמדוה לתמניא יומי שיועיל לו רפואה זו, ויומא קמא שהוצרך לו רפואה זו שבת, ולא מיבעי' ספק שבת זו אלא אפי' שבת אחרת. ואין עושין הרפואות הללו, שנחלל עליו שבת, על פי נשים, שאומרות שצריך לחלל עליו שבת. אבל מצטרפין לדעת אחרת, אם יש רופאים אחרים שאומ' צריך, ויש רופאים שאומרים אין צריך. האשה מצטרפת למיהוי פלגא ופלגא, ודוחין את השבת. ויש גורסין מפני שמצטרפין לדעת אחרת, אין עושים רפואה זו על ידי נשים ולא על ידי כותים, מפני שמצטרפין לדעת אחרת, ומחללין את השבת למי שאינו צריך, דמדמו מילתא למילתא. ואינו צריך ליטול רשות מבית דין, משנה יתירה היא, כיון דתנא והזריז הרי זה משובח. אלא הא אתא לאשמועינן, שאפי' לדבר אחר צריך שרי, אע''ג דצייד כוורי, והוי חיוב מיתה, ומתכוון גם לכך מותר. עקר חולייא שיכול להניח רגלו שם ולעלות, ואע''ג דמתקן דרגא, סולם לצורך חול. (דמחבר) [דמתבר] ליה בשיפי, נסרים דקין לצורכו, ואמ' בכלל גדול [שבת ע''ד ע''ב] האי מאן דסלית סלותי חייב משום טוחן, (דמככיך) [דממכיך] מכוכי, מציע הגחלים כדי לצלות בהן בשר. ומשביש ליה, בדברים. לא נצרכה אלא לחצר אחרת. אם היתה דליקה בחצר מכבין, ומפסיקין ומפילין הגדר. אי נמי, עושין מחיצה בכלי חרס או של מתכת (או) מליאים מים, ובדליקה שיש בה סכנת נפשות קאמר. וכל קבוע כמחצה על מחצה דמי. (יפל) [ילפי'] [כתובות ט''ו ע''א] מוארב לו פרט לזורק אבן לגאו, ואפי' ט' ישראל וגוי אחד וזרק [אבן] ביניהן [והרג] ישר' פטור, הואיל דגוי קבוע שם, כמחצה ישראל ומחצה גוי, וספק נפשות להקל. דפריש כולהו ממקומן, אפי' לחצר אחרת נפלה דליקה, הואיל דניידי כולהו לא אזלינן בתר רובא. הא (דפורש) [דפירש] מקצתייהו, ולא ידעינן דאיתחזק ישראל בהאי חצר, אזלינן בתר רובא הואיל דלא מיתחזק. [ריבב''ן].
------
אמדוהו ביום השבת שהוא צריך לכך וכך שמנה ימים, אין אומרין נמתין עד הערב כדי שלא לחלל עליו שתי שבתות, אלא מחללין מהיום שהוא יום שבת ומחללין עליו אפילו מאה שבתות כל זמן שהוא צריך ויש בו סכנה או ספק מחללין. ומדליקין את הנר ומכבין לפניו את הנר ושוחטין ואופין ומבשלין ומחממין לו חמין בין להשקותו בין להברותו בין לרחיצת גופו. כללו של דבר לגבי חולה שיש בו סכנה הרי הוא כחול לכל הדברים שהוא צריך לו, לר''ם. וכתב הרב ר' משה ב''ר נחמן, אם אמרו הרופאים שצריך חמין להשקותו, וצריך גם כן חמין להברותו שירחצו אותו בהם אחר השתיה, אין אומרין נמתין עד שיבריא [אלא מחמין לו מיד. פי' אם אמרו בקיאים שצריך חמין להשקאה וצריך נמי חמין אחרים להבראה שירחצו אותו בהם לאחר השתיה אין אומרים נמתין לו שמא יבריא] בהשקאה בלבד ולא מחללין שבת ב''פ אלא מקדימין ועושין הכל כדי שלא תתאחר ההבראה, שהזריז בפי''נ ה''ז משובח. כתב הראב''ד כל מי שהכביד עליו חולי אפילו תוך שלשה ימים דינו כמסוכן, ולאחר שלשה ימים אפילו לא הכביד הרי הוא כמסוכן ומחללין עליו, והביא ראיות לדבריו. ולא נתבררו לנו. [הבתים — שערי המלאכות האסורות ביום השבת שער שלישי].
------
והחושש בפיו מטילין לו סם אפילו בשבת. ולאתויי ספק שבת אחרת, כגון שאמדוהו לשמנה ימים לאותו סם ויומא קמא שבתא הוה, מהו דתימא אין נותנו עד לאורתא כי היכי דלא ליחול עליה ב' שבתות קמ''ל. ומחממין חמין לחולה בין להשקותו בין להברותו, ואין עושין אלא על ידי גדולים ובני דיעה. [ספר נייר הלכ' יוה''כ].
------
ספק נפשו' דוחה שבת ולא ספק שבת זו אלא אפילו ספק שבת אחר' כיצד כגון שאמדוהו לשמונה ימים כגון שאמרו לעשו' לו רפואה שמונה ימי' רצופים ושמא יתרפא ויום הראשון שמתחילין הוא יום שבת לא נאמ' נמתין עד הלילה כדי שיהיו השמנה ימים מתחילין מיום ראשון בענין שלא נחלל עליו שני שבתות שיש תוך אלו השמנה ימים שאמדוהו מאחר שמתחילין מיום שבת. וכן אם רופא אומר שצריך חמין למשקה לרפואה ושצריך גם כן חמין להבראה כדי לרחצו אחר ההשקאה לא נמתין שמא יבריא בהשקאה בלבד כדי שלא נחלל שני פעמים אלא מקדימין קודם ההשקאה ומחללין עליו שבת להחם שתי פעמים אחת לצורך המשקה ואחת לצורך הרחיצה כדי שלא נאחר להחם בשביל ההבראה עד שישקה. ואין עושין דברים הללו לא על ידי גוים ולא על ידי קטנים אלא על ידי גדולי ישראל שמא יאמרו שאין ראוי לחלל עליו שבת ושמא כשלא יהיה שם גוי או קטן יתרשלו בדבר ואין אומרי' לעשות דברים הללו לא ע''י נשים ולא על ידי כותים אבל מצטרפין לדעת אחרת כלומר שלא נאמר לסמוך על הנשים או על הכותיים אם אומרים שהחולה צריך או אינו צריך אלא מצטרפין כלומר שאם שנים אומרים אינו צריך ואחד אומר צריך ואשה או כותי אומרים צריך מצורף עם האחר והוה ליה ספק נפשות ומחללין כך פשוט ביומא. וכן גורסי' קצת מהמפרשים והקשו עליהם דלמה לא יעשו על פי נשים חכמות בספק נפשות כמו על פי אנשים ופשוט הוא זה. ורי''ף גריס מפני שמצטרפין לדעת אחרת כלומר שאין אומרים לנשים או לכותיים לעשות דברים הללו דשמא יאמרו אין חוששין שנחלל אנו שבת והם אינם רוצי' לחללו ואין חוששין עלינו ומכשילין אותנו ומתוך כך יבאו לידי מינות וטעות אבל אם הנשים מעצמן או הכותיים יעשו דברים אלו מבלתי שנאמר להם אין מוחין בידם וכן הדין אם אין אחרים שיעשו אותו אלא הם וזה נראה עקר וכמו כן אם אנשים יצטרפו עם הנשים לעשותו אין חשש בזה. ועוד פשוט מפקחין פקוח נפש בשב' והזריז הרי זה משובח ואין צריך רשות מב''ד כגון אם ראה תינוק שנפל לים פורש מצודה לים ומעלהו אעפ''י שצד דגים עם המצודה בעוד שמעלהו וכן אם נפל תינוק לבור עוקר חוליא ומעלהו ואפילו שבלא זה היה צריך לעקור החוליא וכן ננעל הדלת בפני התינוק שובר הדלת ולא אמרינן שיעשה לו געגועים מבחוץ עם אגוזי' וכיוצא בו עד שיבא מפתח אלא שובר הדלת אף על פי שבשבירתו עושה נסרי' פי' ואף על פי שבלא זה היה צריך לעשות נסרים ולבקען כדי לעשות מהם עצים לקדירתו וכן מכבין ומפסיקין מפני הדליקה אף על פי שהדליק' בחצר אחרת ואף על פי שבעוד (שמרבה) [שמכבה] הוא מסייע ומשפיל על הגחלים והוא צריך לעשותו בלא הכבוי כדי לצלו' בו לערב והזריז בכל אלו הדברי' הרי זה משובח. [רבינו ירוחם ני''ב ח''ט].
------
וספקו דוחה שבת ולא ספק (זו) שבת זו אלא ספק שבת אחרת פי' אם אמדוהו לשמונה ימים ויום ראשון שבת אין אומ' נשא עד הלילה כדי שלא לחלל עליו שתי שבתות אלא מתחילין מיום השבת. [אהל מועד שער ר''ה ויוה''כ דרך ד'].
------
מחמין חמין לחולה בשבת ולחיה ולקטן בין להשקותו ובין להברותו ואין אומרין נמתין לו עד שיבריא אלא מחמין לו מיד אחד קטן בריא ואחד קטן חולה מחמין לו להברותו ולמולו בשבת, ר' אלעזר בן עזריה או' [שבת קל''ד, ע''ב] מרחיצין את הקטן בין לפני מילה ובין לאחר מילה אמ' ר' יוחנן הלכה כר' אלעזר בן עזריה בין הרחצת כל גופו ובין הרחצת מקצת גופו בין חמין שהוחמו בשבת ובין חמין שהוחמו בערב שבת, והיכא דאישתפיך חמימיה ואיבדור סמניה לבתר דמהיל עבדינן ליה בשבת משום סכנה. [הלכות פסוקות לרבינו יהודאי גאון הלכ' מילה].
------
וכן מחמין חמין לחולה להשקותו בשבת וכן להבריאתו ואין אומרים נמתין לו עד שיבריא אלא מחמין לו מיד וספיקו דוחה שבת ולא ספק שבת זו אלא ספק שבת אחרת ואין אומרים יעשו דברים אלו על ידי גוים ועל ידי קטנים אלא אפילו על ידי גדולי ישראל, וכל ספק נפשות להקל לפקח את הגל ואפילו ספק גוי ספק ישראל ואפילו לחיי שעה. והזריז הרי זה משובח, ואין צריך ליטול רשות מבית דין וכן אם ננעל הדלת בפני תינוק נכנס אחריו ושוברו משום דמבעית. [ראבי''ה סימן תקל''א].
------
תניא נמי הכי מחממין חמין לחולה בשבת בין להשקותו ולהברותו ואין אומרים נמתין לו עד שיבריא אלא מחמין חמין לחולה בשבת מיד, וספיקו דוחה שבת ולא ספק שבת זו בלבד אבל אפילו ספק שבת אחרת ואין עושים דברים הללו לא ע''י גוים ולא ע''י קטנים אלא ע''י גדולי ישראל ואין אומרים לעשות דברים הללו לא ע''י נשים וע''י כותים מפני שמצטרפי לדעת אחרת. ת''ר מפקחים פיקוח נפש בשבת והזריז הרי זה משובח וא''צ ליטול רשות מבית דין, כיצד ראה תינוק שנפל לים פורש מצודה ומעלהו והזריז הרי זה משובח ואינו צריך ליטול רשות מבית דין ואע''ג דקא צייד כוורי. ראה תינוק שנפל לבור עוקר חוליא ומעלהו והזריז הרי זה משובח ואינו צריך ליטול רשות מב''ד ואע''ג דקא מתקן דרגא לחול(יא). ננעלה דלת לפני תינוק שובר הדלת ומוציאו והזריז הרי זה משובח ואינו צריך ליטול רשות מבית דין ואע''ג דקא מיתבר ליה סיפי. מכבין ומפסיקין מפני הדליקה והזריז הרי זה משובח ואינו צריך ליטול רשות מב''ד ואע''ג דקא מכיך מכוכי, וצריכא דאי אשמעינן ים משום דאי לא מסיק ליה מיית אבל בור איפשר דיתיב אפומא דבירא ומשביש ליה, ואי אשמעינן בור משום דקא מבעית אבל דלת איפשר דיתיב בהאי גיסא ומשכש ליה באמגוזי צריכא. מכבין ומפסיקין למה לי א''ר אלעזר לא נצרכה אלא לחצר אחרת, אמר רב יוסף אמר רב יהודה אמר שמואל לא הלכו בפיקוח נפש אחר הרוב היכי דמי אילימא דאיכא ט' ישראל וגוי א' הא רובא ישראל נינהו, אי נמי מחצה על מחצה ספק נפשות להקל ואלא דאיכא ט' גוים וא' ישראל הא נמי פשיטא דהוה ליה קבוע וכל קבוע כמחצה על מחצה דמי לא צריכא דפריש חד מינייהו ואזל לחצר אחרת מהו דתימא כל דפריש מרובא פריש ולא מפקחינן קמ''ל אין הולכין בפיקוח נפש אחר [הרוב]. איני והא''ר יוחנן אפילו תשעה גוים וישראל אחד באותו חצר מפקחים בחצר אחרת אין מפקחין לא קשיא הא דפריש כולהו הא דפריש מקצתייהו. [המנהיג הלכ' צום כפור].
------
וכן מחמין חמין לחולה בשבתו' בין להשקותו בין לרוחצו ולהברותו, ואין אומרין נמתין (עד) [שמא] (ש)יבריא ויתחזק ולא נצטרך לכך, אלא מחמין לו מיד. ואין אומרין ייעשו דברים הללו על ידי גוים או על ידי קטנים שאינן בני עונשין, שמא עד שנחזר אחריהם יסתכן החולה, אלא עושין על ידי גדולי ישראל שהן בני עונשין הנמצאין שם. ואם היו נמצאין שם גוים או קטנים עושין על ידם ואין מחללין על ידי גדולי ישראל, הואיל ואיפשר לעשות הדבר בהיתר אין לנו לעשות באיסור, כמו שביאר מז''ה. ונראה בעיניי שאם היו צריכין לשחוט תרנגולת לחולה בשבת והיו גוים נמצאים שם, מוטב לנבלה על ידי גוי ויאכל החולה נבילה ואל ישחטנה ישראל שיש בו איסור סקילה, שיש לנו לילך אחר איסור הקל, ועוד מוטב יעבור החולה עצמו ואל יעבור אחר בשבילו. אם אין שם לא גוים ולא קטנים אלא גדולי ישראל, אין מחללין את השבת על ידי נשים או על ידי הדיוטות, שמא הן מצרפין לדעת אחרת ועולה בדעתן לחלל אפי' במקום שאינו ראוי לחלל, לפיכך מוטב לחלל על ידי חכמים שיודעין באי [זה] מקום ראוי לחלל ובאי זה מקום אינו ראוי לחלל, שאין לחלל אלא בחולה שיש בו סכנה, ואם אין שם חכם מחלל כל מי שיימצא שם, כמו שביאר מז''ה. [פסקי ריא''ז].
------
חולה שיש בו סכנה מחללין עליו את השבת ואפי' ק' שבתות כל זמן שהוא צריך ויש בו סכנה או ספק סכנה מחללין ומדליקין ומכבין לפניו את הנר ושוחטין ואופין ומבשלין ומחמין לו חמין בין להשקותו בין לרחיצת גופו זה הכלל שבת לגבי סכנה כחול הוא לכל הצריך לו. [ארחות חיים הלכ' שבת סימן שי''ט].
------
ועושה להן כל צרכי רפואה להצילו וכש''כ שיאמר לגוי לך ועשה ואסור לאחר הדבר עד שישאלו לגדולים אם הוא מותר אך ע''י חכמים ונבונים ובקיאים יעשו שנאמר וחי בהם ולא שימות בהם. [ספר הפרנס סימן ר''פ].
------
וכבר בארו ז''ל שאין עושין דבר זה אלא ע''י גדולי ישראל, והטעם כדי שלא להקל יותר מדאי. וכתב ה''ר אשר ז''ל שלא יבוא הדבר לידי דחוי ואסור. [ספר המנהגות לרבינו אשר מלוניל].
------
[קכ''ט, ע''א] מר זוטרא מתני אמר רב יהודה אמר שמואל חיה כל זמן שהקבר פתוח פי' הקבר בית הרחם בין אמרה צריכה אני ובין אמרה אינה צריכה מחללין עליה את השבת פירש''י וחברותיה אומרות שהיא צריכה מחללין עליה את השבת. נסתם הקבר אמרה צריכה אני מחללין עליה את השבת איני צריכה אין מחללין עליה את השבת פר''ח ומסקינן לה לשמעתא דאמר ליה מרימר לרבינא הלכתא כי הא דמר זוטרא ספק נפשות להקל והוצרכנו לדקדק מאימתי פתיחת הקבר כדי לחלל באותו העת את השבת לעשות צרכי החיה ואמר אביי משתשב על המשבר ואמר רב הונא בריה דרב יהושע משעה שהדם שותת ויורד כו' ודייקי' מדלא אמר רב הונא עד שיתחיל הדם להיות שותת ש''מ קודם שתשב על המשבר קאמר וכאביי עבדינן ולא מחללי שבתא אלא עד שיהא הדם שותת ויורד ותשב על המשבר אבל בהא דאמר אביי משום דרב יהודה עד מתי פתיחת הקבר שלשה ימים בלבד אמרי' אין הלכה כמותו ולא כרבא דאמר משום רב יהודה שבעה אלא קיי''ל כנהרדעי דאמרי חיה שלשה שבעה שלשים שלשה בין אמרה צריכה אני בין אמרה א''צ מחללין עליה את השבת שבעה אמרה צריכה אני מחללין עליה את השבת איני צריכה אין מחללין עליה. סתמא עבדינן כמר זוטרא לקולא. אלא עושה לה על ידי ארמאי כרב עולא בריה [דר'] עילאי דאמר כל צורכי חולה עושין ע''י ארמאי בשבת וכדרב המנונא דאמר דבר שאין בו סכנה אומר לעכו''ם ועושה. עד כאן פר''ח. ואמרי' פרק בתרא דיומא [פ''ד, ע''ב] גבי פקוח נפש ואין אומרים יעשו דברים הללו על ידי עכו''ם וע''י קטנים אלא אפי' בגדולי ישראל וכתב שם בתוספת ריב''א כלומר אפי' היכא דאיכא עכו''ם וקטנים מיד בההיא שעתא אין אומרים להם לעשות והיינו טעמא דאין אומרים לעשות על ידם כדאיתנהו מיד בההיא שעתא זימנין דליתנהו מיד ואתי לאהדורי עלייהו ואדהכי והכי יסתכן להכי עשו הית' גמו' לגמרי ומצו' דכל חד וחד יהא זהיר מיד לאצולי וההי' דלעי' דאמרינן דכמה דאפשר לשנויי משנינן ומהדרי אהיתרא ואע''ג דאיכא סכנת נפש י''ל דבמקו' שיכול ישראל עצמו ע''י שנוי ואין לו דיחוי (ביה השנויי) [בהשינוי] מוטב ודאי שיעשה בהיתר ואל יעשה באיסור אבל בעל ידי עכו''ם וקטנים אע''ג דהיכא דליכא דיחוי איכא למיחש דאתי לידי דיחוי כדפרישית. [או''ז הלכ' שבת סימן ק''ח].
------
משעה שהדם שותת ויורד ותשב על המשבר עד כל ג''י ללידתה הוי הקבר פתוח. ואפילו אמרה ''איני צריכה'' מחללין עליה את השבת. וכגון שחברותיה אומרות שהיא צריכה. משלשה ועד שבעה, אמרה ''צריכה אני'' מחללין עליה את השבת. ואפילו איכא גוים או קטנים לפנינו אין אומרים להם לעשות, אלא גדולי ישראל עושין, כדפירשתי לעיל. ומיהו כל מה שהישראל יכול לעשות ע''י שנוי ובלא דחוי ישנה. עושין לה מדורה אפילו בתקופת תמוז. וחותכין את הטבור בשבת. ומרחיצין את הוולד בשבת. ומלפפין את הוולד בשבת, כעין שעושין בחגורות ובפסיקאות. מעשה באשה אחת שילדה שבעה ימים לפני הפסח, והתיר רבינו גרשם להחם חמין לרחיצת גופה של יולדת בליל ראשון של פסח, כי אמרה ''צריכה אני''. ורבי אליעזר אסר דאין ברחיצה פקוח נפש. מעשה ביולדת שחל שמיני שלה בצום גדליה, והתיר לה רבינו תם זצ''ל לאכול. ואומרים סליחות ווידוי כדרכו וא''א תחנון. [פסקי או''ז].
------
ואין אומרים יעשו הדברים הללו על ידי גוים או ע''י קטנים אלא ע''י גדולי ישראל. פי' אין אומרים נחזור אחר גוים או אחרי קטנים דלאו בני שביתה נינהו דבעוד שנחזור אחריהם יכביד בחוליו אלא עושין אותן ע''י גדולי ישראל דבני שביתה נינהו אבל ודאי אם היו מזומנים לנו מוטב שנעשה ע''י גוים ולא ע''י ישראל וע''י קטנים ולא ע''י גדולים. [תוס' רי''ד].
------
כשעושין את הדברים הללו איו עושין אותם לא על ידי קטנים ולא על ידי עבדים ולא על ידי נשים שלא תהא שבת קלה בעיניהם אלא על ידי גדולי ישראל וחכמיהם. ואסור להתמהמה בחילול שבת בחולה שיש בו סכנה, שנאמר אשר יעשה אותם האדם וחי בהם ולא שימות בהם. הא למדת שאין משפטי התורה נקמה בעולם, אלא רחמים וחסד ושלום. ואלו המינין שאומרים שזה חילול שבת ואסור, עליהם הכתוב אומר וגם אני נתתי להם חוקים לא טובים ומשפטים לא יחיו בהם, לר''ם. ורבים מגדולי המפרשים כתבו בשיטה אחרת, ואמרו שאין עושים דברים הללו על ידי גוים ולא על ידי כותים אלא על ידי ישראל. ואין עושים דברים הללו על ידי נשים ולא על ידי קטנים אלא על ידי גדולי ישראל. אבל מצטרפין לדעת אחרת שאם שנים [רופאים] אומרים צריך [לחלל עליו את השבת], ושלישי אומר אינו צריך ואשה אומרת צריך [לחלל עליו את השבת], מצטרפת עם השנים, ומחללין [עליו את השבת]. ולפי שטה זאת מה שאמרו אין עושין דברים הללו על ידי גוים הוא שאם הגוים אומרים צריך אין עושין על ידיהם [חילול שבת]. ואע''פ שמצאנו קצת סיוע לזאת, העיקר הוא בידינו מה שכתב הר''ם כי היא נוסחת הרי''ף, ודבריהם על פי הגאונים. ולמדנו מכאן שאין מחללין את השבת על פי גוים. ונראה לנו שלחולה שהכביד חליו מאד ואין שם רופא ישראל ורופא [מומחה] גוי אומר צריך, מחללין עליו שבת מפני שספק נפשות הוא, וכל ספק נפשות דוחה את השבת כמו שאמרנו. [הבתים — שערי המלאכות האסורות ביום השבת שער שלישי].
------
החולה שספק אם יש בו סכנת נפשות דוחין עליו את השבת ואפילו משום ישוב דעתו בלבד במקום דאיכא סכנת נפשות מותר' אפי' באבות מלאכות כמ''ש גבי סומא שהיא יולדת שאם צריכה לנר חברתה מדלקת לה את הנר, דברים הללו אין עושין ע''י גוים ולא ע''י קטנים אלא ע''י גדולי ישראל והאיסור העומד לפניו ומעכבו הוא (ששב) (שבת ששבת) היתר גמור לא איסור אחר לפיכך שוחטין לו בשבת ואין מתירין לו נחירה ע''י גוי אע''פ שאין בה אלא איסור לאו וכלל הוא לגבי חולה שיש בו סכנה שהשבת דחויה אצלו לכל דבר הצריך לו. [אהל מועד שער השבת דרך ט'].
------
כללא דנקטינן דחולה שיש בו סכנה מחללין עליו את השבת. והזריז הרי זה משובח. ולא יניחו לעשות המלאכה [לנשים] שלא תהא שבת קלה בעיניהם אלא הקודם הרי זה משובח. [צרור החיים הדרך השלישי סימן י''ב].
------
וכל מכה שיש בחלל הגוף כגון מן השפה ולפנים בין במעיו בין בכבדו וטחלו בין בפיו בין בשאר דברים שבחלל או בגב היד או בגב הרגל פי' שעלה שם מכה מאליה. והחום שמחמם הבשר הרי הן בכלל חולה שיש בהן סכנה ומחללין עליו את השבת וכן מי שנשכו כלב שוטה או א' מזוחלי עפר אע''פי שהוא ספק אם ממיתין או לא עושין כל צרכו. וכתב הר''י מקור' ז''ל ולא סכנה ברורה אלא אפי' סכנה שאינה ברורה שרופא א' אומר אינו צריך ורופא א' אומר צריך מחללין עליו וכ''כ ר''י בר שניאור כי כל בני אדם חשובין בקיאין במקצת וספק נפשות להקל ומדליקין הנר בשבילו ומכבין אותו ושוחטין לו ואופין לו ומבשלין לו ומחמין לו חמין בין להשקותו בין לרחיצת גופו. וכבר בארו ז''ל שאין עושין דבר זה לא ע''י עכו''ם ולא ע''י קטנים אלא ע''י גדולי ישראל והטעם שלא להקל יותר מדאי וי''א שמא יאמרו הרואים בקושי התירו פקוח נפש אבל ע''י נשים אם נזדמן הדבר עושין אבל אין מיחדין להם מלאכה זו ור''י בר אשר פי' שלא יבא הדבר לידי דיחוי ואיחור. ואסור לשאול אם הוא מותר כדאמרינן בירושלמי הנשאל והשואל ה''ז שופך דמים שהרי כתוב וחי בהם. [ארחות חיים הלכ' שבת סימנים שכ''ג—שכ''ו].
------
ומדליקין את הנר בשבילו ומכבין אותו ושוחטין לו ואופין ומבשלין. וכבר ביארו ז''ל שאין עושין דבר זה אלא על ידי גדולי ישראל, והטעם כדי שלא להקל יותר מדאי. וכתב ה''ר אשר ז''ל שלא יבא הדבר לידי דיחוי ואסור. ומפקחין נפש בשבת, ואין צריכין ליטול רשות מבית דין, והמקדים הרי זה משובח. כיצד ראה תינוק שנפל לים פורש מצורה ומעלהו אף על פי שצד ומעלה דגים עמו. ננעלה דלת לפני תינוק שובר הדלת ומוציאו אף על פי שמפצל עצים שמא יבעת התינוק וימות. מי שנפלה עליו מפולת ספק הוא שם ספק אינו שם מפקחין עליו, מצאוהו חי אף על פי שאינו יכול לחיות כי אם מעט מפקחין עליו כיון שיכול לחיות מעט. [כל בו הלכ' שבת סימן ל''א].
------
אבל מצטרפין לדעת אחרת, כגון שנים א' צריך ושלשה א' אין צריך ואשה או כותי א' צריך מצטרפין למיהוי פלגא ופלגא לספק נפשות להקל. פיקוח, דישקוברומנט בלע', בכל דבר שצריך לו לנפש להעביר סכנת מות. ואע''ג דצייד כוורי, עמו כל הני אע''ג דקאמ' הכא משנה יתירא דייק דקתני ואינו (ואינו) צריך ליטול רשות, למה לי דתני הכי, הא תנא ליה והזריז הרי זה משובח אלא הא אתי לאשמועי' שאפי' הוא צריך לדבר. עוקר חוליא, כדי להשפיל שפת הבור ויהא נוח ליכנס. ננעלה דלת, והתינוק נבעת. למיתברה בשיפי, נסרים שצריך להם, ל''א בשיפי קיסמים להדלקה. ומפסיקין מפני הדליקה, בכלים של חרס או של מתכת מליאין מים, ובדליקה שיש בה סכנת נפשות קאמ'. דקא מכיך מכוכי, משפיל ומציע גחלים לצלות לערב עליהם. דאדהכי והכי, אם ילך לבית דין לישאל עליהן ילך לאיבוד. משבש ליה, מפתהו ומקרקש ליה אגוזים. דאפי' בחצר אחרת, דליקה בחצר זו ונפשות בחצר אחרת, והם חולים או קטנים. אין הולכין בפיקוח נפש אחר הרוב, דאם ספק יש' ספק גוי הוא מפקחין ואע''ג דרובא גוים הוו התם. אי נימא ט' יש' וחד גוי, ונפל מפולת על אחד ואין ידוע אם יש' אם גוי הוא. אלא דאיכא תשעה גוים וחד יש', ואשמעי' דאע''ג דרובא [גוים] חייש' שמא יש' הוא ומפקחין הא נמי פשיטא דקיימ' לן כל הקבוע כמחצה על מחצה דמי, דנפקא לן בסנהדרין ובכתובות מוארב לו פרט לזורק אבן לגו. לא צריכא דפרוש לחצר אחרת, ושם נפלה על האחד מפולת דבכל דוכתא אמרי' כל דפריש מרובא פריש במידי דנייד והכא לא אמרי הכי ואע''ג דבפרישתן כולהו ניידי. הא דפריש כולהו, הואיל ואיתחזק יש' בהא חצר שנפלה בו מפולת מפקחין ואע''ג דניידי לא אזלינן בתר רובא. הא דפריש מקצתייהו, ולא ידעי' אי הוה יש' בהא חצר אזלינן בתר רובא הואיל ולא איתחזק. והתנן מצא בה תינוק מושלך, משנה היא בסדר טהרות בעיר שיש' וגוים דרין בה. לא שנו, דאם רוב יש. מחזקינן ליה יש' אלא להחיותו. אבל לייחסו, כגון אם נקבה היא שיהא כהן מותר בה לא, ואפי' ליכא למיחש לאוסופי כגון הנך דאמרי' בקידושין תלי בדקלא תלי (פיטקא) [פיתקא] רמי חומרא משלטי הדמיה חייש' שמא גויה היא וגיורת אסורה לכהונה ואע''ג דרוב יש' מעלה עשו ביוחסין דבענן תרי רובי כדאמרי' בכתובות פרק קמא [י''ג ע''א]. [פירוש רבינו אליקים].
------
ה''ג בפר''ש ז''ל דברים הללו אין עושין לא על ידי נשים ולא על ידי כותיים אבל מצרפין לדעת אחרת. ופי' דברים הללו, אין עושין על פי נשים הבקיאות ועל פי אנשים הבקיאין שיאמר צריך, אבל מצרפין לדעת אחרת, שאם יאמר האחד עם האשה או עם הכותי צריך, ושנים אומרים אינו צריך מאכילין אותו. וליכא לפרושי כדאיתא תרי לבד האשה שאו' צריך, אם כן למה (אין) צריכין לאשה כלל, דהא קיימ' לן בהאי אומדנא תרי כמאה. (דהרב) [והרב] אלפסי ז''ל כתב דברים הללו אין עושין לא על ידי נשים ולא על ידי כותיים מפני שמצרפין לדעת אחרת. מסקנא דמלתא, אם אמ' חולה צריך אע''ג דאמרי' מאה רופאים לא צריך, מאכילין אותו, דלב יודע מרת נפשו. רופא אחד אומר צריך, ושנים אומ' אינו צריך, אין דבריו של אח' נשמעין במקום שנים, ואין מאכילין אותו. שנים אומ' צריך, וב' או ג' או ק' אומ' אינו צריך, מאכילין אותו דתרי כמאה, ומאה כתרי. ואע''ג דבאומ' דעתא אזלי' בתר רוב דיעות, ה''מ אומדנא דממונא, אבל הכא יש לומר ספק נפשות להקל. ואי אמ' נמי איהו ותרי בהדיה לא צריכא, אימתי תרי אחריני צריך מאכילין אותו דבריא וספק נפשות להקל. והכי הוא דינא דגמר' (דלפני) [לפי] הספרים שלנו, לא לפי הלכות הרב ז''ל. ומה שכתבתי הוא הנכון. גרסי' במסכת מנחות בפרק ר' ישמעאל [ס''ד ע''א], אמר רבא חולה שאמדוהו לגרוגרת ורצו עשרה בני אדם והביא ד' גרוגרות בבת אחת פטורין, ואפי' בזה אחר [זה]. ואפי' הבריא בראשונה. בעי רבא חולה שאמדוהו לב' גרוגרות ויש ב' גרוגרות בב' עוקצין, וג' גרוגרות בעוקץ אחד, הי מנייהו מייתינן. ומסקנא דגמר' מייתי' דקאמ' אפילו בקצרה. [השלמה].
------
ואין עושין דברים הללו ע''י נשים ולא ע''י כותים שמא מצטרפין לדעת אחרת. פי' המורה ע''פ נשים או כותים אומרין צריך [אין] מחללין על פיהם אבל מצטרפין לדעת אחרת כגון ב' אומרים צריך וג' אומרים א''צ ואשה או כותי אומרין צריך מצטרפין למיהוי פלגא ופלגא וספק נפשות להקל ואינו נראה לי חדא דבכל הספרים כתוב מפני שמצרפין או שמא מצרפין ומר גריס אבל מצרפין ותו הא אמרן לעיל דדוקא באומדנא דממון אזלי' בתר רוב דיעות אבל באומדנא דחולה מאה כתרי ותרי כמאה וספק נפשות להקל ואפילו בלא אשה וקטן נמי ומה אנו צריכין לצירופן ונ''ל לפרש כך ואין עושין דברים הללו ע''י נשים וע''י כותים כשאמרו לנו הבקיאים כי הוא צריך איך מניחין לעשות על ידן מפני שמצרפין לדבר אחר ויבואו לעשות בכל חולה אע''פ שאין בו סכנה שאין יודעין להבחין כי טעם הדבר הוא מפני שיש בו סכנה אלא יבואו להתיר בכל חולה והדיוטות ככותאי דמי הילכך אין עושין אלא ע''י חכמים שלא יבואו להקל במקום אחר אבל ודאי אם אין שם אלא הן עושין שבעבור הגזירה לא נניחנו עד שנחזיר אחרי החכמים שמא יכבוד בחוליו אבל היכא דאיכא אנשים (ונשים) חכמים [ונשים] וכותים והדיוטות עושין האנשים חכמים ולא יניחו לעשות נשים וכותים והדיוטות. [תוס' רי''ד].
------
אבל מצטרפין לדעת אחרת. פירש הקונטרס כגון שנים וכו'. ולא דק, דאמרינן לעיל דלא אזלינן בתר רוב דעות. ופירש ריב''א כגון שנים או שלשה [אומרים] שאינו צריך, ואחד אומר צריך, מצטרפין אשה או כותי עמו. כדמשמע לעיל דבעינן שנים כיון ששנים אומרים אינו צריך. ולכך בעינן בקיאים. אבל [אחד] לא. [תוספות רבינו פרץ].
------
תנו רבנן מפקחין פיקוח נפש בשבת והזריז הרי זה משובח ואינו צריך ליטול רשות מבית דין, כאי זה צד ראה תינוק שנפל לים פורס מצודה ומעליהו [והזר]יז הרי זה משובח ואינו צריך ליטול רשות מבית דין ואף על גב דצאייד כווארי, ראה תינוק שנפל לבור עוקר מחילה ומעליהו והזריז הרי זה משובח ואינו צריך ליטול רשות מבית דין ואף על גב דקא מתקן דרגא, [ראה ש]ננעלה הדלת בפני התינוק שוברה ומוציאו משום והזריז הרי זה משובח ואף על גב דקא מיכווין למיעבד ליה שיפי שיפי, מכבין ומפסיקין מפני הדליקה בש' והזריז וגו' ואף על גב דקא מכיך מכוכי. [הלכות פסוקות לרבינו יהודאי גאון הלכ' חיה].
------
ופיקוח נפש מטביעה ושריפה דוחה שבת. [סידור רבינו סעדיה גאון].
------
ומותר לעשות ליולדת ולחולה כל צרכיהן, לשחוט ולבשל ולהדליק להן האש, ולהחם להם מים, ליולדת בתוך שמנה ימים ולחולה שיש בו סכנה. ואם נפל קיר בשבת על האדם, ספק הוא שם, ספק אינו שם, ספק חי ספק מת, ספק נכרי ספק ישראל, מחללין עליו את השבת. וכן מי שנפל לים או לבור מותר להעלותו אפי' במצודה ולהושיט על פני המים. וכן תינוק שבוכה בתוך הבית שוברין את דלת הבית ומוציאין אותו. [הפרדס לרש''י הלכ' שבת].
------
פיקוח נפש ביומא בפ' יה''כ פיקוח נפש דוחה את השבת אפילו גדולי ישראל הזריז הרי זה משובח. בתוספתא דשבת טבעה ספינתו ואינו יכול לעלות יורדין ומעלין אותו. נפל לבור עוקר חוליא תינוק שנכנס לבית שוברין דלתות הבית ואפילו הם של אבנים מכבין ומפסיקין ומדליקין. מי שנשכו נחש שוחטין לו תרנגולת וגוזזין לו כרשינין. מחממין חמין לחולה להשקותו ולרפאותו והזריז הרי זה משובח ואין אומר המתינו לו שמא יחיה. ירושלמי אין אומרים יעשו דברים הללו בקטנים ובגוים אלא בגדולי ישראל תני הזריז הרי זה משובח הנשאל הרי זה מגונה השואל הרי זה שופך דמים. בפ' בתרא דיומא (שם) אפילו כיון למלאכה ולהציל הרי זה משובח. במנחות בפ' רבי ישמעאל (ס''ד ע''א) משמע אם שמע מתחילה על טביעת תינוק ופירש מצודתו אפילו לדעת דגים והעלה תינוק ודגים כיון דדעתיה אתינוק מעיקרא פטור. אמר רבא חולה שאמדוהו לגרוגרת אחת ורצו י' בני אדם והביאו לו י' גרוגרות בין בבת אחת בין בזה אחר זה פטורין אמדוהו לב' גרוגרות ויש ג' בעוקץ אחד וב' בב' עוקצין לאייתינו מחד דקא ממעט בקציץ. [הרוקח סימן ק''ט].
------
ת''ר, מפקחין פיקוח נפש בשבת, והזריז הרי זה משובח, ואינו צריך ליטול רשות מבית דין. כיצד, ראה תינוק שנפל לים פורש מצודה ומעלהו, והזריז הרי זה משובח, ואין צריך ליטול רשות מבית דין, ואע''ג דצייד כוורא. ראה תינוק שנפל לבור עוקר חוליא ומעלהו, והזריז הרי זה משובח, ואינו צריך ליטול רשות מבית דין, ואע''ג דקא מתקן דרגא לחול. ראה שננעלה דלת בפני תינוק שוברה ומוציאו, והזריז הרי זה משובח, ואע''ג דקא מתבר לה שיבי שיבי. פי' חתיכות חתיכות דקות, דהוה ליה תולדה טוחן. מכבין ומפסיקין מפני הדליקה בשבת, והזריז הרי זה משובח, ואין צריך ליטול רשות מבית דין, ואע''ג דקא ממכיך מכוכי. פי' מניע הגחלים והן מכבין שיצלה עליהן בשר או דגים למוצאי שבת, ואע''ג דנפלה דליקה לחצר אחרת ובחצר זו היו חולין, וקים להו שאם לא תכבה הדליקה תעבור כאן, מותר לכבות, ואע''פ שעדיין לא הגיעה לאותו חצר. [פסקי הרי''ד].
------
מפקחין פיקוח נפש בשבת, והזריז הרי זה משובח, כיצד ראה תינוק שנפל לים פורש מצודה ומעלהו, ואין צריך ליטול רשות מבית [דין], ואע''פ שמעלה דגים במצודתו, שיש לו להציל בכל עניין שיכול להציל, ובעניין אחר הוא ירא שמא [לא יציל]. וכן אם ראה תינוק שנפל לבור עוקר חולייא ומעלהו, ואינו צריך ליטול רשות מבית דין, ואע''פ שמתקן שם מעלה לירד [בה] בחול. וכן אם ראה שננעלה דלת לפני התינוק, שוברה ומוציאו ואינו צריך ליטול רשות מבית דין, ואע''פ שמבקע אותו ביקועים דקים. וכן מכבין ומפסיקין מפני הדליקה, ואפי' נפלה דליקה בחצר אחרת הואיל ויש להסתפק שמא תבוא הדליקה בחצר זו ויסתכנו הנמצאים שם, יש להם לכבותה. [פסקי ריא''ז].
------
מסקינן בפרק בתרא דיומא מפקחינן פיק[ו]ח נפש בשבת ואין צריך ליטול רשות מבית דין, והמקדים להציל את הנפש הרי זה משובח, כיצד ראה תינוק שנפל לים פורש מצודה ומעלהו אף על פי שהוא צד דגים עמו (רמב''ם שבת פ''ב הל' ט''ז), ננעלה הדלת בפני התינוק שובר את הדלת ומוציאו אף על פי שהוא מפצל עצים שראויים למלאכה, שמא יבעת התינוק וימות, וכן מותר לכבות [את] הדליקה להציל הנפש שיראים פן ישרף שם (ע''פ הל' י''ז שם). מי שנפלה עליו מפולת ספק הוא שם ספק אינו שם מפקחין עליו, מצאוהו חי אף על פי שנתרוצץ ואי איפשר שיבריא מפקחין עליו ומוציאין אותו לחיי אותה שעה (שם הל' י''ח). [סמ''ג לאוין סימן ס''ה].
------
תנו רבנן מפקחין על ספק נפשות בשבת והזריז הרי זה משובח, ואין צריך ליטול רשות מבית דין. כיצד נפל לים ואינו יכול לעלות, טבעה ספינתו בים ואינו יכול לעלות, יורדין ומעלין אותו ואינו צריך ליטול רשות מבית דין. תינוק שנכנס לבית ואינו יכול לצאת שוברין לו דלתות הבית ואפילו הן שלאבן ומוציאין אותו משם ואינו צריך ליטול רשות מבית דין. מחמין חמין לחולה בשבת בין להשקותו בין לרפאותו. ר' אליעזר אומר אין אומרים המתינו לו שמא יחיה אלא ספיקו דוחה את השבת ולא ספק שבת זו אלא אפילו ספק שבת אחרת. ואין אומרין ייעשו דברים הללו בגוים ובקטנים אלא בגדולים שבישראל. ואין אומרים ייעשו דברים הללו על פי נשים, על פי כותים, אלא מצרפין דעת ישראל עמהן. פי' כל זה בחולה שיש בו סכנה. אבל אין בו סכנה אומר לגוי ועושה, דאמירה לגוי שבות, ובמקום פיקוח נפש לא גזרו רבנן. [שבלי הלקט סימן קי''ז].
------
תנו רבנן מפקחין על ספק נפשות בשבת והזריז הרי זה משובח. ואינו צריך ליטול רשות מבית דין. כיצד נפל לים ואינו יכול לעלות. טבעה ספינתו בים ואינו יכול לעלות. יורדין ומעלין אותו ואינו צריך ליטול רשות מבית דין. תינוק שנכנס לבית ואינו יכול לצאת. שוברין דלתות הבית ואפילו של אבן ומוציאין אותו משם. ואינו צריך ליטול רשות מבית דין. מחמין חמין לחולה בשבת בין להשקותו בין לרפאותו. ואין אומרים יעשו הדברים הללו על ידי נכרים או על ידי קטנים אלא אפילו על ידי גדולי ישראל. ואין אומרים יעשו הדברים הללו על פי נשים ועל פי כותים אלא מצרפין דעת ישראל עמהן. וכל זה בחולה שיש בו סכנה. [תניא רבתי סימן י''ט].
------
ומפקחין פקוח נפש ואין צריך ליטול רשות מב''ד והמקדי' להציל הרי זה משובח כיצד ראה תינוק שנפל לים פורס מצודה ומעליהו אעפ''י שצד דגים עמו, ננעל דלת בפני התינוק שובר הדלת ומוציאו אעפ''י שמפצל עצים שמא יבעת התינוק [נוסח סמ''ק מצוריך, וימות] וכן מותר לכבות את הדליקה אם יש שם נפש שמתיירא שמא ישרוף [וימות]. ומי שנפל עליו מפולת ספק הוא שם ספק אינו שם מפקחין עליו, מצאו חי אעפ''י שאינו יכול לחיות כי אם מעט מחללין עליו את השבת ומפקחים. [סמ''ק סימן רפ''ב].
------
מפקחין פקוח נפש בשבת והזריז הרי זה משובח. כיצד ראה תינוק שנפל לים פורס מצודה ומעלהו ואינו צריך ליטול רשות מבית דין, ואע''ג דקא צייד כוורי. ראה תינוק שנפל לבור עוקר חוליא ומעלהו, והזריז הרי זה משובח, ואינו צריך ליטול רשות מבית דין, ואע''ג דקא מתקן דרגא. ננעל דלת בפני התינוק שובר את הדלת ומוציא את התינוק, ואע''ג דקא מתבר ליה שיפי, ולא אמרינן דאפשר דיתיב בהאי גיסא ומכשכש ליה באמגוזי שמא מתוך כך יבעת התינוק ויסתכן. ופירש ה''ר משה פרק שני מהלכות שבת [הי''ז] שאע''פ שהוא מפצל אותה עצים שראויין למלאכה. מכבין ומפסיקין מפני הדליקה, ואע''ג דקא מכיך מכוכי ואפילו לחצר אחרת. לשון ה''ר משה [הלכ' שבת פ''ב הכ''א], אע''פ שהוא כובש דרך ומתקנה בשעת כבוי. [המאורות].
------
מפקחין פקוח נפש בשבת, ואין צריך ליטול רשות מבית דין, והמקדים להציל את הנפש הרי זה משובח, כיצד ראה תינוק שנפל לים פורס מצודה ומעלהו, ואעפ''י שהוא צד דגים עמו. תינוק שנפל לבור עוקר חוליא ומעלהו, ואין צריך ליטול רשות מבית דין, ואעפ''י שמתקן מדרגה לחול מותר, ואפילו אין מים בבור אין אומרים יעמדו על פי הבור ויקשקשו לו, אלא עוקר חוליא ומעלהו. וכן אם ננעל דלת לפני תינוק אין אומרים שיעמדו שם על הפתח ויקשקשו לו באגוזים וכיוצא בהם כדי שלא יתבעת, אלא שובר את הדלת ומוציאו ואין צריך ליטול רשות מבית דין ואעפ''י שמפצל עצים הראויים למלאכה מותר, ואפילו היתה הדלת של אבן מותר לשברה. וכתב הר''ם נפלה דליקה ויש שם אדם שחוששין שמא ישרף מכבין אותה להצילו מן האש ואעפ''י שהוא כובש דרך ומתקנה בשעת כבוי, וכן הקודם להציל הרי זה משובח. עד כאן. והר''ש כתב שאעפ''י שמשפיל ומציע הגחלים לצלות עליהם לערב מותר. וביאור הר''ם נראה לנו עיקר. ומה שכתב הר''ש יראה לנו שאסור. היתה דליקה בחצר זו ונפשות בחצר אחרת, והם חולים או קטנים שאין בכחן לצאת מאותה חצר, מכבין ומפסיקין הדליקה שבחצר זו כדי שלא תתפשט לחצר אחרת. והר''ם לא הביא זה, ואולי כלל הכל במה שכתב ואין צריך ליטול רשות מבית דין בכל דבר שיש בו סכנה. והזריז בדבר שיש בו סכנה הרי זה משובח, והנשאל מגונה, והשואל הרי זה שופך דמים. [הבתים — שערי המלאכות האסורות ביום השבת שער שלישי].
------
וכן ראה תינוק שנפל לים מביא מצודה ופורשה ומעלהו ננעל הדלת לפני התינוק בשבת שובר את הדלת ומוציאו שמא יבעת התינוק וימות ומותר לכבות הדליקה להציל נפש שיראו פן ישרוף שם ואם נפלה מפולת וספק נפש שם או לא מפקחין עליו את הגל אם מצאו חי אעפ''י שאי אפשר שיבריא מוציאין אותו לחיי שעה. [ספר הפרנס סימן רפ''ה].
------
ת''ר מפקחין פק''ן בשבת והזריז ה''ז משובח וא''צ ליטול רשות מב''ד. [אהל מועד שער ר''ה ויוה''כ דרך ד'].
------
תינוק בן יומו חי מחללין עליו את השבת שדחויה היא שבת אצל סכנת נפשות דוד מלך ישראל מת אין מחללין עליו השבת. [אהל מועד שער השבת דרך ט'].
------
ומפקחין פיקוח נפש בשבת ואין צריך ליטול רשות מב''ד והמקדים תבא עליו ברכה. כיצד ראה תינוק שנפל בים פורש מצודה ומעלהו אע''פי שצד ומעלה עמו דגים ננעלה דלת לפני התינוק שובר הדלת ומוציאו אע''פי שמפצל עצים שמא יבעת התינוק וימות. ומי שנפל עליו מפול' ספק הוא שם ספק אינו שם מפקחין עליו כיון שיכול לחיות מעט. [ארחות חיים הלכ' שבת סימן שכ''ט].
------
ת''ר מפקחין פקוח נפש בשבת והזריז משובח ואינו צריך ליטול רשות מבית דין ואין עושין דברים הללו לא ע''י [גויים ולא ע''י קטנים ולא ע''י נשים אלא ע''י] גדולים מישראלים. [האגודה].
------
ראה תינוק נופל למים פורס מצודה ומעלהו ואע''ג דצד כוורי. ננעלה דלת בפני תינוק שובר הדלת (ואע''ג דמכוין למיתבר שיפי). [האגודה].
------
ראה תינוק שנפל לבור עוקר חוליה ומעלהו — פירוש עוקר חוליה משפת הבור כדי שיוכל לירד לבור. [הערוך ערך חליגא]. אפשר דיהיב בהאי גיסא ומשביש ליה באמגוזי ס''א ומקשקש ליה — ''פתיתני ה' ואפת'' (ירמיה כ', ז') תרג' שבישתני ה' ואשתבשית. [הערוך ערך שבשגב].
------
אמר ר' אמי [שבת קכ''א.] בדליקה היתירו לומר כל המכבה אינו מפסיד וכן הלכה דליכא דפליג עליה. ונכרי שבא לכבות אין מונעין אותו וגם אין אומר לו כבה ואל תכבה נמי אין אומר לו, אע''פ דידע גוי דישראל יתן לו שכר והוי כאלו עביד אדעתא דישראל, דנכרי אדעתא דנפשיה עביד ושרי. וישראל קטן שבא לכבות, אי עושה על דעת אביו דשמע מאביו דניחא ליה דליכבה אסור ואין שומעין לו, ואי לא שמע מאביו אלא הוא מעצמו עשה קטן אוכל נבילות וטריפות [הוא] ואין ב''ד מצווין להפרישו. וה''מ במקום שאין סכנת נפשות כגון שאין שם גוים אלא מעט ורובן ישראל או יד ישראל תקיפה על הגוים, אבל בזמן הזה שאנו מתי מעט בין הגוים וידם תקיפה ואפילו לא באו גוים אלא על עיסקי ממון אין אדם מעמיד עצמו על ממונו ואם יעמוד ישראל נגד הגוי יזרקנו כנגד הדליקה או יהרגנו ומותר לישראל לבא לכבות כדי להציל חבירו, כדתנן [ר''ה כ''ג:] התקין ר''ג הזקן שיש להן אלפים אמה לכל רוח ולא אילו בלבד אמרו אלא אפי' חכמה הבאה לילד והבא להציל מן (הגוים) [הגייס] ומן הנהר ומן המפולת ומן הדליקה הרי הן כאנשי העיר, והכא כיון דאיכא סכנת נפשות מצילין מן (הגוים) [הגייס] ומן הדליקה הוא. ותניא [עירובין מ''ה.] עיר הסמוכה לספר אפי' לא באו אלא על עיסקי ממון יוצאין עליה בכלי זיין בשבת דכיון דסמוכה לספר אם יעמדו ישראל על ממונם יהרגום ולא ייראו כיון דסמוכי לגוים אחרים וכ''ש אנו שאנו יושבים בתוכם שלא יראו מלהרוג ומחללין את השבת ומצילין. ואמר בפ' שני דמס' יו''ט [כ''ב.] בעא מיניה אביי מרבה מהו לכבות את הדליקה ביו''ט, היכא דאיכא סכנה לא תיבעי לך דאפי' בשבת שרי כי תיבעי לך משום איבוד ממון, ופשט ליה אסור. ותניא בפ' בתרא דיומא [פ''ד:] מכבין ומפסיקין מפני הדליקה בשבת משום ספק נפשות. (גירסת) [גרסינן ב]ירושלמי ביומי דר' אמי נפלה דליקה בעיר אפיק ר' אמי כרוז בשוקא דארמאי ואמר מאן דעביד לא יפסיד א''ר אלעזר קומי ר' אסי סכנה הוה אי סכנה הוית אפילו ר' אמי יטפי. [ראב''ן סימן שס''ג].
------
וכל חולה שיש בו סכנה מותר לרפאו בשבת אפילו ברפואה דמוכחא כגון לשחוק סממנין ולהביאן בשבת. ומכה שעל גב היד והרגל הויא כמכה של חלל וצומתה ביין ובחומץ בשבת, כדאמר [ק''ט.] רבינא איקלע לבי רב אשי חזייה דדרכה ליה חמרא אגבה דכרעיה וקא צמית ליה בחלא וכו' עד א''ל גב היד וגב הרגל שאני דאמר רב גב היד וגב הרגל הרי הוא כמכה של חלל ומחללין עלה את השבת. ורוק תפל אפילו על גב העין אסור. [ומחזירין את השבר בשבת]. ומי שנפרקה [קמ''ז.] ידו או רגלו אשלושיר בלע''ז לא יטרפם בצונן דהא [הוא] רפואה מוכחת אבל רוחץ בצונן כדרכו ואם נתרפא נתרפא. והחושש בפיו [יומא פ''ד:] מטילין לו סם בשבת. ומחמין חמין לחולה בשבת בין להשקותו בין להברותו ואין אומרים נמתין שמא יבריא שכל ספק נפשות דוחה את השבת. ואין עושין דברים הללו לא ע''י גוים ולא ע''י כותים אלא אפילו ע''י גדולי ישראל. ות''ר מפקחין פיקוח נפש בשבת והזריז הרי זה משובח כיצד ראה תינוק שנפל לים פורש מצודה ומעלהו וא''צ ליטול רשות מב''ד ראה תינוק שנפל לבור עוקר חוליא ומעלהו וא''צ ליטול רשות מב''ד. [ראב''ן סימן שנ''ח].
------
מכבין ומפסיקין מפני הדליקה ואפי' לחצר אחרת. [האגודה].
------
אמ' רב יהוד' אמ' שמואל לא הילכו בפיקוח נפש אחר הרוב. היכי דמי, אילימא דאיכא תשעה ישראל ואחד גוי. פי' ונפל הבית על אחד מהן. הא רובא ישר' נינהו, ואינמי פלגא ופלגא ספק נפשות להקל. אלא דאיכא תשעה גוים ואחד יש', הא נמי פשיטא דהוה ליה קבוע וכל קבוע כמחצה על מחצה דמי, לא צריכ' דפריש חד מיניהו ואזל לחצר אחרת, מהו דתימ' כל דפריש מרובא פריש, קמ''ל. איני, והאמ' רבסי אמ' ר' יוחנ' תשעה גוים ואחד ישר' באותה חצר מפקחין, בחצר אחרת אין מפקחין, לא קשיא הא דפריש כולהו הא דפריש מקצתיהו. פי' אם פירש אחד מהן לחצר אחרת ונפל עליו הבית אמרי' כל דפריש מרובא פריש ואין מפקחין עליו, אבל אם [פירשו] כולן מחצר זו לחצר אחרת דאיתחזק יש' בההוא חצר אחרת ונפל הבית על אחד מהן מפקחין, ואע''פ שאין זה מקום קביעתן ולא אזלינן בתר רובא. [פסקי הרי''ד].
------
אמר רב יוסף אמר רב יהודה אמר שמואל אין הולכין בפקוח נפש אחר הרוב, היכי דמי כגון דאיכא תשעה גוים ואחד ישראל, ואי באותה חצר פשיטא דהוה ליה קבוע, וכל קבוע כמחצה על מחצה דמי אלא אפילו בחצר אחרת מהו דתימא כל דפריש מרובא פריש קמ''ל אין הולכין בפקוח נפש אחר הרוב, והוינן בה איני והא אמר ר' אסי אמר ר' יוחנן תשעה גוים ואחד ישראל באותה חצר מפקחין בחצר אחרת אין מפקחין. ומפרקינן הא דפרוש כולהו הא דפרוש מקצתיהו פרוש כולהו מפקחין דהא איתחזק ישראל הכא, פרוש מקצתייהו אין מפקחין, ופסק רבינו הגדול ז''ל כשמואל, ואיכא מאן דאמר לית הלכתא כשמואל מסוגיא דשמעתא דהוינן עלה ומי אמר שמואל הכי והא איתמר מצא בה תינוק מושלך אם רוב גוים גוי ואם רוב ישראל ישראל מחצה על מחצה ישראל, ואמר רב לא שנו אלא להחיותו אבל ליחסו לא ושמואל אמר לפקח עליו את הגל, ופרקינן כי איתמר דשמואל ארישא איתמר אם רוב גוים גוי אמר שמואל ולענין פקוח הגל אינו כן, חזינן השתא דרב פליג עליה דשמואל ואזיל בפקוח נפש בתר רובא, דהשתא להחיותו דאיכא פקוח נפש ולית ביה עבירה דמצוה בעי רב מחצה על מחצה, הא רוב גוים גוי הוא ואין עליו להחיותו, לגבי פקוח גל בשבת דאיכא איסור סקילה לא כ''ש דרוב גוים אין מפקחין, וכיון דהא דרב פליגא אדשמואל הלכתא כותיה, דקיי''ל רב ושמואל הלכתא כרב באיסורי, ומימרא דר' יוחנן תשעה גוים ואחד ישראל וכו' בפשטא כרב אתיא דהולכין בפקוח נפש אחר הרוב, והילכך בחצר אחרת כל דפריש מרובא פריש ואין מפקחין, באותה חצר הו''ל קבוע וכל קבוע כמחצה על מחצה דמי. ועוד כיון דאסיקנא דשמואל ארישא איתמר אם רוב גוים גוי אמר שמואל ולענין פקוח הגל אינו כן, ש''מ לשמואל לא שנא פרוש כולהו ולא שנא פרוש מקצתיהו מפקחין, דהא תינוק מושלך בעיר לעולם מפקחין, ואדרבה בדפרוש מקצתיהו הוי, דאורחא דמילתא התינוק הזה הוא שמושלך בפלטיא והשאר קבועין במקומן בעיר, ואפי' הכי אמר שמואל מפקחין, ואלו לר' יוחנן למאי דתרצינן נמי אין מפקחין, וכיון דהכי הוא על כרחין דשמואל פליגא אדר' יוחנן, ולית להו פירוקא, והדרינן במימרא דר' יוחנן אפשטא כדסליק אדעתין, באותה חצר מפקחין משום קבוע, בחצר אחרת אין מפקחין לעולם, והולכין בפקוח נפש אחר הרוב, וזו היא שיטתו של רבינו שלמה ז''ל בפירושיו. ובדרך זו כתבה ה''ר משה בר מימון ז''ל בחבורו.
ומסתברא כרבינו הגדול ז''ל, דלהחיותו לאו פקוח נפש הוא אלא לפרנסו כאחד מעניי ישראל, דכל רוב גוים אינו מצווה עליו בצדקה כעניי ישראל, אבל להצילו ממיתה לשעתו כגון פקוח הגל אפילו ברוב גוים מפקחין ומצילין, ודקאמרי נמי משום מימרא דשמואל לגבי תינוק מושלך אני אומר תינוק בפלטיא דיניה כמאן דפרוש כולהו, דהא הוינן עלה מי אמר שמואל הכי מן מצא בה תינוק מושלך, ולא מפרקינן לה התם בדפרוש מקצתיהו אבל פרוש כולהו כיון דאיתחזק ישראל הכא מפקחין כדאמרן, אלא משמע דתינוק מושלך פרוש כולהו הוא, דטעמא דפרוש כולהו דמפקחין משום דניידי כולהו, פרוש מקצתיהו דאין מפקחין משום שנשארה קביעות במקומה בחצר הראשונה והני דפרוש מרובא פרוש, ועוד כיון דפרוש כולהו לחצר זו איתחזק הכא ישראל, דפרוש מקצתיהו לכאן לא איתחזק הכא ישראל, והילכך לגבי תינוק מושלך כיון שלא ראו אותו פורש מן הבתים, אלא מושלך בפלטיא מצאו אותו, מרוב סיעה שבפלטיא היה דכולהו ניידי, ואיתחזק נמי ישראל בפלטיא ונעשה הוכחה, הילכך הוה ליה פרוש כולהו ומפקחין. [ספר תורת האדם להרמב''ן ענין הסכנה].
------
לא הלכו בפקוח נפש אחר הרוב, דאי איכא תשעה גוים וחד ישראל ופריש חד מינייהו ואזיל לחצר אחרת לא אמרינן כל דפריש מרובא פריש אלא מפקחין מספק. והני מילי דפרוש מקצתייהו, אבל פרוש כולהו, שאין כאן עוד קבוע כלל, ונכנס אחד מהם לחצר שנפלה בה דליקה או מפולת, בההוא אזלינן בתר הרוב ואין מפקחין. כן הוא דעת הרי''ף והר''ם. ורבינו אפרים פירש בענין אחר. ורבינו שלמה פירש פרוש מקצתייהו, דלא (יתחזק) [אתחזק] בהו ישראל, אין מפקחין. פרוש כולהו, דאיתחזק בהו ישראל מפקחין. והראב''ד כתב דבפקוח נפש אפילו בתרי ספיקי מפקחין. [המאורות].
------
אין הולכין בפקוח נפש אחר רוב העולם. מפקחין ואפי' שני רופאים אומרים אינו צריך ואחד אומר צריך. [האגודה].
------
תשעה גוים וישראל אחד שנפלה מפולת על אחד מהם ואינו ידוע על מי נפלה, אם היה באותו חצר שנועדו בו מפקחין עליו את הגל, חוששין שמא ישראל הוא, ואם פירש אחד מהם והלך לחצר אחרת ונפלה עליו מפולת הרי כל הפורש מן הרוב הוא פורש והרי הוא בחזקת גוי, ואין מפקחין עליו עד שיודע להם שהוא ישראל. פירשו כולם מאותה חצר ונפלה מפולת על אחד מהם חוששין שמא ישראל הוא ומפקחין עליו. מי שנשכו כלב שוטה אין מאכילין אותו מחצר הכבד [שלו, לפי] שאין זו רפואה שנדחה בשבילה האיסור. ואין הורגין כלב שוטה אלא בדבר הנזרק בו ולא בדבר שאוחז בידו ומכה בו. [פסקי ריא''ז].
------
היתה חצר שיש בה אלף גוים וישראל אחד, ונפל עליהם מפולת, מפקחין על הכל מפני הישראל. פירש אחד מהם לחצר אחרת ונפלה עליו [מפולת ב]אותה חצר, מפקחין עליו, שמא זה שפירש הוא הישראל והנשארים גוים. נעקרו כולם מחצר זו לחצר אחרת, ובעת עקירתם פירש אחד מהם לחצר אחרת ונפלה עליו מפולת, ואין ידוע מי הוא, אין מפקחין עליו, שכיון שנעקרו כולם אין כאן ישראל קבוע, וכל הפורש מהם כשהם מהלכין הרי הוא בחזקת שפירש מן הרוב. לפיכך אם היה הרוב ישראל אעפ''י שנעקרו כולם ופירש אחד מהם לחצר אחרת ונפלה עליו מפולת מפקחין. לר''ם. והראב''ד כתב יש מפרשים שאם פירשו כולם, ופרש אחד מהם לחצר אחרת מפקחין, מפני שהוחזק שם ישראל. אבל אם פירשו מהם ארבעה או חמשה, ופירש אחד מהם לחצר אחרת ונפלה [עליו] מפולת, אין מפקחין, שלא הוחזק שם ישראל. וזה נראה. [הבתים — שערי המלאכות האסורות ביום השבת שער שלישי].
------
ט' ישראלים עומדים וגוי אחד ביניהם ונפלה מפלת על אחד מהם ואין ידוע על אי זה מהם נפלה מפקחין בשבת וכן אם הם ה' גוים וה' ישראלים וכן אם הם תשעה גוים וישראל אחד והוא קבוע דכל קבוע כמחצה על מחצה דמי וספק נפשות להקל ואפילו פירש אחד מהם לחצר אחרת ונפלה עליו מפלת מפקחין ולא אמרינן כל דפריש מרובא פריש והרוב הם גוים דכיון שנשארו האחרים קבועים במקומם עדין כמחצה על מחצה דמי וספק נפשות להקל ואפילו פירש אחד מהם ונפלה עליו כמו שכתבתי ודוקא שפירשו מקצתן אבל פירשו כלם ממקו' עמידתן ונכנס אחד מהם לחצר אחרת ונפלה (עליהם) [עליו] מפולת אין מפקחין דכיון שנעקרו כלם ממקום עמידתן וקביעותן אין כאן ישר' קבוע וכל דפרי' מרובא פריש והרוב הם גוים ואין מפקחין כך פשוט. וכן פי' רי''ף וכן היא גרסתו. אבל לפי גרש''י ופירושו בתשעה גוים וישראל אחד דאמרי' דמפקחין דוקא בקבוע שלא פירשו מאותה חצר שעומדים ונפלה מפלת על אחד מהם אז אמרינן כל קבוע כמחצה על מחצה דמי וספק נפשות להקל, אבל פרי' חד מיניהו או כלם כמו שכתבתי הולכים אחר הרוב ורובם גוים ואין מפקחין ודברי רי''ף תפשו עקר וכן כתב הרא''ש. [רבינו ירוחם ני''ב ח''ט].
------
לא קשיא הא דפריש כולהון הא דפריש מקצ[ת]ייהו. לרבינו אפרים ז''ל, דפריש כולהו בבת אחת ונכנס אחד מהן לחצר אחרת שנפלה בה דליקה, והנך אזול לעלמא מפקחינן בחצר אחרת, דפריש מקצ[ת]ייהו ונכנס אחד מהן לחצר [אחרת] שנפלה בה דליקה והנך נמי אזול לעלמא לא מפקחינן בחצר אחרת. [האשכול — דפוס י%ם, הלכ' יוה''כ].
------
האי דאמרי' לא קשיא הא דפריש כלהו הא דפריש מקצתייהו. פר''ש ז''ל פריש מקצתייהו דלא איחזק בהו ישראל, אין מפקחין. פירשו כלהו, דאתחזיק בהו ישראל מפקחין. ורבנו אפרים פי' דבפי' מקצתייהו איכא תרי ספקי, וכד פריש כלהו ליכא אלא חד ספיקא. והראב''ד ז''ל חלק עליו לומר דבפקוח נפש אפי' בתרי ספקי מפקחין. והא דתנן מי שנפלה עליו מפולת ספק הוא שם ספק אינו שם ספק חי ספק מת ספק גוי ספק ישראל מפקחין לפי' רבי' אפרים או או קת'. לפי' הראב''ד ז''ל אפי' בהני תלת ספק מפקחין. ומאי דאמרי' בגמר' עלה דהאי מתני' למה ליה למתנא כל הני, לא מבעי' קא' וכו', מפרשא שפיר לפי' רבנו אפרים. [השלמה].
------
ומנא לן דפקוח נפש דוחה את השבת, דכתיב אשר יעשה אותם האדם וחי בהם, ולא שימות בהן. תנן התם [מכשירין פ''ב מ''ז], מצא בה תינוק, אם רוב גוים גוי, למאי הלכתא להאכילו נבילה, אבל להחיותו מצווין, שהרי מפקחין עליו הגל כדאמרינן לעיל ד[אין] הולכין בפקוח נפש אחר הרוב. אם רוב ישראל ישראל, להחזיר לו אבדתו. מחצה על מחצה ישראל, למאי הלכתא לנזקים. [היכי דמי אילימא] דאי נגחיה תורא דידן לתורא דידיה, ניתי ראיה ונישקול. אלא דנגחיה תורא דידיה לתורא דידן. פלגא משלם, ואידך פלגא לימא ליה זיל אייתי ראיה דלאו ישראל הוא ושקול. [המאורות].
------
מצא תינוק מושלך, ליחסו ר''ל להשיאו לכהונה והוא אסופי שכתבתי למעלה בעינ' תרי רובי כמו שכתבתי, אבל להחיותו אם רוב גוי' מן העיר גוי הוא להאכילו נבלות ועכ''ז מפקחי' עליו את הגל אם נפל עליו בשב' דפקוח נפש אין הולכין אחר הרוב, ואם רוב ישראל [ישראל] הוא להשיב לו אבדה ולהחיותו. וכן נמי אם רוב גוים אין מחיין אותו ר''ל אין מפרנסי' אותו, פי' ודוקא בפקוח נפש אין הולכים אחר הרוב אבל להחיותו אין הולכים אחר הרוב. וכל שכן במחצה על מחצה דמפקחי' עליו דספק נפשות להקל פשוט בכתובות [ט''ו ע''ב] ובגמ' דיומא [פ''ד ע''ב] כל זה לגרסת רי''ף ופרושו ביומא דהלכה כשמואל דלא פליג אדרב אבל לפרש''י שם וגרסתו לית הלכתה כשמואל דפליג אדרב דרב סביר' ליה דאם רוב גוים גוי הוא להחיותו ר''ל שאין מפרנסים אותו וכן הדין לפקח עליו הגל שאין מפקחים עליו הגל בשבת והלכתא כוותיה דרב דאיסורא הוא והלכתא כרב באיסורי אבל במחצה על מחצה מפקחין וראשון נראה עקר וכן כתב הרא''ש ביומא. ועוד פשוט מחצה על מחצה פי' כשיש בעיר מחצה ישראל ומחצה גוי' מחזקינן ליה בישראל לענין נזקי' שאם נגח שור שלו לשור שלנו משלם החצי והחצי האחר יאמר לו תביא ראיה דלאו ישראל אני ואני אתן לך דשור תם של ישראל אינו משלם אלא חצי נזק כמו שכתבתי במישרים ושם כתבתי כי שור של גוים בין תם בין מועד שנגח שור של ישראל בין תם בין מועד משלם נזק שלם פשוט בכתובות. וכל זמן שהוא ספק גוי לענין יוחסין כלומר להשיאו לכהונה אם קדש אשה מקודשת מספק ומי שהרגו אינו נהרג עליו. ואם הטבילוהו בית דין לשם גרות או שטבל משהגדיל הרי דינו כשאר אסופים הנמצאים בערי ישראל וכן כתב הרמב''ם. ועוד כתב יראה לי שכל מדינה שיש בה שפחה או גויה הראויה לילד הואיל והאסופי הנמצא שם ספק גוי או ספק עבד כשישא הגיורת כמו שביארנו הרי זו ספק אשת איש והבא עליה פטור שאין הורגין מספק. וכן יראה לי שהשתוקי שנשא אשה שאיפשר שהיא ערוה עליו והרי היא ספק אשת איש שאין קדושי' תופסין בעריות. ואי זו היא האשה שאפשר שתהיה ערוה עליו כל אשה שהיה אביה או אחיה קיים כשנתעברה בו אמו וכל אשה שנתגרשה או נתאלמנה שמא אשת אביו היא או אשת אחי אביו. ומנין אני אומר שאין השתוקי והאסופי אסור בכל אשה שאפשר שתהיה ערוה עליו שהרי אפשר שנבדקה ואינו אסור בכל אשה שאפשר שתהיה ערוה עליו שהרי נאמר בתורה אל תחלל את בתך להזנותה ואמרו חכמים אם יעשה זה נמצא אב נושא בתו ואח נושא את אחותו ואלו היה הדין שכל מי שאינו ידוע אביו בודאי אסור בכל אשה שאפשר שתהיה ערוה עליו לא היינו באים למדה זו לעולם והיתה הארץ מלאה זמה הא למדת שאין אוסרים עליהם עריו' ומחזיקין אותם כשאר בשר בספק עד שיודע בודאי שזו ערוה עליו שאם אי אתה אומר כך כל היתומים שבעולם שלא הכירו אבותיה' היו אסורים לינשא בכל מקום כדי שלא יפגעו בערוה עד כאן לשון הרמב''ם באיסורי ביאה פט''ו. [רבינו ירוחם נכ''ג ח''ד].
------
@ פ''ה ע''א
שמו' אמ' לפקח עליו את הגל, קאמ' דאם רוב יש' אבל במחצה על מחצה לא [ו]כל שכן ברוב גוים. אינו כן, דאפי' ברוב גוים מפקחין. למאי היל', הוי גוי. להאכילו נבילות, עד שיגדל ויקבל עליו גירות. אם רוב יש' יש' למאי היל', הוי יש' ברוב יש' טפי ממחצה על מחצה אי שלא להאכילו נבילות במחצה על מחצה נמי לא ספינן ליה. לנזקין, שור של יש' שנגח שור של נכרי פטור ושל נכרי שנגח של יש' בין תם בין מועד משלם נזק שלם ושל יש' שנגח של יש' תם משלם חצי נזק ומועד משלם נזק שלם. אי נימא דנגחיה תורא דידן לתורא דידיה, וקאמ' דמחייבינן ליה לשלומי. נייתי ראיה, דיש' הוא וישקול וכל זמן שלא טבל בבית דין לשום גירות לא מצינן לחיוביה ליש' לשלומי. פלגא, משלם כיש' אידך פלגא אם תם הוא וזה תובעו נזק שלם כדין נכרי אמ' ליה אייתי ראיה דלאו יש' אנא ושקול. מאי קאמ', כל הני ספיקי דקתני מאי אתא לאשמועי'. שמצילין את המת, לחצר המעורבת דליכא איסור טילטול. אבל הכא, כי לא שרית ליה לפקוחי מאי אית ליה למיעבד דתיהוי איסורא דאורייתא דנשרי הא מקמי הא. עד היכן הוא בודק, אם דומה למת שאינו מזיז איבריו עד היכן הוא מפקח לדעת האמת. עד חוטמו, ואם אין חיות שאינו מוציא רוח ודאי מת הוא ויניחוהו. ה''ג אמ' רב פפא מחלוקת ממטה למעלה, מחלוקת דהנך תנאי דמר אמ' עד לבו ומר אמ' עד חוטמו מלמטה למעלה, שמצאו דרך מרגלותיו תחילה והולך ובודק כלפי ראשו, דמר אמ' בלבו יש להבחין אם יש בו חיות שנשמתו דופקת שם, ומר אמ' עד חוטמו דזמנין דאין חיות ניכר בלבו ניכר בחוטמו. גזי נזרך, ונזר הוא הראש. אפי' תימא אבא שאול, נמי סבירא ליה עד חוטמו, ולוי הסדר לא פירש לי מהו. ושפיכות דמים, שהותר לבעל הבית לשפוך דמו של זה להצלת ספק נפשות, עבירה חמורה שמטמאה את הארץ כדכת' ולא תטמאו את הארץ גבי פרשת רוצחין. וגורם לשכינה שתיסתלק, כדכת' אשר אני שוכן בתוכה הא אם תטמאוה איני שוכן וגבי רוצח כת'. מעם מזבחי, אם כהן הוא שבא לעבוד עבודה. ולא מעל מזבחי, אם התחיל בעבודה אין מפסיק לבא ולדון אלא משלם עבודתו. [פירוש רבינו אליקים].
------
תנן עיר שמצא בה תינוק אם רוב גויים גוי, אם רוב ישראל ישראל, מחצה מחצה ישראל. אם רוב גויים גוי למאי הלכתא, אמר רב פפא להאכילו [נבילות], אבל להחיותו מצווין, שהרי מפקחין את הגל דאמ' שמואל לא הלכו בפקוח נפש אחר הרוב. אם רוב ישראל ישראל למאי הלכתא, להחזיר לו אבדתו. מחצה מחצה ישראל למאי הלכתא, אם שלא להאכילו או שלא להחזיר לו אבדתו, מרישא נפקא, אמר רב פפא לנזקין, היכי דמי אי דנגחיה תורא דידן לתורא דידה נייתי ראיה ולשקול, אלא דנגחיה תורא דידה לתורא דידן, פלגא משלם, ואידך פלגא, לימא ליה זיל אייתי ראיה דלא ישראל ושקול. [השלמה].
------
מתני'. מי שנפלה עליו מפולת ספק הוא שם ספק אינו שם, ספק חי ספק מת, ספק נכרי ספק יש', מפקחין עליו. מצאוהו חי מפקחין עליו, ואם מת יניחוהו. מצאוהו חי מפקחין. פשיט', לא צריכא דאפי' לחיי שעה. ואם מת יניחוהו. פשיט', לא צריכא לר' יהודה בן לקיש, דאמ' מצילין את המת מפני הדליקה בשבת, דתניא אין מצילין את המת מפני הדליקה בשבת אמ' ר' יהודה בן לקיש שמעתי שמצילין את המת מפני הדליקה בשבת. ואמרי' בפרק כירה [שבת מ''ג ע''ב] אמ' רב יהוד' בר שילת אמ' ר' יוח' הל' כר' יהוד' בן לקיש במת. ואפי' ר' יהוד' בן לקיש לא אמ' התם אלא מתוך שאדם בהול על מתו אילא שרית ליה טילטול דרבנ' אתי לידי כיבוי, אבל הכא אי לא שרית ליה טילטול מאי הוה ליה למיעבד. ת''ר, עד היכן הוא בודק עד חוטמו, ויש אומ' עד טיבורו, בדק ומצא עליונים מתים אל יאמר כבר מתו תחתונים, מעשה היה ונמצאו עליונים מתים והתחתונים חיים. אמ' רב פפא מחלוקת ממטה למעלה, אבל ממעלה למטה כיון דבדק ליה עד חוטמו שוב אינו צריך, כדכת' כל אשר נשמת רוח חיים באפיו. [פסקי הרי''ד].
------
פיס' מי שנפל עליו מפולת ספק הוא שם ספק אינו שם, ואפי' ישנו שם ספק חי ספק מת ואפילו חי ספק ישראל ספק גוי, דיש בו כמה ספיקות אפילו הכי מפקחין, אפי' לחיי שעה, דודאי ימות, ונפקא מינה שיחיה מעט יותר מפקחין. עד טיבורו, אם דומה למת שאינו מזיז איבריו. עד היכן בודק לדעת האמת עד חוטמו, ואם אין חיות בחוטמו, שאינו מוציא רוח וודאי מת. מצא עליונים מתים, נפלו הרבה זה על גבי זה. מחלוקת ממטה למעלה, בדקו מצד רגליו, מר סבר הואיל דטיבורו ליכא חיות, אינו מפקח הגל יותר, דודאי מתו. ומר סבר אפי' הכי בודק עד חטמו, אבל אם בדק כלפי למעלה, ובדק בחוטמו תחילה, ולא מצא חיות שוב אינו צריך. [ריבב''ן].
------
מי שנפלה עליו מפולת, ספק הוא שם ספק אינו שם, ספק חי ספק מת, ספק נכרי ספק ישראל, מפקחין עליו. מצאוהו חי מפקחין עליו אפילו לחיי שעה. מצאוהו מת אין מפקחין עליו. עד היכן הוא בודק, עד חוטמו, אפילו מלמעלה למטה כיון דבדיק ליה חוטמו שוב אינו צריך דכתיב כל אשר נשמת רוח חיים באפו. בדק ומצא עליונים מתים לא יאמר מתו התחתונים. מעשה היה ומצאו עליונים מתים ותחתונים חיים, פירוש בני אדם שנפלה עליהם המפולת. כי אפשר שמתו העליונים ואשר למטה מהן חיו, שלא נתרסקו כל כך, שהגינה קורה או אבן עליהם. [המאורות].
------
מי שנפלה עליו מפולת ספק הוא שם ספק אינו שם, מפקחין עליו, מצאוהו חי אעפ''י שנתרוצץ ואי אפשר שיבריא מפקחין עליו ומוציאין אותו (לאחר) [לחיי] שעה. בדקו עד חוטמו ולא מצאו בו נשמה מניחין אותו [שכבר] מת הוא. בדקו ומצאו עליונים מתים, לא יאמר כבר מתו תחתונים, אלא מפקחין על הכל, שאפשר במפולת שימותו עליונים ויחיו התחתונים, לר''ם. [הבתים — שערי המלאכות האסורות ביום השבת שער שלישי].
------
נפלה עליו מפולת ספק הוא שם ספק אינו שם ספק חי ספק מת ספק נכרי ספק ישראל מפקחין עליו מצאוהו מת מניחי' מלפקח מצאוהו חי אף על פי שידוע שלא יחיה אלא שעה מפקחין דלחיי שעה חיישינן ובודקין עד טבורו לראות אם הוא חי ואם עד טיבורו לא ימצאנו חי אלא מת מניחו ולא יפקח יותר ודוקא ממטה למעלה כלומר שראשו למטה ורגליו למעלה אז בודק עד טיבורו אבל בהפך כיון שבדק עד חוטמו ולא מצא בו רוח חיים מניחו. היו אנשים רבים ונפלה עליהם מפולת ומצא עליוני' מתים לא יאמר כבר מתו התחתונים אלא מפקח עד שימצא תחתונים דשמא עליונים מתי' ותחתונים חיים כך פשוט ביומא. [רבינו ירוחם ני''ב ח''ט].
------
לחיי שעה שאע''פ שפשיט' לן שימות לסוף שעה אחר שנחלל עליו את השבת, מהו דתימא משום חיי שעה לא נחלל עליו את השבת, קמ''ל דמחללי' (לפי שהוחזק בזה החצר) משום דבההיא שעתא יכיר בוראו ויתודה על חטאתיו בפה או בלב. עד היכן הוא בודק להכיר אם הוא חי או מת. עד טיבורו, שמשם נוצר תחלה, ומשלח שרשיו אילך ואילך, ואם איתא דחי הוא באותו מקום יכיר דנשמתו דופקת שם. ויש אומרי' עד חוטמו, דזמנין דאין חיות ניכר בטיבורו וניכר בחוטמו. מחלוקת ממטה למעלה. מחלוקת דהני תנאי חד אמ' עד חוטמו וחד אמ' עד טיבורו ממטה למעלה, שמצאו דרך מרגלותיו תחלה ובודק והולך כלפי ראשו, אבל ממעלה למטה שמצאו דרך ראשו תחלה, כיון דבדיק ליה עד חוטמו, שוב אינו צריך, ואסור לחלל עליו את השבת דודאי מת הוא. [רבינו יהונתן מלוניל].
------
גרסינן בסדר יומא בפרק אחרון הלכה דפקוח נפש. וכבר היו רבי ישמעאל ורבי עקיבא ורבי אלעזר בן עזריה מהלכין בדרך, ולוי הסודר וישמעאל בנו של רבי אלעזר בן עזריה מהלכין לפניהן. ונשאלה שאלה לפניהם מניין לפקוח נפש שדוחה את השבת (ונהגו) [ונענו] לו. והשיבו מה שהשיבו. ואני תמה מאי קמ''ל דישמעאל בנו של רבי אלעזר בן עזריה ולוי הסודר היו מהלכין לפניהן, והלא לא השיבו כלל, ומאי אתא לאשמועינן. ונראה לי דרצה לומר שאף הם ראויין היו לישאל ויודעין להשיב, אלא שאין [רשות להם] להורות לפני רבותם הזקנים. ועיין למעלה בסדר רבי יונתן בן יוסף כי שם פירשתי הלכות פקוח נפש. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי ישמעאל בנו של רבי אלעזר בן עזריה].
------
גרסינן בפרק אחרון בסדר דסדר יומא. וכבר היו רבי ישמעאל ורבי עקיבא ורבי אלעזר בן עזריה מהלכין בדרך, נשאלה שאלה זו בפניהם, מנין לפקוח נפש שדוחה את השבת, נענה רבי ישמעאל ונענה רבי עקיבא ונענה רבי אלעזר בן עזריה וכו' עד רבי יונתן בן יוסף אמר ושמרתם את השבת כי קודש היא לכם, מסורה [היא] בידכם ולא אתם מסורים בידה.
ושאל [אותי] רבי אלעזר ב''ר שמואל מוורונא יאיר אדוני עיני בהא דאמרינן בפרק בתרא דיומא [פ''ד ע''ב] אין עושין דברים הללו על ידי גוים ולא על ידי קטנים אלא (אפילו) בגדולי ישראל, ואין אומרים לעשות דברים הללו לא על ידי נשים ולא על ידי כותים, אבל מצטרפין לדעת אחרת. וקאי אדתניא מחמין חמין לחולה בשבת בין להשקותו בין להברותו וכו'. כך היא הגירסא בספרים המצויין אצלי. אבל פירש רש''י זלה''ה על פי נשים. ומתוך זו הגירסא משמע לי היכא דאיכא גוים וקטנים לחמם חמין לפקוח נפש יעשה ישראל כי הזריז הרי זה משובח, ולא מהדרינן. וקשה לי מהא דאמרינן בההוא פירקא [פ''ג ע''א] מי שאחזו בולמוס מאכילין אותו הקל קל תחילה. וכן עוברה שהריחה תוחבין לה בכוש. ובפרק מפנין [שבת קכ''ח ע''ב] חברתה מביאה לה שמן בשערה. ובפרק רבי אליעזר דמילה [שם קל''ג ע''א] עושין כל צורכי מילה מוהלין ופורעין ומוצצין ונותנין עליה אספלנית וכמון לא שחק מערב שבת לועס בשיניו ונותן. ואע''ג דאם לא נתן כמון סכנתא היא כדאיתא בגמרא [קל''ג ע''ב]. ותנן נמי בהמוצא תפלין [עירובין ק''ב ע''ב] קושרין נימא במקדש אבל לא במדינה, אם בתחילה כאן וכאן אסור. בגמרא ורמינהו נימת כינור שנפסקה לא היה קושרה אלא עונבה, ושנינן לא קשיא הא רבי אליעזר והא רבנן. תו פרכינן אי רבי אליעזר אפילו לכתחילה נמי. ומסקנא, אמר רבא מתניתין דקושרין נימא וחותכין יבלת רבי אליעזר היא דאמר מכשירי מצוה דוחין את השבת. ומודה רבי אליעזר דכמה דאפשר משנינן. ובנזיר פרק כהן גדול [מ''ז ע''א] [כהן גדול] ונזיר שהיו מהלכין יטמא כהן גדול ואל יטמא נזיר, או איפכא, (כי) בפלוגתא דרבי אליעזר ורבנן. מכל הני משמע דמהדרינן על איסור קל. ובפרק רבי אליעזר דמילה [שבת ק''ל ע''א] אמרינן שהביאו את האיזמל דרך גגות שלא ברצון רבי אליעזר דשרי. ואדוני יגלה עיני ואביטה.
ואני הסודר השיבותיו, על אשר דקדק אחי, דאין עושין דברים הללו אלא בגדולים ולא משנינן לעשותן על ידי גוים וקטנים, והיכא דצריך לחמין יחם לו ישראל ולא גוי דהזריז הרי זה משובח. הריני משיבו על ראשון ראשון. אמת כי כל פקוח נפש שהסכנה קרובה ומזומנת מיד, ודאי הזריז פקח הרי זה משובח. ומצוה לעשות בגדולי ישראל כדי לקבוע לדורות הלכה למעשה לומר ראינו פלוני גדול הדור חילל שבת לפקוח נפש. והיכר גדול הוא לדורות לפקוח מזומן ללמוד הימנו הלכה למעשה ויבא לריוח והצלה גדולה. כדקא מסיק [יומא פ''ד ע''ב] ואין צריך ליטול רשות מבית דין. שאם באנו למשוך יד מן הגדולים ולעשותן על ידי גוים או קטנים, או נשים שאינן כלולות בכל המצוות כאנשים ואע''פ שהשוה הכתוב [אותן] לעונשין ולשבת מכל מקום קל הוא על ידיהן מאנשים שלא הותרו מכלל שום מצוה. ואם נאמר יעשו על ידיהן יאמר הרואה מאי דקמן שאלו הגדולים מושכים ידיהם ומרפים ביום צרה בשבת ואין נמנין בעצמן להצילו. ויתלו הדבר לומר ברור הוא לגדולי ישראל שאין אומרים לאדם חטוא באיסור סקילה וכרת בשביל שתזכה בפקוח נפש, ויבא לידי מכשול ועצלות מלפקוח. לכך אמרו והזקיקו את הגדולים לפקח, ללמד ולהורות כמה חמור אבדן נפש מישראל וכמה קשה, וכמה השכר גדול למזדרז לקיים הנפש כאילו קיים עולם מלא. וההצלה תהיה מצויה בכל אדם בלא פקפוק בראותם זירוז גדולי הדור.
וגרסינן בתוספתא דשבת פרק אין עוקרין בהמה חיה ועוף [פט''ז ה''י] מפקחין על ספק נפשות בשבת והזריז הרי זה משובח ואין צריך ליקח רשות מבית דין. כיצד נפל לים ואינו יכול לעלות טבעה ספינתו ואינו יכול לעלות יורדין ומעלין אותו משם ואין צריך ליטול רשות מבית דין. נפל לבאר ואינו יכול לעלות עוקר חוליא ומעלין אותו משם. תינוק שנכנס לבית ואינו יכול לצאת שוברין לו דלתות הבית ואפילו הן של אבן ומוציאין אותו משם ואין צריך ליטול רשות מבית דין. מכבין ומפסיקין בדליקה בשבת והזריז הרי זה משובח ואין צריך ליטול רשות מבית דין. מי שנשכו נחש קורין לו רופא ממקום למקום ושוחטין לו תרנגולת וגוזזין לו כרשינין, עד מחמין חמין לחולה בשבת להשקותו לרפאותו ואין אומרים המתינו לו שמא יחיה אלא ספיקו דוחה את השבת וכו', עד ואין אומרים יעשו דברים הללו על ידי נשים ועל ידי כותים. אלא מצרפים דעת ישראל עמהם. כלשון הזה נשנית בסיפרי. ובסדר יומא ירושלמי [פ''ח ה''ה] גרסינן, תני אין אומרים יעשו דברים הללו בקטנים ובגוים אלא אפילו בגדולי ישראל. תני הזריז הרי זה משובח והנשאל הרי זה מגונה והשואל הרי זה שופך דמים. מכל אלו שמענו שכבר נולדה הסכנה וקרובה למיתה (כיון) [כגון] שנפל לים והספינה טבעה והשאר כה''ג. ומה לי לחכות ולצפות, כי אם יזדרז להצילו וליקח נפשות הרי זה משובח.
ואע''פ שזה המציל מכוין למלאכה בלא ההצלה והציל ועשה מלאכה, פלוגתא [היא] במנחות בפרק רבי ישמעאל [ס''ד ע''א] דרבה ורבא. דאיתמר [שמע] שטבע תינוק בים ופרס מצודה להעלות דגים והעלה דגים ותינוק, רבא אמר חייב רבה אמר פטור וכו'. ואיכא דאמרי לא שמע שטבע תינוק בים ופרס מצודה והעלה דגים ותינוק רבה אמר פטור ורבא אמר חייב. לרבה דפטר אזלינן בתר מעשיו, ולרבא כיון דאיכא נמי דגים ולא הוה דעתיה [אתינוק] מיחייב משום צידת דגים. ולהאי לישנא אם שמע מתחילה על טביעת תינוק ופרס מצודתו אפילו לדעת דגים והעלה תינוק ודגים, כיון דשמע [שטבע תינוק] אמרינן דדעתיה מעיקרא נמי אתינוק ופטור לדברי הכל מפני שההצלה כבר חלה עליו.
ותו גרסינן התם אמר רבה חולה שאמדוהו לגרוגרת אחת ורצו עשרה בני אדם והביאו לו עשר גרוגרות בין בבת אחת בין בזה אחר זה, ואפילו קדם והבריא (באחרונה) [בראשונה] פטור, מפני שכבר הסכנה בין שיניו ואין לשנות כלום. וכשההצלה מצויה בהיתר כמו באיסור, מפקחין ומציל בדבר המותר ולא באיסור כיון שאין עיכוב בהיתר, דהכי מסקינן התם בפרק רבי ישמעאל במנחות בעי רבא חולה שאמדוהו לשתי גרוגרות ויש שתי גרוגרות בשני עוקצין ושלש בעוקץ אחד, הי מינייהו מייתינן שתים מייתינן דחזו ליה, או דילמא שלש מייתינן דקא ממעט בקצירה. ומסיק פשיטא דשלש מייתינן משום דאע''ג דקא (ממעט בקצירה) מפיש (בקצירה) [באכילה] מייתינן שלש משום דקא ממעט בקצירה. דוקא בכי האי דליכא עיכובא, משום הכי שבקינן איסורא ונקטינן היתירא. אבל במקום שיש עיכוב והסכנה בעין, אם נחזור אחר היתרים דילמא אדהכי והכי מטי איבוד נפש. כדמטא לאמתיה דמר שמואל דפקע עינה, כדאיתא באין מעמידין [ע''ז כ''ח ע''ב]. ולענין בולמוס, היכא דאיכא התירא מזומן כאיסור היכי שבקינן התירא ומוספינן ליה איסורא.
מיהו אם האכילוהו איסור פטור האוכל, שהרי הוא אנוס וכשוטה הוא. אבל המאכילים לא גריע אזהרה דידהו ממאכיל לקטן איסור, דאזהר רחמנא לא תאכלום לא תאכילום להזהיר גדולים על הקטנים [יבמות קי''ד ע''א]. ואם באנו להאכיל והגדול יאמר לקטן או לאחר להאכיל, בין דין לדין אבדה (בעא) [בריה].
------
ומעוברת נמי שהריחה אין סכנתה קרובה הילכך מנסין להאכילה הקל הקל, שהרי כמה פעמים אפילו על ידי ריח שמריחה מאותו מין שהיא תאיבה נפשה חוזרת. ואם אי אפשר בתחיבת כוש מאכילין אותה עד שתשוב נפשה עליה.
וכן ההיא דמפנין [שבת קכ''ח ע''ב] אינה אלא משום יתובי דעתה כדמוקי רב אשי, דאין הסכנה מזומנת. ושמן נמי דומיא דנר משום הכי משנינן, דאין צורך בחילול גמור. וכן לעיסת כמון בשלא שחק מבעוד יום, האספלנית היא עיקר הרפואה והכמון ממהר לרפואה, ובלא כמון במקום שיש אספלנית אינו סכנה אלא עיכוב. ובמקום צער התירו לעיסה שהיא שחיקה כלאחר יד, דומיא דסמרטוט שכורך על המילה במקום שלא הזמין החלוק. שהחלוק שימור הוא למכה. ובמקום שלא נעשה די בכריכת סמרטוט, ואין מחללין כיון דאין כאן עיכוב, וההצלה אפשר לה בכך, שהלעיסה היא מזומנת, וכריכת הסמרטוט מוכן הוא מתיקון החלוק ולמה יחלל באב מלאכה.
וההיא דנזיר לא שייכא לאורויי להכא כלל. ולא מת מצוה אפילו יום טוב אינו דוחה. וכדאיתא באחד דיני ממונות [סנהדרין ל''ו ע''א]. הלכך כיון דאפשר בחד מינייהו מוטב שיטמא מי שקדושתו קלה, ולא מי שקדושתו חמורה. מיהו נראה לי אם נטמא מי שקדושתו חמורה אינו לוקה כיון שניתן ליטמא בהיתר. ואין לומר אצל קדושה חמורה אינו מת מצוה, דהשתא מיהא מת מצוה הוא. ודרבי אליעזר אדרבי אליעזר לא קשיא, דהא דאמר רבי אליעזר מביאו מגולה אסקינן משום חבובי מצוה שכן נכרתו עליה י''ג בריתות.
וההיא דפירקא רבי אליעזר אומר תולין הלכה אין שורין את החלתא בפושרין, דגרסינן רב אחא בר יוסף חש ביוקרא דליבא וכו', עד למישתא לא מיבעיא לי [אלא] לשרות ושלחוה לרב הונא ואמר הכי אמר רב שורה בצונן ומניחה בחמה. משום דאפשר בהכי, שאין הסכנה קרובה, אלא אם כן לא ישתה כלל כיון שכבר התחיל ברפואה.
ובירושלמי פרק האורג [פי''ג ה''ו] היה צבי רץ כדרכו ונתכוין לנעול בעדו ובעד הצבי מותר, רבי יוסי בר בון בשם רב הונא ראה תינוק מבעבע ונתכוין להעלותו והעלה נחיל של דגים עמו מותר. רבי יוסי בר בון בשם רב הונא היה מפקח בגל ונתכוין להעלותו והעלה צרור של זהובים עמו מותר.
הכי [גרסינן] בשחיטת חולין פ''ב [ל''א ע''א] הלכת נדה שנאנסה וטבלה. דאמר רבי יוחנן אף לביתה אסורה וכל שכן לתרומה. ומסקנא רבי יוחנן דאמר כרבי יונתן בן יוסף דדרש וכבס שנית וטהר מה תכבוסת ראשונה לדעת אף שניה לדעת. היינו וצוה הכהן וכבסו. ואע''ג דרבי יוחנן אסרה אף לבעלה וקיימא לן [ביצה ד' ע''ב] רב ורבי יוחנן הלכה כרבי יוחנן, בהא קיימא לן כרב דאמר אסורה לתרומה וטהורה לבעלה. דסוגיא דשמעתא כרב ורבי יוחנן איתותב ואיצריך למימר כרבי יונתן בן יוסף דהוא יחידאה. כך קבלתי אני הסודר. ושמעתי כי רבינו יעקב הלוי בן רבנא יצחק ב''ר אליעזר הלוי הורה למעשה כרב. וכן פר''ח. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יונתן בן יוסף].
------
לוי הסרד — פירש גאון יש אומרין שהיה עושה בגדי סרד לפיכך נקרא סרד או שהיה עושה כלי שרד כגון המצודות. [הערוך ערך סרדגד].
------
והמצוה הקס''ה היא שהזהיר הכהנים שלא לצאת מן המקדש בשעת עבודה והוא אמרו ית' (שמיני י') ומפתח אהל מועד לא תצאו פן תמותו. ונכפלה אזהרה זאת גם כן בכהן גדול ואמר (ר''פ אמור) ומן המקדש לא יצא. ולשון ספרא (ס''פ מלואי') ומפתח אהל מועד יכול בשעת עבודה ושלא בשעת עבודה תלמוד לומר ומן המקדש לא יצא ולא יחלל הוי אומר בשעת העבודה, כי שמן משחת י''י עליכם אין לי אלא אהרן ובניו שנמשחו בשמן המשחה שאם יצאו בשעת העבודה חייבין מיתה מנין לכל הכהנים שבכל הדורות תלמוד לומר כי שמן משחת י''י עליכם. ודע שיש בכהן גדול תוספת שהוא לא ילוה מתו. וזה הוא פשט הכתוב באמרו ומן המקדש לא יצא. וכבר התבאר בשני מסנהדרין (י''ח.) שהוא אם מת לו מת אינו יוצא אחר המטה והביאו ראיה על זה מאמרו ומן המקדש לא יצא. נלמוד מזה שמותר לו לעבוד ביום שמת לו מת. וכן פירשו בסנהדרין (פ''ד.), אמרו ומן המקדש לא יצא ולא יחלל הא אחר שלא יצא חלל. רוצה לומר כהן הדיוט שאין העבודה מותרת לו והוא אונן אבל הוא מוזהר על זה רוצה לומר שלא יעבוד אונן. וכבר התבאר בסוף הוריות (י''ב:) השרש הזה והוא שכהן הדיוט אונן לא יעבוד וכהן גדול עובד והוא אונן. הִנֵה התבאר לך שאמרו הֵנה ולא יחלל שמוהו שלילה, לא אזהרה, לומר שלא תהיה עבודתו חולין ואעפ''י שהוא אונן. ופשט הכתוב כי אמרו ולא יחלל טעם לאזהרה הקודמת, שהוא לא יצא כי לא יחלל. ולפי שני העניינים האלו הנה לאו זה אין ראוי למנותו בפני עצמו כמו שהתבאר למי שהבין השרשים הקדומים בזה המאמר (שרש ה').
וכבר התבאר שאלו השלשה לאוין שהם ראשו לא יפרע ובגדיו לא יפרום ומן המקדש לא יצא אמנם נכפלו בכהן גדול לבאר עניינם, כמו שנכפלה אזהרתו מגרושה וחללה וזונה לבאר עניין מה (על''ת קס''א). והשלשה עניינים המוזהר מהם באלו השלשה לאוין הם בעצמם המוזהר מהם באמרו ראשיכם אל תפרעו ובגדיכם לא תפרומו ומפתח אהל מועד לא תצאו, ושמשה רבינו אמנם אמרם כלומר לאלעזר ואיתמר שלא בהתרגזכם לצרה הגדולה הותרו לכם העניינים האסורים לכם אבל אתם נשארים על היותכם מוזהרים מפריעת הראש וקריעת בגדים ויציאה מן המקדש בשעת העבודה. ונכפלה האזהרה בכהן גדול עד שהתבאר לנו שאזהרה זו בשעת עבודה ועל שעת העבודה לבד חייבין מיתה כמו שתראה אותם הביאו ראייה לבאר עניין אמרו ומפתח אהל מועד לא תצאו מאמרו ומן המקדש לא יצא. ואע''פ שחייבו בכל לאו מאלו הלאוין שנכפלו בכהן גדול עניין נוסף כמו שבארנו, הנה אין בזה רבוי מניין המצות למי שיבין מה שהקדמנו (שרש ט' עמ' קנ''ה). לפי שגופיה דקרא הוא שלא יעשה דבר מזה בשעת העבודה. והבין זה. [ספר המצות לרמב''ם — לאוין קס''ה].
------
שלא יצאו הכהנים מן המקדש בשעת עבודה, שנאמר [ויקרא י'] ומפתח אהל מועד לא תצאו פן תמותו, ונכפלה מניעה זו כמו כן בכהן גדול ואמר [ויקרא כ''א] ומן המקדש לא יצא. ולשון סיפרא, ומפתח אהל מועד, יכול בשעת עבודה ושלא בשעת עבודה, תלמוד לומר ומן המקדש לא יצא ולא יחלל, הוי אומר בשעת עבודה. כי שמן משחת יי עליכם [ויקרא י'], אין לי אלא אהרן ובניו שנמשחו בשמן המשחה שאם יצאו בשעת העבודה חייבים מיתה, מניין לכל הכהנים שבדורות, שנאמר [שם] כי שמן משחת יי עליכם. וכתב המעתיק בשם הרמב''ם זכרונו לברכה, דע שיש בכהן גדול תוספת, שהוא לא ילך אחר המיטה, וזהו נגלה בלשון הכתוב באמרו ומן המקדש לא יצא, וכך נתבאר בפרק שני בסנהדרין [י''ח ע''א] שהוא אם מת לו מת אינו יוצא אחר המיטה, והביאו ראיה על זה מאמרו ומן המקדש לא יצא, ולמדנו מזה שמותר לו לעבוד ביום שימות לו מת, וכך אמרו זכרונם לברכה במסכת סנהדרין [פ''ד ע''א], ומן המקדש לא יצא ולא יחלל, הא אחר שעבד חלל, כלומר כהן הדיוט שאין העבודה מותרת לו והוא אונן מוזהר על זה, כלומר שלא יעבוד אונן, וכן נתבאר בסוף הוריות זה העיקר שכהן הדיוט אונן לא יעבוד, וכהן גדול עובד והוא אונן. הנה נתבאר לך שאמרו הנה ולא יחלל שמוהו שלילות לא מניעה, לומר שלא תהיה עבודתו חולין ואף על פי שהוא אונן. ומן הנראה מדברי הרמב''ן זכרונו לברכה כי הוא סובר כי לא יחלל אינו שלילות, אבל הוא מניעה לכהן גדול שנצטוה שלא יצא מן המקדש מפני מתו ולא יחלל עבודת השם יתברך, כי חילול יהיה לעבודה שיניחנה המשרת הגדול בשביל שום דבר בעולם, והוא יפרש כל עניין זה בדרך אחרת, כמו שכתב בפירוש החומש [ויקרא כ''א]. משרשי המצוה היסוד הבנוי לנו בהגדלת הבית והעבודות הנעשות שם, ועל כן ראוי על כל פנים שלא לצאת ולהניח העבודה היקרה בשום דבר בעולם, כי באמת אם יניחוה יהיה זילזול בה ויהיו מראים בעצמם שיהיה בעולם דבר גדול מעבודת השם אחר שתהיה נדחית אפילו לפי שעה בשביל שום דבר אחר, ועל כן הוזהרו על זה במיתה. דיני המצוה כגון מה שאמרו רבותינו זכרונם לברכה שכהן הדיוט אף על פי שאינו רשאי לצאת מן המקדש בשעת עבודה כמו שנאמר [ויקרא י'] ומפתח אהל מועד לא תצאו פן תמותו, מכל מקום אם מת לו מת שהוא ראוי להתאבל עליו אינו עובד לפי שהוא אונן, ואונן אסור בעבודה, ואף על פי שאינו עובד הוזהר שלא לצאת משם עד שתגמר העבודה שהיה הוא עסוק בה מן הטעם שאמרנו לכבוד הדבר, שלא יהא דומה כעוסק בדברי עראי. ויתר עליו כהן גדול שהוא חייב שלא יצא מן המקדש וגם שלא להניח עבודתו כלל בשביל אנינות, שנאמר [ויקרא כ''א] ומן המקדש לא יצא ולא יחלל וגומר, ובא הפירוש בזה המקרא כלומר שלא יצא אלא יעבוד עבודתו שהוא עוסק בה, ולא תהא עבודתו מחוללת בשביל אנינותו. ויתר פרטיה מבוארים בזבחים. ונוהגת בזמן הבית בזכרי כהונה. ואם עבר ויצא בשעת עבודה לוקה. [ספר החינוך מצוה קנ''א].
------
האזהרה קס''ה לר''ם [סהמ''צ ל''ת קס''ה, ביאת המקדש פ''ב ה''ה] הוזהרו הכהנים שלא לצאת מן המקדש בשעת עבודה. והוא אמרו ית' [ויקרא י' ז'] ומפתח אהל מועד לא תצאו פן תמותו. ונכפלה אזהרה זו גם כן בכהן גדול ואמר [שם כ''א י''ב] ומן המקדש לא יצא. ולשון סיפרא [תו''כ שמיני דמילואים פרשתא א', המ''ב] מפתח [אהל מועד] יכול בשעת עבודה ושלא בשעת עבודה ת''ל ומן המקדש לא יצא ולא יחלל הוי אומר בשעת עבודה, כי שמן משחת ה' עליהם [ויקרא י' ז'] אין לי אלא אהרן ובניו שנמשחו בשמן המשחה שאם יצאו בשעת עבודה חייבים מיתה מניין לכל כהנים שבכל הדורות ת''ל כי שמן משחת ה' עליהם. ודע שיש בכהן גדול תוספת שלא ילוה מת, וזה פשט הכתוב באמרו [שם כ''א י''ב] ומן המקדש לא יצא ולא יחלל וכן התבאר פ''ב מסנהדרין [י''ח ע''א] שהוא אם מת לו מת אינו יוצא אחר המטה. והביאו ראיה מאמרו ומן המקדש לא יצא [נלמוד מזה שמותר לו לעבוד ביום שמת לו מת, וכן פירשו בסנהדרין אמרו ומן המקדש לא יצא] ולא יחלל הוא דלא יצא הא אחר שלא יצא חילל [סנהדרין פ''א ע''א], ר''ל כהן הדיוט שאין מותר לו לעבוד כשהוא אונן והוא מוזהר מזה ר''ל שלא יעבוד אונן מזה ההקש. וכבר נתבאר בסוף הוריות [י''ב ע''א] זה העקר שכהן הדיוט אונן לא יעבוד וכהן גדול עובד והוא אונן. הנה נתבאר לך שאמרו לא יחלל שמוהו הרחקה לא אזהרה כלל לא תהא עבודתו חולין אעפ''י שהוא אונן ופשט הכתוב שאמרנו לא יחלל הוא טעם פירוש לאזהרה הקדומה שהוא לא יצא כדי שלא יחלל. ולפי שני הענינים זה הלאו אין ראוי למנותו לאו בפני עצמו כמו שיתבאר למי שיבין העקרים הקדומים במאמר זה [בהקדמה לסהמ''צ הכלל השמיני]. וכבר נתבאר שאלו השלשה לאוין שהם לא יפרע לא יפרום ומן המקדש לא יצא. ואמנם נכפלו בכהן גדול כמו שנכפלה אזהרתו בגרושה וחללה זונה לבאר ענין אחד, ושהשלשה ענינים המזוהר מהם באלו השלשה לאוין הם בעצמם המוזהר מהם אמרו ראשיכם אל תפרעו ובגדיכם לא תפרומו ומפתח אהל מועד לא תצאו. ושמשה רבינו ע''ה אמנם הודיע אותם לאלעזר ואיתמר שרצה לומר שלא בהתרגזכם לזה הגורם הגדול יותרו לכם הענינים האסורים עליכם, אבל אתם עומדים על עמדכם מוזהרים מפריעת הראש וקריעה ויציאה מן הקדש בשעת עבודה. ונכפלה האזהרה בכהן גדול עד שתתברר לנו שאזהרה זו בשעת עבודה ועל שעת העבודה בלבד חייבין מיתה בידי שמים, כמו שתראם ז''ל מביאים ראיה על אמרו ומפתח אהל מועד לא תצאו מאמרו ומן המקדש לא יצא, ואעפ''י שחייבו ז''ל בכלל לאו מאלו הלאוין שנכפלו בכהן גדול ענין נוסף כמו שבארנו, לא יתרבה בעבור זה מנין המצות למי שיבין מה שהקדמנו, כי גופיה דקרא אמנם הוא שלא יעשה שום דבר מזה בשעת עבודה והבן זה, ע''כ. כונת אזהרה זו שלא יצא הכהן מן הקדש בשעת עבודה כדי שיהיו עיניו ולבו בעבודה ובמקדש האל, ולא יסיח דעתו מהמכוון בקרבנות. אמנם מה שבארנו על זה הפסוק שכהן גדול אינו יוצא אחר המטה כי למעלתו וגדולתו אין ראוי לו לבכות למת ולניד לו, ואם יצא אחר המטה אי אפשר שלא יתפעל ביגון. ואמנם אמרם שהוא עובד אונן מה שאין כן בכהן הדיוט, כי בידוע שלא ימנעהו זה משלמות העבודה לשלמותו ומעלתו. [הבתים — ספר המצוה].
------
@ פ''ה ע''ב
אבל להחיות, כגון שיודע ללמד זכות על אחד שנידון בבית דין ליהרג. ועבודה, חמורה שדוחה את השבת מפסיקה להצלת נפשות. ומה מילה, שהוא תיקון אחד מאיבריו של אדם דוחה את השבת לפי שחייבין עליה כרת לאחר זמן כך שנויה בתוספת דשבת. יכול לכל, אפי' לפקוח נפש. ושמרו בני יש' את השבת, כדי לעשות שבתות אחרות יזהרו בשבת זו בקיום שמירת [שבתות] הרבה. אין אדם מעמיד עצמו, מלהציל את ממונו על ידי גנב, והאי גנב דאתי במחתרת מידע ידע דקאי בעל הבית באפיה ואדעתא דהכי אתא דמימר אמ' אי קאי לאפיי קטילנא ליה, ואין זה ספק נפשות אלא ודאי נפשות והתורה אמרה לו כאן אחרי שהוא בא להורגך השכם להורגו. דאמ' אביי, בסנהדרין, על היוצא ליסקל ואמ' יש לי ללמד זכות על עצמי דקתני התם מחזירין אפי' ד' וה' פעמ' ובלבד שיהא ממש בדבריו, והוינן בה מנא ידעי, ואמ' אביי מסרינן ליה זוגא דרבנן שמלוין אותו לבית הסקילה ואם אמ' יש לי זכות ללמד על עצמי ישמעו אם יש ממש בדבריו אם לאו, הכא נמי גבי כהן העובד אי איכא למימ' נמי דהכי עבדינן ליה. ואשכחן, מהכא דאמ' ודאי פיקוח נפש מחללי' אבל ספק לא שמעי' מינה וכולהו נמי כגון אם חלק איכא למימ' דודאי פיקוח נפש קא ממעט ולא ספק, וכן ולא אתם מסורין בידה למות ודאי וכן לחלל עליו כדי שישמור ודאי שבתות הרבה. דשמו' לית ליה פרכא, אשר יעשה אתם האדם, המצוות שיחיה בהם ודאי ולא שיבוא בעשייתן לידי ספק מיתה, אלא מחללין על הספק. חדא פלפלתא, גרעין אחד. [פירוש רבינו אליקים].
------
והיכא דאיכא חולה דאי לא אכיל מסתכן, שפיר דמי לאוכולי ביומא דכיפורי, מאי טעמא, (ויקרא י''ח, ה') אשר יעשה אותם האדם וחי בהם וחי בהם ולא שימות בהם, כי קאמר רחמנא קיימו מצותא כי היכי דתחיו בהו, אבל נטורי מצותא ואסתכוני לא. (פ''ב.) וכי מוכלינן ליה על פי בקיאין, ואי ליכא בקיאין מאכילין אותו על פי עצמו. ולא מיבעיא חולה, אלא אפילו אשה עוברה וידעינן דאי לא אכלה מתעקר ולדה, אף על גב דאמרינן ספק בן קיימא הוא ספק נפל הוא, שפיר דמי למיתן לה, דתניא (שם) עוברה שהריחה בשר הקודש או בשר חזיר, תוחבין לה כוש ברוטב ומניחין לה על פיה, ואם נתיישבה דעתה מוטב, ואם לאו, מאכילין אותה רוטב עצמו, אם נתיישבה דעתה מוטב ואם לאו מאכילין אותה שומן עצמו, שאין לך דבר שעומד בפני פיקוח נפש חוץ מע''ז וגילוי עריות ושפיכות דמים. אמרי דבי רבי ינאי (פ''ג.) חולה אומר צריך אני ורופא אומר אינו צריך, שומעין לחולה. פשיטא, ספק נפשות להקל, מהו דתימא האי דקאמר חולה צריכנא, בעותי הוא דקא מיבעית דסבר אי לא אכילנא מייתנא, קמ''ל (משלי י''ד, י') לב יודע מרת נפשו. חולה אומר איני צריך ורופא אומר צריך, שומעין לרופא, פשיטא, ספק נפשות להקל, מהו דתימא לב יודע מרת נפשו, קמ''ל לרופא שמעינן ליה, והא דקאמר חולה לא צריכנא, תונבא הוא דנקיט ליה ולא ידע, וכן הלכה. והיכא דאמר חד רופא צריך ושנים אומרים אינו צריך, אין דבריו של אחד במקום שנים, וכן שנים וכן שלשה במקום ארבעה. ודאי חד רופא אמר צריך וחד אמר אינו צריך, מחללינן עליה שבתא ומוכלינן לה ביומא דכיפורי, מפני שהוא ספק נפשות וספק נפשות דוחה את השבת, שנאמר (ויקרא י''ח, ה') אשר יעשה אותם האדם וחי בהם ולא שימות בהם. [בה''ג הלכ' יום הכיפורים].
------
[פסק] אמר רבא (מנחות ס''ד.) חולה שאמדוהו בגרוגרת אחת ורצו עשרה בני אדם והביאו לו עשר גרוגרות בבת אחת, כולן פטורין, ואפילו בזה אחר זה, ואפילו קדם והבריא בראשונה. והיכא דאיכא תרתי בשני עוקצין ותלת בעוקץ אחד, מייתינן תלתי מחד, ולא מייתינן תרתי משני עקצין, דקא מפיש בבצירה. [בה''ג הלכ' יום הכיפורים].
------
והיכא דאיכא חולי דאי לא אכיל מסתכן, שפיר דמי לאוכיליה ביומא דכיפורא, מאי טעמא דכתיב אשר יעשה אותם האדם וחי בהם (ויקרא כ''ח ח') [וחי בהם] ולא שימות בהם, כי קאמ' רחמנא קיימו מצוותא כי היכי דתחיו בהו, אבל נטורי מצוותא ומסתכנא לא, וכי מוכלינן ליה, על פי בקיאין מאכילין אותו, ולא על פי עצמו, ולא מיבעיא חולה אלא אפילו עוברה ויודעים דאי לא אכלה מתעקר וולדה, ואעפ''י דאיכא למימר ספק חי ספק נפל הוא, שפיר דמי למיתן לה, דתניא עוברה שהריחה בשר קודש, או בשר חזיר, תוחבין לה כוש ברוטב, [ומניחין לה על פיה, אם נתיישבה דעתה מוטב ואם לאו מאכילין אותה רוטב עצמה] אם נתיישבה דעתה מוטב ואם לאו מאכילין אותה שומן עצמו, שאין לך דבר שעומד בפני פיקוח נפש, חוץ מע''ז וגילוי עריות ושפיכות דמים. אמרי דבי ר' ינאי [פ''ג ע''א] חולה אומר צריך אני ורופא אומר אינו צריך שומעין לחולה פשיטא ספק נפשות להקל, מהו דתימא [הא דקאמר חולה צריכנא בעותי הוא דקא מיבעית דסבר אי לא אכילנא מייתנא קמ''ל] לב יודע מרת נפשו, [חולה אומר איני צריך ורופא אמר צריך שומעין לרופא פשיטא ספק נפשות להקל מהו דתימא לב יודע מרת נפשו קמ''ל] לרופא שומעין לו, והא דקאמר חולה [לא] צריך אני תונבא הוא דקא נקט ליה ולא ידע וכן הלכה. [סידור רש''י סימן קצ''א].
------
וחולה דאי לא אכיל מסתכן שפיר דמי לאכול ביומא דכיפורי דכתיב וחי בהם, קיימו מצותי כי היכי דתחי' אבל נטורי מצותי ואסתכוני לא. הגהה. מאי טעמא אמר רבא דכתיב אשר יעשה אותם האדם וחי בהם, ולא שימות בהם. וכי קאמר רחמ' קיימו מצותי ותחיון בהון אבל נטורי מצותי לאיסתכוני לא. עכ''ל. [ספר נייר הלכ' יוה''כ].
------
דשמואל ודאי לית ליה פירכא, היינו דאמרי אנשי טבא חדא פלפלתא חריפתא ממלא צנא דקרי — פירוש שהיה אמורא וקטן מכולם כמו שהפלפל קטן מכל מיני תבלין וחריף מכלם, כך זה האמורא חריף מכל התנאין שהפליגו עליו. [הערוך ערך פלפל]. לא תעשה שניתק לעשה — ובס''ג דחולין (קמ''א.) מפורש על הנוטל אם על הבנים, ר' יהודה אומר לוקה ואינו משלח, משום דקסבר לאו שניתק לעשה לוקין עליו וכו', גנב וגזלן — לאו שניתק לעשה, דרחמנא אמר ''לא תגזול'' (ויקרא י''ט, י''ג) ''והשיב את הגזילה אשר גזל'' (שם ה', כ''ג), ''לא תשוב לקחתו'' (דברים כ''ד, י''ט) ''ושב ולקח'', ''והנותר ממנו עד בקר'' (שמות י''ב, י') זה יש לו דין אחר שבא הכתוב ליתן עשה אחר לא תעשה לומר שאין לוקין עליו. [הערוך ערך לאגא]. לא תעשה שניתק לעשה — פירשנו בע' לא. [הערוך ערך נתק].
------
(משנה) חטאת ואשם ודאי, הן אשם גזילות ומעילות, ויש שם אשם אחר שהוא תלוי הבא על שגגת ספק כרת ובגמ' פריך והא ביה נמי כפרה כתיבה. חטאת ואשם ודאי מכפרין, מסתברא תשובה איכא שאם לא היה מתחרט לא היה מביא קרבן. (גמרא) הא כפרה כת' ביה, וכפר עליו הכה' על שגגתו אשר שגג באשם תלוי כת'. אשם תלוי אינו מכפר כפרה גמורה, אלא תולה להגן עליו מן הייסורין עד שיוודע לו שודאי חטא ויביא חטאת, הכי ילפי' לה בכריתות. חוץ מפורק עול, כופר בהקב''ה. מגלה פנים בתורה, דורש את התורה לגנאי, כגון מנשה שהיה דורש בהגדות של דופי, 
לא היה לו למשה לכתוב אלא ותמנע היתה פלגש וגו'. ומיפר ברית בבשר, מילה ובמסכת שבועות יליף לה מקראי. [פירוש רבינו אליקים].
------
חטאת ואשם ודאי מכפרין דמסתמא תשובה איכא בהדייהו, [נ''א ביניהו]. שאם לא היה מתחרט לא היה מביא קרבן. ואשם ודאי הן אשם גזילות ומעילות, אשם גזילות כגון שגזל את חבירו ונשבע לו שלא גזלו מעולם וחזר והודה שגזלו משלם לו קרן וחומש ואשם ודאי. ומעילות, כגון שנהנה מן ההקדש בשוגג. ודוקא אשם ודאי, אבל אשם תלוי אינו מכפר לגמרי דלכי מתידע ליה בעי לאיתויי אשם ודאי. מיתה ויום הכפורים וכו' אבל בלא תשובה לא. ואפי' בתשובה לבדה לא מכפר אלא על עשה ועל לא תעשה, ועל החמורות כגון כריתות ומיתות ב''ד היא תולה, כלומ' מגינה מן היסורין, אבל עון עצמו אינו נמחק לגמרי עד שיבא יום הכפורים, ומהיום ואילך אינו נזכר זה החטא לעולם. אלא אותם שיעשה מיום הכפורים זה ואילך. האומר אחטא ואשוב אחטא ואשוב מפ' בגמ' דמשום הכי תני לה תרי זימני שכיון שחטא שני פעמים (עתיד) [על] חטא אחד, אי אפשר שיתודה עליו שכיון ששנה בחטא נעשה לו כהיתר ולא יתחרט בו לעולם. אחטא ויום הכפורים מכפר. כלומ', שסומך על יום הכפורים שיבא ויכפר לו, שאם לא היה יודע שיום הכפורים עתיד לכפר היה נזהר מאותו החטא, לפי' אין כח ביום הכפורים לכפר עליו, משום דקשה עון זה משאר מזיד דשאר פשעים ומרדים אפי' להכעיס, דהתם יצרו תקפו עד שמביא אותו לכפור בעונש, וסובר דלית דינא, אבל זה שנוכח עיניו הדיין והיום הדין, וסומך על יום מחילה, שאם לא היה אותו היום [היה], כופה את יצרו, באיש זה אין ראוי לכפר עליו יום הכפורים. עבירות שבין אדם למקום, שאין היזק בהן לבני אדם כגון חלב ודם. ושבין אדם לחבירו, כגון גזל ועריות והדומה להן, אין יום הכפורים מכפר עד שירצה את חבירו וימחול לו. את זו דרש ר' אליעזר מכל חטאתכם לפני ד' תטהרו, שהיא לפני ד' לבדו, שלא נודע על אדם תטהרו. אמר ר' עקיבא אשריכם ישראל לפני מי אתם מיטהרין ומי מטהר אתכם אביכם שבשמים, שנא' [יחזקאל ל''ו] וזרקתי עליהם מים טהורים וטהרתם. ואומ' [ירמיה י''ז] מקוה ישראל ד', מה המקוה מטהר את הטמאים אף הקב''ה מטהר את ישראל. [רבינו יהונתן מלוניל].
------
חטאת ואשם ודאי מכפרין, מיתה ויום הכפורים מכפרים עם התשובה, ותשובה מכפרת על עבירות קלות על עשה ועל לא תעשה שניתק לעשה ועל החמורות הוא תלוי עד שיבא יוה''כ ויכפר, שאל ר' מתיא בן חרש ברומי (אמר לו) שמעת ד' חלקי כפרה שהיה ר' ישמעאל דורש א''ל ג' הן ותשובה עם כל אחד ואחד, עבר אדם על מצות עשה אינו זז משם 
עד שמוחלים לו מיד שנאמר שובו בנים שובבים, עבר על מצות לא תעשה ועשה תשובה תשובה תולה ויה''כ מכפר שנאמר כי ביום הזה יכפר עליכם, עבר אדם על כריתות ומיתות ב''ד ועשה תשובה תשובה ויום הכפורים תולין ויסורין ממרקין שנאמר ופקדתי בשבט פשעם וגו', אבל מי שיש בידו חילול השם אין כח (בידו) [בתשובה] לתלות ולא ביוה''כ לכפר ולא ביסורים למרק אלא כולן תולין ומיתה ממרקת שנאמר ונגלה באזני ה' צבאות אם יכופר העון הזה לכם וגו', היכי דמי חילול השם אמר רבא כגון אנא אי שקילנא בשרא מבי טבחא ולא יהיבנא דמי לאלתר, ור' יוחנן אמר כגון אנא דמסגינא ד' אמות בלא תורה ובלא תפילין, רב עמרם בר יצחק אמר כגון דאמרי אינישי שרא ליה מריא לפלניא, רב יצחק בר אבדימי אמר כגון שחביריו בושין משמועתו. [המנהיג הלכ' צום כפור].
------
מתני'. חטאת ואשם ודאי מכפרין, מיתה ויום הכיפורים מכפרין עם התשובה. תשובה מכפרת על עבירות קלות על עשה ועל לא תעשה, על החמורות היא תולה עד שיבא יום הכיפורים ויכפר. פי' חטאת ואשם ודאי מכפרין מיד על מה שחטא, כיון שמביא קרבן על שגגתו אינו צריך תשובה אחרת. וגם אשם ודאי הבא על זדון כשגגה, כגון הבא על שפחה חרופה כיון שהוא נכנע לפני הבורא ומביא אשם לכפר על עוונו היא תשובתו ומיד נתכפר עוונו. ואקשי', אשם ודאי אין אשם תלוי לא, ואמאי והא כפרה כת' ביה. ומהדר, הני מכפרי כפרה גמורה והאי לא מכפר כפרה גמורה. פי' שכשיודע לו שחטא בירור צריך להביא חטאת ולא נתכפר לו באשם תלוי. אינמי הנך אין אחר מכפר כפרתו והאי אחר מכפר כפרתו, דתנן חייבי חטאות ואשמות ודאין שעבר עליהן יום הכיפורים חייב' להביא לאחר יום הכיפורים, חייבי אשמות תלויין פטורין. מיתה ויום הכיפורים מכפרין עם התשובה. עם התשובה אין בפני עצמו לא, והכי תניא בסיפרא אך בעשור לחודש וגו', מכפר הוא לשבים ואינו מכפר על שאינן שבין. [פסקי הרי''ד].
------
אשם וודאי אשם גזילות אשם מעילות אשם שפחה חרופה. ויש אשם אחר שהוא תלוי הבא על שגגת ספק כרת ודאי מכפרין, דמסתמא תשובה איכא, שאם לא היה מתחרט לא היה מביא קרבן. תולה, להגן עליו מן הייסורין, אבל אין התשובה מכפרת כפרה גמורה עד יום הכיפורים. לא תעשה שניתק לעשה, כגון [דברים כ''ב] לא תקח האם על הבנים שלח תשלח את האם. [ריבב''ן].
------
יום הכפורים הוא זמן תשובה לכל. ליחיד ולצבור. והוא קץ מחילה וסליחה לישראל. לפיכך חייב כל אדם לעשות תשובה. ולנער כפיו מחטאיו. ולהתודות עליהן לפני הקב''ה, שנאמר (במדבר ה') איש או אשה כי יעשו מכל חטאות האדם למעול מעל בה' וגו'. וכתיב והתודו את חטאתם אשר עשו, זה וידוי דברים. כיצד מתודה. אומר אנא ה' חטאתי עויתי פשעתי לפניך ועשיתי כך וכך. דאמרינן וצריך לפרוט את החטא. שנאמר (שמות ל''ב) אנא חטא העם הזה חטאה גדולה ויעשו להם אלהי זהב. ואומר הרי נחמתי ובושתי ממעשי ולעולם איני חוזר לדבר זה. וזהו עיקר הוידוי. וכל המאריך להתודות בענין זה הרי זה משובח. וכל בעלי חטאות ואשמות שמביאין קרבנותיהן על שגגתן או על זדונן. אינו מתכפר להם בקרבנן עד שיעשו תשובה. ויתודו וידוי דברים שנאמר (ויקרא ה') והתודה אשר חטא עליה. וכן כל מחויבי מיתות ב''ד ומחויבי מלקות. וכל החובל בחברו. והמזיק ממונו. אינו מתכפר להן במיתתן. או בלקייתן. או בתשלום מה שהוא חייב לחברו. עד שיתודה וישוב מלעשות כזה לעולם. שנאמר מכל חטאות האדם. שעיר המשתלח לפי שהוא כפרה על כל ישראל, כהן גדול מתודה עליו על לשון כל ישראל. שנאמר (שם ט''ז) והתודה עליו את כל עונות בני ישראל. שעיר המשתלח מכפר על כל עונות שבתורה. הקלות והחמורות בין שעבר בזדון. בין שעבר בשגגה. בין שהודע לו. בין שלא הודע לו. הכל מתכפר בשעיר המשתלח. והוא שעשה תשובה. אבל אם לא עשה תשובה אין השעיר מכפר לו אלא על הקלות. ובזמן הזה אין לנו אלא תשובה.
התשובה מכפרת על כל העבירות. אפילו אם היה רשע כל ימיו ועשה תשובה באחרונה. אין מזכירין לו שום דבר מרשעו, שנאמר (יחזקאל ל''ג) ורשעת הרשע לא יכשל בה ביום שובו מרשעו. ועצמו של יום הכפורים מכפר לשבים. שנאמר (ויקרא ט''ז) כי ביום הזה יכפר עליכם. אע''פ שהתשובה מכפרת על הכל. ועצמו של יוהכ''פ מכפר. יש עבירות שהן מתכפרין לשעתן. ויש עבירות שאין מתכפרין לשעתן. אלא לאחר זמן. כיצד עבר אדם על מצות עשה. שאין בה כרת ועשה תשובה. אינו זז משם עד שמוחלין לו. ובאלו נאמר (ירמיה ג') שובו בנים שובבים. עבר על מצות לא תעשה שאין בה כרת ולא מיתת בית דין, ועשה תשובה. תשובה תולה ויום הכפורים מכפר. ובאלו נאמר כי ביום הזה יכפר עליכם. עבר על כריתות ומיתות בית דין. ועשה תשובה. תשובה ויום הכפורים תולין. ויסורין הבאים עליו גומרין לו הכפרה. ולעולם לא יתכפר לו עד שיבואו עליו יסורין. ובאלו נאמר (תהלים פ''ט) ופקדתי בשבט פשעם. בד''א בשלא חילל את השם בשעה שעבר. אבל המחלל את השם. אף על פי שעשה תשובה והגיע יום הכפורים. והוא עומד בתשובתו ובאו עליו יסורין. אינו מתכפר לו כפרה גמורה עד שימות. ותשובה ויום הכפורים ויסורין. שלשתן תולין ומיתה מכפרת. בספר המדע. בהלכות תשובה [פ''ב] איזו היא תשובה גמורה. כגון שבא על אשת איש ולאחר זמן נתיחד עמה. ועודנו באהבתה, ופירש מן העבירה ולא עשאה. לא מיראת אדם ולא מחלישות גוף ולא מכשלון כח. אלא מפני התשובה. זהו בעל תשובה גמורה. וכן כל כיוצא בזה. מה היא תשובה. שיעזוב החוטא חטאו ויסירנו ממחשבתו ויגמור בלבו שלא יעשהו עוד. כמו שנאמר (ישעיה נ''ה) יעזוב רשע דרכו ואיש און מחשבותיו. ואז ישוב אל ה' וירחמהו ואל אלהינו כי ירבה לסלוח. ויתנחם על העבירה שעשה כמו שנאמר (ירמיה ל''א) כי אחרי שובי נחמתי. וצריך להתודות בשפתיו. ולומר הענינים אשר עשה. וכתב הרמב''ם ז''ל, מדרכי התשובה להיות השב צועק תמיד לפני השם בבכי ובתחנונים. ועושה צדקה כפי כחו. ומתרחק מן הדבר שחטא בו. ומשנה שמו. שיאמר אני אחר ואיני אותו האיש שעשה אותן המעשים. ומשנה מעשיו כולן לטובה ולדרך ישרה, וגולה ממקומו, שגלות מכפרת עון. מפני שגורמת לו להכנע ולהיות עניו ושפל רוח. ועבירות שבין אדם לחבירו צריך להתודות מהם ברבים. שנאמר (משלי כ''ח) מכסה פשעיו לא יצליח. ואם לא עשה כן אין תשובתו גמורה. אבל עבירות שבין אדם למקום אין צריך לפרסם עצמו. אלא להתודות מהם לפני המקום. שנאמר (תהלים ל''ב) אשרי נשוי פשע כסוי חטאה. אין התשובה ויום הכפורים מכפרין אלא על העבירות שבין אדם למקום. אבל עבירות שבין אדם לחבירו, כגון החובל את חבירו. והמקללו, או שחייב לו ממון. וכיוצא באלו. אין התשובה ויום הכפורים מכפרין. עד שירצה את חבירו וימחול לו. לא רצה למחול לו. מביא לו שורה של עשרה בני אדם מריעיו. ופוגעין בו ומבקשין ממנו שימחול לו. לא נתרצה להם מביא שניה. ושלישית. לא נתרצה עדיין. מניחו והולך לו. וזה שלא מחל הוא החוטא. ואם היה הנעלב הזה רבו. הולך ובא אצלו אפילו מאה פעמים עד שימחול לו. החוטא לחבירו ומת חברו קודם שביקש מחילה הימנו. מביא עשרה בני אדם ומעמידם על קברו ואומר בפניהם חטאתי לה' אלהי ישראל ולפלוני זה שחבלתי בו, אם חבל בו. ואם לא חבל בו ובזהו בדברים או עשה לו דבר אחר. יאמר לפניהם מה שעשה לו. ואם היה חייב לו ממון יחזירנו ליורשיו. לא היה יודע לו יורש. מניחו בבית דין ויתודה. וקצת מעניני תשובה כתבתי למעלה בהלכות ראש השנה בענין תשובה. [תניא רבתי סימן ע''ט].
------
חטאת ואשם ודאי מכפרין. מיתה ויום הכפורים [מכפרים] עם התשובה. ותשובה מכפרת על עבירות קלות, על עשה ועל לא תעשה הניתק לעשה. [המאורות].
------
חטאת ואשם ודאי מכפרים, מיתה ויום הכפורים מכפרים, [עם התשובה] התשובה מכפרת על עבירות קלות ותולה על עבירות החמורות, ומיתה ויום הכיפורים מכפרים [גם עליהם]. [האגודה].
------
תשובה מכפר על עבירות קלות על עשה ועל לא תעשה הניתק לעשה ועל החמורות חייבי כריתות וחייבי מיתות ב''ד ולא תשא עמהם וכל דדמי ליה תשובה תולה עד יום הכפורים ויכפר האומר אחטא ואשוב אין מספיקין בידו לעשות תשובה אחטא ויום הכפורים מכפר אין יום הכפורים מכפר. במדרש הרנינו שובה ישראל עד ה' כל מה שברא הקב''ה לא נשבע אלא על התשובה חי אני נאום ה' אם אחפוץ במות הרשע, אמר הקב''ה לישראל מתביישים אתם לעשות תשובה הנני שב ראשון כה אמר ה' הנני שב ומה מי שאין לו חטא ולא סרחון ח''ו אומר אני שב בני אדם על אכ''ו שצריכין לעשות תשובה שלימה ואף העבירות שעשה מתחלה אינן נזכרין שנאמר לא תזכרנה הראשונות לא תעלינה על לב ומבשרות שלום שנא' שלום שלום לרחוק ולקרוב רחוק שנתקרב שובה עד ה' שהוא במדת הרחמים ובדברים מתקבל קחו עמכם דברים ולא עוד אלא הולך ריקם ומחזיר מלא ואמר כל תשא עון וקח טוב.
דרש רבינו כמה גדול כחה של תשובה כיון שאדם מחשב בלבו לעשות תשובה מיד עולה ועומדת לפני כסא הכבוד שובה ישראל עד ה' אלקיך אמר הקב''ה אפי' יש בכם 
עבירות עד ה' עד כסא הכבוד שובה ישראל ובפ' בתרא דיומא (דף פ''ו) גדולה תשובה שמביאה רפואה לעולם שנא' ארפא משובתך ומגעת עד כסא הכבוד ומקרבת את הגאולה ובא לציון גואל ולשבי פשע ומקרבת הישועה שמרו משפט ועשו צדקה וזדונות נעשות כשגגות שובה ישראל כי כשלת בעונך ונעשים לו כזכיות ובשוב רשע מרשעתו ועשה משפט וצדקה ומאריכין ימיו ושנותיו חיה יחיה אדם חוטא הקב''ה מתפייס בדברים קחו עמכם דברים ושובו ומחזיק לו טובה וקח טוב וכאלו הקריב פרי נדבה ונשלמה פרים שפתינו אהבם נדבה ובמס' תענית בפ' סדר תעניות כיצד (דף ט''ז) לא נאמר באנשי נינוה וירא אלקים את שקם ואת תעניתם אלא וירא אלקים את מעשיהם כי שבו מדרכיהם הרעה ובקבלה הוא אומר קרעו לבבכם ואל בגדיכם ושובו אל ה' ובפסיקתא שובה אמר ר''י בן לוי אם קרעתם לבבכם בתשובה אין אתם קורעין על בניכם ועל בנותיכם למה כי חנון ורחום הוא ''בני לדברי הקשיבה הט לבך לדרכי התשובה ''אין אמונה כאמונת אל אחד ''אין לקח כלמד טוב ''אין עטרה כעטרת ענוה ''אין זירוז כזירוז החבורה ''אין רנן כרנן רוחה ''אין הדור כהדר ההגיון ''אין קצינות כקיום קריעה ''אין טכס כטכס טובה ''אין נהוג כנהוג נעימה ''אין חמוד כחמוד חסידות ''אין זהור כזיהור זמרים ''אין קדוש כקדוש קרבן ''אין מעלה כתשובה ''אין טובה כקשיבה.
זאת תורת השב בכל לבו ובכל נפשו ובא לידבק בבוראו כל אדם יחשוב בלבבו ונקדשתי בתוך בני ישראל אם היה בשעת הגזירה היה לו ליהרג ולשמוד נפשו בייסורין קשין עבור בוראו יאמר אל לבו וכי אין לי לעצור רוחי שעה קלה עבור בוראי וכי יש לי ליהנות שעה קטנה בנאוף בטנוף אלמד לעיני מלהסתכל פני אשה כי אש היא אם אדם שומר עצמו מניאוף פעמים עבור השם ופעמים עבור כבודו שלא יאמרו נואף הוא ומשחית נפשו הוא יעשנה אין זה עובד בוראו באמת אבל אם מונע עצמו במקום שאין בושת כי הכל רואים פני נשים והוא אינו עושה זהו עבודת היוצר באמת ויש לו לאדם להמנע מכל מה שהגוף נהנה בהם ע''י נשים מלראותם מליגע בהם ומלישב אצלם ומלראות בגדיה החמודות ולא לשמוע קול דבורה בניגונה ומלדבר עמה בין אשת איש בין פנויה חוץ מאשתו ישמח בה כשהיא טהורה בכל חשק לבו מי שהשחית זרע בחשק תאותו יתענה מ' יום וישמור נפשו ולא יראה פני אשה ולא בבגדיה השטוחין על הכותל ולא להריח בבשמים אשר עליה ולא לעמוד במטה שאיש ואשתו שכבו שם והוא כאלו עומד בכריסה של אשה ומכל ייחוד כי המסתכל במלבושיה ורואה בפניה ובחזה שלה בבליטת דדיה ובמקום התורפה ורוח זנונים יכנס בלבו להתעותו ונהנה נפשו בעודו יושב אצלה ונכנס חדותה בלבו ובלב האשה ומתמלאים הרהורין ונדון לתת לאיש כדרכיו וכפרי מעלליו ויש לאדם למנוע מכל הדברים המביאין לידי קרי כדכתיב זנות יין ותירוש יקח לב אש היא עד אבדון תאכל מים גנובים ימתקו וסופו ירד לגיהנם באש לא נופח על כן ימהר ויחיש מלחשוב הרהורי נשים כי אם על אשת חיקו ישמח ויגל בה באהבה בכל עת שחפץ כי היא שומרתו מן החטא ע''כ על כל חשק חפצו בה לאהבה ולכבדה אז ימצא תאות לבו בה ומזכתו לזה ולבא.
תפלת השב בכל כוחו רבון העולמים אתה הוא בעל הרחמים ה' אלהינו ואלהי אבותינו בושתי לדבר לפניך אמנם אנכי חטאתי לך הרעותי מדרך טובה נטיתי עברתי על מצותיך זכרתי שמך לרצותך רשעתי ויושר העויתי כי פשעי אני אדע וחטאתי נגדי תמיד ואני דומע בדמע לבי פלגי מים ירדו עיני אשר לא שמרתי תורתך צער ומצוקות לבבי הרחיבו ואתנה לבושי שק כי אוריד עדיי ממני ואתוודה לפניך בצוק צרת לבי כי עונותי עברו ראשי אתאונן על חטאותי וכאשר ידמע יאמר במר דמעותי יכבה חרון אפך כבה בדם לבי הנמס כבה אש קדחתי באפך ותשובת חרטותי ישיבו אפך ממני ונוזלי דמעותי יחשבו כניסוך יין ומים ומשמן בשרי כחלבים ואמורים ודמי הנחסר כאלו נזרק על גבי המזבח וקול אנחותי כקול שירי הלוים וקול גניחותי כקול תופים וכנורות ושבירת לבי כשברים ותרועות שופרות וניתוק מורשי לבבי כנימי כנור ועוגב וחלישת איברי כעריכת איברים ופדרים ושפיכת נפשי כמים ימחו פשעי ובדם לבי תמחה עונותי ובליחלוח גופי יכבו חטאתי ובודוי אשם נפשי יחוורו אשמותי וניב שפתי והגיון לבבי יתכפרו רעיוני והרהורי וקריעת לבבי יקרעו כל ספרי עונותי ורוב נהמותי המה ינחמוך וחנינותי יגלגלו מדת רחמיך לחונני ותפלתי קבל עם תפלת בניך בני בחוניך יהיו לרצון אמרי פי והגיון לבי לפניך ה' צורי וגואלי.
מחשבת השבים. בני שמע לעצתי אהבתיך בני שוב נא בתשובה לאהבה את ה' אלקיך ליראה אותו עשה זאת בני והנצל ושוב לאביך זכור בוראך אשר בראך רוח זנונים הסר מקרבך בכל דרכך דעהו תשוב אל אביך קנך בכל לב ושמח אשר ייסרך כדי לכפר עונתיך כי כל שזכויותיו מרובים מעונותיו מריעין לו בעוה''ז לשלם לו מעשיו ודומה לו כמי ששרף את התורה אשריהם הצדיקים שנפרעין מהן על עבירה קלה שעושין בעוה''ז ומריעין להם בזה העולם זהו ואין עול וכיראתך עברתך פגעת זה שעושה צדקה החזק במוסר אל תרף וברך אלקים שופט בכל עת אשר אוהבך ומייסרך אורח חיים תוכחת מוסר ויהי עונותיך נגדך תמיד ותתבייש ממעשיך ותתלבן מצואתיך ותטבול במקוה ישראל ה' אשריך מי הוא מטהרך ומי הוא מקורך ומי בארך תשא לבבך אל בוראך כי ידו שטוחה ופרוסה לקראתך הכון לבך שלם אל בוחן לבך וכליותיך ושא עיניך השמימה ויאר פניו אליך בשמחה הדבק באהבתו וביראתו כי הוא אלהיך ומלך עולם אל תהי להוט אחר גרונך כי על כן נענש בן סורר ומורה מי שחטא בסעודת הרשות ובשתיית זולל וסובא יש לו להמניע עצמו מלעשות עוד מלסעוד כי אם בסעודת מצוה ולא ימשוך ביין ובשכר את בשרו כי אם על שולחנו עם בני ביתו ואין לו לעדן במיני תענוגים ויניח אכילתו ושתייתו עבור הבורא פת במלח תאכל כפי כחך שתסבול ומים במשורה תשתה וחיי צער תחיה ובתורה אתה עמל ויש שכר לפעולתך.
רוצח. הכה איש את רעהו ורצחו נפש בין איש בין אשה או הרג את הקטן ילך בגולה שלש שנים וילקה בכל עיר ויאמר רוצח אני ולא יאכל בשר ולא ישתה יין ולא יגלח שער זקנו וראשו ולא יכבס את בגדיו ולא ירחץ את בשרו וזקנו ירחץ פעם אחת בחדש ויקשור ידו אשר רצח בה בשלשלת ובצוארו וילך יחף ויבכה על רציחתו ויתענה בכל יום עד שיגמור גלותו ואחר כך שנה אחרת יתענה שני וחמישי אף על פי שהתענה ג' שנים בכל יום ולא יעשה לשום אדם רעה וישתוק לכל אדם ואם יאמרו לו רוצח אל יתקוטט אך יהיה כמחריש ולא ילך לשחוק באותן ג' שנים וכשיצאו מבה''כ ישכב בכל יום לפני בה''כ ויעברו עליו ולא ידרכוהו ויכבד את אשתו ואת כל אדם ויתודה בכל יום.
הכופר בעיקר הרי עבר על כל התורה צריך להסיר ממנו כל מלבושי תפארתו ולא ישית עדיו עליו ויתאבל ויבכה ויצטער ויתענה כמה שנים בכל יום ויום וינמיך רוחו ויתודה ג''פ בכל יום ולא יאכל בשר ולא ישתה יין ולא ירחץ כלל כי אם בע''ש בעי''ט ירחץ מעט ולא ירחץ ראשו כי אם פעם אחד בחודש או פעמיים ולא ילך לשחקות ולא לנשואין כי אם לברכה ומיד כשמתחרט וטובל במקוה דינו כישראל ומכל ענינו שחטא ישוב אל בוראו ויצטער כנגד הנאתו הוא היה שמח ביום אידם וחילל שבתות וכפר בעיקר וקיבל אלוה והשתחוה לה ואכל כל איסור ובעל בת אל נכר ועבר כריתות ומיתות ב''ד על כן ישוב מכל אשר חטא ויעבוד את בוראו בכל נפשו ובכל לבבו ובכל מאדו וישכב על גבי קרקע ויסבול צערים הרבה ואם יאמר לו מומר רשע ישתוק וכל מחשבותיו יהיה לטובה.
השבועה חמורה ככופר בעיקר אפי' נשבע על האמת לא ינקהו ה' כי העובר לאו או על עבירות חמורות עובר על דבורו אבל הנשבע בשם המלך הכבוד כאלו בגופו כביכול הוא נוגע על כן אמרו במס' שבועות (דף ל''ט) נזדעזע כל העולם כשאמר כי לא ינקה ה' את אשר ישא את שמו לשוא כי כל העולם כולו לוקה בעון הנשבע למה יקצוף ה' על קולך וחבל מעשיך כי השבועה מכלה את הכל אם אדם מעל בשבועה יש ללקות כמה פעמים וגם להתענות ולהתודות 
ויש לו ליזהר מלהשבע אפי' על האמת ומלהשבע בתורה ומלהשבע בנשמת אבותיו כי אם ישבע בראשו או בגופו אך מותר לישבע לקיים המצות כדאמרי' בנדרים (דף ד') נשבעתי ואקיימה כדי לזרז בעשיית המצות ולא לעבור על התורה ולא באמונת שמים לבטלה מפיו ויזהר כשמברך הברכות בהזכרת השם הנכבד את ה' אלקיך בהזכרת שמו שירעדו כל איבריך ליראה את השם הנכבד והנורא הזה עבדו את ה' ביראה וכן כל שמותיו הקדושים ואל תזכיר ברכה לבטלה ואם שגגת אמור אחריו בשכמל''ו.
המדבר בבית הכנסת וחביריו משבחים ומשוררים קורא אני עליו הוי על כל שכיני הרעים כי ישרים דרכי ה' וצדיקים ילכו בם ופושעים יכשלו בם ולא נמנה עם חביריו ומואס לשבח לקונו הוא מסיג גבול הבורא ואהי להם למקדש מעט אלו בתי כנסיות אין נוהגין בהן קלות ראש כדאמר בפ''ד דמגילה (דף כ''ח) אלקים נצב בעדת אל והמדבר עושה כאלו הופך אליו ערפו יאמר מדוע באתי ואין איש קראתי ואין עונה נטיתי ידי ואין מקשיב למה יקצוף ה' על קולך ויקרא עליך מי ביקש זאת ממך רמוס חצרי אך השתחוה לו ושב לפניו במורא בכפיפת ראש ובענוה בשחיות הלב התחנן לפניו ותשורר לפניו בשמחה ובא לפניו ברננה אז קרוב אליך ונמצא לך ותייחד שם שמים בכוון הלב והתפלל בכוון הלב כשתאמר ברוך אתה שאם חשבת בדברים בטלים כאלו התלוצצת בו ולא נתת יראתו על פניך אך חשוב כי הוא נצב לקראתך שויתי ה' לנגדי תמיד ותתן יראתו על פניך ואהבתו בך ותכוין בכל לבבך ותהי צנוע לפניו התודה חטאיך ותדרשהו והוא נמצא לך ותברכהו.
מלשין. המלשין את חבירו הרי משניאו בעיני השר ומעליל עליו ולוקח ממונו וממית את רעהו ואת אשת חיקו וממית בניו ובנותיו וכל בני ביתו ואם היה גונב או גוזל ממונו לא היה לו כל כך צער וחטא על כן ישלם לו כל מלשנותו ויהא לו כעבד עולם ויבקש ממנו מחילה בפני כל העולם וילקה ויתענה ויתוודה כאלו הרג כל בניו ובנותיו וכל בני ביתו והוא לומד לשר ליקח ממון מכל בני ברית, ראה כמה עבירות עשה שהרי המסורות מורידין על כן יהיו חטאיו נגדו וישוב וישבור רוחו בכל כחו מה יתרון לבעל הלשון לכבות נרו ולהיות באפילה ואישון כשלש קלשון להרבות נהר פישון מוטב שישוב בעודו בחיים להיות עם הנצחיים ואם אין לו לשלם ירבה עליו ריעים ויבקש מחילה למי שהפסיד טרם ימות וכאשר ירויח יצמצם ויפרע למי שנתחייב או ליורשו כי למלשין אין לו רפואה אם לא יסור חלאה ויתוודה חובו וישוב בכל לבבו.
הרכיל אין לו רפואה אם לא יבקש מחילה ויפייס לכל אשר רכל עליהם ויעסוק בפשר השלום ובמצות. המחטיא אין לו רפואה ואין מספיקין בידו לעשות תשובה שלא יהו תלמידיו שהחטיא בגיהנם והוא בג''ע מעוות לא יוכל לתקון אם לא בתשובה שלימה לצער גופו ולהתענות ולהתוודות ולבכות ולהתחרט ולהתחנן יומם ולילה בתעניתו וצומותיו וילקה ויחשוב לזכות את הרבים ויטרח ויפרנס לומדי תורה או ללמד נעריהם וליתן צדקה ויעשה ג''ח בגופו. בפ''א דר''ה (דף ט''ו) אמר ר' יצחק ארבעה דברים מקרעין גזר דינו של אדם אלו הן צדקה צעקה ושינוי השם ושינוי המעשה אמר רבא כל המעביר על מדותיו מעבירין לו על כל פשעיו דרשו ה' בהמצאו ליחיד בעשרת י''ת אבל צבור מי כה' אלהינו בכל קראינו אליו בכל עת.
אכתוב עבירות החמורות. בפ''א דר''ה (דף י''ז) המינים והמסורות ואפיקורסיו ושכפרו בתורה ושכפרו בתחיית המתי' ושפירשו מדרכי ציבור ושנתנו חתיתם בארץ החיים ושחטא ושהחטיא את הרבים כגון ירבעם בן נבט וחביריו יורדין לגיהנם ונידונין בה לדורי דורות גיהנם כלה והם אינם כלים. בפ''א דחגיגה (דף ט') ר''ש בן מנסיא או' איזהו מעוות שאינו יכול לתקן זה הבא על הערוה והוליד ממזר ומוקי בגמ' באחותו פנויה או אנס אשת איש ובא עליה והוליד ממזר אין לו תקנה אבל לא הוליד יש לו תקנה והא דתניא ר''ש בן מנסיא אומר הבא על אשת איש ונאסר' על בעלה אע''פ שלא נטרד מן העולם וכו' זהו באשת ישראל ומרצונ' או אנס אשת כהן שאסרה על בעלה אין לו תקנה ובפ' הזהב (דף נ''ח) כל היורדין לגיהנם עולין חוץ מן הבא על אשת איש או מלבין פני חבירו ברבים או מכנה שם לחבירו אע''ג דדש ביה יורדים ואינן עולים. בסוטה בשלהי פ' ואלו נאמרין (דף מ''ב) ארבע כיתות אין מקבלות פני שכינ' כת לצים כת חנפים כת שקרים כת מספרי ל''ה. ובפ''א דקידושין (דף ל''ט) למען תפוס את ישראל בלב' אמר רב אחא בר' יעקב ההוא בע''ז כתיב דאמר מר חמור' ע''ז שכל הכופר בה כאלו מודה בכל התורה כלה וכן המוד' בע''ז ככופר בכל התורה כלה. בפ' בתרא דיומא (דף פ''ו) חלול השם תשובה ויום הכפורים ויסורים תולין ומיתה ממרקת גדול חלול השם מכל העבירות. בשלהי קדושין אין מקיפין לחלול השם אחד שוגג ואחד מזיד ואם הית' שקול' מכרעת ר''ש ב''י אומר אפי' צדיק גמור כל ימיו ומרד באחרונה ותוהה על הראשונות אבד כל הראשונות שנאמר צדקת הצדיק לא תצילנו ביום רשעו אפי' רשע גמור כל ימיו ועשה תשובה באחרונה אין מזכירי' לו שום דבר רשעו שנאמר ורשעת הרשע לא יכשל ביום שובו מרשעו. כ''ד דברים מעכבים את התשובה אלו הן רכילות ל''ה בעל חימה. בעל מחשבות המתחבר לרשע המסתכל בעריות. החולק עם גנב. האומר אחטא ואשוב המתכבד בקלון חבירו. הפורש מן הצבור. והמטה את חבירו מדרכי טובה לדרכי רעה. והמבזה את אבותיו. והמקלל את הרבים. והמעכב את הרבים מעשות צדקה. והמואס בעושי צדקה ומצות. והמשמש בעבוטו של עני. והמקבל שוחד. והמוצא מציאה ואינה מחזירה. והרואה בניו בתרבות רעה ואינו מוחה בידם. האוכל שוד עניים. החולק על ד''ת. החושד בכשרים. השונא את התוכחות. המלעיג על המצות. שכל כ''ד עבירות בהוד' את ירושלים. וכן כ''ד עריות באחרי. באמור אל הכהנים כ''ד כפרות. תשעה דברים מעכבין את התפלה הראשון מי שנחתם גזר דינו כמו למשה ואתחנן השיבו אל תוסף דבר. השני המתפלל בלא כונת לבו ויזכרו כי אלקים צורם ויפתוהו בפיהם ולבם לא נכון עמו. הג' מי שאינו מקשיב לד''ת מסיר אזנו משמוע תורה גם תפלתו תועבה. הד' מי שאינו משיב לעני אוטם אזנו מזעקת דל גם הוא יקרא ולא יענה. הה' עושק וגוזל כמו במיכה אשר אכלו שאר עמי וכתי' לא יענה אותם. הו' מתפלל בלא נקיות גם כי תרבו תפלה אינני שומע. הז' מי שגברו עונותיו ולא שב ויהי כאשר קראו ולא שמעו. הח' מי שאינו שומע תוכחה שנא' ותוכחתי לא אביתם אז יקראונני ולא אענה. הט' מי ששם בטחונו בע''ז ואל תפגע בי כי אינני שומע אותם הבנים מלקטים עצים. וכן ט' הם ישראל לא ידע עמי לא התבונן גוי חוטא עם כבד עון זרע מרעים בנים משחיתים פשעו בי קציני סדום עם עמורה ואחר כך כי תרבו תפלה אינני שומע כי עד ט' מוחל אבל וינסו אותי זה עשר פעמים אז פורע. לכך בהפטרה סולו סולו אמר לשון צום וענוי ואח''כ לקדוש ה' מכובד וכן ט' פעמים וכפר בחומש לכפר ט' דברים המעכבין את התפלה לכך אין ט' במזמור יענך ה' ביום צרה ומסיים יעננו ביום קראנו לכך ט' ימי תשובה עד י''ה לכך ט' למה צמנו ענינו ביום צומכ' תצימו לא תצומו צום אבחרה יום ענות צום יום רנון הלא זה צום. באלפא ביתא דרבי עקיבא קרוב ה' לנשברי לב חביבין שבורי לב לפני הקב''ה יותר ממלאכי השרת שמלאכי השרת מרוחקין מן השכינה ל''ו אלפים רבבות פרסאות שנא' שרפי' עומדים ממעל לו אבל שבורי לב הקב''ה קרוב אצלם בתוך אמה כל מי שזובח את יצרו בכל יום ומתוודה מעלה אני עליו כאלו כבדני בשני עולמות זובח תודה יכבדנני בעה''ז ובעה''ב. עיקר כפרה ע''י וידוי לכך הפר שהוא כפרה לו ולכהנים הכ''ג מתוודה עליו ושעיר המשתלח שהוא כפרה לכל ישראל מתוודה עליו עונות ישראל מודה ועוזב ירוחם כי אחרי שובי נחמתי ואחרי הוודעי ספקתי על ירך דרשו את ה' בהמצאו קראוהו בהיותו קרוב וישוב אל ה' וירחמהו. בפרק חלק (דף צ') ואלו הן שאין להם חלק לעוה''ב האומר אין תחיית המתים מן התורה ואין תורה מן השמים ואפיקורו' המבזה ת''ח וא' ר''פ כגון דאמר הני רבנן או קורא לרבו בשמו ר''ע אומ' אף הקורא בספרים החיצונים ספרי מינין וספרי בן סירא והלוחש על המכה ואומר כל המחלה אשר שמתי במצרים לא אשים עליך ורוקק שאין מזכירין שם שמים על הרקיקה אבא שאול אומר אף ההוגה את השם באותיותיו בגבולין ובלעג או הדורש אגדות של דופי כי דבר ה' בזה האומר כל התורה כלה מן השמי' חוץ מפסוק זה או חוץ מדקדוק זה ומקל וחומר זה ומגזרה שוה זו זהו כי דבר ה' בזה הכרת בעוה''ז תכרת לעולם הבא כל זמן שעונה בה הא אם עשה תשובה ומתווד' יש לו חלק לעולם הבא. אלו הן המינין האומר עולם כמנהגו נוהג ואין אלוה בעולם או אומר אין הבורא קדמון לכל או אומר יש לו דמות וצורה כאדם וגוף ותמונה או משתתף ד''א עמו או האומר אין שום נבואה בעולם מן השם או מכחיש מן תורת משה דבור א' או דקדוק א' או אומר אין הבורא יודע מעשה מחשבות האדם או אין אדם נידון לפי מעשיו או אין העולם הבא ואין תשלום שכר. אלו הן מינין ואפיקורסין שמורידין אותן אם לא עשו תשובה שלימה ונקה לא ינקה מנקה לשבים ואינו מנקה לשאינן שבים והא דאמר בפ''ב דיומא (דף פ''ו) עבר על עשה ועשה תשובה לא זז משם עד שמוחלים לו וכן בפ''א דשבועות (דף י''ב) האי עשה היכי דמי אי דעשה תשובה מוחלין לו מיד מיהו קצת צער יבא לו שעבר על העשה כל החוזר בתשובה שלימה מקבלין אותו כדאמר בפ''א דע''ז (דף י''ז) גבי ר''א בן דורדיא כשהניח ראשו בין ברכיו וגעה בבכיה גדולה עד שיצאה נשמתו יצאה בת קול ואמרה ר''א בן דורדיא מזומן לחיי העוה''ב כי מה שאדם מזומן לעשות ונהנה בו ומתחרט ומכניע עצמו קשה לו מאד דלפום צערא אגר'. כל מי שרגיל לעבירה בין קלה בין חמורה להכעיס הוא מומר לדבר א' או לבוש שעטנז או מגלח זקנו בתער או מספר קומי כמו כותים או אוכל איסור או בועל כותית או גונב ומפורסם הדבר זה הוא מין כאלו כפר שאותה מצוה לא נתן הקב''ה למשה ובדבר החשוד לא דנו ולא מעידו ויש לו להתחרט ולהתודות בדמע הלב ולא יעשה עוד כדבר הרע הזה הרחק מן הכעור ומן הדומה. אדם שהופך לדתי הגוים הוא מומר לכל התורה כולה ואדוק יותר מן הגוים כדמשמע בע''ז ישראל שהלך לתרבות רעה בין בהליכה ובין בחזרה אסור לשאת ולתת עמו וכן בפ''א דשחיטת חולין (דף ג') ששחיטת כותי אסור המשמר שבתות בשוק דינו כישראל ואם מחלל שבתות בפרהסיא דינו ככותי להשכיר ממנו רשותו אם לא עירב. בפרק א' דשחיטת חולין (דף ה') ובערובין והמחטיא את הרבים בין גדול כירבע' או כפר בדברי חכמים כצדוק וביתוס או דוחק העולם לחטוא כמנשה או הטעה העולם בהפוך טעויותיו או עשה עבירות כיהויקים בגלוי שמעיז מצח ומגלה פנים או פורש מן הצבור שאינו מתענ' עמהם ואינו נכנס בצרותם כל אלו אין להם חלק לעוה''ב אך אם עשו תשובה בכל לב ומתודי' בכל לב ובדמע אפי' כפר בעיקר ושב לאהבה את בוראו ולא ישוב לקלקולו אך דבק בקונו יש לו חלק לעה''ב. שמעו חכמים מילי אל תחניף לאדם פן תישן שנת עולמים ותרדם לא לפניו חנף יבוא כי יקטף עודנו באבו ע''כ תן בלבך לבער חניפות ותכר האמת ולא בחניפות זכור בוראך ותירא מפניו בטח במלכך כי יהיה עמך ראה ותשוה קטן וגדול הכל מלחדול ומלכך יהיה לך לעוז ומגדול.
בני אל תהיה גאה פן תהיה הומה ושואה תנמיך רוחך בלב נכאה אז השם עמך תחזה ותראה כי שונא גאים ומחיה לב נדכאים כי מה בגאות תועלת כי הנפש גועלת וכוס תרעלה ומחללת ומועלת למה תמות בלא עתך ומלאך אכזרי יבעתך אל תתחבר אל המתגאים ברגע ימותו פתאום תירא מלפני מתגאה על כל המתגאים ותחזה כבודו במקום רואים כי ברוח נמוכה יהיה לך תמיכה וסמיכה.
בני הזהר במצות לאוין פן תעבור באחד מהן ותלקה ארבעים או במכת מרדות אם עברת על לאו בעלמא כ''ש לאו דכריתות תתענה לכל הפחות מ' יום ותלקה בכל יום ותן לו תודה. המגלח פיאות זקנו בתער עובר כמה לאוין ומעתה אל תשחית עוד ותגדל זקנך ובחוקותיהם לא תלכו. הזהר בעשה לקיימו פן תלקה במכת מרדות. הוי זהיר בפ' וחי אחיך עמך ולא תסיג גבולו אל תקח לו מחייתו ואם קנה סחורה או מטבע כנגד השלטון אם יבא אחד ויוסיף לו כדי ליקח מחבירו זה לא ניתן לימחל ונקרא רשע ואין גזלן כמותו ואם לא ישמע אל הוריו אשר הורוהו יש להבדילו עד יתקן עותתו בתשובה.
בני אם תחטא בעינים פן תכשל בזה ובבא וישקלוך במאזנים בעדים שנים אל תחטא באזנים בשמע שוא לדבר לפניך ובעת תעמוד לפני אדוניך לא ישמע רב עוניך. אל תחטא באפך ובריח פן יקצוף עליך להמריח ומכל טוב תהיה קרח ומפניך לא תוכל היות בורח אל תחטא בפיך ובלשונך כי בעל כנפים יזכיר עוניך לא יועילו לך הונך לבא לפני קונך אל תחטא במאכלך ואל תרבה מעלך כי גופך יכשילך ואיך תעמוד לגורלך אל תחטא בידך איך תעמוד בפני שודדיך ככלות כחך והודך ומעשיך עדיך נגדך אל תחטא בלבבך לא בעשת מחשבותיך ולא בכליות קרביך המלך בקונך יודע טיבך אל תחטא באיבריך המה יעידו כל דבריך הנה ככלות בשרך ושארך יזכירו כל אמריך אל תחטא במשגל ולא בראיית יופי שגל כי היא כזונה סופה להרגל פרה ורבה כעין גל אל תחטא ברגליך פן יהפך גלגליך רוץ למצוה מעגליך להרגל בצדיקים רגליך. אל תחטא ברוחך בנשמת כחך תגיל בפקודי משמחיך ויליץ צדקתך נכחיך אל תחטא בנשמתך אל תרבה באשמתך עסוק בתורתך בכל מאמצי משמרתך אל תחטא בפני בוראך זכור כי הוא בראך והוא מכלכלך ונושאך הוא אביך הוא מוראך אל תחטא לפני השם כי הוא נותן לך הגושם ועיניך ופיך מלחלח כגשם והוא חייך מנשם אל בחדוה תתאוו ותתאוה שירותיו בקול תחוה בכל עת לפניו תשתחוה אל תהי להוט אחר גרונך תירא מאכילה הוא קונך ואל תאכל ספק איסור כ''ש איסור הניכר הזהר פן יהיה בך חטא ותראה מי שוחט אם בקי בהלכות שחיט' בכל עניניה בלי ספק וכן מי שבודק הבהמה בכל פיסקי הלכות הריאה ומראיה בכל עניניה אם הוא שוגג ונמצא טריפה אחריו יש להזהירו אם יעשה יותר פן יסירוהו ויעבירוהו כמשפט עד אשר יתקן עוותתו הבודק ונמצא אחריו טריפה או השוחט ונמצא אחריו נבילה וכן המנקר ונמצא אחריו חלב יש להלקותו ולהזהירו שלא יעשה עוד ואם אינו נזהר יש להעבירו מאומנתו לגמרי ולהלקותו ולהכריז עליו בקהל עד שנראה תשובתו בלי רמאות ובלא נבל וכאשר יעשה דין מה שקצבו עליו אז אחינו הוא כי כל שנמצא אחריו חלב או אחר שיבדוק ימצאו נבילה פעמים ושלש כבר נפסל עד זמן אחר שנראה תשובתו בצידו וכן המתקן גבינות או החלב שאין ישראל רואהו שכל החשוד בדבר לא דנו ולא מעידו.
עיקר התשובה הזכרת חטאו ווידוי כמו משה ע''ה אמר ויעשו להם אלהי זהב ומתרחק מן העבירה שבידו ומן הדומה לו וטוב לו בני הזהר מכל נדנוד עבירה כי יש שנראה לך קטנה וגדולה היא אלי בא וראה התורה אמרה הוכח תוכיח את עמיתך אעפ''כ אמרה תורה ולא תשא עליו חטא שלא יהיו פניו משתנות להלבינו ברבים ואם עשה כן אינו לוקה לאו שאין בו מעשה הוא עון גדול הוא המלבין פני חבירו ברבים אין לו חלק לעוה''ב ודווקא עמיתו עם שאתו במצות אבל אם הוכיחו בסתר ואינו שומע מכלימין אותו ברבים כמו נחמיה ואריב עמם ואקללם ויש להוכיחו כמו נביאים הראשונים. כל דעלך סני לחברך לא תעביד שלום שלום לרחוק ולקרוב אמר ה' ורפאתיו ושב ורפא לו סוף דבר הכל נשמע את האלקים ירא ואת מצותיו שמור כי זה כל האדם.
אלו הן שאין מורישין נכסים לבניהם ואם מורישין אין מורישין לבני בניהם המשחק בקוביא ומלוה בריבית והמגדל בהמות ממעות שביעית והמעות הבאות ממדינת הים כהן ולוי שלוו על חלקם המינים החניפין והמחללין שם שמים עליהם הכתוב אומר ישובו רשעים לשאולה ההוגין כיונים והמנהמין כדובים והממעכין בידיהם והמבעטים ברגליהם ומהלכין בראשי אצבעותיהן עליהם הכתוב אומר אל תבואני רגל גאוה גסי הרוח ומספרי ל''ה ומדברי כזב וחכמים בעיניהם עליהם הכתוב אומר כי הנה היום הזה בא בוער כתנור. הנושא אשה לבנו הקטן והמשיא בתו לזקן והעושה טובה למי שאינו יודעת עליהן הכתוב אומר לא יאבה ה' סלוח לו. הגבאין והחולקין הפורטין והמוכסין עליהן הכתוב אומר הונך ועלבונך. המשקר על שותפו לבולעו חנם והמלוה את חבירו על מנת ליטול את ביתו ואת שדהו והדר בלא אשה. והמוציא עליה עלילה על מנת לגרשה עליהם הכתוב אומר אני ה' חוקר לב. ועוד נמצא באותה ברייתא על ארבעה דברים נכסים של בעלי בתים יורדין לטמיון על עושקי שכר שכיר ועל פורקי עול מעל צואריהם ונותנין על חביריהן וגסי הרוח על כלם. על ד' דברים ממונן של בעלי בתים נמסרין למלכות על משהי שטרות פרועים ועל מלוה בריבית ועל מי שספק בידו למחות ואינו מוחה ופוסקי צדקה ברבים ואין נותנין. בעון כ''ד דברים מעכבין את התשובה כבר כתוב וט' דברים מעכבין את התפלה כבר כתוב. בעון כ''ד דברים המשפחות כלות והייסורין רבים בעון חלה בעון בעלי זרוע בעון יין נסך בעון שנאת חנם בעון המלבין פני חבירו בעון המהרהר אחר מדת הדין בעון ספק חלב ודם בעון זלזול טהרה בעון איחור נדרים בעון אשה קולנית בעון לא תקום ולא תטור בעון גונב דעת הבריות בעון זקן שנתבזה ברבים בעון מחוסרי אמנה בעון הנהנה מע''ז בעון המביא תקלה לרבים בעון הנותן דין לרשע לזכותו בדין בעון הפורש מדברי חכמים בעון המרחם על האכזרים בעון המתאכזר על הרחמן בעון המתיר האסורין בעון האוסר את המותר עליהם הכתוב אומר ונתתי פני באיש ההוא וגו'. בעון שמונה דברים ישראל גלו ממקומם בעון פורק ממנו עול תורה בעון גלוי עריות בעון חילול השם בעון נדה בעון עיוות הדין בעון עדות שקר בעון מאכיל ממונו של ישראל לכותים בעון מקטיני איפות ומשקלות ועליהם הכתוב אומר לכן עתה יגלו בראש גולים מאכילי רעיבים ומלבישי ערומים ומחלקי צדקות עליהם הכתוב אומר אמרו צדיק כי טוב וגו'. [הרוקח הלכ' תשובה סימנים י''ח—כ''ט].
------
ברוך המקום שבחר בעמו ישראל וקבע להם יום ידוע לשנה לכפר עוונותיהם, [כמו] שנ' [ויקרא ט''ז] כי ביום הזה יכפר עליכם לטהר אתכם מכל חטאותיכם. אשריכם ישראל לפני מי אתם מטהרים ומי מטהר אתכם אביכם שבשמים, שנ' [יחזקאל ל''ו] וזרקתי עליכם מים טהורים וגו'. אע''פ שיום הכיפורים מכפר אינו מכפר אלא בתשובה, שנ' [ש''א ב'] אם יחטא איש לאיש ופיללו אלהים ואם לה' יחטא מי יתפלל לו, ואומר [יחזקאל ל''ג] ובשוב צדיק מצדקתו ועשה עול ומת עליהם בעולו אשר עשה ימות ובשוב רשע מרשעתו אשר עשה ויעשה משפט וצדקה הוא את נפשו יחיה, הא אין הדבר תלוי אלא בתשובה, כמו שמבואר הכל בספר יחזקאל. אם כן למה נאמר יום הכיפורי', אלא שיש עבירות שאינן מתכפרות בתשובה בלבד עד שיבא יום הכיפורים ויכפר. [פסקי ריא''ז].
------
לעולם ישתדל אדם לעשות תשובה ולנער כפיו מחטאיו. כדי שאם ימות יהיה בעל תשובה ויזכה לחיי העוה''ב. לעולם יראה אדם עצמו כאלו הוא נוטה למות ושמא ימות [שלא] בשעתו. ונמצא עומד בחטאיו בלא תשובה. לפיכך ישוב מחטאיו מיד. ואל יאמר כשאזקין אשוב. שמא ימות טרם שיזקין. הוא ששלמה אמר בחכמתו (קהלת ט') בכל עת יהיו בגדיך לבנים. ותנן רבי אליעזר אומר שוב יום אחד לפני מיתתך. ושאלו תלמידיו את רבי אליעזר. וכי אדם יודע באיזה יום ימות ויעשה תשובה. אמר להם כל שכן שצריך לשוב. ישוב היום שמא ימות למחר. שמעינן מינה שכל מי ששב בלבו תשובה גמורה אפילו סמוך למיתתו הרי היא תשובה גמורה ומתכפרין לו עונותיו. ודוקא בעבירות שבין אדם למקום. אבל בעבירות שבין אדם לחברו אין מתכפר לו עד שירצה את חברו ויפייסנו וימחול לו. לפיכך מי שחטא לחברו, בין בדברים בין בממון בין שחבל בגופו. אל יאמר למחר ארצנו ואפייסנו, שמא ימות קודם שירצנו ונמצא עומד בחטא גדול. [תניא רבתי סימן ס''ב].
------
בזמן הזה שאין בית המקדש קיים, ואין לנו מזבח כפרה, שאין שם אלא תשובה, התשובה מכפרת על כל עוונות, ואפילו רשע כל ימיו ועשה תשובה באחרונה, אין מזכירין לו שום רשעו, שנאמר ורשעת הרשע לא יכשל בה ביום שובו מרשעו, ועצמו של יום הכפורים מכפר לשבים. [הבתים — שערי תשובה שער ראשון].
------
מצות עשה להתודות על כל עברות קלות וחמורות עשה ולא תעשה, שנאמר איש או אשה כי יעשו מכל חטאת האדם, ואפילו על עברות שמביא עליהם קרבן חייב להתודות ואפילו גנב או גזל והשיב את הגנבה. [הבתים — שערי תשובה שער ראשון].
------
האוהב לא ישכח דבר לעשותו והירא לא יעשה דבר ממה שהוזהר מעשותן, העונשין נחלקו ליו''ד דרכים וכולן מפורשין באורך ביסוד הר' ר' יונה ז''ל ואכתבם בקצרה אמרו חמור דברי סופרים, ועשה של תורה חמור יותר, אך דרך יש אשר בו חמור יותר דבר שהוא מדבריהם וזהו שאמרו [עירובין כ''א ע''ב] העובר על דברי חכמים חייב מיתה. ב'גמ''ע שהיא העבודה שיש שכר על העבודה ויש שכר לנזהר מהעבירות כמו שאמרו ליראי ה' ולחושבי שמו זה שבא דבר עבירה לידו וניצול הימנה. ג'גלאו הניתק לעשה כגון לא תקח האם על הבנים וכל כיוצא בזה אין לוקין עליו בידי בית דין ואעפ''כ יש מהן שעונשן גדול כגון גזל שהרי בדור המבול נאמר כי מלאה הארץ חמס. ד'גלאו שאין בו מעשה והוא חמור מלאו הנתק לעשה ושבועה אע''פ שאין בה מיתת ב''ד ענשם חמור מהרבה עבירות שיש בהן מיתת בית דין. ה'גלאו שיש בו מעשה ולוקין עליו ומי שלקה ושנה ב''ד מכניסין אותו לכיפה ומאכילין אותו פת שעורין עד שכריסו נבקעת. ו'גחומר מיתה בידי שמים. ז'גחומר הכרת והוא אפי' לזרעו שנ' ערירים ימותו וחיוב מיתה הוא שימותו קודם ששים כמתי מדבר וחיוב כרת שימות קודם חמשים. ח'גד' מיתות ב''ד. ט'גחומר העבירות שיהרג עליהם ולא יעבור והם ע''ז ג''ע ש''ד. יו''דגחומר העבירות אשר אין לעושיהם חלק לעוה''ב כמינין ואפקורסין ואוכל נבילות להכעיס ופי' דבר זה שיקח מן הנבלה אע''פ שיש לפניו מן השחוטה שזה מרד וענין האפיקורוס הוא איש אשר אינו נוהג מורא בת''ח והפורש מדרכי ציבור הוא בכלל עונש הכתות שזכרנו ופי' ענינו כי בהתאסף הציבור לעשות מצוה פורש מהם ובדרך התשובה פי' בזה פי' אחר. [אהל מועד שער ראשית חכמה דרך ד'].
------
האומר אחטא ואשוב [אחטא ואשוב אין מספיקין בידו לעשות תשובה אחטא ויום הכיפורים מכפר] אין יום הכיפורים מכפר. תניא רבי אומר כל עבירות שבתורה בין עשה תשובה בין לא עשה תשובה יום הכיפורים מכפר חוץ מפורק עול ומגלה פנים בתורה ומפיר ברית בבשר שאם עשה תשובה יום הכיפורים מכפר ואם לאו אין יום הכיפורים מכפר. ובפרק קמא דשבועות [י''ג ע''ב] פריך לרבי כרת דיומא מי לית ליה לרבי, ומשני דאכל סמוך לשקיעות החמה דלא הוה ליה (שעות) [שהות] לכפורי ליה, אי נמי דחנקתיה אומצא כד אכיל ומית. תניא חומר בשעיר מביום הכיפורים שהשעיר מכפר מיד ויום הכיפורים משחשיכה. ירושלמי [ה''ז] תני יום מיתה כיום תשובה, שמואל אמר ההוא דחטא לחבריה צריך למימר ליה סרחית עלך. ומסקנא במה דברים אמורים בשאר כל עבירות אבל המוציא שם רע על חבירו אין לו מחילה עולמית. ונהגו אבותי [ואמרו] שתקנות קדמונים וחרם שלא להוציא שם רע על המתים שהם שוכני עפר. ורבים תמהו מה ראו על ככה. ודבר ריק הוא מהם, כי כיוונו לאגדה דרבי תנחומא בפרשת ואתחנן [סימן ו'] אמר משה לפני הקדוש ברוך הוא רבונו של עולם כל הכעס הזה עלי למה וכו' עד חטאת בששה עונות אמרת שלח נא ביד תשלח. ומאז באתי וגו' [לא ה' שלחני] אם בריאה יברא וגו'. שמעו נא המורים וגו' [ו]הנה קמתם תחת [אבותיכם תרבות אנשים חטאים] אברהם יצחק ויעקב חטאים היו שאמרת לבניהם כך, אמר לפניו ממך למדתי שאמרת את מחתות החטאים האלה, אמר לו אני אמרתי בנפשותם ולא באבותם וכו'. [ראבי''ה סימן תקל''א].
------
האומר אחטא ואשוב [אחטא ואשוב] אין מספיקין בידו לעשות תשובה, אחטא ויוה''כ מכפר אין יום הכפורים מכפר, עבירות שבין אדם למקום יום הכפורים מכפר עבירות שבין אדם לחבירו אין יום הכפורים מכפר עד שירצה את חבירו, אמר רב יצחק [כל] המקניט את חבירו אפי' בדברים צריך לפייסו שנאמר אם ערבת לרעך תקעת לזר כפך נוקשת באמרי פיך נלכדת באמרי פיך עשה זאת אפוא בני והנצל [וגו'] לך התרפס ורהב רעך אם יש לו ממון בידך התר לו פסת יד ואם לאו הרבה עליו רעים. אמר רב יהודה וצריך לפייסו בשלש חבורות של שלשה שלשה בני אדם שנאמר ישור על אנשים ויאמר חטאתי וישר העויתי ולא שוה לי. ואם מת א''ר יוסי בר חמא מביא עשרה בני אדם ומעמידן על קברו ואומר חטאתי לה' אלקי ישראל ולפלוני זה שחבלתי בו. אמר ר' יוסי בר חנינא [כל] המבקש מטו מחבירו אל יבקש יותר משלשה פעמים שנאמר אנא שא נא ועתה שא נא, [ודוקא חבירו אבל] לאב ולרבו עד דמפייס ליה. עד כאן דברי רבינו יצחק האלפסי. [המנהיג הלכ' צום כפור].
------
גרסינן בפרק בתרא דיומא האומר אחטא ואשוב אין מספיקין בידו לעשות תשובה, והאומר אחטא ויום הכפורים מכפר אין יום הכפורים מכפר. וכל המחטיא את הרבים אין מספיקין בידו לעשות תשובה וכל המזכה את הרבים אין חטא בא [על] (ל)ידו (שם פ''ז א'). עוד גרסינן שם (פ''ו ב') מפרסמין את החניפים מפני חילול השם שנאמר (יחזקאל ג' כ') ובשוב צדיק מצדקו ועשה עול ונתתי מכשול לפניו, פירש רבינו שלמה החניפים הם הרשעים שמראין עצמן כצדיקים אם יש מכיר במעשיהם מצוה לפרסמן מפני חילול השם שבני אדם למדין ממעשיו שסבורין שהוא צדיק ועוד כשפורענות באה עליו אומרים בני אדם מה מועיל לו זכותו, ונתתי מכשול לפניו, אני אמציא לידו חטא גלוי לכל שיכשול בו וידעו מעשיו. עוד שם אמרינן אין תשובה ויום הכיפורים מכפרין אלא עבירות שבין אדם למקום כגון מי שאכל דבר האסור או בעל בעילה [ה]אסורה [וכיוצא בהן] אבל עבירה שבין אדם לחבירו כגון חובל בחבירו או קללו או גזלו וכיוצא בהם אינו נמחל לו לעולם עד שישלם לו מה שחייב לו וגם צריך שירצהו וישאל ממנו מחילה, ואפילו לא הקניטו אלא בדברים צריך לפייסו ולפגוע בו עד שימחול, לא רצה חבירו למחול לו מביא לו שורה של שלשה בני אדם מריעיו ופוגעין בו ומבקשים ממנו למחול [לו] לא נתרצה מביא לו שורה שניה ושלישית (ע''פ רמב''ם תשובה פ''ב ה''ט) שנאמר (איוב ל''ג כ''ז) ישור על אנשים ויאמר חטאתי וישר העויתי ולא שוה לי הרי זה שלש לשונות פיוס ושלשה שורות (יומא פ''ז א'), לא רצה מניחו והולך לו וזה שלא מחל הוא החוטא, ואם הוא רבו הולך ובא מאה פעמים עד שימחול לו (ע''פ רמב''ם שם). עון גדול הוא להיות אכזרי מלמחול ודרכו של זרע ישראל להיות נוחין לרצות כדרך שמצינו ביוסף לאחיו אבל הגוים ערלי לב אינם כך שנאמר (עמוס א' י''א) ועברתו שמרה נצח וכן הוא אומר על הגבעונים לפי שלא מחלו ולא נתפייסו והגבעונים לא מבני ישראל המה (ע''פ רמב''ם שם ה''י ע''ש). וגרסינן בירושלמי דהחובל (ה''ז) אמר רבי יוסף הדא דאיתמר שצריך למחול באדם שלא הוציא עליו שם רע אבל באותו שהוציא עליו שם רע אין לו מחילה עולמית. עוד אמרינן בפרק בתרא דיומא (פ''ז א'), החוטא לחבירו ומת חבירו קודם שיבקש ממנו מחילה מביא עשרה בני אדם ומעמידן על קברו ואומר חטאתי לה' א%להי ישראל ולפלוני זה שעשיתי לו כך וכך ואם היה חייב לו ממון יחזיר ליורשיו לא היה יודע לו יורש יניחנו בבית דין [ויתודה] (רמב''ם שם הי''א). [סמ''ג עשין סימן ט''ז].
------
עשרים וארבעה דברים מעכבין את התשובה. ארבעה מהן עון גדול. והעושה אחד מהן אין הקב''ה מספיק בידו לעשות תשובה לפי גודל חטאו. ואלו הן. המחטיא את הרבים. ובכלל עון זה המעכב אחרים מלעשות. והמטה את חברו מדרך טובה לדרך רעה. כגון מסית ומדיח. והרואה בנו יוצא לתרבות רעה ואינו מוחה בידו. הואיל ובנו ברשותו אילו מיחה בו היה פורש, ונמצא כמחטיאו. ובכלל עון זה כל שאפשר בידו למחות באחרים בין יחיד בין רבים ולא מיחה, אלא יניחם בכשלונם. והאומר אחטא ואשוב. ובכלל עון זה האומר אחטא ויום הכפורים מכפר. ומהן חמשה דברים הנועלין דרכי התשובה. ואלו הן. הפורש מן הצבור. לפי שבזמן שיעשו תשובה לא יהיה עמהן. ואינו זוכה עמהן בזכיות שעושין. והחולק על דברי חכמים. לפי שמחלוקתו גורם לו להיות פורש מהן. ואינו יודע דרכי התשובה. והמלעיג על המצות. שכיון שנתבזו בעיניו אינו רודף אחריהן ולא עושן, ואם לא יעשה במה יזכה. והמבזה את רבותיו. שדבר זה גורם לו לטורדו ולדוחפו כגחזי. ובזמן שנטרד לא ימצא מלמד ומורה לו דרך האמת. והשונא את התוכחות, שהרי לא הניח דרך לתשובה. שבזמן שמודיעין לו לאדם חטאיו ומכלימין אותו חוזר בתשובה. כמו שכתוב בתורה. (דברים ט') זכור אל תשכח. (שם) ממרים הייתם. (שם כ''ט) ולא נתן ה' לכם לב לדעת. (שם ל''ב) עם נבל ולא חכם. וכן ישעיה הוכיח את ישראל ואמר (ישעיה א') הוי גוי חוטא. ידע שור קונהו. (שם מ''ח) מדעתי כי קשה אתה. וכן צוהו האל להוכיח לחטאים. שנאמר (שם נ''ח) קרא בגרון אל תחשוך. וכן כל הנביאים הוכיחו את ישראל עד שחזרו בתשובה. לפיכך צריך להעמיד בכל קהל וקהל מישראל. חכם גדול וזקן וירא שמים מנעוריו. ואוהב להם. שיהא מוכיח לרבים ומחזירן בתשובה. וזה ששונא את התוכחות אינו בא למוכיח ולא שומע דבריו. לפיכך יעמוד בחטאותיו שהן בעיניו טובים.
ומהן חמשה דברים העושה אותן אי אפשר לו שישוב בתשובה גמורה. לפי שהן עונות שבין אדם לחברו [ואינו יודע את חברו] שחטא לו כדי שיחזיר לו. או ישאל ממנו למחול לו. ואלו הן. המקלל את הרבים. ולא קלל אדם ידוע כדי שישאל ממנו כפרה. והחולק עם גנב לפי שאינו יודע גניבה של מי היא, אלא הגנב גונב דברים ומביא לו והוא לוקח. ועוד שהוא מחזיק יד לגנב ומחטיאו. והמוצא אבידה ואינו מכריז עליה עד שיחזירנה לבעליה. לאחר זמן כשיעשה תשובה אינו יודע למי יחזיר. והאוכל שור עניים ואלמנות ויתומים. אלו בני אדם אמללים הם ואינם ידועים וגולין מעיר לעיר ואין להם מכיר כדי שידע שור זה של מי הוא ויחזירנו לו. והמקבל שוחד להטות דין. אינו יודע עד היכן הגיע הטיה זו. וכמה היא כחה כדי שיחזיר. שהדבר יש לו רגלים. ועוד שהוא מחזיק יד זה ומחטיאו. ומהן חמשה דברים העושה אותן אין חזקתו לשוב מהן. לפי שהן קלין בעיני רוב בני אדם ונמצא חוטא והוא מדמה שלא חטא. ואלו הן. האוכל מסעודה שאינה מספקת לבעליה. שזה אבק גזל הוא. והוא מדמה שלא חטא. ויאמר כלום אכלתי אלא ברשותו. והמשתמש בעבוטו של עני. שאינו אלא קרדום ומחרישה. ויאמר בלבו אינם חסרין והרי לא גזלתי אותו. והמסתכל בעריות מעלה על דעתו שאין בכך כלום. שהוא אומר וכי בעלתי או קרבתי. והוא אינו יודע שראית העינים עון גדול. שהיא גורמת לגופן של עריות. שנאמר (במדבר ט''ו) ולא תתורו אחרי לבבכם ואחרי עיניכם. והמתכבד בקלון חברו אומר בלבו שאינו חטא. לפי שאין חברו עומד שם ולא הגיע לו בושת ולא ביישו. אבל ערך מעשיו הטובים וחכמתו למול מעשה חברו או חכמתו. כדי שיראה מכללן שהוא מכובד וחברו בזוי. והחושד בכשרים. אומר בלבו שאינו חטא. לפי שהוא אומר מה עשיתי לו. וכי יש שם אלא חשד שמא עשה או לא עשה. והוא אינו יודע שזה עון שמשים אדם כשר בדעתו כבעל עבירות.
ומהן חמשה דברים העושה אותם ימשך אחריהן תמיד וקשים הם לפרוש מהן. ולפיכך צריך אדם להזהר מהם שמא ידבק בהן. והם כולם דעות רעות עד מאד. ואלו הן. רכילות. ולשון הרע. ובעל חמה. ובעל מחשבה רעה. והמתחבר לרשע מפני שהוא למד ממעשיו. והן נרשמים בלבו. הוא שאמר שלמה ע''ה (משלי י''ג) ורועה כסילים ירוע. כל אלו הדברים וכיוצא בהן אע''פ שמעכבין את התשובה אין מונעין אותה. אלא אם יעשה אדם תשובה מהן. הרי זה בעל תשובה. ויש לו חלק לעולם הבא. עד כאן מחיבור הרמב''ם ז''ל בספר המדע בהלכות תשובה. [תניא רבתי סימן ע''ב].
------
אע''פ שהתשובה ויום הכפורים מכפרים, לא יאמר אדם אחטא ואשוב ויום הכפורים מכפר, והאומר אחטא ואשוב אין מספיקין בידו לעשות תשובה, והאומר אחטא ויום הכפורים מכפר אין יום הכפורים מכפר. [הבתים — שערי תשובה שער שני].
------
האומר אחטא וי''ה מכפר אין יום הכפורים מכפר. עבירות שבין אדם למקום י''ה מכפר ושבין אדם לחבירו אין י''ה מכפר עד שירצ' את חבירו כך פשוט ביומא. [רבינו ירוחם נ''ז ח''ג].
------
אמר רבי אלעזר אמר רבי הושעיה (כריתות כ''ה:) מאי דכתיב (ויקרא ט''ז, ל') מכל חטאתיכם לפני ה' תטהרו, חטא שאין מכיר בו אלא הקב''ה, יום הכיפורים מכפר. [בה''ג הלכ' יום הכיפורים].
------
ואילו מאן דצעריה לחבריה לא מיכפר ליה עד דמיפייס ליה, דתנן עבירות שבין אדם למקום יום הכיפורים מכפר, שבינו לבין חבירו אין יום הכיפורים מכפר עד שירצה את חבירו. אמר רבי יצחק (פ''ז.) כל המקניט את חבירו אפילו בדברים, צריך לפייסו, שנאמר (משלי ו', א'—ג') בני אם ערבת לרעך וגו' נוקשת באמרי פיך וגו' עשה זאת איפוא בני וגו', אם ממון יש לו בידך התר לו פיסת היד, ואם לאו הרבה עליו רעים. אמר רב חסדא וצריך לפייסו בשלש שורות של שלשה שלשה בני אדם, שנאמר (איוב ל''ג, כ''ז) ישור על אנשים וגו'. א''ר יוסי ברבי חנינא המבקש מטו מחבירו אינו צריך לפייסו יתר משלשה פעמים, שנאמר (בראשית נ', י''ז) אנא שא נא ועתה שא נא. ואם מת, אמר רב יוסי בר חנינא אמר רבי אבהו מוליך עשרה בני אדם ועומד על קברו ואומר חטאתי לה' אלהי ישראל ולפלוני זה שחבלתי בו. [בה''ג הלכ' יום הכיפורים].
------
[כריתות כ''ה ע''ב] אמר ר' אלעזר אמר ר' הושעיא מכל חטאתיכם לפני ה' תטהרו (ויקרא ט''ז ל'), חטא שאין אדם מכיר בו אלא הקב''ה יום הכפורים מכפר. ואילו מאן דצעריה לחבריה לא מיתכפר ליה עד דמפייס ליה, דתנן עבירות שבין אדם לחבירו אין יום הכפורים מכפר עד שירצה את חבירו, [יומא פ''ז ע''א] אמר רבי כל המקניט את חבירו אפילו בדבר צריך לפייסו, שנאמר בני אם ערבת לרעך וגו' נוקשת באמרי פיך עשה זאת איפוא בני והנצל כי באת בכף רעך לך התרפס ורהב רעך, (משלי ו' א' ב' ג') אם ממון יש (לך) [לו בידך] התר לו פיסת היד, ואם לא הרבה עליו ריעים. אמר רב חסדא וצריך לפייסו בשלשה שורות של שלשה בני אדם, שנאמר ישור על אנשים ויאמר חטאתי וישר העויתי ולא שוה לי (איוב ל''ג כ''ז) אמר ר' יוסי בר חנינא כל המבקש מטו מחבירו אינו צריך לפייסו יותר משלשה פעמים, שנאמר אנא שא נא ועתה שא נא (בראשית נ' י''ז), ואם מת אמר רב יוסף בר ביזנא אמר ר' אבוה מוליך עשרה בני אדם ועומד על קברו, ואומר חטאתי לפלוני שחבלתי בו. [סידור רש''י סימן ר''א].
------
א''ר אלעזר א''ר הושעיא [כריתות כ''ה ע''ב] מכל חטאותיכם לפני י''י תטהרו (ויקרא ט''ז). חט שאין מכיר בו אלא י''י יום הכיפורים מכפר. ואילו מאן דמצער לחבריה לא מיכפר ליה עד דמפייס ליה. דתנן [יומא פ''ה ע''ב] עבירות שבין אדם למקום יום הכיפורים מכפר. שבינו לבין חבירו אין יום הכיפורים מכפר עד שירצה את חבירו. [מחזור ויטרי סימן שמ''ה].
------
ומחייבי כל ישראל שירצו את חבריהם שאם לא ירצו אותם לא ימחול להם הב''ה, והרי תנן בפרק החובל [צ''ב ע''א] אע''פ שהביא כל צאן קדר אינו נמחל לו עד שירצה את חבירו, ואם חבירו לא ימחול לו נקרא אכזרי שנאמר ויתפלל אברהם אל האלהים, וידענו שאברהם רחמני היה, ומי שאינו עושה כן אינו מזרעו, וכיון שאינו מזרעו הוא אכזרי באמת, שנאמר ונתן לך רחמים ורחמך, כלומר כשיתן לך האל רחמים שתרחם על הבריות הוא ירחם עליך כאשר נשבע לאבותיך שהיו רחמנים, ואמרו [יומא כ''ג ע''א] כל המעביר על מדותיו מעבירין על כל פשעיו, וצריך כל אדם שיפייס את חבירו אחר שמחל לו שיתפלל לפני הבורא יתע' שימחול לחבירו, כמו שעשה אברהם לאבימלך, ושמעתי שעל זה נענשו ישראל על מכירת יוסף על שלא התפלל יוסף בעבורם שימחול להם הב''ה. [ספר המנהגות לרבינו אשר מלוניל].
------
עברות שבין אדם למקום, כאוכל מאכלות אסורות ומגלה עריות ומחלל שבתות וימים טובים וכיוצא בזה, תשובה עם הדברים שאמרנו מכפרים עליהם. אבל עברות שבין אדם לחברו, כגון שחבלו או גזלו או גנב לו וכיוצא בזה, אין מתכפר לו לעולם עד שישלם לו מה שהזיקו. ואפילו שלם לו צריך לפייסו בדברים. ומפני שאין לגזלנין אלו ולמלוי בריבית [תקנה] עד שישיבו החמס אשר בכפיהם, וגזל הנאכל קשה להשיב, אמרו חכמים שהגזלנין ומלוי ברבית אין מקבלין מהם, והמקבל מהם אין רוח חכמים נוחה הימנו, אלא ימחלו להם מחילה גמורה, כדי לתת יד לפושעים לשוב אל ה' ולהסיר מכשול מבני עמנו. יש מן הגדולים שכתב שלא אמרו אין מקבלין אותן אלא באותם שהורגלו כל ימיהם בכך, ולא תשיג ידם לשלם, אבל אותם שאין רגילין בכך מקבלים. ואין צריך לומר אם הגזלה קיימת שמקבלין מהם. [הבתים — שערי תשובה שער ראשון].
------
ראיתי לחבר זכר הלכות עשרת ימי תשובה לסדר ראש השנה, מפני שהם מכללם. ואומר כי השם יתברך מחמלתו עלינו ונועם הנהגתו והשגחתו בנו, רשם לנו אלו הימים שבין יום הדין ליום הכפורים, כדי שנשלים בהם עניני התשובה ונגמרה. וזה הפך מדת בשר ודם, כי שופט בשר ודם אחר שיבוא לפניו החייב ממעמד הדין ונגמר הדין אין לו לחייב פליטה ולא מנוס ממה שגזרו עליו על פי הדין כדי רשעתו, ואי אפשר לו לתקן את אשר עותו, ואין לו שום תועלת בדבר שיעשה אחר כך. אבל האל יתברך אחר שנגמר דין עבדיו ביום ראש השנה הוסיף להם עשרה ימים שבין יום הדין ליום הכפורים כדי שישובו בהם וישאלו סליחה ויתפללו לפניו שיחתמם לחיים ביום הכפורים. והוא שאמרו [ר''ה ט''ז ע''ב] שלשה ספרים נפתחים בראש השנה, של צדיקים גמורים ושל רשעים גמורים ושל בינונים, של צדיקים גמורים נכתבים ונחתמים לאלתר לחיים, ושל רשעים גמורים נכתבים ונחתמים לאלתר למיתה, ושל בינונים תלויים ועומדים עד יוה''כ, זכו נחתמים לחיים לא זכו נחתמים למיתה.
לכן צריך כל המאמין שיראה עצמו באותם עשרת הימים כאילו הוא נשקל בשוה בין צדיק ובין רשע, ויחפש בדרכיו ויפשפש במעשיו ויחקור ענייניו כולם גדולים וקטנים אשר בינו ובין בוראו ואשר בינו ובין ב''א, שאם הלעיב את חבירו או עשקו, שיבקש רצונו, כמו שאמרו רבותינו [יומא פ''ה ע''ב], עבירות שבין אדם לחבירו אין יוה''כ מכפר עד שירצה את חבירו. כי אם הלעיבו או עשקו צריך להשיב את העושק. כמו שדרש [שם פ''ז ע''א] בלך התרפס ורהב רעך אם ממון ערבת לו או שיש לו בידך ממון התר לו פסת יד ושלם לו ממונו. אבל אם זד עליו בדבור או במעשה בכבודו או בעצמו חייב ללכת אליו בשלשה מחביריו ויבקש ממנו מחילה עמהם. ואם מחל לו מוטב, ואם לאו ישוב פעם אחרת ויבקש מחילה. אחר כך פעם שלישית אם יצטרך לזה. אם מחלו מוטב, ואם לאו כבר נקה מעון, ונשאר על חבירו המאמין לקבל ממנו. והוא שאמרו, כל המבקש מטו מחבירו אל יבקש יותר מג''פ שנאמר כה תאמרו ליוסף אנא שא נא פשע אחיך וחטאתם כי רעה גמלוך ועתה שא נא, ונכפלה מלת הבקשה בזה הפסוק ג''פ. אך לרבו אין לו גבול ולא תכלית, אך חייב להתנפל ולכרוע לפניו פעם אחר פעם עד שימחול לו. כמו שסיפרו, רב אזל לגבי ר' חנינא תליסר מעלי יומי דכפורי ולא איפייס. ולא היה זה לקושי לבו של ר' חנינא ולא לאכזריותו, חלילה לו מזה, אלא היה לסיבה שזכרו בתלמוד יומא [פ''ז ע''ב]. ואין ראוי שיהיה העלוב קשה לריב מלרצות, אבל צריך שיהיה מעביר על מדותיו, וימצא כשיבוקש, וימחול כשיבקש ממנו העולב מחילה. שהנקימה והנטירה ממדת גסות הרוח. ואמרו [שם כ''ג ע''א] הנעלבין ואינן עולבין שומעין חרפתן ואינן משיבין עושין מאהבה ושמחין ביסורין עליהם הכתוב אומר ואוהביו כצאת השמש בגבורתו. ואם מת העלוב מבלי שירצהו, אם היה החמס בממון יחזירנו ליורשיו. ואם היה בכבודו או בגופו חייב לקבץ חבורה של עשרה בני אדם וילך עמהם לקברו ויאמר בפניהם חטאתי לי''י אלהי ישראל ולנפטר הזה שחבלתי בו או שקללתיו.
ואמנם התענית באלו הימים אינו חובה, אלא אם היה בחור בריא וחזק הבנין וצם בחול של אותם הימים או בקצתם בשיעור יכולתו וכחו מבלי שיסכן עצמו ובריאות גופו, להרגיל נפשו ולהכניעה ולהשפילה בדאגה ובעצבון על מה שעבר, ומה שמרבה מהענוי ה''ז משובח, ובלבד שישמור בריאות גופו והיותו חס על עצמו. וכבר שאלו לרבינו האי ז''ל מחיוב הצומות באותן הימים, והשיב שאינו חובה. וכ''כ ר' יצחק ן' גיאת ז''ל, ימי תשובה איקרו ימי תענית לא איקרו. ותענית בי''ט של ר''ה או בשבת בינתים אסור. זה לנו עדות בדברי עזרא [נחמיה ח'], אכלו משמנים ושתו ממתקים וגו'. והשבת כבר דחו בגללו תענית ט''ב שהוא תענית חמור, ואיך נצום בו תענית של רשות. אמנם ניתנו לנו אלו הימים לתשובה ולתפלה ולהודאת עון וחטא ובקשת מחילה ולקום בלילה לסליחות, אבל לא לצום. כדברי רבותינו ז''ל [ר''ה י''ח ע''א] בדרשו י''י בהמצאו אלו י' ימים שבין ר''ה ליוה''כ. והקשו בתלמוד יבמות [ק''ה ע''א] מכתוב קראוהו בהיותו קרוב לכתוב כי''י אלהינו בכל קראינו אליו. ותירצו הא ביחיד הא בצבור. ויחיד אימתי, אמר רב נחמן בעשרת ימי תשובה. ואמר בתלמוד ר''ה [י''ז ע''ב], א''ר יוחנן גדולה תשובה שמקרעת גזר דינו של אדם שנאמר ושב ורפא לו, איזהו דבר שצריך רפואה הוי אומר גזר דין. אח''כ הקשו על זה הדבר, כי נאמר השב בינתים מוחלין לו לא שב בינתים אפילו הביא כל אילי נביות שבעולם אין מוחלין לו. ותירץ עוד, הא בציבור הא ביחיד, כי גזר דינו של יחיד קשה לסותרו ואינו נקרע אלא אם עשה תשובה באותן הימים. שהתפלה והתשובה, אע''פ שראויות בכל פרק מפרקי השנה, בזמן הזה הם יותר ראויות וחזקות.
וצריך להוסיף בתפלה באותם הימים זכרנו לחיים במגן, ומי כמוך אב הרחמן באתה גבור, ובהודאה וכתוב לחיים, ובשים שלום ובספר חיים. ויחליף האל הקדוש בהמלך הקדוש, ומלך אוהב צדקה ומשפט בהמלך המשפט. ואם שכח אחת מן התוספות הנזכרות אין לו לחזור התפלה. אבל אם שכח המלך הקדוש יחזור לראש התפלה. ואם שכח המלך המשפט וזכר קודם תשלום התפלה חוזר להשיבה שופטינו. ואם לא זכר אלא אחר שסיים התפלה ועשה ג' פסיעות חייב לחזור התפלה מראש, כמו שמבואר בפרק ראשון מתלמוד ברכות [י''ב ע''ב]. [ספר מצות זמניות הלכ' ר''ה שער חמישי].
------
את זו דרש ראב''ע כי ביום הזה יכפר עליכם וכו' עבירה שבין אדם למקום יו''כ מכפר שבין אדם לחבירו אין יו''כ מכפר וגרסי' בשבועות (עי' ירושלמי פ''א ה''ו) חומר בשעיר מביוה''כ ששעיר מכפר מיד יו''כ אין מכפר עד שתחשך כלומר אינו משלים הכפרה מכל וכל עד שתחשך אבל מכפר הוא כל היום דאלת''ה קשיא הא דגרסינן התם (שבועות י''ג:) דחנקתיה אומצא (דל''צ) [ומית]. [עשרת הדברות לבעל העיטור הלכ' יו''כ].
------
ואמרינן בהגדה את מוצא בנוהג שבעולם אדם שנכנס לדין גופו מרתיע שאינו יודע מה יהא בדינו וישראל נכנסין לדין לפני ממ''ה הקב''ה וכמה קטיגורין לפניו והן נכנסין במלבושיהן והן מגלחין זקנם ומתקנין את שערם כבני אדם שיודעין שאביהם שבשמים הוא פטרונן וסניגור שלהם וכמה מצות נצטוו במועדם הוי מלמדך להועיל. עוד כתוב כי מי גוי גדול אשר לו אלהים קרובים אליו א''ר ברכיה אין אומה כאומה זו אומה אחרת מגדלת שער ומגדלת צפרנים למה שאינה יודעת שנוצחת מלחמתה אבל ישראל יש להם צום כפור ולובשין לבנים ומתעטפין לבנים שיודעין שהן מנצחין וע''ז פשט המנהג שלא להסתפר ערב ר''ה לפי שכל א' ירא וחרד עד י''הכ שעברו עליו י' ימי תשובה ואז כל אחד בטוח שנמחלו לו עונותיו ומסתפר ולובש בגדים לבנים ומתעטף לבנים כאדם שזוכה בדין וכך היא המצוה. דרש ר' אלעזר בן עזריה מכל חטאתיכם לפני ה' תטהרו עונות שבין אדם למקום הקב''ה מכפר ביום הכפורים. א''ר עקיבא אשריכם ישראל דעו לפני מי אתם מטהרים ומי מטהר אתכם אביכם שבשמים שנ' וזרקתי עליכם מים טהורים וטהרתם ונאמר מקוה ישראל ה' מה מקוה מטהר את הטמאים אף הקב''ה מטהר את ישראל. [ארחות חיים הלכ' יום הכפורים סימן כ''ז].
------
ודרש רבי (אליעזר) [אלעזר] בן עזריה, מכל חטאתיכם לפני ה' תטהרו, עוונות שבין אדם למקום יום הכפורים מכפר. אמר רבי עקיבא אשריכם ישראל, דעו לפני מי אתם מטהרים, ומי שמטהר אתכם, אביכם שבשמים, שנאמר וזרקתי עליכם מים טהורים וטהרתם. ונאמר מקוה ישראל ה', מה מקוה מטהר את הטמאים, אף הקדוש ברוך הוא מטהר את ישראל. [כל בו הלכ' יוה''כ סימן ס''ט].
------
והמלקות בודאי מכפר עם התשובה ועם הוידוי שהמלקות בחייבי מלקיו' במקום מיתה בחייבי מיתות הוא עומד. והמיתה אינה מכפרת לעולם אלא עם הוידוי וכן אז''ל כל המומתין מתודין שכל המתודה יש לו חלק לע''הב. ואם תאמר למה לא הזכירו את התשובה עם הוידוי מפני שזה עומד על בית הסקילה והולך למות ואין לו פנאי לחטוא עד שיצטרך לומר און פעלתי ולא אוסיף אבל בחייבי מלקיות צריך התשובה ואע''ג שאין המלקות מכפר אלא עם הוידוי והתשובה א''א לומר לא יקל לו מעונש העון ההוא מפני הצער שנצטער מכלל העונש שנתחייב בו בידי שמים ואין חלוק בדבר בין שילקה בב''ד בין שלא בב''ד אלא שאם נתחייב בב''ד מלקות מלקין אותו בעל כרחו ואם עבר העברה שלא בעדים והתראה ורצה מעצמו ללקות כדי להקל מעונש העון תבא עליו ברכה ואם לא רצה אין כופין אותן כ''כ הר' מאיר הלוי ז''ל בתשובה. [ארחות חיים הלכ' ערב יום הכפורים סימן ד'].
------
תניא ר' אומר כל עבירו' שבתורה יוה''כ מכפר חוץ 
מג' דברים הלועג על חבירו והמיפר בריתו של אברה' 
אבינו והמגלה פנים בתורה ר' יהושע בן לוי אמר אף המבזה תלמידי חכמים ור' יוחנן אמר אף המבזה את חבירו 
בפני תלמידי חכמים. [שאילתות פרשת וזאת הברכה שאילתא קס''ז].
------
ועל לא תעשה הניתק לעשה כגון [דברים כ''ד] לא תבא אל ביתו לעבוט עבוטו, ואם עבר השב תשיב לו את העבוט כבוא השמש. ובגזילה כתי' [ויקרא י''ט] לא תגזול, וכתי' [שם ה'] והשיב את הגזילה. ואם שב באמת ותמים והשיב גזילתו, לא יחשוב לו עוד אותו עון, ולא יקבל עליו יסורין לא בעולם הזה ולא בעולם הבא, שאם הכריחוהו מלך או שופט להשיב הגזילה, ולא אמ' רוצה אני, לא יכופר עונו אשר הכעיס הבורא, אע''פ שהוצל העשוק עתה מיד עושקו. [רבינו יהונתן מלוניל].
------
@ פ''ו ע''א
חוץ מלא תשא, קס''ד מש' דכת' לא ינקה. וכל דדמי ליה, לא תעשה גמור. לפי שנ' בחורב [תשובה] ונקה, לאחר מעשה העגל כשעלה משה להתפלל עליהם ולקמ' מפרש לה. יכול אף לא תשא, ינקה בתשובה. אי איפשר לומ' נקה שכבר נאמ' [לא] ינקה, דכת' נקה לא ינקה גבי הדדי. חלוקין כפרה, שחלוקין בכפרתן זה כך וזה כך. אמ' לו, שלשה הן הנחלקין, יש עבירה שהיא צריכה לכולן. שובו בנים, ומיד ארפא, למדתה שיש עבירה [שמכפרת] בתשובה לבדה. כי ביום הזה יכפר, למדת שיש עבירה שצריכה כיפורים. ופקדתי בשבט פשעם, למדת שיש עבירה שצריכה ייסורין ומסתברא הקל לקלה והחמור לחמורה. חילול השם, חוטא ומחטיא אחרים. באזני ה' צבאות, אמ' הנביא שאמ' הקב''ה אם יכופר העון הזה לכם עד תמותון למדנו שיש עבירה שאין בה כפרה אלא במיתה. ולא יהיב דמי לאלתר, וכשאני מאחר לפרוע הוא א' שאני גזלן ולמד ממני שהוא מזלזל בגזל. באתרא דלא תבעי, שאין דרך הטבח לילך ולתבוע הקפותיו, ועל הלוקח להביא לו מעותיו. ומתא מחסיא, מקומו של רבינא. יהיב זוזי להאי וזוזי להאי, שמא לא ידע חבירו שנתתיו לזה ויש כאן חילול השם. ועביד חושבנא, וחוזרין ונותנין לו בשר כנגד מה שנטלו. כגון אנא דמסגינא כול', ואין הכל יודעים שנחלשתי בגרסתי ולמידין הימני להיבטל מתלמ' תורה. מחמת שמועתו, מחמת שם רע שיצא עליו. שרא ליה מריה, (ומחול) [ימחול] לו יוצרו על מעשיו. מתאהב על ידך, לחביריך. קורא, מרקא. ושונה, משנה. ומשמש תלמ' חכמ', ללמוד תלמוד הוא יישוב טעמי המשניות מה טעמן ומהיכן למדו. באמר להם עם ה' אלה, את זו קרא הכת' חילול השם כשאדם חשוב עובר עבירה ופורענות באה עליו והכל א' מה הועיל לו, ראה החכמים והחסידים רעה באה עליהם שנ' ויחללו את שם קדשי ובמה חללוהו באמור עליהם האומות שגלו ביניהם ראו עם ה' ולא יכל להצילם שלא גלו נמצא שם שמים מתחלל וכבודו מתמעט. דמעיקרא שובבים אתם, כשתעשו תשובה מעלה עליהם הכת' כאילו תחילת החטא על ידי נערות ושטות. וכת' ארפא, משמ' מיכן ואילך כבעל מום שנתרפא, שמקצת שמו עליו. כאן מאהבה, השב מאהבה נעקר עוונו מתחילתו. כת' שובו בנים אלמא בעלי תשובה קרויין בנים. וכת' כי אנכי בעלתי וגו', אלמא עבדים מיקרו. כאן מאהבה ומיראה, קרויין בנים. כאן על ידי ייסורין, שלא שבו עד שנתייסרו ביסורין קרויין עבדים, ואית דגרסי כת' שובו אלי ואשובה אליכם וכת' כי אנכי בעלתי בכם וכת' אשובה אליכם לאחר תשובה וכת' כי אנכי בעלתי כבר קודם שתשובו, כאן מאהבה או מיראה קאמ' כי אנכי בעלתי בכם. [פירוש רבינו אליקים].
------
הנשבע בשם קשה מכל פשעים כי השבועה מגעת עד כסא הכבוד. החרם היא השבועה. העובר על החרם כאלו עובר בכל המצות. אם חטא בשבועה או בחרם יש לו ללקות כמה פעמים ויש לו להזהר מלישבע בתורה או בנשמת אבותיו כי אם בראשו או בגופו ויזהר שלא יזכיר שם שמים לבטלה וכשיברך השם יברכנו ביראה. [ארחות חיים ליקוטים מספר הכפרות סימן כ''ד].
------
ת''ר שאל רבי מתיה בן חרש את ר' אלעזר בן עזריה ברומי א''ל שמעת ד' חלוקי כפרה שהיה רבי ישמעאל דורש א''ל ג' הם ותשובה עם כל אחד ואחד הא כיצד עבר על מ''ע ועשה תשובה אינו זז משם עד שמוחלין לו שנאמ' שובו בנים שובבים ארפא משובותיכם עבר על מצות לא תעשה ועשה תשובה תשובה תולה ויוה''כ מכפר שנאמר כי ביום הזה יכפר עליכם עבר על עבירות חמורות ועשה תשובה תשובה ויוה''כ תולין ויסורין ממרקין שנאמר ופקדתי בשבט פשעם ובנגעים עונם אבל מי שיש בידו חלול השם בעוונותיו אין כח לא בתשובה לתלות ולא ביסורין למרק אלא כולן תולין ומיתה ממרקת וע''ז נאמר אם יכופר העון הזה לכם עד תמותון היכי דמי חלול השם ר' אבא אמר כגון ת''ח שהולך ארבע אמות בלא תפילין ובלא תורה ור' יוחנן א' כגון תלמיד חכם שהוא עומד על המקח בשעה שאין לו דמי' ובני אדם רואין ואומרי' שמא בדוחק הוא עושה רב אמר כגון תלמיד חכם דשקיל בשרא מטבחא ולא יהיב דמי לאלתר רב נחמן בר יצחק אמר כגון דאמרי אינשי שרא ליה מריה לפלניא ורב יצחק בר אבדימי אמר כגון תלמיד חכם שחביריו בושין משמועתו. [שאילתות פרשת וזאת הברכה שאילתא קס''ז].
------
שאל ר' מתיא בן [חרש את ר' אלעזר בן] עזריה ברומי שמעת(יך) ד' חלוקי כפרה שר' ישמעאל היה דורש, א''ל שלשה הן ותשובה עם כל אחד מהן. עבר על מצות עשה ועשה תשובה מוחלין לו מיד, שנאמר שובו בנים שובבים וגו'. עבר על מצות ל''ת ועשה תשובה תשובה תולה ויום הכיפורים מכפר, שנאמר כי ביום הזה יכפר עליכם. עבר על כריתות ומיתות ב''ד ועשה תשובה תשובה ויום הכיפורים תולין ויסורין ממרקין, שנאמר ופקדתי בשבט פשעם. אבל מי שיש בידו חילול השם אין כח לא בתשובה לתלות ולא ביסורין למרק ולא ביוה''כ לכפר וכולם תולין ומיתה ממרקת, שנאמר אם יכופר העון הזה לכם עד תמותון. והיכי דמי חילול השם, כדתניא ואהבת את י''י אלהיך שיהא שם שמים מתאהב (עליך) [על ידך], שיהא קורא ושונה ודיבורו בנחת עם הבריות ומשאו ומתנו בשוק נאה ונושא ונותן באמונה, מה הבריות אומרים עליו אשרי פלוני שלמד תורה אשרי אביו שגידלו אשרי רבו שלמדו תורה כמה יפין דרכיו ומתוקנין מעשיו, ועליו הכתוב אומר עבדי אשר בך אתפאר. ובזמן שאדם קורא ושונה ואין דיבורו בנחת עם הבריות ואין משאו ומתנו בשוק נאה ואין נושא ונותן באמונה, מה הבריות אומרים עליו אוי לו לפלוני שלמד תורה ואוי לאביו שגידלו אוי לרבו שלמדו תורה אשרי בני אדם שלא למדו תורה פלוני שלמד תורה כמה מכוערין מעשיו ומקולקלין דרכיו, עליו הכתוב אומר עם ה' אלה ומארצו יצאו (וחשיה) [וחשיב] ויחללו את שם. [ראב''ן].
------
שאל (את) רבי מתיא בן חרש את רבי אלעזר ברומי, שמעת ארבעה חלוקי כפרות שהי' רבי ישמעאל דורש אמר לו שלשה הן ותשובה עם כל אחת, עבר על מצות עשה ועשה תשובה, אינו זז מכאן עד שמוחלין לו עבר על לא תעשה ועשה תשובה, תשובה ויום הכפורים מכפרים עבר על כריתות ומיתות בית דין ועשה תשובה, תשובה ויום הכפורים תולין ויסורים ממרקים אבל מי שיש בידו חילול השם אין כוח בתשובה לתלות ולא יום הכפורים לכפר ולא יסורים למרק אלא כולם תולים ומיתה ממרקת, היכי דמי חילול השם כגון אדם שקרא ושנה ואין דיבורו בנחת עם הבריות ואין משאו ומתנו באמונה. [האגודה].
------
גרסינן בפרק יום הכפורים (יומא פ''ו ע''א) שאל ר' מתיא בן חרש את ר' אלעזר בן עזריה ברומי ארבעה חלוקי כפרה שהיה ר' ישמעאל דורש, אמר לו שלושה הן ותשובה עם כל אחת מהן. עבר על מצות עשה ועשה תשובה אינו זז משם עד שמוחלין לו שנא' (ירמיהו ג') שובו בנים שובבים, עבר על לא תעשה ועשה תשובה תשובה תולה ויום הכפורים מכפר שנא' (ויקרא ט''ז) כי ביום הזה יכפר עליכם, עבר על כריתות ומיתות בית דין ועשה תשובה תשובה ויום הכפורים תולין ויסורין ממרקין שנא' (תהלים פ''ט) ופקדתי בשבט פשעם ובנגעים עונם, אבל מי שיש בידו חלול השם אין כח בתשובה לתלות ולא ביום הכפורים לכפר ולא ביסורין למרק, אלא כולן תולין ומיתה ממרקת שנא' (ישעיה כ''ב) ונגלה באזני ה' צבקות אם יכופר העון הזה לכם עד תמותון ע''כ.
פירוש ארבעה חלוקי כפרה, ארבעה מינין חלוקין בעניני כפרה, שזה מתכפר קל מהרה וזה בחומר גדול יותר. והשיב לו ר' אלעזר שלא היו כי אם שלושה ואע''פ שתמצאם במנינם ארבעה, מצות עשה ולא תעשה וכריתות וחילול השם, אעפ''כ אינן נמנין אלא בשלושה שאותן של חלול השם אינן מן המנין, דמפני החומר הגדול שלהן אין להן כפרה עולמית מחיים, ולא שייך בהו כפרה כיון שאינן מתכפרין מחיים כמו השאר. ותשובה עם כל אחת ואחת מהן, לומר שאין אחד מהן מתכפר בלא תשובה כלל, ולאפוקי מדרבי דאמר (יומא פ''ה ע''ב) יום הכפורים מכפר בין על השבין בין על שאינן שבין. עבר על מצות עשה ועשה תשובה, כגון שלא עשה סוכה ולא נטל לולב וכיוצא בהן ועכשיו שב ומתחרט בדבר, לא זז משם עד שמוחלין לו ואין צורך ליום הכפורים בכך שנא' (ירמיהו ג') שובו בנים שובבים, אלמא יש חטא מכופר מיד ששב. ומיהו הוא שעשה תשובה שלימה שגמר בדעתו שלא לשוב עוד באותה עבירה, שאם לא כן הרי זה כטובל ושרץ בידו. וכך אמרו בסיפרי דכשהוא מתודה צריך לומר ואיני חוזר לדבר זה לעולם שנא' (ירמיהו ל''א) אחרי שובי נחמתי ואחרי הודעי ספקתי על ירך, וכתוב (הושע י''ד) ולא נאמר עוד אלוהינו למעשה ידינו. עבר על לא תעשה וכו' שנא' (ויקרא ט''ז) כי ביום הזה יכפר עליכם מכלל דאיכא חטאים שאינם מתכפרין אלא בצירוף יום זה. ובגמ' (יומא פ''ה ע''ב) איכא מאן דאמר דדווקא בלא תעשה שניתק לעשה, אבל 
ר' אלעזר בן עזריה ור' עקיבא נראה שסוברין דכל לא תעשה [ב]חדא מחתא מחתינהו, ר''ל דכולן מתכפרין בתשובה 
ויום הכפורים ובלבד שלא יהא לא תעשה של כריתות ומיתות בית דין וכדמפלגינן להו נמי בסמוך.
ומ''מ נראה לי אין זה כלל גמור לכל מצות עשה ולא תעשה, כי יש בהן שהן חמורין שצריכין גם כן יסורין ככריתות ומיתות ב''ד וחמורים מהם. שהם אמרו בפרק (איזהו נשך) [הזהב] (ב''מ נ''ח ע''ב) אמר ר' חנינא שלושה צועקים ואינם נענין, המכנה שם לחברו אע''ג דדש בשמיה והמלבין פני חבירו ברבים והבא על אשת איש. והא ודאי משמע דמכנה איסורא דידיה מואהבת לרעך כמוך, ומלבין מלא תעמוד על דם רעך על דרך מה שאמר (שם) דאזיל סומקא ואתי חיורא, ואפילו הכי מני להו בהדי אשת איש דמיתת ב''ד. והטעם שנראה בזה מפני שהמכה חברו או גוזלו וכיוצא בהן ניתן לימחל, אבל מכנה ומלבין לא ניתן לימחל מפני שהשומעים יבזוהו היום או מחר באותו כנוי שם וילבינוהו באותה הלבנה וזה גורם קטטה ושנאת חינם בינו ובין הבריות עד עולם, וכבר אמרו [לעיל ט' ע''ב] ששקולה שנאת חנם כע''ז וגלוי עריות ושפיכות דמים. וזהו שדמו אותם לאשת איש שהיא תקלה עולמית גם כן, מפני שעל ידי שהוא בא עליה היא חשודה ממנו וגורם שם רע גם לבניה הכשרים שהולידה מבעלה, וגורם להם איסור לבא בקהל ואין לך תקלה עולמית גדולה הימנה. ועל כן אמרו אשת איש ולא אמרו הבא על העריות, שאילו בא על אחת מן העריות שהן פנויות אין עונשו גדול כל כך. וכיון שדמו מכנה ומלבין לאשת איש, שמענו שהם חמורין מכריתות ומיתות ב''ד אע''ג דעשה ולא תעשה נינהו. הלכך הא ברייתא לאו כלל גמור, וכבר אמרו אין למדין מן הכללות. דהא נפקא מהאי כללא קצת מטומאות מקדש וקדשיו כגון שיש לו ידיעה בתחילה ולא בסוף שיום הכפורים אינו אלא תולה, וכן אין בה ידיעה לא בתחילה ולא בסוף כמו שמפורש בפ''ק דשבועות (ב' ע''א).
והוי יודע שיום הכפורים מכפר אף בזמן הזה שאין קרבנות קריבין, דגרסינן בשבועות (תוספתא יומא פ''ד הט''ו) חומר ביום הכפורים מבשעיר המשתלח, שיום הכפורים מכפר בלא קרבן. אלא שאם מת קודם גמר היום נחלקו בירושלמי אם נתכפר, שכך אמרו שם (יומא פ''ח ה''ז) ר' זירא אמר כל שהו ר' חנינא אמר בסוף, מה ביניהון מת מיד על דעתיה דר' חנינא לא כיפר על דעתיה דר' זירא כיפר, מתניתא מסייעא לר' חנינא חומר בשעיר שהשעיר מכפר מיד ויום הכפורים עד שתחשך. ואף בגמרתנו נראה שנחלקו בכך (גמ') על שאר עבירות שבתורה, ונראה שמסקנה של שמועה שאינו מכפר עד שתחשך ודוק ותשכח.
ועוד יוצא מכלל בבא זו הנשבע לשקר שאין תשובה ויום הכפורים מכפרין אלא ביסורין ככריתות ומיתות ב''ד, דתניא (יומא פ''ו ע''א) אלו הן קלות עשה ולא תעשה חוץ מלא תשא. וכן הדבר מפורש בפרק שבועת הדיינין (שבועות ל''ט ע''א) שאין הנשבע לשקר מכלל שאר מצות לא תעשה אלא מכלל כריתות ומיתות ב''ד.
עבר על כריתות ומיתות ב''ד ועשה תשובה תשובה ויום הכפורים תולין ויסורין ממרקין שנא' (תהלים פ''ט) ופקדתי בשבט פשעם ובנגעים עונם. ומה שתפס לו כאן כסדר הזה שאמר תשובה ויום הכפורים תולין ויסורין ממרקין, נראה שלא בא ללמדנו אלא שאין כח בתשובה לבד לתלות כשאר לא תעשה דעלמא אלא אם כן יום הכפורים עמה, אבל הוא הדין אם שב בתשובה ובאו היסורין קודם יום הכפורים ואחר כן בא יום הכפורים שהכל מכופר מיד, שכבר קיבל דינו ביסורין שבאו לו ודברים ברורין הם. אבל אם באו היסורין קודם התשובה אינן כלום, שלא באו באותה שעה לכפרה ולמירוק אלא מחמת כעס הבורא יתברך עליו, וזהו שאמרו ברישא ותשובה עם כל אחת ואחת מהן דאלמא אין שלושתן כלום בלא תשובה. ומסתברא דכריתות ומיתות בית דין דקאמרינן כגון שאכל חלב או דם או בא על העריות, אבל הוליד לא כדאמרינן (חגיגה ט' ע''א) מעות לא יוכל לתקון זה הבא על הערוה והוליד ממנה בן נמצא אב נושא בתו ואח נושא אחותו. ועל זה נאמר (ויקרא י''ט) ומלאה הארץ זימה, וכל כי הא שהוא מרבה ממזרין בישראל וגורם לשכינה שתסתלק בכלל המשומדין והמינין ושכפרו בתורה הן, שאין חטאן מתכפר אלא במיתה כמו שאני עתיד לכתוב בס''ד שהשוו אלו למי שיש בידו חלול השם.
ויש כאן מקום שאלה אחר שאינו מתכפר לאיזה ענין תולה, וכמו שהקשו בפ''ק דשבועות (ח' ע''ב) גמ' שאין בה ידיעה בהתחלה ובסוף והעלם בנתים שעיר הנעשה בפנים ויום הכפורים תולין עד שתודע לו ויביא עולה ויורד, וכי מאחר שאינו מכפר למה תולה אמר ר' זירא שאם מת מת בלא עון, מתקיף לה רבא מת מיתה ממרקת אלא אמר רבא להגן עליו מן היסורין. והכא ליכא לפרוקי כי התם דהא יסורין ממרקין קתני, ואם כן תלייה זו מה טיבה והלא מן היסורין אינו מגין. וכן אין לומר (שאם) דנפקא מינה שאם מת חטאו מכופר במקצת, דהא מיתה ממרקת קתני כיון שיש תשובה ויום הכפורים עמה. וכל שכן שקשה זה באותה בבא של חלול השם שאמרו שגם היסורין תולין עד שימות ומיתה ממרקת, ואם כן תלייתן למה. ויש לתרץ שהתלייה היא לומר שאם אחר שעשה עבירות אלו עשה תשובה ובא יום הכפורים וקודם שבאו עליו יסורין עשה עבירות אחרות ולא עשה תשובה עליהן, הרי אותן עבירות ראשונות מצטרפות עם האחרונות ויורד לגיהנום דכל שמת בלי תשובה אין המיתה ממרקת והעונות הראשונים אינם נמחקין דומה לאותה שאמרו במס' ראש השנה (י''ז ע''א) ועון עצמו אינו נמחק דאי איכא רובא עונות מחשב בהדייהו, מה שאין כן בשאר עבירות קלות בעשה ולא תעשה המתכפרין בתשובה ויום הכפורים, דכיון שנתכפרו נתכפרו לגמרי ושוב אין מזכירין לו דבר מהן אע''פ שעבר אחר כן בעבירות אחרות. ואף כאן אלו באו תשובה ויום הכפורים ויסורין ונתכפר על ידן שוב אין מזכירין לו מרשעו כלום אפילו על ידי עשיית עבירות אחרות, אבל כל שאמרו תולין הרי הן מצטרפין עם עבירות אם נזדמנו לו קודם שתהא כפרתו נגמרת, זהו מה שנראה לי בזה.
אבל מי שיש בידו חלול ה' וכו' שנא' (ישעיה כ''ב) אם יכופר העון הזה לכם עד תמותון, מכלל שיש חטא שאינו מכופר עד שימות, ולאו [דווקא] חלול השם קאמר דהוא הדין למפר ברית בשר ופורק עול ומגלה פנים בתורה ששלוש אלו אין לך חמורות מהן. דהא לרבי יום הכפורים מכפר על שאינן שבים בכל לא תעשה ואפילו כריתות ומיתות ב''ד ואעפ''כ הוציא שלושה אלו מן הכלל כל שלא עשה תשובה כדדריש במס' שבועות (י''ג ע''א) מקרא דכי דבר ה' בזה, ורבנן נמי דרשי התם הנהו תלת מההוא קרא ומסיימי בה הכרת בעולם הזה תכרת לעולם הבא עונה בה דלכי עביד תשובה מיתה ממרקת, מכלל דלרבנן דהלכתא כוותייהו אין לו מירוק באלו השלושה אלא במיתה. ונראה מדברי הרמב''ן ז''ל בשער הגמול (בספר תורת האדם) דה''ה לעבירות חמורות מאד כמשומדין ומינין ואפיקורסין ושכפרו בתורה ובתחיית המתים ושאר המנויין בברייתא (ר''ה י''ז ע''א) דשלוש כתות ליום הדין, ומה שמנו אלו ר''ל אלו והדומים לאלו שהם רשעים מוחלטים.
וקשיא לי דמהכא משמע דעבירות כאלו אינן מתכפרות אלא במיתה עם תשובה ויום הכפורים, ואילו בהא דשבועות שכתבנו קתני עונה בה דכי עביד תשובה מיתה ממרקת ולא הזכירו שם יום הכפורים ולא יסורין. וי''ל דשמעתין מיירי לענין שחטאיו מכופרין לו מחיים עד גמר מיתה והוא נכנס מיד בגן עדן ואינו רואה פני גיהנום כלל, אבל התם לענין עולם הבא איירי ואינו אחר מיתה מיד אלא באלף השביעי הוא, ומשום דהוו דרשי רבנן תכרת לעולם הבא משום הכי אמרינן דתשובה עם המיתה ממרקין לענין שיש לו חלק לעולם הבא ומ''מ נכנס הוא בגיהנם קצת. ומכאן אני אומר דהא דתנן (סנהדרין פ' ע''א) כל ישראל יש להן חלק לעולם הבא חוץ מהאומר אין תורה מן השמים והכופר בתחיית המתים ואפיקורוס ובלא עשיית תשובה מיירי, לאו דווקא אלו אלא אלו והדומים להם בעבירה חמורה כאלו קאמר, דהא בכל הני דאמרן דרשי רבנן תכרת לעולם הבא כל שלא עשו תשובה.
וא''ת אם כל ישראל יש להן חלק לעולם הבא בלא תשובה אם כן אלעזר בן דורדיא שיצתה בת קול ואמרה שהיה מזומן לחיי עולם הבא, למה הוצרכו לבת קול והלא אפילו לא תעשה תשובה ממילא ידענו שיש לו חלק, י''ל שלא יצתה בת קול אלא לכבוד הצדיק ההוא כדי שלא נחשוד אותו כשם שעבר על כריתות ומיתות ב''ד דהא על כל זונה בא ואפילו אשת איש במשמע, כן עשה אחת מן העבירות החמורות המוזכרות כאן שאין להם חלק לעולם הבא, ושמא לא שב בתשובה ומפני כך הוצרך לבת קול.
והוי יודע דבפרק נגמר הדין (סנהדרין מ''ז ע''א) סבירא ליה לרבא דמת מתוך רשעו כיון דכאורחיה מאית לא הויא ליה כפרה, אבל נהרג מתוך רשעו בין בהרוגי ב''ד בין בהרוגי מלכות כיון דלאו כי אורחיה מיית הויא להו כפרה כל דאיתא מיתה וקבורה. ולפום מאי דסבר רב אדא בר אהבה התם דווקא בדאיכא נמי עכול בשר, ומשמע דלית הלכתא כרב אדא אלא כרב אשי דבתרא הוא דאמר דכפרה הויא להו מכי חזו צערא דקברא פורתא. ושמעינן נמי מהתם דאף בעבירות חמורות שיש בהן מיתת ב''ד מיתה מכפרת כל דאקטול, והוא דאיכא קבורה וצערא דקברא פורתא, ופרש''י ז''ל שם דהיינו צער חבוט הקבר, ולי נראה שהוא עכול בשרו קצת. דהא אקשינן התם אי הכי למה לי עכול בשר ופרקינן משום דלא אפשר, כלומר אי אפשר ליטלו באותה שעה ממקום שנקבר מפני שמסריח ויהיה גנאי למת וכך פירש הרב ז''ל, ואם היה מכופר מיד שהיה לו חבוט הקבר לא היה מסריח שהחבוט סמוך לקבורה הוא מיד כפי מה שנמצא בהגדות. ואף בכפרה זו של מס' סנהדרין שהזכרנו, נ''ל שאינה כפרה גמורה ככפרה דשמעתין, דודאי כיון שהוא חשוב כרשע גמור עד שעת התחלת עכול הבשר, אם כן נכנס הוא בגיהנם ומתברר ומתלבן שם עד אותו זמן, שאי אפשר שיהא עם כתות הצדיקים בגן עדן ונקברנו בקברות הרשעים ודבר ברור הוא. ועל כן לא מנו בשמועתנו כפרת קבורה ועכול בשר כלל, מפני שאינה כפרה גמורה ואינן דומות לכפרות אלו כמו שפרשנו.
וא''ת והלא לא מנו גם כן כפרת ודוי, ובודאי מכפר הוא כדאמרינן גבי עכן (סנהדרין מ''ג ע''ב) ומנין שכפר לו וידויו שנא' (יהושע ז') יעכרך ה' היום הזה ולא לעולם הבא, והתם ודאי אף גן עדן בכלל דהא אכריתות ומיתות ב''ד הוא דעבר ובלא וידוי יש להם חלק לעולם הבא, דאלמא ודוי מכפר לגמרי. ואפשר דהתם דווקא קתני לעולם הבא, משום דאיכא מאן דאמר התם דעבר עכן על חמישה חומשי תורה ויש בכלל כל עבירות דשמעתין, ואע''ג דמשמע ודאי דמכפר הוא הוידוי בעבירות קלות כעשה ולא תעשה, ואם כן היה ליה לממניה בשמעתין. י''ל דוידוי היינו תשובה והא תנא לה.
ולכאורה היה נראה דוידוי מכפר אפילו בעבירות חמורות ככריתות ומיתות ב''ד, דהא אמר רבא נהרג מתוך רשעו הויא ליה כפרה ובלא וידוי משמע מדקרי ליה רשע, וכיון שכן כשאמרו בעכן שכפר לו וידויו משמע דוידוי לבד כפר לו. ומ''מ אין נראה לי כן שאי אפשר שיהא כח הוידוי גדול מכח התשובה, ולא עוד אלא שהעושה תשובה מתודה הוא, ואעפ''כ אמרו כאן עבר על כריתות ומיתות ב''ד תשובה ויום הכפורים תולין ויסורין ממרקין. על כן נראה שאין הוידוי מכפר בעבירות החמורות אלא כשהומת בידי אדם ולא במת על מטתו, וכי אמרינן נהרג מתוך רשעו הויא ליה כפרה בשהתודה מיירי, דעל הרוגי ב''ד אתי' שהיו מתודין כדאיתא התם (שם), ואפילו הכי בדכוותה במת מתוך רשעו על מטתו אע''ג דהתודה לא הויא ליה כפרה אלא נידון בגיהנם כפי מה שהרשיע אם מעט ואם הרבה. והא דקרי נהרג ומת מתוך רשעו למי שהתודה, היינו משום דלאו תשובה מעלייתא היא לגמרי, דמפני שהוא רואה שהוא מת עושה כן שאם לא כן לא שב ומלאך המות הוא דאנסיה. ותדע שהרי הוצרכו ללמוד מן הכתוב שוידוי כפר לו לעכן, ואם היה חשוב כתשובה פשיטא ומקרא מלא דבר הכתוב [ישעיהו ו'] ושב ורפא לו. אלא ודאי אין הוידוי לבד מכפר וכן אין מיתת ב''ד לבדה מכפרת, שאם היתה מכפרת מנלן דוידוי כפר לו לעכן מדכתיב יעכרך ה' היום ולא לעולם הבא, דלמא מפני שנהרג בב''ד היה זוכה לעולם הבא ולא מפני הוידוי כלל. הא אין עליך לומר אלא כמו שאמרנו שהוידוי עם המיתה שהוא מומת בידי אדם הוא שמכפרין.
ומ''מ אין דברינו אלא בעבירות החמורות, אבל בעשה ולא תעשה הרי הוידוי בלבד מכפר בודאי אע''פ שלא הומת בידי אדם אלא מת על מטתו, ולכן מצוה לשכיב מרע שיתודה כדתניא בסיפרי (במדבר ה') ר' נתן אומר ואשמה הנפש ההיא והתודו, מצוה על כל המתים שיטענו וידוי. ובאמת שאף בעבירות החמורות אע''פ שאינן מכופרות בוידוי, מ''מ מועיל לו להקל בדינו שהרי זה תשובה במקצת. ואבינו אב הרחמן הוא ורחמיו על כל מעשיו אף לרשעים שנא' (יחזקאל ל''ג) חי אני נאום ה' [אלוקים] אם אחפוץ במות הרשע כי אם בשוב רשע מדרכו וחיה, וכתוב (יחזקאל י''ח) השיבו וחיו. זהו מה שנראה לי בכלל דברים אלו וה' הטוב יכפר בעד. [ענינים שונים לתלמיד הרשב''א סימן ב'].
------
גרסי' בפ' אילו הנשרפין בגמרא הבועל ארמאית קנאין פוגעין בו [סנהדרין פ''ב ע''א] א''ר חייא בר אבויה כל הבא על הגויה כאילו נתחתן בע''ז שנאמר ובעל בת אל נכר. ותו התם א''ר חייא בר אבויה כת' על גלגלתו של יהויקים זאת ועוד אחרת וכו'. ובחלק [שם ק''ד ע''א] מייתי לה נמי דמשום הכי לא מנו את יהויקים מפני שנגזרה עליו גזירה זו כדאיתא התם. גרס' בעירובין פ''ב [י''ט ע''א] עוברי בעמק הבכא אילו פושעי ישראל דמיחייבי דינא חדא שיבתא באור של גיהנם ונחת אברהם ומסיק להו לבר ממאן דבעל גויה דממשכה ערלתיה ולא מבשקר ליה ומשמע שנידון בה ואין עולה ותימא מאי טעמא לא חשיב בהדי הנהו דחשיב בפ' הזהב [ב''מ נ''ח ע''ב] דא''ר חנינא כל היורדין לגיהנם עולין חוץ משלשה שיורדין ואין עולין הבא על אשת איש והמלבין פני חבירו ברבים והמכנה שם לחבירו והבא על הגויה לא חשיבי. ובפ''א דר''ה הל' דשלש כיתות לעתיד [ט''ז ע''ב] מסיק דהמשומדין והמסורות וכו' עד פושעי ישראל בגופן ופושעי אומות העולם בגופן גיהנם ננעלת בפניהם, ומפרש התם פושעי אומות העולם בגופן בעבירה, פושעי ישראל בגופן אמר רב פפא קרקפתא דלא מנח תפילין אבל בעבירה לא אמר. ובפ''א דסוטה [ד' ע''ב] ואשת איש (נפקא קרא) [נפש יקרה תצוד] וכו' וכת' יד ליד לא ינקה דאפילו למד תורה וכו' תצודנהו לגיהנם. בפ' (אין דורשין) [הכל חייבין חגיגה ט' ע''א] תניא א''ר שמעון בן מנסיא מעוות לא יוכל לתקון זה הבא על אשת איש ואסרה על בעלה, ואשת איש ובועל ארמית דינן שוה כדמסיק התם [סנהדרין פ''א ע''ב] בעא מיניה רב כהנא מרב לא פגעו קנאים מהו (אנשמיה) [אינשייה] רב לגמריה אקריוה לרב כהנא בחילמא בגדה יהודה ותועב' נעשתה בישראל וכו' א''ל לרב אקריון הכי, אדכריה רב לגמריה בגדה יהודה זו ע''ז ותועבה נעשתה זה משכב זכור כי חלל יהודה קדש זו זונה [וכן הוא אומר] לא תהיה קדשה (לא יהיה קדש) ובעל בת אל נכר זו גויה וכתיב יכרת ה' לאיש אשר יעשנה וגו' וקאי אכולהו ואף אשת איש ושאר קאי כדאיתא בפ' במה בהמה [שבת נ''ה ע''ב] דאמר רב פנחס בן עלי לא חטא שנאמר ואחיה בן אחיטוב אחי אי כבוד בן פינחס בן עלי וגו' אפשר חטא בא לידו והכתוב מיחסו והכתיב יכרת ה' לאיש אשר יעשנה. והכי נמי מסיק התם [סנהדרין פ''ב ע''ב] בגמר' דכהן ששימש בטומאה דהיינו טעמא דקנאין פוגעין בו משום דמיחייב כרת בידי שמים, ואפילו הכי גרס' בהמוכר את הספינה [ב''ב פ''ח ע''ב] ובפ''ב דיבמות [כ''א ע''א] א''ר לוי קשה עונשן של מידות משל עריות משום דהני אפשר בתשובה והני לא אפשר בתשובה. וכן ר' אלעזר בן דורדיא [ע''ז י''ז ע''א] דקנה עולמו בשעה אחת וכן ר' יוחנן [חגיגה ט''ו ע''א] שהביאו לאחר לעולם הבא ואי לאו ר' מאיר דהעלה עשן מקברו ב''ד של מעלה לא מידן לדיינו ולא לעלמא דאתי ליעול אלא שר' מאיר ביקש שידינוהו כדי שיזכה לעולם הבא ור' יוחנן הפסיק אותו עשן והביאו לעולם הבא ואעפ''י שתבע באותה זונה גויה. ובחלק [סנהדרין ק''ז ע''א] גרסי' אמר דוד לפני הקב''ה רבש''ע מחול לי על אותו עוון אמר לו כבר עתיד שלמה בנך לומר בחכמה [משלי ו'] היהלך איש על הגחלים ורגליו לא תכוינה כן הבא וגו', אמר כל הכי ניטרוד ההוא גברא א''ל קבל עלך יסורי, ובסד' יומא פ' אחרון [פ''ו ע''ב] היכי דמי בעל תשובה אמר רב יהודא כל שבא עבירה לידו פעם ראשונה ושניי' וניצל הימנה מחוי רב יהודה באותה אשה. ומצינו בעולי גולה [נחמיה י''ג] שהושיבו נשים נכריות והוציאום והבדילום שנתקבלו בתשובה ואע''ג דגרס' בפ''א דמס' ע''ז [ה' ע''א] כל העובר עבירה בעולם הזה דהיינו בעריות מלפפתו לעה''ב וא''ר אלעזר וקשורה בו ככלב שנאמר ולא שמע אליה בעה''ז ולהיות עמה לעה''ב. כל אילו ההלכ' בלא תשובה חמורה כדגרס' נמי בפ' [קמא] דמס' ע''ז הל' אין בונין עמהן בסילקי [י''ז ע''א] דאמר רב חסדא כל באיה לא ישובון ואם שבו לא ישיגו ארחות חיים דהיינו מינות ועבירה היכא דאביק בהכי טובא דאי עביד תשובה שפירתא לא חיי, ומיהו תשובתן מתקבלת כר' אלעזר בן דורדיא, וכיקים איש צרורות ויוסי משיתא כדמפרש בראשית רבה פרש' וירח ריח בגדיו [פ' ס''ה], וכדוד המלך שקבל עליו ייסורין כדאיתא בחלק [סנהדרין ק''ז ע''א] ששה חדשים, וכן ציבור שחזרו בתשובה אפילו היה בידם ע''ז וג''ע ושפיכות דמים אפילו אם לא החמירו כל כך בתשובה אלא כמו קרעו לבבכם וגו' [יואל ב']. וכמפורש בנבואת זכריה [ח' י''ז] ואיש רעת רעהו אל (תעלו על) [תחשבו ב]לבבכם. ובנבואת ירמיה [פ''ד] וכדור המדבר ולא שתו איש עדיו ויתאבלו, וכמה בענין זה הקב''ה אין מואס תפלת רבים הן אל כביר לא ימאס [איוב ל''ו]. וכן ווידוי של הרוגי ב''ד מתכפר להן ע''י ווידוי כעכן אעפ''י שעבר על כמה חמורות ואמר שאינו עכור לעולם הבא. וכן הרוגי מלכות גוים ההורגים בגולה, גרסינ' נמי בפ' נגמר הדין [סנהדרין מ''ז ע''ב] כיון דלאו בדין קא מקטלי הויא להו כפרה, וכדאמרינן נמי בפ' אילו נערות [כתובות ל' ע''א] ובפ' אחד דיני ממונות [סנהדרין ל''ז ע''ב] אע''פ שארבע מיתות בטלו דין ארבע מיתות לא בטלו ונראה דאף אילו שמתו מיתה משונה יש להן כפרה וכ''ש המקבלין תשובה חמורה בסיגוף וחרטה גמורה שמקובל בתשובה. וגרס' נמי בפ''א דע''ז [ד' ע''ב] לא ישראל ראויין לאותו מעשה העגל ולא דוד ראוי לאותו מעשה אלא שאם חטאו ציבור אומר להן כלך אצל רבים שנתקבלו שנאמר וחנותי ורחמתי [שמות ל''ג] אע''פ שאינו הגון מפני תשובת רבים. וליחיד שחטא אומר לו כלך אצל יחיד ולמוד הימנו תשובה דכתיב [תהלים נ''א] אלמדה פושעים דרכיך וחטא' אליך ישובו כדאיתא במזמור כאשר בא אל בת שבע. וברייתא דתניא בפ' אחרון בסד' [יומא] [פ''ו ע''א] ארבעה חלוקי כפרה שהיה ר' ישמעאל דורש מסייעיני לתירוץ זה שתשובה ויה''כ ויסורים ויום המיתה ממרקין אפילו עבירות חמורות והא דא''ר שמעון בן מנסיא מעוות לא יוכל לתקון בתשובה לבדה קאמר אלא עם יום המיתה. והא דאמר' השתא מיהא בר תשובה לעניין (בו) [בן] אם הכהו או קללו אבל לענין כפרה עדיין צריך יסורין ויום המיתה. וההיא דהזהב [ב''מ נ''ח ע''ב] כגון שמת על מיטתו בלא תשובה ויסורים וכן כל הנך, אבל הקונה עולמו בשעה אחת כגון אותן שהבאתי למעלה שמוסרין עצמן למות מחמת חרטה או הנהרגין ומתוודין אין לך יסורים ויום מיתה עם תשובה ויום הכיפורים גדולין מאילו. ומעשה דאחר כיון שכל כך היה מופלג בתורה ובדעתו לשוב אלא ששמע בת קול, ובשעת מיתתו בכה כדאיתא באגדה דרות [רות רבה ו'] ובמדרש קהלת [קהלת רבה ז'] וכמו שכתבתי למעלה בסדר אלישע, ור' מאיר ור' יוחנן נתכוונו לכבוד המקום ב''ה להודיע כמה גדול כח עוסקי התורה הילכך הסכימו על ידן מן השמים. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך ר' חייא בר אבויה].
------
תשובה קדמה לעולם כדמייתי לה בנדרים בפ' אין בית המודר (דף ל''ט) תניא שבעה דברים נבראו קודם שנברא העולם אלו הן התורה והתשובה וג''ע וגיהנם וכסא הכבוד בית המקדש ושמו של משיח וכן בב''ר ובתרגום סוראי התורה קדמה ואחריו כסא הכבוד ג''ע מימינו וגיהנום משמאלו והתשובה ממוצעת בין ג''ע לגיהנם זכה נכנס בגן לא זכה נכנס ונידון בגיהנם. בברכות בשלהי אין עומדין (דף ל''ד) אמר ר' אבהו מקום שבעלי תשובה עומדין צדיקים גמורין אין עומדין שנא' שלום שלום לרחוק ולקרוב לרחוק ברישא והדר לקרוב. ואמרינן בפ' ב' דיומא (דף פ''ו) שאל ר' מתיה בן חרש את ר' אלעזר בן עזריה ברומי שמעת ארבעה חלוקי כפרה שהיה ר' ישמעאל דורש א''ל שלשה הם ותשובה עם כל אחד ואחד עבר אדם על מצות עשה ועשה תשובה מוחלין לו מיד שנא' שובו בנים שובבים ארפא משובותיכם עבר אדם על מצות לא תעשה ועשה תשובה התשובה תולה ויוה''פ מכפר שנאמר כי ביום הזה יכפר עליכם עבר אדם על חייבי כריתות ועל חייבי מיתות ב''ד ועשה תשובה התשובה ויוהכ''פ תולין וייסורין ממרקין שנא' ופקדתי בשבט פשעם ובנגעים עונם אבל מי שיש בידו חלול השם אין כח לא בתשובה לתלות ולא ביוה''כ לכפר ולא בייסורין למרק אלא כולם תולים ומיתה ממרקת שנא' ונגלה באזני ה' צבאות אם יכופר העון הזה לכם עד תמותון. היכי דמי בעל תשובה כגון שבא דבר עבירה לידו ופירש ממנה מחוי רב יהודה באותו מקום ובאותו הפרק ובאותה אשה. ואפרש לך בקיצור סדרי תשובה ג' ענייני עבירות הם והד' תשובה עם כל אחד ואחד לכך רמז בתורה ג' פעמים תשובה באתם נצבים והרביעי בואתחנן בנביאים ביחזקאל ג' פעמים אם ישמעו ויחדלו והד' השומע ישמע והחדל יחדל בכתובים ג' שמירות בתורה הבינני ואצרה תורתך ואשמרנה בכל לב ואשמרה תורתך תמיד לעולם ועד זכרתי בלילה שמך ה' וגו' והרביעית פלגי מים ירדו עניני על לא שמרו תורתיך וכן אומר בחול ג' פעמים ביום והוא רחום יכפר עון אחד בזמירות והוא רחום יכפר עון ואתה ה' לא תכלא וא' קודם תהלה לדוד וא' במעריב קודם ברכו והרביעי בסדר קדושה. קדושה ג''פ בבקר ואחד במנחה. וד' ענייני תשובה הם תשובת הבאה תשובת הגדר תשובת המשקל תשובת הכתוב וג' עניני תשובה מצויין אבל תשובה הבאה אינה מצויה. [הרוקח הלכ' תשובה סימן א'].
------
התשובה מכפרת על עבירות קלות. תניא אילו הן הקלות עשה ולא תעשה חוץ מל(ו)א תשא, ותניא לפי שנ' בחורב תשובה ונקה, יכול אף לא תשא עמהן, ת''ל לא ינקה. יכול אף שאר חייבי לאוין, ת''ל את שמו, שמו הוא דאינו מנקה אבל מנקה לשאר חייבי לאוין. אמ' מר לפי שנ' בחורב תשובה ונקה מנלן, דתניא ר' אליעזר או' אי איפשר לומר ונקה שכבר נאמר לא ינקה, ואי איפשר לומר לא ינקה שכבר נאמ' ונקה, הא כיצד, מנקה הוא לשבים ואינו מנקה לשאינן שבין. שאל ר' מתיה בן חרש את ר' אלעזר בן עזריה ברומי שמעת ארבעה חלוקי כפרה שהיה ר' ישמעאל דורש, אמ' לו שלשה הן ותשובה עם כל אחד ואחד. פי' שלשה הן ארבעה חלוקי הכפרה, יום הכיפורים וייסורין ומיתה, וכל אחד ואחד מאילו צריך שתהא התשובה עמו, והתשובה אע''פ שהיא מכפרת בפני עצמה על עשה אינו מונה אותה מחלוקי כפרה, מפני שכל אילו שלשה צריכין תשובה עם כל אחד ואחד. נמצא שהכל תלוי בתשובה. אבל ר' ישמעאל היה מונה תשובה כיון שהיא מכפרת בפני עצמה עבר על מצות עשה ועשה תשובה אינו זז משם עד שמוחלין לו, שנ' שובו בנים שובבים ארפא משובותיכם. עבר על לא תעשה ועשה תשובה, תשובה תולה ויום הכיפורים מכפר, שנ' כי ביום הזה יכפר עליכם. עבר על כריתות ומיתות בית דין ועשה תשובה, תשובה ויום הכיפורים תולין וייסורי' ממרקין, שנ' ופקדתי בשבט פשעם ובנגע' עוונם. אבל מי שיש חילול השם בידו אין כח בתשובה לתלות ולא ביום הכיפורים לכפר ולא בייסורין למרק, אלא כולן תולין ומיתה ממרקת, שנ' ונגלה באזני י''י צבאות אם יכופר העון הזה לכם עד תמותון. היכי דמי חילול השם, אמ' ר' יצחק כל שחביריו בושין משמועתו. היכי דמי, כגון דאמרי שרא ליה מריה לפלניא. תניא ואהבת את י''י אלהיך, שיהא שם שמים מתאהב על ידך, בזמן שאדם קורא ושונה ומשמש תלמידי חכמים ומשאו בשוק באמונה ודיבורו בנחת ומכבד את אביו ומכבד את רבו ומי שהוא גדול ממנו, מה הבריות אומרות עליו אשרי פל' שלמד תורה, אשרי אביו שגידלו בתורה, אשרי רבו שלימדו תורה, אוי להם לאותם בני אדם שלא למדו תורה, ראיתם פל' שלמד תורה כמה נאין מעשיו כמה מתוקנין דרכיו, ועליו הכת' אומ' ויאמר לי עבדי אתה ישראל אשר בך אתפאר. ובזמן שקרא ושנה ושימש תלמידי חכמים ואין משאו ומתנו באמונה ואין דיבורו בנחת עם הבריות, מה הבריות אומ' עליו אוי לזה שלמד תורה אוי לו לאביו שלימדו אוי לו לרבו שלימדו תורה, ראיתם פל' שלמד תורה כמה מכוערין מעשיו כמה מקולקלין דרכיו, עליו הכת' אומ' באמור להם עם י''י אלה ומארצו יצאו. [פסקי הרי''ד].
------
וארבעה מקראות כתובין בעניין הכפרה, כתוב אחד אומר [ירמיה ג'] שובו בנים שובבים ארפא משובותיכם, שכיון ששב מחטאו נמחלין לו עוונותיו מיד. וכתוב אחר אומר [ויקרא ט''ז] כי ביום הזה יכפר עליכם לטהר אתכם, שאף עם התשובה אינם מתכפרין עד שיבא יום הכפורים. וכתוב אחר [אומר] [תהלים פ''ט] ופקדתי בשבט פשעם ובנגעים עונם, שאין עוונותיו שלאדם מתכפרין אלא בייסורין. וכתוב אחר אומר [ישעיה כ''ב] אם יכופר העון הזה לכם עד תמותין, שאין עוונותיו מתכפרין אלא במיתה. אם כן לפי גודל החטא היא הכפרה כיצד, עבר על מצות עשה או על מצות לא תעשה הניתק לעשה, שהיא עבירה קלה שבתורה שאין עונשה מסור לבית דין, תשובה לבדה מכפרת, ועל זה נאמר שובו בנים שובבים ארפא משובתם, שכיון שעשה תשובה אינו זז משם עד שמוחלין לו. עבר על מצות לא תעשה שיש בה עונש מלקות ארבעים ועשה תשובה, תשובה תולה ויום הכפורים מכפר, ועל זה נאמר כי ביום הזה יכפר עליכם. עבר על כריתות ומיתות בית דין ועשה תשובה, תשובה ויום הכפורים תולין וייסורין ממרקין, ועל זה נאמר ופקדתי בשבט פשעם ובגעים עוונם. אבל מי שיש בידו חילול [השם] אין כח בתשובה לתלות ולא ביום הכפורים לכפר ולא בייסורין למרק, אלא כולן תולין ומיתה ממרקת, ועל זה נאמר ונגלה באזניי יי צבאות אם יכופר העון הזה לכם עד תמותון. [פסקי ריא''ז].
------
ד' חלוקי כפרה שנחלקה כפרתן לד' עניינים. שובו בנים שובבים ארפא משובתם [ירמיה ג'], מיד. תולה, להגן עליו מן הייסורין, ויסורין ממרקין העון, משלימין המחילה של עון. ולא יהיבנא דמי, שמא יהו סבורין מי שרואה אותי שלא אתן דמים מיד, סבור שלא אתן עוד. כגון אנא, אדם גדול כמותי ולמידין ממני. שרא ליה מריה לפלו', ימחול לו הקב''ה לפלו' שכך וכך גניי עושה. בושין, מדברים רעים שנשמעו עליו. באמר להם עם יי' אלה [יחזקאל ל''ו], אדם חשוב שעבר עבירה ופורענות בא עליו, הכל אומ' מה הואיל לפלו' חסידותו, מה רעה בא עליו, וכת' [שם] ויחללו את שם קדשי. עד יי' אלהיך [הושע י''ד], עד כסא הכבוד שלו. [ריבב''ן].
------
גדולה תשובה שמקרבת את האדם לשכינה. שנאמר (הושע י''ד) שובה ישראל עד ה' אלהיך. ונאמר (עמוס ד') ולא שבתם עדי נאם ה'. ונאמר (ירמיה ד') אם תשוב ישראל נאם ה' אלי תשוב. כלומר אם תחזור בתשובה בי תדבק. התשובה מקרבת את הרחוקים. אמש היה שנאוי לפני המקום. משוקץ ומרוחק ומתועב. והיום הוא אהוב ונחמד קרוב וידיד.
כמה מעולה מעלת התשובה. אמש היה זה מובדל מה' אלהי ישראל. שנאמר (ישעיה נ''ט) עונותיכם היו מבדילים ביניכם לבין אלהיכם. צועק ואינו נענה. שנאמר (שם א') גם כי תרבו תפלה אינני שומע. ועושה מצות וטורפין אותן בפניו. שנאמר (שם) מי בקש זאת מידכם רמוס חצרי. והיום הוא מודבק בשכינה. שנאמר (דברים ד') ואתם הדבקים בה' אלהיכם חיים כלכם היום. צועק ונענה מיד. שנאמר (ישעיה ס''ה) והיה טרם יקראו ואני אענה. ועושה מצות ומקבלים אותן בנחת ובשמחה. שנאמר (קהלת ט') 
כי כבר רצה האלהים את מעשיך. ולא עוד אלא שמתאוין להם. שנאמר (מלאכי ג') וערבה לה' מנחת יהודה וגו'. [תניא רבתי סימן ע''ב].
------
לשוב דכתיב (דברים ל') ושבת עד ה' אלהיך ושמעת בקולו ואמרו חכמים שוב יום אחד לפני מיתתך. א) ישוב היום שמא ימות למחר. ונמצא כל ימיו בתשוב' וצריך ודוי וקרבן, ככל הכתוב בתורת משה. ועכשיו לא נשאר לנו אלא ודוי דברים. ואמרו חכמים כשברא הקב''ה את עולמו, ברא המלאכים ביום שני, וברא בהם יצר טוב בלא יצר רע, ואח''כ ברא בהמות יצר רע בלא יצר טוב, ואמר הקב''ה מה קורת רוח יש באלו הבריות, אם המלאכים עובדים אותי זהו לפי שאין להם יצר הרע, ואם אין הבהמות עובדות אותי, זהו לפי שאין להם יצר טוב אברא בריה שיש לה שני יצרים הללו. לפיכך כשיצר הרע אומר לו לאדם למלאות תאות לבו יש לו ליצר טוב לומר לא נבראת לכך, כי הבהמה כבר נבראת. ואם היצר טוב כופה היצר הרע זהו טוב, מפני שהוא חשוב מן המלאכים, ואם ח''ו יצר טוב נצוח הוי גרוע מן הבהמה כדפירש', וכשהצדיק נפטר מן העולם ג' כתות של מלאכי השרת יוצאי' לקראתו אחת אומרת בא בשלום ואחת אומרת הולך נכוחו, ואחת אומרת יבא שלום ינוחו על משכבותם ובקבול שכר עין לא ראתה אלהים זולתך. וכל הנביאים לא נתנבאו אלא למהנה ת''ח מנכסיו. וכשהרשע נאבד מן העולם ג' כתות של מלאכי חבלה יוצאים לקראתו, אחת אומרת אין שלום אמר אלהים לרשעים, ואחת אומרת למעצבה תשכבון, ואחת אומרת רדה והשכבה את הערלים בבור. ומקלעין את נשמתו מסוף העולם ועד סופו שנאמר (שמואל א' כ''ה) ואת נפש אויבך יקלענה בכף הקלע. וקבול פורענותו אין די לספר. ואשרי השב כי לא די במה שמוחלין לו עונותיו אלא גם עונותיו נחשבין לו לזכיו' כדכתיב (יחזקאל י''ט) ובשוב רשע מרשעתו וגומר ואומר (תהלים מ''ה) מור ואהלות וקציעות כל בגדותך אל תקרי בגדותך אלא בגידותך. ונותנים לו שכר כאלו חי מאותה שעה עד סוף העולם ועושה כל טוב וכשאינו שב נותנים לו פורענות כמו כן, וסדר התשובה כך היא, בעבר' מפורסמת יבקש מחילה בגלוי, ושאינו מפורסמת יבקש מחילה בינו לבין קונו. ד' מיני תשובה הם, תשוב' הגדר, תשוב' הכתו', תשובת המשקל, תשובת החרטהב), וגדולה תשובה שמגעת עד כסא הכבוד שנ' (הושע י''ד) שוב' ישראל עד ה' אלהיך כי כשלת בעונך. ומביאה גאולה שנאמ' ובא לציון גואל ודברים שבין אדם לחבירו אכתוב לקמן במצות הבאת שלום. וצריכין ישראל לשוב מאיליהן שנאמר (ירמיה ל''א) עד מתי תתחמקין הבת השובבה. ואומר (הושע ג') ואחר ישובו בית ישראל ובקשו את ה' אלהיהם ואת דוד מלכם וגומר. [סמ''ק סימן נ''ג]. א) מעלת התשובה וכיצד תהיה תמצא ביומא דף פ''ז ותענית דף י''ו. ראש השנה דף ו' קדושין דף מ' ברכות דף ל''ו. ב) תשובת הגדר כגון אם חטא באשה פנויה או נשואה ינדור נדר שלא להסתכל באשה ולא בבגד' שלא יבא עוד לידי עבירה זו. תשובת הכתוב מדקדק בעונש הכתוב בתורה על עבירה זו שעשה ולפי העונש יסבול צער בתשובה. תשובת המשקל ישקול בדעתו לסבול צער כנגד הנאתו שהיה לו בשעת העבירה. תשובת החרטה אין תשובה אא''כ מתחרט בלב על כל מה שעשה. ואם שב ואינו מתחרט כאלו טובל ושרץ בידו. [הגהות רבינו פרץ על הסמ''ק סימן נ''ג].
------
שאל ר' מתיא בן חרש את ר' אלעזר בן עזריה ברומי, שמעתי ארבעה חלוקי כפרה שהיה ר' ישמעאל דורש. אמר לו שלשה חלוקי כפרה הן ותשובה עם כל אחד ואחד מהן. עבר על עשה ועשה תשובה אינו זז משם עד שמוחלין לו מיד, שנאמר שובו בנים שובבים ארפא משובתם אוהבם נדבה כי שב אפי ממנו. עבר על לא תעשה ועשה תשובה תשובה תולה ויום הכפורים מכפר שנאמר כי ביום הזה יכפר עליכם לטהר אתכם וגו'. עבר על כריתות ועל מיתות בית דין ועשה תשובה תשובה ויום הכפורים תולין ויסורין ממרקין שנאמר ופקדתי בשבט פשעם ובנגעים עונם. אבל מי שיש בידו חלול השם אין כח בתשובה לתלות ולא ביום הכפורים לכפר ולא ביסורין למרק, אלא כולן תולין ומיתה ממרקת, שנאמר ונגלה באזני י''י צבאות אם יכפר העון הזה לכם עד תמותון. היכי דמי חלול השם, אמר [רב] כגון אנא דשקילנא בשרא מטבחא ולא יהיבנא דמי לאלתר. הרב ר' יצחק אבן גיאת. אבל באתרא דלא תבעי לית לן בה. ור' יוחנן אמר כגון אנא דמסגינא ארבע אמות בלא תורה ובלא תפלין. או דאמרי שרא ליה מריה לפלניא. אי נמי כגון שחביריו בושין משמועתו. בזמן שאדם שונה ודבורו בנחת עם הבריות מה הבריות אומר' עליו אשרי אביו ואשרי רבו שלמדוהו תורה, אוי להם לבני אדם שלא למדו [תורה], פלוני שלמד תורה ראיתם כמה יפים דרכיו כמה מתוקנים מעשיו, עליו הכתוב אומר ויאמר לי עבדי אתה ישראל אשר בך אתפאר. ובזמן שאדם קורא ושונה ואין דבורו בנחת עם הבריות ואין מקחו ומשאו בשוק נאה ואינו נושא ונותן באמונה, מה הבריות אומרות עליו אוי לו לפלוני שלמד תורה, אוי לו לאביו ולרבו שלימדוהו תורה, אשריהם בני אדם שלא למדו תורה, פלוני שלמד תורה כמה מכוערין מעשיו, ודרכיו כמה מקולקלין, ועליו הכתוב אומר עם י''י אלה ומארצו יצאו. גדולה תשובה שמביאה רפואה לעולם שנאמר שובו בנים שובבים ארפא משובותיכם. גדולה תשובה שמגעת עד כסא הכבוד, שנאמר שובה ישראל עד י''י אלקיך. [המאורות].
------
כתב הר' יונה ז''ל סדר דרכי התשוב' שלח לנו הקב''ה ביד עבדו יחזקאל הנביא שובו והשיבו מכל פשעיכם יעשו לכם לב חדש ורוח חדשה ולמה תמותו בית ישראל. איש שחטא והעוה ופשע עד כי עונו עלה עד לשמים ובא בקרבו רוח טהרה ושת לבו לשוב ולחזור למוטב ולחסות תחת כנפי השכינה ולהכנס בדרכי התשוב' אשכילך ואורך בדרך זו תלך. ביום ההוא ישליך האדם מעליו כל פשעיו אשר עשה ויעשה עצמו כאלו היום נולד ואין בידו לא זכות ולא חובה וזה היום תחלת מעשיו ואז ישוה דרכיו ויפלס אורחותיו ולא ינועו מעגלותיו מדרך הטוב ומדה זו תביאהו לשוב בתשובה שלמה שאם לא יעשה עצמו כמשליך גילולי כובד העונות ועוצם החטאים אשר עשה יבהילוהו ולא יניחוהו לשוב כי יאמר בדעתו הנה חטאתי ועויתי ופשעתי וכזאת וכזאת עשיתי ועברתי ושניתי ושלשתי עד אין ספורות ואיך אבא עוד לפניו כבשת גנב כי ימצא בושתי ממעשי לעמוד לפניו וללכת לפניו ולדבקה בו ואיך ארמוס חצריו ואיך אספר חקיו והיצר המסית המדיח היושב במפתחי הלב המתחדש בכל יום בקרבו וצופה תמיד ומבקש להכשילו משיא לבו לעצה הרעה הזאת ומניח אותו מדרך הטוב והישר. לכן טוב להשליך כל פשעיו מעליו במחשבתו ולעשות לו לב חדש וככה יעשה אותו ביום טהרתו בהתנדב רוחו אותו להיות עבד לבוראו יפיל תחנתו לפניו ויאמר. אנא השם חטאתי עויתי פשעתי וכזאת וכזאת עשיתי מיום היותי על אדמתי עד היום הזה ועתה נשאני לבי ונדבה רוחי לשוב אליך באמת ובתמים בכל לב ובכל נפש מאד והנני מודה ועוזב ומשליך מעלי כל גילולי ועושה לב חדשה ורוח חדשה להיות זריז ומשכיל ביראתך ועתה ה' אלקים הפותח יד בתשובה לקבל הפושעים ומסייע לבאים לטהר פתח ידך וקבלני בתשובה שלמה לפניך וסייעני להתחזק בתורתך וביראתך ועזרני נגד השטן הנלחם בי בתחבולות ומתנקש בנפשי להמיתני לבלתי ימשול בי ורחקהו ממאתים וארבעי' ושמונה איברים שבי והשקיעהו בתוך מעמקי מים וגעור בו לבל יעמוד על ימיני לשטני ועשה אשר אלך בחקיך והסר לב האבן מקרבי ותן לי לב בשר. אנא ה' אלקי שמע אל תפלת עבדך ואל תחנוניו וקבל את תשובתי ואת תחנתי ואת בקשתי וכו' ויוסיף להרבות בתפלה כאשר ירצה. ותמיד ירגיל להזהיר ולהרגיל עצמו על דבר התשובה וזה הדרך שילך בו להזהיר עצמו להשמר מכל חטא בבקר בעת הקיצו יחשוב בלבו כל דרכיו ויפשפש במעשיו ולא יעות כפי כחו אפי' בפסיעה א' עד זמן האוכל ובעת האוכל אם עות שום דבר יתודה מיד על הדבר כפי הויתו והוידוי הזה ירחיקהו מכל עון ואם בא לידו עביר' ירחיקהו וירחק ממנו כי יאמר איך אעשה הרעה הגדולה הזאת להתודות על הדבר ולחזור עליו ואהיה מאותן שנא' ויפתוהו בפיהם ובלשונם יכזבו לו ולבם לא נכון עמו ולא נאמנו בבריתו ואהיה כטובל שרץ בידו ואף כי אהיה בדעת קלה לפני בוראי ולא אוכל לעמוד נגד תאותי מפני כבודו שעה מועטת כזאת ובהעלותו על לבו ישמור מעבירה ויהיה רץ כצבי וגבור כארי לעשות רצון אביו שבשמים ואף מעון עקביו יהיה נזהר כי כל דרכיו יהיו במשקל. הגיע עת האוכל ופשפש במעשיו ולא מצא יהיה מודה ומשבח לבוראו שעזרו משונאו וזכה להיות בתשובה שעה א' בעולם וכמו שעש' מן הבקר ועד עתה כן יעשה עד זמן אכילה בערב ויתודה ג''כ קודם אכילה וכן יעשה עד זמן שכיבה הרי ג' פרקים ליום לג' וידויין ככה יעשה מיום תחלת תשובתו עד חדש או שנה כדי שיהיה קבוע ומוחזק ביראת הבורא ויניח כל מעשיו הרעים וכשישמור מן העבירות שהיה רגיל בהן וכמה פעמים יבאו לידו ויזהר מהן יהא בטוח ולא יתירא עוד כי מן השמים יסייעוהו ואף העבירות שעשה יחשבו לו לזכיות ועל פשעיו הישנים שהשליך מעליו יהא תוהה ומתחרט עליהם ויבקש לבורא למחותם מס' הזכרונות וגם טוב שיענה עצמו ואם הוא חלוש ואינו יכול לסבול עינויי' קשי' ימשוך עצמו מתאותו ולא ימלא תאותו במאכליו ומשתיו וכן אמ' הראב''ד ז''ל שהי' א' מחסידי העול' אומ' הגדר הגדול והמופלא במניע' המאכלות וזהו פי' לדבריו אל יחשוב אדם לגמרי שלא יאכל בשר ולא ישתה יין כי די לנו במה שאסרה תורה אך בעוד שהמאכל לפניו ועודנו תאב לאכול ממנו ימשך ממנו לכבוד בוראו ולא יאכל כדי תאותו וזה הדבר יזכירנו אהבת הבורא יותר מתענית א' בשבוע כי זה בכל יום מידי אכלו ושתותו ועוד יוסיף להיטיב וישים לבו לתורה ואם היה רגיל ללמוד דף א' ילמוד ב' דפין כי גדול תלמוד שמביא לידי מעשה ויהיה מיסר עצמו בכפיית היצר לתורה ולמצות והן הם ייסורי אהבה ואל ילך בקרי בקיום המצות כי מי שעושה דבר במקרה פעמים עושה ופעמים מניח אבל הכל יעשה תמיד ולא יניח בשום ענין ואפילו מפני הבושה כמו מי שרגיל לקיים מצות ג' סעודות בשבת ונתארח אצל בני אדם שאינם מחזיקים באותה מצוה אין לו להניח המצוה מפני הבושה וכן כל כיוצא בזה ואם עשה כן להיות זהיר בקיום המצות ולא יניח ענין ונפטר בחצי ימיו נותנין לו שכרו כאלו חיה כל שבעים שנה בימי שנותיו ועשה אותה מצוה וזהו שאמר שלמה מתוקה שנת העובד אם מעט ואם הרבה יאכל משל למלך ששכר פועלים וכו' כדאיתא במדרש ר' תנחומא ואל יחשוב השב בנפשו למה זה הבל איגע כי איך תועיל תשובתי נגד עונותי וכל מה שאוכל לעשות איך יעמוד כנגד כובד עונות שעשיתי מי שלבו נוקפו על תשובתו שאינה שלימ' אומר כן אבל השבים בלבב שלם ותוהים על עונות ראשונים כבר הבטיחנו ה' על ידי עבדו יחזקאל הנביא כי פשעיו לא יזכרו שנא' והרשע כי ישוב מחטאתיו וכו' ועוד כתב על הנבהלים מעונותיהם לחזק ידיהם לשוב ואתה בן אדם אמור אל בית ישראל כה אמרתם לאמר וגו' שובו שובו מדרכיכם הרעים ולמה תמותו בית ישראל. וביד כל נביאיו הזהירנו ה' ושלוח על דבר התשובה וגם רבותינו חכמי הגמ' הזהירו מאד על התשובה ואמרו שוב יום א' לפני מיתתך עוד אמרו גדולים בעלי תשובה יותר מצדיקים גמורים וגדולה תשובה שמגעת עד כסא הכבוד שנאמר שובה ישראל עד ה' אלהיך והוא מן הדברים שנבראו קודם שנברא העולם ועל ידי התשובה יבא הגואל שנאמר ובא לציון גואל ולשבי פשע ואין מי שיוכל להגיע עד היכן כח התשובה לכן כל ירא וחרד יתן אל לבו לשוב אל ה' מכל חטאיו ויכוין לבו לעבוד את בוראו ויהי' ערום ביראה לבקש צדדין איך יוכל לעבוד את בוראו ולשוב אליו בתשובה שלימה ויחזור בכל כחו לעשות חפצי בוראו בינו לבין קונו לא לעיני רואים להתפאר ואשרי הזוכה והמזכה את הרבים שכל העולם לא נברא אלא בשבילו שנאמר סוף דבר הכל נשמע את האלהים ירא ואת מצותיו שמור כי זה כל האדם עכ''ל. [ארחות חיים ענינים אחרים מתשובה סימן כ''ה].
------
תשובה מגעת עד כסא הכבוד שנא' שובה ישראל עד ה' אלקיך. בעלי תשובה באין עד מקום שאין מלאכי השרת רשאין שהן רחוקים מהשכינה ל''ו אלפים רבבות פרסאות כי יש חצר גדול לפני הקב''ה כל כך שנאמר שרפים עומדים ממעל לו על כן שובה ישראל עד ה' אלהיך קחו עמכם דברים ושובו אל ה'. ד' הם חלוקי כפרה לבעלי תשובה א' מואתחנן וב' באתם נצבים וא' בנביאים לכן בזאת יכופר עון יעקב ותמצא בזה כל האלפא ביתא חוץ מד' לפי שד' תשובות נרמזות בו. אין זה מן הספר. שאל ר' מתיא בן חרש את ר' אליעזר בן עזריה שמעת ד' חלוקי כפרה שהיה ר' ישמעאל דורש אמר לו ג' הן ותשובה עם כל אחד מהן עבר אדם על מצות עשה ועשה תשובה אינו זז משם עד שמוחלין לו שנאמר שובו בנים שובבים עבר על לא תעשה ועשה תשובה תשובה תולה ויום הכפורים מכפר שנא' כי ביום הזה יכפר עבר על כריתות ומיתות בית דין ועשה תשובה תשוב' ויום הכפורי' תולין וייסורין ממרקין שנא' ופקדתי בשבט פשעם ובנגעי' עונם אבל מי שיש בידו חלול השם תשובה ויום הכפורים וייסורין תולין ומיתה ממרקת שנא' ונגלה באזני ה' צבאות אם יכופר העון הזה לכם עד תמותון פר''ש ז''ל למדנו שיש עברה שאין כפרתה אלא במיתה וכ''כ הרמב''ן ז''ל וכן פי' ה''ר יהונתן ז''ל וי''מ שאין מיתה מכפרת אלא מיתה קודם זמנו ונפקא להו ממה דאמרינן בפרק נגמר דין דמיתה מעצמו אינה מכפרת כיון דמית כי אורחיה ופי' תולין מגינין עליו מן המיתה וכשיבואו עליו ייסורין לא יזכור עוד עונו. כלן תולין פי' כל ימיו עומד בתליה שאם ישוב עוד באותו עון יחשב גם הוא אלא אם מת ולא שב לאותו עון מיום שהתודה עליו סר עונו וחטאתו תכופר ויחשב לו אותו עון לצדקה ואפשר שזהו פי' תולין בכאן שהדבר בתליה אם יחשבו לו בזכיו' אם לאו ע''כ אינו מן הספר. כל מי שמתענה ד' פעמים בשנה ג' ימים רצופין וג' לילות מוחל לו הקב''ה כל עונותיו ואלו הן הזמני' קודם עשרה בטבת קודם י''ז בתמוז קודם ר''ה ובי' ימי תשובה. ארבעה תשובות הן ואלו הן תשובת הבאה תשובת הגדר תשובת המשקל תשובת הכתוב. כלל אמרו בתשובה כפי הנאת החוטא יש לו לעשות תשובה. אם חטא אדם בהשחתת זרע מרוב חמום התאוה שחת ארצה ומתחרט על חטאו יתענה לכוף יצרו ולא ירחץ בימים רצופים לבד שבתות וי''ט ור''ח או מ' ימים שני וחמישי ואם פגע בהן ר''ח ישלם אחר כנגדו וביו' תעניתו לילה שלפניו ושלאחריו לא יאכל בשר ולא ישתה יין אבל בשאר ימים יאכל ככה יעשה למ' הימים. תשובה הבאה שיש לו תאוה בקושי אבר מאד וימנע עצמו ולא יוציא ואל ישחית זרעו עוד זו היא תשובה הבאה. ואם חטא באשה ובאת לידו אותה אשה או אחרת כנגדה והוא יכול לחטוא בה ונמנע ממנה שהוא ממית יצרו מלעשות תאותו וימנע עצמו מן החטא אע''פי שהוא יכול לחטוא בה ומונע עצמו ממנה זו היא תשובה הבאה. תשובת הגדר יגדור עצמו מדבר זה ואל יסתכל עוף בהמה וחיה בשעה שהן נזקקין זה לזה פן יקשה אבר ואל ידבר דבר המביא לידי תאוה ואל יראה שחוק נשים שנה או שנתים ולא בפני אשה ולא בחזה שלה ולא בדדיה ולא אשתו נדה כל זמן שלא טבלה ולא יראה מחול נשים או בתולות שלא יתאוה להן ולא שחוק שלהן ולא יאכל בשר ולא ישתה יין ולא ירחץ ויתודה בכל יום ויתענה מ' יום רצופין ואם יעשה יותר טוב לו וזהו תשובת הגדר. תשוב' המשקל לא יגע בבשרן ובמלבושיהן בעודן עליהן ויצטע' גופו בשכיבה ביום ובלילה או כפי הוצאת הזרע ישקול בעצמו שלא יחמם בחימום מרחץ ויקבל עינוי הגוף כמשקל ההנאה וימנע עצמו מתענוגות בני האדם וזהו תשובת המשקל. תשובת הכתוב אם בא על פנויה בתולה או בעולה בין כדרכה בין שלא כדרכה יחשוב בלבו מה שחטא בביאת פנויה יתן אל לבו כשבא עליה שלא טבלה וכל אשה רואה נדות וכיון שלא טבלה הרי היא בכרת ואם חטא בנערה המאורסה או באשת איש שהיא בחנק ולא שכב עמה אמנם חטא בה בהכנסת עטרה או הערה בה בין כדרכה בין שלא כדרכה או בכל העריו' או בביאה כרצונה מעוות לא יוכל לתקון והוא חייב מיתה על כן חייב לסבול כל הדינין המשולים למיתה ישב בקרח בתוך השלג בכל יום שעה אחת כדי שיוכל לגמור והוא רחום עד שמע ישראל ופסוק שמע או בימות החמה לפני הזבובים או יסבול סמים שהן קשין כמיתה ואין לו להשתמש עם אשה כי אם באשתו ולא ירים עיניו באשה פי' באשתו כשהיא נדה ולא יקרוץ להן אפילו באשתו כשהיא נדה ולא יבא עם אשתו הטהורה בגנות בפריצות כגון בחצרות ובפרדסות ולא יהיה דש לזרוע חוצה ולא יהיה עסקו עם נכרית כלל ויש לו להתודות בכל יום בבכי ואנקה בכל מיני סגוף וצער מאחר שאסרה על בעלה אבל אם אנסה שלא אסרה די לו כמו בעריות אחרות שעבר עליהן שיתענה וילקה מ' ימים רצופים וישכב לארץ ולא ירחץ ולא יתענג ולא ילך בשחוק ולא בטיולים. [ארחות חיים ליקוטים מספר הכפרות סימנים כ''ב—כ''ד].
------
אמר רבי שמעון בן לקיש משום רבי שמעון ברבי יוסי ורבנן [פסחים קי''ט ע''א] מאי דכתיב וידי אדם מתחת כנפיהם, פירוש מתחת כנפי החיות, כדי לקבל בעלי תשובה מפני מדת הדין, וימינו פשוטה לקבל שבים. תשובה מגעת עד כסא הכבוד, שנאמר שובה ישראל עד ה' אלוהיך. בעלי תשובה באין עד מקום שאין מלאכי השרת רשאין לבא, שהם מרוחקים מן השכינה ל''ו אלפי רבבות פרסאות, שיש חצר גדול לפני הקדוש ברוך הוא כל כך, שנאמר שרפים עומדים ממעל לו. שובה ישראל עד ה' אלוהיך. קחו עמכם דברים ושובו אל ה'. אני ה' מלמדך להועיל. בני קח אמרי ותמצא נועם לנפשך. אני בראתיך, יצרתיך, עשיתיך, הנקתיך, קדשתיך, האכלתיך, הלבשתיך, הלמדתיך, הורתיך, הזהרתיך ליראה את שמי הגדול הגבור והנורא. נתתי לך תורתי לקיים מצות ולדבקה בה כל הימים, לזכור טובתי אשר לך. הזהרתיך מלחטוא לפני, ושלא לשמוע לאל זר אשר בלבבך הערל והטמא והמחטיא את לבך הזונה אשר רוח זנונים בו. שוב אלי בכל לבבך ואני אמציא תועלת לך, כי תשובה בראתי לך בטרם הרים הטבעו, כי אהבתיך.
בני שוב למקום בכל לבבך ובכל יהביך. וזכור בוראך אשר בראך, טרם תלך אל ארץ עיפתה חשך וצלמות. והנה ידו פשוטה לקבל שבים, כי הקדוש ברוך הוא מחבק לכל השבים ומקבל אותם, שנאמר וימינו תחבקני, זה המתחרטים על מעשה הלבבות השובבים. ארבעה הם חלקי כפרה לבעלי תשובה, אחד בואתחנן, וב' באתם נצבים, הרי ג' בתורה, ובנביאים כתיב לכן בזאת יכופר עון יעקב, כל האל''ף בי''ת בו חוץ מן דל''ת, כי ד' תשובות נרמזות בו. כל שמתענה ד' פעמים בשנה ג' ימים רצופים וג' לילות, מוחל לו הקדוש ברוך הוא כל עוונותיו, ואלו הן, קודם עשרה בטבת, קודם שבעה עשר בתמוז, קודם ראש השנה, ובעשרת ימי תשובה, ובנביאים ביחזקאל ג' אם ישמעו ואם יחדלו, ואמר השומע ישמע והחדל יחדל.
וד' תשובות הן, ואלו הן. (תשובות) [תשובת] הבא, תשובת הגדר, תשובת המשקל, תשובת הכתוב.
בני שים אזנך לתוכחתי, וכגון זה אמרתי, יש חוטא בהשחתת זרע. יש חוטא לבא על הפנויה, בתולה או בעולה, ואינו נותן אל ליבו כי כל אשה רואה נדות, ואינה טובלת כשהיא פנויה, הרי הוא כבועל נדה בטומאה. יש בועל נערה המאורסה או אשת איש. יש מכה רעהו, או שופך דמו באונאה. יש מקניטו בדברים, או לוקח פרנסתו. יש גונב או גוזל או מלוה בריבית. יש מאנה את חבירו. יש מסיג גבול רעהו. יש מונע מלתת צדקה. יש זולל וסובא. יש בסעודת הרשות. יש בשתיה. יש בהנאת גופו. יש בדברים בטלים. יש במיני שמושים באשה. יש בקלות ראש. יש במלשינות. יש בשבועת שוא. יש בחרמות. יש במספר קומי. יש בהשחתת זקן. יש בחילול השם. יש בהזכרת שם שמים לבטלה. יש במשא ומתן. יש בכיבוד אב ואם. יש בזלזול חכמים. יש בראיה. יש בשמיעה. יש בשמע שוא. יש בדיבור הפה. יש בקושי ערוה. יש בחניפות. יש במחלוקת, יש חוטא ומחטיא ומדבר שקר. יש שונא תוכחות. יש רודף אחרי רננות ושררה. יש בנבלה. יש בהרהורים. יש עושה ומאריך לו. יש קונה עולמו בשעה אחת. יש נוחלין ומנחילין, שנאמר להנחיל אוהבי יש ואוצרותיהם אמלא.
אשרי האיש מייסר ליבו, ושב בתשובה שלימה, ועובד את בוראו בכל לב ובכל נפש ובכל מאודו, בכל דרכיך דעהו, והכר בוראך, ושוב אליו בתשובה שלימה. אין אמונה כאמונת אל אחד. אין לקח כלימוד הלב. אין עטרה כעטרת הענוה. אין זירוז כזירוז החבורה. אין רנן כרנן הרוחה. אין הדור כהדור הגיון, אין קלוס כקלוס קדושה. אין טכס כטכס טובה. אין נהוג כנהוג נעימה. אין חמוד כחמוד חסידות, אין זהור כזהור אמורים. אין קדום כקדום קרבן. אין מעלה כתשובה. אין טובה כתשובה. בני שמע אמרי והט אזנך לתשובה.
כלל אמרו בתשובה, כי כפי הנאת החוטא, יש לו לעשות תשובה. אם חטא אדם בהשחתת זרע, מרוב חמום התאוה הוציא שכבת זרע ושיחת ארצה, ועתה מתחרט על חטאו, כחום לבבו יתענה לכוף יצרו, ולא ירחץ במים בארבעים ימים רצופים, לבד שבתות וימים טובים וראש חודש, או ארבעים ימים שני וחמישי ושני. ואם יפגע בו ראש חודש, ישלים אחר כנגדו. וביום תעניתו לילה שלפניו ושלאחריו לא יאכל בשר ולא ישתה יין, אבל בשאר ימים יאכל. ככה יעשה לארבעים ימים.
תשובת הבא שיש לו הנאה בקושי אבר מאד, וימנע עצמו, ואל יוסיף ואל ישחית זרעו עוד, זו היא תשובת הבא. תשובת הגדר, יגדור עצמו מדבר זה, ואל יסתכל בעוף ובהמה וחיה בשעה שהם נזקקים זה לזה, פן יקשה אברו, ולא יטה ולא ידבר דבר מעניני תאוה. זו היא תשובת הגדר. תשובת המשקל, כפי הוצאת הזרע ישקול בעצמו שלא יחמם בחימום מרחץ, ויקבל עינוי הגוף במשקל ההנאה, וידאג ליבו, למען ימנע מתענוגות בני האדם. תשובת הכתוב, כפי חומר הכתוב יעשה, ילקה, יורה לכל שחטא. ואם בא על הפנויה, בתולה או בעולה, בין כדרכה בין שלא כדרכה, יחשוב בליבו מה שחטא בביאת פנויה זו, יתן אל ליבו, כשבא עליה שלא טבלה, וכל אשה רואה נדות, וכיון שלא טבלה הרי הוא בכרת.
תשובת הבא, אם באה לידו אותה אשה או אשה אחרת והוא יכול לחטוא בה, ונמנע ממנה שהוא מתגבר את יצרו מלעשות תאותו, ומונע עצמו מן החטא, זו היא תשובת הבא. תשובת הגדר, לא יראה שחוק נשים שנה או שנתיים, ויתענה ארבעים ימים, ולא יסתכל בפני אשה לא בחזה לא בדדיה ולא בבגד הערוה, ולא אשתו נדה כל זמן שלא טבלה, ולא יאכל בשר ולא ישתה יין, ולא ירחץ, לא יראה מחול נשים ובתולות, שלא יתאוה להן ולא חשוק שלהן, ויתודה בכל יום, ויתענה מ' ימים רצופים, ואם יעשה יותר, טוב לו. תשובת המשקל, לא יגע בבשרן ולא במלבושיהן בעודן עליהן, ויצער גופו בשכיבה ביום ובלילה. תשובת הכתוב, כרות יכרת עצמו מהנאת הגוף, ישכב בקושי ולובש שחורים וילקה ויצטער.
אם חטא בנערה המאורשה [שהוא בסקילה], או באשת איש שהוא בחנק, ולא שכב עמה, אמנם חטא בה שנהנה ממנה בהכנסת עטרה או הערה מקורה, בין כדרכה בין שלא כדרכה, או בכל העריות, או ברצונה שנתרצית לו לטעום מים גנובים מרוב חשק ערותה, או בביאה, מעוות לא יכול לתקון הוא, אם לא שב בתשובה שלימה. תשובת הבא, שבאה לידו זו או אחרת, ולבו מת אחריה, ומונע ומעביר רוחו, ואף על פי שהיה יכול לעשות כבראשונה, מונע עצמו. תשובת הגדר, ימנע עצמו מלראות פני נשים ותכשיטיהן, בין עליהן בין שאינן עליהן. ולא יהיה במקום שהן שוחקות. ולא ישמע קול נגונן אף בכינור. ולא יריח בשמים שעליהן. ומתרחק מלילך ומלישב עמהן. ולא ישמע שום דבר חשק תאוה. ולא ירים עיניו באשה אף לאשתו כשהיא נדה. ולא יקרוץ להן בעיניו ובשפתיו, ולא ימלול באצבעותיו לשום אשה, אף לאשתו כשהיא נדה כל זמן שלא טבלה. ולא יתייחד עם שום אשה. ולא ישכב עם אשתו הטהורה, בגנות ובפריצות, כגון בפרדסות ובחצירות. ואינו דש באשתו לזרות חוצה. ולא יהיה עסקו עם נכריות כלל. תשובת המשקל. יש לו לשקול צער נערה המאורסה כנגד שנהנה ממנה. אסור שנה תמימה לאכול בשר ולשתות יין, לבד שבתות וימים טובים. ולא יאכל לחם חם. ולא ירחץ כי אם בערבי שבתות ובימים טובים. ולא ילך לראות שום שחוק, אך לברכת חתנים. ולא יעדן עצמו לשום דבר. וילקה בכל יום. וישכב על הקש וכר בראשו. ויסיר רוח הבהמות שבו חמד התאוה, מהיות קשתו ננערת. וחיי צער יחיה. ושק ילבש על בשרו. ולא ידבר בענין התאוה כלל. ולא ידבר עם אשה בשווקים, ומשמשים ומיני אהבה ומיני חשק ומיני חמודים. תשובת הכתוב. הבא על אשת איש חייב מיתה, אם כן יסבול כל הדינין המשולים למיתה, ישב בקרח בתוך השלג, בכל יום שעה אחת, כדי שיכול לגמור והוא רחום עד שמע ישראל וכל הפסוק של שמע, או בימות החמה לפני הזבובים אם יכול לסבול, או יסבול סמים שהם קשים כמיתה. ואין לו להשתמש עם אשה, כי אם עם אשתו. ויש לו להתוודות בכל יום בבכי ואנקה, בכל מיני סיגוף וצער, מאחר שאסרה על בעלה. אבל אם אנסה שלא אסרה, די לו כמו בעריות או כריתות אחרות שעבר עליהן, שילקה ויתענה מ' ימים רצופים, וישכב לארץ, ולא ירחץ ולא יתענג, ולא ילך בשחוק ובטיולים.
הבא על נכרית, חייב הוא להתענות מלהיות קשור עמה באש. ולא יאכל בשר, ולא ישתה יין, ולא ירחץ, עד שוב אף ה' ממנו. וכן הבא על שפחה כנענית, יתענה ולא ירחץ ארבעים ימים. המחבק נשים והמנשקן והממשמשן בלא שכיבה, יתענה שני וחמישי ושני, ולא יעשה עוד, ולא יבא עוד פתח הבית שלהן, פן יבא לידי הרגל עבירה. הבא על נדה, אפילו אשתו, יתענה ארבעים ימים, וילקה בכל יום, ולא יאכל בשר, ולא ישתה יין, ואל יאכל לחם חם. ואם חיבקה, או בא עליה בחיבוק אבריה, או נשקה, יתענה, ואסור להביטה כשהיא טמאה, ולא לחבקה, ולא לנשקה, ולא ירבה עמה דברי תפלות, ולא יאכל עמה, ולא ישב, ולא ישכב אצלה, ואפילו בלא קירוב בשר, עד שתטבול במים, ואז ישמש עמה בטהרה ובקדושה להיות תאותו תאוה, וישעשע עמה בלא געגועיה לאהוב אותה, שלא יהרהר באשה אחרת, כי אם עליה.
כל אדם יהיה זהיר בעצמו מכל דברים המביאים לידי תיעוב, כגון להיות עם נשים כלל. וכמו כן באכילה שאדם להוט אחרי גרונו, פן יאכל ספק איסור כל עיקר האסור לו, יש לו לידע מי השוחט, שיהיה בקי בכל הלכות שחיטה, וכן מי הוא הבודק, שיהיה בקי בכל פרקי הריאה בכל הענינים, שאם יהיה שוגג שמצאו אחריו טריפה, יש לו להזהירו פעם אחת, ואם יעשה פעם אחרת יעבירוהו כמשפט, ואסור לאכול מבדיקתו עד אשר יתקן עותתו. וכן השוחט ומצאו אחריו נבילה, שחיטתו פסולה. המנקר ומצאו אחריו חלב, מלקין אותו, ומזהירין אותו מאומנותו שלא יעשה עוד, ואם יעשה עוד ואינו נזהר, מעבירין אותו לגמרי, ומלקין אותו, ולהכריז עליו בקהל עד שתראה תשובתו שלימה, בלא רמאות ובלא נבול, ולאחר שיעשה מה שגזרו עליו, אז אחינו הוא, כי כל הנמצא חלב אחריו, והשוחט שנמצא אחריו נבילה או אחר הבודק טריפה, פסול, עד שתראה תשובתו בצידו. וכן המגבן גבינים מחלב שאין ישראל רואהו, וכל החשוד בדבר איסור, מעבירין אותו עד שישוב תשובה ניכרת.
מי שחטא במסיבת הרשות, ובשתיית זולל וסובא, יש לו למנוע עצמו מלעשות עוד מלסעוד, כי אם בסעודת מצוה, ולא ימשוך ביין את בשרו, ולא בשכר, כי אם על שולחנו עם ביתו. ואין לו להתענג במיני תענוגים, ולמעט באכילה ובשתיה, פת במלח תאכל כפי כחך שתוכל לסבול, יין במשורה תשתה, ועל הארץ תישן, וחיי צער תחיה, ובתורה תהיה עמל, ואי אתה ניזוק.
המכה את חבירו, יבקש ממנו מחילה, וטוב לו, וילקה, ולא יגביה עוד ידו על חבירו. אבל רבינו תם פסק לכרות לו אגרופו. ואם רצח, יגלה ג' שנים, וילקה בכל יום, ויאמר כי רוצח הוא, ולא יאכל בשר, ולא ישתה יין, ולא יגלח את שערו, ולא יכבס בגדיו, כי אם ראשו פעם אחת בחודש, ויקשור ידיו בשלשלאות של ברזל, או בצוארו, ויבכה בכל יום על זה, ויתודה בכל יום, עד שיגמור תעניותיו וגלותו. ואחר כך יתענה שנה תמימה שני וחמישי ושני, אף על פי שהתענה ג' שנים בכל יום. ולא יעשה רעה לשום אדם, ויהיה שפל ונדכה ושתקן לכל אדם אולי יש תקוה. ואם לקח ריבית מישראל, יש לו להשיב לו או ליורשיו הריבית שלקח ממנו. אחד הנותנו ואחד הלוקחו. ולא ילוה בריבית לשום אדם, אפילו לגוי, שנה אחת, בין ריבית בין אבק ריבית. ואפילו ריבית דברים אסור, כי העושה דבר זה, לא יחיה לעולם הבא בתחיית המתים, וימות מהרה ויתמוטטו נכסיו. וכל הערמת ריבית לא יעשה, וישוב בתשובה שלימה לפני בוראו. הגוזל מחבירו, או גונב לו ממונו, יש לו לפרוע לו או ליורשו כל מה שגנב או גזל מכל וכל, ויותר יתן לו, כי הפסידו מן הריוח. ויש לו ללקות על לאו שעבר ולהתענות בו, כי על כל עבירה היה לו להתענות ארבעים ימים. ועל כריתות ומיתות בין דין לצער ולסגף גופו כפלים. ועל לא תשא יותר מכולם. וכשמשיב את הגזילה, ישמור עצמו שלא יקבל פקדונות, ושלא ילך על ממון חבירו, ויתרחק מממון שאינו שלו, ויתן צדקות יותר משאר בני אדם, ויעשה גמילות חסדים מגופו וממונו, ואז ימצא כפרה.
כפר בעיקר והמיר דת, הרי עבר על כל התורה כולה, וצריך להסיר כל מלבושי תפארת, ולא ישית עדיו עליו, ויתאבל ויבכה ויתענה ויצטער כמה שנים, עד שיתמכמך רוחו, ויתכפר עונו. ולא יאכל בשר, ולא ישתה יין, ולא ירחץ, כי אם מעט בכל ערב שבת וערב יום טוב, וראשו פעם אחת בחודש או פעמיים, וימנע עצמו מלכת לבית שחוק וגילה, ואל ישב אצל כומרים וגלחים, וכל מקום שמדברין מטומאות עבודה זרה, ויתרחק מכל התועבות ומכל הנאות שבהם ומפתח ביתם. ומיד שעשה תשובה, יטבול אחר הטינוף, והרי הוא כשאר ישראל. ומכל ענין ישוב אל בוראו, ויצטער כפי מה שנהנה. ועל אשר שמח ביום חגם, וחילל את השבת, והשתחוה לעבודה זרה, ונהנה מדבר אסור, ושתה יין נסך, ובעל בת אל נכר, ועבר כריתות, על כן יזהר לשוב אל בוראו ולשמור עצמו מכל חטא, ויעבוד בוראו בכל לבו ובכל מאודו, ויקבל כל אדם בשמחה.
המבזה חבירו והמלבין פניו, אף בינו לבין עצמו, קשה לו כמות, וכל שכן ברבים, ואומר לו דברים שקורעין לבו, ומנתקין גידיו ומורשי לבבו, וברבים שמבזה הוא וזרעו, במה יש לו תשובה על זאת, אם לא שיבקש עליו ויחנן לפניו למחות על עלבונו, וצריך לו להשתטח תחת כפות רגליו, שנאמר לא תונו איש את עמיתו, ויראה אפילו אונאת דברים.
יש עבירה קלה בעיניך, וקשה מחמורה. המוציא שם רע על חבירו כמו נואף וכיוצא בו, שנאמר ויסרו אותו. המבזה את חבירו, קשה מהמכהו ומהסוטרו בלחייו. המקפח פרנסתו, קשה מגזילתו. המונע מלתת לו צדקה, קשה מגונב לו ממונו. הגוזל פרוטה לעני, קשה מגוזל ממון לעשיר. המדבר עליו כזבים, קשה מכולם. המחטיא קשה מן החוטא. המלעיג קשה מכל העובר. המתלוצץ מעובר עבירות בעצמו. המקניט קשה מהמכהו. המקנא קשה מהחובלו.
הנשבע בשם קשה מכל פשעים, כי השבועה מראה כאילו מגעת עד כיסא הכבוד. מי שנשבע בחיי המלך, אפילו מן האמת, קשה על הכל, שהוא עובר על דבריו. ועל כן אל תתמה כי לא ינקה ה' את אשר ישא את שמו לשוא. למה יקצוף האלוהים על קולך. כי השבועה קשה ומכלה את הכל. החרם הוא השבועה, כי העובר על החרם כאילו עובר בכל התורה כולה. חרם בגימטריא רמ''ח. אם חטא בשבועה או בחרם, יש לו ללקות כמה פעמים, ויש לו ליזהר מלשבע בתורה או בנשמת אבותיו, כי אם בראשו או בגופו. וישבע לקיים המצוה, ושלא יעבור על דברי תורה, ולא יזכור שם שמים לבטלה, ויזהר כשיברך השם הנכבד והנורא שיברכנו ביראה, שנאמר את ה' אלוהיך תירא. כשמזכיר בוראו ירעד, שנאמר עבדו את ה' ביראה. ואל יהרהר בו בבית הטינופת, ובלא רחיצת מים. ועל כן ירחץ ידיו כל שעה. המסיג גבול ילקה, וישיב לו כפלים.
המדבר בבית הכנסת בשעה שמתפללים, משיג גבול המקום שהוא ניצב בעדתם, ויש לו לשבת במורא לפני המלך הקדוש הנכבד והנורא. שב לפניו ביראה ובענוה בלב נשבר. התחנן לפניו ואז יהיה קרוב אליך ונמצא לך וישמע תפלתך, אך שתתפלל בכונת הלב. ואם דיברת דברים בטלים כאילו מתלוצץ, ולא נתת יראתו על פניך, לכן התפלל בכל מיני כוון והכנעה לפניו, ותתודה חטאתך, ותברכהו. המלשין על חבירו, הרי הוא משניאו בעיני השר, ומעליל עליו לקחת ממונו, וממית את חבירו בעוני, ואשת חיקו ובניו ובני ביתו. ואם היה גוזל ממונו, לא היה לו צער כל כך, וחטא גדול הוא זה, על כן ישלם לו מלשינותו, ויהיה לו כעבד, ויבקש ממנו מחילה בפני כל בני ביתו. והוא לימד השר לקחת ממון מכל בני ברית, על כן ראה כמה עבירות יש בזה, ויש לו לשבר רוחו בכל כוחו, עד שיתכפר בדבר. אמר ריש לקיש מאי דכתיב אם ישוך הנחש בלא לחש, לעתיד לבא מתקבצות כל החיות כולן אצל הנחש ואומרות לו, ארי דורס ואוכל, זאב טורף ואוכל, אתה מה הנאה יש לך. והוא אומר מה יתרון לבעל הלשון, כי למלשין אין לו רפואה, אם לא שישיב למי שהפסיד כפלים ממה שהפסידו, ואם אין לו לשלם יבקש לו מחילה וישוב לה' בכל לבבו ובכל מאודו. הרכיל אין לו רפואה, אם לא יבקש מחילה, ויפייס הנכלם, ואל יעשוק אותו עוד.
אל תחנוף האדם, פן תשכב ותרדם לעד, ואם מנהגו להחניף, ישוב מדרכו הרעה, כי החניפות מרבה הרעה, והקדוש ברוך הוא שונא אותו, שנאמר כי לא לפניו חנף יבא. בני אל תתחבר לחנפים ולגאים, כי ירדו למות פתאום. ומי שיש לו רוח נמוכה, הברכה לו סמוכה.
וגם אלה הגיד לי ריש לקיש, הזהר באזהרת לאוין, פן תעבור באזהרתן, שעליהן אתה צריך ללקות מכת מרדות. ואם עברת, התענה ארבעים ימים רצופים, ותלקה בכל יום, כי מלקות שלהם עומד במקום מיתה. ועתה בזמן הזה אין מלקות, על כן הזהר מלחטוא, וכל לאו תתקן כפי העבירה.
המגלח זקנו בתער, עובר בה' לאוין, אל תשחת את פאת זקנך. ואל תספר קומי, משום ובחוקותיהם לא תלכו. ואחרים אשר המה בכתובים. המספר קומי, פירש ר''ש [ז''ל] לפנים במצח, מדרכי האמורי, שמסתפרים לפניהם, ומשיירין בלורית מאחוריהם. ל''א דין אמורים לגלח שער שלמעלה מן האזנים, וזה קומי. בתשובת הגאונים. העובר לאו ילקה ויתודה, ואל יחטא עוד. אבל מלך מסתפר בכל יום. כהן גדול מערב שבת לערב שבת. כהן הדיוט אחת לשלושים יום. הזהר בעשה לקיימו, פן יכוך מכת מרדות. ותקיים כל אחת ואחת וטוב לך. והוי זהיר בוחי אחיך עמך. ולא תסיג את גבולו, ולא תקח את מחייתו בשום ענין, כי אם בסחורה או מטבע כנגד השלטון. ואם יבוא אחר ויוסיף לו כדי ליקח מחבירו, זה הדבר לא ניתן למחול, ונקרא רשע, ואין גזלן כמוהו. ואם לא ישמע למייסריו ולמוכיחיו לעשות תשובה, יש להבדילו ולנדותו עד שיתקן עותתו בתשובה. ואם לא, יהא מתועב ומשוקץ עד שישוב. זה אמר לי מטטרו''ן שר הפנים ומיכא''ל וגבריא''ל ושמעיא''ל וסנדלפו''ן ואליהו ודוד ושלמה וכל הנביאים והמלאכים לה'. בני אל תחטא בעיני', פן תכשל לזה ולבא. ואל תחטא באזנך, בשמע שוא לפניך, שלא ישמע לפני אדוניך בעת תעמוד בתחנוניך. ואל תחטא באף ובריח בפיך ולשונך ובמאכלך ולא בידיך, כי מעשה עדיך נגדך, ולא בלבבך ובמחשבתך, ולא במשגל, ולא ברגליך, (ורוחץ) [ורוץ] למצוה מעגליך. ואל תחטא ברוחך ובנשמתך. עסוק בתורה כפי כוחך. ואל תחטא בפני בוראך. ואל תתאוה שום ענין, כי אם להודות לה' יתברך. זאת תורת השב בכל לבו ובכל נפשו לידבק בבוראו, יחשוב בליבו מה שנאמר ונקדשתי בתוך בני ישראל, אם היה בסכנה היה לו ליהרג ולמסור עצמו למיתה, ולקבל יסורין קשים בעבור בוראו.
וכן אין ליהנות אפילו שעה קטנה בניאוף, וילמד העינים מלהסתכל באשה, כי אש היא עד אבדון תאכל. אם שומר עצמו מניאוף, פעמים כעבור כבוד ה', פעמים בעבור כבודו, פעמים בעבור הפסדו פן יאמרו נואף הוא, משחית נפשו הוא יעשנה, ואין זה עובד בוראו באמת, אבל מי שמונע עצמו במקום שאין שם בושת, כי רוב בני אדם רואים פני נשים, והוא אינו עושה, זה עובד יוצרו באמת. ואמר הר''מ מרוטנבור''ק כי שמו חרם שלא יהיו אנשים עם הנשים במחול, והיו דורשים יד ליד לא ינקה רע. ואמרתי כי אינו ר''ל על זה, כי אם לרעה, כי אינם רשעים לעשות בפרהסיא. ומביא ראיה מכהן גדול על ענין סוטה שלוקח המנחה מידו לידה. והתיר לכל בניו הדבר. ואמרתי הדבר לר' אברהם מושנה''ם, ואמר גם אני שמעתי זה, ומעיד אני עליו בשבועה, אבל טוב להניח הדבר, ויש לו לאדם למנוע עצמו מכל דבר שהגוף נהנה מהן, בעבור הפרוצים על ידי נשים להרהר אחריהן, וליגע ולישב אצלן, ומלהסתכל בבגדיהן החמודות, ומלשמוע נגינתן, ומלדבר עם אשה בסתר, בין אשת איש בין פנויה, חוץ מאשתו כשהיא טהורה, ובה ישמח בכל חשק תאות ליבו בגעגועיה במשמושים בחבוקים בנשוקים בדבוקים. כמו שאמרו מלוה ישראל בריבית, אין לו להלוות אפילו לגוי, כן הדבר הזה. מי שנואף עם אשה בין ישראלית בין גויה בין כנענית, או רבע בהמה, או השחית זרעו בכל עניני חשק תאוה, הוא ישמר מלהסתכל בפני אשה, ולא בבגדיה, אפילו שטוחים בכותל. ולא יעמוד על המטה שאיש ואשה שוכבין עליה, והעושה זאת כאילו עומד על כריסה של אשה. וישמור עצמו מכל יחוד עם אשה, ומכל ענינים המביאים את האדם לידי הרהור. ואל יסתכל במלבושיהן, ולא בחזה שלהן, ולא במקום לינת דדיהן, ולא כנגד דדיהן, ולא כנגד בית התורף, כי דבר זה מביא רוח זנונים בקרבו להתעותו, והנה נשמר בנפשו לגופו בעודו אצלה, ונכנסת חדוד בלב שניהם, ומתמלאים הרהורים ונדון לאיש לתת כדרכיו וכפרי מעלליו. ויש לו לאדם למנוע על הדברים המביאים לידי קרי, כדכתיב זנות יין ותירוש יקח לב. כי אש היא עד אבדון תאכל. ומים גנובים ימתקו ולחם סתרים ינעם. וסופן יורדים לגיהנם אש לא נופח, על כן לא יהרהר ויחשוב בליבו מחשבת הרהורי נשים, כי אם על אשת חיקו ישמח ויגל באהבתה, כי היא שומרתו מן החטא. ומצילתו מלבא במחשכים.
בני שמע לעצתי, שוב אל אביך קונך בכל לב, ושמח על אשר ה' אלוהיך מייסרך לכפר עונך, כל מי שעוונותיו מרובין מזכיותיו, מרבים לו בעולם הזה לשלם לו כל מעשיו הטובים. וכל מי שזכיותיו מרובין, מנכין לו בעולם הזה ומייסרין אותו, ודומה לו כמי ששרף את כל התורה כולה. אשריכם כל הצדיקים שנפרעים מכם מכל עבירה קלה, זהו שנאמר ואין עול. החזק במוסר אל תרף, וברך אלוהי המשפט צדק בכל עת אשר יהיה אוהבך מייסרך, אורח חיים תוכחות מוסר. ויהיה שפתיך נגדך תמיד, ותתבייש ממעשיך, ותלבן מצואתך, ותטבול במקוה ישראל ה' אשר מי מטהרך, מי מקנך, מי בראך, תשא לבבך אל בוראך, כי ידו שטוחה ופשוטה לקראתך, ושא עיניך השמימה, הדבק באהבתו ויראתו, כי הוא אלוהיך ומלך עולם יודע כל נעלם. תם תהלה לאל. 
[ספר מורה חטאים והנקרא גם ספר הכפרות חברו ה''ר אליעזר מגראמיישא הביאו בכל בו סימן ס''ו].
------
ויצעק אל ה' ויורהו ה' עץ וישלך אל המים. אמרו רז''ל העץ שהשליך משה אל המים היה מר, ועל זה עשה הקדוש ברוך הוא זה הנס, שלא יתרשל כל עובר עבירה לעשות תשובה, וימרר גופו בתענית, ומעוט התענוגים והמרירות יוציא העבירה גופו עם התשובה. כ''מ. ואכתוב בקוצר דברים המביאים את האדם לידי יראת חטא, אשר כתב הר''מ מאיור''א ז''ל. לעולם יהא אדם זהיר שלא יכעוס, שכל הכועס כל מיני גיהנם שולטין בו, כאשר אמרו ז''ל, ועל ידי כן תבא למידת הענוה. וצריך ליזהר מלהתגאות. כי כל מתגאה מורד בהקדוש ברוך הוא, כי לו לבדו נאוה הגאוה, שנאמר ה' מלך גאות לבש, ולא יאות לאחר. ועל כן צריך האדם לנהוג עצמו במדת ענוה. ותמיד יהיו כל דבריך בנחת עם כל אדם, וראשך יהיה כפוף, ועיניך למטה ולבך למעלה, ואל תבט לעיני בני אדם בדברך אתם. וכל אדם יהיה בעיניך גדול ממך, ועליך לכבדו, הן דל הן עשיר. ואם ידעת שאתה עשיר וחכם ממנו, עם כל זאת יש לך לכבדו ולחשוב בלבך (שחטאו) [שחטאת] במזיד והוא בשוגג, וטוב הוא ממך. ובכל דבר שתעשה ובכל מחשבה שתחשוב, דע כי אתה לפני המקום, כי כבודו מלא כל הארץ, ושכינתו עליך. ותדבר בנחת, ותירא ממנו כעבד מפני רבו. ותתבייש מכל אדם. ואם יקראך, אל תעננו בקול רם, כי אם בנחת, כאדם העומד לפני רבו תמיד. והוי זהיר לעסוק בתורה תמיד כאשר תוכל על מנת לקיימה. וכאשר תקום מן הספר, תחפש במה שלמדת, אם יש דבר תוכל לקיימו. ופשפש במעשיך תמיד ערב ובוקר, ובזה יהיו כל ימיך בתשובה. והסר כל מחשבות וכל דבר אחר מלבך בשעת תפילה. והכן לבך לפני המקום. וחשוב הדבר בלבך טרם תוציאנו מפיך. וכן תעשה מכל דבר, ולא תחטא. ואף באכילה ושתיה. ולא תלך עם הליצנים. ובזה יהיו כל מעשיך ישרים, ותפלתך זכה ומכוונת לפני המקום, שנאמר תכין לבם תקשיב אזנך. שלש תפלות נשמעות. תפילה בדמעות בכל יום ביחיד. תפלת צבור בכל יום. תפלת יחיד בין ראש השנה ליום הכפורים. כל הבוכה בלילה בתפלתו, כוכבים ומזלות בוכים עמו, ותפלתו נשמעת. [הר''מ מאיור''א ז''ל הביאו בכל בו סימן ס''ו].
------
שלח לנו הקדוש ברוך הוא ביד עבדו יחזקאל הנביא, שובו והשיבו מכל פשעיכם ולא יהיה לכם למכשול עון. השליכו מעליכם פשעכם אשר פשעתם בם ועשו לכם לב חדש ורוח חדשה ולמה תמותו בית ישראל. אדם אשר חטא ופשע, עד כי עונו עלה עד לשמים שיאו, ובא בקרבו רוח טהרה, ושת ליבו לשוב למוטב ולחסות תחת כנפי השכינה ולהכניס בדרכי התשובה, אשכילך ואורך בדרך זו תלך. ביום ההוא ישליך האדם מעליו כל פשעיו אשר עשה, ויעשה עצמו כאילו היום נולד, ואין בידו לא זכות ולא חובה, וזה היום תחילת מעשיו. ואז ישוה דרכיו ויפלס אורחותיו, ולא ינועו מעגלותיו מדרך הטוב. ומדה זו תביאנו לשוב בתשובה שלימה. כי אם לא יעשה עצמו כמשליך גילוליו, וכובד העוונות ועוצם החטאים אשר עשה. יבהילוהו ולא יניחוהו לשוב, כי יאמר בדעתו, הנה חטאתי ועויתי ופשעתי, וכזאת וכזאת עשיתי, ועברתי ושניתי ושלשתי עד אין ספורות, ואיך אבא עוד לפניו כבושת גנב כי ימצא, כן בושתי ממעשי לעמוד לפניו וללכת בדרכיו ולדבקה בו, ואיך ארמוס את חציריו, ואיך אספר את חוקיו. והיצר המסית והמדיח היושב במפתחי הלב, המתחדש בכל יום בקרבו וצופה תמיד ומבקש להכשילו, משיא לבו לדבר הרע הזה, ומניא אותו מדרך הישר והטוב. לכן טוב לו להשליך כל פשעיו מעליו במחשבתו, ולעשות לו לב חדש.
וככה יעשה ביום טהרתו, בהתנדב רוחו אותו להיות עובד לבוראו. יפיל תחנתו לפניו ויאמר, אנא ה' חטאתי ועויתי ופשעתי, וכזאת וכזאת עשיתי מיום היותי על האדמה עד היום הזה, ועתה נשאני ליבי ונדבה רוחי אותי לשוב אליך באמת ובתמים בכל לב ובכל נפש ובכל מאוד, והנני מודה ועוזב ומשליך מעלי כל גילולי, ועושה לי לב חדש ורוח חדשה, להיות זהיר וזריז ומשכיל ביראתך. ועתה ה' אלוהים, הפותח יד בתשובה לקבל שבים, ומסייע לבאים ליטהר, פתח ידך וקבלני בתשובה שלימה לפניך, וסייעני להתחזק בתורתך וביראתך. ועזרני נגד השטן הנלחם בי בתחבולות ומתנקש נפשי להמיתני לבלתי ימשול בי, ורחקהו ממאתים וארבעים ושמונה אברים שבי, והשקיעהו בתוך מעמקי ים, וגער בו לבל יעמוד על ימיני לשטני. ועשה אשר אלך בחוקיך, והסר לב האבן מבשרי, ותן לי לב בשר, אנא ה' אלוהי, שמע תפלת עבדך ואל תחנוניו, וקבל את תשובתי ואת תחינתי ובקשתי, ויהיו לפני כסא כבודך מליצי יושר להליץ בעדי לפניך, ולהכניס תפלתי באזנך. ואם בעוונותי הרבים אין מליץ בעדי, ואין מלמד עלי זכות, חתור לי אתה מתחת כסא כבודך, וקבל תשובתי, ולא אשוב ריקם מלפניך, כי אתה שומע תפלה. ותמיד ירגיל בתפלה זו, להזכיר ולהזהיר את עצמו על דבר התשובה. וזה הדרך שילך בו להרגיל את עצמו להישמר מכל חטא. בבוקר מעת הקיצו, יחשוב בליבו כל דרכיו, ויפשפש במעשיו, ולא יעות לפי כוחו אפילו בפסיעה אחת, עד זמן האוכל, ולעת האוכל, אם עיות שום דבר, יתודה מיד על הדבר בהוויתו, והוידוי הזה ירחיקהו מכל עון. ואם יבא לידו דבר עבירה, יתרחק ממנו, כי יאמר איך אעשה הרעה הגדולה הזאת להתודות על הדבר ולחזור עליו, ואהיה מאותן שנאמר עליהם ויפתוהו בליבם ובלשונם יכזבו לו וליבם לא נכון עמו ולא נאמנו בבריתו, ואהיה כטובל ושרץ בידו. ואף כי אהיה בדעת קלה לפני בוראי, ולא אוכל לעמוד נגד תאותי מפני כבודו, שעה מועטת כזאת. ובהעלותו דבר זה על לבו ישמר מעבירה, ויהיה רץ כצבי וגיבור כארי לעשות רצון אביו שבשמים. ואף מעוון עקביו יהיה נזהר, כי כל [דרכיו] יהיו במשקל. הגיע עת האוכל ופשפש ולא מצא, יהא מודה ומשבח לבוראו שעזרו משונאו וזכה להיות בתשובה שלימה שעה אחת בעולם, וכאשר עשה מן הבוקר עד עתה, כן יעשה עד זמן אכילה של ערב, וקודם האכילה יתודה כאשר אמרנו. וכן מזמן אכילה של ערב, יעשה עד זמן שכיבה. הרי שלשה פרקים ביום לשלשה וידויין. ככה יעשה כל הימים, מיום תחילת תשובתו עד חודש או שנה, שיהיה קבוע ומוחזק בעבודת הבורא, ויניח כל מעשיו הרעים. וכשישמר מן העבירות שהיה רגיל בהן, וכמה פעמים יבואו לידו ויזהר מהן, יהא בטוח ולא יתיירא עוד, כי מן השמים יסייעוהו. ואף העבירות יחשבו לו לזכיות. ועל הפשעים הישנים שהשליך מעליו, יהא תוהא ומתחרט עליהם, ויבקש לבורא למחותם מספר הזכרונות. וגם טוב שיענה את עצמו. ואם הוא חלוש ואינו יכול לסבול עינויין קשים ותעניות, ימשוך עצמו מתאותו, ואל ימלא תאותו במאכליו ובמשתיו. וכן אמר הראב''ד ז''ל שאמר אחד מחסידי עולם, הגדר הגדול והמופלא מניעת המאכלות. וזה פי' דבריו, אל יעזוב לגמרי שלא יאכל בשר ולא ישתה יין, כי די לנו במה שאסרה תורה, אך בעת שמאכלו לפניו, ועודנו תאב לאכול ממנו, ימשוך ידו ממנו לכבוד בוראו, ואל יאכל כדי תאוותו. ודבר זה יזכירנו אהבת הבורא יותר מתענית אחד בשבוע, כי זה בכל יום מדי אכלו ומדי שתותו.
ועוד יוסיף להטיב וישים לבו לתורה. ואם היה רגיל ללמוד דף אחד ילמוד שני דפין, כי גדול תלמוד שמביא לידי מעשה, ויהה מייסר עצמו בכפית היצר לתורה ולמצוות, והן הן יסורים של אהבה. ואל ילך בקרי בקיום המצוות, כמי שעושה דבר במקרה, פעמים עושה ופעמים מניח, אלא הכל יעשה תמיד, ולא יניח בשום ענין, ואפילו מפני הבושה. כגון מי שרגיל לקיים מצות שלש סעודות בשבת, ונתארח אצל בני אדם שאין מחזיקין באותו מצוה, אין לו להניח המצוה מפני הבושה. וכן כל כיוצא בזה. ואם עשה כן להיות זהיר בקיום המצוות, ולא יניח בשום ענין, ונפטר בחצי ימיו, נותנין לו שכר כאילו חיה כל שבעים ימי שנותיו, ועשה אותה מצוה, וזהו שאמר שלמה מתוקה שנת העובד, משל למלך ששכר פועלים וכו', כדאיתא במדרש רבי תנחומא. ואל יחשוב השב בנפשו, למה זה להבל איגע ולתוהו כוחי אכלה, כי איך תועיל תשובתי כנגד עותתי, וכל מה שאוכל לעשות עוד איך יעמוד כנגד כובד העוונות שעשיתי, מי שליבו נוקפו על שאין תשובתו שלימה אומר כן. אבל השבים בלבב שלם ותוהים על עוונות ראשונים, כבר הבטיחנו ה' על יד עבדו יחזקאל הנביא כי פשעיהם לא יזכרו, שנאמר והרשע כי ישוב מכל חטאתיו אשר חטא ושמר את כל חוקותי ועשה משפט וצדקה חיו יחיה לא ימות כל פשעיו אשר עשה לא יזכרו לו בצדקתו אשר עשה יחיה. ועוד כתוב מקרא מלא על הנבהלים על עוונותיהם לחזק ידיהם לשוב, ואתה בן אדם אמור אל (בני) [בית] ישראל [כה) [כן] אמרתם לאמר כי פשעינו וחטאתינו עלינו ובם אנחנו נמקים ואיך נחיה, אמור אליהם חי אני נאום ה' אלוהים (כי לא) [אם] אחפוץ במות הרשע כי אם (בשובו מדרכיו) [בשוב רשע מדרכו] וחיה. שובו שובו מדרכיכם הרעים ולמה תמותו בית ישראל. וביד כל נביאיו הזהירנו השבם ושלוח על דבר התשובה. וגם רבותינו ז''ל חכמי התלמוד הזהירו מאד על התשובה ואמרו שוב יום אחד לפני מיתתך. ועוד אמרו גדולים בעלי תשובה יותר מצדיקים גמורים. וגדולה תשובה שמגעת עד כסא הכבוד, שנאמר שובה ישראל עד ה' אלוהיך. והיא מן הדברים שנבראו קודם שנברא העולם, ועל ידי התשובה יבא הגואל, שנאמר ובא לציון גואל ולשבי פשע ביעקב. ואין מי שיכול להגיע עד היכן כחה של תשובה. על כן כל ירא וחרד יתן אל ליבו יראת ה'. וישוב מכל חטאיו, ויתן לו לב חדש טהור ונקי לעבוד את בוראו, וינהג כסדר שאמרנו, ועוד יוסיף מליבו כזה וכזה, ויהיה ערום ביראה לבקש צדדין איך יכול לעבוד את בוראו, ולשוב אליו בתשובה שלימה, ויחזור בכל כוחו לעשות חפצי שמים בינו לבין קונו, ולא לעיני רואים (להתפשר) [להתפאר]. ואשרי הזוכה ומזכה את הרבים. וכל העולם לא נברא אלא בשבילו, שנאמר סוף דבר הכל נשמע את האלוהים ירא ואת מצוותיו שמור כי זה כל האדם.
כתב הר''מ [נ''ע], כשאדם גומר בדעתו לעשות תשובה ולקבל יסורים לקדש ה' יתברך, כל מה שעושין לו, הן סקילה, שריפה קבורה חיים, הן תלייה, אינו כואב לו כלל. ומביא ראיה מן המסורת. הכוני כל חליתי, הכוני פצעוני. כלומר, כשהם הכוני פצעוני, לא היה כאב לי, הכוני בל חליתי. וגם ראיה מספר היכלות שר' חנינא בן תרדיון היה במקום קיסר ו' חדשים, והרג ב' אלפים דוכסים והגמונים, לסוף ו' חדשים נלקח למעלה, ושרפו אדם אחד כדמותו במקומו. ותדע שכך הוא, שאם היה נוגע אפילו באבר קטן לאיש היה צועק, אפילו אם היה בדעתו לעכב את עצמו מלצעוק, לא היה יכול, ורבים מוסרין עצמן לשריפה על קידוש השם, ואינם צועקים לא אוי ולא אבוי. והר''ף ז''ל כתב, ואומר העולם שאם כיון שם המיוחד בתחילה, מובטח שיעמוד בנסיון ולא יכאב. וזהו שאמרו ז''ל כל מי שגמר בלבו לקדש את ה', אינו טועם טעם יסורין. [כל בו סימן ס''ז].
------
תשובת הבאה. אם חטא באשת איש ובאתה אותה האשה לידו והיה יכול לחטא כמו בראשונה ומונע ואינו חוטא זהו זכור בוראך בימי בחורותיך בפ''א דע''ז (דף י''ט) אשרי איש ירא ה' אמר רב עמרם אמר רב אשרי מי שעשה תשובה כשהוא איש ר''י בן לוי אמר אשרי מי שמתגבר על יצרו כשהוא איש ועיקר התשובה שמתודה שנא' איש או אשה כי יעשו מכל חטאת האדם למעול מעל בה' ואשמה הנפש ההיא והתוודו את חטאתם אשר עשו וכתיב והתודה אשר חטא עליה יעזוב רשע דרכו ואיש און וגו' שאם מתודה ואינו מתחרט בלבו זהו טובל ושרץ בידו כדאמרינן בפ''ג דברכות (דף כ''ג) בפסוק כי אינם יודעים לעשות רע ובפ''א דזבחים (דף ז') אמר רבא עולה דורון היא היכי דמי אי דליכא תשובה זבח רשעים תועבה ואי עשה תשובה לא זז משם עד שמוחלין לו אלא ש''מ דורון היא הרי אם לא עשה תשובה הקרבן זבח תועבה כך וידוי בלא חרטה על כן כשמתודה בבכי בכוון הלב אז יש לו כפרה כדאמר בפ''א דחגיגה (ד' ה') העושה דבר ומתחרט בו מוחלין לו דכתיב ולא יראוני הא יראוני מוחלין לו.
פנויה נדה עריות נפשו של אדם מחמדתן בין בפניו בין שלא בפניו אם לבו השיאו לבוא על פנויה בתולה או אלמנה בין כדרכה בין שלא כדרכה וחושב בלבו מה חטא באשה פנויה יתן אל לבו תבונה כשיבא עליה הלא לא טבלה וכל אשה היא רואה נדה אם כן בא על נדה שהיא בכרת.
תשובת הבאה אם זאת האשה היתה מרוצה לו בביאה ולבו בוער בחשק אהבה עליה והיה יכול לבא עליה ושובר ומנתק מורשי לבבו ומתאפק ועוצר לבו מלבא עליה או על אשה אחרת שהיתה נשמעת לו והיא נתיחדה עמו ומתחרט ואינו חוטא ומונע תאותו זו היא תשובת הבאה.
תשובת הגדר לא יראה שחוק נשים ובתולות שנה או שנתים או יותר ולא יראה פני אשה ולא בחזה ולא כנגד דדיה ולא כנגד ערוה אפי' באשתו נדה בעוד שלא טבלה ולא ירחץ ולא יאכל מאכל חם ולא דבר שמביא תאוה יתרחק עצמו ולא יראה בהמות וחיה ועוף בשעה שנזקקין זה לזה פן יתאוה לעבירה.
תשובת המשקל כפי הנאה שנהנה בנשיקה ובמשמוש ובהעראה יש לו להצטער בדאגת הלב ויתענה לכל הפחות מ' יום ולא יאכל בשר ולא ישתה יין בלילה שיש לו להתענות למחר ולא בלילה לאחר תעניתו ויצטער בשכיבתו יומם ולילה לשקול הצער כנגד חשק ונשק התאוה אשר נהנה.
תשובת הכתוב הנה כרת היה חייב בביאתו שבא על נדה בעוד שלא טבלה על כן ישכב בקושי על הארץ או על דף וילבש שחורים וילקה ויתענה לא פחות מן מ' יום ויתוודה בכל יום ג''פ בבכיית הלב ובדמע ולא ירגיל לילך בשחקות נשים ולפום צערא אגרא וטוב לו.
אם חטא בנערה המאורסה שכב עמה שהוא בסקילה או באשת איש שהוא בחנק או בכל העריות בין כדרכה בין שלא כדרכה אם הערה בה בהכנסת עטרה בערוה הרי זה נהנה מה שנתרצה לטעום מים גנובים בחשק אהבים ואסרה בביאתה על זה נאמר מעוות לא יוכל לתקן.
תשובת הגדר. יגדור עצמו מלראות נשים ולא בתכשיטיהן בין הם עליהם בין אינן עליהן ולא יראה במקום שהנשים שוחקות ולא בתולות ולא ישמע קול ניגונין בכיון ולא יריח מבשמים שעליה וירחיק מלילך אצל אשה ולא ישמע שום דבר חשק תאוה ולא ירמוז לשום אשה בעיניו ולא יקרוץ באצבעותיו ולא בשפתיו ואף לאשתו נדה בעוד שלא טבלה ולא יתייחד עם שום ערוה ולא ישכב אפי' עם אשתו טהורה בגנות או בחצרות ואין לו לדוש באשתו מבפנים ולזרות מבחוץ ולא יהיה עסקו עם הנשים כלל ולא יקל ראשו.
תשובת המשקל. יש לו לשקול צערו כנגד הנאתו שנהנה בה ושנה שלימה אסור לאכול בשר ולשתות יין לבד משבתות וימים טובים ופורים ולא יאכל לחם חם ולא ירחץ כי אם בימים טובים מעט ולא ילך לראות בשום שחוק כי אם ילך לנשואין בשעת הברכה ולא יעדן עצמו בשום דבר וילקה בכל יום וישכב על דף אחד בלא כר כי אם בשבת וביום טוב על תבן או על קש וכר בראשו ויסיר רוח הבהמיו' שבו חומר התאוה וחיי צער יחיה ושק על בשרו ולא ידבר מעניין התאוה חשקים ונשוקים ומשמושים ומיני אהבות וחשק או חמודים.
תשובת הכתוב. הבא על אשת איש שהוא במיתה יסבול צער קשה כמיתה ישב בקרח או בשלג בכל יום שעה אחת בכל יום פעם אחת או פעמיים ובימות החמה יושב לפני זבובים או לפני נמלים או לפני דבורים או יסבול יסורין הקשין לו כמות ואין לו להשתמש באשה כי אם באשתו הטהורה ויש לו להתוודות בכל יום ויום בבכי ואנחה ובכל מיני סיגוף וצער מאחר שאסרה על בעלה אבל אם אנסה שלא אסרה די לו כמו בעריות או כריתות אחרות שעבר עליהם ילקה ויתענה מ' יום רצופין וישכב על הארץ ולא ירחץ ולא יתענג ולא ילך בשחקו' ובטיולים.
הבא על בת נכר על כותית חייב להתענו' וללקות מלהיות קשור עמה כאש לא נופח ולא יאכל בשר ולא ישתה יין ולא ירחוץ לכל הפחות מ' יום עד ישוב חרון אף ה' ממנו. וכן הבא על שפחה כנענית יתענה ולא ירחץ מ' יום ויתענה שני וחמישי. וכן אם רבע בהמה או חיה או עוף יתענה ולא ירחץ עד ישוב בתשובה שלמה ולא יראה לא עוף ולא בהמה וחיה כשנזקקין יחד זה לזה.
המנשק נשים ומחבקן ומשמשן בלא שכיבה יתענה שני וחמישי ושני ולא יעשה עוד ויתרחק מפתח ביתה פן יבא לידי עבירה.
הבא על אשתו נדה יתענה מ' יום רצופין וילקה בכל יום ולא יאכל בשר ולא ישתה יין ולא יאכל מאכל חם ולא ירחץ באותן הימים. אדם שבא על ערוה או על אשתו נדה יש לו לישב במים קרים בקרח כשיעור צליית ביצה וגומעה לא פחות מג' ימים ולא יותר מן מ' יום ובכל יום יתודה עונו בין מתענה ובין אינו מתענה. ואם חיבק אשתו נדה או נשקה או חיכך אברו על בשרה יש לו להתענות ולהתוודות. מותר לאדם להתיחד עם אשתו נדה בחדר אחד כדאמרינן בסנהדרין (דף ל''ז) סוגה בשושנים. ובעירובין בפ' הדר רק לא ידבר עמה דברי תפלות ולא יחבקנה ולא ימשמשנה ולא ינשקנה ולא יאכל עמה ולא ישתה עמה עד שתטבול במים ולאחר טבילתה ישמחנה ויחבקנה וינשקנה ויקדש עצמו מתשמיש המטה ולא ינבל פיו ולא יראה בה דבר מגונה אך ישעשע במשמושי' ובכל מיני חיבוק למלאות תאוותו ותאוותה שלא יהרהר באחרת כי אם עליה כי היא אשת חיקו ויראה לה חיבות ואהבות.
גנב או גזל ומתחרט ישיב למי שגנב או ליורשיו הכל והשיב את הגזילה אשר גזל וילקה ויתענה ויתאנח ויתחרט ויתודה ואם יבא לידו ממון חבירו והיה יכול לגנוב ומונע ומתרחק מלילך אצל ממון חבירו וירבה בצדקות ויבקש מחילה מן הנגזל. ואם אין לו יורשים לנגזל או כי אינו מכירם יתן לבית דין מה שגנב או מה שגזל וילקה ויתודה.
המצער את חבירו בין בדברים בין בממון בין בחבלה בין בהכאה בין באונאת דברים אין לו כפרה אם לא ירצה את חבירו וימחול לו כדאמרינן בבבא קמא בפ' החובל (ד' צ''ט) החובל בחבירו אפי' נתן לו כל ממון שבעולם אין נמחל לו עד שיבקש ממנו מחילה אמר ר' יצחק המקניט את חבירו אפי' בדברים צריך לפייסו וירבה עליו ריעים ואמר בפ' בתרא דיומא (ד' פ''ה) א''ר אלעזר בן עזריה מכל חטאתיכם לפני ה' תטהרו עבירות שבין אדם להקב''ה יום הכפורים מכפר עבירות שבין אדם לחבירו אין יום הכפורים מכפר עד שירצה את חבירו. בתורת כהנים על לשון הרע נגעים באים ומה מרים שלא בפני משה דברה כך המדבר גנאי על חבירו בפניו על אחת כמה וכמה השמר בנגע צרעת זכור את אשר עשה ה' אלקיך למרים על כל עבירה היה לו להתענות וללקות כ''ש על חייבי מיתות ב''ד ועל חייבי כריתות כ''ש על לא תשא את שם וכ''ש על חילול השם גנב או גזל או לקח ריבית הרי עבר על לאו יש לו להשיב הגזילה כולה או הגניבה והריבית ויבקש ממנו מחילה וילקה על לאו ויתענה ויתוודה וישמר שלא יקבל פקדונות ולא לילך על ממון חבירו. כי גזל נפשו של אדם חומדתו ע''כ יתרחק מהן ויעשה ג''ח בין בגופו בין בממונו ויותר ממה שיש לו ואם החזיר הריבית וילק' ויתודה ויתענה וישמור עצמו מכל מיני ריבית ומאבק ריבית ומריבית דברים ואם היה יכול להתפרנס בלא ריבית אפי' מן הא''י לא יקח שנה אחת ולא ישב במקו' שמדברים ענייני ריבית כי המלוה בריבית אינו חי לעתיד כדאמר בתנחומא אם כסף תלוה את עמי. ואמ' בפ' איזהו נשך (ד' ע''א) בעלי ריבית מתמוטטין על כן מכל הערמת ריבית לא יהא עסק וישוב בתשובה. הכה את חבירו עבר בלאו יבקש ממנו מחילה ואחר כך יתוודה שחטא והכהו ויתענה ולא יעשה עוד. ויתחרט על פשעיו ולא יגביה ידו על חבירו עוד כי נקרא רשע ויאמר לרשע למה תכה רעך רב הונא קץ ידא כדאמר בסנהדרין בפ''ד מיתו' (ד' נ''ח) הסוטר לועו של חבירו כאלו סוטר כנגד השכינה המגביה ידו על חבירו אע''פ שלא הכהו נקרא רשע ונקרא חוטא רב הונא אמר תקצץ ידו ואם הכהו אע''פ שאין דנין בבבל כדאמרינן בפרק החובל (דף פ''א) טוב שיתן לו את ממונו וגם ירצה אותו לבקש מחילה ולוקה כי עבר על לאו פן יוסיף להכותו ויתענה ואם ביישו בדברים עבר על לאו לא תונו איש את עמיתו היה בעל תשובה לא יאמר לו זכור מעשיך הראשוני' כדאמרינן בבבא מציעא בפ' הזהב (ד' נ''ח) יש אונאה בדברי' גדול אונאת דברים מאונאת ממון שזה נאמר בו ויראת מאלהיך ועוד זה בגופו וזה בממונו זה ניתן להישבון וזה לא ניתן להישבון כל המלבין פני חברו ברבים כאלו שופך דמים דאזיל סומקא ואתי חיורא המלבין פני חבירו ברבי' או מכנה לו שם ואע''ג דדש ביה אין מעלין אותו מגיהנ' שערי אונאת דברים לא ננעלו על כן צריך לבקש מחילה ממנו ויתענה ולוקה ואם יאמר לו למאנה בדברים ישתוק ישמע חרפתו ואין משיב ויזהר באונאת אשתו ויכבדנה יותר מגופו והמאנה את הגר עובר בג' לאוין בפ' בתרא דיומא (דף פ''ז) כל המקניט את חבירו אפי' בדברים צריך לפייסו ואם ממון יש לו בידו התר פיסת יד ואם לאו ירבה עליו ריעים ואם מת מביא י' בני אדם ומעמידן על קברו ואו' חטאתי לה' אלקי ישראל ולפלוני זה שחבלתי בו והמעבי' על מדותיו מעבירי' לו על כל פשעיו. [הרוקח הלכ' תשובה סימנים ב'—ט''ז].
------
והבא על הגויה בזמן הזה האיך דינו, מצאתי בתשובת הגאונים ז''ל, רבנן דמתיבתא דבבל תקנו לבא על הגויה להתענות מ''ט יום כנגד מ''ט מדות שהתורה נדרשת בהן, וישב בנידוי, וילקה בכל ערב מלקות ארבעים, ולאחר שיגמור מ''ט תעניות גולה ממקומו עד שנה שלמה, וכל ימי גלותו יתענה שני וחמישי. [שבלי הלקט דין התוכחות סימן מ''ז].
------
מצאתי בתשובת הגאונים, רבנן דמתיבתא דבבל תקנו, הבא על הגויה, יתענה מ''ט יום כנגד מ''ט מדות שהתורה נדרשת בהם, וישב בנדוי וילקה בכל ערב מלקות ארבעים, ולאחר שיגמור מ''ט תעניות גולה ממקומו עד שנה שלמה וכל ימי גלותו מתענה שני וחמישי. [שבלי הלקט הקצר דין התוכחות סימן מ''ז].
------
ומשומד שעשה תשובה, ודאי שצריך מלקות, דהא עבר ליה כמה עבירות, עשה, ולא תעשה, כריתות, ומיתות בי''ד. וטבילה לא צריך, דלאו גר הוא, דגר צריך טבילה לעיולי מגיותיה, דהיה הורתו ולידתו שלא בקדושה צריך לעיול בקדושה של ישראל, אבל האי, בר ישראל והורתו ולידתו בקדושה, ולא צריך טבילה, דקאמרינן [יבמות מ''ז ע''ב] טבל ועלה הרי הוא כישראל לכל דבריו. [שבלי הלקט דין התוכחות סימן מ''ז].
------
ומשומד שחזר בו, ודאי צריך מלקות דהא עבר על כמה עבירות עשה ולא תעשה וכריתות ומיתות בי''ד, וטבילה לא צריך דלאיו גוי הוא, דגר צריך טבילה לעיולי מגיותיה דהיתה הורתו ולידתו שלא בקדושה, צריך לעיולי בקדושה של ישראל, אבל האי בר ישראל הוא והורתו ולידתו בקדושה, ולא צריך טבילה, דקאמרן טבל ועלה הרי הוא כישראל לכל דבריו. [שבלי הלקט הקצר דין התוכחות סימן מ''ז].
------
שלשה חלוקי כפרה הם, ותשובה עם כל אחד מהם. כיצד, עבר אדם על (מצוה) [מצות עשה] שאין בה כרת, ושב, אינו זז משם עד שמוחלין לו, שנאמר שובו בנים שובבים ארפא משובותיכם. עבר על מצות עשה לא תעשה שאין בה כרת ולא מיתת בית דין, תשובה תולה ויום הכפורים מכפר, ועל אלו נאמר יכפר עליכם לטהר אתכם מכל חטאתיכם לפני ה' תטהרו. עבר על כריתות ומיתת בית דין ועשה תשובה, תשובה ויום הכפורים תולין, ויסורין ממרקין, ועל אלו נאמר ופקדתי בשבט פשעם ובנגעים עונם. בד''א במי שאין בידו חלול השם, אבל מי שבידו חלול השם, אין כח בתשובה לתלות ולא ביום הכפורים לכפר, ולא ביסורין למרק, אלא כלם תולין ומיתה ממרקת, שנאמר ונגלה באזני ה' צבקות אם יכופר העון הזה לכם עד תמותון. מה היא התשובה הגמורה, הוא שיעזוב החוטא חטאו, ויסירנו ממחשבו, ויגמור בלבו שלא יעשה עוד, שנאמר יעזוב רשע דרכו ואיש עון מחשבותיו. וכן יתנחם על מה שעבר, שנאמר כי אחרי שובי נחמתי ואחרי הודעי ספקתי כף על ירך. ויעיד עליו יודע תעלומות שלא ישוב לזה החטא לעולם, שנאמר ולא נאמר עוד אלהינו למעשה ידינו אשר בך ירוחם יתום. וצריך להתודות בשפתו, ולומר ענינים אלו שגמר בלבו, לר''ם. [הבתים — שערי תשובה שער ראשון].
------
י''ה מכפר עם התשובה התשובה מכפרת על עבירות [קלות] על עשה ועל לא תעשה הניתק לעשה ועל החמורות היא תולה עד שיבא י''ה ויכפר. ושלשה חלוקי כפרה הן ותשובה עם כל אחד מהן עבר אדם על מצות עשה ועשה תשובה אינו זז מש' עד שמוחלין לו. עבר על לא תעשה ועשה תשובה תשובה תולה וי''ה מכפר. עבר על כרתו' ומיתות בית דין ועשה תשובה תשובה וי''ה תולין ויסורין ממרקין. אבל חלול השי''ת כלן תולין ומיתה ממרקת וחלול השם כגון חכם שנוטל בשר מן הטבח ואינו פורע מיד או שהולך ד' אמות בלא תורה ובלא תפלין או שחביריו בושין משמועתו. [רבינו ירוחם נ''ז ח''ג].
------
אמרו ג' חלוקי כפרה הן ותשובה עם כל אחד ואחד מהן, עבר אדם על מ''ע ועשה תשובה מוחלין לו מיד עבר על ל''ת ועשה תשובה [תשובה] תולה ויוה''כ מכפר עבר על כריתות ומיתות ב''ד במזיד ועשה תשובה תשובה ויוה''כ תולין ויסורין ממרקין, אבל מי שיש בידו חילול ה' אין כח בתשובה לתלות ולא ביוה''כ לכפר ולא ביסורין למרק אלא כולן תולין ומיתה ממרקת. כל אדם מפורסם בחסידות ויעשה דברים שבשבילם מרננין בעולם אחריו ה''ז מחלל השי''ת אע''פ שאינן עבירות. [אהל מועד שער ראשית חכמה דרך ח'].
------
תשובה ויום הכפורים תולין, מגינים עליו מן המיתה, וכשיבואו עליו יסורין לא יזכור עוד עונו. אלא כולן תולין. כלומ', כל ימי חייו יעמד בתלייה, שאם ישוב עוד באותו עון, יחשב גם הוא אותו שהתודה עליו, אלא כשימות ולא שב על אותו עון מיום שהתודה עליו, סר עונו וחטאתו תכופר, ויחשב לו אותו עון לצדקה, כדאמרי' ולא עוד אלא שהעונות נחשבין לו כזכיות [דכתיב [יחזקאל ל''ג] עליהן חיה יחיה וא''א שזה פי' תולין שבזו הבריתא הדבר בתליא אם יחשבו לו כזכויות] אם לאו. שרא ליה מרא לפלניא, כלו', כל כך הוא רגיל בעבירות כאלו התירם לו הבורא. [רבינו יהונתן מלוניל].
------
בא וראה כמה כח החטא שעושה רושם בנפש ובגוף ובאויר, בנפש שאמרו קשורה לו ככלב בגוף כמו שנ' [איוב ל''ז] ביד כל אדם יחתום באויר שהחטא מלכלך האויר כמו שנאמר על יעקב שהיה מתפחד שמא נתלכלך בטומאה בבית לבן ולפי שהפסד האויר יש הפסד עולם צותה התורה לקחת דין מן החוטא וכשיעשה אדם תשו' כל הרשומות מתבטלות לא עשה תשובה הרשום בכתב אמת וגופו ונשמתו מעידין על מעשיו שנאמר [חבקוק ב'] כי אבן מקיר תזעק וכתיב כי מלאכיו יצוה לך ונפשו מעידה בו שנאמר [מיכה ז'] משוכבת חיקך שמור פתחי פיך ואף איבריו מעידין שנ' [ישעיה מ''ג] ואתם עדי נאום ה'. ובשביל שהנפש מטמאה ומתלכלכת בכל דבר איסור דכתי' ונטמתם בם לפי' נקרא השוגג חוטא ויש לו יסורין על חטאים שעשה בשוגג ומהו חטאו שלא נזהר בעצמו ולא היה ירא וחרד שלא יאכל ולא ישתה ולא יעשה דבר עד שיבדוק יפה יפה ויתגלה לו שהוא מותר ועד''ז הוא החטא בשגגה בכל התורה ואעפ''כ אין השוגג ראוי ליענש על שגגתו אלא צריך מרוק ובזמן הבית היו מתכפרין על השגגות בקרבנות וכשאין בהמ''ק קיים ממרק ממנו אותם השגגות ביסורין בשביל שיהא נקי לעוה''ב. הנה הארכנו בזה אעפ''י שאין מקומו מפני שיש בו הערה לתשובה. [אהל מועד שער ראשית חכמה דרך ח'].
------
כל תשו' מועילה לאדם ואעפ''י שלא שב אלא מחמת יסורין גדולים וכן הכתוב צווח תשב אנוש עד דכא ותאמר שובו בני אדם ואמרו רז''ל [ירושלמי חגיגה פ''ב ה''א] עד דכדוכה של נפש ואמנם אמת הוא שהמדרגה התחתונה והרחוקה שבתשובה הוא מי שלא שם לבו לשוב עד שבאו אליו ממיני הצרות ולמעלה ממנו השב מיראתו מעונש ולמעלה מזה מי שלא שב עד שהוכיחוהו נביאים או חכמים והמעלה הגדולה בתשו' הוא כשישוב האדם בהכרתו אלקיו ובחינתו בהתמדת טובותיו עליו ומי שנתקשה עליו גדר התשו' ישוב בכל כוחו ויכולתו והשי''ת יקל אותה אליו שהבא לטהר מסייעין אותו ואם תשובתו מאיסור עריות יכרית הבורא ית' הולד הנולד מהאיסור ואם שב מצד אונאת ממון ואין לו די ספוקו יתן לו ממון ויפרענהו לאשר אשם לו ואם לא יכיר האיש אשר עשה לו דהאונאה יוציא הממון בבנין כולל בגשרים ובמעינות ובבארות ויהנה בני אדם עד שתהיה תועלתו כוללת מי שעשק ומי שלא עשק ואם מת העשוק והיה מכירו יחזיר הממון ליורשיו ואם הזיד בגופו או ספר בגנותו יתנדנד על חבירו בפני עשרה בני אדם ויאמר חטאתי לה' אלקי ישראל ולפלוני זה שחבלתי בו שדברתי בגנותו ובזה ימחול לו המקום כי קרוב ה' לכל קוראיו לכל אשר יקראהו באמת. כלל אמרו בתשובה לפי הנאת החוטא יש לו לעשות תשו' ומ''ע מה''ת להעיר אדם את רוחו ואמץ את לבבו לחזור בתשו' ביוה''ך שנ' מכל חטאתיכם לפני ה' תטהרו ואמרו ז''ל שיוה''ך מכפר עם התשו' וד' תשובות הן תשובת הבאה תשובת הגדר תשובת המשקל תשובת הכתוב תשובת הבאה כיצד מי שחטא בא''א או בשאר העריות ובאת לידו זאת האשה או אחרת ולבו מת עליה וימנע ויעבור רוחו אע''פ שהוא כבראשונה באותו מקום ובאותו פרק כלומר שלא מנעתו זקנה או חולשה או חולי, תשו' הגדר כיצד יגדור עצמו מראית פני נשים ותכשיטיהן בין שהן עליהן בין שאין עליהן ולא ישמע קול נגינת בכוון לבו ולא ירמוז ויקרוץ לאשה ולא יהיה כלל עסקו עם הנשים תשובת המשקל יש לו לשקול צער כנגד הנאתו שנהנה בה תשו' הכתוב אם עבר עבירות שחייב עליהן מיתת בית דין יש לו לסבול חטא מות ואם עבר עבירות שיש בהם כרת או מלקות ילקה ויודה ויצטער ויש לאדם ליתן אל לבו מה שנ' ונקדשתי בתוך בנ''י ומה אפי' בשעת השמד אמרה תורה יהרג ואל יעבור לכ''ש שיש לו לעצור רוחו שעה קטנה מלהנות בדבר שהוא תועבת השי''ת. [אהל מועד שער ראשית חכמה דרך ח'].
------
שלא לחלל את השם שנאמר (ויקרא כ''ב ל''ב) לא תחללו את שם קדשי. וגרסינן במסכת יומא פרק אחרון עבר על מצות עשה ועשה תשובה אינו זז משם עד שמוחלין לו מיד שנאמר (ירמיה ג' כ''ב) שובו בנים שובבים ארפא משובותיכם, עבר אדם על מצות לא תעשה ועשה תשובה, תשובה תולה ויום הכפורים מכפר שנאמר (ויקרא ט''ז ל') כי ביום הזה יכפר עליכם, עבר אדם על כריתות ומיתות בית דין תשובה ויום הכפורים תולין ויסורין ממרקין שנאמר (תהלים פ''ט ל''ג) ופקדתי בשבט פשעם ובנגעים עונם, אבל כל מי שיש בידו חלול השם תשובה ויום הכפורים ויסורין תולין ומיתה ממרקת, ועל זה נאמר (ישעיה כ''ב י''ד) ונגלה באזני וגומר אם יכופר העון הזה לכם עד תמותון. ומפרש התם היכי דמי חלול השם אמר רבא כגון תלמיד חכם דשקיל בישרא מבי מטבחיא ולא יהיב דמי לאלתר, ומעמידה במקום שאין דרך הטבח לשאול הקפותיו, רב נחמן בר יצחק אמר כגון דאמרי אינשי שרא ליה מריה לפלניא רבינא בר אבודימי אמר כגון תלמיד חכם שחביריו בושים מחמת שמועתו, מהלכה זו אתה למד שחלול השם קרוי תלמיד חכם שאינו נזהר במעשיו וגורם שאומרים עליו דופי. ואני דרשתי לגליות ישראל כי [אותם] המשקרים לגוים וגונבים להם הם בכלל מחללי השם שגורמים שיאמרו הגוים אין תורה לישראל ואומר (צפניה ג' י''ג) שארית ישראל לא יעשו עולה ולא ידברו כזב ולא ימצא בפיהם לשון תרמית. ותנן במסכת אבות (פ''ד מ''ד) כל המחלל שם שמים בסתר נפרעים ממנו בגלוי אחד שוגג ואחד מזיד בחלול השם, ואין מקיפין בחלול השם (קידושין מ' א' וע''ש בתד''ה אין), ובפרק קמא דקידושין (שם) אומר שאם היו עונותיו וזכויותיו מחצה על מחצה וחלול השם בכלל, העבירות מכרעת. [סמ''ג לאוין סימן ב'].
------
האזהרה ס''ג לר''ם [סהמ''צ ל''ת ס''ג, הל' יסודי התורה פ''ה] הוזהרנו על חלול ה' והוא הפך קדושת ה' המצווה בה אשר קדם באורה במצוה התשיעית ממצות עשה, והוא אמרו [ויקרא כ''ב ל''ב] לא תחללו את שם קדשי. וזה העון יחלק לשלשה חלקים שנים כוללים ואחד מיוחד. אמנם החלק האחד הכולל הוא שכל מי שיבוקש ממנו לעבור על מצוה מן המצות בשעת שמד והוא הכופה מתכוין להעביר על מצות קלות בין מצות חמורות, או מי שיבוקש ממנו לעבוד על עבודה זרה וגלוי עריות או שפיכות דמים אפילו שלא בשעת השמד, יתחייב לו שיתיר עצמו ויהרג ואל יעבור כמו שבארנו בתשיעי ממצות עשה. ואם עבר [ולא נהרג] חלל את ה' ועבר על זה הלאו. ואם היה זה ברבים כלומר בעשרה מישראל כבר חלל את ה' ברבים [רמב''ם שם ה''ב וה''ג ע''פ סנהדרין ע''ד ע''ב] ועבר על מאמרו ית' ולא תחללו את שם קדשי ועונו גדול מנשוא, אבל אינו חייב מלקות או מיתה אלא במזיד ברצון בעדים והתראה. ולשון ספרי [צ''ל ספרא תו''כ קדושים פרשה י' ה''ה והי''ג, רמב''ם ה''ד] בנותן מזרעו למולך [ויקרא כ''ה ה' (ושם, ושמתי אני)] ונתתי את פני באיש ההוא, אמרו ההוא לא שוגג ולא מוטעה. הנה נתבאר לך שעובד עבודה זרה באנס אינו חייב כרת וכל שכן מיתת בית דין. והחלק השני כולל גם כן הוא שיעשה אדם עברה אין תאוה בה ולא הנאה אבל יראה כמו השחוק והלעג וההתול שזה גם כן מחלל את ה' וחייב מלקות. ולזה אמר [ויקרא י''ט י''ב] ולא תשבעו בשמי לשקר וחללת וגו' כי זה מראה את הלעג בענין ההוא, ואין לו הנאה גופנית בו. והחלק המיוחד הוא שיעשה איש נודע בחסד ובטובה מעשה אחד שיביא ההמון לחשוב שהוא עבר וכיוצא בזה המעשה אין ראוי לכיוצא בחסיד ההוא לעשותו אעפ''י שהוא מעשה מותר כי חלל את ה'. והוא אמרם [יומא פ''ו ע''א וע''ב, רמב''ם הי''א] היכי דמי חלול ה' כגון אנא דשקיל בשרא מבי טבחא ולא יהיבנא דמי לאלתר. או כגון אנא דמסגינא ארבעה אמות בלא תורה ובלא תפלין, ע''כ. כבר בארנו ענין החלק הראשון במצות קדוש ה' [מצות עשה י''א] שזה חלול כבוד ה' שימרה מצותו. אמנם החלק השני הוא חלול ה' לכונה שכתבנו באזהרת שבועת שקר [אזהרה ס''ב]. אמנם החלק השלישי הוא באנשים מיוחדים ומפורסמים במעלה שעל ידם ראוי שיודעו דרכי ה', והם הם המודיעים את ה' וקדושתו, וכאשר יעשו דבר בלתי נאות להם הרי הם כאלו מחללים את ה'. וכן כל תלמיד חכם שמרבה בשחוק או באכילה ושתיה אצל עמי הארץ או שאין דבורו בנחת עם הבריות הרי חלול ה' לכונה זו בעצמה. והחכם המדקדק על עצמו בדבורו ובמעשהו ובמדותיו, והוא שדעתו מעורבת עם הבריות נושא ונותן באמונה. ולא ירבה בישיבת עמי הארץ. נעלב ואינו עולב, שומע חרפתו ואינו משיב. מתעטף בציצית ומוכתר בתפלין עד שימצאו הכל מקלסין ואוהבין אותו. הרי זה קדש ה'. ועליו הכתוב אומר [ישעיה מ''ט ג'] עבדי אתה ישראל אשר בך אתפאר. [הבתים — ספר המצוה].
------
היכי דמי חלול השם אמר רב כגון אנא דשקילנא בשרא מטבחא באתרא דתבעי ולא יהיבנא דמי לאלתר פירש מקום שנוטלין בשר ומבקשים דמיו לאלתר וכיון שאינו נותן דמים לאלתר אתו למימר חזיוה לרב דשקל בשרא בלא דמי אבל באתרא דלא תבע לית לן בה. ר' יוחנן כגון אנא דמסגינא ד' אמות בלא תורה ובלא תפילין. ר' יצחק דבי ר' אמי כגון שחבריו מתביישין ממנו ומשמועתו דאמר שרא ליה מרא לפלניא. אביי אמר כדתניא (דברים ז') ואהבת את ה' אלהיך שיהא שם שמים מתאהב על ידך שיהא אדם קורא (ושונא) [ושונה] ביראה ומשמש ת''ח ומשאו ומתנו בצדק ודבריו בנחת עם הבריות מה הכל אומרים עליו אשרי פלוני שלמד תורה אשרי הורו ורבו שלמדוהו תורה כמה נאים ומתוקנים מעשיו עליו הכתוב אומר (ישעיה מ''ט) ישראל אשר בך אתפאר אבל הקורא ושונה ודבריו אינם מהוגנים אומרים 
אוי לו לפלוני שלמד תורה ולהוריו ורבותיו שלמדוהו כמה מקולקלין מעשיו ודבריו מכוערין אשרי בני אדם שלא 
למדו תורה עליו הכתוב אומר (יחזקאל ל''ו) ויחללו את שם קדשי באמור להם הן עם ה' אלה ומארצו יצאו. [רי''ץ גיאת הלכ' תשובה].
------
ולא תחללו את שם קדשי. את ה' אלהיך תירא ותעבוד ותן כבוד לשמו ושמור מחללו דכתיב בפ' אמור אל הכהנים ולא תחללו את שם קדשי ומקרא זה נוקב ויורד עד תהום ובפירוש לאו זה ידוו כל הדוים כי חילול השם ישנו בכמה דרכים ואין להם שיעור שכל המבזה אפי' מצוה אחת ומיקל כלל בכבוד שמים נקרא מחלל את השם ואם הוא לומד תורה צריך שישמור עצמו מן הכעור ומן הדומה לו (ו)שלא יבוא לידי חשד שלא יאמרו עליו דבר רע ואם לא עשה כן נקרא מחלל השם כדאמרינן ביומא פ' יוה''כ [פ''ו א'] היכי דמי חילול השם אמר רבא כגון אנא דשקילנא בישרא מבי טבחא ולא יהיבנא דמי לאלתר ר' יוחנן אמר כגון אנא דמסגינא ארבע אמות בלא תורה ובלא תפילין. ואע''פ שלא נאמר עליו אלא לאו מצינו עונשו מרובה יותר משאר עבירות כדתניא ביומא פ' יוה''כ בארבע חלוקי כפרה שכל עבירות יש להן כפרה אבל מי שיש בידו חילול השם אין כח לא בתשובה לתלות ולא ביום הכפורים לכפר ולא ביסורים למרק אלא כולן תולין ומיתה ממרקת שנאמר ונגלה באזני ה' צבאות אם יכופר העון הזה לכם עד תמותון ותנן במס' אבות [פ''ד] המחלל שם שמים בסתר נפרעין ממנו בגלוי אחד שוגג ואחד מזיד בחלול השם. וצוה הבורא שיהרג אדם ולא יחלל שם שמים כדתניא בתו''כ ממשמע שנאמר לא תחלל אמור קודש א''כ למה נאמר ונקדשתי מסור עצמך וקדש שמי יכול ביחיד ת''ל בתוך בני ישראל במרובין. [יראים סימן ש''מ].
------
והמצוה הס''ג היא שהזהירנו מחלול השם. והוא הפך קדוש השם שנצטוינו בו שקדם באורו בתשיעית ממצות עשה. והוא אמרו יתעלה (אמור כ''ב) ולא תחללו את שם קדשי. והעון הזה ייחלק לשלשה חלקים. שנים כוללים ואחד מיוחד. ואולם החלק האחד הכולל, שכל מי שבקשו ממנו לעבור על דבר מן המצות בשעת השמד והיה האונס מתכוין להעביר בין מצות קלות בין מצות חמורות, או מי שיבוקש ממנו שיעבור על עבודה זרה או גילוי עריות או שפיכות דמים ואפילו שלא בשעת השמד, הנה הוא חייב להתיר נפשו וייהרג ואל יעבור כמו שבארנו בתשיעית ממצות עשה. ואם עבר ולא נהרג כבר חלל את השם ועבר על לאו זה. ואם היה זה ברבים כלומר בעשרה מישראל כבר חלל את השם ברבים ועבר על אמרו יתעלה ולא תחללו את שם קדשי. וחטאו גדול מאד. אבל אינו לוקה מפני שהוא אנוס. כי אין לבית דין לקיים גדר מלקות או מיתה אלא על מזיד ברצון ועדים והתראה. ולשון ספרא בנותן מזרעו למולך ונתתי את פני באיש ההוא (קדושים כ') אמרו ההוא לא אנוס ולא שוגג ולא מוטעה. הנה התבאר לך שעובד עבודה זרה באונס אינו חייב כרת וכל שכן מיתת בית דין אבל עבר על חלול השם. והחלק השני הכולל גם כן, שיעשה אדם עבירה אין תאוה בה ולא הנאה אבל יכוין בפעולתו המרד ופריקת עול מלכות שמים הנה זה גם כן מחלל שם שמים ולוקה. ולפיכך אמר (קדושים י''ט) ולא תשבעו בשמי לשקר וחללת את שם אלהיך כי זה מכוין להכעיס בזה הענין ואין הנאה גשמית בזה. והחלק המיוחד הוא שיעשה האדם ידוע במעלה והטוב פעולה אחת תיראה בעיני ההמון שהוא עבירה ושאין דמיון הפועל ההוא ראוי לנכבד כמוהו לעשות אע''פ שיהיה הפועל מותר הנה הוא חלל את השם. והוא אמרם (יומא פ''ו.) היכי דמי חלול השם כגון אנא דשקילנא בשרא מבי טבחא ולא יהיבנא דמי לאלתר רבי פלוני אמר כגון אנא דמסגינא ארבע אמות בלא תורה ובלא תפלין. וכבר נכפל לאו זה ואמר (ס''פ אח''מ) לא תחלל את שם אלהיך אני י''י. וכבר התבארו משפטי מצוה זו בפסחים (כ''ה.:) וסוף יומא (פ''ב.., פ''ד.., פ''ו.:). [ספר המצות לרמב''ם — לאוין ס''ג].
------
אי זה הוא חילול ה', זה המחלל שם שמים בפרהסייא, כגון אחד מגדולי הדור שבני הדור למדין ממנו, ואפי' עובר על עבירות קלות שם שמים מתחלל על ידו וחביריו בושין משמועתו והבריות אומרות עליו הבורא ימחול לו לפלוני שעובר בפרהסיי' ואינם יכולין לחפות עליו ומלמד תרבות רעה לעולם, ועל זה נאמר [דברים ו'] ואהבת את יי אלהיך, שיהא שם שמים מתאהב על ידך, שבזמן שאדם קורא ושונה ומשמש תלמידי חכמים ומשאו ומתנו בשוק באמונה ודיבורו בנחת עם הבריות ומכבד את רבו ומכבד את אביו ומי שהוא גדול [ממנו] מה הבריות אומרות עליו אשרי פלוני שלמד תורה, אשרי אביו שגידלו בתורה, אשרי רבו שלימדו תורה, אוי להם לאותם בני אדם שלא למדו תורה, ראיתם פלוני שלמד תורה כמה נאים דרכיו כמה מתוקנים מעשיו, עליו הכתוב אומר [ישעיה מ''ט] ויאמר לי עבדי אתה ישראל אשר בך אתפאר. ובזמן שאדם קורא ושונה ומשמש תלמידי חכמים ואין משאו ומתנו בשוק באמונה מה הבריות אומרות עליו אוי לזה שלמד תורה, אוי לו לאביו שילדו, אוי לו לרבו שלימדו תורה [אשריהן לאותן בני אדם שלא למדו תורה], ראיתם פלוני שלמד תורה כמה מכוערים מעשיו כמה מקולקלים מעשיו, עליו הכתוב אומר [יחזקאל ל''ו] באמר להם עם ה' אלה ומארצו יצאו ויחללו את שם קדשי. [פסקי ריא''ז].
------
שנמנענו מחלול השם והוא הפך קידוש השם שנצטוינו בו כמו שכתבנו למעלה בסדר זה, שנאמר [ויקרא כ''ב] ולא תחללו את שם קדשי. וכתב המעתיק בשם הרמב''ם זכרונו לברכה, והעון הזה יחולק לשלשה חלקים, השנים על הכלל והאחד על הפרט. והחלק האחד הכללי, שכל מי שיבוקש ממנו לעבור על מצוה מן המצוות בשעת השמד והיה האונס מתכוין להעביר בין מצוות קלות בין מצוות חמורות, או מי שיבוקש ממנו לעבור על עבודה זרה וגילוי עריות ושפיכות דמים ואפילו שלא בשעת השמד, הוא חייב שימסור נפשו ויהרג ואל יעבור, ואם עבר ולא נהרג כבר חילל את השם ברבים, ועבר על אמרו ולא תחללו את שם קדשי וחטאו עצום מאד. אמנם אינו לוקה, בעבור שהוא אנוס לפי שאין לבית דין שיקיימו גבול מלקות או הרג אלא במזיד ברצון בעדים והתראה. ולשון סיפרא בנותן מזרעו למולך, ושמתי אני את פני באיש ההוא, אמרו זכרונם לברכה ההוא ולא אנוס ולא שוגג ולא מוטעה. וכבר התבאר לך שעובד עבודה זרה באונס אינו חייב כרת, וכל שכן מיתת בית דין, ואמנם עבר על חלול השם. והחלק השני הכללי, שיעשה האדם עבירה אין תאוה בה ולא ערבות אבל יכוין בפעולתו להכעיס, וזה כמו כן מחלל שם שמים וילקה, ולפיכך אמרו [ויקרא י''ט] ולא תשבעו בשמי לשקר וחללת את שם אלהיך, שזה יראה הכעסה בזה הדבר ואין עריבות גשמי בזה. והחלק אשר על הפרט, שיעשה איש מפורסם בגמילות חסדים ומעשים טובים מעשה אחד שיראה לרבים שהוא עבירה, וכגון המעשה ההוא אינו ראוי לכמו האיש החסיד ההוא שיעשהו, אף על פי שהוא מעשה היתר, חילל השם, והוא אמרם זכרונם לברכה [יומא פ''ו ע''א] היכי דמי חלול השם, כגון אנא דשקילנא בישרא מבי טבחא ולא יהיבנה דמי לאלתר. רבי פלוני אמר, כגון אנא דמסגינא ארבע אמות בלא תורה ובלא תפילין. וכבר נכפל לאו זה ואמר [ויקרא י''ח] ולא תחלל את שם אלהיך אני יי, עד כאן. שורש מצוה זו וקצת דיניה וכל ענייניה כמנהגי כתבתי במצות קדוש השם עשה ו' בסדר זה. [ספר החינוך מצוה רצ''ה].
------
כגון אנא דשקילנא בשרא מטבחא. כלומר כל מי שהוחזק כמותו במקומו בכשרות ובחסידות שקיל בשרא ולא יהיב דמי. י''מ שהרואה אומר שבשביל שמקלקלו בטרפות הוא מוותר אצלו ונוטלו בלא דמים. בושין משמועתו, מחמת שם רע היוצא עליו. שרא ליה לפלניא, פי' (אם חל) [ימחול] עליו השם על רוע מעשיו. [המכתם — נדפס ע''ש ר' טודרוס הלוי].
------
רבי יוחנן סתם שבכל מקום בתלמוד ובמדרשים ובאגדות, הוא היה רבו של רבי שמעון בן לקיש ושל רבי אמי ורבי אסי ורבי חייא בר אבא ושל כל אותן חכמי הדור. והיה זקן מאד, כמו שמוכיח בהגוזל בתרא [ב''ק קי''ז ע''א] [מן] מעשה דרב כהנא. ורבותיו המובהקין [היו] רבי ינאי וחזקיה ורבי חנינא ורבי בנאה, כמו שכתבתי למעלה בסדר בנאה ובסדר חנינא בר חמא ובסדר חזקיה. ואף כמה שמועות אמר משם רבי שמעון בן יהוצדק [פסחים צ''ה ע''ב]. ובפרק ראשון דמסכת נדה [ט' ע''ב] משמע דרביה הוה, כמו שכתבתי בסדר חזקיה. ומפי כמה חכמים קיבל מרבי יהודה ב''ר שמעון [ב''ב קי''ב ע''ב] ומרבי יהודה בר ליואי [שבת קי''ג ע''א], כמו שכתבתי בסדר יהודה. ואף התנאים אומר התלמוד [דלא ציית ואפילו] לרביה. כההיא דסדר יומא [פרק] טרף בקלפי [מ''ג ע''ב], תני תנא קמיה דרבי יוחנן כל השחיטות כשרות בזר חוץ משל פרה א''ל פוק תני לברא לא מצינו שחיטה שפסולה בזר. ומסקינן ורבי יוחנן לא מיבעיא לתנא דלא ציית אפילו לרביה נמי לא ציית. דא''ר יוחנן משום רשב''י שחיטת פרה בזר פסולה. ואני אומר כשירה לא מצינו שחיטה שפסולה בזר.
ומצינו שאמר הלכה משום רבי יוסי בכל כתבי הקודש [שבת קי''ח ע''א]. א''ר יוחנן משום רבי יוסי כל המענג את השבת. ומשום רבי יוסי בן נהוראי ומשום רבי יוסי בן זימרא בהמפקיד [ב''מ מ''א ע''א] הלכה דשליחת יד צריכה חסרון. ובשלהי הבונה [שבת ק''ה ע''א] מנין ללשון נוטריקון מן התורה. בפרק שואל אדם [שם קנ''א ע''ב] א''ר יוחנן משום ר' יוסי בן קצרתא שש דמעות הן של שיפות וכו'. וכן כמה חכמים ואין צריך לכתוב כולן. ותלמיד ממש היה לפני רבי, כדאיתא בראשית הגז [חולין קל''ז ע''ב] דא''ל לאסי בר היני נהירנא כי הוו יתיבנא אחר שבע עשרה שורין אחוריה דרב קמיה דרבי וכו'. ואף תלמיד לרבי חייא היה, דגרסינן בפרק אלו טריפות [שם נ''ט ע''א] הלכה דרוסה, א''ל רשב''ל לרבי יוחנן מנו רב דלא ידענא ליה. אמר ליה רבי יוחנן ולא נהיר ליה כי הוה משמש לרבי רבה ורבי חייא כל אותן הימים ששימש אותו תלמיד בישיבה אני שימשתי בעמידה.
ורבי אושעיא רבה נמי רבו גמור היה, כדאיתא בתחילת פרק כיצד מעברין [עירובין נ''ג ע''א] א''ר יוחנן כשהייתי למד תורה אצל אושעיא ברבי היינו יושבים ארבעה ארבעה באמה. ובפרק ערבי פסחים [קי''ג ע''א] א''ר יוחנן משום אנשי ירושלים וחד מינייהו עשה שבתך חול ואל תצטרך לבריות וכו' ולא ידענא אנשי ירושלים מאן נינהו. וגרסינן נמי בשלהי המוכר את הספינה [ב''ב צ''א ע''ב] נהירנא כד הוו מטלן טליא וטליתא כבר שיתסר בשוקא דירושלים ולא חטיאן. ובאגדה דהשוכר את הפועלים [ב''מ פ''ד ע''א] א''ר יוחנן אנא אשתיירי משפירי ירושלים האי מאן דבעי מחזי שופריה דרבי יוחנן וכו'. ורבי אלעזר בכה על שופריה דרבי יוחנן, כדאיתא בפ''א דברכות [ה' ע''ב].
------
הוא שהיה נמי יושב על שערי טבילה כי היכי דליסתכלו ביה בנות ישראל וילדן בנין דכותיה בנוי ובזכות [ב''מ פ''ד ע''א]. ודבר זה עיין בסדר רב גידל. ועל זה קשה לי וגרסינן באגדה דשמואל [פי''ג], כבואכם העיר כן תמצאו אותו, מעשה דשאול, כל אורך זה למה שהן (מבינות) [מביטות] בנויו של שאול ולא היו שביעות ממנו דברי רבי יהודה, רבי יוסי אומר נמצאות עושה בנות ישראל כך, והלא כדרך שאי אפשר לאיש לזון עיניו מאשה שאינה ראויה לו, כך אי אפשר לאשה לזון עיניה מאיש שאינו (שלו) [ראוי לה] וכו'. אם כן רבי יוחנן היאך היה גורם לבנות ישראל שמסתכלות בו בשעת טבילה, וי''ל כיון שמהומה לביתה כל תשוקתה על בעלה, ובשעת מעשה כשזוכרת מה שראתה מתעברת כיוצא בו. כמו [בראשית ל'] ויחמו הצאן אל המקלות. וכן [שם] ויתן פני הצאן אל עקוד. ואין להקשות מהא דגרסינן בפרק ערבי פסחים [קי''א ע''א] האי מאן דפגע באיתתא בעידנא דסלקת מטבילת מצוה, אי איהי קדמה ומשמשה אחדא ליה לדידיה רוח זנונים. שאין להזכיר זה אצל רבי יוחנן דדמיין באפיה כבאפיה דרב גידל, כי קאקי חיורי.
וזכותא דרבי יוחנן נפישא הוה. דהא א''ל לרבי חייא בר אבא חביבין עליך יסורין ואמר לא הן ולא שכרן ויהיב ליה ידא ואוקמיה כדאיתא בפ''א דברכות [ה' ע''ב]. ואע''ג דרבי יוחנן גופיה בעל יסורין הוה דהא חש בצפידנא כדאיתא באין מעמידין [ע''ז כ''ח ע''א] ובפרק אחרון דסדר יומא [פ''ד ע''א], וגם לא הניח בן כדאיתא בפ''א דברכות [ה' ע''ב] דין גרמא דעשיראה ביר. ובפרק יש נוחלין [ב''ב קט''ז ע''א] נמי א''ר יוחנן משום רשב''י כל מי שאינו מניח בן זכר ליורשו הקב''ה מעלה עליו עֶבְר0ה. ורמינן דידיה אדידיה דאמר דין גרמא דעשיראה ביר, ופרקינן הא דידיה והא דרביה. ורבי יוחנן אמר בפ''א דברכות [ה' ע''ב] היו לו בנים וקברן הרי הן יסורין של אהבה. ותנא תני קמיה כל העוסק בתורה ובגמילות חסדים וקובר את בניו מוחלין לו כל עונותיו, והתם מפרש טעמא.
ורבי יוחנן עסק בתורה כל ימיו כדאיתא בפסיקתא שמכר כל אוסיא שלו שדות וכרמים וקרקעות ועסק בתורה. וגרסינן בפרק אחרון דיום הכיפורים [יומא פ''ו ע''א] היכי דמי חילול [השם] א''ר יוחנן כגון אנא דמסגינא ארבע אמות בלא תורה ובלא תפלין. ורבי יוחנן כל כך היתה זכותו שאף לאחר נוחו לגן עדן הפסיק עשן שהיה עולה מקברו של אחר. ופתח עליה ההוא ספדנא אפילו שומר הפתח לא עמד לפניך רבינו [חגיגה ט''ו ע''ב]. ובתחילת פרק כל הצלמים בירושלמי [ע''ז פ''ג ה''א] כד דמך רבי יוחנן אתכפון איקונתיה. פירוש נשתנו האיקונין [פירוש] פרצופין, אמרי דלא הוה איקוניא נאה כותיה. [פירוש] שלא היתה צורה יפה כמוהו. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוחנן].
------
שלא לחלל שם הקב''ה דכתיב (ויקרא י''ב) לא תחללו את שם קדשי. והיכי דמי מחלל השםא) כדאמרי אינשי שרי ליה מריה לפלוני וזהו ת''ח שאינו נזהר במעשיו שלא יחשדוהו. גם דרש הר''ר משה מקוצי כי המכחש לגוי מחלל השם ועונש חלול השם גדול שאינו מתכפר עד יום המיתה, וגם אין מקיפין בה. פי' שאין עושין לו כחנוני המקיף אלא נפרעין ממנו מיד. מי שהיו עונותיו וזכיותיו מחצה על מחצה וחלול השם בכלל מכרעת. [סמ''ק סימן פ''ה]. א) גם אומר שם כגון ת''ח דשקיל בשרא ולא יהיב דמי לאלתר ומוקי לה במקום שאין דרכו של טבח לשאול הקפותיו. [הגהות רבינו פרץ על הסמ''ק סימן פ''ה].
------
אהבת השם. צוה הב''ה לאהוב שמו ולאַהֵבו על הבריות דכתיב בפרשת ואתחנן ואהבת את ה' אלהיך ותניא [בספרי] ואהבת את ה' עשה מאהבה הפרש בין העושה מאהבה לעושה מיראה העושה מאהבה שכרו כפול ומוכפל לפי שהוא אומר את ה' אלהיך תירא יש לך אדם מתירא מחבירו מניחו והולך לו אבל העושה מאהבה אינו כן ואין לך אהבה במקום יראה ויראה במקום אהבה אלא במדת המקום בלבד. ד''א ואהבת את ה' אלהיך האהיבהו על הבריות כאברהם אביך כענין שנאמר ואת הנפש אשר עשו בחרן והלא אם באים כל העולם לברוא יתוש אחד ולהכניס בו נשמה לא היו יכולים אלא שהיה מלמדם אבינו אברהם ומכניסם תחת כנפי השכינה. בכל לבבך בב' יצרך ביצר טוב וביצר רע ד''א בכל לבבך שלא יהא לבך חולק עליך ובכל נפשך אפילו נוטל את נפשך וכן הוא אומר כי עליך הורגנו כל היום נחשבנו כצאן טבחה שמעון בן עזאי אומר [בכל] (לבבך) [נפשך] אהבהו עד מיצוי הנפש. [יראים סימן ת''ד].
------
והמצוה התשיעית היא שצונו לקדש השם והוא אמרו (אמור כ''ב) ונקדשתי בתוך בני ישראל. וענין זאת המצוה אשר אנחנו מצווים לפרסם האמונה הזאת האמתית בעולם ושלא נפחד בהיזק שום מזיק. ואע''פ שבא עלינו מכריח גובר יבקש ממנו לכפור בו יתעלה לא נשמע ממנו אבל נמסור עצמנו למיתה ולא נתעהו לחשוב שכפרנו ואע''פ שלבנו מאמין בו יתעלה. וזאת היא מצות קדוש השם המצווים בה בני ישראל בכללם רוצה לומר מסירת נפשנו למות ביד האונס על אהבתו ית' ואמונת יחודו. כמו שעשו חנניה מישאל ועזריה (דניאל ג') בזמן נבוכדנצר הרשע כשגזר להשתחות לצלם והשתחוו כל העמים וישראל בכלל ולא היה שם מקדש שם שמים והיתה בזה חרפה גדולה על ישראל שנעדרה המצוה הזאת מכלם ולא היה שם מקיים אותה אבל פחדו הכל ולא נצטותה מצוה זו אלא למעמד הגדול ההוא שפחד ממנו העולם כלו והיה בו ראוי שיפורסם הייחוד ויגלה ברבים בעת ההיא. ויעד השם על ידי ישעיה (כ''ט) שלא תשלם חרפת ישראל בעדות ההיא ושייראו בהם ילדים בעת ההיא הקשה לא יפחידם המות וימסרו נפשם ויפרסמו ויחזקו האמונה ויקדשו את השם ברבים כמו שצונו יתעלה על ידי משה רבנו. והוא אמרו לא עתה יבוש יעקב ולא עתה פניו יחורו כי בראותו ילדיו מעשה ידי בקרבו יקדישו שמי וגומר. ולשון ספרא (אמור ספ''ט) על מנת כך הוצאתי אתכם מארץ מצרים על מנת שתקדשו שמי ברבים. ובגמר סנהדרין (ע''ד:) אמרו בן נח מצווה על קדושת השם או אינו מצווה תא שמע שבע מצות נצטוו בני נח ואם אתה אומר כן תמניא הוו. הנה כבר התבאר לך שהיא מכלל מספר המצות שהם חובה לישראל ולקחו ראיה על מצוה זו מא0מרו ונקדשתי בתוך בני ישראל. והנה התבארו משפטי מצוה זו בפרק שביעי מסנהדרין (ע''ד.:). [ספר המצות לרמב''ם — עשין ט'].
------
שורש אהבת השם. בשלש עשרה מקומות בתורה הזהירנו לאהבה אותו בספרי ואהבת את ה' אלהיך עשה מאהבה שהעושה מאהבה שכרו כפול ומכופל כאהבת האבות ואהבת אוהבהו על הבריות כאברהם אביך שנאמר ואת הנפש אשר עשו בחרן וגו' שגיירן והכניסן תחת כנפי השכינה, בכל לבבך בשני יצרך ביצר טוב וביצר רע בכל לבבך שלא יהא לבך חלוק על הקב''ה, ובכל נפשך אפילו נוטל את נפשך, שמעון בן עזאי אומר אהבהו עד מצוי נפש לאהבה את ה' אלקיכם, שמא תאמר הריני לומד תורה בשביל שאהא עשיר בשביל שאקרא ר' בשביל שאקבל שכר לעולם הבא בשביל שאשב בישיבה בשביל שאאריך ימים תלמוד לומר לאהבה כל מה שתעשו לא תעשו אלא מאהבה, ר''א ב''צ אומר עשה דברים לשם פועלם ודבר בהם לשם שמים ואל תעשם עטרה להתגדל בהם, ובכל מאדך במס' ברכות פרק הרואה (דף נ''ד) בכל מדה ומדה שהוא מודד לך תהא מודה לו בכל מאד ומאד ירושלמי בברכות עשה מאהבה אם באת לשנוא דע שאתה אוהב ואין אוהב שונא, בשילהי מס' יומא (דף פ''ו) ואהבת את ה' אלהיך שיהא ש''ש מתאהב על ידך שיקרא וישנה וישמש תלמידי חכמים משאו ומתנו באמונה ודבורו בנחת עם הבריות מה הבריות אומרים אשרי מי שלמד תורה, במס' נדרים בפ' קונם יין (דף ס''ב) למוד מאהבה וסוף הכבוד לבוא, בתנא דבי אליהו שכר האהבה ב' חלקים ושכר היראה חלק אחד, במס' סוטה בשילהי פרק כשם שהמים (דף ל''א) ועושה חסד לאלפים לאוהביו. בשוחר טוב ארחמך ה' חזקי אאהבך לבריותיך במדרש תדשא בברייתא רבי פנחס בן יאיר עולה כנגד האהבה איזהו היא יש צדיקים עובדים להקב''ה ונותנים לו כבוד ויקר למלכותו מפני שהוא קודם לכל.
שורש האהבה שהנפש מליאה אהבת ה' וקשורה בעבותות האהבה בשמחה ובטוב לבב ולא כעובד רבו בעל כרחו אלא אפי' אם היו מוחין בידו האהבה בוערת בתוך לבו לעבוד ושמח להשלים רצון בוראו שכן אמר המשורר עבדו את ה' בשמחה ועובד בישרות לב, ולישרי לב שמחה ואינו עובד לו להנאתו ולא לכבודו, ואומר מה אני נבזה וחדל אישים היום כאן ומחר בקבר הן בעון חוללתי ואני מלא גלל איך נבחרתי ונבראתי להיות עבד למלך הכבוד כי כשהנשמה חושבת בעומק ביראה רשף אהבת הלב בוער בה וגיל שמחת הקרב מרבה ומשמחת הלב ועלז כליות גדל חכמת אדם תאיר פניו וישמחו בו אוהבי שמו כי כל האיש אשר חכמת השם בלבם חושבים בשמחה חשק עשיית רצון בוראם לעשות מצותיו בכל לב והאוהב אינו חושב הנאת העולם הזה ואינו חושש בטיולי אשתו ולא בבניו ובנותיו והכל כאין נגדו רק לעשות רצון בוראו ולזכות אחרים ולקדש שמו ולמסור עצמו באהבתו כאברהם הרימותי ידי אם מחוט ועד שרוך נעל כפנחס שמסר עצמו כשהרג זמרי ואין מנשאין את עצמן ואין מדברים דברים בטלים ואינם רואים פני נשים ושומעים חרפתם ואינם משיבים וכל מחשבותם עם בוראם ומנעימים זמרים לקונם וכל עשת מחשבותם בוער מאש אהבתו אשריו בזה ולבא. [הרוקח הלכ' חסידות].
------
שלא לחלל את השם דכתיב (ויקרא י''ח) לא תחללו את שם קדשי. והיכי דמי חילול השםא) כדאמרי אינשי שרא ליה מריה לפלניא וזהו תלמיד חכם שאינו נזהר במעשיו שלא יחשדוהו (יומא פ''ו)ב), וגם דרש הר''ר משה מקוצי המכחש לגוי מחלל השםג), ועונש חלול השם גדול כדאמרינן (שם) שאינו מתכפר עד יום המיתה, וגם אין מקיפין בה פי' שאין עושין [לו כחנוני] המקיפו אלא נפרעין ממנה מידד), אי נמי הייתה שקולה מכרעתה). א) אמר ר' אביהו משום ר' חנינא נוח לו לאדם לעבור עבירה שיעבוד עבודה זרה בסתר ואל יחלל שם שמים בפהרסיא שנאמר (יחזקאל כ') ואתם בית ישראל איש אל גילוליו לכו עבדו ואת שם קדשי לא תחללו במחניכם ובגילולכם לא [תחללו] פ''ה היינו בפהרסיא שהרואה מזלזל בכבוד המקום, ר' אליעזר אומר אם רואה אדם שיצרו מתגבר עליו ילך למקום שאין מכירין אותו וילבש שחורים ויכסה שחורים ויעשה מה שלבו חפץ ואל יחלל שם שמים בפהרסיא — ילבש שחורים פ''ה שלא יראה עצמו בכבודו אולי ירך לבבו ופר''ח ח''ו שלא הותר לעבור עבירה כך אלא כך אמר ר' אלעאי יגיעת הדרכים והאכסניות ולבישת שחורים משברין יצר הרע ומונעים אדם מן העבירה ולשון זה בירושלמי ומכל מקום נהי שלא הותר כך לעשות מעשה מכל מקום יעשה מה שלבו חפץ בסתר משיתחלל שם שמים בפהרסיא וכן משמע בפרק אין דורשין דלא מצי כייף ליצריה, עכ''ל סוף פ''ק דקידושין (דף מ'). ב) ת''ר ששה דברים גנאי לו לת''ח אל יצא כשהוא מבושם לשוק במקום שחושדין על משכב זכור פי' מבשמין עצמן כדי שיתאוו להן הזכרים ולא אמרן אלא בבגדו אבל בגופן זיעה מעברא ליה, ואל יצא יחידי בלילה משום חשד פי' של זנות ולא אמרן אלא [דלא] קבע ליה עידנא פי' שלא קבע לו רבו עת ללמוד בלילה אבל קבע לו מידע ידעי דלעידניה קאזיל, ואל יצא במנעלים המטולאים בטלאי על גבי טלאי ובפנתא אנפינ''א בל''ע ובימות החמה אבל בגילדא שול''א בל''ע אפי' בימות הגשמים לית לן בה, ואל יספר עם אשה בשוק אפילו אשתו או בתו או אחותו לפי שאין הכל בקיאין בקרובותיו, ואל יסב בחבורת עמי הארץ דילמא אתי לאימשוכי בתרייהו, ואל יכנס באחרונה בבית המדרש דילמא חשדי ליה כפושעים, ואל יפסיע פסיעה גסה דאמר מר פסיעה גסה נוטלת אחת מחמש מאות ממאור עינים של אדם מאי תקנתיה לאהדורה בקדושא דבי שמשא פי' ששותה כוס של קידוש שבת, עכ''ל בפרק כיצד מברכין (ברכות מ''ג). ג) גזל הגוי אסור ואבידתו מותרת ואם יש חלול השם אף אבידתו אסור, דתני ר' פנחס בן יאיר (ב''ק קי''ג) כל מקום שיש חלול השם אף אבידתו אסור, וטעותו מותר, עכ''ל. ד) אחד שוגג ואחד מזיד, עד כאן לשונו פרק קמא דקידושין (דף מ'). ה) בשם ר''י מקורביל שאסור ללבוש משכונות של גוים אלא משום פקוח נפש שאין לו מלבוש משלו מפני שהוא גונב דעת הגוי שאם היה יודע לא היה מביאו אבל ללבוש אחת לשלושים יום מותר מפני שמשביחו, עד כאן לשונו. [סמ''ק מצוריך סימן פ''ד].
------
ת''ר בזמן שאדם שונה וקורא ודבורו בנחת עם הבריות ומשאו ומתנו בשוק נאה ונושא ונותן באמונה מה הבריות אומרות עליו אשרי פלוני שלמד תורה אשרי אביו ואשרי רבו שלמדוהו תורה אוי להם לבני אדם שלא למדו תורה פלוני שלמד תורה ראית כמה יפים דרכיו וכמה מתוקנים מעשיו עליו הכתוב אומר ויאמר לי עבדי אתה ישראל אשר בך אתפאר, ובזמן שאדם שונה וקורא ואין דבורו בנחת עם הבריות וגו' מה הבריות אומרות עליו אוי לו לפלוני שלמד תורה אוי להם לאביו ולרבו שלמדוהו תורה אשריכם לבני אדם שלא למדו תורה פלוני שלמד תורה ראיתם כמה מכוערים מעשיו וכמה מקולקלים דרכיו עליו הכתוב אומר באמור להם עם ה' אלה ומארצו יצאו. א''ר חנינא גדולה תשובה שמגעת עד כסא הכבוד שנאמר שובה ישראל עד ה' אלקיך. וא''ר לוי גדולה תשובה שמביאה רפואה לעולם שנאמר שובו בנים שובבים ארפא משובתם, היכי דמי [בעל] תשובה כגון שבא דבר עבירה לידו ופירש, מחוי רב יהודה באותו מקום ובאותו הפרק ובאותה אשה. [המנהיג הלכ' צום כפור].
------
שורש התורה להעמיק לדעת ולהשכיל. בתחלה ילמד להכיר את האותיות ואחר כך לחברם יחד היא נקראת תיבות ואח''כ הפסוק ואח''כ הפרשה ואח''כ המשנה ואח''כ התלמוד וקובץ על יד ירבה חנוך לנער על פי דרכו כדאמר' בכתובות ובקידושין (דף ל') טוב מלא כף נחת הלכ' אחת כדא' בויקרא רבה ואמרינן בספרא תזל כטל אמרתי כנוס דברי תורה כללין ופרטין ומוציאן כטיפין הללו של טל לא כטיפין גדולו' של מטר אלא כטיפין הללו של טל קטנו' ויש לו לדבר ליתן הפסק שיחזור בהן היטב כדאמרי' בריש תורת כהנים מה היו הפסקות משמשות ליתן ריוח למשה להתבונן בין פרשה לפרשה ובין ענין לענין והלא דברי' ק''ו ומה אם מי ששמע מפי הקב''ה ומדבר ברוח הקדש צריך להבין בין פרשה לפרשה ובין ענין לענין על אחת כמה וכמ' להדיוט הלמד מן ההדיוט ואמרינן בפ''ק דחגיגה (דף ט') אינו דומה למי ששונה פרקו מאה פעמי' למאה ואחת ואמרינן בערובין בפ' כיצד מערבין (דף נ''ד) ר' פרידא הו(א)[ה] ליה חד תלמידא דהוה תני ליה ארבעה מאה זמנין ואמר בפ''ק דע''ז (דף י''ט) אמר רבא לעולם ילמד אדם ד''ת במקום שלבו חפץ שנא' כי אם בתורת ה' חפצו א''ר אין אד' לומ' תור' אלא מה שלבו חפץ כל העוס' בתור' הקב''ה עושה לו חפצו אמר רבא לעולם ילמד אדם תורה ואח''כ יהגה ליגרס אינש אע''ג דלא ידע מאי קאמר ליגמ' איניש והדר ליסבר ובברכות בפ' הרואה (דף ס''ג) הסכת ושמע ישראל הס ואח''כ כתת אם נבלת בהתנשא בה תנשא ותנן בפאה ומייתי לה במס' שבת בפ' מפנין (דף קכ''ז) ות''ת כנגד כלם ובפ''א דקדושין (דף מ') נענו כלם ואמרו ת''ת גדול שהתלמו' מביא לידי מעשה ואמרי' בשלהי מס' מנחות (דף ק''י) ומייתי לה בפ''ק דברכות (דף ה') אחד המרבה וא' הממעיט ובלבד שיכוין לבו לשמים. בספרי ולמדתם אותם ושמרתם לעשותם מגיד שהמעשה תלוי בתלמוד ואין התלמוד תלוי במעשה השומע מפי קטן שבישראל כשומע מפי גדול והשומע מפי חכם כשומע מפי סנהדרין (כשומע) [והשומע] מפי משה כשומע מפי הקב''ה. בתד''א רבא אדם שואל ומשיב בישיבתו בבה''מ כדי שלא יבא לידי תנומה ישאל אדם את הפסוק אעפ''י שהכל משחקי' עליו יכניס עצמו בגופו של הלכה אעפ''י שאינו בקי כלו' בהלכה. אם נבלת בהתנשא בה תנשא אם זמות יד לפה הרוצה שיעמוד בתורה נותנים לו עמל ד''ת נפש עמל עמלה לו המלמד ד''ת ברבים לישראל לש''ש ואינו נושא פנים לעני ולעשיר אלא שמקראן כאחת ומשנה שמשננן כאחת ומתוך כך הקב''ה מרח' עליו ונותן בו חכמה ובינה דעה והשכל במס' מנחות (דף ל' וד' צ''ט) ישנה אדם לקיי' לא ימוש ס' התורה הזה מפיך. באבות דר' נתן ר''י בן פנחס כל מי שיש בידו מדרש ואין בידו הלכות לא טעם טעמה של תורה וכל מי שיש בידו הלכות ואין בידו מדרש לא טעם טעמה של יראת חטא. בספרי ולעבדו בכל לבבכם זו תלמוד וכן הוא או' לעבדה ולשמר' לעבדה זו תלמוד ולשמרה אלו מצות כל המצוה אשר אנכי מצוך למוד הלכות ואגדות כי לא על הלחם לבדו יחיה האד' זה מדרש כי על כל מוצא פי ה' אלו הלכות ואגדות ר''א בר צדוק אומר עשה דברים לשם פועלם דבר בהם בשמן. שמור ושמעת אם שמרת מעט סופך לשמור הרבה לשמור לעתיד לבא בערובין בפר' כיצד מעברין (דף נ''ד) אמר ר''א אם משים עצמו כענק לצואר שנראה ואינו נראה תלמודו מתקיים בידו א''נ כערוגה שהכל דשין אותה וכבשמים שהכל מתבשמי' בו א''נ משים לחיו כאבן זו שאינה נמחית וכמדבר הזה שהכל דשין בו וכתאנה כל זמן שממשמש בה מוצא בה תאנים וכדד הזה כל זמן שהתינוק ממשמש בו מוצא חלב כך דברי תורה כל זמן שאדם ממשמש בה מוצא בה טעם ר' עקיבא או' מניין שחייב אדם לשנות לתלמידו עד שילמדנו שנאמר ולמדה את בני ישראל שימה בפיהם ומניין שצריך להראות לו פנים שנ' ואלה המשפטים אשר תשים לפניהם אמר רב חסדא אין תורה נקנית אלא בסימנין. מן התורה שימה בפיהם סימנה בפניהם. מן הנביאים הציבי לך ציונים ציונין לתורה. מן הכתובים אמור לחכמה אחותי את ומודע לבינה תקרא עשה מודיעים לתורה לא בשמים היא לא תמצא תורה במי שמגביה עצמו או במי שמרחיב דעתו עליה כים ולא בסחרנים ולא בתגרים בפרקי אבות הוי שותה בצמא את דבריהם הפוך בה והפך בה סמא דכולא בה ומינה לא תזוע. בפ' א' דחגיגה (דף ג') בעלי אסופות אלו ת''ח שיושבין אסופות אסופות ועוסקי' בתורה הללו מטמאין והללו מטהרין הללו אוסרין והללו מתירין הללו פוסלין והללו מכשירין עשה אזנך כאפרכסת לשמוע דבריהן [כולם] נתנו מרועה אחד אל אחד נתנן ופרנס אחד אמרן מפי אדון כל המעשים ב''ה, בקדושין בסופו (דף פ''ב) מניח אני כל אומניות שבעולם ועוסק בתורה שעומדין לאדם בבחרותו ובזקנותו בעוה''ז ובעוה''ב ובפ''א (דף ל') ישלש שנותיו ליומי שליש במקר' שליש במשנ' שליש בתלמו', בפ''א דחגיגה (דף ה') ואותי יום יום ידרושון כל העוסק בתו' אפי' יום א' בשנה מעל' עליו הכתוב כאלו עסק בה כל השנה כולה. בפ''א דקדושין (דף ל') אמר ר''י בן לוי כל המלמד את בנו תורה מעלה עליו הכתוב כאלו קבלה מהר חורב והודע' לבניך ולבני בניך יום אשר עמדת לפני ה' אלהיך בחורב עד היכן חייב אדם ללמד את בנו תורה אמר ר''י אמר שמואל כגון ר' זבולון בן דן שלמדו אבי אביו מקרא משנה תלמוד הלכות ואגדות, כל המלמד את בנו תורה מעלה עליו הכתוב כאלו למדה לבנו ולבן בנו עד סוף כל הדורות רבה בר הונא לא טעים אומצא עד דמקרי ליה לינוקא מוספא, והיה מוסיף לו יותר.
ת''ר ושננתם שיהו ד''ת מחודדים בפיך שאם ישאלך אדם דבר הלכה אל תגמגם ותאמר לו אלא אמור לו מיד ויש לו ללמוד על מנת לעשותה כדאמרינן ביבמות פ' בית שמאי (דף ק''ט) ר' יוסי או' האומ' אין לו תורה אפי' תורה אין לו מאי טעמא אמר רב פפא אמר קרא ולמדת' ועשיתם כל שישנו בעשיי' ישנו בלמידה וכל שאינו בעשייה אינו בלמידה וכשלומד יש לישב באימה כדאמר בפ''ק דברכות (ד' כ''ב) והודעתם לבניך ולבני בניך יום אשר עמדת לפני ה' אלקיך בחורב מה להלן באימה וביראה ברתת ובזיע אף כאן. בפ' במה מדליקין (ד' ל') ושבח אני את השמחה אין שכינה שורה אלא מתוך שמחה של מצוה אמר ר''י אמר רב וכן הלכה ומקשה, ומשני התלמיד ישב באימ' וכן הרב כשמגיד ההלכה אבל קודם שיפתח יאמר הרב מילי דבדיחותא והדר יתיב באימתא. ואמרי' בפסיקת' אנכי ה' אלהיך אמר ר' חנינא בר פפא נראה להם הקב''ה בפנים זעומות למקר' כשאדם לומד את בנו תורה צריך ללמדו באימ' למקרא, פנים בינונים למשנה, פנים מסבירות לתלמוד פנים שוחקות אע''פ שאתם רואים הדמיונות אנכי ה' אלקיך א''ר שמואל בר נחמני א''ר יונתן כל המלמד את בן חבירו תורה כאלו ילדו שנ' אלה תולדות אהרן ומשה ומזכיר בני אהרן וכל העוס' בתורה כאלו משים שלום בפמליא של מעלה ושל מטה ולכל העול' שנ' או יחזיק במעוזי יעש' שלום לי ומקרב הגאולה לאמר לציון עמי אתה בשלהי פרק לולב הגזול (ד' מ''ט) אר''א פיה פתחה בחכמה ותורת חסד על לשונה זו תורה לשמה בפ' קמא דתענית (ד' ז') העוסק בתורה לשמה תורתו נעשית לו סם חיים ואין ד''ת מתקיימין ביחידי ואין מתקיימין אלא במי שדעתו שפלה אמר ר' הרבה תורה למדתי מרבותי ויותר מחבירי ומתלמידי יותר מכלם, ואמרינן בשלהי פ' לולב וערבה (ד' מ''ט) ובפ' בתר' דמועד קטן חמוקי ירכיך מה ירך בסתר אף ד''ת בסתר ואין לו ליהנות מכבוד התורה, ק''ו מכלי שרת, אעפ''י שפטור מליתן מס, כדאמרי' בפ' קונם יין ובפ' א' דבבא בתרא (ד' ח'), ויהא משאו ומתנו באמונה, כדאמרינן ביומא (דף פ''ו) ואמרי' בשלהי פרק א' דמגילה גדול תלמוד תורה מבנין ב''ה ובשאלתות דרב אחאי משמע דמעש' דידיה גדול מתלמו' אחרי' מדרבי יוחנן מנח תפילין והדר אמר לו. ותנא לא המדרש הוא עיקר אלא המעשה ולאגמורי לאחרי' עדיף בשלהי פ''א דבבא קמא ואמרי' בפ' חלק (דף ק''ג) אמר רב ששת כל הלומד תורה בעוה''ז זוכה ללומדה לעוה''ב שנ' ומרוה גם הוא יורה. [הרוקח הלכ' חסידות].
------
שנצטוינו לקדש את השם, שנאמר [ויקרא כ''ב] ונקדשתי בתוך בני ישראל, כלומר שנמסור נפשינו למות על קיום מצות הדת. וכבר ביארו זכרונם לברכה מפי הקבלה ומן הכתובים באי זה ענין ובאי זה מצוה נצטוינו בזה, ואף על פי שכתוב בתורה [ויקרא י''ח] וחי בהם דמשמע ולא שימות בהם, כבר קבלו הם שלא נאמר מקרא זה בכל ענין ובכל עבירה, ואפילו בקבלה אנו חיין בכל דברי התורה, ובפירוש אמרו זכרונם לברכה [סנהדרין ע''ד ע''א] כי ג' מצות הן שחייב האדם שיהרג ואל יעבור בהן לעולם, והן עבודה זרה וכל אביזהרא, כלומר כל ענין שלה אסור לנו מכח הלאוין המיוחדין בה, וכמו שנפרש למטה בעזרת השם, וכן גילוי עריות וכל אביזהרא, ושפיכות דמים, שאם יאמרו לו לאדם עבוד עבודה זרה או נהרגך יהרג ואל יעבדה, ואף על פי שלבו תמים באמונת השם אף על פי כן נצטוה שיהרג ולא יעשה המעשה הרע ההוא ולא יתן מקום אל המעביר לחשוב שהוא כפר בשם. ולשון ספרי, על מנת כן הוצאתי אתכם מארץ מצרים שתקדישו את שמי ברבים. וכמו כן בשתים שזכרנו יהרג ואל יעבור, כמו שאמרנו. שורש מצוה זו ידוע, כי האדם לא נברא רק לעבוד בוראו, ומי שאינו מוסר גופו על עבודת אדוניו איננו עבד טוב, והרי בני אדם ימסרו נפשותם על אדוניהם קל וחומר על מצות מלך מלכי המלכים הקדוש ברוך הוא.
מדיני המצוה מה שאמרו זכרונם לברכה [שם] שבאלו הג' עבירות שזכרנו חייב האדם למסור נפשו בכל ענין בין בשעת שמד או שלא בשעת שמד ובין בפרהסיא או אפילו בצנעא ובין שיתכוין הגוי להעביר או אפילו להנאת עצמו, אבל בשאר העבירות אמרו דשלא בשעת שמד ובצנעא יעבור ואל יהרג, ואפילו יתכוין הגוי להעבירו, אבל בפרהסיא, כלומר בפני עשרה ישראל, אם להנאתו מתכוין המעביר יעבור ואל יהרג, ואם להעבירו יהרג ואל יעבור, ובשעת השמד אפילו בצנעא ואפילו להנאתו ואפילו על מצוה קלה יהרג ואל יעבור, ומצוה קלה היא כעין מה שאמרו זכרונם לברכה אפילו אערקתא דמסאנא, כלומר שלא יעשה הישראל צורת מנעלו כמו הגוים העובדים עבודה זרה שלא ידמה להיות עובד עבודה זרה כהם. וזה שאמרנו אביזהרא דעבודה זרה, הענין הוא לומר כל מה שנאסר לנו מכל לאו המיוחד בעבודה זרה, וכעין מה שאמרו בפסח ראשון [פסחים כ''ה ע''א] בכל מתרפאין במקום סכנה חוץ מעצי אשרה, ואמרו עלה בירושלמי [שבת פי''ד ה''ד] לא סוף דבר בשאמר לו רופא הבא לי עלין של אשרה פלונית דמיחזי כמאן דמודה בה אלא אפילו אמר לו הבא לי עלין של אילן פלוני סתם והלך ולא מצא אלא של אשרה יהרג ואל יעבור, ואף על גב דהשתא כי מתסי בעצי אשרה לאו עבודה זרה ממש היא דהא לא פלח לה אלא מכל מקום דמתהני מינה ואיכא במילתא לאו דלא ידבק בידך מאומה מן החרם, דהוא לאו המיוחד בעבודה זרה. אבל איסורין טובא דאיכא בעבודה זרה דילפינן להו מלאו דלפני עור לא תתן מכשול ליתנהו בכלל אביזהרא דעבודה זרה ליהרג עליהם, כיון דלאו דלפני עור אינו מיוחד בעבודה זרה ממש, דבכולהו מצות נמי איתיה. אחר שכתבתי זה מצאתי במקצת חידושי מורי ישמרו אל שכתבו כי בירושלמי דעבודה זרה [פ''ב ה''ב] משמע דכל שאמר לו הרופא עליו סתם יעבור ואל יהרג. וענין שפיכות דמים למדו הענין [זכרונם לברכה, סנהדרין ע''ד ע''א] מדרך הסברא ואמרו על דרך משל מאי חזית דדמא דידך סומק טפי דילמא דמא דההוא גברא סומק טפי, כלומר הנרצח יהיה ראוי לעשות יותר מצוות מאותו שהרגו, ועל כן אינו בדין שיהרוג שום אדם לחבירו, ואפילו יהרג הוא על זה. ועוד אמרו זכרונם לברכה [ירושלמי תרומות פ''ח ה''ד] שאפילו היו כמה אלפים ישראלים ואמרו להם אנסים תנו לנו אחד מכם ואם לאו נהרוג כולכם, יהרגו כולם ואל ימסרו נפש אחת מישראל, ודוקא כשאמרו להם אחד סתם אבל ייחדוהו להם בפירוש שאמרו תנו לנו פלוני ואם לאו נהרוג כולכם רשאין ליתנו, כענין הידוע בשבע בן בכרי, וכן הדין בנשים שאמרו להן גוים תנו לנו אחת מכם וכולי, כדאיתא במסכת תרומות פרק שמיני [מי''ב].
------
וענין עריות שנהרגין עליהן למדו אותן חכמים זכרונם לברכה [סנהדרין שם] לפי שהוקשה נערה מאורסה לרוצח, מה רוצח יהרג ואל יעבור כמו שאמרנו, כן נערה המאורסה יהרג אדם ולא יבעול אותה, כי התורה לא תמשל משלים חנם רק ללמד ענין. ועוד יש להם בזה סמך מן הקבלה שהיא חומת ברזל לכל דבריהם. וכתבו הראשונים דלא אמרינן יהרג ואל יעבור לעולם אלא לעבור עבירה, אבל להבטל ממצוה יעבור ואל יהרג, וכעין מה שאמרו זכרונם לברכה באסתר קרקע העולם היתה, כלומר והוא כעין שב ואל תעשה, שהרי האשה על כרחה נבעלת, ואפילו סייעה האשה בתשמיש לאחר שהלבישה היצר לא תתחייב בכך שאין אונס גדול ממנו. ומה שמצינו מעשים לחסידים הראשונים שנהרגים על ביטול מצוה, וכעין מה שאמרו זכרונם לברכה מה לך יוצא ליסקל על שמלתי את בני, מה לך יוצא ליצלב על שנטלתי את הלולב, מדת חסידות עשו הם וראו שהדור היה צריך לכך, והיו חכמים גדולים ראויין לכך להורות על זה, שאלמלא כן שהיו גדולים וחכמים לא היו רשאין למסור נפשם למות, שלא לכל אדם יש רשות ליהרג במה שלא חייבונו זכרונם לברכה ליהרג עליו, ולא עוד אלא שמתחייב בנפשו. ועוד ראיתי בענין מצוה זו בספרי מורי ישמרו אל שבכל אשה שקדושים תופסין בה, כגון אלמנה לכהן גדול גרושה וחלוצה לכהן הדיוט ממזרת ונתינה לישראל בת ישראל לנתין וממזר, שאין בכלל עריות ליהרג עליהן, אבל מכל מקום להורות לשום אדם לבוא על אשה ואפילו פנויה אין מורין אלא ימות מחוליו אם העלה לבו טינא ואל תבעל לו ולא יספר עמה וכולי בסנהדרין פרק בן סורר [ע''ה ע''א] ובספר מדע. ויתר פרטיה מבוארין בסנהדרין ובפסחים ויומא ובמקומות אחרים. ונוהגת מצוה זו בכל מקום ובכל זמן בזכרים ונקבות. ועובר עליה ולא קדש השם במקום שחייב לקדשו ביטל עשה זה, מלבד שעבר על לאו דלא תחללו את שם קדשי, וכמו שנכתוב בסדר זה בעזרת השם, ועון חלול השם גדול וחמור עד מאד, עד שאמרו זכרונם לברכה שאין כח בתשובה ויום הכפורים ויסורין לכפר אלא במיתה כדאיתא בפרק אחרון מיומא [פ''ו ע''א]. [ספר החינוך מצוה רצ''ו].
------
המצוה י''א מצות קדוש ה' [בסהמ''צ לר''מ עשה ט'], שנאמר [ויקרא כ''ב ל''ב] ונקדשתי בתוך בני ישראל. לשון סיפרא [תו''כ אמור פרק ט' ה''ד] ממשמע שנאמר [ויקרא שם] ולא תחללו את שם קדשי מה ת''ל ונקדשתי בתוך בני ישראל, מסור עצמך לקדש [לפנינו וקדש] שמי. מצוה זו כמו שיתבאר תועלתה גדול לנפש, כי ימיר הכלה בקיים, כי הוא במיתת הגוף יחיה נפשו שהיא תכלית האדם. וג' עברות הם שאמרו חכמים [סנהדרין ע''ד ע''א וש''נ] יהרג ואל יעבור והן עבודה זרה גילוי עריות ושפיכות דמים. אמנם בעבודה זרה הענין המבואר שזה מיתת נפשו, וכשמוסר עצמו למיתה כדי שלא יעבוד ע''ז כבר העיר נפשו המשכלת לידבק בשם ויחיה לעולם. וכן בגלוי עריות מבואר גם כן שבה השחתה גדולה לנפש וסלוק השכינה לנפש, כאמרם [סוטה ג' ע''ב, ספרי דברים פיס' רנ''ד ורנ''ח אבדר''נ ספל''ח] ולא יראה בך ערות דבר ושב מאחריך [דברים כ''ג ט''ו] מלמד שהעריות מסלקים את השכינה, וכשימסור עצמו למיתה להתרחק מן הגנות ההוא כבר הגביר שכלו על מזגו והרי הוא כאלו הוא בנפש לבד ויתן לו ה' מהלכים בין העומדים. אמנם שופך דם האדם הנקי עונו גדול מנשוא, כי האדם נברא בצלם אלקים, וידוע הוא שחיי האדם לחיי שכלו הנאצל מן העליונים, וכאשר ימיתהו כאלו יחשוב להמית השכל ההוא. וזה כונת מאמר רבותינו ע''ה באמרם [בר''ר פל''ד כ'] כל מי ששופך דמים מעלה אני עליו כאלו ממעט את הדמות, שנאמר שופך דם האדם באדם דמו ישפך [בראשית ט' ו'] מה טעם כי בצלם אלקים עשה את האדם [שם]. וכאשר ימסור עצמו למיתה כדי שלא ימית נפש חברו, כבר העיר שכלו וידבק בה' ויחיה לעולם. אמנם בשאר המצות יעבור ואל יהרג, שהמצות נתנו לחיי האדם למען נפשו כמו שאמר הכתוב אשר יעשה אותם האדם וחי בהם [ויקרא י''ח ה'] ואמרו רבותינו [יומא פ''ה ע''ב, סנהדרין ע''ד ע''א, עבודה זרה כ''ב ע''ב] ולא שימות בהם, והתנו בשאר מצות כשהגוי אינו מתכוין אלא להנאת עצמו [סנהדרין ע''ד ע''ב], כגון לבנות לו בית ולעשות לו מלאכה בשבת וכיוצא בזה, שאחר שהוא להנאת הגוי לא ימשך בזה. אמנם אם נתכון להעבירו, אם הוא בינו לבין עצמו מותר ואם בפרהסיא יהרג ואל יעבור. הכונה בזה שאם יעיז פנים לעשות בפרהסיא ימשך אחר העברה וימית נפשו, עם הכונה גם כן כי כאשר יהיה בפרהסיא ימות אחרים שילמדו ממנו. וכאשר ימית עצמו כדי שלא תבטל המצוה לכבוד ה' המצוהו תגיל נפשו בה' ובקדוש ישראל יתהלל [ע''פ ישעיה מ''א ט''ז] וכן כשהמלך גוזר שמד לבטל דת או מצוה יהרג ואל יעבור [סנהדרין שם] מפני שיולד מזה בטול המצות לגמרי, שהמצות הן חיי הנפש וכאשר ימסור עצמו למיתה כדי שלא יבטלו מצות התורה לכבוד ה' המצוה, ולכבוד המצות והערתם אז יקנה עולמו בשעה אחת. וכדרך שאמרו באונסין כן אמרו בחולאים שאין מתרפאין בע''ז וג''ע וש''ד [פסחים כ''ה ע''א], וזה שאין לו לחיות גופו במיתת נפשו. אמנם בשאר מצות התורה מותר להתרפאות בשעת סכנה כפי דרך שבארנו, ושלא בשעת סכנה אסור כדרך הנאתן, ר''ל באכילה. שלא ימשך אחר האסורין שכונתם לקדושת הנפש, ושלא כדרך הנאתן מותר [שם כ''ה ע''ב] אחר שלא נהנה מן האסור כדרך הנאתו אין לחוש שימשך אחריו. אמנם כלאי הכרם ובשר בחלב אסור אפילו שלא כדרך הנאתן [שם כ''ד ע''ב] כי אין עקר אסורם מצד האכילה רק מצד ההנאה כמו שיתבאר במקומם. והדברים שהותרו לעבור עליהם לחיי גופו הוא למען יאריך ימים וישתדל בענינים שהן חיי נפשו, כאמרם [שבת קנ''א ע''ב, יומא פ''ה ע''ב] חלל עליו שבת אחד כדי שישמור שבתות הרבה, לפיכך כל מי שנאמר בו יעבור ואל יהרג ונהרג ולא עבר מתחייב בנפשו לכונה שכתבנו. וכל מי שנאמר בו יהרג ואל יעבור ועבר ולא נהרג הרי זה מחלל את ה' [רמב''ם יסודי התורה פ''ה ה''ד, ועי' אגרת השמד עמ' ס']. שהיא מן העברות החמורות וחוטא בנפשו כפי הדרך שבארנו. כתב הר''ם [יסודי התורה שם סה''ד] מי שיכול להמלט על נפשו ולברוח מתחת ידי המלך הרשע ואינו עושה הנה הוא ככלב שב על קאו ונקרא עובד ע''ז במזיד, ונטרד מן העולם הבא ויורד במדרגה של גהנם. והמקדשים [שם בראש ההלכה] את ה' בדבר שראוי לקדש אין מעלה גדולה כמעלתם, ועליהם אמר דוד [תהלים נ' ה' ע''פ סנהדרין ק''י ע''ב] אספו לי חסידי כורתי בריתי עלי זבח ע''כ.
ומה שיצטרך לנו לבאר הנה הוא פסוק ונקדשתי, שבארוהו רבותינו [סנהדרין ע''ד ע''ב] על ענין קדוש ה', כי יש מן החכמים שיקשה בעיניהם איך נכנסה זאת המצוה בפרשה שור או כשב. ואומר שאלו בא זה הפסוק למצות קדוש ה' היה מן הראוי להיותו במשנה תורה כשמזהיר על שמירת המצות. ומבארים ונקדשתי בתוך בני ישראל כאשר תזבחו לרצון. ואשר יראה לי למה שאמרו רבותינו שזה מצות עשה לקדוש ה' שטוב העיון במעלת המצות וכונתם הביאם לזה, ידוע הוא כי אחת מכונת הקרבנות כמו שנבאר במקום המצוה ההיא [עשה ל''ז] להערה כאלו הקריב חלבו ודמו לה' ויעורר את שכלו, אמרו חכמינו [עי' מדרש החפץ בתו''ש ויקרא אות נ''א] אדם כי יקריב מכם [ויקרא א' ב'] מעלה אני עליכם כאלו הקרבתם עצמכם לפני. ומפני שהיה מן העבודות הקדומות שהיו מקריבים עצמם או בניהם לעבודת אליליהם, צוה ה' שיקריבו הבהמות תמורת עצמם, כי ה' לא צוה שיעבדוהו בגופם רק בנפשם. וכן נאמר בהגדה בילמדנו [תנחומא בחוקותי ח' בראשית רבתי דף קל''ח] על בת יפתח, רוח הקדש צווחת נפשות אני רוצה שתקריבו לפני, אשר לא צויתי ולא דברתי ולא עלתה על לבי [ירמיה י''ט ה'] אשר לא צויתי לאברהם שישחוט את בנו אלא אמרתי לו [בראשית כ''ב י''ב] אל תשלח ידך וגו', ולא דברתי ליפתח להקריב את בתו, ולא עלתה על לבי על מישע מלך מואב שכתוב בו בשעה שנפל ביד מלך ישראל [מ''ב ג' כ''ז], ויקח את בנו הבכור אשר ימלוך תחתיו ויעלהו עולה על החומה, אמרו אשר לא צויתי לאברהם לשחוט את בנו, כי לא תמצא מבואר שישחטהו רק והעלהו לעולה. וכך איתא בב''ר [פנ''ו ח'] אתמול אמרת לי כי ביצחק יקרא לך זרע, חזרת ואמרת קח את בנך את יחידך, עכשיו אתה אומר אל תשלח ידך אל הנער, אתמהא, א''ל הקב''ה לא אחלל בריתי שנאמר [בראשית י''ז כ''א] ואת בריתי אקים את יצחק. בשעה שאמרתי קח נא את בנך וגו' והעלהו וגו' מוצא שפתי לא אשנה, לא אמרתי שחטהו אלא העלהו אמרתי לך אסקיה אחתיה. הנה נתבאר ממה שכתבנו כי אין חפץ ה' להקריב נפשות האדם, ולפי כונתנו הקרבנות היו תמורת האדם להקריב חלבם ודמם להערת שכלם, וזהו שנאמר בענין הקרבן בפרשה זו [ויקרא כ''ב כ''ט] וכי תזבחו זבח תודה לה' לרצונכם תזבחו, הכונה בו להערת רצונכם שתהיו לרצון לפני ה', ובא אחר פסוק וכי תזבחו, ושמרתם מצותי ועשיתם אותם אני ה' [שם שם ל''א] שהכונה בו גם אם יש הערה בקרבנות עקר ההערה והשלמות הוא כאשר תשמרו מצותי ועשיתם אותם, ואמר אח''כ ולא תחללו את שם קדשי הכונה בזה, אם אמרתי שאיני רוצה מכם קרבנות רק לרצונכם ולהערתכם. וקרבנות מן הבהמה לכונה שכתבנו ושמירת המצות ועשייתן לבד לא נפשכם. ועתה בא לומר לפעמים שאני מבקש מכם קרבן מנפשכם והוא שתקריבו עצמכם לפני לקדושת שמי. וזה אמרו ולא תחללו את שם קדשי ונקדשתי בתוך בני ישראל, ועל זה נאמר אספו לי חסידי כורתי בריתי עלי זבח.
ואחר שבארנו מה כונתנו בזה, נתעורר מעט בענין ספורי התורה בעקדה ובמאמרי רבותינו עם באור הר''ם. כי ענין העקדה מענין המצוה שאנחנו בה, ונביא תחלה הפסוקים כסדר [בראשית כ''ב א'—י''ב] ויהי אחר הדברים האלה והאלקים נסה את אברהם ויאמר אליו אברהם ויאמר הנני. ויאמר קח נא את בנך וגו' והעלהו שם לעולה וגו'. וישכם אברהם בבקר ויחבוש את חמורו ויקח וגו'. ביום השלישי וישא אברהם את עיניו וירא וגו'. ויאמר אברהם אל נעריו שבו לכם פה עם וגו'. ויקח אברהם את עצי העולה וישם על יצחק וגו'. ויאמר יצחק וגו' הנה האש והעצים ואיה וגו'. ויבאו אל המקום אשר אמר לו האלקים ויבן שם אברהם את המזבח ויערוך את העצים וגו'. וישל[ח] אברהם את ידו ויקח את המאכלת וגו'. ויקרא אליו מלאך ה' מן השמים ויאמר וגו'. ויאמר אל תשלח ידך אל הנער ואל תעש לו מאומה כי עתה ידעתי כי ירא אלקים אתה וגו'. ב''ר [פל''ב ג', פל''ד א', פנ''ה ב', שהש''ר פ''ב ט''ז ועוד] ויהי אחר הדברים האלה ה' צדיק יבחן ורשע ואוהב חמס שנאה נפשו [תהלים י''א ה']. א''ר יוחנן היוצר הזה אינו בודק קנקנים המרועעים מפני שאינו מספיק להקיש עליו עד שהוא שוברו, כך הקב''ה אינו מנסה אלא הצדיקים, שנאמר ה' צדיק יבחן. ויהי אחר הדברים [בר''ר שם אות ד'] הרהורי דברים היו שם, מי הרהר אברהם הרהר ואמר שמחתי ושמחתי הכל ולא הפרשתי להקב''ה לא פר אחד ולא איל אחד, א''ל על מנת שתקריב לי בנך ולא תעכב. על דעתיה דר' אלעזר, דהוא אמר אלקים והאלקים הוא ובית דינו, אמרו מלאכי השרת אברהם זה שמח ושמח הכל ולא הפריש להקב''ה לא פר אחד ולא איל אחד, א''ל הקב''ה על מנת שנאמר לו שיקריב את בנו ולא יעכב, אומות העולם אמרו אברהם שמח ושמח את הכל ולא הפריש להקב''ה לא פר אחד ולא איל אחד, א''ל הקב''ה על מנת שיקריב לי את בנו ולא יעכב. והאלקים נסה את אברהם [שם אות ו'] ר' יוסי הגלילי ור' עקיבא. ר' יוסי הגלילי אומר גדל[ו]. כנס הזה של ספינה, ר' עקיבא אומר נסה אותו בודאי שלא יהיו אומרין הממו ערבבו ולא היה יודע מה לעשות. שנאמר ויאמר אליו אברהם ויאמר הנני. לשון הר''ם פכ''ד משלישי [מורה נבוכים] ואמנם ענין אברהם אבינו ע''ה בעקדה כלל שני ענינים גדולים מפינות התורה, הענין האחד הוא להודיע אותנו גבול אהבת ה', ויראתו עד היכן מגעת, וצוה זה הענין אשר לא ידמה לו נתינת ממון ולא נתינת נפש, אבל הוא מופלג מכל מה שאפשר שיבא אחריו במציאות ממה שלא ידומה שטבע בני אדם יטה אליו, והוא שיהיה איש עקר בתכלית הכוסף לולד, ובעל עושר גדול ואיש נכבד ובוחר שישאר מזרעו אומה, ונולד בן אחר היאוש איך יהיה חשקו בו ואהבתו אותו, אבל יראתו ה' יתעלה ולאהבתו לקיים מצותו בו לולד ההוא, הניח כל מה שקוה בו ונתפייס לשחוט אותו אחר מהלך ג' ימים. כי אלו היה רוצה בו לעשות לשעתו ובאה המצוה אליו, היא פעלת בהלה בבלתי הסתכלות, ואמנם עשותו זה אחר ימים מעת בא המצוה, היה המעשה במחשבה והסתכלות אמתי ובחינת חק מצותו ואהבתו ויראתו, ושאין צריך להשגיח לענין אחר ולא לעורר הפעלות כלל, כי אברהם אבינו לא הסכים כלל לשחוט יצחק לפחדו מה' שיהרגהו או ירוצצהו, אבל כדי שיתפרסם לבני אדם מה שראוי לעשותו לאהבת ה' ויראתו, לא לתקות גמול ולא לפחד עונש כמו שבארנו במקומות רבים, ואמר המלאך לו כי עתה ידעתי [בראשית כ''ב י''ב], ר''ל שבזה המעשה תקרא ירא אלקים גמור, וידעו כל בני אדם גבול יראת ה' מה הוא. ודע שכבר חזק זה הענין בתורה ובארו ואמר, שתכלית כל התורה כלה וכל מה שכללה אותו מצות עשה ומצות לא תעשה ומספורים, אמנם הוא דבר אחד והיא יראת ה', הוא אמרו אם לא תשמור לעשות את כל דברי התורה הזאת הכתובים (על הספר) [בספר] הזה ליראה את ה' הנכבד והנורא [דברים כ''ב נ''ח] והוא אחד משני ענינים המכוונים בעקדה. והענין השני להודיע אותנו איך יאמינו הנביאים באמת מה שיבואם מאת ה' בנבואה, שלא יחשוב החושב בעבור שהוא בחלום ובמראה כמו שבארנו, ובאמצעות הכח המדמה, שפעמים לא יהיה מה שישמעוהו או מה שיומשל להם אמת, או יתערב בו קצת ספק, ורצה להודיענו שכל מה שיראה הנביא במראה הנבואה הוא אמת ויציב, אבל הנביא לא יסופק בדבר ממנו כלל ודינו אצלו כדין הענינים הנמצאים כלם המושגים בחושים או בשכל. והראיה על זה הסכים אברהם לשחוט בנו יחידו כמו שצווה, ואעפ''י שהיתה המצוה ההיא בחלום או במראה. ולא היו הנביאים מסופקים בין חלום וחלום של נבואה, אלו היה אצלם ספק במה שישיגוהו ממראה הנבואה לא היו מסכימים לעשות מה שימאנהו הטבע, ולא מוצא בנפשו לעשות זה המעשה הגדול. ובאמת היה ראוי שיהיה זה הענין ע''י אברהם ויצחק, ר''ל העקדה, כי אברהם אבינו הוא שהתחיל להודיע היחוד, ולקיים הנבואה. ולהשאיר אחריו זה הדעת תמיד ולמשוך בני אדם אליו, שנאמר [בראשית י''ח י''ט] כי ידעתיו למען אשר יצוה את בניו ואת ביתו וגו'. ומה שנמשכו אחר דעותיו האמתיות המועילות הנשמעות ממנו, כן צריך שימשכו אחר הדעות הנלקחות מפעולותיו, וכ''ש הפעולה אשר בה אמונת הנבואה. והודיענו בו תכלית יראת ה' ואהבתו להיכן מגעת. כן צריך שנבין ענין הנסיונות, לא שה' יתעלה ירצה לבחון בני אדם ולנסותם עד שידע מה שלא היה יודע מקודם וחלילה ממה שידמוהו הסכלים הפתאים ברוע מחשבתם, ודע זה, ע''כ. ומבאור הר''ם בענין העקדה מבואר התועלת הנפשיי היוצא לנו מספור העקדה.
ואשר הוא עקר גדול בתורה ואין צריך להאריך בזה, אך ארחיב באור מעט במאמרי רבותינו אם הם מסכימים בכונת העקדה לבאור הר''ם. ויראה לי שמאמרם הם שג' המאמרים האלו [שהובאו למעלה מבר''ר] חלוקים כל אחד כדי להגדיל מעלת אברהם, אלא כל אחד בא להוסיף לו מעלה על חברו, המאמר הראשון בא להודיענו שאברהם מצד שהיה ירא את ה' היה מהרהר בלבו באשר הטיב לו ה' והגדיל שמחתו בתכלית השמחה, שהוא ראוי לקדם פניו ולהודות לו שהכל מאתו עד שהיה שלם ביראת ה' כשבאה לו מצותו שיקריב בנו, והיתה תאותו חזקה לקיים גזרת ה' בשמחה, וכל זה מצד היותו תם וירא אלקים. ויהיה זה כענין איוב בתחלה כשהיה תם וישר וירא אלקים אמר ה' נתן וה' לקח יהי שם ה' מבורך [איוב א' כ''א]. ואל זאת הכונה באה העקדה להודיע תכלית שלמותו מצד שהוא ירא אלקים תם וישר. המאמר השני בא להודיענו שמדרך עיון שכלי ראה אברהם כי באשר הטיב לו ה' והגדיל שמחתו, ראוי לקדם פניו ולהודות לו שהכל מאתו, וכדרך עיון שכלי ראה שאם יאמר לו ה' שיקריב בנו אשר בו גדלה שמחתו ראוי שישמע לקולו וישמח, באשר ידע מדרך העיון האמתי שכל אלו השמחות הם עניינים דמיוניים, ואין שמחה אמתית רק לשמוע דבר ה' ולקיים גזרותיו, ולזאת הכונה בא ענין העקדה. וזאת הדעת היא כדעת איוב אשר ראה ה' בעיון שכלי אמר [תהלים ס' ו'], לשמע אזן שמעתיך ועתה עיני ראתך, על כן אמאס ונחמתי על עפר ואפר, המאמר השלישי בא להודיענו שלא היה צריך לאברהם אבינו ענין זה מצד עצמו להתחזקו ביראת ה' בהיותו תם וישר, ולא מצד שיתאמת לו דבר זה בשכל עיוני, כי כבר ידע זה מקודם. אמנם ענין העקדה בא כדי ללמד דעת את העם ושיתפרסם באומות עד היכן מגיע יראת ה' ואהבתו, ותהיה כונה זאת ככונת באור הר''ם. והמאמר הראשון יחס לאברהם אבינו מצד שהיה תמים. והמאמר השני יחס ההרהור למלאכי השרת אשר שכל האדם נאצל מהם, והמאמר השלישי מיוחס לאמות העולם. ומחלוקתם ''נסה'' הוא, כי ר' יוסי הגלילי היה בורח לתאר ענין נסיון אצל ה' יתעלה, מפני שנראה שנוי דעת שיודע לו מה שלא היה יודע קודם, ובאר מלת נסה כמו נתת ליראיך נס להתנוסס [תהלים ס' ו'], ואמר שזה הענין היה לגדל ולרומם אברהם. ור' עקיבא בטוב עיונו לא רצה להוציא ענין נסה מפשוטו, ונטה אל דעת הר''ם שבא לפרסם הדבר ולהודיע עד היכן מגיע יראת ה' אצל השלם, שענין העקדה היה בדרך נסיון לא בדרך שיהיו אומרים שיהיה הדבר בבהלה או בערבוב רק במתון, וזה כביאור הר''ם כמו שמבואר בלשונו.
ומבואר הוא מלשון הר''ם שהוא הבין לשון ''ידעתי'' כמו הודעתי, ברח מליחס לה' יתעלה ידיעה בעת מה שלא היה יודע קודם. ויראה לי שאין צריך להוציא מלת ידעתי מפשוטו, ולבאר כונתנו נאמר, ידוע הוא ממה שהעירנו הר''ם, כי ידיעת ה' בדרכי הצדיקים והשגחתו בהם היא מצד שכלם והשגתם, עד שיתואר לשלם בעת שלמותו שה' יודע בעת ההיא במה שלא היה יודעו קודם, ואין זה שנוי ידיעה אצל ה' יתעלה. ידיעת ה' היא בשכל לבד, וידע האדם וישגיח בו בשקנה השכל מצד שידיעתו והשגחתו בשכל, והבן זה. וזאת הכונה בפסוק [תהלים א' ו'] כי יודע ה' דרך צדיקים ודרך רשעים תאבד, ולפי זאת הכונה בעצמה אפשר לבאר הנסיון והבחינה בצדיקים השלמים מצד שהם שלמים בחינת ה' בהם כאמרו [שם י''א ה'] ה' צדיק יבחן. אמנם הרשע ואוהב חמס שנאה אינן בבחינה אצל ה', מאשר הם מרוחקים ושנואים אצל ה' באמרו [שם שם] רשע ואוהב חמס שנאה נפשו. וכמאמר דוד ודרך רשעים תאבד. ולפי זאת הכונה יתבאר לך המשל שהביא ר' יוחנן על פסוק ה' צדיק יבחן. כבר כתב הר''ם שבעקדה שני ענינים גדולים מפנות התורה, ויראה לי בו ענין שלישי, ואם אפשר שנכלל בענין שני שכתב הר''ם. והוא, שזה יורה שהנביאים לא היו מסופקים בין חלום וחלום של נבואה כמו שכתב הר''ם, ועוד הוראה האמנת אברהם אבינו לדברי הנבואה עם מה שיראה לו שיהיה בו סתירה לנבואה אחרת. והוא שכבר אמר לו ה' [בראשית כ''א י''ב] כי ביצחק יקרא לך זרע ועתה מצוהו להעלותו עולה, ואם יעלה על דעתך לומר אם יאמין סתירה בנבואות, נראה כאלו יאמר שאין דברי ה' קיימים, הכונה אצלי שהאמין בזאת בלתי סתירה אחרת, כי קריאת הזרע לאדם השלם הוא כאשר יקיים גזרת ה' ומצותיו, והוא הזרע הנצחי, כמאמר הנביא [ישעיה נ''ו ה'] ונתתי להם בביתי ובחומותי יד ושם טוב מבנים ומבנות. ואם יקיים גזרת ה' ביצחק להעלותו עולה, יחשוב שהיא ההבטחה שהבטיחו ה' כי ביצחק יקרא לך זרע. ויש מי שאומר [עי' אבע''ז ורד''ק שם] שלא האמין אברהם בסתירת הנבואות, והיה מאמין כי ביצחק יקרא לו זרע כפשוטו. ואלו זה אמר ונשתחוה ונשובה אליכם, אך היה עושה גזרת ה' לראות מה יהיה באחרית, וראה באחרית שגזרות ה' קיימות ואין שנוי בדבר ה', כי לא אמר לו ה' בנבואה זו שחטהו אלא והעלהו כמו שנאמר בהגדה שכתבנו למעלה. וזה הבאור איננו נכון בעיני, כי הענין מורה שהוא היה הולך לכונת העקדה, אמנם דברי ה' לעולם קיימים שלא אמר אלא והעלהו, ואמרו ונשתחוה ונשובה אליכם כדי שלא ירגישו. ואשר תמהו איך ידבר הנביא דברי שקר אחר שהיה בדעתו לשחוט את בנו, אין זה שקר, כי בכמה מקומות ידבר היחיד בלשון רבים ולא ידבר רק אל עצמו, ודבר בלשון רבים למען לא ירגישו, וכונתו היתה לדבר מעצמו. ויש מי שאמר כי כדי שיתקיימו הנבואות היה בטוח שהי' יחייהו, על כן אמר ונשובה, אמנם היתה העקדה מעלה גדולה אצלו שיקחהו לבו לשחוט את בנו, גם אמונה גדולה שיאמין 
שה' יחייהו כדי שיתקיימו הנבואות, לאלה דברים רחוקים. [הבתים — ספר המצוה].
------
תניא ואהבת את ה' אלהיך שיהא ש''ש מתאהב על ידך שיהא אדם קורא ושונה ומשמש ת''ח ומשאו ומתנו בצדק ובאמונה ובנחת עם הבריות. [אהל מועד שער ראשית חכמה דרך ג'].
------
שורש ליראה. הזהירנו בתורה בשלש עשרה מקומות ליראה אותו ירושלמי דברכות עשה מיראה שאם באת לבעט דע שאתה ירא ואין ירא מבעט בפ''א דתמורה את ה' אלהיך תירא מכאן אזהרה למוציא שם שמים לבטלה בפרק קמא דנדרים (דף ז') אמר רבי חנן א''ר השומע הזכרת שם מפי חבירו צריך לנדותו, כתיב ליראה את השם הנכבד מה כבודו במס' סופרים (פ''ה ב') הכותב השם אפי' המלך שואל בשלומו אינו עונה לו, בפ' חלק (דף קא) אין מזכירין שם שמים על הרקיקה בפ''ג דמכות (דף כ''ב) ובספרי אזהרה למוחק את השם ואבדתם את שמם לא תעשון כן לה' בשלהי פרק שבועות העדות (דף ל''ה) אחרים אומרים כל שהוא לפני ה' נמחק לאחריו אינו נמחק וכן הלכה במס' סופרים (פ''ה ב') נתכוין לכתוב את השם וכתב יהודה עושה ד' ה' ומוחק ה' האחרון בירושלמי בפ' החובל המזכיר את השם בכל עת צריך נדוי בפ' קמא דנדרים (דף ז') כ''מ שהזכר' השם מצויה שם עניות מצויה בפ' שבועות הדיינין (דף ל''ט) כל העולם נזדעזע בשעה שאמר לא תשא את שם ה' בשילהי יומא (דף פ''ו) חמורות לא תשא בברייתא דרבי פנחס יש עובדין להקב''ה ביראה ובאימה גדולה ופחד מרובה ומתפללין להנצל מן הקללות הכתובות על המועלין במצותיו ועל העוברים פקדיו של הקב''ה בין בעוה''ז בין בעוה''ב בעוה''ז מן החלאים והמכות והמכאובות ושלא יצטרכו לבריות ושלא ימשלו בם זרים ולא יראו מיתה או דבר רע בזרעם וכדי שימלאו ימיהם בטוב ובברכה ובעוה''ב להנצל מן הפורענות ומן השחיתות ומן יקדות אש של גיהנם העתידה ללהט ולבער את הרשעים ליום הדין הגדול ועליה חטאת קריבה.
שורש היראה שקשה לו לעשות ועוזב תאותו ויצרו בעבור יראת השם וירא פן לא יהיה תמים לפני ה' כמו אברהם כי ירא אלהים אתה כי זה גדול מן הנסיונות וכן ועובדיה היה ירא וקשה לו מפני איזבל יראו את ה' קדושיו דברים הקשים ללב ויראת מאלהיך דברים המסורים ללב את ה' אלהיך תירא לרבות ת''ח ומורא רבך כ''ש. [הרוקח הלכ' חסידות].
------
לעשות תשובה דכתיב (דברים ל') ושבת עד ה' א' ושמעת בקולו. ואמרו חכמים (שבת קנ''ג) שוב יום אחד לפני מיתתך ישוב היום שמא ימות למחר ונמצא כל ימיו בתשובה, וצריך וידוי לקרבן ככל הכתוב בתורת משהא), ואמרו חכמים (בראשית רבה פ''א הקדמת הסמ''ג) כשברא הקב''ה את עולמו ברא המלאכים ביום השני וברא בהן יצר טוב בלא יצר הרע ואחר כך ברא הבהמות יצר רע בלא יצר טוב ואמר הקב''ה מה קורת רוח יש באילו הבריות אם המלאכים עובדים אותי זה לפי שאין להם יצר הרע ואם אין הבהמות עובדות אותי זהו לפי שאין להם יצר טוב אברא בריאה שיש לה שני יצרים הללו, לפיכך כשיצר [רע] אומר לו לאדם למלאות תאות לבו יש לו ליצר טוב לומר [לא] נבראת לכך הלא הבהמה כבר נבראת אם היצר טוב כופה הרע זהו טוב מפני שהוא חשוב כמלאכים ואם חס ושלום שהיצר (רע) [טוב] נצוח הרי גרוע מן הבהמה הוא כאשר פירשתי. (כתובות ק''ד) וכשהצדיק נפטר מן העולם שלוש כיתות של מלאכי השרת יוצאין לקראתו אחת אומרת בא בשלום ואחת אומרת הלך נכוחה ואחת אומר (ישעי' נ''ז) יבואו צדיקים בשלום ינוחו על משכבותם, ובקבול שכרן עין לא ראתה א' זולתיך כי כל הנביאים לא נתנבאו רק למעניהו, וכשהרשע נאבד מן העולם שלש כיתות של מלאכי חבלה יוצאין לקראתו אחת אומרת (ישעי' מ''ח) אין שלום לרשעים אמר ה' ואחת אומרת (ישעי' נ') למעצבה תשכבון ואחת אומרת (יחזקאל ל''ב) רדה והשכב את הערלים בבור וכו' ומקלעים את נשמתו מסוף העולם עד סופו שנאמר (שמואל א' כ''ה) ואת נפש אויבך יקלענה בכף הקלע וקבול פורענות אין די לספר, ואשרי לשב כי לא די לו במה שמוחלין לו עונותיו אלא גם עונותיו נחשבין לו כזכיות דכתיב (יחזקאל י''ט) וכשוב רשע מדרכו ואומר (תהלים מ''ה) מור וקציעות ואהלות כל בגדותיך אל תקרי בגדותייך אלא בגדותיך ונותנין לו שכר כאילו חי מאותה שעה עד סוף העולם ועושה כל טוב, וכשאינו שב נותנין לו פורענות כמו כן. וסדר התשובה כך היא בעבירה מפורסמת יבקש מחילה בגלוי ושאינה מפורסמת בינו לבין קונו, וד' מיני תשובות הן תשובת הגדר א' תשובת המשקל ב' תשובת הכתוב ג' תשובת החרטה ד', וגדולה תשובה שמגעת עד כסא הכבוד שנאמר (הושע י''ד) שובה ישראל עד ה' א' ומביאה גאולה שנאמר (ישעיה נ''ט) ובא לציון גואל וכו', ודברים שבין אדם לחבירו אכתוב אותו במצות הבאת שלום. וצריכין ישראל לשוב מאיליהן שנאמר (ירמיהו ל''א) עד מתי תתחמקין בת השובבה ואומר (הושע ג') ישובו ישראל ובקשו את ה' א' ואל דוד מלכם ופחדו אל ה' ואל טובו באחרית הימיםב). א) [ועכשיו לא נשאר לנו אלא וידוי דברים, ס''ק]. ב) תנו רבנן כשחלה ר' אליעזר נכנסו תלמידיו לבקרו אמרו לו תלמידיו רבינו למדינו אורחות חיים דבר שנזכה בו לחיי העולם הבא אמר להם הזהרו איש בכבוד חבירכם ומנעו בניכם מן ההגיון והושיבו בניכם בין ברכי תלמידי חכמים וכשאתם מתפללים דעו לפני מי אתם עומדים שבשביל כך אתם זוכים לחיי העולם הבא, אמרו לו תלמידיו רבי ברכינו אמר להם יהי רצון מלפני השמים שיהא מורא שמים עליכם כמורא בשר ודם אמרו לו עד כאן ותו לא אמר להם הלואי, תדעו שאם אדם עובר עבירה אומר כי לא יראני אדם. עכ''ל פרק תפילת השחר (דף כ''ח). [סמ''ק מצוריך סימן נ''א].
------
גדולה תשובה שמקרבת האדם לשכינה, שנאמר שובה ישראל עד ה' אלקיך, ונאמר שובו עדי נאם ה', ונאמר אם תשוב ישראל אלי תשוב נאם ה', כלומר, אם תחזור בי תדבק. התשובה מקרבת את הרחוקים, אמש היה שנוי לפני המקום משוקץ ומרוחק ותועבה, והיום אהוב ונחמד וקרוב וידיד. וכן אתה מוצא שבלשון שהקב''ה מרחיק את החטאים בה מקרב את השבים בין יחיד בין רבים, שנאמר והיה במקום אשר יאמר להם לא עמי אתם יאמר להם בני אל חי. ונאמר ביכניה ברשעותו כתבו האיש [הזה] ערירי וגו', אם יהיה האיש הזה יכניה חותם על יד ימיני כי משם אתקנך. וכיון ששב בגלותו נאמר בזרובבל בנו ביום ההוא אקחך זרובבל בן שאלתיאל עבדי ושמתיך כחותם על יד ימיני, לר''ם. כמה מעולה מעלת התשובה, אמש היה מובדל מה' אלקי ישראל, שנאמר עונותיכם מבדילים ביניכם לבין אלקיכם, צועק ואינו נענה, שנאמר כי תרבו תפלה אינני שומע, ועושה מצות וטורפין אותם בפניו, שנאמר מי בקש זאת מידכם רמוס חצרי מי גם בכם ויסגיר דלתים וגו' עולותיכם ספו על זבחיכם וגו'. והיו[ם] (ה)הוא מודבק בשכינה, שנאמר ואתם הדבקים בה' אלקיכם חיים כלכם היום. צועק ונענה מיד, שנאמר והיה טרם יקראו ואני אענה. ועושה מצות ומקבלין אותם בנחת ובשמחה, שנאמר כי כבר רצה אלקים את מעשיך, ולא עוד אלא שמתערבין להם, שנאמר וערבה לה' מנחת יהודה וירושלים, לר''ם. [הבתים — שערי תשובה שער שמיני].
------
גדולה תשובה שמגעת עד כסא הכבוד ומביאה רפוא' לעולם והיכי דמי בעל תשובה כגון שבא דבר עביר' לידו ופי' באותו מקום ובאותו פרק ובאותה אשה כל זה פשוט. [רבינו ירוחם נ''ו ח''ג].
------
@ פ''ו ע''ב
לא תעשה שבתורה, לא יוכל בעלה הראשון וגו'. כי כשלת בעונך, עונך יחשב כמכשול שהיא שגגה. עליהם חיו יחיה, על כל מה שעשה ואף על העבירות. מתפייס הימנו, מקבל פיוסים. ונשלמה שפתינו, במקום פרים. נדבה, מקובלת ברצון יותר מחובה. ארפא משובתם, של רבים לפי אשר שב אפי מן היחיד. שבא דבר עבירה לידו, אותה עבירה שנכשל בה כבר. ואותה אשה ואותו מקום, שעבר שם כבר העבירה ואותו הפרק דמתוך שדומה מכל וכל לזמן שנכשל בו כבר יצרו מתגבר עליו וא' לו ראה פלנית ואותו מקום ואותו פרק הוא, קום עשה מה שעשית כבר. כסוי חטאה, שלא נתגלה עונו. בחטא מפורסם, טוב לו שיודה ויתבייש ולא יכפור בו. בחטא שאינו מפורסם, לא יגלה חטאו וכבוד השם הוא שכל מה שאדם חוטא בפרהסיא מיעוט כבוד שמים הוא. עבירות שבין אדם לחבירו, יגלה לרבים שיבקשו ממנו שימחול לו. וחטאתי לנגדי תמיד, איני סבור שכפרת עלי והרי הוא תמיד כאילו לנגדי עומדת. וצריך לפרט את החט, כשהוא מתוודה א' חט פל' חטאתי. כדר' יניי, לא הזכיר העון אלא למעטו ולומ' אתה גרמת להם משל לאדם שהיה לו בן נאה ומאכילו ומשקהו ותולה לו כיס של דינרין בצוארו והושיבו בפתח זונות מה יעשה הבן שלא יחטא. הכי גרסי' בסיפרי משה אמ' יכתב סורחני שנ' יען אשר לא האמנתם, בכל מקום שנכתב שם מיתתו נכתב סירחונו אלמא ניחא ליה למיכתביה זמנין טובא. לשתי נשים, שלוקות. אחת קלקלה, זינתה והתרו בה למלקות, כך דור המדבר מתים במדבר שהאמינו למרגלים ומשה מת במדבר על שאמ' שמעו נא המורים, אמ' יכתב סורחני שלא יאמרו אף אני קלקלתי כמותכם. פגי שביעית, תאינים שלא בישלו כל צרכן ורחמ' אמ' והיתה שבת הארץ לכם לאכלה ולא להפסד. מפרסמין את החניפין, שהם רשעים ומראין עצמן כצדיקים, אם יש מכיר במעשיהם מצוה לפרסמן מפני חילול השם שבני אדם למידין ממעשיו שסבורין עליו שהוא צדיק, ועוד כשהפורענות באה עליו בני אדם א' לו מה הועיל לו זכותו. שנ' ובשוב צדיק וגו', סיפיה דקרא ונתתי מכשול לפניו אני ממציא לו חט גלוי לכל שיכשל בו וידעו את מעשיו. המוחלטין, רשעים גמורים. שלות רשעים סופה תקלה, מתוך שלוותם הם יושבים ומהרהרין בעבירות. והרשות, הרבנות. מקברת את בעלה, שנ' וימת יוסף תחילה ואחר כך כל אחיו. ולא שתהא יציאה, ממנה בלא חט כביאה. נפיק לדינא, להיות דן דין. [פירוש רבינו אליקים].
------
לעולם יתגבר אדם על יצרו, והמתגבר על יצרו הקב''ה עוזרו. אמרו חכמים מי שבא לידו דבר עבירה פעם ראשונה ושניה ולא חטא שוב אינו חוטא, שנאמר ורגלי חסידיו ישמור. גדולה מזו אמרו כל מי שבא לידו דבר עבירה וניצול ממנה מעלין עליו כאלו ע(ו)שה [מצוה] ועושין לו נס. 
גדולה תשובה שמקרבת את הגאולה שנאמר ובא לציון גואל ולשבי פשע ביעקב נאם ה', כתב הר''ם כל הנביאים כלם צוו על התשובה שאין ישראל נגאלין אלא בתשובה, וכבר הבטיחה התורה שסוף ישראל לעשות תשובה בסוף גלותם ומיד הם נגאלין, שנאמר והיה כי יבאו עליך כל הדברים האלה הברכה והקללה אשר נתתי לפניך והשבות אל לבבך ושבת עד ה' אלקיך וגו' ושב ה' אלקיך את שבותך ורחמך. [הבתים — שערי תשובה שער שמיני].
------
בהיות התשובה לפעמים סבה לשוב מן הדרך הרעה, ומן העבירות המכלות גוף האדם ומכלות ימיו, אמרו גדולה תשובה שמארכת ימיו ושנותיו של אדם שנאמר ובשוב רשע מרשעו חיה יחיה. וכן אמרו גדולה תשובה שמביאה רפואה לעולם, שנאמר שובו בנים שובבים ארפא משובותיכם. והרפואה הבאה בסבת התשובה היא, רפואת חולי הגוף והנפש. התשובה הנכונה האמתית תעורר האדם לבחון ולידע בין טוב לרע, ומות וחיים, וכאשר יתבונן וידע שמעשיו אשר קדמו לו, והדרך אשר הלך בה אשר ישרה בעיניו אחריתה דרכי מות, יביאנו זה לחקור ולבחון אי זה דרך ישכן יש בו אור, ילך בה בדרך ה' וארצות החיים. ולפיכך אמרו חכמים הראשונים גדולה תשובה שהזדונות יעשו לו כזכיות. וזהו כשעושה אדם תשובה מאהבה, ולהפלגת מעלת התשובה אמרו, העושה תשובה אפילו מיראה (זכויות) [זדונות] נעשו לו כשגגות. ואמרו גדולה תשובה שמגעת עד כסא הכבוד. [הבתים — שערי תשובה שער שמיני].
------
כל מי שמתחרט על עונותיו חרטה גמורה אין מזכירין לו עונותיו שנאמר [יחזקאל ל''ג] ורשעת הרשע לא יכשל בו ביום שובו אלא הקב''ה מוחל וסולח לו וכן כתוב [משלי כ''ח] ומודה ועוזב ירוחם שלא כמדת הקב''ה מדת ב''ו אם אדם מקניט את חבירו ספק מתפייס ממנו בדברים ספק אין מתפייס אבל הקב''ה אינו כן אלא עבר אדם עבירה מתפייס ממנו בדברים שנאמר [הושע י''ד] קחו עמכם דברים וגו' ולא עוד אלא שמחזיקין לו טובה שכל מי שנפטר מן העולם בתשובה אפי' קדמו אלף אלפי עבירות כולן נמחות בתשובה ונפטר מכל הפורענו' ומנין שיש לו שכר שנאמר [שם] וקח טוב ולא עוד אלא הרי הוא כאילו הקריב קרבן שנאמר [שם] ונשלמה פרים שפתינו שמא תאמר פרי חובה ת''ל [שם] אוהבם נדבה, ומי שהי' ירא שמים כל ימיו ומרד באחרונה וכפר במצות בלבו ונתחרט עליהם הרי ביטל כל המעשה הטוב שעשה שנאמר [יחזקאל ל''ג] צדקת הצדיק לא הצילהו ביום רשעו והכתוב לא נאמר אלא בתוהה על הראשונות פי' כמו שהמתחרט על עונותיו אין מזכירין אותם אליו כך המתחרט על זכיותיו לא יצילוהו ביום רשעו ואפי' קדמו אלף אלפי זכיות חטא זה מכריע. [אהל מועד שער ראשית חכמה דרך ח'].
------
גדולה תשובה, שבשביל יחיד שעשה תשובה [הקב''ה] מוחל לו ולכל העולם כולו, שנ' [הושע י''ד] ארפא משבתם אוהבם נדבה כי שב אפי ממנו, מהם לא נאמר אלא ממנו. לעולם יראה אדם את עצמו כאילו חצייו זכאי וחצייו חייב, עשה מצוה אחת אשריו שהכריע עצמו לכף זכות, עבר עבירה אחת אוי לו שהכריע עצמו לכף חובה. וכן יראה כאילו כל העולם כולו תלוי עליו וכאילו כל העולם כולו חצייו זכאי וחצייו חייב, עשה מצוה אחת אשריו שהכריע עצמו וכל העולם כולו לכף זכות, עבר עבירה אחת אוי לו שהכריע עצמו וכל העולם כולו לכף חובה, שנ' [קהלת ט'] וחוטא אחד יאבד טובה הרבה. בשביל חט יחידי שחטא זה איבד ממנו ומכל העולם כולו טובה הרבה, וזה מבואר בפרק ראשון שלקידושין [מ' ע''ב]. [פסקי ריא''ז].
------
באותו מקום, שיהיה מקום צנוע ואיננו מתירא משום אדם שמא יראנו, כמו שהיה המקום שחטא בו בראשונה. ובאותו הפרק, בעוד שהוא בחור ויצרו תוקף עליו. ובאותה אשה, דשכיחא ליה ופריצא ליה, וכשכובש את יצרו אפי' כשמצוי לפניו כל זה, אין ספק בזה שלכבוד שמים חזר בו, וראויה שתגיע תשובתו עד כסא הכבוד. בעבירות שבין אדם למקום אסו' להודיעם למי שאינו יודעם, שאין כבודו של מקום כשאדם ילוד אשה קצר ימים ושבע רוגז כי הוא עובר לפני מצותו. אבל עבירות שבין אדם לחבירו, כגון שחבירו קובל עליו ברבים, ראוי לו שיודה לו, ויאמר לכל אמת הוא והנחש השיאני, ואם און פעלתי לא אוסיף ואפרענו כאשר תשיג ידו, השב... לו ויפייס לרבים שיבקשו מן העשוק שימחול לו וזהו דרך כבוד של מעלה כשמבקש מחילה ברבים לחבירו, וכל ישראל ילמדו ממנו לעשות כן. ומפרסמי' את החנפים מפני חילול השם. דרך החונף שאין פיו ולבו שוין. ואם יש איש אחד שהוא מוחזק בעיני רוב האדם שהוא חסיד, והוא עובר עבירות בסתר, אם יש בעיר מי שיודע בתועבותיו חייב להודיע לרבים, הזהרו בפלניא שאין תוכו כברו. מפני חילול השם, שאם יבואו עליו יסורין מן השמים יתמהו בני אדם ויאמרו למה אדם יגע במצות, ראו פלוני שלמד תורה הרבה כמה הוא מעונה ביסורין, לפיכך כשישמעו דברי המעידים עליו לא יתמהו. ומיירי כגון שיעיד זה העד למי שמאמין בו, כגון רבו ואביו והדומה להם. אבל לאדם אחר אין לו לומר, משום שהרי הוא כמוציא שם רע עליו, כדההוא מעשה [פסחים קי''ג ע''ב] דטוביה חטא אתא זיגוד ואיסהיד עליה וכו'. אי נמי יש לומר שמיירי בשני עדים אי נמי בחד ולא יאמר כך וכך עשה בפירוש, אלא שאין תוכו כברו, כדפרישית. [רבינו יהונתן מלוניל].
------
התשובה המעולה היא שישוב אדם מחטאיו כשהוא בכחו והיכלת בידו. אמרו חכמים עשה עד שאתה מוצא ומצוי לך ועודם בידך, ואף שלמה אמר בחכמתו [קהלת י''ב] וזכור את בוראך בימי בחורותיך, עד אשר לא יבואו ימי הרעה, אילו ימי הזקנה, כמו שמבואר בפרק שואל אדם מחבירו [שבת קנ''א ע''ב]. ובעל תשובה הניכר לכל, הוא שבא דבר עבירה בידו פעם ראשונה ושנייה ונצל ממנה, ובאותה אשה שנכשל בה ובאותו מקום ובאותו פרק שהדבר ידוע שלא פירש מן העבירה מפני שינוי המקום או מפני תשות כח, אלא מפני שנתחרט בכל לבו על מעשיו הראשונים. תשובת הזקנים אע''פ שאינה תשובה יפה כמו תשובת הילדות תשובה היא, ומתכפרין עוונותיו אם שב בכל לבו, אפי' בשעת מיתה אם עשה תשובה מתקבלת תשובתו, שנ' [תהלים צ'] תשב אנוש עד דכא ותאמר שובו בני אדם, אפי' בשעת דכותו הקב''ה מקבל תשובתו, וזה מבואר בפרק. וכן כשהיו שמחין בשמחת בית השואבה החסידים ואנשי המעשה, מהן היו אומרין אשרי ילדותינו שלא ביישה את זקנותנו ומהן היו אומרין אשרי זקנותינו שכיפרה על ילדותנו, כמו שמבואר בפרק החליל [נ''ג ע''א]. ועקר התשובה היא החרטה, שנ' [ירמיה ל''א] כי אחרי שובי נחמתי ואחרי הודעי ספקתי על ירך ויפרוש מחטאיו, ויקבל עליו שלא לעשות עוד, שנ' [ישעיה נ''ה] יעזב רשע דרכו ואיש עון מחשבותיו וישב אל ה' וירחמהו, ואומר [הושע י''ד] ולא נאמר עוד אלהינו למעשה ידינו. [פסקי ריא''ז].
------
באותו מקום באותו פרק באותה אשה, שעבר עבירה עמה, והיה יכול לעבור עבירה עוד, ופירש וודאי תשובה עבד, ואילו אשה אחרת או מקום אחר, שמא לא היתה נשמעת לו, ושמא לא נראה לו המקום לעבור עבירה שם. בעבירות שבין אדם לחבירו, מכסה פשעיו לא יצליח [משלי כ''ח], אם חייב לו ממון ישלם לו, ואם הקניטו בדברים יבקש ממנו מחילה. בציבור, שלישית מוחלין לו, ליחיד הן כל אלה יפעל אל, פעמיים מוחל, אבל שלש, עם גבר לשלם לו עוונו. [תענית ט''ז ע''א] עלתה לו טבילה, אם חוזר בתשובה תשובה הועילה לו. וחטאתי נגדי תמיד, כאילו תמיד הוא נגדי, שמפחד שמא הקב''ה לא מחל לו. וצריך לפרוט את החטא מחול לי על חטא פל' שחטאתי. ומפרסמין את החנפים, מגלין רשעים, שבני העולם סבורי' שהם צדיקים, ותבא להם פורענות, יש בו חילול השם. ובשוב צדיק מצדקתו וגומ', ונתתי מכשול לפניו [יחזקאל ג'], שיבוא לידו חטא בפרהסיא ותגלה רעתו. [ריבב''ן].
------
היכי דמי בעל תשובה, כגון שבא דבר עבירה לידו ופירש ממנה באותו מקום ובאותו פרק ובאותה אשה. פירוש זאת היא התשובה המעולה, אבל מכל מקום אפילו בשעת מיתה אם שב תשובתו מועלת, כמו שכתוב תשב אנוש עד דכא ותאמר שובו בני אדם, ומפרשינן לה בגמרא עד דכה עד דכדוכה של נפש. וכן כתבו הר''ם [הלכ' תשובה פ''ב ה''א] והראב''ד. כתיב מכסה פשעיו לא יצליח וכתיב אשרי נשוי פשע, כאן בעבירות שבין אדם למקום כאן בעבירות שבין אדם לחבירו. [המאורות].
------
איזו היא תשובה גמורה, זה שבא לידו הדבר שעבר בו, ואיפשר לעשותו, ופירש, ולא עשה מפני התשובה, לא מיראה ולא מכשלון כח. כיצד, הרי שבא על אשה בעברה, ולאחר זמן נתיחד עמה, והוא עומד באהבתו בה, ובכח גופו, ובמדינה שעבר בה, ופירש ולא עבר, זהו בעל תשובה גמורה. ושלמה המלך אמר וזכור את בוראך בימי בחורותיך. ואם לא שב אלא בעת זקנותו, בעת שאי אפשר לו לעשותו מה שהיה עושה, אע''פ שאינה מעולה, מועלת היא לו, ובעל תשובה הוא. ואפילו עבר כל ימיו ועשה תשובה בימי מיתתו, ומת מתשובתו, כל עונותיו נמחלין לו, שנאמר עד אשר לא תחשך השמים וגו', שהוא יום המיתה, מכלל שאם זכר בוראו ביום שימות נסלח לו, לר''ם. [הבתים — שערי תשובה שער ראשון].
------
גדולים בעלי תשובה, היכי דמי בעל תשובה כגון שבא דבר עבירה לידו ופירש מחוי רב יהודה באותו מקום ובאותו פרק ובאותו אשה. מכסה פשעיו לא יצליח בעבירות שבין אדם לחבירו אשרי נשוא פשע כסוי חטאה עבירה שבין אדם למקום. [האגודה].
------
אמר רב יהודה רב רמי כתיב מכסה פשעיו לא יצליח וכתיב אשרי נשוי פשע כסוי חטאה, לא קשיא כאן בעבירות שבין אדם למקום הא בעבירות שבין אדם לחבירו. תניא עבר אדם עבירה פעם אחת מוחלין לו שניה מוחלין לו שלישית אין מוחלין לו שנאמר הן כל אלה יפעל אל פעמים שלש עם גבר, והתניא ג' מוחלין לו ד' אין מוחלין לו, לא קשיא הא ביחיד הא בציבור. גרסינן בפרק סדר תעניות ת''ר אדם שיש בידו עבירה ומתודה ואינו חוזר בה למה הוא דומה לאדם שתפש השרץ בידו שאפילו טובל בכל מימות שבעולם לא עלתה לו טבילה זרקו מידו עלתה לו טבילה שנא' ומודה ועוזב ירוחם. [המנהיג הלכ' צום כפור].
------
עבירות שבין אדם למקום אינו צריך לפרסמן ברבים, אלא מתודה בהם לפני הקב''ה, ועל זה נאמר [תהלים ל''ב] אשרי נשוי פשע כסוי חטאה, אבל עבירות שבין אדם לחבירו צריך לפרסמן ולרצות בהן את חבירו, ועל זה נאמר [משלי כ''ח] מכסה פשעיו לא יצליח. ועבירות שבין אדם לחבירו אין יום הכפורים מכפר עד שירצה את חבירו. החובל בחבירו אע''פ שנתן לו דמי חבלתו או דמי בשתו על פי בית דין ואפי' נתן לו כל ממון שבעולם אינו נמחל לו עד שיבקש ממנו מחילה, שנ' [בראשית כ'] ועתה השב אשת האיש כי נביא הוא ויתפלל בעדך וחיה. ומניין שלא יהא המוחל אכזרי, שנ' [שם] ויתפלל אברהם אל האלהים. וכל המבקש רחמים על חבירו והוא צריך לאותו דבר הוא נענה תחלה, שנ' [שם] ויתפלל אברהם אל האלהים [שם כ''א] וה' פקד את שרה כאשר אמר, ו[כש]התפלל אברהם על אבימלך נפקדה שרה מיד. וכל המוסר דינו לשמים על חבירו הוא נענש תחלה, שנ' [בראשית ט''ז] ותאמר שרה אל אברהם חמסי עליך, ואומר [שם כ''ג] ויבא אברהם לספוד לשרה ולבכותה. בד''א כשיש דין בעולם ומוצא דין בני אדם, אבל אם אינו מוצא דין בני אדם מותר לו למסור דינו לשמים. ולעולם אל תהי קללת הדיוט קלה בעיניך וכל זה מבואר בפרק החובל בחבירו [צ''ב ע''א]. [פסקי ריא''ז].
------
ושבח גדול לשב שיתודה ברבים ויודיע פשעיו להם ויגלה עבירות שבינו לבין חבירו ואומר להם אמנם חטאתי לפלוני ועשיתי לו כך וכך והריני היום שב ומתנחם, וכל המתגאה ואינו מודיע אלא מכסה פשעיו אין תשובתו גמורה שנאמר מכסה פשעיו לא יצליח כך מסיק בפרק יום הכפורים ודורש מקרא זה מכסה פשעיו לא יצליח בעבירות שבין אדם לחבירו אבל בעבירות שבין אדם למקום אין לו לפרסם עצמו כדאמרינן בסוף פרק אין עומדין (ברכות ל''ד ב') חציף עלי מאן דמפרש חטאיה ועל זה נאמר אשרי נשוי פשע כסוי חטאה (ע''פ רמב''ם תשובה פ''ב ה''ה ע''ש). אמרינן בפרק בתרא דיומא (פ''ו א') גדולה תשובה שמגעת עד כסא הכבוד שנאמר (הושע י''ד ב') שובה ישראל עד ה' א%להיך כי כשלת בעוניך. ועוד דורש (שם ע''ב) מלשון מכשול שזדונות נעשות לו כשגגות ומעמידה בשב מיראה אבל בשב מאהבה זדונות נעשות לו כזכיות שנאמר (יחזקאל ל''ג י''ט) ובשוב רשע מרשע[ת]ו וגומר עליהם חיה יחיה, משמע שיחיה על כל מה שעשה אף על העבירות. ועוד דורש (שם) מכאן שהתשובה מארכת ימיו של אדם. עוד אומר שם מידת בשר ודם שהקניטוהו ספק מתפייס בדברים ספק מתפייס בממון אבל הקב''ה אינו מתפייס אלא בדברים שנאמר (הושע י''ד ג') קחו עמכם דברים ושובו אל ה' ולא עוד אלא [ש]מחזיק לו טובה שנאמר וקח טוב ולא עוד אלא שדומה כמי שבנה מזבח והקריב עליו קרבן שנאמר ונשלמה פרים שפתינו. ויחיד שעשה תשובה מוחלין לו ולכל העולם כולו שנאמר (שם) ארפא משובתם אוהבם נדבה כי שב אפי ממנו (יומא שם). מסקינן בפרק קמא דראש השנה (י''ח א'), אף על פי שהתשובה והצעקה יפה לעולם, בעשרת ימים שבין ראש השנה ליום הכיפורים היא יפה ביותר ומיד היא מקובלת שנאמר דרשו ה' בהמצאו, במה דברים אמורים ביחיד אבל בציבור כל זמן שצועקין ועושין תשובה בלבב שלם מיד הם נענים שנאמר כה' א%להינו בכל קראינו אליו (רמב''ם שם ה''ו). [סמ''ג עשין סימן ט''ז].
------
כל המכסה פשעיו ואינו מודיעם אין תשובתו תשובה גמורה, שנאמר מכסה פשעיו לא יצליח, בד''א, בעברות שבין אדם לחברו, אבל בעברות שבין אדם למקום אינו צריך לפרסם, ועזות הוא לו למי שמפרסם חטאיו שבינו לבין המקום, ואינו בוש מהם, ועליו הכתוב אומר אשרי נשוי פשע כסוי חטאה. בד''א בשלא היה החטא ההוא ידוע אצל רבים, ואין אחרים נחשדין מן החטא ההוא, אבל אם היה ידוע החטא אצל רבים ויש אחרים עמו נחשדין, ולא נודע מי עשה, משובח הוא אותו שעשה אותו, כשיעשה תשובה ומתודה ומודיע לכל שהוא עשאו, ומנקה את חבריו מן החשד, ועל דבר זה נתעלה ראובן כשהודה על מעשה בלהה, כדי שלא יהיו אחיו נחשדים. [הבתים — שערי תשובה שער ראשון].
------
אפילו צדיק גמור כל ימיו ומרד באחרונה איבד כל הראשונות, שנ' [יחזקאל ל''ג] וצדקת הצדיק לא תצילנו ביום רשעו, והוא שתוהא [ומתחרט] על הראשונות. ואפילו רשע גמור כל ימיו ועשה תשובה באחרונה אין מזכירין לו שום [דבר מ]רשעו, שנ' [שם] ורשעת הרשע לא יכשל בה ביום שובו מרשעו, כמו שמבואר בפרק ראשון שלקדושין [מ' ע''ב]. אדם שעובר עבירה פעם ראשונה מוחלין לו, שנייה מוחלין לו, שלישית מוחלין לו, רביעית אין מוחלין לו, שנ' [עמוס ב'] על שלשה פשעי ישראל ועל ארבעה לא אשיבנו, ואומר [איוב ל''ג] הן כל אלה יפעל אל פעמיים שלש עם גבר, הואיל ואין הדבר תלוי אלא בתשובה ראוי לאדם לפשפש מעשיו כל שעה, שאם יש [שום] עבירה בידו יעשה [בה] תשובה. והאומר אחטא ואשוב אין מספיקין בידו לעשות תשובה, וכן האומר אחטא ויום הכיפורים מכפר אין יום הכפורים מכפר. אמרו חכמים שוב יום אחד לפני מיתתך, וכי אדם יודע אימתי ימות, אלא כל יום יש לו לראות כאילו מחר הוא מת, [שהרי] (ש)אין אדם יודע כמה ימי חייו ומתי יבא יומו, ושמא פתאום ייקרא לדין לפני הדיין הגדול רבון כל העולמים, לפיכך נאה לאדם להקדים בתשובה ומעשים טובים בכל יום כאילו מחר רוצה למות, ונמצאו כל ימיו בתשובה, הוא שאמר שלמה [בחכמתו] [קהלת ט'] בכל עת יהיו בגדיך לבנים, כמו שמבואר בפרק שואל אדם מחבירו [שבת קנ''ג ע''א]. אמרו חכמים נוח לו לאדם שלא נברא ועכשיו שנברא יפשפש במעשיו, ויש אומרין ימשמש במעשיו, שכל מעשה שיבא לידו ידקדק בו עד שלא יעשה אותו, ואם יש בו נדנוד עבירה יפרוש ממנו כמו שמבואר בעירובין בפרק ראשון [י''ג ע''ב]. כשיגיע יום הכפורים ראוי לאדם להתעורר בתשובה ולפשפש במעשיו ביותר, כדי שיהיה נקי מחטאיו ויתכפרו עוונותיו ביום הכפורי' שהוא יום מחילה וסליחה, ולפיכך נהגו להשכים בלילות בימים שבין ראש השנה ליום הכפורים ולהרבות בתפלה ובתחנונים, ומשבר אדם לבבו לפני הקב''ה. ועל ימים שבין ר''ה ליום הכיפורי' נאמר [ישעיה נ''ה] דרשו ה' בהמצאו קראוהו בהיותו קרוב. [פסקי ריא''ז].
------
כתב הרמב''ם ז''ל. [פ''ג מהל' תשובה ה''ד] אע''פ שתקיעת ראש השנה גזרת הכתוב. רמז יש בו. כלומר עורו ישנים משנתכם ונרדמים הקיצו מתרדמתכם וחפשו במעשיכם וחזרו בתשובה וזכרו בוראכם. אלו השוכחים את האמת בהבלי הזמן. ושוגים כל שנותם בהבל וריק אשר לא יועיל ולא יציל. הביטו לנפשותיכם והטיבו דרכיכם ומעלליכם. ויעוז כל אחד ואחד מכם דרכו הרעה ומחשבתו אשר לא טובה. לפיכך צריך כל אדם שיראה את עצמו כל השנה כולה כאילו חציו זכאי וחציו חייב. וכן כל העולם כולו חציו זכאי וחציו חייב. חטא חטא אחד הרי הכריע את עצמו ואת כל העולם כולו לכף חובה. וגרם לו ולהן השחתה. עשה מצוה אחת. הרי הכריע את עצמו ואת כל העולם כולו לכף זכות. וגרם לו ולהם תשועה והצלה. שנאמר (משלי י') וצדיק יסוד עולם. זה שצדק עצמו הכריע את כל העולם והצילו. ומפני ענין זה נהגו כל בית ישראל להרבות בתשובה ובצדקה ובמעשים טובים. ולעסוק במצות מראש השנה ועד יום הכפורים יותר מכל ימות השנה. ונהגו כולם לקום בלילה בעשרת ימים אלו ולהתפלל בבתי כנסיות בדברי תחנונים וכבושין עד שיאור היום. עד כאן דברי רבינו הרמב''ם ז''ל. ואפילו אם היה צדיק גמור ומרד באחרונה. דהיינו שנתחרט על הזכיות ועל המצות שעשה. ואמר ומה תועלתי בזכיות ובמצות שעשיתי ולואי שלא עשיתי. אבד כל הראשונות, ואין מזכירין כלל מזכיותיו. שנאמר (יחזקאל ל''ג) צדקת הצדיק לא תצילנו ביום רשעו. ואפילו אם היה רשע גמור כל ימיו. ועשה תשובה באחרונה, אין מזכירין לו כלום מרשעו. שנאמר (שם) ורשעת הרשע לא יכשל בה ביום שובו מרשעו.
כתב הרמב''ם ז''ל. [פ''ג מהל' תשובה ה''ב] ושיקול זה אינו לפי מנין הזכיות והעונות. אלא לפי גודלן. יש זכות שהוא כנגד כמה עונות. שנאמר (מ''א י''ד) יען נמצא בו דבר טוב. ויש עון שהוא כנגד כמה זכיות. שנאמר (קהלת ט') וחוטא אחד יאבד טובה הרבה. ואין שוקלין אלא בדעתו של אל דעות. והוא היודע היאך עורכין הזכיות כנגד העונות. בשעה ששוקלין עונותיו של אדם עם זכיותיו אין מחשבין עליו עון שחטא בו תחלה. ולא שני. אלא משלישי ואילך. אם נמצאו עונותיו משלישי ואילך מרובין על זכיותיו. אותם שני עונות מצטרפין ודנין אותו על הכל. ואם נמצאו זכיותיו כנגד עונותיו אשר מעון שלישי ואילך. מעבירין כל עונותיו ראשון ראשון. לפי שהשלישי נחשב ראשון שכבר נמחלו השנים. וכן רביעי הרי הוא ראשון. שכבר נמחל השלישי. וכן עד סופן. בד''א ביחיד. שנאמר (איוב ל''ג) הן כל אלה יפעל אל פעמים שלש עם גבר. אבל צבור תולין להם עון ראשון שני ושלישי שנאמר (עמוס ב') על שלשה פשעי ישראל ועל ארבעה לא אשיבנו. וכשמחשבין להן. על דרך זה מחשבין להן מרביעי ואילך. הבינונים אם היה בכלל מחצה עונות שלהן. שלא הניח תפלין מעולם. דנין אותו כפי חטאיו. ויש לו חלק לעולם הבא. שנאמר (ישעיה ס') ועמך כולם צדיקים לעולם יירשו ארץ. אע''פ שחטאו אם עשו תשובה יש להם חלק לעולם הבא. ארץ זו משל היא. כלומר ארץ החיים. והיא העולם הבא. (וכן כתב הרמב''ם ז''ל). וכן הרשעים שעונותיהם מרובין דנין אותם כפי חטאיהם. ויש להם חלק לעולם הבא. [תניא רבתי סימן ע''ב].
------
עבר עבירה אחת, פעם ראשונה מוחלין לו שניה מוחלין לו שלישית אין מוחלין לו שנאמר הן כל אלה יפעל אל פעמים שלש עם גבר. והתניא שלישית מוחלין לו רביעית אין מוחלין לו, הא בצבור הא ביחיד. והני מילי בלא עשה תשובה, אבל בתשובה אפילו רביעית ואפילו מרד כל ימיו ועשה תשובה מוחלין לו. גרסינן בפרק סדר תעניות [ט''ז ע''א], אדם שיש בידו עבירה [ומתודה] וחוזר בה למה הוא דומה לאדם שתפס שרץ בידו שאפילו טובל בכל מימות שבעולם לא עלתה לו טבילה, זרקו מידו מיד עלתה לו טבילה, שנאמר ומודה ועוזב ירוחם, ואומר נשא לבבינו אל כפים אל א%ל בשמים. [המאורות].
------
כל אחד ואחד מבני אדם יש לו זכיות ועונות, מי שזכיותיו יתרות על עוונותיו צדיק, מי שעוונותיו יתרות על זכיותיו רשע, מחצה על מחצה בינוני. וכן המדינה, אם היו זכויות כל יושביה מרובות על עוונותיה הרי זו צדקת, ואם היו עוונותיה מרובין [הרי זו] רשעה, וכן כל העולם כולו. אדם שעוונותיו מרובין מזכיותיו מיד מת ברשעו, שנאמר על רוב עונך. וכן מדינה שעוונותיה מרובין מיד היא אובדת, שנאמר זעקת סדום ועמורה כי רבה. וכן כל העולם כולו אם עוונותיהם מרובין מיד הם נשחתים, שנאמר וירא ה' כי רבת רעת האדם. ושקול זה אינו לפי מנין הזכיות והעונות, אלא לפי גדלם. יש זכות שהוא כנגד כמה עונות, שנאמר יען נמצא בו דבר טוב. ויש עון שהוא כנגד כמה זכיות, שנאמר וחוטא אחד יאבד טובה הרבה, ואין שוקלין אלא בדעתו של קל דעות, והוא היודע היאך עורכין העונות כנגד הזכיות, לר''ם. ואע''פ שאמרו מחצה על מחצה בינוני, הקב''ה שהוא רב חסד מטה כלפי חסד ומעביר ראשון ראשון ועון עצמו אינו נמחק, שאם יש לו רוב עונות הרי זה נחשב עמהם, דבר זה כתב הרי''ף בשם גאון שמי שהוא קבוע בעשיית המצות ושומר החמורות ולפעמים חוטא בקלות, מדתו של הקב''ה מעביר ראשון ראשון ומוחלין לו, ובתורת צדיקים הוא, ועון עצמו אינו נמחק אלא תלוי ועומד עד שעה שימות, ובאותה שעה מחשבין אם זכיותיו מרובין מאותן עונות הרי עברו עונותיו ראשון ראשון, ואינם חשובין עליו וכאלו לא עשאן, אבל אם גברו אותם עונות ונמצאו מעשיו כשמצטרפין ונשקלין זה עם זה רובן חובות הרי כל אחד ואחד חשובין. והר''ש ביאר מעביר ראשון ראשון כדי שיכרעו הזכיות. ועון עצמו אינו נמחק, שאם יש רוב עונות עם העון עד שנמצא אחר שהעבירוהו שיהיה מחצה על מחצה מלבד הראשון שהעביר, נחשב בכלל הרשעים. והר''ם כתב בשעה ששוקלין עונות אדם עם הזכיות, אין מחשבין עליהם תחלה עון שחטא ולא שני אלא משלישי ואילך, [אם נמצאו עונותיו משלישי ואילך] מרובין על זכיותיו, אותן שני העונות מצטרפים זה עם זה, ודנין אותו על הכל. ואם נמצא זכיותיו כנגד עונות אשר מעון שלישי ואילך מעבירים על כל העונות ראשון ראשון, לפי שהשלישי נחשב ראשון שכבר נמחלו השנים, וכן הרביעי הרי הוא ראשון שכבר נמחל השלישי, וכן עד סופם. וכן דעת הרי''ף, וזה נראה עיקר. וכתב הר''ם בד''א ביחיד שנאמר הן כל אלה יפעל קל פעמים שלש עם גבר, אבל הצבור תולין להם עון [ראשון] שני ושלישי, שנאמר על שלשה פשעי ישראל ועל ארבעה לא אשיבנו, וכשמחשבים להם על דרך זה מחשבין מרביעי ואילך, ע''כ. ורבים מגדולי המפרשים כתבו שאין חילוק בין יחיד לצבור ובכלם תולין עון [ראשון] שני ושלישי. [הבתים — שערי תשובה שער שלישי].
------
ועוד פשוט עבר עבירה אחת מוחלין לו שנייה מוחלין לו שלישי' אין מוחלין לו ודוקא יחיד אבל צבור שלשה מוחלין ד' אין מוחלין ופי' הרא''ש ד' אין מוחלין אם היא מצות עשה אין מוחלין מיד כשעש' תשובה אלא תשובה תולה וי''ה מכפר ואם היא מצות לא תעשה תשובה וי''ה תולין ויסורין ממרקין. [רבינו ירוחם נ''ז ח''ג].
------
שנצטוינו להתוודות לפני ה' על כל החטאים שחטאנו בעת שנתנחם עליהן, וזהו עניין הוידוי שיאמר האדם בעת התשובה אנא השם פשעתי ועויתי כן וכן, כלומר שיזכיר החטא שעשה בפירוש בפיו ויבקש כפרה עליו ויאריך בדבר כפי מה שיהיה צחות לשונו, ואמרו זכרונם לברכה שאפילו החטאים שחייבה התורה קרבן עליהם צריך האדם אל הוידוי עם הקרבן, ועל זה נאמר [במדבר ה'] דבר אל בני ישראל איש או אשה כי יעשו מכל חטאות האדם למעול מעל ביי' ואשמה הנפש ההיא והתוודו את חטאתם אשר עשו. ואמרו במכילתא לפי שנאמר [ויקרא ה'] והתודה אשר חטא, יתודה על חטא שחטא, עליה, על חטאת כשהיא קיימת לא משנשחטה, כלומר בעוד שבהמת הקרבן חיה ולא משנשחטה. ועוד אמרו שם למדנו חיוב הווידוי למטמא מקדש וקדשיו, מניין אתה מרבה שאר כל המצוות, כלומר שהמקרא הזה בא בפרשת ויקרא במטמא מקדש וקדשיו, מניין אתה מרבה שאר כל המצוות, דכתיב דבר אל בני ישראל וגומר והתוודו, כלומר שנדרוש הכתוב כאילו לא נכתב על דבר מיוחד. ומניין שיש במשמע הזה אף מיתות וכריתות, שנאמר גבי ווידוי אהרן באחרי מות [ויקרא ט''ז] לכל חטאתם, ודרשו זכרונם לברכה לרבות מצות לא תעשה, וכי יעשו דכתיב כאן לרבות מצות עשה, כלומר אם ביטל מצות עשה שהיה יכול לעשות שחייב להתוודות עליה. ועוד דרשו זכרונם לברכה שם במכילתא מכל חטאות האדם ממה שבינו לבין חבירו, על הגניבות ועל הגזילות ועל לשון הרע, וזה הווידוי צריך באמת שישיב החמס אשר בכפיו שאם לא כן מוטב שלא יתודה על זה. למעול מעל לרבות כל חייבי מיתות שיתודו. יכול אף הנהרגין על פי זוממין, כלומר אף על פי שהוא יודע שלא חטא אלא שהועד עליו עדות שקר שיהא חייב להתוודות על זה תלמוד לומר ואשמה הנפש, לא אמרתי אלא כשיהיה שם אשמה אבל לא כשידע שאין לו חטא אלא שהועד שקר עליו. הנה התבאר שכל מיני העוונות הגדולים והקטנים ואפילו מצות עשה חייב האדם עליהם הווידוי. ולפי שבאה מצוה זו של ווידוי עם חיוב הקרבן כמו שכתוב בפרשת ויקרא דכתיב שם והביא את אשמו וגומר, שמא יעלה במחשבה שאין הווידוי לבדו מצוה בפני עצמה אלא מהדברים הנגררים אחר הקרבן על כן היו צריכין לבאר במכילתא שאינו כן אלא מצוה בפני עצמה היא. וכן אמרו שם יכול בזמן שהם מביאין מתוודין, ומניין אף בזמן שאין מביאין, שנאמר בני ישראל וגו' והתוודו, כלומר שהקבלה באה לדרוש כן. ועדיין הייתי אומר שאין הווידוי אלא בארץ, כלומר אף על פי שמתודין בלא קרבן מכל מקום שלא יהיה חיוב הווידוי אלא בארץ כי שם עיקר הכפרה ושם הקרבנות ועיקר הכל בה, מניין אף בגלייות, דכתיב [ויקרא כ''ז] והתודו את עונם ואת עון אבותם, כלומר עון אבותם שחטאו וגורשו מן הארץ, וכן אמר דניאל בחוצה לארץ [דניאל ט'] לך יי' הצדקה ולנו בושת הפנים וגומר. הנה התבאר שהוידוי מצוה בפני עצמה. ונוהג בכל מקום. ואמרו בסיפרא גם כן והתודה זה וידוי דברים.
משרשי המצוה לפי שבהודאת העוון בפה תתגלה מחשבת החוטא ודעתו שהוא מאמין באמת, כי גלוי וידוע לפני האל ברוך הוא כל מעשהו ולא יעשה עין רואה כאינה רואה, גם מתוך הזכרת החטא בפרט ובהתנחמו עליו יזהר ממנו יותר פעם אחרת לבל יהי מכשול נכשל בו אחר שיאמר בפיו כזו וכזו עשיתי ונסכלתי במעשיי יהיה נגדר שלא ישוב לעשות כן, ומתוך כך ירצה לפני בוראו והאל הטוב החפץ בטובת בריותיו הדריכם בדרך זו יזכו בה. מדיני המצוה מה שאמרו זכרונם לברכה [תענית ט''ז ע''א] שהתשובה היא שיעזוב החוטא חטאו ויסירנו מלבו וממחשבתו ויגמור בלבו שלא יעשה כן עוד כדכתיב [ישעיה נ''ה] יעזוב רשע דרכו ואיש און מחשבותיו, ואחר כך יתודה עליו, כלומר שיאמר דברי התשובה בפיו, שנאמר [שמות ל''ב] ויעשו להם אלהי זהב. וגם כן צריך להזכיר בפירוש שלא ישוב לעשות החטא עוד, שנאמר [הושע י''ד] ולא נאמר עוד אלהינו למעשה ידינו וגומר. ואמרו זכרונם לברכה [שבועות ב' ע''א] ששעיר המשתלח היה מכפר כשעשה תשובה על כל עבירות שבתורה הקלות והחמורות בין שעבר עליהן בזדון או בשגגה בין שהודע לו או לא הודע לו, אבל אם לא עשה תשובה אין שעיר המשתלח מכפר אלא על הקלות. ומה הן הקלות ומה הן החמורות, עבירות שחייבין עליהן מיתת בית דין או כרת וכן שבועת שוא ושקר אף על פי שאין בהן כרת מן החמורות הן, ושאר מצות עשה ולא תעשה שאין בהן כרת נקראות קלות כנגד החמורות. ועכשיו בעוונותינו שאין לנו מקדש ולא מזבח כפרה אין לנו אלא תשובה, והתשובה מכפרת על כל העבירות, אפילו רשע גמור כל ימיו ועשה תשובה שלימה באחרונה אין מזכירין לו שום רשעו, שנאמר [יחזקאל ל''ג] ורשעת הרשע לא יכשל בה ביום שובו מרשעו. במה דברים אמורים שהתשובה לבדה מספקת בעבירות שבין אדם למקום, כגון האוכל דבר איסור או בועל בעילה אסורה, וכן המבטל אחת ממצות עשה וכיוצא בזה, אבל עבירות שבין אדם לחבירו כגון החובל בחבירו או הגוזל ממונו או בכל דבר אחר שהזיקו שלא כדין בין במעשה בין בדיבור אין נמחל לו לעולם בתשובה בלבד עד שיתן לחבירו מה שהוא חייב לו ועד שירצהו, ואם לא רצה חבירו להתרצות לו כבר אמרו זכרונם לברכה [יומא פ''ז ע''א] מה תקנתו. ומעניין המצוה כמו כן מה שאמרו בתוספתא שעשרים וארבעה דברים הם שמעכבין את התשובה ושם מנו אותן חכמים. ויתר פרטי המצוה יתבארו בפרק אחרון מיומא. ונוהגת מצוה זו בכל מקום ובכל זמן בזכרים ונקבות. ועובר על זה ולא התודה על חטאיו ביום הכפורים שהוא יום קבוע מעולם לסליחה וכפרה ביטל עשה זה, ואוי לו לאדם אם ימות בלא ווידוי ונשא עונו.
ועיקר הוידוי שקיבלנו מרבותינו ונהגו בה כל ישראל לאומרו בימי התשובה הוא אבל חטאנו אשמנו וכולי. ואמרו זכרונם לברכה במסכת שבת פרק במה מדליקין [ל''א ע''א] מי שחלה ונטה למות אומרין לו התודה, שכן דרך כל המומתין מתודין, וכן במסכת שמחות תניא נטה למות אומרין לו התודה עד שלא תמות, הרבה שהתודו ולא מתו והרבה שלא התודו ומתו, והרבה שמהלכין בשוק ומתודין, שבזכות שאתה מתודה אתה חי. אם יכול להתודות בפיו יתודה ואם לא יתודה בלבו. וכתב הרב משה בן נחמן זכרונו לברכה שכך קיבל מחסידים ואנשי מעשה שסדר וידוי של שכיב מרע כך הוא, מודה אני לפניך ה' אלהי ואלהי אבותי שרפואתי בידיך ומיתתי בידיך, יהי רצון מלפניך שתרפאני רפואה שלימה, ואם אמות תהא מיתתי כפר על כל חטאים עוונות ופשעים שחטאתי ושעויתי ושפשעתי לפניך ותן חלקי בגן עדן וזכיני לעולם הבא הצופה לצדיקים. ותזכור הסדר הזה לומר חטאים תחילה ואחר כך עוונות ואחר כך פשעים כמו שזכרנו חטאתי עויתי פשעתי לפי שכבר חלקו בזה בגמרא [יומא ל''ו ע''א] רבי מאיר וחכמים, ורבי מאיר סבר דאיפכא הוא דאמרינן וכמו שאמר משה [שמות ל''ד] נושא עון ופשע וחטאה, והלכה כחכמים דסברי שהחטאים מזכיר תחילה, וטעם העניין מפורש בגמרא [שם]. [ספר החינוך מצוה שס''ד].
------
המצוה ע''א נצטוינו להתודות על החטאים [סהמ''צ לר''מ עשין ע''ג, רמב''ם הל' תשובה פרק א']. לשון הר''ם בס''ה, צונו להתודות העונות אשר עשינו לפני ה' ית' בדברים [תו''כ אח''מ פרשה ד' ה''ו והתודה זה וידוי דברים] בעת התשובה מהם וזהו הוידוי, ועניינו שיאמר אנא ה' חטאתי עויתי פשעתי [יומא ל''ו ע''ב], עשיתי כך וכך וירחיב המאמר ויבקש כפרה על זאת הסבה כפי רחב לשונו. ודע שאפילו העונות אשר יתחייב עליהם אלו מיני הקרבנות שהקדמנו זכרם אשר אמר ית' שמי שהקריבם יכופר לו, אי אפשר זה אלא אם יהיה עם הקרבתם ודוי, והוא אמ' ית' [במדבר ה' ו' ז'] דבר אל בני ישראל (וגו') איש או אשה כי יעשו מכל חטאת האדם (ומעילה) [למעל] מעל בה' ואשמה הנפש ההיא והתודו את חטאתם אשר עשו. ולשון מכילתא כפי' זה הפסוק [ספ''ז במדבר ה' ו'] לפי' שנ' [ויקרא ה' ה'] והתודה אשר חטא עליה, על החטאת כשהיא קיימת לא משנשחטה, אין במשמע שיתודה יחיד אלא על ביאת המקדש. כי זה הכתוב ר''ל והתודה אשר חטא עליה, אמנם בא בפרשת ויקרא במטמא מקדש וקדשיו וממה שכבר בארנוהו. ואמרו במכילתא כי אנחנו לא היינו לומדים מזה הפסוק זולתי הודוי במטמא מקדש וקדשיו, מנין אתה מרבה שאר כל המצות ת''ל דבר אל בני ישראל והתודו, מניין אף מיתות וכריתות אמר חטאתם, כל חטאתם לרבות מצות לא תעשה, כי יעשו לרבות מצות עשה. ושם נאמר גם כן מכל חטאת האדם מה שבינו לבין חברו ועל הגנבות ועל הגזלות ועל לשון הרע, למעול מעל לרבות הנשבע בשם לשקר והמקלל, ואשמה לרבות כל חייבי מיתות שיתודו. יכול אף הנהרגין על פי זוממין, לא אמרתי אלא ואשמה הנפש ההיא, ר''ל שהוא לא יתחייב לו ודוי כשידע שאין עון לא שהעידו עליו שקר. הנה נתבאר לך, שעל כל מיני העונות הגדולים והקטנים ואפילו מצות עשה יתחייב הודוי. ומפני שבזה הצווי שהוא והתודה [ויקרא ה' ה'] עם חיוב הקרבן היה עולה במחשבה שאין הודוי בפני עצמו מצוה, ואמנם הוא מן הדברים הנמשכים אחר הקרבן על כן הוצרכו במכילתא לבאר בזה הלשון, יכול בזמן שהן מביאין הם מתודים [צ''ל שהם מביאים מתודים] ומנין אף בזמן שאין מביאין, אמר דבר אל בני ישראל והתודו, אין במשמע ודוי אלא בארץ, ומנין אף בגלות, אמ' [ויקרא כ''ו מ'] והתודו את עונם ואת עון אבותם. וכן בדניאל [דניאל ט' ז'] אומר לך ה' הצדקה ולנו בושת הפנים, הנה נתבאר לך מכל מה שזכרנוהו שהודוי מצוה בפני עצמה, ומחוייבת לחוטא על אי זה חטא שחטא בין בארץ בין בחוצה לארץ בין הביא קרבן בין לא הביא קרבן יתחייב לו הודוי, כמו שאמר ית' והתודו את חטאתם אשר עשו. ולשון ספרא [תו''כ אחרי מות פרשה ד' ה''ו] ג''כ והתודו זה ודוי דברים ע''כ.
ומפני שזאת המצוה הוא עקר גדול ויתד נאמן שכל התורה והמצות תלויות בו נרחיב בה באור ומה שכונתנו לבאר בה יתבאר בארבעה שערים. השער הראשון יפתח לדעת תועלת מצוה זו ומעלתה ואל כמה ענינים תחלק. השער השני יפתח להודיע איזו היא התשובה המעולה והענינים המביאים לה. השער השלישי יפתח לדבר תו[עים] שמקרעין גזר דינו של אדם עם באור ארבעה חלקי כפרה. השער הרביעי יפתח לדעת באור מאמרי רבותינו באותן שאין להם חלק לע''ה.
שער ראשון יפתח לדעת תועלת מצוה זו ומעלתה ואל כמה ענינים תחלק. תועלת מצוה זו מבוארת בעצמה והיא מן הגדולה שבמצות לשלמות האדם ותכליתו. כי מאשר יצר לב האדם רע מנעוריו הוא [בראשית ח' כ''א] והוא נמשך תחלה להפיק רצון החמר ותאותו, כמו שתראה בגדול היונקים והילדים ולפעמים ימשך בענין ההוא אף כי יגדל, לפיכך הוצרכה מצות התשובה, והתשובה הוא שלמות בריאותו להעיר שכלו, ולזאת הכונה באמרו [פסחים נ''ד ע''א] שהתשובה נבראת קודם שנברא העולם. ואמרו [פדר''א פ''ג] כי הקב''ה היה בורא העולם ולא היה יכול לעמוד עד שברא התשובה. וזה מבואר שאין עמידת העולם, ר''ל האדם שהוא ''עולם קטן'' בלתי תשובה, כי [אדם] אין צדיק בארץ אשר יעשה טוב ולא יחטא. אמנם אמרם שה' ברא את התשובה זה מבואר למשכיל, שהתשובה היא הערה שכלית. ובזה יתבאר לך איך נבראת קודם שנברא העולם לקדימת מעלה וקדימת סבה. ובאה עקר המצוה בדברים שהיה מביא עליהם קרבן מענינים שלא היה נראה שיהיה עון גדול, כגון מטמא מקדש וקדשיו ונשבע על שקר, להעיר כי גם באלה העונות אין הבאת הקרבן עקר הכפרה בהם רק הודוי, והוא ודוי דברים, כי הדבור הוא שליח המחשבה הצודקת ומעורר השכל, מפני כי איזה חטא שיהיה או איזו עברה שתעשה היא גדולה לנפש, וצריך לודוי ולהערה גדולה, וכל שכן החטאים הגדולים. אמנם בהיות הודוי על מחוייבי מיתות, מן המבואר שהודוי הוא לנפש ולהעיר נפשו ולנקותה מן הפשעים צריך שיתודה. אמנם שהודוי הוא אפילו במצות עשה, זה מבואר לכונה שכתבנו, כי איזה בטול מצות עשה שיהיה כבר חסר נפשו מן התועלת הנמשך ממנה לנפש וצריך ודוי דברים כדי שיתעורר לזה. ומאשר הודוי הוא לנפש ר''ל לשכל רמזו רבותינו בב''ר אמר כי כאשר קלל ה' נחש וחוה על חטאתם לא רמז להם תשובה, ולאדם רמז תשובה באמרו [בראשית ג' י''ט] בזעת אפך תאכל לחם עד שובך, וזה מבואר הכונה שהתשובה היא לאדם באשר הוא אדם ר''ל בעל שכל, ורמזו באמרם תאכל לחם עד שובך שהוא אוכל לחם עד שישוב אל ה', אך כשישוב אל ה' יתענג מזיו כבודו ויחיה על מוצא פי ה'.
ולמעלת התשובה אמרו [יומא פ''ו ע''א] גדולה תשובה שמגעת עד כסא הכבוד שנ' [הושע י''ד ב'] שובה ישראל עד ה' אלקיך. ואמרו [יומא שם] גדולה תשובה שמביאה רפואה לעולם שנ' [ירמיה ג' כ''ב] שובו בנים שובבים ארפא משובותיכם. ואמרו [יומא פ''ו ע''ב] גדולה תשובה שמארכת ימיו של אדם שנ' [יחזקאל י''ח כ''ג] החפץ אחפוץ במות המת כי אם בשובו מדרכיו וחיה. ואמרו [יומא שם] גדולה תשובה שמקרבת את הגאולה, וכל אחד מאלו הענינים הוא ענין אמתי, לפי ענין החטא, וכל אחד ענין בפני עצמו. כי אמרם גדולה תשובה שמגעת עד כסא הכבוד, כי אם יהיה החטא בדעות ובאמונות בלתי אמתיות, כאשר ישוב אל ה' מתעורר להשיג האמת ישוב אליו. וזה אמרם שמגעת עד כסא הכבוד המורה על אמתת מציאותו. וזאת כונת הפסוק שובה ישראל עד ה' אלקיך, ונאמר [ירמיה ד' א'] אם תשוב ישראל נאם ה' אלי תשוב, ר''ל בי תדבק. ואמרם שמביאה רפואה לעולם, היא רפאות הנפש גם רפאות הגוף. והרפואה לנפש כי אם חטא האדם במדות ותכונות בלתי ישרות שהוא חולי הנפש, כאשר ישוב ויתוקן מדותיו מביא רפאות לנפשו, וגם רפאות הגוף באשר העברות הם סבה לחליי הגוף, ועם התשובה מהם מביא רפאות לגופו. עם הכונה בו שלעונש העברות ישיגהו מקרים וחלאים רעים כמו שבא ביעודי התורה וירפאם עם התשובה. ואמנם אמרו שהתשובה מארכת ימיו זה מבואר הכונה גם כן כמו שכתבנו, עם מה שאפשר לבאר בו אריכות ימים לעולם שכלו ארוך. וזאת כונת הפסוק [יחזקאל ל''ג י''א] בשוב רשע מדרכו וחיה, וכן אמרו [שם י''ח ל''א ל''ב] ולמה תמותו בית ישראל [ו]השיבו וחיו. ואמרו בתורה [דברים ל' י'] כי תשוב אל ה' אלקיך בכל לבבך ובכל נפשך למען חייך. ואמרו שמקרבת הגאולה זה מבואר בתורה, באמרו [שם שם ב'—ג'] ושבת עד ה' אלקיך ושב ה' אלקיך את שבותך וריחמך, וזה דבר ידוע כי כאשר נשוב אל ה' נדבק בו והשגחתו בנו דבקה תמיד. וזאת כונת הפסוק [תהלים צ''ה י''ז] היום אם בקולו תשמעו. ואמרם [סנהדרין צ' ע''א] לא זכו בעתה זכו אחישנה. סוף דבר נאמר שהתשובה היא סבה לכל הטובות ולכל הגאולות, ר''ל לגאולת הגוף והנפש ולרפואתם.
ואחר שבארנו מעלת התשובה צריך שנבאר מאמרי רבותינו אמרם [ברכות ל''ד ע''א] כל הנביאים לא נתנבאו אלא לבעלי תשובה אבל צדיקים גמורים עין לא ראתה אלקים זולתך יעשה למחכה לו [ישעיה ס''ד ג'], ופליגא דר' אבהו דא''ר אבהו מקום שבעלי תשובה עומדים אין צדיקים גמורים יכולים לעמוד, שנ' [שם נ''ג י''ט] שלום שלום לרחוק ולקרוב, לרחוק ברישא והדר לקרוב. ואידך מאי רחוק רחוק מעברה מאי קרוב קרוב לעברה ונצל ממנה. דע כי אלו המאמרים וכיוצא בהם מן המאמרים המדעיים, כל אחד ואחד אמתי לפי ענינו גם אם יראו כחולקים והכונה אצלי באלו המאמרים כי המאמר הראשון בצדיק גמור אשר הכשרהו שכלו הטוב אל האמונות הטובות ולעמוד כנגד הכופרים וזה באמת גדול מאד ממי שהבהילוהו תחלה קצת אמונות רעות עד שהועתק מהם, אם מעצמו אם למורה למדהו והורהו. וזה כאברהם אבינו אשר קראו [ע''פ ישעיה מ''א ח'] ה' אוהבי, ואמרו רבותינו [נדרים ל''ב ע''א] עליו בן שלש שנים הכיר אברהם את בוראו, וזאת מעלה שאין למעלה ממנה. והמאמר האחר שמעלת בעלי תשובה על הצדיקים הגמורים, הכונה אצלי, לפי חלוקת הנשואים כי בעל תשובה שרתיחת טבעו הביאהו לקצת עברות ויעמוד כגבור להלחם עם המלך זקן וכסיל, שמעלתו גדולה על הצדיק הגמור אשר בסבת תכונת מזגו הטוב לא חטא לעולם והר''ם האריך באלו הענינים בפי' אבות בפ''ו [שמונה פרקים לר''מ פ''ו] להקדמות בהפרש שיש בין החסיד המעולה ובין הכובש את יצרו והמושל בנפשו, ואין כונתינו להביא הנה כל הלשונות כי יארך הענין, גם כן אין צורך, כי ספרי הר''ם צריך שיהיו נגד עיני האדם תמיד, והפורש מהם כפורש מחיים [ע''פ קדושין ס''ו ע''ב], ודי לנו כשנכתוב ונרמוז המקומות.
שער שני יפתח להודיע איזו היא התשובה המעולה והענינים המביאים אליה כבר בארנו שעקר התשובה הוא להערת הנפש, וצריך אל עזיבת החטא והרחיקו ממנו הוא שאמר הנביא [ישעיה נ''ה ז'] יעזוב רשע דרכו וגו'. והשלמות הגמור בעזיבת החטא והרחיקו ממנו, לא שיעזב החטא ממנו ר''ל והוא שיעזבנו בעודו בכחו וברתיחת טבעו [רמב''ם שם ה''א], אלא שיגביר שכלו על מזגו לעזוב החטא ולהרחיקו, וזהו שלמות התשובה. וזה אמרם [עבודה זרה י''ט ע''א] אשרי איש אשרי העושה תשובה בעודו איש. ואמר שלמה [קהלת י''ב א'] וזכור את בוראך בימי בחורותיך ואמרו רבותינו [יומא פ''ו ע''ב ע''ש] איזהו בעל תשובה גמור כל שבאה דבר עברה לידו ונצל ממנה ומחוי רב יהודה באותו פרק ובאותו מקום ובאותה אשה. לא שיעזב ממנו החטא מצד תשות כחו שאין זו תשובה גמורה ולא הערה שכלית. וכיצד הוא הדרך להכניע הפעולות החמריות למי שגברו עליו צריך שיכניעם בתעניות ובהערות רבות נפשו [אולי צ''ל בנפשו] להגביר שכלו על מזגו. ולזאת הכונה אמרו [ראש השנה ט''ז ע''ב] שהתענית אחד מן הדברים המקרעים גזר דינו של אדם כמו שאנו עתידים לבאר.
ודבר ידוע הוא כי חליי הנפש כחליי הגוף הם, וכמו שחולי הגוף בסבת מותר לחות צריך שיריקהו וינקהו מן המותרות, כן בחולי הנפש אם מצד תאוות גופניות כגון רוב המאכל והמשך אחר ההנאות, אם בחולי המדות כגון כעס או גאוה צריך שירגיל עצמו בהפכיות, ויבא עד הקצה האחרון, וזה שיתענה וימנע אף מהדברים הצריכים לגופו. וכן בחליי המדות הרעות שלא יכעס אפילו בדבר שראוי לכעוס עליו, וילבש בלויי סחבות ויהיה נבזה בעיניו נמאס, ולא יתן אל לבו גם אם ישמע עברו ויקללו. וכן אם טבעו נמשך לגזלות או לגנבות, גם לחמדת הממון שהוא חולי גדול לנפש, רפואתו כי יפזר ממונו אם בהשבת הגזלות והגנבות או באשר יפזר לצדקה, שיהא בזה הערה גדולה לנפש. ועל זה אמרו [ר''ה שם] שהצדקה מקרעת גזר דינו של אדם כמו שנבאר. וכן בכל מדה ומדה מחליי הנפש צריך שיתרחק מהמדה ההיא לצד הקצה האחרון עד שירגיל בו, וישוב מעט מעט לדרך הממוצעת שהיא הדרך הישרה, והיא דרך מצות תורתנו למי שיעיין בהם על דרך האמת, וזהו רפואת חליי הנפשות כפי ההרגל הנהוג בחליי הגופות, ומי שלא יוכל להכניע חמרו מצד הרגל המקום שהוא בו בחברת הריעים רפואות חלייו הוא בזה שיגלה ממקומו. ולזאת הכונה אמרו רבותינו [סנהדרין ל''ז ע''ב] גלות מכפרת עון. ואמרו [קדושין מ' ע''א] ששנוי מקום מקרע גזר דינו של אדם כמו שאנחנו עתידים לבאר. וזה בחולה חולי הגופות מצד האויר שאין תרופה לו עד שיצא ממקומו או יתקנו אוירו, ואמרו רבותינו [קדושין שם] אם רואה אדם שיצרו מתגבר עליו ילך למקום שאין מכירים אותו וילבש שחורים ויתכסה שחורים ויעשה מה שלבו חפץ. הכונה בלבישת שחורים להכניעו חמרו, וכן כאשר ילך למקום שאין מכירין אותו תהיה סבת הכנעתו. אמנם אמרו ויעשה מה שלבו חפץ. כי אחר הכנעתו בלבישת השחורים וגלותו ממקומו ידוע שיכנע, או הכונה יעשה מה שלבו חפץ כי בהתרחקו משכניו לא יחטיא אחרים. אמנם הבאור הראשון נראה.
סוף דבר צריך החוטא שישתדל בכל מיני השתדלות בדברים שיכניע בהם (אמרו) [יצרו] ויעזוב חטאו. והוא שאמר הנביא [ישעיה נ''ה ז'] ''יעזוב רשע דרכו'', אמר יעזוב רשע דרכו על הרשע בכל מעשים רעים, ואמר ''ואיש און מחשבותיו'' לחוטא במדות ובדעות, וזה כלל כל העברות במעשים ובדעות. וכאשר יעזוב דרכו ומחשבותיו ישוב אל ה' וירחמהו. ואמר ישוב אל ה' כאשר היה רחוק ממנו, והתשובה היא בהערה שכלית כמו שאמרנו. ועקר ההתעוררות הוא כאשר ידע שהחטא והחליא נפשו שיבקש מה' רפואה, כמאמר דוד [תהלים מ''א ד'] רפאה נפשי כי חטאתי לך. וכבר בארנו במצות התפלה [מצוה י''ג] הכונה בענינים אלו, כשהאדם מתפלל אל ה' שיורהו מדרכו וידריכהו בתשובה. וכבר בארנו בשער הקודם שה' ברא את התשובה, ונאמר בהגדה [מדרש שוחר טוב מ''ז כ''ה י', ירושלמי מכות פ''ב ה''ז, פסדר''כ] טוב וישר ה' על כן יורה חטאים בדרך, אם טוב למה ישר ואם ישר למה טוב שהוא מורה לחטאים לעשות תשובה. מלת ''טוב'' יאמר על ההטבה והחנינה, ויושר לתת לכל אחד כפי הראוי. ואמר שה' טוב לחוטא כאשר מורה לו דרכי התשובה כפי הדרך שבארנו. ולזאת הכונה באה ענין התפלה לשם באמרו [תהלים פ' ע''ד ע''ש] ה' אלקים השיבנו האר פניך ונושע, כי בהתעוררו אל התשובה יתעורר שכלו שהוא אור פני ה', ובאורו יראה אור [ע''פ תהלים ל''ו י'].
------
וכן מדרכי התשובה שיבוש ויכלם מחטאתו למען הרחיקו, ויהיה נבזה בעיניו נמאס ולא ישוב בו כמאמר הנביא [ירמיה ל''א י''ח] אחרי שובי ואחרי הודעי ספקתי על ירך. וכן מדרכי התשובה שיקבל עליו שלא ישוב בחטא עוד כמאמר הנביא [הושע י''ד ד'] ולא נאמר עוד אלקינו למעשה ידינו אשר בך ירוחם יתום, והכונה בקבלה זו למען יקנה לנפשו הערה שלמה בקנין גמור. וכן מדרכי התשובה להתחזק במעשה הטוב ולהרחקת הפעל המגונה שיהיה חטאתו נגדו תמיד, כמאמר דוד [תהילים נ''א ה'] וחטאתי נגדי תמיד, כי זה יהיה סבה להתרחק מן החטא ההוא ומכיוצא בו, כמי שחלה חולי גדול בסבת מאכל רע או דבר אחר צריך שיהיה זכור מהמקרה ההוא למען ישמר ממנו פעם אחרת. ומדרכי התשובה הגמורה לעזיבת החטא ולהערת שכלו שיהיו חטאתיו ואשמיו לעיניו גדולים וכבדים ורבים המספר כאמרו [שם ל''ח ה' ע''ש] כי עונותינו עברו ראשינו כמשא כבד יכבדו ממנו. ואומר [יחזקאל ל''ג י''ב] כי עונותינו רבו מלמנות וחטאתנו עצמו מספר. ואמר דברי עונינו גברו מנו פשעינו אתה תכפרם ואמרו ''אתה תכפרם'' כי ה' ברא דרכי התשובה וההערה השכלית, והיא כפרת החטא, וידוע הוא כי לפי הערת השכל והשגתו יהיה גודל החטאים, וזה כי כל מי שיהיה גדול בשכל הוא שיחשוב עונותיו גדולים וכבדים, לפי שכל חטא ועון הבא מצד פעלות החמר הוא גדול וכבד אל הכח השכלי, וכל בעל נפש גם אם יושב לבטל ואינו עובר עברה כאשר לא יתעורר להשגת שכלו, ידע שהוא חוטא לנפשו חטא גדול, ואם עונות האדם גדולים רבו חסדי ה', הורנו דרכי התשובה כפי הדרך שבארנו. וימינו פשוטה לקבל שבים, ואפילו רשע גמור כל ימיו ושב באחרונה אין מזכירין לו שום רשע [קדושין מ' ע''ב], כמאמר הנביא [יחזקאל ל''ג י''ב] ורשעת הרשע לא יכשל בה ביום שובו מרשעו.
שער שלישי יפתח לבאר הדברים שמקרעים גזר דינו של אדם, עם באור ד' חלוקי כפרה. כבר בארנו בשער הקודם שצריך לאדם שישתדל בכל מיני השתדלות לעזיבת החטא, וכאשר יעזוב חטאו ישוב אל ה'. ואמ' רבותינו [ר''ה י''ז ע''ב] גדולה תשובה שמקרעת גזר דינו של אדם. וידוע הוא כי גזר דין של אדם הוא כפי פעולותיו ובחירתו הרעה. וכבר בארנו מה שצריך לבאר בעמוד בחירה ורצון [ר''ה ט''ז ע''ב] והדברים אשר בהם יקרע גזר דינו של אדם אמרו רבותינו [שם] שהן ארבעה דברים צדקה צעקה שנוי השם שנוי מעשה, וי''א אף שנוי מקום. ובב''ר [פמ''ד ט''ו] אף התענית. אמרו שבצדקה מתקרע גזר דינו של אדם, שהחסד והצדקה הן מן התכונות הטובות בנפש המדריכות אותה לבא אל השלמות האמתי. ועל דרך אמרו [ישעיה נ''ח ח'] והלך לפניך צדקך. ואמרו שכל פרוטה שנותן לעני מקדמתו ומוליכתו לפני ה', וזה מבואר הכונה. וכן תהיה הצדקה מקרעת גזר דינו של אדם, כי אם יהיה האדם חוטא מצד חמדת הממון הנה בפזור הממון יקרע גזר דינו כמו שבארנו למעלה. ויאמר צדקה על העברות שבין אדם לחברו בגזלות ובחמסים, או על חטא נפשו בחמדת הממון. ואמר ''צעקה'' כי כאשר יקרא אל ה' בחזקה ר''ל שיעורר שכלו ונפשו לשוב אל ה' יקרע גזר דינו.
ואמרו ''שינוי השם'', ידוע הוא כי קריאת השמות להודעת האדם, גם בצד מה מודעים עצמותו, וכאשר ישנה שמו ויחשוב בעצמו שאינו האיש שעשה המעשים הרעים והרי הוא כאלו היום נולד יקרע גזר דינו, לפי שלא ימשך אחר טבעו הראשון. ו''שנוי מעשה'' זה מבואר כאשר ישנה מעשיו כלן לטובה. ושנוי יאמר על השנוי הגמור, והוא כאשר ישנה אדם מעשיו מן הקצה אל הקצה שהוא רפואת החולאים הקשים שבנפש, כמו שבארנו ושנוי מקום מבואר הוא במי שרואה שיצרו מתגבר עליו. ותענית הוא במי שגברו עליו תאוותיו החמריות כמו שבארנו.
ועתה צריך שנבאר החלוק שיש בין גזר דין של יחיד לגזר דין של צבור, ובין גזר דין שיש עמו שבועה לג''ד שאין עמו שבועה. אמרו רבותינו [ר''ה י''ז ע''ב] גדולה תשובה שמקרעת גזר דינו של אדם שנ' [ישעיה ו' י'] ושב ורפא לו אי זה דבר שצריך רפואה הוי אומר זה גזר דין, והקשו על זה השב בנתים מוחלין לו לא שב בנתים אפילו הביא כל אילי נביות אין מוחלין לו, והעמידו כאן ביחיד כאן בצבור דיחיד לא מקרע דצבור מקרע. והקשו על זה [ר''ה י''ח ע''א ע''ש] וגזר דין דצבור מי מקרע, כתוב אחד אומר [ירמיה ד' י''ד] כבסי מרעה לבך ירושלים למען תושעי וכתוב [צ''ל וכתוב אחד] אומר [שם ב' כ''ב, כי אם וגו'] אם תכבסי בנתר ותרבי לך בורית נכתם עונך לפני, מאי לאו כאן קודם ג''ד כאן לאחר גזר דין, לא אידי ואידי לאחר גזר דין כאן בג''ד שאין עמו שבועה כאן בגזר דין שיש עמו שבועה, מנין לגזר דין שיש עמו שבועה שאינו נקרע שנ' [ש''א ג' י''ד ע''ש] לכן נשבעתי לבית עלי אם יכופר בזבח ובמנחה עד עולם אמר רבא בזבח ובמנחה אינו מתכפר אבל מתכפר הוא בדברי תורה. ר' יצחק אמר יפה צעקה לאדם בין קודם ג''ד בין לאחר גזר דין. כבר בארנו ענין גזר דין אשר הכונה בו כי כאשר נשתרש האדם לחטא ונסתבך בו עד ששב לו קנין, הוא הגזר דין, ואמרם על גזר דין דיחיד שאין מוחלין לו, כי היחיד שנשתרש בחטא עד שנגזר דינו הוא רחוק... ומלשוב אל ה'. אמנם גזר דין דצבור מקרע לפי שהם רבים והאחד מעורר את חברו, וכבר ידעת אמרם [ברכות ח' ע''א] אימתי עת רצון בשעה שהצבור מתפללין. וכן החלוק שבין יחיד לצבור כי היחיד כאשר לא שב בנתים רצה לומר בעשרת ימים שבין ר''ה ליום הכפורים, לפי שהיחיד צריך הוא לחוזק הערה, והזמן הוא מזרזו ומחזק הערתו, ועל זה אמר [ר''ה שם] דרשו ה' בהמצאו [ישעיה נ''ה ו'] ביחיד, ויחיד אימתי בעשרת ימים שבין ראש השנה ליום הכפורים. וידוע הוא שה' נמצא למי שממציא עצמו אליו, והיחיד צריך ליחוד המקום והזמן לפי הדרך שבארנו. ועל הצבור אמר כה' אלקינו בכל קראנו אליו, כי הערת הצבור גדולה בכל עת. ואמרם גזר דין שיש עמו שבועה ידוע הוא כי שם שבועה אצל ה' הושאל בגזרותיו הקיימות ועל החטאים הגדולים, הוא שיאמר עליו גזר דין שיש עמו שבועה, לפי שמדרך החטאים ההם שיהיו העונשי' גדולים וקיימים. ואמנם אמרם שאינו מתכפר בזבח ובמנחה, זה מבואר שהחטאים והעונשים הגדולים אינן מתכפרים במעשים ר''ל בזבח ובמנחה אבל מתכפרים הם בדברי תורה, שבדברי תורה ישוב האדם אל ה' וידבק בו ותהיה השגחת ה' דבקה בו תמיד.
ואעפ''י שאמרנו שהזמן המיוחד לתשובה הוא י' ימים שבין ראש השנה ליום הכפורים, צריך האדם להתעורר בכל יום בתשובה, אמרו רבותינו [שבת קנ''ג ע''א] שוב יום אחד לפני מיתתך ונמצאו כל ימיך בתשובה. ורבותינו [יומא פ''ו ע''א רמב''ם שם פ''א ה''ד] חלקו הכפרה אחר התשובה לארבעה מינים. המין האחד אמרו עבר על מצות עשה שאין בו כרת ועשה תשובה אינו זז משם עד שמוחלין לו. ועל זה נאמר [ירמיה ג' כ''ב] שובו וגו' ארפא משובותיכם. וידוע הוא שהעובר על מצות עשה אינו עושה עברה שיקנה בה קנין רע, אבל מחסר נפשו ממה שתעוררהו המצוה ההיא, וכאשר ישוב והוא שיעורר את לבבו ישלים נפשו שהיתה חסרה מן ההערה ההיא, ועל זה אמר אינו זז משם עד שמוחלין לו. המין השני עבר על מצות לא תעשה שאין בה כרת ולא מיתת ב''ד, תשובה תולה ויום הכפורים מכפר, ועל אלו נאמר [ויקרא ט''ז ל'] כי ביום הזה יכפר עליכם וכו', וכאשר תדקדק באלה המצות, תמצאם באחד משלשה דרכים, אם מצות שהוזהרו להנהגת הישוב ולתקון מדיני כגון הדינין וכל עסקי משא ומתן שבין אדם לחברו. ומצות שהוזהרו להרחקת אמונות כוזבות בעשיית צורות לנוי או פונה אל האלילים ומנחש ומעונן וכיוצא באלו, שכלם להתרחק מאמונות כוזבות. ומצות שהוזהרו לתקון המדות ולתקון הגוף כגון מאכלות אסורות וכיוצא בהן, ואמר שהתשובה עם היום המיוחד לענוי הגוף למלאות נפש רעבה, והוא היום הנכבד שהאדם בו בנפש לבד שאין בו שום תענוג גשמי מכפר על אותן העברות לפי שהדברים הגשמיים הם סבת רוב העברות שקדמו. המין השלישי עבר על כריתות ומיתות ב''ד ועשה תשובה, תשובה ויום הכפורים תולים ויסורים ממרקין, ועל זה נאמר [תהלים פ''ט ל''ג] ופקדתי בשבט פשעם ובנגעים עונם, וזה שהעברות אלו יבא מהן הפעלות רע לנפש כגון גלוי עריות ועבודה זרה וחלול שבת ומפר ברית מילה ושחיטת הפסח, לכן צריך מרוק גדול על החמר והיסורין הן שממרקין, כי הם סבה לשוב אל ה' ולהדבק בו כמו שבארנו. המין הרביעי הוא מין שחלל את ה' ית', וזה כפירה בעקר כל פנים ויציאה מעקרי הדת, וזה לחוזק חטאו לא יתעורר בשום פנים עד עת המות, ואז אם ישוב אל ה' ויאמין מה שראוי להאמין ימרק ה' עונו ושב ורפא לו.
שער רביעי יפתח לדעת באור מאמרי רבותינו [סנהדרין ריש פרק חלק] באותן שאין להם חלק לעולם הבא. כבר בארנו פעמים רבות כי המדות המגונות והמעשים הרעים והאמונות הכוזבות הם חליי הנפש. והמדות הטובות והמעשים הטובים והדעות האמתיות הם רפואת הנפש וחייה. וידוע הוא כי יש קצת חולאים אשר רפואתם קלה ויתרפאו במעט תרופה ויש חולאים תקשה ארוכתם עד שיורישו המות, וכן הדרך בחליי הנפשות כי יש חולאים גדולים לנפש אשר ימיתוה והם הכפירה בבורא, וכל ענין עבודה זרה והמביא לה, ומפני זה מנו באותן שאין להם חלק לעולם הבא המינין [תוספתא סנהדרין פי''ג ה''א], ובאר הר''ם [פ''ג מהל' תשובה ה''ז] שהם חמשה האומר שאין שם אלוק ואין לעולם מנהיג. או האומר שהם שנים מנהיגים או יותר, או האומר שהוא גוף ובעל תמונה, או האומר שאינו לבדו ראשון וצור לכל, או העובד אלוק זולתי להיות מליץ בינו לבורא. וידוע הוא כי כל אלו רחוקים מה' ית' ואין חלק לעולם הבא אלא למי שה' ית' קרוב בפיו ובכליותיו, אמנם האומר שאין שם אלוק ואין לעולם מנהיג זהו דעת אפיקורוס ומבואר הוא שאין לו חלק לעולם הבא. וכן האומר שהם שנים מנהיגים או יותר ידוע שהם ללא אלקי אמת, כי האמנת האלקות הגמורה לא תהיה כי אם עם האמנת האחדות כמו שנתבאר במופת. וכן האומר שהוא גוף ובעל תמונה, גם אם הוא מאמין היחוד בפה הוא מייחס אליו הרבוי, שהגוף הוא מורכב, וכבר נודע בראיות מופתיות שהאמנת האלקות הגמורה הוא עם הרחקת הגשמות וכל תאר גשמי וכל מביא אליו. והאומר שאין לבדו ראשון וצור לכל, עם האמנתו הפשיטות הגמורה כאשר לא יאמין שהוא ראשון וצור לכל אינו מאמין באלקות. והעובד אלוק זולתו עם האמנתו היחוד הגמורה כאשר עובד אלוק זולתו להיותו מליץ בינו לבורא הוא ללא אלקי אמת ורחוק מה' ית', א''כ ידוע הוא שאלו הם רחוקים מה' ואין להם חלק לע''ה. והאפיקורסים כדעת הר''ם הם שלשה, האומר שאין שם נבואה כלל ואין שום [ברמב''ם שם] מדע מגיע מהבורא ומכחיש נבואתו של משה. והאומר שאין הבורא יודע מעשה בני אדם, ואלו השלושה יצאו מכלל הדת. וזה שעם היות זה החכם מאמין במציאות האלקות, כאשר איננו מאמין בנבואה מאת ה' או מכחיש נבואת משה, או אומר שאין הבורא יודע מעשה האדם הוא רחוק ממנו לפי שאינו ירא מעברה, ויאמר לא יראה יה והרי הוא כאחד מבעלי חיים שאינן מדברים. והכופרים בתורה הם שלשה, האומר שאין תורה מן השמים, אפילו תיבה אחת אם אמר משה מפי עצמו אמרה. והכופר בפירושה, היא תורה שבעל פה, והאומר שהבורא החליף מצוה זו באחרת זה מבואר שהוא רחוק מה' ואין לו חלק לעולם הבא כי התורה היא המקרבת האדם אל ה', ועל פי התורה שבע''פ כרת ה' ברית עם ישראל. וכאשר תתקיים התורה על אמתתה כדרך המקובל אלינו יהיה רפאות לנפשו ויחיה לעולם, ואשר יחליפנה יכביד חליו כאשר ירצה להתרפא בהפך הדבר המרפא. והמשומד לעברה אחת או לכל התורה כלה [רמב''ם שם ה''ט], זה מבואר שזה רחוק מה', כי הוא בוזה דבר ה' ואפילו לעברה אחת, כי כבר בארנו בפתיחתנו שכל המצות צריכות אל שלמות נפשו, והחוטא באחת מהן חוטא לנפשו ואין לו חלק לעולם הבא. ומחטיאי הרבים [רמב''ם שם ה''י] זה ידוע שגדול עונו כי ימית נפש אחרים, ואין רפואה לחלייו, כי אין בידו להשיג גזלת הנפשות אשר גזל. והפורש מדרכי צבור, זה מבואר כי אחר שפורש מדרכיהם אינו גדור בגדריהם ובסייגיהם ויצא מכלל התורה והאמונה [רמב''ם הי''א, ראש השנה שם]. והעושה עברות ביד רמה [רמב''ם שם אבות פ''ג מי''א] זה מבואר שהוא חוטא לנפשו, ושהוא כופר בעקר בשרשי הדת אחר ששלח ידו בסעפיה ביד רמה. והמוסרים אפי' מוסר חברו [רמב''ם שם הי''ב], דבר ידוע הוא שזה קנין רע בנפשו, ומי שאיננו שלם בנפשו רחוק מהשם ית' ואין לו חלק לעולם הבא. ומטילי אימה על הצבור שלא לשם שמים [רמב''ם הי''ג, ר''ה שם], זה מבואר, שזה משתדל לכבוד עצמו לא לכבוד נפשו, ועל זה נאמר [דברים ח' י''ד] ורם לבבך ושכחת את ה' אלקיך. ושופכי דמים [רמב''ם שם ה''ו, תוספתא ריש פאה] כבר ידעת מאמר רבותינו [בר''ר פל''ד י''ט] שהרי הוא כאלו ממעט את הדמות ואין לו חלק לעולם הבא. ובעלי לשון הרע, זה ידוע שזה מן המדות המגונות לנפש והיא שקולה כנגד כל העברות החמורות, כמו שיתבאר באזהרה לא תלך רכיל [מצות לא תעשה ש''א], עם מה שמורה מתכונה רעה בנפש. והמושך ערלתו [אבות פ''ג מי''א] זה מבואר לפי שזה מפר ברית אשר בינו לה', וכאלו הוא קורע שטר התנאים וכופר במצוה אשר נתנה להיותו תמים, ולעורר את לבבו, ולא די לזה שלא התעורר אך הוסיף על חטאתו פשע שעות את אשר תקנו, עם מה שמביא אליו הרהור המונע שלמות הנפש.
וכל אלו שאמרנו אין להם חלק לעולם הבא מאשר חליים חולי גדול עד לאין מרפא, אמנם אם עשו תשובה, וזה עם השתדלותם הרב להסיר כל החולאים האלה יש להם חלק לעולם הבא, שאין לך דבר שעומד בפני התשובה, שאפילו כפר בעקר כל ימיו ובאחרונה שב יש לו חלק לעולם הבא שנ' [ישעיה נ''ז י''ט] שלום שלום לרחוק ולקרוב אמר ה' ורפאתיו [רמב''ם שם הי''ד]. ויש ענינים אחרים אמרו רבותינו [אבות פ''ג מי''א, רמב''ם שם] שהרגיל בהם אין לו חלק לעולם הבא, מאשר הם מדות מגונות לנפש, והמסבבות אליה חלאים רעים עד לאין מרפא, ואלו הם המלבין פני חברו ברבים והמתכבד בקלון חבירו, וידוע הוא שהרגיל בזה בוזה דרכי נפשו. והמבזה תלמידי חכמים והמבזה רבותיו והמבזה המועדות והמחלל את הקדשים, לפי שאינו דומה מי שאינו עושה מצות המלך למי שמבזה אותה, וזה באמת רחוק הוא מלכת בדרכי ה', ויביאהו זה לבזות התורה והמצות אשר הם מרפא נפשו.
ואחר שבארנו אותם שאין להם חלק לעולם הבא נבאר מה שיראה מקצת פסוקי התורה אשר לפעמים יהיה עון גדול, עד שיהיה ענשו מה' ימנע ממנו דרכי התשובה, כמו שבאר הר''ם בפ''ח מהקדמות מאבות. וענינים אלו נאמין כשאר הדברים הנופלים בעניני האמונה שאין לנו חקירה בידיעת עצמות השם, שהוא ורצונו וידיעתו הכל אחד. ומה שצריך שיתבאר בו שטבע העברה הוא המחייב המנע התשובה אבל ה' לא יחפוץ במות הרשע כמו שאמר [יחזקאל י''ח ל''ב] הנביא כי לא אחפוץ במות רשע. ודבר זה ר''ל שטבע העברה מחייב, זהו שרמזו רבותינו במדרש תלים [שוחר טוב מז' א' כ''ב] א''ר פנחס כל מי שהוא מוחלט בעברות אינו יכול לחזור ואין לו מחילה עולמית. וכן אמרו [יומא פ''ו ע''ב וש''נ] כל מי שעבר עברה ושנה בה נעשית לו כהיתר.
ולפי זה הדרך יתבאר לך מה שנאמר בענין פרעה [שמות י' א'] כי אני הכבדתי את לבו, שטבע העברה היה מחייב אותו המנע התשובה כמו שנראה מהספור שבא בענין פרעה, כי הוא היה כופר במציאות ה' ובנפלאותיו, והיה קורא החרטומים, ואין ספק שהוא היה מסבב לעצמו המנע התשובה, ואם מלות הפסוק יורו שההמנע מאת ה', ה' היודע ועד ידע שבחירת הרע וטבע העברה הוא שיכריחנו שלא ישוב, והוא מיוחס לה' מפני שברא האדם בעל בחירה ורצון, אם כן יאמר ה' אני שמתי בטבעו שלא ישוב. ולפי זה הדרך יתבאר ג''כ מאמר ישעיה באמרו [ישעיה ו' י'] השמן לב העם הזה. ובמעט עיון יתבאר כי אמרו השמן לב העם הזה פן יראה בעיניו, כמאמר [בראשית ג' כ''ב] פן ישלח ידו ולקח גם מעץ החיים כמו שבארנו בעמוד הבחירה. ואין צריך להאריך בענינים אלו כי אלו הספורים הם כשאר הספורים הנבואיים שנאמרו בלשון בני אדם, והמשכיל יבין המכוון בהם.
ואחר שבארנו העניינים שהעושים אותן אין להם חלק לעולם הבא, נכתוב הענינים המעכבים את התשובה, ולא נחדש בהם דבר ונכתוב אותם כפי מה שכתב הר''ם [רמב''ם הל' תשובה פ''ד] עשרים וארבעה דברים מעכבין את התשובה. הר''ם חלק כ''ד דברים אלו לחמשה חלקים, החלק הראשון לפי גודל החטא, והם ארבעה, ואלו הן אחד המחטיא את הרבים ובכלל זה המעכב את הרבים מעשות מצוה. ב' המטה את חברו מדרך טובה לדרך רעה, כגון מסית. [ג'] הרואה בנו יוצא לתרבות רעה ואינו ממחה בידו, ובכלל זה כל שאפשר בידו למחות באחרים ולא מיחה, וזה ידוע שאחר שהיה בידו למחות ולא מיחה הרי הוא כאלו מחטיא אחרים. וכבר ידעת מאמר יחזקאל אמר [יחזקאל ג' י''ח] ואתה לא הזהרתו הרשע וגו'. ד' האומר אחטא ואשוב, זה ידוע שהוא מסבב לנפשו דבר שמעכב ממנו התשובה. החלק השני [רמב''ם שם ה''ב] הם חמשה, והם נועלים דרכי התשובה. א' הפורש מן הצבור, זה מבואר שאחר שהוא פורש מן הצבור נועל ממנו דרכי התשובה. ב' החולק על דברי חכמים, שזה יהיה סבה לפרוש מהם ולא ידע דרכי התשובה. ג' המלעיג על המצות, זה מבואר שזה נועל שערי הצדק כי כאשר נתבזו בעיניו ולא יעשה במה יזכה את ארחו. ד' המבזה רבותינו, ולא ישמע לקולם ולא ימצא מורה לו בדרך האמת. ה' השונא את התוכחות, זה מבואר גם כן כי השונא התוכחת הוא זד יהיר לץ שמו [משלי כ''א כ''ד] ונועל ממנו דרכי האמת. החלק השלישי [רמב''ם שם ה''ג] אין כח בידו לעשות תשובה גמורה והם חמשה. א' המקלל את הרבים, דבר ידוע הוא כי הקללה היא חסרון בנפש וחסרון הנפש ועונה לא תכופר כי אם במחילה להעברת החטא, וזה לא קלל אדם ידוע כדי שישאל ממנו מחילה. ב' החולק עם הגנב, שהגנב גונב רבים והוא לוקח ואינו יודע למי יחזיר, ועוד שמחזיק יד גנב ומחטיאו. ג' המוצא אבדה ואינו מכריז עליה, לאחר זמן כשירצה לעשות תשובה אינו יודע למי יחזירנה. ד' האוכל שור עניים ויתומים, אלו בני אדם אמללים הם וגולים מעיר לעיר ואינו יודע שור זה של מי הוא שיחזירנו לו, ויש מי ששונה [הראב''ד בהשגות שם] שוד עניים והכל כונה אחת. ה' המקבל שוחד להטות דין, אינו יודע עד היכן יגיע הטיה זו, ועוד שהחזיק יד האחר ומחטיאו. החלק הרביעי [שם ה''ד] העושה אותן אין חזקתו לשוב מהם לפי שהם דברים קלים בעיני רוב האדם, ולא ידמה שיהיה חטא, והם חמשה דברים, א' אוכל מסעודה שאינה מספקת לבעליה, זה אבק גזל הוא וידמה שאין זה חטא. ב' משתמש בעבוטו של עני, ברוב עבוט העני הוא קרדום ומחרישה וחושב בעצמו שלא חסרו דבר, והרי גזלו. ג' מסתכל בעריות, מעלה על לבו שאין בכך כלום וזה יביא אותו לגוף העריות המחסרות נפש האדם ומסלקת השכינה ממנו, כמאמרם [דברים כ''ג ט''ו] ולא יראה בך ערות אדם ושב מאחריך מלמד שהעריות מסלקות השכינה. ד' מתכבד בקלון חברו, אומר בלבו שאינו חוטא שאין חברו עומד שם ולא הגיע לו בושת אלא שערך מעשיו מול מעשי חברו, ונראה מכללו שהוא מכובד וחברו בזוי, ודבר ידוע הוא שהוא חסרון גדול בנפש. ה' החושד בכשרים, שאומר בלבו שאינו חוטא שמא עשה שמא לא עשה והוא אינו יודע שזה עוון גדול שמשים אדם כשר כבעל עברות. החלק החמישי [רמב''ם שם ה''ה] דברים שנמשכים אחריהם וקשה לפרוש מהם והם רעות רעות מאד, והם חמשה. א' רכילות, ב' לשון הרע, ג' בעל חימה, ד' בעל מחשבה רעה, ה' המתחבר לרשע שהוא למד ממעשיו, ועליו אמר שלמה [משלי י''ג כ'] ורועה כסילים ירוע. כל אלו הדברים וכיוצא בהם אעפ''י שמעכבין אינן מונעים, אלא אם עשה תשובה הרי הוא בעל תשובה ויש לו חלק לעולם הבא. [הבתים — ספר המצוה].
------
וכן בעלי חטאות ואשמות, בעת שמביאין קרבנותיהם על שגגתם, ועל זדונם, אין מתכפר להם בקרבנם עד שיעשו תשובה ויתודו ודוי דברים, שנאמר והתודה אשר חטא עליה. וכן כל מחוייבי מיתות בית דין ומחוייבי מלקות אין מתכפר להם במיתתן או בלקייתם, עד שיעשו תשובה ויתודו, ודוי דברים, שנאמר והתודה אשר חטא עליה. וכן החובל בחברו או המזיק ממונו, אע''פ שהוא שלם לו מה שהוא חייב לו, אין מתכפר לו עד שיתודה וישוב מלעשות כזה לעולם, שנאמר איש או אשה כי יעשו מכל חטאת האדם, לר''ם. אע''פ שעקר התשובה והוידוי בלב, צריך שיתודה, אמרו חכמים מלך בשר ודם ספק מתפייס בדברים ספק אינו מתפייס, אבל הקב''ה אינו מתפייס אלא בדברים, שנאמר קחו עמכם דברים ושובו אל ה', ולא עוד, אלא שמחזיק לו טובה, שנאמר וקח טוב, ולא עוד אלא שדומה כמי שבנה מזבח והקריב עליו קרבן שנאמר, ונשלמה פרים שפתינו. [הבתים — שערי תשובה שער ראשון].
------
תני עבירות שהתודה עליהם ביום הכיפורים שעבר אינו צריך שיתוודה עליהם ביום הכיפורים הבא ואם קרה כן עליו הכתוב אומר [משלי כ''ו] ככלב שב על קיאו וגו'. תני רבי אליעזר הרי זה זריז ונשכר שנאמר [תהלים נ''א] כי פשעי אני אדע וגו' מאי מקיים רבי אליעזר ככלב שב על קיאו בשונה באותה עבירה ומה מקיימי רבנן וחטאתי נגדי תמיד שלא יהיה בעיניו כמי שלא עשאן אלא כמי שעשאן ונמחול לו. תניא צריך לפרוט כל מעשיו דברי רבי יהודה בן בתירה רבי עקיבא אומר אין צריך לפרוט מאי טעמא דרבי יהודה בן בתירה דכתיב [שמות ל''ב] אנא חטא העם הזה וגו'. אמר רבי עקיבא אשריכם ישראל לפני מי אתם מטהרים [ומי מטהר אתכם אביכם שבשמים שנאמר [יחזקאל ל''ו] וזרקתי עליכם מים טהורים וטהרתם ואומר [ירמיה י''ז] מקוה ישראל ה' וגו' מה מקוה מטהר את הטמאים אף הקדוש ברוך הוא מטהר את ישראל]. [ראבי''ה סימן תקל''א].
------
תניא עבירות שהתודה עליהן יו''כ זה לא יתודה עליהן ביו''כ אחר ואם שנה בהן צריך שיתודה עליהם ואם לא שנה עליהן ומתודה עליהן עליו הכתוב אומר ככלב שב על קיאו כסיל שונה באולתו, ר' אליעזר אומר כל שכן הרי זה משובח דכתיב כי פשעי אני אדע וכו' אלא מה אני מקיים ככלב שב על קיאו כדרב הונא דא''ר הונא כיון שעבר אדם עבירה פעם אחת ושנה בה הותרה לו הותרה לו סלקא דעתך אלא אימא נעשית לו כהיתר. וצריך לפרוט את החטא שנאמר אנא חטא העם הזה ויעשו להם אלהי זהב דברי ר' יהודה בן בבא ר' עקיבא אומר אינו צריך אלא מה אני מקיים ויעשו להם אלהי זהב כדר' ינאי דא''ר ינאי אמר משה לפני הב''ה רבש''ע כסף וזהב שהשפעת לישראל עד שבלו שפתותם מלומר די הם גרמו לעשות להם אלהי זהב. מפרסמין את החנפים מפני חילול השם שנאמר ובשוב צדיק מצדקתו ועשה וגו'. כל המזכה את הרבים אין מספיקין בידו לעבור עבירה כדי שלא יהו תלמידיו נוחלין העולם [הבא] והוא יורד לשאול שנא' [כי] לא תעזוב נפשי לשאול לא תתן חסידך לראות שחת, וכל המחטיא את הרבים אין מספיקין בידו לעשות תשובה שלא יהיו תלמידיו יורדין לשאול והוא נוחל העולם הבא שנאמר אדם עשוק בדם נפש עד בור ינוס אל יתמכו בו. [המנהיג הלכ' צום כפור].
------
תניא, ר' יוסי ביר' יהודה או' עבירות שהתוודה עליהן יום הכיפורים זה אין צריך להתוודות עליהן ביום הכיפורים אחר, ואם שנה עליהן צריך להתוודות עליהן, ואם לא שנה בהן והתוודה עליהן עליו הכת' אומ' ככלב שב על קיאו. ר' אליעזר אומ' כל שכן שהוא משובח, שנ' כי פשעי אני אדע וחטאתי נגדי תמיד, אלא מה אני מקיים ככלב שב על קיאו, זה שעבר עבירה ושנה בה, כדרב הונא אמ' רב דאמ' רב הונא אמ' רב כיון שעבר עבירה ושנה בה הותרה לו, ס''ד, אלא נעשת לו כהיתר. [פסקי הרי''ד].
------
גדולה תשובה שמקרבת הגאולה, שנ' [ישעיה נ''ט] ובא לציון גואל ולשבי פשע ביעקב. עבירות שעשה בהן תשובה והתודה עליהם ביום הכיפורים זה אינו צריך להתודות עליהן ביום הכיפורים אחר, ואם שנה עליהן צריך לשוב מהן ולהתודות עליהן, ואם לא שנה עליהן וחזר והתודה עליהן הרי זה משובח, [שנ'] [תהלים נ''א] כי פשעיי אני אדע וחטאתי נגדי תמיד. [פסקי ריא''ז].
------
עבירות שהתודה עליהם יום הכפורים זה אינו צריך שיתודה עליהם יום הכפורים אחר. ואם שנה בהן צריך שיתודה עליהם. ואם לא שנה בהן והתודה עליהן כל שכן שהוא משובח שנאמר כי פשעי אני אדע וחטאתי נגדי תמיד. ומה אני מקיים ככלב שב על קיאו שונה באולתו, כי הא דאמרינן כיון שעבר אדם עבירה ושנה בה הותרה לו, כלומר נעשית לו כהיתר. והר''ם [הלכ' תשובה פ''ב ה''ח] כתב חוזר ומתודה עליהם ביום הכפורים אחר, וצריך עיון. [המאורות].
------
עברות שהתודה עליהם יום הכפורים זה חוזר ומתודה עליהם יום הכפורים אחר, אע''פ שעומד בתשובתו, שנאמר [כי] פשעי אני אדע וחטאתי נגדי תמיד. [הבתים — שערי תשובה שער שני].
------
עבירות שהתודה עליהן י''ה אינו צריך להתודות עליהם י''ה אח' ואם שנה בהן צריך לחזור ולהתודות. וי''א שאפילו לא שנה בהן הרי זה משובח אם יחזור להתודות עליהן. וצריך לפרט החטא ולפרשו וי''א אינו צריך. [רבינו ירוחם נ''ז ח''ג].
------
מי ששב מעבירות שבין אדם למקום והתודה עליהם יוה''כ זה א''צ להתודות עליהם יוה''כ אחר ואם חזר והתודה הרי זה משובח שנאמר וחטאתי נגדי תמיד ומה אני מקיים כסיל שונה באולתו כדרב הונא דאמר רב הונא כיון שעבר אדם עבירה ושנה בה הותרה לו פי' נעשית לו כהיתר והמתודה א''צ לפרוט החטא שנאמר אשרי נשוי פשע כסוי חטאה ובמה אני מקיים ויעשו להם אלהי זהב כדרבי ינאי דאמר ר' ינאי אמר משה לפני הקב''ה רבש''ע בשביל כסף וזהב שהשפעת להם לישראל עד שאמרו די גרם להם החטא, בד''א שא''צ לפרוט החטא בעבירות שבין אדם למקום אבל בעבירות שבין אדם לחבירו כתיב [משלי כ''ח] מכסה פשעיו לא יצליח כי אין לו כפרה עד שישיב הגזילה והחמס והעושק אשר עשק ואם הלבין פניו או שסיפר עליו לשה''ר צריך ללכת אחריו עד שיתפייס כמו שנתבאר וכן בעבירות שבין אדם למקום שנתפרסמו חייב אדם להתאונן ולהתאבל עליהם לפני בני אדם שהרי חילל ה' הואיל וחטא בפרהסיא וצריך לקדשו ברבים ומצוה לפרסם החנפים מפני חילול הש''י כדכתיב ונתתי מכשול לפניו פי' כדי לפרסמו כלומר כדי לגלות ששב מצדקו ובשביל שקלקל מעשיו ענשו המקום וכל שלות הרשעים אינן אלא תקלה בסוף ועל כן כתיב [משלי י''ח] להטות (צדק ומשפט) [צדיק במשפט] טוב להם לצדיקים שלא נשאו להם פנים בעוה''ז שבשביל שהן נוטלין שכר בעה''ז על מיעוט מעשים רעים שעשו בשביל כך ינחלו החיים הנצחיים ויזכו לראות בטוב ה' בארץ החיים ועליהם נאמר [שם ח'] להנחיל אוהבי יש ואוצרותיהם אמלא. [אהל מועד שער ראשית חכמה דרך ח'].
------
ואמרו ז''ל מצות וידוי יום הכפורים. ושיבחו המתודה אף על מה שהתודה ביום הכפורים אחר. וסמכו על הפסוק כי פשעי אני אדע וכו', שאין (לבו) [לבי] בטוח שנתכפר עלי, כי גדול עוני מנשוא. (אף) [ואף] על פי שהתודה ערב יום הכפורים קודם אכילה, כמו שכתבנו במקומו, צריך להתוודות בכל התפלות של לילה ושל יום, שמא אירע לו דבר חטא בין זו לזו, ועוד על שם וחטאתי נגדי תמיד. [כל בו הלכ' יוה''כ סימן ס''ט].
------
עונות שהתודה ביה''כ שעבר ולא שינה בהם. כתב ה''ר יונה שא''צ להתודות עליהן אא''כ גנב או גזל והתודה עליהן בשנה שעברה ואומר במקום גזלתי גנבתי געלתי בדרכי שהוא דרך כלל. והרא''ש כתב שיכול להתודות עליהן אף ע''פ שלא שינה בהם. [האגור סימן תתקכ''ח].
------
התשובה אינה בוידוי לבד אלא השבת מה שאבד מהשי''ת וכאשר יתאחר החוטא לשוב ירבה מאד עונשו ואיחור התשובה לא תמצא כ''א בעמי הארץ אשר לא חכמו להשכיל דרכיה ורבותינו ז''ל קראו משומד למי שאינו נזהר מחטא 
ידוע אע''פ שיקיים כל המצות ויזהר מכל העבירות ועל זה נאמר [דברים כ''ז] ארור (האיש) אשר לא יקים את דברי התורה הזאת לעשות אותם ולא אמר אשר לא יעשה אותם. 
ה' תנאים צריך בתשובה, ואלו הן, העזיבה והחרטה והקבלה שלא ישוב עוד לחטאו והוידוי ובקשת המחילה, ובחסד ואמת יכופר עון, ואמנם כל זה בתשובה שאם לא שב לא יתכפר לא בחסד ולא בצדקה שנאמר [דברים י'] אשר לא ישא פנים ולא יקח שוחד ופי' רז''ל [רמב''ם אבות פ''ד מכ''ב] לא יקח שוחד מצות צדקה להעביר החטא ולמחול העונות ולא נאמר [משלי ט''ז] בחסד ואמת יכופר עון כ''א בבעל תשובה. [אהל מועד שער ראשית חכמה דרך ח'].
------
בכל מעשיו צריך האדם להראות החרטה, בדבריו במאכלו ובכל תנועותיו ובכלל זה הוא שישבר לבו ויכניעהו וישנה מלבושיו ותכשיטיו ויתאבל ויבכה על חטאיו ויכלים נפשו על רוב רוע מעשיו כי בזה תשלם תשובתו ויכפר לו ה' עונותיו ועוד יהיה לו שכר גדול ויהיה נמנה עם כת הצדיקים לעוה''ב וירוחם גם בעוה''ז שנאמר ומודה ועוזב ירוחם, וממפסידי התשובה הוא אם השב מתחרט במקצת עונותיו ומתמיד על קצתם שזה דומה לאדם שתופס שרץ בידו שאפי' טובל בכל מימות שבעולם לא עלתה לו טבילה ולא תתכן בשום פנים החרטה אא''כ יכיר וידע ויבין גנות מעשהו וע''כ כתיב [תהלים נ''א] ''כי פשעי אני אדע וחטאתי נגדי תמיד'' ויש לאדם לשקול עונש העבירה עם עריבותה ועריבת גמול הצדקה בעוה''ב עם עריבותה בעוה''ז וע''ז הזהירו [אבות פ''ג מ''א] הוי מחשב שכר עבירה כנגד הפסדה והפסד מצוה כנגד שכרה וצריך שיבין שלא יעלמו עונותיו ובתשובה יתקן טעותו ויתן בלבו יום המיתה ודין בוראו ויתן אל לבו גדולת השם ית' שהמרהו כמו שנאמר הלה' תגמלו זאת ואמר [ירמיה ה'] האותי לא תיראו נאם ה' וזהו ששנינו [אבות פ''ג מ''א] דע מאין באת ולאן אתה הולך ולפני מי אתה עתיד ליתן דין וחשבון, וצריך לזכור תמיד פשעיו וישימם נוכח פניו כמו שנאמר וחטאתי נגדי תמיד ויתענה ויתפלל ויתחנן להשי''ת ויכפר עונו וימחול פשעיו ויזהיר הבריות שלא יחטאו וידריכם בדרכי התשובה. [אהל מועד שער ראשית חכמה דרך ח'].
------
וצריך שיתן אל לבו תמיד יום המיתה וישוב היום שמא ימות למחר, וכן שנינו [שבת קנ''ג ע''א] ר' אליעזר אומר שוב יום אחד לפני מיתתך א''ל תלמידיו וכי אדם יודע באיזה יום ימות א''ל ר''א ישוב היום שמא ימות מחר וישוב מחר שמא ימות למחרתו ונמצאו כל ימיו באין בתשובה ואף שהע''ה אמר בחכמתו [קהלת ט'] בכל עת יהיו בגדיך לבנים זו תורה ושמן על ראשך אל יחסר אלו מע''ט, המשיל נקיות הנפש בלובן הבגדים, והשמן משל למע''ט, וצריך להשבים לעזוב בחייהם חפצי הגוף וזהו שאמרו במשנת דרך ארץ רצונך שלא תמות מות עד שלא תמות ואמר החכם [בן המלך והנזיר שער י''ד] גט לעוה''ז וקידושין לעוה''ב ע''כ צריך ליתן אל לבו כי העוה''ז צרה לנפשו וידע ויבין כי כל תכלית לעולם הגמול והוא העיקר וזה יביאהו לשוב בכל יום, ובמדרש [קהלת רבה] משל לאשתו של מלח שהיתה מתקשטת ותשם בפוך עיניה ובעלה הלך למרחוק אומרות לה שכנותיה על מה תתייפי ובעליך הלך למרחוק אמרה להם בעלי מלח הוא אולי הפך רוח ים וקל מהרה יבא וימצאני והנני מתקשטת כן יש לאדם ליתן אל לבו כי ביד ה' נפש כל חי ושמא בקרוב יקחנה ובזה יזהר שלא ישתמש בעוה''ז זולתי לעית''ש בתשו' ומע''ט. [אהל מועד שער ראשית חכמה דרך ח'].
------
וצריך להתודות על חטאיו, שנ' [ויקרא ה'] והתודה אשר חטא. ואינו צריך לפרוט החט, לומר שחטא חט פלוני או שגזל מפלו', שנ' [תהלים ל''ב] אשרי נשוי פשע כסוי חטאה, אלא מתודה סתם ואומר חטאתי עויתי פשעתי. ומה שאמר משה [שמות ל''ב] אנא חטא העם הזה חטאה גדולה ויעשו להם אלהי זהב, לא לפרוט החט נתכון, אלא היה אומר משה לפני הקב''ה רבונו שלעולם כסף וזהב שהשפעת להם גרם להם שעשו להם אלהי זהב. כיצד מתודה, חטאתי עויתי פשעתי, שהחטאים אילו השגגו' שנ' [ויקרא ד'] נפש תחטא בשגגה. עוונות אילו הזדונות, וכן הוא אומר [במדבר ט''ו] הכרת תכרת הנפש ההיא עונה בה. פשעים אילו המרדים, וכן הוא אומר [מ''ב ג'] מלך מואב פשע בי. וכן ראוי להתוודות תחלה על הזדונות ואחר כך על המרדים (כאשר) [כאדם] השואל דבר מועט ואחר כך יותר, וכן (בוידוי) [בדוד] הוא אומר [תהלים ק''ו] חטאנו עם אבותינו העוינו והרשענו, [וכן בשלמה הוא אומר [מ''א ח'] חטאנו העוינו והרשענו] וכן בדניאל הוא אומר [דניאל ט'] חטאנו העוינו והרשענו. וזה שאמר משה [שמות ל''ד] נושא עון ופשע וחטאה, לא כדרך וידוי היה אומר כן אלא היה אומר בזמן שישראל עושין תשובה הקב''ה נושא להם העוונות והפשעים כמו השגגות, כמו שמבואר בפרק אמ' להם הממונה [ל''ו ע''ב]. ובזמן שהיה בית המקדש קיים היה כהן גדול מתודה על הפר עוון ביתו ועוון אחיו הכהנים, שנ' [ויקרא ט''ז] וכפר בעדו ובעד ביתו. וכך היה אומר אנא ה' חטאתי עויתי פשעתי לפניך אני וביתי, אנא ה' כפר נא לחטאים ולעונות ולפשעים שחטאתי ושעויתי ושפשעתי לפניך אני וביתי, ככתוב בספר תורת משה עבדך מפי כבודך לאמר [שם] כי ביום הזה יכפר עליכם. ועוד היה מתודה פעם שנייה על אחיו הכהנים וא[ו]מר אני וביתי ובני אהרן עם קדושך, אחר שהתודה על עצמו, כדי שיבא זכאי ויכפר על החייב. ועוד היה מתודה על [שעיר המשתלח] עון כל ישראל, ואומ' אנא ה' כפר נא לחטאים ולעונות ולפשעים שחטאו ושפשעו לפניך עמך בית ישראל, והן עונין אחריו ברוך שם כבוד(ו) [מלכותו] לעולם [ועד], לפי שבמקדש היה כהן גדול מזכיר השם ככתבו, שנ' [דברים ל''ב] כי שם ה' אקרא הבו גודל לאלהינו, כמו שמבואר בפרק אמר להם הממונה [ל''ז ע''א] ובשאר פרקים. אדם שיש בידו עבירה ומתודה ואינו חוזר בה למה הוא דומה, לאדם שתופש השרץ בידו שאפי' טובל בכל מימות שבעולם לא עלתה לו טבילה, זרק השרץ מידו מיד עלתה לו טבילה, שנ' [משלי כ''ח] ומודה ועוזב ירוחם, ואומר [איכה ג'] נשא לבבנו אל כפים אל אל בשמים, וזה מבואר בפרק סדר תענייות [ט''ז ע''א]. [פסקי ריא''ז].
------
וצריך לפרוט את החטא, שנאמר ויעשו להם אלהי זהב. הני מילי בינו לבין עצמו, פירוש שצריך שיפרוט החטא בפיו או בלבו, וכן כתב הראב''ד בדרשה [ליוה''כ] דבלבו סגי, אבל בפני רבים מתודה עליהם סתם, וטוב הוא שלא יפרסם חטאו כדאמרינן בברכות חציף איניש דמפרסם חטאיה שנאמר אשרי נשוי פשע כסוי חטאה. והני מילי בעבירות שבין אדם למקום, אבל בעבירות שבין אדם לחבירו מתודה עליהם ברבים אם הם ידועים לרבים, או מתודה עליהם לחבירו שחטא לו ואומר אמנם חטאתי לך ועשיתי לך כך וכך והריני היום שב ומתנחם ומבקש ממך שתמחול לי. ונראה לומר דאפילו עבירות שבין אדם למקום, אם עשאן בפרהסיא צריך שיפרסם תשובתו והכנעתו לרבים, כדי שלא יחשדוהו שעומד במרדו, וכדי שאחרים ילמדו ממנו לשוב ולהכנע ממעשים שאינם מהוגנים. ואז יהיה מכלל מזכי את הרבים. וה''ר יצחק אבן גיאת כתב דהילכתא ומנהגא שאינו צריך לפרוט את החטא. וכל המתגאה ואינו מודיע, אלא מכסה פשעיו אין תשובתו גמורה, שנאמר מכסה פשעיו לא יצליח. ומפרסמין את החנפים מפני חלול השם שנאמר ובשוב צדיק מצדקתו וגו'. [המאורות].
------
כל המתודה אפילו בעברות שבין אדם לבין המקום, צריך לפרוט חטאיו לפני השם יתעלה. שכן מצינו כשישראל עשו את העגל, ומשה היה מתפלל עליהם לפני השם שימחול חטאתם התודה ואמר אנא חטא העם הזה חטאה גדולה ויעשו להם אלהי זהב. [הבתים — שערי תשובה שער ראשון].
------
באשכנז נוהגין לומר על חטא על סדר האלפא ביתא. ומפרטין החטאים וכ''כ רב עמרם. וכן הרמב''ן וה''ר יונה שצריך לפרוט החטא. ובספרד אין נוהגין לאומרו. וכן נראה שאין לפרוט החטא שרבי עקיבא אומר שאין צריך לפרוט החטא והלכה כדבריו. לה''ט. [האגור סימן תתקכ''ו].
------
מפרסמין את החנאפין בש' מפני קידוש השם. ויוצאין באבן תקומה בש' ולא שהפילה אלא שמא תפיל ולא שעיברה אלא שמא תתעבר ותפיל, ר' מאיר או' אף במשקל אבן תקומה והלכתא כר' מאיר מדקא מתרצי אליבא דידיה בההוא דכיון ותקל, וקא אמרינן בעי רב אשי משקל [דמשקל מאי מ]דקא מיבעיא ליה לרב אשי משקל דמשקל מאי מכלל דבמשקל [גופיה כר'] מאיר סבירא ליה. [הלכות פסוקות לרבינו יהודאי גאון הלכ' חיה].
------
מפרסמין את החנפין מפני חלול השם שנ' (יחזקאל ג') ונתתי מכשול לפניו כדי לפרסמו פי' כדי לגלות לבריות ששב מצדקו ובשביל שקלקל מעשיו ענשו המקום שאם לא יתפרסמו מעשיו הרעים ומתראה לבריות כאלו צדיק ונענש נמצא שם שמים מתחלל. [רי''ץ גיאת הלכ' תשובה].
------
מפרסמין את החנפים מפני חילול השם, שנ' [יחזקאל ג'] ובשוב צדיק מצדקתו ועשה עול, אלו בני אדם שהם מחוזקין צדיקים בעיני העם, והם בעלי חנופה ומחזיקין ידי עוברי עבירה, וכשהבורא נוקם מהם שם שמים מתחלל, שסבורין העולם שהן לוקין בחנם, לפיכך ראוי לפרסם שהם רשעים ובעלי חנופה. [פסקי ריא''ז].
------
מפרסמין את החנפים מפני חלול השם, שנאמר ובשוב צדיק מצדקתו ועשה עול ונתתי מכשול לפניו. ביאר הר''ש חנפים הם הרשעים שמראין עצמם כצדיקים אם יש מכיר במעשיהם מצוה לפרסמן מפני חלול השם, שבני אדם למדין ממעשיהם שסבורין שהם צדיקים, ועוד כשפורענות באה עליהם אומרים ראיתם פלוני מה הועילו מעשיו הטובים, ונתתי מכשול לפניו אני אמציא לידו חטא גלוי לכל שיכשל בו וידעו מעשיו. [הבתים — שערי תשובה שער שלישי].
------
לרב פלטוי. וששאלתם מפרסמין את החנפי' מפני חלול השם מאי חלול השם אית ביה. כך ראינו שאדם זה ידוע הוא שאומר לרע טוב ולטוב רע רואין בני אדם ואומרי' שמא יפה הוא אומר ומתחלל שם שמי'. ואמרו רז''ל [כלה רבתי ג'] מפרסמין את החנפין בשבת מפני חלול השם. ואמרי' [סוטה מ''ב ע''א] ארבע כתות אינן מקבלות פני שכינה וחד מינייהו כת החנפים. [כל בו סימן קמ''ה].
------
והרשות מקברת בעליה, ערום נכנס לה וערום יוצא ממנה ולואי שתהא ביאה כיציאה — והרשות — שהן משרתי השלטונים. שהן תמיד בפחד ואימה מתייראין על נפשם וחייהן תלויין לנגדן. [הערוך ערך רשותגא].
------
השררה מקברת בעליה, ערום נכנס לה וערום יצא ממנה, ולואי שתהא יציאה כביאה (כביאה). [פסקי ריא''ז].
------
שלשה כשהם נותנין נותנין בעין יפה וכשהם נוטלין נוטלין בשבח. הרשות ארץ וים. [כל בו סימן קי''ח].
------
@ פ''ז ע''א
בצבו נפשיה, ברצון נפשו. לקטלא אזיל, לישא עונש חט חט ישגה בדין ועל עצמו א' כן. וצבו בייתיה לית הוא עביד, בכל זה לא יעשה צרכו ולא ישתכר כלום בדבר. ולא שתהא ביאה, כשישוב לביתו בלא חט יציאה. אמבוהא, גדודי בני אדם הולכין אחריו לכבודו. אם יעלה לשמים וגו', סופו בגללו לנצח יאבד וכל זה א' כדי שלא תזוח דעתו. מכתפי ליה, זקן היה ונושאין אותו באל[נ]קי על כתפיהם בבית המדרש שלא להטריח את הציבור לקום מפניו. שנ' הנותרים, אלמא אף הן היו ראויין לישרף וניתותרו. אין חט בא על ידו, הקב''ה מדחה את העבירה מלפניו שלא תבא לידו. כי לא תעזב נפשי, למדנו שהקב''ה מונע את החט מלהכשילו. עשוק בדם נפש, מחוייב בנפש שאבדה לו. אל יתמכו בו, שלא יפול אלא מניחין אותו ויפול בבור גהנם. כדרב הונא, דכיון דחטא תרי זמני שוב אין מספיקין בידו לעשות תשובה לפי שהעבירה דומה עליו היתר. לימא דלא כר', דאמ' אפי' לא עשה תשובה. מכל חטאתיכם לפני ה' ולא חטאתי' שבין זה לזה. והכת' ופללו אלהים, וקס''ד ופללו לש' תפילה ופיוס הוא, שהק' מפללו ומפייסו ומכפר לו. מאן אלהים דיינא, והאי ופללו לשון ונתן בפלילים הדין ישפט ביניהם. אי הכי, דפללו דקרא לש' משפט מנהו אימא סיפא מי יתפלל לו מי ישפטנו בשביל המקום וכי אין שלוחים הרבה למקום ליפרע ממנו. הכי קאמ', הכי נמי דפילול דקרא לש' פיוס הוא והכי קאמ' אם יחטא איש לאיש ופיללו לחבירו ודייניהו אלהים ימחול לו. ואם לה' יחטא איש מי יתפלל בעדו, אם אינו שב מן העבירות שבידו, כך היה עלי הכהן מוכיח את בניו שישובו מרעתם. בני אם ערבת לרעך תקעת לזר כפך, בשביל זר לערבו בממון או אם נוקשת באמרי פיך שהקנטתו בדברים עשה זאת איפוא בני והנצל כי באת בכף רעך על עסקי ממון. לך התר לו פס, ופרע לו, ועל מוקש אמרי פיך אם הקנתטו רהב רעיך, הרבה רעים לבקש הימנו מחילה, רעיך בתרא דקרא מלא כת' לפי שהוא לש' רבים. בשלש שורות, ג' פעמ' יפייסוהו בשלשה אנשים בכל פעם שנ' ישור לש' שורה ואין שורה פחותה מג' בני אדם. חטאתי, הרי פעם אחת וישר העויתי הרי שתים ולא שוה לי הרי שלש. אנא שא נא ועתה שא נא, אין נא אלא לש' בקשה. הוה ליה מילתא לר' אבא בהדיה, ר' אבא היה לו להתרעם 
על ר' ירמיה שחטא לו אזל ר' ירמיה יתיב אדשא דר' אבא. זרזיפי דמיא, הטפת טיפי שופכין שהיתה השפכה שופכת זרזיפי טיפין ודומה לו וכרביבים זרזיף ארץ, בספר תילים. ממצי נפשיה, למי שחטא לו אולי יבקש ממנו מחילה דימחול לו. חליף ותני, עובר ושונה ומשלש פעמים רבות. בהדי טבחא, הטבח חטא לו. קאזיל אבא, רביה. למקטל נפשא, עכשיו הוא מענישו למות. תבר רישא, משבר עצמות ראש של בהמה. בקועיה, גרגרתו. סדרא, פרשת מקרא של נביאים או של כתובים. [פירוש רבינו אליקים].
------
כי הוה חזי אמבוהא בתריה — פירוש המון. [הערוך ערך אמבוהא]. מר זוטרא חסידא כי הוו מכתפי ליה בשבתא דריגלא, אמר הכי כי לא לעולם חוסן — כבר פירשנו בע' אלנקי. [הערוך ערך כתף]. מחייה לקועיה — פירוש גרון. [הערוך ערך קע].
------
רב כשהיה רואה המון עם אחריו שהיו מלווין אותו היה קורא על עצמו [איוב כ'] אם יעלה לשמים שיאו וראשו לעב יגיע כגללו לנצח יאבד. [פסקי ריא''ז].
------
וכל אילו מר זוטרא ורב זוטרא שכתבתי לא ידעתי יחס שלהם, כי מתוך התלמוד לא מצאתי מפורש ראש ישיבה זולתי מר זוטרא שהיה עם רב אשי ומרימר כמו שכתבתי למעלה. ומצאתי בסדר הגאונים כי אחר נתן דצוציתא [שבת נ''ו ע''ב] הונא בנו וכתבתי בסדר הונא כי זה רב הונא רבה שהיה בימי ר', ובנו של רב הונא נתן ובן נתן עוקבא ובן עוקבא הונא ובן הונא זוטרא בנו ונ''ל כי זה היה מר זוטרא רבה ומ''מ ראיה לברר אין לי, ואחריו כהנא בנו ואחריו כפנא בנו ואחריו זוטרא בנו הוא הנקרא בסתנאי. ולמה נקרא שמו בוסתנאי, אמרו חכמים אבי אמו היה ראש ישיבה בבבל שעד ימי רב לא היה ראש בבבל שמנהיג את הדור אלא ראשי גלות זה הם שהיו מנהיגים ומימי רב ואילך ראש ישיבה עם ראש גלות שניהם מנהיגים וזקינו של זה בוסתנאי רב חנניא שמו, פעם אחת הלך אחד מן הרבנים של רב הונא ראש גלות למקום אחד מרשות ראש גלות שלא ברשות ראש ישיבה לקבוע פרק ומנעו ראש הישיבה, בא לו לראש גלות והלשינו, שיגר ראש גלות אחר ראש הישיבה ועשה לו רעות רבות וציוה שלא ליתן לו בית מלון והלך לו ראש הישיבה לבית הכנסת ולקח לו קיתון אחד של חרס ריקם והניחו לפניו, בכה עד שנתמלא דמעות ושתה לו לאחר צומו שצם באותו היום. בלילה ההוא נפל דבר בבית דוד ולא נשאר מהן בלתי בנו של ראש גלות זה והוא עדיין במעי אמו אשת ראש ישיבה, וראש הישיבה זצ''ל ישן וראה בחלומו שנכנס לפרדס אחד וראה שם אילנות משובחין והתחיל לעוקרם בקרדום שבידו ועקר הכל ולא הניח מכולן אלא אילן אחד קטן שהיה מוטמן בארץ, כשבא לקוצצו מיד ערער כנגדו זקן אחד אדמוני אמר לו אני דוד מלך ישראל וגן זה שלי הוא, לא דיי לך שהחרבת כל אילן שבו אלא אף זה הקטן שנשאר רצונך לעקרהו, וחרה לו לאותו זקן והכהו לראש ישיבה בשבט והלך לו, וניעור ראש ישיבה מיד פחוד, והנה פניו הפוכין לצד אחד, שיגר לביתו של ראש גלות והנה מת, ואשתו שהיא בתו של ראש ישיבה היתה מעוברת למה באה השמועה מכל סביבות בבל, שכל בית דוד מתו, מה עשה רב חנניה ראש ישיבה הלך והציע מצעותיו על פתח ביתה של בתו מבחוץ, והיו עוסקין שם כל בני הישיבה לפניו באותו מקום כל החדשים שהיתה אשתו של ראש גלות מעוברת עד שילדה זכר והעלהו שמו זוטרא ובוסתנאי לפי שלא נשתייר מאותו הבית בלתי הוא ופרדס בלשון ערבי בסתן, וכשנולד מיד חזרו פניו של ראש ישיבה לכשהיו, ולקחו ראש ישיבה לבוסתנאי זה אצלו ולמדו מקרא ומשנה תלמוד והגדה וכל דבר עד שנעשה חכם ובאותן הימים שלא היה ראש גלות בישראל הלך אחד מחתני בית דוד וישראל היה וכו' ולא הוברר לי יפה הזמן של רב חנניא זה, ודאי בימי אמוראים היה ואי איפש' לעמוד אם לפני רבינא ורב אשי או אחר, והמעיין בסדר רב שרירא גאון ויאמר שהדין עמי שנסתפקתי. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב זוטי דבי רב פפי].
------
טבי עבדו של ר''ג בעל תורה היה ומניח תפילין ומשמ' דר''ג רבו הניח לו תפילין, בעל תורה היה, דה''ג בפ' הישן [סוכה כ' ע''ב], א''ר שמע' מעשה בטבי עבדו של ר''ג שהלך וישן תחת המיטה, אמ' להן ר''ג לזקנים ראיתם שטבי עבדי תלמ' חכמ' יודע שעבדים פטור' מן הסוכה והלך וישן לו תחת המיטה ולפי דרכ' למדנו וכו', ובירושלמי דסוכה פ' הישן [ה''א] מחלפה שטתיה דר''ג, דתני טבי עבדו של ר''ג היה נותן תפילין ולא מיחו בידו חכמ' וכה מיחו בידו חכמ' משמ' שלכך הלך תחת המיטה שמיחו בידו ישיבת סוכה, ומשני לא מיחו שלא לדחוק את החכמ', אם שלא לדחוק את חכמ' ישב לו חוץ לסוכה, רוצה היה טבי עבדו של ר''ג לשמוע דברי חכמים, ובעירובי' פ' אחרון [ירושלמי פ''י ה''א] אההיא המוצ' תפילין מכניסן זוג זוג אחד האיש ואחד האשה א''ר אלעזר מאן תנא אשה ר''ג, דתני טבי עבדו של ר''ג היה מניח תפילין ולא מיחו בידו חכמ' (וכמה) [וכא] מיחו בידם חכמ' הוא עבד היא אשה, ותנן נמי בברכות פ' היה קורא בתורה [ט''ז ע''ב] וכשמת טבי עבדו של ר''ג קבל עליו תנחומין ושנוייה בריית' באבל רבתי שקרויה מס' שמחות בפ''א וכשמת טבי עבדו של ר''ג (ל)קבל עליו תנחומי' וכו', עד כשר היה, ומסיק הת' אף הוא (היה) הניח לו להניח תפילין אמרו לו למדתנו רבי' שהעבדי' פטור' מן התפילין, אמ' להן אין טבי עבדי כשאר עבדים כשר היה, ור''ג שהניח לו להניחו תפילין אין לחוש שמא יעלו מתפילין, דאם הגירס' בפ' השולח [גיטין מ' ע''א] גבי עבד שלוה הימנו רבו או שעשאו אפטרופ' או שהניח תפילי' בפני רבו לא יצא לחירות ליכא למיחש אם לא שרבו יניח לו בעצמו וכל כמה דלא ראו לרבו שהניח לו אין לחוש ואם הגירס' בשלהי פ''ב דכתובו' [כ''ח ע''ב] דיצא לחירות כגון שהניח לו רבו מתרצינ' לה, מיהו לוה אלוה קש', ורש''י פי' דגרס' לא יצא בההיא דגטין ומיהו אפי' אי גרס' יצא לא קש' מידי, דהא תניא הת' בפ''ב דברכו' [ט''ז ע''ב] העבדי' והשפחו' אין קורין אותו אבא פל' ואימה פלנית, של בית ר''ג היו קורין אותו אבא פל' ואמה פל', ופרכי' מעשה לסתור דהא דאין קורין להן כך כדי להכיר שלא יעלו ליוחס' ומביא מבית ר''ג שהיו קור' להן אבא ואמה, ומשני שאני עבדי ר''ג כיון דחשיבי קלא אית להו וליכ' למיחש ליוחס', אבל במס' שמחות [פ''א] תניא של בית ר''ג היו קורין אבא לטבי עבדו ולשפחתו אימה טביתא וכל בניו דר''ג אף בימי ר' משמ' שהיו קורין עבדיהן טבי ושפחותיהן טביתא דהא בפרש' ויקרא רבה [פ' י''ט] מביא מעשה בטביתא שפחתו של ר' שהיתה בודקת גפה את החביות אמרה לו ר' ראיתי ונתכרכמו פניו של ר', אמרה לו בודקת הייתי בין כל אחת ואחת. וגרסינ' נמי בשלהי יומא [פ''ז ע''א] הרבה בנים היה לו לכנען ראוין לסמך כטבי עבדו של ר''ג אלא שחובת אביהן גרמה להן. גר' במרובה [ב''ק ע''ד ע''ב] מעשה בר''ג שסימא את עין טבי עבדו והיה שמח שמחה גדולה אמ' לו לר' יהוש' אי אתה יודע שטבי עבדי יצא לחירות וכו' עד אמ' לו מפני שאין לך עדים ומודה בקנס פטור, ותימ' אם ר''ג כיון לסמותו, דהא אם לא כיון כלל לסמות אין יוצא לחירות דהכי גר' בקידושי' פ''א [כ''ד ע''ב] ואית' בתוספת' פר' שלשה עשר אבות נזיקי' ת''ר הרי שהיה רבו רופא ואמ' לו כחול עיני וסימאה (התיר) [חתור] לי שיני והפילה שיחק באדון ויצא לחירות רשב''ג אומ' ושחתה עד שיתכוין לשחתה, ורבנ' האי ושחתה מאי עבדי ליה ההוא מיבעי לי' לכדתניא ר' אלעז' אומ' הושיט ידו למעי שפחתו וסימא עובר שבמעיה פטור, פי' מקנס, דאמ' קרא ושחתה עד שיתכוין לשחתה, אלמ' דרבנ' נמי בעו כונה, ואע''ג דתניא הת' בתוספת' רישא דהא פלוגת' המכה את עבדו בין שמתכוין לו בין שאין מתכוין לו יצא לחירות רשב''ג אומ' במתכוין יצא לחירות בשאין מתכוין לא יצא לחירות, תני והדר מפרש היה רבו רופא וכו', וכשהייתי אני הסודר עוסק בההיא דשלהי כיצד הרגל [ב''ק כ''ו ע''ב], הא דאמ' רבא היתה לו אבן מונחת לו בחיקו ולא הכיר בה מעולם ועמד ונפלה לעניין פלוגת' דרשב''ג ורבנ', הייתי מפרש ממה שחלוקין רשב''ג ורבנ' באומ' חתור לי שני דלרבנ' יצא לחירות הואיל וכיון לעין אע''פ שלא כיון לשחת אבל אם כיון לשנו ואירע שסימא את עינו דלא יצא היכי דאמרי' גבי דלדול עובר דלא יצא לחירות כ''ש גבי אבן המונחת בחיקו ולא הכיר בה דאין יוצא לחירות וכן אם הכיר בה ושכחה, אבל אם הכיר בה ולא שכחה ועמד ונפלה כיון דהעבד סמוך לה ואבעי ליה לאסוקי דעתיה כונה היא זו כיון שהעבד סמוך לו אפי' הכי נר' דלרבנ' לא יצא דנר' דדוקא כחול לו עין וחתירת שן דעסוק אצל עין ואצל שן הוא דהוי כונה אבל בענין אחר לא, מדפליגי בכחול וחתירה, מיהו זה קש' מאי טעמ' נקט הושיט ידו למעי שפחתו וסימא עינו, אפי' שלא במעי אמו נמי אם כיון לאחד מאיבריו והלכה ידו על עינו נמי לא יצא כיון דאין מתעסק אצל עין לא יצא, היל' אני תמיה היאך היה מעשה זה, כי קשה לומ' שר''ג נתכוין לעינו של טבי דאדרבה היה לו לכוין לשנו, ותו אם ר''ג כיון לו א''כ סבירא ליה דמשחרר עבדו אינו עובר בעשה למה לא שחררו בשטר או בכסף אלא בעל כרחין סביר' ליה דעובר בעשה ומה לי שיחרור דשן ועין במתכוין מה לי שחרור שטר וכסף, שבועות ירושלמ' בשלהי פ' שבועת הפקדון, המית שורך עבדי והוא אומ' לא המית משביעך אני ואמ' אמן פטור וכו' עד אמ' לו עבדו הפלתה שיני וסימיתה עיני והוא אומ' לא הפלתי ולא סימיתי משביעך אני ואמ' אמן פטור, ובגמ' מהו שיאמ' לו צא ידי שמים, נר' לי הפי' כל מודה בקנס פטור, מיהו מהו שישחרר אותו על פי עצמו כשאין עדים בסימוי עינו והפלת שנו נשמעינה מהדה מעשה בר''ג שהפיל שן טבי עבדו אתא גבי ר' יהושע אמ' לו טבי עבדי מצאתי עילה לשחררו אמ' לו אין בידך אין קנסות אלא בעדים ובב''ד, הדה אמרה שאין אומרי' לו צא ידי שמים ר' גמל' בר אלעאי בעא קומי ר' מנא, ר''ג כמ''ד מותר לשחרר א''ל גרמה אמרה אסור לשחרר דלא כן היה לו לשחרר משעה ראשונ' פי' גוף המעשה משמ' שאסור לשחרר שאם לא היה לו לשחרר בשטר או בכסף ונר' דסבר המקשה שבכונה הפיל שנו כי לשחררו אמ' לו אם בכונה הפיל היה לו לשחרר בכסף או בשטר דמאי שנא אלא לא כיון לשחררו ואיני יודע אם שני מעשים היו בשן ועין או חלוק הירושלמ'. גר' כלפי שלהי הל' אחרונ' דסדר יומא [פ''ז ע''א] הרבה בנים היו לו לכנען ראוין לסמך כטבי עבדו של ר''ג אלא שחובת אביהן גרמה להן, גר' בבראשית [רבה פ' ס'] ויאמר בא ברוך יי' זה אליעזר עבד אברהם שהיה בכלל ארור על ידי ששירת לאותו צדיק באמונה יצא מכלל ארור ובא לכלל ברוך. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך טבי עבדו של ר''ג].
------
כל המזכה את הרבים אין חט בא על ידו, שלא יהא הוא בגיהנם ותלמידיו בגן עדן, וכל המחטיא את הרבים אין מספיקין בידו לעשות תשובה, שלא יהא הוא בגן עדן ותלמידיו בגיהנם. מתני'. האומר אחטא ואשוב, אחטא ואשוב, אין מספיקין בידו לעשות תשובה, אחטא ויום הכיפורים מכפר אין יום הכיפור' מכפר. עבירות שבין אדם למקום יום הכיפורי' מכפר, ושבין אדם לחבירו אין יום הכיפורים מכפר עד שירצה את חבירו. אמ' ר' יצחק כל המקניט את חבירו אפילו בדברים צריך לפייסו, שנ' בני אם ערבת לרעיך וגו', עשה זאת איפוא בני והנצל וגו'. אם ממון יש לו בידך התר לו פיסת יד, ואם לאו הרבה עליו רעים. אמ' רבא וצריך לפייסו בשלשה שורות שלשלשה שלשה בני אדם, שנ' ישור על אנשים ויאמר חטאתי וישר העויתי ולא שוה לי. אמ' ר' יוסי ביר' חנינה כל המבקש מטו מחבירו לא יבקש ממנו יותר משלש' פעמ', שנ' כה תאמרו ליוסף אנא שא נא ועתה שא נא, ואם מת אמ' רב יוסף בר חביש מיא, אמ' רבבהו מוליך עשרה בני אדם ומעמיד אותן על קברו ואומ' חטאתי לי''י אלהי ישר' ולפל' זה שחבלתי בו. [פסקי הרי''ד].
------
כל המזכה את הרבים אין חטא בא על ידו, שלא יהא הוא בגהינם ותלמידיו בגן עדן, וכל המחטיא את הרבים אין מספיקין בידו לעשות תשובה, שלא יהא הוא בגן עדן ותלמידיו בגהינם. [פסקי ריא''ז].
------
כל המזכה את הרבים אין מספיקין בידו לעשות עבירה, כדי שלא יהיו תלמידיו נוחלין את העולם הבא והוא יורד לגהנם, שנאמר לא תעזוב נפשי לשאול לא תתן חסידך לראות שחת. וכל המחטיא את הרבים אין מספיקין בידו לעשות תשובה, שלא יהיו תלמידיו בגהנם והוא נוחל את העולם הבא, שנאמר אדם עשוק בדם נפש בור ינוס אל יתמכו בו. והאומר אחטא ואשוב אין מספיקין בידו לעשות תשובה. אחטא ויום הכפורים מכפר אין יום הכפורים מכפר. עבירות שבין [אדם למקום] יום הכפורים [מכפר] שנאמר מכל חטאותיכם לפני י''י תטהרו. עבירות שבינו [לבין חבירו אין] יום הכפורים [מכפר עד שירצה את חבירו]. וכל המקניט את חבירו אפילו בדברים צריך לפייסו שנאמר בני עם ערבת לרעך תקעת לזר כפך נלכדת באמרי פיך עשה זאת איפה בני והנצל, אם ממון יש לו בידך התר פסת יד, ואם לאו הרבה עליו רעים. וצריך לפייסו בשלש חבורות של שלשה בני אדם, שנאמר ישור על אנשים ויאמר חטאתי וישר העויתי. ואם מת מביא עשרה בני אדם ומעמידן על קברו ואומר חטאתי לי''י אלקי ישראל ולזה שחבלתי בו או שעשיתי לו כך וכך. כל המבקש מטוי מחבירו אל יבקש יותר משלש פעמים שנאמר אנא שא נא ועתה שא נא וגו'. ודוקא חבירו, אבל רבו עד דמפייס ליה. ירושלמי [פ' החובל ה''י], בשלא הוציא עליו שם רע, אבל הוציא עליו שם רע אין לו מחילה עולמית, והילכך צריך לפייסו עד דמפייס ליה ואפילו חבירו. [המאורות].
------
כל המזכה הרבים אין חטא בא על ידו, וכל המחטיא הרבים והאומר אחטא ואשוב אין מספיקין בידו לעשות תשובה, אחטא ויום הכפורים מכפר אין יום הכפורים מכפר. [האגודה].
------
מחטיאי הרבים. אחד שהחטיא בדבר גדול. כגון ירבעם. וצדוק ובייתוס. ואחד שהחטיא בדבר קל. אפילו לבטל מצות עשה אחת. ואחד האונס אחרים עד שיחטאו, כמנשה שהיה הורג את ישראל עד שיעבדו ע''ז. או שהטעה את אחרים והדיחם. הפורש מדרכי צבור אע''פ שלא עבר עבירות אלא נבדל מעדת ישראל ואינו עושה מצות בכללן. ולא נכנס בצרתן. ולא מתענה בתעניתן. אלא הולך בדרכו. כאחד שנוהג בדרכי הארץ, וכאילו אינו מהן. אין לו חלק לעולם הבא. העושה עבירות ביד רמה כיהויקים, בין שעשה קלות בין שעשה חמורות, אין לו חלק לעולם הבא. וזהו הנקרא מגלה פנים בתורה. מפני שהעיז מצחו וגילה פניו ולא בוש מדברי התורה. שנים הם המוסרים. המוסר חברו לאנס לאוסרו ולהכותו, והמוסר ממון חברו ביד אנס, שניהן אין להן חלק לעולם הבא. ומטילי אימה על הצבור שלא לשם שמים. זה הרודה צבור בחזקה. והן יראים ופוחדים ממנו הרבה. וכונתו לכבוד עצמו וכל חפציו שלא לשם שמים. כל אחד ואחד מכ''ד שמנינו. אע''פ שהן ישראל אין להם חלק לעולם הבא. ויש עבירות קלות מאלו ואעפ''כ אמרו חכמים מי שהרגיל בהן אין להם חלק לעולם הבא. ואלו הם. המכנה שם לחברו. והקורא לחברו בכינויו. והמלבין פני חברו ברבים. והמתכבד בקלון חברו. והמבזה תלמידי חכמים. והמבזה רבותיו. והמבזה את המועדות. והמחלל את הקדשים. בד''א שכל אחד מאלו אין להם חלק לעולם הבא. כשמת בלא תשובה. אבל אם שב מרשעו ומת והוא בעל תשובה, הרי זה מבני העולם הבא. שאין לך דבר שעומד בפני התשובה. אפילו כפר בעיקר כל ימיו ובאחרונה שב. יש לו חלק לעולם הבא. שנאמר (ישעיה נ''ז) שלום שלום לרחוק ולקרוב אמר ה' ורפאתיו. כל הרשעים והפושעים וכיוצא בהן שחזרו בתשובה. בין בגלוי בין במטמוניות. מקבלין אותן בתשובה שנאמר (ירמיה ג') שובו בנים שובבים. אע''פ שעדין שובב הוא. שהרי בסתר שב ולא בגלוי. מקבלין אותו בתשובה. [תניא רבתי סימן ע''ב].
------
שנים הם המשומדים, המשומד לעבירה אחת והמשומד לכל התורה כולה, המשומד לעברה אחת זה שהחזיק לעשות אותה בזדון, ונתפרסם בה והורגל בה, אפילו היתה מן הקלות כגון שהוחזק תמיד ללבוש שעטנז או להקיף פיאות, ונמצא כאלו בטלה מצוה זו מן העולם אצלו, הרי זה משומד לאותו דבר, והוא שיעשה להכעיס. והמשומד לכל התורה כולה, כגון החוזר לדתי הגוים בשעה שגוזרין שמד וידבק בהם ויאמר מה בצע להדבק בישראל שהם שפלים ונרדפים טוב לי שאדבק באלו שידם תקיפה, הרי זה משומד לכל התורה, לר''ם. מחטיאי הרבים אחד שהחטיא בדבר גדול כירבעם וצדוק וביתוס, ואחד שהחטיא בדבר קל אפילו לבטל מצות עשה, ואחד האונס אחרים שיחטאו כמנשה שהיה הורג את ישראל עד שיעבדו ע''ז, או שהטעה אחרים והדיחם, לר''ם. [הבתים — שערי תשובה שער שלישי].
------
כל המחטיא את הרבים אין מספיקין בידו לעשות תשובה והמקניט חבירו אפילו בדברים צריך לפייסו ואם יש לו ממון ממנו בידו ישיב לו ואם בדברים יבקש ממנו מחילה בג' חבורות של ג' ג' בני אדם ויבקש ממנו מחילה ג''פ ולא יותר ודוקא לחבירו אבל לרבו יבקש עד שיפייסנו ואם מת קודם שיבקש ממנו מחילה פי' מחבירו מביא י' בני אדם ומעמידן על קברו ואומר חטאתי ליי' אלודי ישראל ולפלוני זה שחבלתי בו. כ''ד דברים מעכבין את התשוב' ואלו הן רכילות ולשון הרע ובעל חמה ובעל מחשבה רעה והמתחבר לרשע והמרגיל בסעודה שאינה מספקת לבעליה והמשתכל בעריות והחולק עם הגנב והאומר אחטא ואשוב והמתכבד בקלון חבירו והפורש מן הצבור והמבזה רבותיו והמבזה אבותיו והמקלל את הרבים והמעכב את הרבים מלעשות מצוה והמטה את חבירו מדרך טובה לדרך רעה והמשמש בעבוטו של עני והמקבל שוחד על מנת להטות דין והמוצא אבדה ואינו מחזירה לבעליה והרואה בנו יוצא לתרבות רעה ואינו מוחה בידו והאוכל שור עניים ויתומים ואלמנות והחולק על דברי רבו והחושד בכשרים והשונא התוכחות והמלעיג על המצות. [רבינו ירוחם נ''ו ח''ג].
------
האומר אחטא ואשוב אחטא ואשוב אין מספיקין בידו לעשות תשובה דכיון שעבר עבירה ושנה בה נעשית לו כהיתר ואין מספיקין בידו לעשות תשובה. אחטא ויום הכפורים מכפר אין יום הכפורים מכפר אפילו למאן דאמר עבירות שבין אדם [למקום] יום הכפורים מכפר הכא שאני דאגב שיום הכפורים מכפר עובר עבירה. [רי''ץ גיאת הלכ' תשובה].
------
אדם עשוק בדם נפש, שאחרים נענשו על ידו, עד בור ינוס, בגיהנם. פיס' האומר אחטא ואשוב למחר. אחטא שיום הכיפורים מכפר, ואיני חושש מפורענות שלא יבוא עליו, שיום הכיפורים מכפר עליו. המקניט, המכעיס, התר לו פיסת יד, כלומר יתן לו ממונו. ישור על אנשים, לשו' שורה. מטו, מבקש ממנו שימחול לו, אינו חייב לבקש ממנו יותר מג' פעמ'. שאינה מספקת לבעליה, שאין לו ממון שיכול להספיק לו כל ימיו, ומתוך שמרגל לסעודה ואין לו ממון יגזול מאחרים. והמתכבד בקלון חבירו, אם יש לחבירו בושה וקלון הוא משתבח. והמשתמש בעבוטו של עני, ואינו נותן לו דמי הפחיתה. [ריבב''ן].
------
עשרים וארבעה דברים מעכבין את התשובה, ואלו הן, רכילות, ולשון הרע, ובעל חימה, ובעל מחשבה רעה, והמתחבר לרשע, והרגיל בסעודה שאינה מספקת לבעליה, והמסתכל בעריות, והחולק עם הגנב, והאומר אחטא ואשוב, והמתכבד בקלון חבירו, והפורש מן הצבור, והמבזה אבותיו, והמבזה רבותיו, והמקלל את הרבים, והמעכב את הרבים מלעשות דבר מצוה, והמטה את חבירו מדרך טובה לדרך רעה, והמשתמש בעבוטו של עני, והמקבל שוחד על מנת להונות אחרים, והמוצא אבדה ואינו מחזירה לבעליה, והרואה את בנו בתרבות רעה ואינו ממחה בידו, והאוכל שור עניים יתומים ואלמנות, והחולק על דברי חכמים, והחושד בכשרים, והשונא את התוכחות, והמלעיג על המצות. [המאורות].
------
אל תאמר שאין התשובה אלא מעברות שיש בהן מעשה, כגון, זנות וגזל וגנבה, לא כן, אלא כשם שצריך לאדם לשוב מאלו, כך צריך לחפש בדעות רעות שיש בלבו, ולשוב מהם, כגון מן הכעס ומן האיבה ומן התחרות ומן הקנאה ומרדיפת הממון ומכיוצא בהם, מהכל צריך לחזור בתשובה. ואלו העונות קשים מאותן שיש בהם מעשה, שבזמן שאדם נשקע באלו קשה הוא לפרוש. וכן הוא אומר יעזוב רשע דרכו ואיש עון מחשבותיו, לר''ם. [הבתים — שערי תשובה שער ראשון].
------
עשרים וארבעה דברים מעכבין את התשובה, ארבעה מהם עון גדול, והעושה אחת מארבעתם אין הקב''ה מספיק בידו לעשות תשובה לפי גודל חטאו, ואלו הן, א) המחטיא את הרבים, ובכלל עון זה המעכב את הרבים מלעשות מצוה אחת. ב) המטה את חברו מדרך טובה לדרך רעה כגון מסית ומדיח. ג) הרואה את בנו יוצא לתרבות רעה ואינו מוחה בידו, הואיל ובנו ברשותו, אלו מחה בו היה פורש ונמצא כמחטיא אותו. ובכלל עון זה כל שאיפשר בידו למחות באחרים בין רבים בין יחיד, ולא מיחה אלא יניח אותן בכשלונן. ד) האומר אחטא ואשוב ובכלל עון זה האומר אחטא ויום הכפורים מכפר, לר''ם. [הבתים — שערי תשובה שער רביעי].
------
כ''ד דברים מעכבין את התשו' לה' פנים כמו שפי' ר''מ ומהן ה' קשות ורעות להניחם לפי שהאדם נמשך אחריהם ואלו הן רכילות ולה''ר ובעל מחשבות רעות והמתחבר לרשע כי מעשיו נרשמין בלבו והכתוב צווח [משלי י''ג] ורועה כסילים ירוע ויש מהם ה' דברים קלים בעיניו ואין אדם נותן אותם אל לבו להתחרט מהם והן האוכל מסעודה שאינה מספקת לבעליה ודבר זה הוי אבק גזל והוא מדמה שלא חטא מפני שאכל ברשותו והמשתמש בעבוטו של עני כגון בקרדומו ושאר דברים שאין בהם חסרון כיס ויש בזה ג''כ אבק גזל, והמסתכל בעריות שמאחר שלא קרב אליה בקירוב בשר מעלה על לבו שאין בכך כלום, והמתכבד בקלון חבירו ומעשיו כגון שמתוך דבריו ניכר שהוא נכבד וחבירו נבזה וזה שאומר בלבו שלא חטא כיון שלא ביישו בפניו, והחושד בכשרים מפני שחושב שאין בזה חטא והוא עון פלילי שמשים בלבו אדם כשר לבעל עבירות וה' דברים מעכבין את התשו' שאפי' רוצה לעשות תשו' לא יוכל לעשותו ואלו הן המקלל את הרבים, שזה לא ידע ממי ישאל כפרה וחולק עם גנב שלא ידע למי יבקש המחילה ולמי ישיב הגניבה והמוצא אבידה ואינו מכריז עליה שזה כשישוב לא ידע למי יחזיר והאוכל שוד עניים והטעם בזה מפני שהם גולים מעיר לעיר ולא ידע למי יחזיר והמטה דין בשביל שוחד ולא יתן אל לבו לכמה עולה הטייתו ועוד שמחזיק יד הרמאי ומחטיאו ומהן ה' דברים שנועלין דרכי התשו' וכל מי שעושה אותן אין חזקתו לשוב והן הפורש מדרכי ציבור ונר' פירושו שהוא פורש כשהצבור נסכמים לעשות דבר מצוה או תקנה והוא אינו נסכם עמהם אלא פורש מהסכמתם והר''מ פי' בספר שופטים בענין אחד ואנו ג''כ פירשנו בו פי' אחר בח''ג וי''מ כי מי שאינו רוצה להסכים עם הצבור פעמים יתבטלו בשביל כך לעשות תקנה או המצוה ונמצא זה גורם תקלה לרבים והחולק על דברי חכמים שאותו מחלוקת גורם לו שפורש מהן ולא ידע דרכי התשובה והמלעיג על המצות ומתוך שאינו מכיר ערכם ודאי לא ישוב מעבירה זו ומבזה רבותיו או אבותיו ושונא התוכחת שכל אלו לא יקבלו התוכחת ולא ישובו גם אם יוציאום הרי שמצינו עשרים דברים ויש ד' שעונשן גדול עד שאין מספיקין בידו לעשות תשו' והן מחטיאי הרבים והמטה חבירו לדרך רעה כגון מסית ומדיח והרואה בנו בתרבות רעה ואינו מוחה בידו, וכל מי שבידו למחות ואינו מוחה, והאומר אחטא ואשוב לפני שנעשה לו כהתר ובכלל זה האומר אחטא ויו''ך מכפר שזה עון גדול יותר מהפושע דהתם יצרו תקפו וחוזר לית דין ולית דיין אבל זה שמאמין בעונש ושכר ומאמין הדין וסומך על הכפרה של תשו' או יוה''ך ואם לא היה זה סומך בזה יכול היה לנצחו ליצרו הרי זה עון גדול עד שעונש זה יביאהו שלא יספיק לשוב. אע''פ שכל אלו מעכבין התשו' אין מונעין אותה אלא אם עשה תשו' מהם הרי זה בעל תשו' ויש לו חלק לעוה''ב. [אהל מועד שער ראשית חכמה דרך ח'].
------
עבירות שבין אדם למקום יום הכפורים מכפר שבינו לבין חבירו אין יום הכפורים מכפר עד שירצה את חבירו דכתיב (שמואל א' ב') אם יחטא איש לאיש ופללו אלהים ומחל לו מתוקם דמאן אלהים דיינא וה''ק אם יחטא איש לאיש ופללו אלהים ומחל לו ואם לה' יחטא איש מי יתפלל לו תשובה ומעשים טובים. פי' כשיחטא אדם לחבירו ויש לו דין אצלו ופללו השופט ונטלו על פי הדיין נסתלק חטאו ונמחל נמצא הדיין המפלל הוא עצמו המוחל אבל כשיחטא לאלהים אין כאן מפלל לסלק את חטאו ולמחול את חובו אלא תשובתו ומעשים טובים הן הן המוחלים והמסלקים. המקניט את חבירו אפילו בדברים צריך לפייסו שנ' (משלי ו) בני אם ערבת לרעך עשה זאת אם ממון ערבת לו או שיש לו בידך התרפס התר לו פסת יד ושלם לו ממון ואם לאו שנוקשת באמרי פיך וקנטרתו רהב רעך הרבה עליו רעים בפיוסים. וצריך לפייסו בג' שורות של ג' ג' בני אדם שנ' (איוב ל''ג) ישור על אנשים ויאמר חטאתי וישר העותי ולא שוה לי ואם מת מביא עשרה בני אדם ומעמידן על קברו ואומר חטאתי לה' אלהי ישראל ולפלוני זה שחבלתיו. והמבקש מחילה מחבירו אל יבקש ממנו יותר מג' פעמים דכתיב (בראשית כ') אנא שא נא ועתה שא נא אבל תלמיד חכם אצל רבו או אצל מי שהוא גדול ממנו ליזל וליהדר עד דמפייס ליה דהא רב אזל לגבי ר' חנינא תליסר מעלי יומא דכפורי לפיוסיה ולא איפייס ליה דסבר [לא] ממצינא ליה נפשאי כי היכי דלינחות לבבל וליגמור אורייתא. ר' זירא כי הוה לאינש מלתא בהדיה ממציא ליה נפשיה וחליף ותני קמיה כי היכי דניתי ונפיק ליה מדעתיה ונשתעי בהדיה. ומחייב ההוא דאזל לגביה לפיוסיה דליפייס ליה מדרבא דאמר כל המעביר על מדותיו מעבירין לו על כל פשעיו דכת' (נחום ז') מי אל כמוך נושא עון למי נושא עון למי שעובר על פשע לשארית נחלתו למי שמשים עצמו כשירים פי' אינו מתגאה אלא משפיל עצמו. וההוא דאמר (כב.) כל ת''ח שאינו נוקם ונוטר כנחש אינו תלמיד חכם אוקמוה בצערא דגופיה ונקט בלביה עד דמפייס ליה ומתפייס. [רי''ץ גיאת הלכ' תשובה].
------
עבירה שבין אדם למקום יוה''כ מכפר, ושבין אדם לחבירו עד שירצה את חבירו. את זו דרש ר' אלעזר בן עזריה מכל חטאותיכם לפני י''י תטהרו חטא שבין אדם למקום תטהרו וכתיב אם יחטא איש לאיש (איש) [אלקים] ימחול לו ואם לי''י יחטא איש מי יתפלל לו תשובה ומעשים טובים. א''ר יצחק כל המקניט את חבירו אפילו בדברים צריך לפייסו, שנאמר לך התרפס ורהב ריעך אם ממון יש לו בידך התר לו פיסת יד ואם לאו הרבה עליו רעים. ואמר רב חסדא וצריך לפייס בחבורה של ג' בני אדם שנאמר ישור על אנשים ויאמר וגו'. ואם מת, אמר רב יוסף מביא י' בני אדם ומעמידן על קברו ואומר חטאתי לי''י אלקי ישראל ולך פלוני שחבלתי בך. וצריך אדם להמציא עצמו אצל אותו שחטא לו שיבקש ממנו מחילה כדאמר, ר' זירא ממצי נפשיה. אמר ר' יוסי בר חנינא כל המבקש מטו מחבירו אל יבקש יותר מג' פעמים, שנאמר אנא שא נא ועתה שא נא. ומניין שלא יהא המוחל אכזרי, שנאמר ויתפלל אברהם אל האלקים וגו'. אמר רבא כל המעביר על מידותיו מעבירין לו על כל פשעיו. [ראב''ן].
------
מצוה לבקש מחילה ביום הכפורים ולעשות שלום ולעמוד על רגליו ביום הכפורים בבית הכנסת כדאמ' בפרק דר' אליעזר [פמ''ו] אמר סמאל לפני הקב''ה יש לך אחד כמלאכי השרת יחפי רגל ביום הכפורים ואין בהם אכילה ושתיה ואין להם קפיצה, שישראל עומדין על רגליהם ועושין שלום ביניהם. [פירוש התפילות לר''י ב''ר יקר].
------
גרסינן בפרק כל כתבי הקודש [שבת קט''ז ע''א], בעא מיניה רב יוסף בר חבי שמיא מרבי אבהו, הני ספרי דבי אבידן מצילין אותן מפני הדליקה או אין מצילין אמר לו אין ולא ורפיא בידיה. ועיין למעלה בסדר ביריא שכתבתי ההיא דגיטין פרק השולח אין לוקחין ספרים תפלין ומזוזות מן הגוים יותר על דמיהן. גרסינן בשלהי יומא רמי ליה רב יוסף בר חבי שמיא לרבי אבהו תנן עבירות שבין אדם לחבירו אין יום הכיפורים מכפר עד שירצה את חבירו. ורמינהו אם יחטא איש לאיש ופיללו אלהים ואין אלהים אלא דיין. אי הכי אם לשם יחטא איש וגו'. הכי קאמר אם יחטא איש לאיש ופללו דיינין. ואם לשם יחטא מי יתפלל לו, תשובה ומעשים טובים. אבל איש באיש בדברים שבינו לחבירו בלא דיינים, אין נמחל לו עד שירצה את חבירו. כדתנן בפרק החובל [ב''ק צ''ב ע''א] אע''פ שנותן לו כל ממון שבעולם אין נמחל לו עד שיבקש ממנו שנאמר השב אשת האיש מ''מ, אע''פ שהשבתה ויתפלל בעדך וחיה. והמוחל לא יהיה אכזרי על עלבונו. כמו ששנינו בברייתא בהשולח [גיטין ל''ו ע''ב] הנעלבין ואינן עולבין שומעין חרפתן ואינן משיבין עושין מאהבה ושמחין ביסורין עליהן הכתוב אומר ואוהביו כצאת השמש בגבורתו, עד אז תקרא וה' יענה.
גרסינן בתוספתא בב''ק [פרק] י''ג אבות נזיקין [פ''ט הי''א], החובל בחבירו אע''פ שלא ביקש החובל מהנחבל הנחבל צריך לבקש עליו רחמים שנאמר ויתפלל אברהם וכו'. וכן אתה מוצא בריעי איוב שנאמר ועתה קחו לכם שבעה פרים ושבעה אילים וגו' עד ואיוב עבדי יתפלל עליכם וגו' והשם שם שבות איוב וגו'. רבי יהודה אומר משום רבן גמליאל הוא היה אומר ונתן לך רחמים וריחמך והרבך, סימן זה יהא בידך כל זמן שאתה רחמים הרחמן ירחם עליך. וכולה מתניתא גרסינן לה בירושלמי פרק החובל [ב''ק פ''ח ה''ז]. ומסיק הירושלמי רב אמר אדם שסרח על חבירו תחילה והלך וביקש ממנו פעם ראשונה ושניה ושלישית ולא קיבלה ממנו מה יעשה יעשה שורה של בני אדם ויפייסנו לפניהם, הדא הוא [דכתוב] ישור על אנשים וגו' ויאמר חטאתי וישר העויתי ולא שוה לי. בגמרא דידן בפרק בתרא דסדר יומא. ומסיק הירושלמי ואם עשה כך מה כתוב אחריו פדה נפשי מעבור בשחת. א''ר יוסה בן יוסה הדה דתמר באותו שלא הוציא עליו שם רע אבל באותו שהוציא עליו שם רע אין לו מחילה עולמית. ובגמרא דידן [ב''ק צ''ג ע''א] א''ר יצחק לעולם יהיה אדם מן הנרדפין ולא מן הרודפין שאין לך נרדף בעופות יותר מתורים ובני יונה והכשירן הכתוב לגבי מזבח. ועוד בההיא שמעתא רב יוסף בר חבי שמיא, בהלכה דהעושה שורה של עשרה בני אדם. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב יוסף בר חבי שמיא].
------
ערב יום הכפורי' מנהג לטבול ולבקש מחילה כל מי שחטא לחבירו כדאשכחן ברב דאזל לגבי ההוא טבחא במעלי יומא דכיפורי וגבי ר' חנינא תריסר מעלי יומא דכיפורי והראיה שטובלין מדאמר במדרש ר' תנחומא סוף פרשת ואתחנן שמע ישראל וגו' רבנין אמרי אבל ביוה''כ שהן נקיים כמלאכים אומרים אותו בפרהסיא ואמרי' בפדר''א בפרק מ''ו ראה סמאל שלא מצא חטא בישראל ביוה''כ ואמר לפני הקב''ה רבש''ע יש לך עם אחד בארץ כמלאכי השרת מה מלאכי השרת יחופי רגל אף ישראל כן ביוה''כ מה מלאכי השרת אין להם קפצין אף ישראל כן עומדים על רגליהם ביוה''כ מה מה''ש אינם אוכלים ושותים אף ישראל כן ביוה''כ מה מה''ש נקיים כך ישראל נקיים מכל חטא ביוה''כ מה מה''ש שלום ביניהם כך ישראל שלום ביניה' ביוה''כ והקב''ה שומע עדות מפי קטיגור שלהם ומכפר על המזבח ועל המקדש ועל הכהנים ועל כל הקהל מקטן ועד גדול ומדקאמר שישראל נקיים דהיינו שטבלו [ש''מ] שכן מנהג בישראל לטבול בעיוה''כ. ומיכן כמו כן סמך לאותן שעומדים ביוה''כ כל היום. ומדקאמר שיש לישראל שלום ביניהם ביוה''כ ש''מ שכך הוא רגילות ומנהג ביוה''כ לכל מי שחטא לחבירו שמבקש ממנו מחילה בעיוה''כ ויהיה כל יוה''כ שלום ביניהם דומיא דמלאכי השרת. ובמדרש שובה מצאתי יתברך שמו של הקב''ה ויתעלה זכרו שהוא מחבב את ישראל ותיקן להם עשי''ת שאפילו יחיד עושה בהן תשובה מקבלין תשובתו כתשובת ציבור לפיכך צריכים כל ישראל להחזיק בתשובה ולעשות שלום בין איש לחבירו ולמחול זה לזה בערב יוה''כ כדי שיתקבלו תשובתן ותפילתן לפני הקב''ה בחיבה ובשלום ואהבה יתירה. בתנחומא פרש' וה' פקד את שרה ילמדינו רבי' אם יהיה קטטה בין אדם לחבירו באיזה צד מתכפר לו ביוה''כ כך שנו רבותינו עבירות שבין אדם למקום יום הכיפורים מכפר שבינו ובין חבירו אין יוה''כ מכפר עד שירצה את חבירו ואם הלך לרצותו ולא קיבל עליו מה יעשה אר''י בן דורמסקית זה סימן יהיה בידך כל זמן שאתה מרחם על חבירך יש לך רחמים ואם אין אתה מרחם על חבירך אין לך רחמים ומה יעשה א''ר שמואל בר נחמני יביא עשרה בני אדם ויעמידם שור' אחת ויאמר להם קטטה היתה ביני ובין פלוני והלכתי לרצותו ולא קיבל עליו והקב''ה רואה שהשפיל עצמו מרחם עליו שנאמר ישור על אנשים וירצהו ויאמר חטאתי וישר העויתי ולא שוה לי אם עשה כן מה כתיב אחריו פדה בשלום נפשו מעבור בשחת. ובירושלמי דפ' יום הכפורי' [הלכה ז'] שמואל אמר ההן דחטא לחבריה צריך למימר ליה סרחית עלך [ואין קבלות הא טבאות] ואי לא אייתי בני נש ומפייס ליה קומיהון הה''ד ישור על אנשים וגו' [וכו'] מת צריך מפייסיתיה על קבריה ומימר לו סרחית עלך וה''נ אמרי' בפרקין ואם מת (א''ר יוסף אמר ר' אבהו) [א''ר יוסי בר חנינא] מביא עשרה בני אדם ומעמיד לו על קברו ואומר חטא חטאתי לאלקי ישראל ולפלוני זה ומסיים בירושלמי התם במה דברים אמורים בשאר עבירות אבל המוציא שם רע על חבירו אין לו מחילה עולמית. נהגו הקדמונים שבקהילות ריינוס שאומרי' שתקנת הקדמונים וחרם שלא להוציא ש''ר על המתים שהן שוכני עפר ורבים תמהו מה ראו על ככה ואמר מורי רבי' אב''י העזרי כי כוונו להגדה דר' תנחומא דגר' פרש' ואתחנן אמר משה לפני הקב''ה רבש''ע כל הכעס עלי למה וכו' עד חטאת בו' עונות אמרת שלח נא ביד תשלח. ומאז באתי אל פרעה. לא ה' שלחני. אם בריא' יברא ה'. שמעו נא המורים. הנה קמתם תחת אבותיכם תרבות אנשים חטאים [וכי] אברהם יצחק ויעקב אנשים חטאים היו שאמרת לבניהם כך אמר לפניו ממך למדתי שאמרת את מחתות החטאים האלה בנפשותם א''ל הקב''ה אני אמרתי בנפשותם ולא באבותם. [או''ז הלכ' ערב יוה''כ סימן רע''ז].
------
כתיב [ש''א ב'] אם יחטא איש לאיש ופללו אלקים ואתוקם דמאן אלקים דיינא וה''ק איש לאיש ופללו אלקים ימחול לו ואם לה' יחטא מי יתפלל בעדו תשובה ומע''ט, למדנו הנה שאין יוה''כ מכפר עבירות שבין אדם לחבירו עד שירצה אותו והמקניט חבירו אפי' בדברים צריך לפייסו שנאמר [משלי ו'] בני אם ערבת לרעך תקעת לזר כפך נוקשת באמרי פיך עשה זאת איפה בני והנצל אם ממון ערבת לו שיש בו לידך לך התרפס התר לו פסת היד ושלם לו ממונו ואם לאו אלא שנוקשת באמרי פיך והקניטתו ורהב רעך הרבה עליו ריעים בפיוסים וצריך לפייסו בשלש שורות של שלש שלש בני אדם שנאמר [איוב ל''ג] ישור על אנשים ויאמר חטאתי וישר העותי ולא שוה לי, והמבקש מחילה מחבירו אינו חייב לבקש יותר מג' פעמים שנאמר אנא שא אבל תלמיד אצל רבו או גדול ממנו הולך וחוזר עד שמפייסו שהרי רב הלך אצל ר' חייא י''ב ערבי יה''כ לפייסו ולא נתפייס כדי שירד לבבל ללמוד תורה ואמרינן בגמ' דר' זירא כי הוה לאינש מילתא בהדיה הוה ממצי ליה נפשיה וחליף ואתי קמיה כי היכי דניתו ונפקא ליה מדעתיה ולישתעי בהדיה וחייב הוא שיתפייס לו דאמר רבא כל המעביר על מדותיו מעבירין לו על פשעיו שנא' נושא עון ועובר על פשע למי נושא עון למי שעובר על פשע וההיא דאמרי' [לעיל כ''ג ע''א] כל ת''ח שאינו נוקם ונוטר כנחש אינו ת''ח הא אוקימנא בצערא דגופיה ונקיט ליה בלביה עד דמפייס ליה ואפייס ולא תקום ולא תטור בממון הוא דכתיב כדתניא איזו היא נקימה וכו'. [אהל מועד שער ראשית חכמה דרך ח'].
------
א''ר יצחק כל המקניט את חבירו אפילו בדברים צריך לפייסו. שנ' בני (אדם) [אם] ערבת לרעך תקעת לזר כפך וגו' לך התרפס ורהב רעיך (משלי ו'). אם ממון יש לו בידך התר פיסת יד. ואם לאו הרבה עליו ריעים. אמ' רב חסדא וצריך לפייסו בשלשה שורות של בני אדם. שנ' ישור על אנשים ויאמר חטאתי וישר העויתי ולא שוה לי. א''ר יוסי בר' חניניא. המבקש מטו מחבירו אין צריך לפייסו. יותר משלשה פעמים. שנא' אנא שא נא. ועתה שא נא (בראשית ג'). ואם מת. אמ' רב יוסף בר חנינא אמ' ר' אבהו מוליך עשרה בני אדם ועומד על קברו ואומ' חטאתי לי''י אלהי ישר' ולפלוני חטאתי שחבלתי בו. [מחזור ויטרי סימן שמ''ה].
------
המקניט את חבירו אפילו בדברים צריך לפייסו, וכל שכן אם נתחייב לו ממון, שנ' [משלי ו'] [בני] אם ערבת לרעך תקעת לזר כפיך נוקשת באמרי פיך עד לך התרפס ורהב רעך, אם ממון יש לו בידך התר לו פסת יד, ואם אין לו ממון בידך אלא נוקשת באמרי פיך הרבה עליו ריעים. וצריך לפייסו בשלש שורות שלשלשה בני אדם, שנ' [איוב ל''ג] ישור על אנשים ויאמר חטאתי וישר העויתי ולא שוה לי. [פסקי ריא''ז].
------
המקניט את חברו אפילו בדברים, צריך לפייסו בדברים, ואם לא רצה למחול לו, צריך לפייסו בשלשה שורות של [שלשה] בני אדם זו אחר זו. לא רצה למחול לו, מניחו והולך לו. וזה שלא מחל לו נקרא אכזרי. יש מן הגדולים שפסק, בד''א, בשלא הוציא עליו שם רע, אבל אם הוציא עליו שם רע לא נקרא אכזרי, אם אינו מוחל לו, שהמוציא שם רע על חברו אין לו מחילה עולמית. המקניט חברו בדברים מרבה עליו רעים, והולך ובא לפניו אפילו מאה פעמים, עד שימחול לו. לפי שאסור לאדם שיהיה אכזרי, ולא יתפייס, אלא יהיה נוח לרצות וקשה לכעוס. ובשעה שמבקש ממנו החוטא למחול לו מוחל לו בלב שלם ובנפש חפצה. ואפילו הצר 
לו הרבה, ואפילו חטא לו הרבה, לא יקום ולא יטור, וזהו דרכם של זרע ישראל הנכון. אבל הגוים ערלי לב אינו כן, אלא, עברתם שמרה נצח. וכן הוא אומר על הגבעונים, לפי שלא מחלו, והגבעונים לא מבני ישראל המה, לר''ם. החובל בחברו או הקניטו בדברים, ומת חברו, ולא בקש ממנו מחילה, מביא עשרה בני אדם על קברו, ומתודה לפניהם, ואומר, חטאתי לה' אלקי ישראל ולפלוני זה שחבלתי בו, ושאמרתי לו כך וכך. [הבתים — שערי תשובה שער ראשון].
------
ומאן דצעריה לחבריה או אפסדי' לממוניה הוא מטא עידנא למיפייסיה ולא מתכפר ליה עד דפייסיה. ועבירות דבינו ובין המקום יום הכיפורים מכפר. ואם צעריה לחבריה אפי' בדברים צריך למיפייסיה שנ' בני אם ערבת לרעך תקעת לזר כפיך. נוקשת באמרי פיך. עשה זאת אפוא בני והנצל. אם ממון יש לך בידך התר לו פיסת יד, ואם לאו הרבה עליו רעים ויפייסהו בג' שורות בני אדם, והמוחל אל יהא אכזרי, ויתן אל לבו כי מחר ישקלו יחד במאזני צדק, על כן יעבור על מדותיו באמור לו אחיו חטאתי ועויתי. ואם אכזרי הוא נקי ילך האחר לביתו, ונאמן הדיין לשלם לאיש כמעשהו. ואם מת יוליך עשרה בני אדם על קברו ויאמר חטאתי לי''י אלהי ישראל ולפלוני שעשיתי לו. מאי דכתי' מכל חטאתיכם לפני י''י תטהרו, חטא שאין מכיר בו אלא י''י יום הכיפורים מכפר. וא''ר יוחנן [כריתות ו' ע''ב] אחד עשרה סממנין נאמרו למשה רבי' ע''ה, ואלו הן סמים תרי, נטף ושחלת וחלבנה ג', הא חמשה, סמים חמשה, הא עשרה, ולבונה זכה, הא חד סרי. ואעפ''י שחלבנה ריח רע, והוא רמז לתענית ציבור שאין בו מפושעי ישראל אינו תענית. ויחיד דלא גמר אתה יודע ואתה נותן, נפיק ידי חובתיה באבל אנחנו חטאנו, ודויי מתכפר לו, ועמך כולם צדיקים, וראוין כולם לכפרה. [ספר נייר הלכ' יוה''כ].
------
ודורות הראשונים נהגו לבקש מחילה זה לזה בערב קודם תפלה כדי שימחול להם המלך המוחל. ואסור לאדם להיות קשה אלא יתפייס ויהיה נוח לרצו' וקשה לכעוס ובשעה שיבקש ממנו החוט' למחול לו מוחל בלבב שלם אפי' הצר לו הרב' וחטא לו הרבה לא רצה למחול לו מביא שורה ג' בני אדם מרעיו ופוגעין בו ומבקשים ממנו לא נתרצה מביא אחרת וכן שלישית לא רצה מניחו והולך לו וזה שלא מחל הוא החוטא ועליו ליתן הדין ואם היה רבו הולך ובא אפילו אלף פעמים עד שימחול לו ואם מת חברו קודם שיבקש לו מחילה מביא עשרה בני אדם ומעמידן על קברו ואומר להם חטאתי לה' אלהי ישראל ולפלוני זה שעשיתי לו כך וכך ואם היה חייב לו ממון יחזירנו ליורשיו ואם לא היה נודע לו יורש יניחנו בב''ד ויתודה ויתכפר לו. גרסינן בגמרא ר' זירא כד הוה ליה מלתא בהדי אנשי ממצי ליה נפשיה וחליף ותאני קמיה כי היכי דתפיק ליה מדעתיה ונשתעי קמיה רב הוה פסיק סדרא קמיה דר' חנינא בר אבא אתא ר' חייא אמר [ע''ב] ליה הדר לרישא אתא ר' ישמעאל אמר ליה הדר לרישא אתא ר' חנינא אמר ליה הדר לרישא לא בעי למהדר אמר כולי האי נהדר וניזיל לא הדר אקפד ר' חנינא אזל בתריה תליסר יומי דכפורי ולא איפייס והיכי עביד הכי והא''ר יוסי בר חנינא כל המבקש מטו מחבירו אל יבקש יותר מג' פעמים שנא' אנא שא נא וכו'. ור' חנינא היכי עביד הכי והאמר רבא כל המעביר על מדותיו מעבירין לו על כל פשעיו אמרי חלמא חזא ליה לרב דזקפוה בבבל אמר לא איפייס מיניה כי היכי דליזיל ולגמור אורייתא בבבל וליהוי ראש ישיבה ועוד גרסינן רב הוה ליה מלתא בהדי דההוא טבחא שלח ליה תריסר ירחי שתא ולא אתא כי מטא תעלי יומא דכפורי אמר איזיל אנא פגע ביה ר' הונא א''ל זיל דלית ליה מלת עסקא בהדך הוה פליג רישא פלט נרגא מקמי וקטליה. תניא הנעלבין ואינן עולבין שומעין חרפם ואינן משיבין עושין מאהבה ושמחין ביסורין עליהם הכתוב אומר ואוהביו כצאת השמש. [ארחות חיים הלכ' ערב יום הכפורים סימנים ט'—י'].
------
וכמה קשה כח המחלוקת שהרי ב''ד של מעלה אין עונשין עד כ' שנה וב''ד של מטה בני י''ג שנה ובמחלוקת קרח נאבדו אף יונקי שדים. וגם ארז''ל מותר לומר לשון הרע על בעל המחלוקת שנאמר ואני אבוא אחריך ומלאתי את דבריך. וגם אמרו מפני מה נהרג אדוניה בן חגית עילה מצאו להרוג בעל המחלוקת. ואם אדם יודע שחטא לחברו אל יתבייש ממנו לשאול לו מחילה ואפילו הוא נחשב לגדול וחבירו לקטן כי כולנו בני איש אחד נחנו. וכן מצינו רב שהיה גדול הדור שהלך לבית ההוא טבחא בערב יום הכפורים לפייסו. וכ''ש שיש לאדם לבקש מחילה מחברו דאית ליה מלתא בהדיה דאפילו נתן לו כל ממון שבעולם אינו נמחל לו עד שיבקש ממנו מחילה שנאמר ועתה השב אשת האיש כי נביא הוא ויתפלל בעדך ומנין שלא יהיה המוחל אכזרי שנאמר ויתפלל בעדך וחיה. וידוע יהיה לכל אדם שאם לא ימחול אין הקב''ה מוחל לו שנאמר נושא עון ועובר על פשע למי נושא עון למי שעובר על פשע. וכן מצינו בר' אליער הגדול שירד לפני התיבה ואמר כ''ד רננות ולא נענה. בא ר' עקיבא וירד אחריו אמר אבינו מלכנו ונענה יצתה בת קול ואמרה לא מפני שזה גדול מזה אלא שזה מעביר על מדותיו. ואם לא מחל בפעם ראשונה יבקש ממנו מחילה עד ג' פעמים ויותר אל יבקש. ואם מת יביא עשרה בני אדם על קברו ויאמר חטאתי לי''י אלהי ישראל ולפלוני זה שעשיתי לו כך וכך. (וישטח) [וישתטח] על קברו ואם כהן הוא שאסור להשתטח ישתטח רחוק ד' אמות ויאמר חטאתי וכו'. ירושלמי אמר ר' יוסי הדא דתימא בשאר עבירות אבל במוציא שם רע אין לו מחילה עולמית. [ארחות חיים דין כבוד אב ואם והדור פני זקנים ואהבת החברים סימן ה'].
------
עד שירצה חבירו ואפילו גדול לקטן כדאשכחן רב דאזיל לגבי טבחא. אמר רב יצחק כל המקניט חבירו אפי' בדברים צריך לפייסו בשלש שורות של שלשה בני אדם ואם מת אמר רבי יוסי מביא בני אדם על קברו ויאמר חטאתי להשם אלקי ישראל ולפלוני זה, וכל המבקש מחבירו אין צריך לבקש יותר משלשה פעמים, דוקא חבירו אבל רבו עד דמפייס ליה, וכל תלמיד חכם שאינו נוקם ונוטר עד דמפייסו ליה בדברים אינו ת''ח ת''ר כ''ד דברים מעכבין התשובה עי' בג' (האלפסי מביאם דף שי''ט בפרק זה ור''ן כתב לא ידעתי היכן היא שנויה). [האגודה].
------
ואם לאו, אלא שהכעיסו בדברים, ירבה עליו רעים שיבקשו ממנו שימחול לו. בשלשה חבורות של שלשה שלשה, דכתי' [איוב ל''ג] ישור שורה, ואין שורה פחותה משלשה בני אדם וכתי' חטאתי חד, וישר העויתי, תרי, ולא שוה לי תלתא. עשרים וארבעה דברים מעכבין את התשובה שמי שרגיל באחד מאלה לא יוכל לכוף את יצרו שלא ישוב בדרך הרעה שהורגל בה. [רבינו יהונתן מלוניל].
------
ולרבנו שלמה זצ''ל מצאתי, שנים שנתקוטטו זה עם זה והכה האחד את חברו, לאחר זמן בא ואמר לו אני מקבל כל ריצוי וקנס שיאמרו לי בי''ד ותמחול לי על מה שהעויתי, קפץ ונשבע מלמחול לו עולמית, וכשעברה חמתו נתחרט מן השבועה ורוצה למחול לו, ושאל ידידי לומר שנשבע זה לבטל את המצוה, שהרי כתיב [ויקרא י''ט] לא תקום ולא תטור את בני עמך, וכתוב בקבלה [מיכה ז'], נושא עון ועובר על פשע, ופירשו חכמים ז''ל [ר''ה י''ז ע''א] למי הוא נושא עון למי שהוא עובר על פשע, ולא חיילא שבועה, או דילמא, אינה בטול מצוה וחיילא שבועה. ואם תמצא לומר דחיילא שבועה, יכול הוא לנשקו ולדבר עמו באהבה ובחיבה הואיל ואינו מוציא מפיו מחילה או לא. כך נראה, משום שבועה לבטל את המצוה אין לדונו, דהתנן [ב''ק צ''ב ע''א], מנין שאם לא מחל לו שהוא אכזרי שנאמר [בראשית כ'], ויתפלל אברהם אל האלהים, ואי איתא, ליתני שהוא עובר בלאו דלא תקום ולא תטור את בני עמך, אלא ודאי אין לדונו בלא תטור שהרי נתבזה ואי אפשר בלא נטירה. אלא מיהו אכזרי הוי כדמפרש תנא, ונקימה ונטירה כבר פירשו חכמים [יומא כ''ג ע''א], איזהו נקימה ואיזהו נטירה, אמר לו השאילני קרדומך א''ל איני משאילך, למחר א''ל השאילני מגלך, א''ל איני משאילך כדרך שלא השאלתני קרדומך זו היא נקימה. נטירה, א''ל השאילני קרדומך ולא השאילו, למחר א''ל השאילני מגלך, א''ל הילך, איני כמותך שלא השאלתני קרדומך זו היא נטירה. ועוד תנן [נדרים ס''ה ע''ב] גבי נדרים, פותחין מן הכתוב שבתורה ואומרין לו, אילו היית יודע שאתה עובר על לא תקום ולא תטור את בני עמך, ואהבת לרעך כמוך, וחי אחיך עמך, שמא יעני ואי אתה יכול לפרנסו, ואומר לו אילו הייתי יודע שכך היה לא הייתי נודר, הרי זה מותר. מדקתני פותחין לו, מכלל דלאו ביטול מצוה היא זו, דאי ביטול מצוה היא, למה ליה למפתח בחרטה, ומי שרי, והתנן [נדרים ט''ז ע''א] אין נשבעין לעבור על המצות, דלא חיילא שבועה כלל, אלא ודאי אין בכך ביטול מצוה, וכבר פרשו חכמים, איזהו בטול מצוה כגון, שנשבע שלא לעשות סכה, שלא ליטול לולב, ושלא להניח תפלין. ולחבקו ולנשקו, אי אפשר שאין לך מחילה גדולה מזו, שהרי כתובה בתורה שנאמר [שמואל ב' פי''ד], וישב אבשלום בירושלם שנתים ימים ופני המלך לא ראה, דכי נקט עליה מילתא מחמת אמנון שהרג, ובשעת מחילה כתיב [שם] ויבוא יואב אל המלך ויגד לו ויקרא אל אבשלום ויבוא אל המלך וישתחו אפים לפני המלך וישק המלך לאבשלום, מדאשתיק קרא ולא אמר הריני מוחל ש''מ הנשיקה מחילה מעלייתא היא, אלא הריני רואה תקנה לשבועתו, [יומא פ''ז ע''א] יביא עשרה בני אדם ויאמר בפניהם, נתחבלתי בפני כל ונשבעתי שלא למחול לו ואיני יודע מה לעשות, והלה נכנס ואומר חטאתי לה' אלהי ישראל ולפלוני זה שחבלתי בו, והם אומרים, שרוי לך ומחול לך ונמצאו שניהם יוצאין ידי שמים ומחילה קיימת, ומנא לן דבעינן עשרה, דאמר רב חסדא צריך לפייסו בשלש שורות של שלשה שלשה בני אדם, שנאמר [איוב ל''ג], ישור על אנשים, ויאמר חטאתי, ואמר רב יוסף בר חנינא, מת יוליך עשרה בני אדם ומעמידן על קברו וכו'. ומנא תימרא דעבדינן בנדרים כך. דתנן [נדרים מ''ג ע''א], המודר הנאה מחבירו ואין לו מה יאכל ילך אצל חנוני הרגיל אצלו ויאמר, איש פלוני מודר הנאה ממני ואיני יודע מה אעשה, והלה נותן לו, ובא לו ונוטל מזה, היה ביתו לבנות או גדרו לגדור ושדהו לקצור הולך אצל הפועלים ואומר, איש פלוני מודר הנאה ממני ואיני יודע מה אעשה, והן עושין ובאין ונוטלין שכרן מזה, וילפינן מינה דאגלויי דעתא הכא מילתא היא וזוכין בכך להיות ידו כידו והויא מחילה גמורה. ואי יהיב ליה קנס שרי ליה למישקליה שאין מחילה תלויה בקנס, דתנן [ב''ק צ''ב ע''א], גבי ה' דברים אע''פ שהוא נותן לו אינו נמחל שנאמר [בראשית כ'], ועתה השב את אשת האיש כי נביא הוא והתפלל בעדך וחיה. [שבלי הלקט דיני נדרים ושבועות סימן מ''ח].
------
ובשם רש''י ז''ל מצאתי, שנים שנתקוטטו זה עם זה, והכה האחד את חבירו, לאחר זמן בא ואמר לו, אני מקבל עלי כל רצוי וקנס שיאמר לי בית דין ותמחול לי על מה שהעויתי, קפץ זה ונשבע שלא למחול לו עולמית, וכשעברה חמתו נתחרט מן השבועה ורוצה למחול לו, שאל ידידי לומר אם הנשבע זה הוא נשבע לבטל את המצוה, שהרי כתיב לא תקום ולא תטור את בני עמך, וכתיב בקבלה נושא עון ועובר על פשע, ופירשו חכמים למי נושא עון למי שעובר על פשע ולא חיילא שבועה, או דילמא אינה בטול מצוה וחיילא שבועה, יכול הוא לנשקו ולדבר עמו באהבה ובחיבה הואיל ואינו מוציא מחילה מפיו או לאיו. השיב, שאין לדונו משום שבועה לבטל מצוה היא, דהכי תנן, מנין שאם לא מחל שהוא אכזרי, שנאמר ויתפלל אברהם אל האלהים, ואם איתא שהוא מבטל מצוה הוה לו למיתני הוא עובר בלאו, שנאמר לא תקום ולא תטור את בני עמך, אלא ודאי אין לדונו בלא תטור שהרי נתבזה ואי אפשר בלא נטירה אלא מיהו אכזרי הוא כדמפרש תנא. ועוד נראה שאין לדונו משום שבועה לבטל מצוה דתנן גבי נדרים, פותחין מן הכתוב בחרטה, אומר לו, אילו היית יודע שאתה עובר על לא תקום ולא תטור את בני עמך, ואהבת לרעך כמוך, וחי אחיך עמך, שמא יעני ואי אתה יכול לפרנסו, ואומר הוא, אילו הייתי יודע שכך היה לא הייתי נודר הרי זה מותר, ומדקתני פותחין לו, מכלל דלאיו בטול מצוה הוי, דאי בטול מצוה היא זו למה לי למפתח בחרטה, ומי שרי, והתנן, אין נשבעין לעבור על המצות דלא חיילא שבועה כלל, אלא ודאי אין בכך בטול מצוה, כגון שנשבע שלא לעשות סוכה שלא ליטול לולב שלא להניח תפלין. ולחבקו ולנשקו שאין לך מחילה גדולה מזו, שהרי כתוב בתורה וישב אבשלום בירושלים שנתים ימים ופני המלך לא ראה וזה היה עבור אמנון אחיו שהרג ובשעת המחילה כתיב ויבא יואב אל המלך ויגד לו ויקרא אבשלום ויבוא אל המלך וישתחו לו אפים לפני המלך וישק המלך לאבשלום ומדאשתיק קרא ולא אומר הריני מוחל, מכלל דנשיקה מחילה מעלייתא הוא. אלא איני רואה תקנה לשבועתו אלא שיביא עשרה בני אדם ויאמר בפניהם נשבעתי שלא למחול לו ואיני יודע מה לעשות והלה נכנס, ויאמר לו, חטאתי לה' אלהי ישראל ולפלוני זה שחבלתי בו, והם אומרים שרי לך ומחול לך, ונמצאו שניהם יוצאים מידי שמים ומחילה קיימת. ומנא לן דבעי י', דאמר רב חסדא צריך לפייסו בג' שורות של שלשה שלשה בני אדם, שנאמר, ישור על אנשים, ויאמר חטאתי וישר העויתי ולא שוה לי, ואמר רב יוסף יוליך עשרה בני אדם ומעמידן וכו'. ומנא תימרא דעבדינן בנדרים כך, דתנן המודר הנאה מחבירו ואין לו מה יאכל ילך אצל חנוני הרגיל אצלו ויאמר איש פלוני מודר הנאה ממני ואיני יודע מה אעשה, והן עושין ובאין ונוטלים שכרם מזה, וילפינן מהא דאגלויי דעתא הכא מלתא היא, וזוכין בכך להיות ידו כידו והויא מחילה גמורה. [שבלי הלקט הקצר דיני נדרים ושבועות סימן מ''ח].
------
והמבקש מטו מחבירו אינו חייב לבקש [ממנו] יותר משלשה פעמים, שנ' [בראשית נ'] כה תאמרון ליוסף אנא שא נא ועתה שא נא. וכיון שמבקש ממנו [מטו] שלשה פעמים בשלש שורות [שוב אינו צריך], ואם [נתחייב לו ממון וכבר] נתן לו (ממון) כבר נפטר ממנו, וזה שאינו מוחל לו [הוא] נקרא אכזרי. במה דברים אמורים לחבירו, אבל לרבו צריך לפייסו עד שיתפייס. מת זה שנתחייב לבקש ממנו מטו, מוליך עשרה בני אדם ומעמיד אותן על קברו ואומר חטאתי לה' אלהי ישראל (ולזה) [ולפלוני זה] שחבלתי בו. יש מגדולי ישראל שהיה ממציא עצמו [ועובר] לפני מי שהקניטו, אולי יבקש ממנו מחילה וימחול לו. לעולם יהא אדם מן הנרדפין ולא מן הרודפין, שאין לך נרדף בעופות יותר מתורים ובני יונה והכשירן הכתוב לגבי מזבח, כמבואר בפרק החובל [ב''ק צ''ג ע''א]. בני אדם שהן עלובין ואינן עולבין שומעין חרפתן ואינן משיבין עושין מאהבה ושמחין בייסורין, עליהם אמר הכתוב [שופטים ה'] ואוהביו כצאת השמש בגבורתו, אע''פ שאינן משיבין על חרפתן ראוי להם לתפוש הדבר בלבם. אמרו חכמים כל תלמיד חכם שאינו נוקם ונוטר כנחש אינו תלמיד חכם, שאין לו לתלמיד חכם להקל (על עצמו) [בעצמו] בעיני העם, ולא אסרה תורה נקימה [ונטירה] כמו שנ' [ויקרא י''ט] לא תקום ולא תטור את בני עמך אלא בדבר שבממון. כיצד, אמר לו השאילני מגלך אמר לו לאו, למחר אמר לו אותו השאילני קרדומך אמ' לו איני משאילך כדרך שלא השאלתני, זו היא נקימה. אי זו היא נטירה, אמ' לו השאילני מגלך אמ' לו לאו, למחר אמ' לו השאילני קרדומך, אמ' לו הילך, איני כמותך שלא השאלתני, זו היא נטירה, שנוטר בלבו על חבירו שלא השאילו את שלו, אבל על צער גופו ראוי לו ליקום וליטור. ולא אמרו כל המעביר על מדותיו מעבירין לו על כל פשעיו אלא שאם מפייסין אותו מתפייס, ולא יהיה נוח לכעוס וקשה לרצות ואכזרי למחול, וכל זה מבואר למעלה בפרק שיני [כ''ג ע''א]. [פסקי ריא''ז].
------
ומצינו עשרה מילי דחסידותא דהוה נהוג בהון רב, ובתריה לא יכלו כולהו שמעיה לאחזוקי בהון, וכל חד מנהון אחזוק בחדא מנהון. חדא דלא הוה מסגי ארבע אמות בקומה זקופה. [ונהג רב יהודה אחריו]. שנייה דלא הוה מסגיא ארבע אמות בגלוי הראש, ונהג רב הונא אחריו. שלישית דהוה מקיים שלש סעודות בשבת, ונהג רב נחמן אחריו. רביעית דלא הוה מביט לצדדין. חמישית דאפילו לפניו לא היה מביט, דמאן דאתי לנגדו לא הוה ידע ליה, עד דשמיע קליה, ונהגו רב ששת ורב יוסף אחריו, ולא יכלו לעמוד בה וסמו עיניהם. ששית כד הוה עייל לבי מדרשא הוה (מפסיק) [מקיף] (ופסע) ולא הוה פסע ועייל קמיה רבנן כד גרסי, ולא הוה מטרח ציבורא, ונהגו רבי זירא ואביי אחריו. שביעית דלא הוה אכיל בסעודת הרשות, משום חלב ודם וגיד הנשה. שמינית דכל דקפיד עליה אזיל איהו לגביה ומפייס ליה, כדגרסינן בפרק יום הכפורים רב אזיל לגבי האי טבחא, ונהג מר זוטרא בריה דרב נחמן אחריו, [תשיעית שהיה רגיל בתפילין, ונהג רב ששת אחריו]. עשירית שהיה קולו ערב, והיה רגיל לירד לפני התיבה, ולהיות מתורגמן לרבו ולכל מי שצריך, לקיים מה שנאמר כבד את ה' מהונך [משלי ג' ט']. [האורה לרש''י, בפתיחה].
------
לאהוב את חבירו דכתיב (ויקרא י''ט) ואהבת לרעךא) כמוך, ובכלל זה הבא' שלום שבין אדם לחבירו ומכריעו לכף זכותב). לאהוב את חבירו אמר רבי עקיבא כלל גדול בתורה ואהבת לרעך כמוךג). הוסיף בן עזאי ואמר גדול הימנו שנאמר כי בצלם אלהים עשה את האדם. פי' אף על פי שאינו מקפיד על כבוד עצמו יש לו להקפיד על כבוד חבירו. ובכלל מצוה זוד) יש הבאת שלום שבין אדם לחבירו. ודוד המלך כתב בספרו, בקש שלום ורדפהו. ודע והבן כי מאד גדול השלום דאמר רבי יוחנן בית ראשון למה נחרב על שהיו בו ג' עבירות עכו''ם וג''ע וש''ד. בית שני למה נחרב. מכירים אנו שגדולים בתורה ובגמילות חסדים היו. אם כן מפני מה נחרב מפני שהיה בהם שנאת חינם. ונרמז בראשי תיבו' ד''איכה ''ישבה ''בדד ''העיר ''רבתי ''עם ''היתה. איב''ה רע''ה. וזה הוא דבר הנראה לעינים כי גדול עונש שנאת חנם מאד כי אותם שהיה בהם ג' עבירות נגאלו אחר ע' שנה. ואותם שהיה בהם רק שנאת חנם לא נתגלה קצםה). וגדול השלו' שהרי הקב''ה שינה בוו). ואפי' ישראל עובדי עכו''ם ושלום ביניהם אין מדת הדין יכולה ליגע בהם. שנאמר (הושע ד') חבור עצביםז) אפרים הנח לו, אבל חלק לבם עתה יאשמו. צא ולמד מדור המבול ודור הפלגה איזה חטאתם מרובה שהרי דור הפלג' בקשו לשלוח יד בעיקר שנאמר (בראשית י''א) ונעשה לנו שם, ודור המבול לא פשטו יד בעיקר, אלו נשטפו ואלו לא נשטפו. אלא שדור המבול היו גזלנים וחמסנים ושונאים זה את זה לכך נשטפו, ודור הפלגה כתיב (בראשית י''א) בהו, ויהי כל הארץ שפה אחת ודברים אחדים, ולפיכך לא נשטפו. וגדול השלום שהרי בקש הקב''ה כלי לברך את ישראל ולא מצא כלי טוב מחזיק כל הברכות אלא שלום שנאמר (תהלים כ''ט) ה' עוז לעמו יתן ה' יברך את עמו בשלום. וברכת כהנים חותמת בשלום וי''ח ברכות חותמים בשלום. ואם אדם יודע שחטא לחבירו אל יתבייש מלבקש ממנו מחילה אפי' נחשב לקטן כי כולנו בני איש אחד אנחנו. ומצינו שרב שהיה גדול הדור הוה לי[ה] מילתא בהדי ההוא טבחא הלך ערב י''כ בבית של אותו הטבח לפייסו. ופיו הכשילו לאותו טבח ואמר למה בא רב כאן וכי סבור את שמת אני ונשל הקרדום מידו והרג את עצמוח) וכל שכן שיש לאדם לשאל סליחה ומחילה מחבירו דאית ליה מילתא בהדיה שאפילו נותן כל ממון שבעול' אינו נמחל לו עד שיבקש ממנו מחילה שנאמר (בראשית כ') ועתה השב אשת האיש כי נביא הוא וגו'. ומניין שלא יהיה המוחל אכזרי שנאמ' ויתפלל בעדך. ודין הוא שימחול שהרי הוא צריך שימחול הקב''ה על כל מה שעשה ועיוות. וידוע יהי' לו שאם לא ימחול אין הקב''ה מוחל לו כדכתיב נושא עון ועובר על פשע, למי הוא נושא עון למי שעובר על פשע. וכן מצינו ברבי אליעזר שירד לפני התיבה ואמר עשרים וארבע רננות ולא נענה ובא רבי עקיבה ואמר אבינו מלכנו חטאנו לפניך ונענ', ויצא' בת קול ואמרה לא מפני שזה גדול מזה אלא מפני שזה מעביר על מדותיו, וזה אינו מעביר על מדותיו. ואם לא מחל אליו בפעם ראשונה יבקש ממנו פעם שנייהט) עד ג' פעמים ויותר לא יבקש. ואם מת קודםי) יביא עשרה בני אדם על קברו ויאמר אנא חטאתי לה' אלהי ישראל ולפלוני שדברתי עליו. ואשוב לעניין ראשון כמה גדול המחלוקת שהרי ב''ד שלמטה אין עונשין עד י''ג שנה ובית דין שלמעלה עד עשרים. ובמחלוקת קרח אבדו אפילו יונקי שדים. יא) וגם אמרו חכמים (ירושלמי דפאה ופ' השלום) מותר לספר לשון הרע על בעלי המחלוקתיב) שנאמר (מלכים א' א') ואני אבוא אחריך ומלאתי את דבריך. וגם אמרינן (שם) מפני מה נהרג אדוניה. עילה מצאו להרוג בעלי המחלוקת. וגם משל הקדמוני יהיה לעד, אם יקשור אדם ג' שבטים יחד לא ישברם גבור שבגבורים, וכשהם אחדים נפרדים אפילו חלש שבחלשים ישברם. והנה לכל השנאו' יש תקוה חוץ מאותה שנאה של קנאה, לכך ירחק אדם לבו מן הקנאה כי היא מוציאתו מן העולם, כמו שאמרו חכמים (אבות פ''ד)יג), גם מביא רקב בעצמותיו שנאמר [משלי י''ד] ורקב עצמו' קנאה, ואשרי מי שאין בו קנאה, כרבי אחאי בן יאשיה שלא נרקבו עצמותיו. [סמ''ק סימן ח']. א) פי' כמוך במצות. אבל רשע שאינו מקבל תוכח' מות' לשנאותו דכתיב הלא משנאיך ה' אשנא. ב) ומכריעו לכף זכות פי' ורגיל לומר לא חטא בזה אלא בודאי לטובה נתכוין. ג) דעלך סני לחברך לא תעביד. ד) רמב''ם הל' דעות פ''ה שבועו' דף ל' ועיין יומא דף ט'. ה) ויש ליתן טעם גם לתשובת השואלים כי בבית ראשון היו בהם שלשה עבירות ולאחר שגלו חזרו בתשובה מאותן ג' עבירו'. אבל בית שני שחרב מפני שנאת חנם עדיין לא פסקה. ואעפ''כ הקב''ה בעת' יחישנה. ויסר ש''ח ממנו כדכתיב וסרה קנאת אפרים וגומר. ע''כ. ו) כי שרה אמרה ואדוני זקן. והקב''ה אמר לאברהם בשם שרה ואני זקנתי. ל''א שמעתי גדול השלום שהרי שם הקדוש ברוך הוא נמחק כדי לשים שלום בין איש לאשתו. 
ז) פיר[ו]ש עבודת עכו''ם. ח) משום דהשיב פריצות. ט) כמו שמצינו באחי יוסף שאמרו אנא שא נא. ועתה שא נא. ואין נא אלא לשון בקשה. וג' פעמים אמרו נא. י) שיבקש מחילה. יא) תנחומ', מחלקת ר''ת ''מכה ''חרון ''לוקה ''קללה ''תועבה. יב) ודוקא למלך כשר כמו נתן לדוד. 
יג) שבת קנ''ב ע''ב. (קנ''אה ר''ת ''קרח, ''נחש ''אופה ''המן, כולם נכשלו עבור קנאה). [הגהות רבינו פרץ על הסמ''ק סימן ח'].
------
לאהוב חבירו כדכתיב (ויקרא י''ט) ואהבת לרעך כמוךא). ובכלל זה הבאת שלום שבין אדם לחבירו ומכריעו לכף זכות. לאהוב חבירו, אמר רבי עקיבא (תורת כוהנים פרק ד') כלל גדול בתורה ואהבת לרעך כמוך והוסיף בן עזאי [גדול] ממנו כי בצלם אלו' עשה את האדם (בראשית ט') פירוש אף על 
פי שאינו מקפיד על כבוד עצמו יש לו להקפיד על כבוד הבריות, ובכלל מצוה זו הבאת שלום שבין אדם לחבירו ודוד המלך עליו השלום כתב בספרו (תהלים ל''ד) בקש שלום ורדפהו. ודע והבן כי מאד גדול השלום דאמר רבי יוחנן (שבת קכ''א) בית ראשון למה נחרב על שהיו בו שלוש עבירות עבודה זרה, וגילוי עריות, ושפיכות דמים, בית שני למה נחרבב) מפני שנאת חנם שהיה בו ונרמז בתחילת איכה בראשי תיבות א'י'ב'ה ר'ע'ה'ג) וזה דבר הנראה [לעינים] שעונש שנאת חנם גדול מאוד כי אותן שהיו בהן ג' עבירות הללו נגאלו מיד אחר ע' שנה ואותן שהיו בהן שנאת חנם לא נגלה קיצםד), ודע כי מאוד גדול השלום שהקדוש ברוך הוא שינה בו אפילו ישראל עובדי עבודה זרה ושלום ביניהם אין מידת הדין יכולה ליגע אליהן שנאמר (הושע ד') חבור עצבים אפרים הנח לו אבל חלק לבם עתה יאשמו, וצא ולמד מדור המבול ומדור הפלגה איזה חטאתם מרובה דור הפלגה שפשטו ידם בעיקר שנאמר (בראשית י''א) ונעשה לנו שם ודור המבול לא פשטו ידיהם בעיקר ואילו נשטפו ואילו לא נשטפו אלא דור המבול לפי שהיו גזלנים והיו שונאים זה את זה נשטפו ובדור הפלגה כתיב בהו [שם] ויהי כל הארץ שפה אחת ודברים אחדים, וגדול השלום שהרי ביקש הקב''ה כלי לברך בו את ישראל ולא מצא כלי מחזיק כל הברכות אלא השלום שנאמר (תהלים כ''ט) ה' עוז לעמו יתן ה' יברך את עמו בשלום, (עוקצין פרק ג' משנה י''ב), וברכת כהנים נמי חותמת בשלום ושמונה עשרה נמי חותם בשלום. ואם יודע אדם שחטא לחבירו אל יתבייש לשאל ממנו מחילה ואפילו הוא נחשב לגדול וחבירו נחשב לכלום כי כולנו בני איש אחד אנחנו ומצינו (יומא פ''ז) רב שהיה גדול הדור הוה ליה מילתא בהדיא ההוא טבחא בערב יום הכיפורים הלך לבית אותו טבח לפייסו ופיו הכשילו לאותו טבח ואמר למה בא רב לכאן ונשרה הקרדום מידו והרגה לאותו טבח, כל שכן שיש לו לכל אדם לבקש מחילה מחבירו דאית ליה מילתא בהדיא שאפילו נותן לו כל הממון שבעולם אינו נמחל לו עד שיבקש ממנו מחילה שנאמר (בראשית כ') ועתה השב אשת האיש כי נביא הוא ויתפלל בעדך, ומניין (ב''ק צ''ב) שלא יהא המוחל אכזרי שנאמר ויתפלל בעדך וגו', ודין הוא שימחול לו שהרי הוא צריך שימחול לו הקב''ה מה שעיוות, וידוע (ר''ה י''ז) שאם לא ימחול לו אין הקב''ה מוחל לו שנאמר (מיכה ז') נושא עון ועובר על פשע למי הוא נושא עון למי שהוא עובר על פשע, וכן מצינו (תענית כ''ה) ברבי אליעזר שירד לפני התיבה ואמר כ''ד רננות ולא נענה ובא רבי עקיבא ואמר אבינו מלכינו ונענה יצתה בת קול ואמרה לא מפני שזה גדול מזה אלא שזה מעביר על מידותיו וזה אינו מעביר על מידותיו, ואם לא מחל אדם בפעם ראשון ובקש ממנו עד ג' פעמים ויותר לא יבקשה) [ואם] מת יביא י' בני אדם על קברו ויאמר חטאתי לה' אלו' ישראל ולפלוני זה שדיברתי עליו. אשוב לענין הראשון כמה קשה המחלוקת (רש''י פ' קורח) שהרי בית דין של מטה אין מענישין עד י''ג שנה ובית דין של מעלה עד כ' ובמחלקתו של קורח נאבדו אפילו יונקי שדים וגם מותר לספר לשון הרע (ירושלמי פאה פ''א ה''א) על בעלי מחלוקת שנאמר (מלכים א') ואני אבא אחריך ומלאתי את דבריך וגם אמרו (שם) מפני מה נהרג אדוניה בן חגית עילה מצאו להרוג בעלי המחלוקת (ילקוט עמוס תקמ''ט), גם משל הקדמוני יהיה לעד אם יקשור אדם ג' שבטים ביחד גיבור שבגבורים לא ישברם ואם הם יחידים חלש שבחלשים קל ישברם. והנה לכל השנאות יש תקנה חוץ מאותה שהיא מפני הקנאה לכן ירחיק אדם בכל לבו מן הקנאה כי היא (מוציא אותו) [מוציאתו] מן העולם כמו שאמרו חכמים (אבות פרק ד') גם מביאה רקב בעצמות שנאמר (משלי י''ד) ורקב עצמות קנאה, ואשרי מי שאין לו קנאה כרב אחאי בר יאשיה שלא נרקבו עצמותיו (שבת קנ''ב)ו). א) דעלך סני לחברך לא תעביד (שבת ל''א). ב) דקים לן שגדולים בתורה היו ובגמילות חסדים. ג) ושנאת חנם איבה רעה שהעושה דבר לחבירו יודע לפייסו אבל שנאת חנם אינו יודע לפייסו, שמעתי. ד) ויש ליתן טעם קצת גם לתשובת המינים כי בבית ראשון שהיו בו ג' עבירות מיד כשגלו חזרו בהן אבל בית שיני שחרב מפני שנאת חנם עדיין לא פסקא ואעפ''י כן הקב''ה בעיתה יחישנה ויסיר שנאת חנם מבנינו שנאמר (ישעיה י''א) וסרה קנאת אפרים. [סמ''ק]. ה) כמו שאמר משה אנא שא נא, שמעתי. ו) תניא (בבא מציעא נ''ח) רבי יהודה אומר לא יתלה עצמו על המקח כשאין לו דמים שהוא המסור ללב וכן נאמר בו ויראת, (ויקרא כ''ה). תניא פרק הזהב (דף נ''ט) עם שאתך בתורה ובמצות אל תונו לא הזהיר הכתוב אלא על יראי השם. ואמרינן במדרש אם הונה אותך אתה רשאי להונותו שאינו קרוי עמיתך, ע''כ. מאי דכתיב (יהושע ט''ו) קינה ודימונה ועדעדה רב גביהא אמר ביה טעמא כל מי שיש לו קנאה — פי' כעס — על חבירו, פ''ה מחמת צער שצערו, ודומם עליה ומסירה מלבו הקב''ה עושה לו דין צקלג ודמונה וסנסנה אמר רב אחא כל מי שיש לו צעקת לגימה, שגוזל ממנו ויורד לחייו לשערי מזונותיו, ודומם שוכן בסנה עושה לו דין, עכ''ל. פ''ק דגיטין (דף ז'), מצאתי. דרש בר קפרא רגזן לא עלה בידו אלא רגזנותא, מעשה באשה שהלכה לשאב מים ונזדמנו לה מעיין מגן עדן ואחרה לבא ובא בעלה וכעס ושיבר כדה ונפלו המים על רגלו וחייתה המכה היינו לא עלה בידו אלא רגזנותו דאם לא היה כעסן היה מוכר אותן בדמים יקרים. עכ''ל פ''ק דקידושין. (דף מ''א). אמר רב חסדא כל השערים ננעלו חוץ משערי אונאה, בג' דברים גדולה אונאת דברים מאונאת ממון שזה ניתן להישבון וזה לא ניתן להישבון זה בממונו וזה בגופו זה נאמר ויראת וזה לא נאמר ויראת, וכל הצועק מאונאת דברים נענה מיד שנאמר (ויקרא כ''ה) כי אני ה'. תניא בתורת כהנים (פרשת בהר) לא תונו באונאת דברים הכתוב מדבר כיצד אם היה בעל תשובה לא יאמר לו זכור מעשיך הראשונים, אם היה בן גרים לא יאמר לו פה שאכל נבילות יבא וילמוד תורה, אם היו יסורין באים עליו לא יאמר לו זכור נא מי הוא נקי ואבד, ובכלל זה השואל דברי חכמים למי שאינו יודע שזה דבר המסור ללב, וכן היו חביריו מבקשין ממנו תבואה לא יאמר לכו אצל פלוני ויודע שלא מכר תבואה לעולם. (בבא מציעא נ''ח) אמר רב לעולם יהא אדם זהיר באונאת אשתו שמתוך שדמעתה מצוייה אונואתה קרובה לבא — פי' נפרעין ממנו לאלתר דאר''א מיום שחרב בית המקדש ננעלו שערי תפילה ושערי דמעה לא ננעלו שנאמר (תהלים ל''ט) ואל דמעתי אל תחרש. אמר רב יהודה לעולם יהא אדם זהיר בתבואה בתוך ביתו שאין מריבה באה לביתו אלא על עסקי תבואה שנאמר (תהלים קמ''ז) השם גבולך שלום וכו' א''ר חלבו לעולם יהא אדם זהיר בכבוד אשתו שאין ברכה מצוייה בביתו של אדם אלא בשביל אשתו שנאמר (בראשית י''ב) ולאברם הטיב בעבורה, אמר להו רבא לבני מחוזא אוקירו נשיכו כי היכי דתתע[ת]רו, פרק הזהב (ב''מ נ''ט). ואמרינן במסכת מגילה (כ''ה ע''ב) האי מאן דסני שומעניה — פי' שיצא עליו שם רע — בודאי שרי לבזויי בג' וש', פי' גייפא שטייא, פי' אחר בין גויה בן שפחה, פ''א גערה שמתא, כרב יהודה (מו''ק י''ז) נידה תלמיד דסני שומעני. ואמר נמי האי מאן דעבר אדרבנן שרי למקרייה עבריינה, לשון סמ''ג. (הלכות אונאות קע''א). [סמ''ק מצוריך סימן ט'].
------
רב הוה ליה מילתא בהדי ההוא טבחא. כולה שתא לא אתא לגביה. במעלי יומא דכפורי אמר רב איזיל אנא ואיפייסיה. פגע ביה רב הונא אמר ליה להיכא אזיל מר. אמר ליה לאפוקיה ההוא גברא מדעתאי. אמר קא אזיל אבא למיקטל נפשא. אזל קם עילויה, הוה יתיב קא פלי רישא. דלי עיניה וחזייה. אמר ליה אבא את זיל לית לי מילתא בהדך. בהדי דקא פלי רישא תבר רישא נדא גרמא אותיב ליה בקועיה וקטליה. כתוב בהלכות ה''ר יצחק אבן גיאת ז''ל, והא דאמרינן [כ''ב ע''א] כל תלמיד חכם שאינו נוקם ונוטר כנחש אינו תלמיד חכם, אוקימנא בצערא דגופא ונקיט ליה בליביה עד דמפייסין ליה ומפייס, דתניא הנעלבין ואינן עולבין שומעין חרפתן ואינן משיבין עושין מאהבה ושמחין ביסורין עליהם הכתוב אומר ואוהביו כצאת השמש בגבורתו. אבל [הא] דכתיב לא תקום ולא תטור את בני עמך, אוקימנא בממון, כדתניא איזו היא נקימה ואיזו היא נטירה, נקימה אמר לו השאילני קרדומך אמר לו לאו, למחר אמר לו השאילני מגלך, אמר לו איני משאילך כדרך שלא השאלתני, זו היא נקימה. איזו היא נטירה, אמר לו השאילני מגלך אמר לו לא, למחר אמר לו השאילני קרדומך אמר לו הילך איני כמותך שלא השאלתני, זו היא נטירה. [המאורות].
------
@ פ''ז ע''ב
אתא ר' חייא, וגם הוא היה חפץ לעסוק עמו וחזר בשבילו לראש הפרשה. רב שאני, מחמיר היה לעצמו. חלמא חזא ליה לרב, ראה חלום על רב שתלאוהו בדקל והוא סימן נשיאות ראש וגדולה, ור' חנינא ראש ישיבה הוה כדאמ' ר' בשעת פטירתו חנינא בן חמא ישב בראש וכשראה חלום זה על רב דאג למות לפי שאין מלכות נוגעת בחבירתה אמ' אידחייה מהכא ויברח לבבל מפני ושם יהיה ראש ולא נדחיין למות בשבילו. עם חשיכה, לאחר אכילה כשקיבל עליו יום הכיפור'. שמא תטרף דעתו, מחמת שכרות. דבר קלקלה, של חט. ממעמקי הלב, תפילה היא. בתורתך כתוב, כי ביום הזה יכפר וגו'. רבן כל העולמים, לא על צדקותינו וכול'. בתענית, של גשמים. ובמעמדות, ארבעה ימים בכל שבת שאנשי משמר יש' מתכנסין בעריהם ומתענין וקורין במעשה בראשית כדאמ' במסכת תעניות, והתם מקשינן ותעניות ומעמדות מי אית בהו מוסף ומשנינן הכי קאמ' כהנים נושאין כפיהם כל זמן שמתפללין ואפי' במנחה לפי שג' פרקים הללו תעניות הם ואין שכרות במנחה אבל שאר ימות השנה אין נשיאות כפים במנחה ויש מהן ד' פעמים ביום. צלותא יתירתא, מתפלל שבע כשאר התפילות. ושמו' אמ' מה אנו ומה חיינו, א' ואינו מתפלל. אור יום הכיפו', ליל יום הכיפור'. וחותם בוידוי, גרסי' בתוספתא אינו חותם מקדש יש' אלא האל הסולחן וחכמ' א' כל מקום שזקוק לשבע אף בשאר התפילות אם רצה לחתום בוידוי חותם, כך שמענו אבל לא גרסי' בתוספת' הכי, וחכמ' א' מתפלל שבע ואם רצה לחתום בוידוי חותם ואנעילה קיימי, קתני מיהת נעילה מתפלל שבע ומתודה תיובתא דשמואל תיובתא. נחית קמיה דרבא, בנעילה ובלש' נעילה פליגי אמוראי בברכות ירושלמיות חד אמ' נעילת שערי שמים וחד א' נעילת שערי עזרה. וכיון דצלי, משחשיכה תו לא צריך. והאמ' רב, במסכת ברכות תפילת ערבית רשות ומאי פוטרת דקאמ'. לדברי הא' חובה קאמ', דזו פוטרתה. מיתיבי כול', קתני נעילה וקתני ערבית. שבע מעין שמונה עשרה, ג' ראשונות וג' אחרונות כתיקנן ואו' הביננו באמצע שיש בה מעין י''ג ברכות והיא תפילה קצרה שתיקנו לעוברי דרכים ולמוצאי יום הכיפו' התירו לצאת בה מפני הטורח. [פירוש רבינו אליקים].
------
ובערב יום הכפורים אין רשאין להטמין את החמין כמו שעושין בערבי שבתות, מפני שאין טומנין את החמין אלא לכבוד שבת, וזה נמצא אוכלו בחול במוצאי יום הכפורים, הילכך אין בר ישראל רשאי להטמין בערב יום הכפורים, כדי שלא ימצא מטמין לכבוד החול. וכבר הפליגו בדבר זה, אנשי אספמיא ועשו סמיכה שאין טומנים. אבל רב נטרונאי גאון הכי קאמר, להטמין תבשיל מערב יום הכפורים למוצאי יום הכפורים, למה הוצרך לכך, בשלמא להטמין בערב שבת, משום דקא בעי מיכל בשבת תבשיל, אלא למוצאי יום הכפורים חול הוא, למה הוצרך להטמין מערב יום הכפורים, ימתין למוצאי יום הכפורים ויעשה כל צרכיו. אבל איסור אין בה, והעושה אין ממחין בו, ואין מונעין אותו. [סידור רבינו עמרם גאון — סדר יוה''כ].
------
ובערב יום הכיפורים [בסליחות] אין נופלין (בסליחות) [על פניהם בתחנון] כי אם מקדישין ומשלימין. ואין אומר מחי ומסי. אבל [בערב] (ב)ראש השנה (בערב) נופלין ואומר מחי ומסי ומתוודין ג' פעמים. אבל בערב יום הכיפורים אין מתוודין אלא פעם אחת. והכא אין נופלים בתחנונים בתפילת שחרית. [הפרדס לרש''י הלכ' יום הכיפורים].
------
ונהגו עלמא למיטביל ערב יום הכפורים. [האורה לרש''י סימן צ''ה].
------
רגילין אנו לשחוט תרנגול ששמו גבר תמורת גבר, וכך עושין אוחז תרנגול ומניח על ראש המתכפר, ואומר זה תחת זה, זה חילוף של זה, זה מחול על זה, ומחזירו עליו פעם אחרת, ואומר יושבי חושך וצלמות וכו', אוילים מדרך פשעם וכו', הפסוק והמזמור ויחוננו ויאמר פדעהו מרדת שחת מצאתי כופר, ויעשה כסדר הזה שבעה פעמים, ואחר כך מניח ידו על ראש התרנגול, ואומר זה יצא למיתה תחת זה, ומניח ידו על ראש המתכפר, ואומר תכנס אתה פלוני בן פלוני לחיים ולא למות, ועושה כסדר שלשה פעמים ומניח מתכפר ידו על ראש התרנגול תבנית סמיכה, וסומך ידו עליו ושוחטו לאלתר. תבנית [ביצה כ' ע''א] תיכף לסמיכה שחיטה. [האורה לרש''י סימן צ''ה].
------
מנהג אבותי' תורה היא. וכן היא בפסיקתא. ערב יום הכיפורים מביאין תרנגולין. זכרים לזכרים. ותרנגולות לנקבות. ונוטל בעל הבית לכל אחד מבני ביתו תרנגול אחד בידו. וקודם שישחטנו יאמר עליו חמשה פסוקים הללו שלשה פעמים. ואילו הן. אולים מדרך פשעם ומעונתיהם יתענו. כל אכל תתעב נפשם ויגיעו עד שערי מות. ויזעקו אל י''י בצר להם ממצקותיהם יושיעם. ישלח דברו וירפאם וימלט משחיתותם. יודו לי''י חסדו ונפלאותיו לבני אדם (תהלים ק''ז). ולאחר שסיים אילו חמשה פסוקים. יקח התרנגול ויחזירנו סביב ראשו. ואומ' יהי רצון מלפניך אלהים חיים שתזכרנו ותפקדנו לחיים טובים. ויהא תרנגול זה תחת זה וחילופו ותמורתו. ויצא תרנגול זה למיתה ויכנס זה לחיים טובים ארוכים ותהא שחיטתו כפרתו. וכופר נפשו. וינצל מכל צרה וצוקה מכל יגון ואנחה. וימצא מנוחה ששון ושמחה אמן אמן סלה ועד. ובכל פעם שיאמר אותם הפסוקים יסביב התרנגול סביב ראשו. ויאמר זה תחתי וזה תמורתי וחילופי. ושלום. וישגרם לעניי העיר. ויהא כפרתו כמו כפרת שעיר המשתלח שהיה מכפר על כל ישר'. וכן נהגו בפרוונצא ונרבונא. [מחזור ויטרי סימן של''ט].
------
טעם להדליק נרות ביום הכיפורים מצאתי. בתנחומ' בפרשת ולקחתם לכם ביום הראשון. אמרתי להם ויקחו אליך שמן זך וגו'. אור שלכם אינו צריך. אלא בשביל לשמר נפשותיכם. שנמשלה הנפש בנר. שנ' נר ה' נשמת אדם 
(משלי כ'). ולכך נהגו להדליק נרות ביום כיפור. נ''ל נט''ע. 
[מחזור ויטרי סימן ש''מ].
------
ובערב יום הכיפורי' אין רשאין להטמין חמין. כמו שעושין בערבי שבתות. מפני שאין טומנין את החמין אלא לכבוד שבת. וזה אוכלו בחול למוצאי יום הכיפורים. ונמצא מטמין לכבוד החול. וכבר הפליגו אנשי אספמיא ועשו סמיכה. 
שאין טומנין. ורב נטרונאי גאון הכי אמ'. תבשיל מערב 
יום הכיפורים למוצאי יום הכיפורי' לא הוצרך לכך. בשלמא להטמין בשבת. דקא בעי מאכל תבשיל. אלא למוצאי יום הכיפורים חול הוא. למה הוצרך להטמין מערב יום הכיפורים ימתין למוצאי יום הכיפורים ויעשה כל צרכיו. אבל אין איסור בדבר. והעושה כך אין מוחין בו ואין מונעין אותו. וכן הלכה. [מחזור ויטרי סימן שמ''א].
------
ונהגו העם ללקות. ותנן גבי חייבי מלקיות בית דין. [מכות כ''ב ע''א] כמה מלקין אותו ארבעים חסר אחת. שנ' כדי רשעתו במספר. ארבעים יכנו. וגו' (דברים כ''ה). מניין שהוא סוכם את הארבעים. אי כתיב ארבעים במספר. ארבעים במניינא. השתא דכת' במספר ארבעים. משמע והכהו לפניו עד אותו מניין. שאין בו לעשות אלא לגמור סכום חשבון של ארבעים. אמ' רבא [מכות כ''ב ע''ב] כמה טיפשי הני גברי דקיימי מיקמי ספר תורה. ולא קיימי מיקמי (ספר תורה) גברא רבה. דהא בספר תורה כת' ארבעים יכנו. ואתא רבנן ובצרי חדא. רמז למלקות ל''ט. ונקלה אחיך. אחיך בגימטריא ל''ט. לעיניך. אם אתה רואה בעיניך לפי מעשיו ששב אל לבו אז יפטר מידי כרת. כיון שלקה. דחייבי כריתות שלקו נפטרו מידי כריתם. ואם לא לא. ואין מלקין אותו לא עומד ולא יושב אלא מוטה. שנ' והפילו השופט (שם). והמכה מכה בידו אחת ובכל כחו. ורצועה של עגל בידו כפולה אחת לשתים. ושתים לארבע. אמ' רב ששת [כ''ג ע''א] מניין לרצועה שהיא של עגל. שנ' ארבעים יכנו. וסמיך ליה לא תחסום שור בדישו [שם]. אמ' רב חסדא מניין לרצועה שהיא מוכפלת. ונראית לארבע. שנ' והפילו וכו'. ושתי רצועות עולות ויורדות בה. שתפורה בהן. תנא ושל חמור. אותם העולות ויורדות של חמור הן. כדדרש ההוא גלילאה עליה דרב חסדא ידע שור קונהו וחמור אבוס בעליו (ישעיה א'). אמ' הק' יבא מי שמכיר אבוס בעליו ויפרע ממי שאינו מכיר בעליו. וידה של רצועה טפח ורחבה טפח. והקורא קורא אם לא תשמור לעשות. וגו'. (דברים כ''ח). והפלא י''י וגו' (שם). פי' הא פשיט' לן דבעי קרייה. כדאמרי' ביבמות ובכריתות בקרת תהיה (ויקרא י''ט). בקראי תהא. להכי קתני והקורא. ועל שם כך עושין רצועה של מלקות רחבה טפח. כפולה מעור של עגל. וחמור. וערב יום הכיפורים אדם הלוקה בה אומ' וידוי. והמכה אומר והוא רחום יכפר עון וגו'. ויש במקרא הזה י''ג תיבות. ואומרו ג' פעמים. ומונה מניין הכאות כמניין התיבות שהן ארבעים חסר אחת. [מחזור ויטרי סימן שמ''ד].
------
מקום שנהגו להדליק את הנר בלילי יום הכיפורים מדליקין. מקום שנהגו שלא להדליק אין מדליקין. ומדליקין בבתי כנסיות ובבתי מדרשות. ובמבואות האפילין. ועל גבי החולים. דרש רבא ועמך כלם צדיקים. (ישעיה ס'). בין שאמרו שלא להדליק בין שאמרו להדליק שניהן לא נתכוונו אלא משום דבר אחד. [מחזור ויטרי סימן שמ''ה].
------
ונהגו כל ישראל [לטבול] בנהר בערב ראש השנה ובערב יום הכפורים, ולולי צנת הארצות האלה מחייבי כל ישראל לעשות כן, דבעל קרי אסור בתפלה וסמכו על הא דאמרינן [ברכות כ''ב ע''א] בטלוה לטבילותא, וקאמ' בהלכות ר' יצחק אלפאסי ז''ל השתא דלא אתמר הילכתא לא (נ''א) כמר ולא כמר דאמ' בטליה לטבילותא ולא כמר דבטליה לנטילותא אבל טבילותא לא בטלו נקוט מנהג דכל ישראל אין מתפללין עד שירחצו, וקא אמרי הם נהגו בספרד שאין להם צנה אבל באלה הארצות לא, ובירושלמי דמקומות יש טובלין ויש שאין טובלין, דקאמ' תפתר במקום שאין טובלין, מפני שתפלות ראש השנה ויום הכפורים צריכות מאד ואין הצנה עדיין על כן נהגו לטבול. [ספר המנהגות לרבינו אשר מלוניל].
------
וכת' רב עמרם ז''ל, שכך מנהג ערב יום הכפורי' מו' שעות ולמעלה אדם הולך לבית הטבילה וטובל. ואין לברך על הטבילה, וכ''ש על הרחיצה, מי שרוחץ בט' קבין הואיל ואינה מצוה בזמן הזה, אבל טבילה שהיא מצוה כגון יולדת ונידה וזבה מברכין ואחר כך טובל, ודאמ' [פסחים ז' ע''א] כל המצוות כולן מברך עליהן עובר לעשייתן חוץ מן הטבילה רבנן קשישי בטבילת גר ועבד דלא חזו קודם טבילה. 
[המנהיג הלכ' צום כפור].
------
ערב יום הכיפורים מנהג לטבול. ולבקש מחילה כל מי שחטא לחבירו, אפילו גדול שבגדולים מקטן שבקטנים. והמוחל אל יהי אכזרי. דאמר רבי יוסי בן דורמסקית סימן זה יהיה בידך, אם אתה מרחם על הבריות יש לך רחמים. ואם לאו אין לך רחמים. ואם לא יאבה למחול, יביא המבקש עשרה בני אדם, ויעמידם שורה אחת, ויאמר להם ''קטטה היתה ביני ובין פלוני והלכתי לרצותו ולא קיבל עליו''. והקב''ה רואה שמשפיל עצמו, ומרחם עליו. ואם מת מביא עשרה בני אדם ומעמידם על קברו ואמר ''חטאתי לאלקי ישראל ולפלוני זה''. והמוציא שם רע על חבירו אין לו מחילה עולמית. ותקנת הקדמונים וחרם שלא להוציא שם רע על המתים. [פסקי או''ז].
------
בערב יום הכפורים אין משכימין לומר תחנונים וסליחות ואין נופלין על פניהן ואין מתענין בו אך צריך אדם לקבוע סעודתו כדרך [שאר] ימים טובים דתני ר' חייא בר רב מדפתי ועניתם את נפשותיכם בתשעה לחדש וכי בתשעה מתענין והלא בעשרה מתענין אלא לומר לך כל האוכל ושותה בתשיעי כאילו התענה תשיעי ועשירי. רבינו שלמה זצ''ל פי' הכי קאמר הכינו עצמכם בתשעה לעינוי המחרת והרי היא בעיני כעינוי היום. ורבינו ישעיה זצ''ל פירש יש לו שכר על אכילתו כאילו צוהו השם להתענות תשיעי ועשירי ונתענה. או יש לומר שמפני שאוכל יפה בערב יום הכיפורים וביום הכיפורים מתענה קשה לו עינויו יותר ואחי ר' בנימין זצ''ל פי' כל האוכל ושותה בתשיעי כאילו נתענה תשיעי ועשירי להוציא מלבן של צדוקין שמתענין גם בתשיעי לפי שלא ניתן הכתוב לידרש אלא לחכמים וחכמים דרשו עינוי זה שהוא באכילה ושתייה אך שצריך להפסיק אכילתו מבעוד יום והרי הוא כאילו התענה תשיעי ועשירי [בכ''י ב' איתא ולאו משום תוס' חול על הקודש וזהו פירושו האוכל ושותה בתשיעי.] שמפסיק אכילתו מבעוד יום בעוד שהוא יום תשיעי עד שלא יכנס עשירי הרי הוא כאילו התענה תשיעי ועשירי ולאו משום תוספות חול על קודש נקט לה אלא להודיע שכך הדין שאוכל ושותה כל היום ואותה שעה קלה חשיבה לו כתענית שלם. והרי היום נחלק לשנים כמו אך ביום הראשון תשביתו שאור וגו'. שחציו אסור וחציו מותר. ושנו חכמים בפרק אותו ואת בנו בארבעה פרקים בשנה המוכר בהמה לחבירו צריך להודיעו אמה מכרתי לשחוט בתה מכרתי לשחוט ואלו הן ערב יום טוב האחרון של חג וערב יום טוב הראשון של פסח וערב עצרת וערב ראש השנה וכדברי ר' יוסי הגלילי אף ערב יום הכפורים בגליל ובסוף קדושין גרסינן פלימו הוה רגיל דהוי אמר גירא בעייניה דשיטנא יומא חד מעלי יומא דכפורי הוי אידמי ליה כעניא אתא קרא אבבא אפיקו ליה ריפתא אמר יומא כי האידנא כולי עלמא אגוואי ואנא אבראי עייליה קריבו ליה ריפתא אמר כולי עלמא אתכא ואנא לחודאי כו' הא למדת שמנהג הראשונים היה לקבוע סעודתם ולתקן מאכלים טובים ועריבים ערב יום הכפורים וכן מנהג פשוט בישראל. ובבראשית רבא פרשה י''א אמר ר' תנחומא עובדא הוי ברומי בערובת צומא רבא ואישתכח תמן חד חייט ואזל דיזבון ליה חד נון ואשתכח הוא וטליא דאיפרכוס דקיימין עלויה. הוה הדין מסיק ליה בטימי והדין מסיק ליה בטימי עד דמטא תריסר דנרין ונסביה ההוא חייטא באסנא דאריסטין. אמר איפרכיא לטליא למה לא אייתית נון אמר ליה מרי לא ניכפור לך אזלית ולא הוה תמן אלא חד נון ואישתכחית אנא וחד יהודאי קיימין עילויה והוה מסיק ליה בטימי עד דמטו לתריסר דנרין מה הוית בעי דנייתי [נון] בתריסר דנרין אתמהא אמר ליה מאן הוא אמר ליה בר נש פלן שלח בתריה ואתא לגביה אמר ליה מאן חמית חייט יהודאי אכיל נון בתריסר דנרין אמר ליה מרי אית לן חד יומא כל חובין דעבדינן כולא שתא הוא מכפר לן וכד הוא אתי לית 
אנן צריכין ליקוריה כיון שהביא ראיה לדבריו שבקוניה. [שבלי הלקט סימן ש''ז].
------
ויום הכיפורים שחל להיות בשבת מפסיק סעודתו מבעוד יום ואין צריך לקדש על הכוס לפי שלא קדש היום עדיין והוא צריך לפסוק מבעוד יום מאכילה ושתיה כן מצאתי בשם רבינו שלמה זצ''ל וכן יום הכיפורים אין לו קידוש על הכוס וזמן שצריך לברך הא קיימא לן הלכתא זמן אומרו אפי' בשוק ואין טעון כוס שכיון שקיבל עליו קדושת היום נאסר באכילה ושתיה. ובסוף פרק בכל מערבין אסיקנא דלית הלכתא כר' אחא בר יעקב דאמר דמברכינן על הכוס ויהבינן ליה לינוקא משום דאתי למיסרך ופי' הר''ר אביגדור כהן צדק זצ''ל בשם רבינו שמחה מאושפירא זצ''ל דילמא אתי למיסרך ויהא סבור דכוס של ברכה מותר לשתות ביום הכיפורים משום מצוה שרואה שמשקים אותו שלא לצמאו ויהא נסרך אחר מנהג זה לשתות ביום הכיפורים כוס של ברכה אף לכשיגדיל וע''כ נהגו לומר זמן לאחר כל נדרי. [שבלי הלקט סימן שי''א].
------
ומה שנהגו להטמין חמין בערב יום הכיפורים לצורך מוצאי יום הכיפורים כתב עלה הר''ר אליעזר מטול בשם רבינו יצחק הלבן זצ''ל שהיה אוסר לעשות טמון מערב יום כיפור ולאוכלו במוצאי יום הכיפורים ואין לומר משום שביתת כלים היה עושה דהא בית הלל לית להו שביתת כלים כדאמרינן פרק קמא דשבת ואפי' לבית שמאי אמרינן התם גיגית נר וקדירה אפקורי מפקרי להו ויש לומר משום הכנה דמכין מיום הכיפורים לחול דמצטמק ויפה לו ואע''ג דבשבת מותר זהו מטעם דשבת מכינה לעצמה. ועוד מצאתי בתשובות הגאונים ז''ל בערב יום הכיפורים אינן רשאין להטמין את החמין כמו שעושין בערבי שבתות מפני שאין טומנין את החמין אלא לכבוד השבת וזה נמצא אכלו בחול במוצאי יום הכיפורים והלכך אינו רשאי בר ישראל להטמין בערב יום הכיפורים כדי שלא יטמין לכבוד החול וכבר הפליגו בדבר זה אנשי אספמיא ועשו סמיכה שאין טומנין. אבל מר רב נטרונאי גאון ז''ל הכי אמר להטמין תבשיל מערב יום הכיפורים למה הוצרך לכך בשלמא להטמין לשבת דקא בעי למיכל תבשיל אלא למוצאי יום הכיפורים חול הוא למה הוצרך להטמין מערב יום הכיפורים ימתין למוצאי יום הכיפורים ויעשה צרכיו אבל איסור אין בה והעושה אין ממחין בו ואין מונעין אותו וכן הלכתא וכן מצאתי שהתיר רב נחשון גאון זצ''ל. ואחי ר' בנימין זצ''ל כתב שאין שום טעם לאסור ההטמנה בערב יום הכיפורים ומשום טעם ההכנה שמכין מיום הכיפורים לחול אין לאוסרה דהכנה לא כתיבה אלא גבי שבת ויום טוב אבל חול לא בעי הכנה ומטעם זה התרנו ביצה הנולדת אחר שבת אע''ג דגמרה לה מאתמול. ואי משום דמתבשלא מיום הכפורים לצורך החול מה שאין כן בהטמנת שבת שהשבת מכינה לעצמה הרי שנינו אין שורין דיו וסממנין אלא כדי שישורו מבעוד יום ובית הלל מתירין והדבר הזה אין צורך לשבת כלל ואפי' הכי מתירין בית הלל והלכתא כבית הלל ואם יש מי שמקילין בקניבת ירק ופיצוע אגוזים מן המנחה [ולמעלה] כל שכן שמותר להטמין מערב יום הכיפורים ואין אנו רואין בו צד איסור בשום ענין וכן מנהג פשוט בידינו להטמין ולא שמענו מי שממחה בדבר. [שבלי הלקט סימן ש''ט].
------
ובערב יום כפורים. ור''ה. והושענא רבה. וכשהוא בעל ברית. מהר''ם ז''ל שופך על ראשו ט' קבין מים שהם רי''ו בצים במקום טבילה. כי אותה טבילה אינה כי אם בשביל טהרה. ולא בשביל חובה. ארחץ בנקיו''ן כפי בגימטריא רי''ו רמז ט' קבין שהם רי''ו בצים הוי טהרה ונקיות. [תשב''ץ סימן קכ''ב].
------
וטבילה ביום כפורים אינו צריך לברך לפי שאינ' באה בשביל טהרה. והר' יצחק פיר' המברך על הטבילה ערב יום כפורי' הרי זו ברכה לבטלה. [תשב''ץ סימן קכ''ג].
------
ואדם יכול לטבול בערב יום כפורים מתי שירצה. רק שיהיה קודם לילה. [תשב''ץ סימן קכ''ד].
------
ובתשובת הגאונים יש שכל אחד צריך לבדו תרנגול ביום הכפורים לכפרתו. ונוהגים העולם לעשות תרנגול לזכר ותרנגולת לנקיבה. ולומר קודם שחיט' גבר תחת גבר. תהא תמורתי. תהא חליפתי תהא תחתי תהא כפרתי. תהא פורש למיתה ואני לחיי' ואומ' אותו פסוק שיש באיוב (מענה י''ט) אם יש עליו מלאך מליץ אחד מני אלף להגיד לאדם יושרו ויחוננו ויאמר פדעהו מרדת שחת מצאתי כופר וזה אינו הפסק בשחיט' מפני שצורך שחיט' היא ולשלוח אותם לעניים אחר שחיטה. [תשב''ץ סימן קכ''ה].
------
ומה שהעולם נוהגים לזרוק בני המעיים בערב יום הכפורי'. זהו כדי לרחם על העופות. וקצת יש להביא ראיה מההיא דשחיטת חולין פר' כל הבשר (דף ק''י) רמי בר תמרי דהוא רמי בר דיקולא איקלע למערבא במעלי יומא דכפורא חזי להנהו עורבי דקא שדו כבדי וכולתא. אמר שקול האידנא שכיח היתר' טפי. (בפרק כל הבשר לא נמצא זה המאמר כצורתו בפנים אך הוא מעשה אחר בפרק גיד הנשה דף צ''ה). [תשב''ץ סימן קכ''ו].
------
ואדם יכול ללקות בערב יום הכפורי' מתי שירצה רק שיהי' קודם הלילה. [תשב''ץ סימן ק''ל].
------
ואינו אומר תחנות מיום כפורים עד אסרו חג של סוכות. אבל מאסרו חג ואילך אומר. ובכל חדש ניסן אינו אומר כלל תחינות לפי שארעו בו ניסים הרבה. ומראש חדש סיון עד לאחר אסרו חג של שבועות אינו אומר תחינות. [תשב''ץ סימן קל''ט].
------
וצריך להגדיל יוה''כ ולכבדו בלבוש בגדים נאים החמודות לכבוד ולתפארת. וזהו שאמרו [שבת קי''ט ע''א] מאי ולקדוש י''י מכובד זה יוה''כ שאין בו אכילה ושתייה, אמרה תורה כבדהו בכסות נקייה. [ספר מצות זמניות הלכ' יוה''כ שער שני].
------
נהגו כל ישראל ערב י''ה לעשות כפרה על זה הסדר. לוקחין תרנגול שנקרא גבר ומביאין אותו לזקן או חסיד ובעל כוונה ויקיפנו סביב ראש המתכפר פעמים ויאמר זה תחת זה זה תמורת זה זה חלוף זה יצא תרנגול זה למיתה ונכנס פלוני בן פלוני זה לחיים ולא למות. ויאמר פסוקים אלו ג' פעמים. אוילים מדרך פשעם ומעונותיהם יתענו כל אוכל תתעב נפשם ויגיעו עד שערי מות ויצעקו אל ה' בצר להם ממצוקותיהם יושיעם ישלח דברו וירפאם וימלט משחיתותם יודו לה' חסדו ונפלאותיו לבני אדם ושוחט את התרנגולת ומקיפו על ראש המתכפר ג' פעמים ואומר זה תחת זה זה חילוף זה זה תחתיו זה תמורתו זה חילופו יצא תרנגול זה למיתה ויכנס פלוני זה לחיים ולא למות ובכל פעם ופעם שיקיף התרנגול על ראש המתכפר יאמר. אם יש עליו מלאך מליץ אחד מני אלף להגיד לאדם ישרו ויחננו ויאמר פדעהו מרדת שחת מצאתי כופר ואח''כ משלחין את התרנגול למי שאין נכון לו כדי לעשות צדקה על דרך וצדקה תציל ממו' והרמב''ן ז''ל אוסר מנהג זה משום דרכי האמורי. תשובת שאלה להרשב''א ז''ל על ענין מעשה כפרה אני מצאתי ענין זה פשוט בעירנו עם שאר דברים שהיו נוהגין כיוצא בזה שהיו שוחטין תרנגול זקן לכפרה על נער היולד וחותכין ראשו ותולין הראש בנוצתו בפתח הבית עם שומים והבלים הרבה שנראו בעיני כדרכי האמורים ורחקתי כל זה הרבה ובחסד עליון נשמעו דברי ולא נשאר מכל זה וכיוצא בזה בעירנו מאומה אע''פי ששמעתי מפי אנשים הגונים מאד מאשכנז היושבים עמנו בבית המדרש שכל רבני ארצם עושין כן בערב יום הכפורי' לכפרה שוחטין אווזין ותרנגולין גם שמעתי שנשאל לר' האיי ז''ל ואמר שכן נהגו ועם כל זה מנעתי המנהג בעירנו. ומכל מקום איני רואה לפסול השחיטה לפי שלא פסלו אלא השוחט לשם דבר הנידר ונידב ודוקא תמימין אבל בעלי מומין לא לפי שכל הרואה יודע שאין זה לשם עולה ולשם שלמים דוקא אלא לדברי הבאי בעלמא ולפי' כתבתי אני בספרי תורת הבית שהשוחט אווזין ותרנגולין לשם א' מאלו שחיטתו כשרה לפי שהכל יודעין שאין א' מאלו עולין לקרבן עכ''ל. [ארחות חיים הלכ' ערב יום הכפורים סימן א'].
------
ונהגו לטהר עצמן ולטבול קודם תפלת המנחה בנהר או בט' קבין מים שאובין ואין מברכין על הטבילה כי אינה רק בשביל טהרה וכבר כתבנו למעלה בדין ערב ר''ה כל דין טבילה זו. ונהגו לקחת מלקות אחר הטבילה להכניע לבבם הערל ולהכינו לעבוד השם הנכבד והנורא באימה וביראה. [ארחות חיים הלכ' ערב יום הכפורים סימנים ב'—ג'].
------
כתב הר''ם נ''ע יכול אדם לטבול וללקו' עי''כ מתי שירצה ערב יום הכפורים רק שלא יהא לילה. [ארחות חיים הלכ' ערב יום הכפורים סימן ה'].
------
וגם נהגו כל ישראל לטבול בנהר בערב ראש השנה ויום הכפורים. ולולי צינת אלה הארצות, מחייבי כל ישראל לעשות כן, דבעל קרי אסור בתפלה. וסמכו על הא דאמר ר' יוחנן בטלוה לטבילותא. וכתב הרי''ף לטבילותא בטלו, אבל לנטילותא לא בטלו, ועתה נקוט מנהג כל ישראל שאין מתפללין עד שירחצו. ובספרד שאין להם צינה טובלין, אבל באלה הארצות לא, ובירושלמי משמע, דמקומות יש שטובלין ויש שאין טובלין. ומפני שתפלות ראש השנה ויום הכפורים צריכות טהרה מאוד, ואין הצינה עדיין, נהגו לטבול. ע''כ. ואין מברכין על טבילה זו, לפי שאינה רק בשביל טהרה. כך כתב הר''מ [נ''ע]. והוא היה נוהג לשפוך על גופו ט' קבין מים חמין, שהם רי''ו ביצים, במקום טבילה, כי אותה טבילה אינה אלא בשביל טהרה ולא בשביל חובה עכ''ל. [כל בו הלכ' ראש השנה סימן ס''ד].
------
כתב הרי''ץ ז''ל וזה לשונו, ומבעי ליה לאיניש ליקורי ליומא דכפורי בכסות נקיה, דאמר ליה ריש גלותא לרב המנונא [שבת קי''ט ע''א] מאי דכתיב ולקדוש ה' מכובד, אמר ליה זה יום הכפורים, שאין בו לא אכילה ולא שתיה, כבדהו בכסות נקיה. פירוש, דבמאכלים ומשתאות אי אפשר כשאר ימים טובים. ואמרינן בהגדה אתה מוצא בנוהג העולם, כשאדם נכנס לדין גופו מרתיע, שאינו יודע מה יהא בדינו, וישראל נכנסים לדין לפני מלך מלכי המלכים הקדוש ברוך הוא, וכמה קטגורין לפניו, והן נכנסין במלבושין נאין, ומגלחין את זקנם, ומתקנים שערם כבני אדם, שיודעין שאביהם שבשמים הוא פטרונם וסניגור שלהם, וכמה מצוות שנצטוו במועדם, הוי מלמדך להועיל. עוד זאת באגדה, כי מי גוי גדול, אמר רבי ברכיה אין אומה כאומה זו. אומה אחרת מגדלת שער וצפרנים, לפי שאינה יודעת שנוצחת מלחמתה, אבל ישראל יש להם יום הכפורים, ולובשים לבנים ומתעטפין לבנים ויושבין, שיודעים שהם מנצחין. [כל בו הלכ' יוה''כ סימן ס''ט].
------
נהגו לעשות כפרה על הסדר שנבאר. כיצד, לוקחין תרנגול שנקרא גבר, ומביאין לזקן או לחסיד ובעל כונה, ויקח אותו, ויקיפנו סביב ראש המתכפר ג' פעמים, ויאמר, זה תחת זה, זה תמורת זה, זה חלוף זה. יצא תרנגול זה למיתה, ויכנס פלוני בן פלוני לחיים. ויאמר פסוקים אלו ג' פעמים, אוילים מדרך פשעם וגו'. כל אוכל תתעב וגו'. (ויצעקו) [ויזעקו] אל ה' וגו'. ישלח דברו וירפאם וגו'. יודו לה' חסדו וגו'. ושוחט התרנגול, ומקיפו על ראש המתכפר ג' פעמים, ואומר זה תחת זה, זה תמורת זה, זה חלוף זה, זה תחתיו, זה תמורתו, זה חלופו, יצא תרנגול זה למיתה, ויכנס פלוני זה לחיים ולא למות, ובכל פעם שיקיף התרנגול על ראש המתכפר יאמר אם יש עליו מלאך מליץ וגו'. ואחר כך משלחין התרנגול למי שאין נכון לו, כדי לעשות צדקה, על דרך הכתוב וצדקה תציל ממות. [כל בו הלכ' עיוה''כ סימן ס''ח].
------
וגם נהגו ישראל לטהר עצמן, ולטבול קודם תפלת המנחה, בנהר או בט' קבין מים שאובין. ואומר הר''מ [נ''ע] כי טבילה של ערב יום הכפורים אינה צריכה ברכה, כי אינה רק בשביל טהרה. ונהגו לקחת מלקות אחר הטבילה, להכניע לבכם הערל, ולהכינו לעבוד ה' הנכבד והנורא באימה וביראה. ואומר הר''מ [נ''ע] שיכול אדם ללקות ולטבול בערב יום הכפורים מתי שירצה, רק שיהיה קודם לילה. ומצינו רמז למלקות שהוא מ' חסר אחת מן התורה, שנאמר ונקלה אחיך לעיניך, אחיך בגימטריא הכי הוו. ואמר לעיניך, להורות שאומדין אותו אם יכול לסבול, ואם לאו יפחות מן הל''ט מלקות. (ומדכתב) [ומדכתבה] תורה ונקלה אחיך לעיניך, ולא אמר ונלקה, דרשו חכמים ז''ל שאם נתקלקל במעיו פטור. ועוד נדרש לעיניך, אחרי שנקלה, שקיבל דינו, יהיה בעיניך כאחיך, שלא תבזהו ולא תזכור לו החטא, ונפטר מכרת, שכתוב ונכרתו לעיני בני עמם, מלמד שכל חייבי כריתות שלקו נפטרו מידי כריתתן. ונהגו לעשות רצועות המלקות של עור של עגל, תפורות בעור חמור. ולמה, לפי שכתוב ידע שור קונהו וחמור אבוס בעליו, יבואו הללו שמכירין ויסרו את זה שלא הכיר. [כל בו הלכ' עיוה''כ סימן ס''ח].
------
ערב יום הכפורים נוהגין במקצת מקומות לשחוט תרנגול לכפרה, וכן כתב בתשובת הגאונים, וששאלתם, שאנו רגילין לשחוט ערב יום הכפורים תרנגול, ואין אנו יודעין מנהג זה למה, אי משום תמורה, מאי שנא תרנגול מבהמה וחיה, האי ודאי קושיא היא, אלא שיש בה שני טעמים, אחד, שהתרנגול מצוי בבית מכל בהמה וחיה ועוף. ועוד יש במקומות עשירים שעושין תמורה אילים, ועיקר בעלי קרנים, דמות אילו של יצחק אבינו, לפיכך לא דבר קבוע הוא. ועוד שמענו מחכמים הראשונים, שאף על פי שבהמה דמיה יקרים יותר מתרנגול, אף על פי כן תרנגול מובחר, לפי ששמו גבר כדאמרינן בברכות (י''ט ע''ב) מאי קריאת הגבר, אמר רב קרא גברא. דבי רבי שילא אמרי קרא תרנגולא. ותניא כוותיה דרבי שילא, היוצא קודם קריאת הגבר דמו בראשו. וכיון ששמו גבר, תמורת גבר בגבר טפי מהני ומעלי. וכך רגילין כאן, אוחז שליח צבור התרנגול, ומניח ידו על ראשו, ונוטלו ומניחו על ראש המתכפר, ואומר זה תחת זה. זה חילוף זה. זה מחולל על זה. ומחזירו עליו פעם אחרת. ואומרים (תהלים ק''ז, י') בני אדם יושבי חושך וצלמות אסירי עני וברזל. יוציאם מחושך וצלמות ומוסרותיהם ינתק. אוילים מדרך פשעם ומעונותיהם יתענו. ויצעקו אל ה' בצר להם ממצוקותיהם יושיעם. ישלח דברו וירפאם וימלט משחיתותם. יודו לה' חסדו ונפלאותיו לבני אדם. (שמות כ''א, כ''ג) נפש תחת נפש. ועושה כסדר הזה ארבעה פעמים, ואחר כך מניח ידו על ראש התרנגול, תבנית סמיכה, וסומך עליו, ושוחטו לאלתר, תיכף לסמיכה שחיטה. ורגילין לתתו לעניים, כדי שיהיה כפרה לנפשו, ומה שרגילין לזרוק את ראשו על הגג, כדי ליתנו לעופות, יש סמך לזה, מההיא דפרק גיד הנשה (חולין צ''ה ע''ב) רמי בר תמרי איקלע למערבא במעלי יומא דכפורי, חזא דקא שדו כבדא וכוליתא, אזל שקלינהו, משום דהאידנא דהתירא שכיח טפי. [אבודרהם סדר תפילת יום הכפורים].
------
ונהגו לטבול ערב יום הכפורים. וכתב רב עמרם, טובל אדם בשעה שביעית או בשמינית, ומתפלל מנחה, וכתב רבינו סעדיה, בעליתו מלטבול מברך על הטבילה. וכתב הרא''ש, שאין דבריו נראין בזה, שלא מצאנו בתלמוד רמז לטבילה זו, ואינה לא יסוד נביאים ולא מנהג נביאים ולא עדיפא מערבה, דאמרינן (סוכה מ''ד ע''ב) חביט חביט ולא בריך, קסבר מנהג נביאים הוא. ואי משום דאמר רבי יצחק (ראש השנה ט''ז ע''ב) חייב אדם לטהר את עצמו ברגל, היינו לטהר את עצמו מכל טומאות, ואף מטומאת מת, ולהזות עליו שלישי ושביעי, והאידנא אין לנו טהרה, וכיון שאין בעלי קריין טובלין כל השנה כולה, אין חובה לטבילה זו, ואין לברך עליה, אלא שנהגו העולם לטהר עצמן מקרי ביום הכפורים, וסמכו על מדרש של פרקי דרבי אליעזר (עיין פמ''ו) שנקיים כמלאכי השרת ביום הכפורים. וכתב רבי יהודאי, וששאלתם, הטובל לכבוד שבת, או לכבוד יום טוב, או לכבוד יום הכפורים, צריך לברך או לא. כך שנו חכמים ז''ל, מיום שחרב בית המקדש אין עלינו חובה לטבול מן התורה, אלא לביאת מקדש, עד שיתקיים וזרקתי עליכם מים טהורים וטהרתם. וכיון שאין עלינו בזמן הזה חובה, אם יטבול אסור לברך, אבל הנדה בזמן שהיא טובלת, כדי שתהיה מותרת לבעלה, צריכה לברך, מפני שהיא חובה עליה. וכתב רבינו יהודה מפי ר''י, המברך על הטבילה ערב יום הכפורים ברכה לבטלה היא. ובספר התשב''ץ כתוב וטבילה ביום הכפורים אינה צריכה אלא בשביל טהרה. [אבודרהם סדר תפילת יום הכפורים].
------
בערב יום הכפורים שולחין לעניים לכל הפחות דמי הכפרות, כי ראוי היה לשלוח הכפרות לעניים לולי שמתביישין. ומנהג להשליך על הגגין בני מעיים לרחם על העופות הפורחין. וראי' מפרק גיד הנשה [צ''ה ע''ב] במעלי יומא הכיפורים אתא עורבא שדא כבדי וכולייתא. [האגודה].
------
כתוב בתשובת הגאונים שאנו שוחטים תרנגולים במספר בני הבית מחזרים אותם על ראש כל אחד מהם ואומרים תהא (תחתי) [כפרתי] תהא חליפתי תהא תמורתי אתה תפרוש למיתה ואני לחיים. ונהגו להדליק נר לכל אחד ואחד ביום כפור משום דגרסינן בפרק קמא דכריתות [ה' ע''ב] ובפרק (קמא) (בתרא) דהוריות [י''ב ע''א] האי מאן דבעי לידע אי מסיק שתא ליתי בהלא עשרה יומי שרגין וליתב ליה בביתא דלא נשיב זיקא אי משיך נהורא לידע דמסיק שתא וכו'. ונהגו לטבול ערב יום הכיפורים משום דאמרי' במדרש רבי תנחומא [וכ''ה בפדר''א פמ''ו] פרשת ואתחנן ביום כיפור נקיים כמלאכים ולבושים לבנים ועומדים וכו' ועל זה נמי סומכין בני אדם העומדים כל היום, אכן יש שאין נוהגין ומביאין ראי' מההיא דאמרינן [פ''ז ע''ב] קם אכרעיה משמע דלא היה עומד כל היום, ועל טבילות בערב ראש השנה ויום הכיפורים אין מברכין. [האגודה].
------
יש מקומות שנוהגין לשחוט תרנגול על פי הגאונים כי תרנגול קראוהו חכמים גבר כמו שאמרו עד קריאת הגבר. ושוחט תמורת גבר בגבר. וכך עושין. אוחז השוחט תרנגול ונוטלו ומניחו על ראש המתכפר ואומר זה תחת זה זה חלוף זה ומחזירו עליו פעם אחרת ואומרים. בני אדם יושבי חשך וצלמות אסירי עני וברזל. יוציאם מחשך וצלמות ומוסרותיהם ינתק. אוילים מדרך פשעם ומעונותיהם יתענו. ויצעקו אל ד' בצר להם ממצוקותיהם יושיעם. ישלח דברו וירפאם וימלט משחיתותם. יודו לד' חסדו ונפלאותיו לבני אדם. נפש תחת נפש. ועושה כסדר הזה שלשה פעמים. ואחר כך מניח ידו על ראש התרנגול כמו סמיכה וסומך ידו ושוחטו לאלתר תיכף לסמיכה לשחיטה. ורגילים לתתו לעניים כדי שיהא כפרה לנפשו. וכן עושין לכל בני הבית. ורגילין לזרוק הבני מעים ליתנם לעופות וכדמות ראיה יש בגמרת חולין שהיו עושין כן בימים הקדמונים ומנהגם של ישראל תורה. צריך האדם שיפשפש במעשיו דברים שבינו לבין המקום שישוב מהם כמו שכתבתי בקצרה בשלשת תנאי התשובה. ושבינו לבין חברו אם יש לו ממון בידו צריך לשלם לו. ואם הקניטו בדבור ובמעשה צריך לפייסו עד שיתרצה ויקח עמו שלשה בני אדם מחבריו וילך אצלו פעם ראשונה שניה שלישית ואם אינו רוצה למחול אינו צריך לפייסו יותר. בד''א בחברו אבל ברבו צריך להרבות עליו ריעים עד שיפייסנו. מת חברו צריך להביא עשרה בני אדם ומעמידם על קברו ואומר לפניהם חטאתי לד' אלקי ישראל ולפלוני שפשעתי בו. כל זה כדי שיהיה לב כל אחד מישראל שלם עם חבירו ולא יהיה מקום לשטן לקטרג שאומר בפרקי רבי אליעזר ראה סמאל שלא מצא חטא בישראל ביום הכפורים אומר רבש''ע על כל העולם נתת לי רשות ועל ישראל לא נתת לי רשות שהם כמלאכי השרת מה מלאכי השרת יחפי רגל אף ישראל יחפי רגל ביום הכפורים. מה מלאכי השרת אינם אוכלים ושותים אף ישראל כן. מה מלאכי השרת אין להם קפיצים אף ישראל עומדים על רגליהם ביום הכפורים. מה מלאכי השרת שלום מתווך ביניהם כך ישראל ביום הכפורים. והקב''ה שומע עדותן מן המקטרג ומכפר עליהם. עד כאן לשון המדרש. ומכאן למדו העומדים על רגליהם ביום הכפורים. ויש אומרים לפי שרוב היום עומדין בתפלה וכשאומר השליח צבור התפלה והוידויים עומדין על רגליהם. ובאור המאמר הזה הוא מענין אשר כתבתי למעלה מאמר חז''ל הוא שטן הוא מלאך המות הוא יצר הרע כי כשהיצר אינו מוצא מקום לקטרג ולהשיא האדם נמצא האדם כמלאכי השרת הקדושים משרתי עליון לעשות רצון שופטנו ברוך הוא. יש נוהגין לטבול בערב יום הכפורים ואין מברכין על טבילה זו. מתפללין תפלת מנחה קודם תפלת הערב ומתודה בסוף תפלתו כמו שרגילין לומר קודם שעוקר רגליו אבל חטאנו וכו' עד כי אתה סלחן לישראל ומחלן לשבטי ישורון ומבלעדיך אין מלך מוחל וסולח ומסיים אלקי עד שלא נוצרתי וכו'. צריך להתודות מעומד בכל הוידויים כשאומר אבל חטאנו. צריך לומר ביהי רצון בתחלה חטאתינו ואח''כ עונותינו ואחר כך פשעינו. וכן הנוסח. יהי רצון מלפניך ד' אלקינו ואלקי אבותינו שתמחל לנו על כל חטאתינו ותכפר לנו על כל עונותינו ותמחול ותסלח לכל פשעינו. כשאומר על חטאים שאנו חייבים עליהם יתחיל באשם ואחריו קרבן [עולה ויורד] ואחריו חטאת ואחריו מיתה בידי שמים ואחריו כרת ואחריו מלקות ארבעים ואחריו ארבע מיתות בית דין ויתחיל בחמורה שהיא סקילה. והסימן לוידויים עד סקילה אק''ח מכ''ם מתחיל בקל והולך ואומר החמור שסמוך לו ומלקות חמור ממיתה וכרת שכל חייבי כריתות שלקו נפטרו מידי כרתן. בצרפת ובאשכנז לא נהגו שיאמר ש''צ וידוי במנחה אלא כל יחיד אומרו. ובספרד נהגו לאמרו להוציא מי שאינו בקי. ואוכלין ומפסיקין מבעוד יום קודם בין השמשות שצריך להוסיף מחול על הקדש ולהתחיל להתענות בתשיעי בעוד השמש זורח. נוהגין להדליק עתה נר ביום הכפורים ומברכין עליו כמו בערב שבת. ונהגו כל ישראל להרבות נרות בבית הכנסת ומבואות האפלין כמו שכתוב לקדוש ד' מכובד. ואמר הנביא (ישעיה כ''ד) על כן באורים כבדו ד' ואומר התרגום על כן בהדין פנסייא יקרוך ד'. וכן יש לכבדו בבגדים נאים ובמצעות נאות בבית הכנסת לישב בכבוד. וליתן לשמו כבוד והוד. ובכן מלכים לפניו יעמוד. לרוממו ולהללו. נקדמה פניו בזמירות נריע לו. [צידה לדרך מ''ד כ''ה פ''ה].
------
נהגו העם לטבול ערב יוה''כ. ואמר רב עמרם טובל האדם בשעה שביעית ומתפלל מנחה. ואומר רב סעדיה גאון בעלייתו לטבול מברך על הטבילה. וכתב הרא''ש ואין דבריו נראין בזה שלא מצינו בכל התלמוד רמז לטבילה זו ואינה לא יסוד נביאים ולא מנהג נביאים ולא עדיפא מערבה דאמרי' חביט חביט ולא בריך מפני שאינו אלא מנהג נביאים לשון הטורים. וכתב הר''ר שמחה כל הטובל בערב ר''ה ויה''כ לשם תשובה מברך ברכת טבילה עד שלא נכנס לנהר או לים שכל השבין חייבין בטבילה. שבלי הלקט. והעולם נוהג שלא לברך על הטבילה כדעת הרא''ש. [האגור סימן תתקכ''ד].
------
ומיחייבינן למיכל ומישתי במעלי יומא דכיפורי, דתני חייא בר רב מדיפתי ועיניתם את נפשותיכם בתשעה, וכי בתשעה מתענין והלא בעשירי מתענין, אלא לומר לך כל האוכל ושותה בתשיעי כאילו התענה תשיעי ועשירי. [בה''ג הלכ' יום הכיפורים].
------
ומיחייבינן למיכל ולמישתי במעלי יומא דכיפורי. דתני חייא בר רב מדפתי ועיניתם את נפשותיכם בתשעה וגו'. וכי בתשעה מתענין. והלא בעשור מתענין. אלא לומר לך כל האוכל ושותה בו מעלה עליו הכתוב כאילו התענה תשיעי ועשירי. [מחזור ויטרי סימן שמ''ה].
------
אין טומנים תבשיל מעיו''כ כדי לאוכלו למוצאי יוהכ''פ שאין טומנים אלא לכבוד השבת אבל לכבוד החול לא. [ראב''ן].
------
וראיתי מכתב גלילי ידי רבני זקיני אין טומנין תבשיל מערב יום הכיפורים כדי לאוכלו במוצאי יום הכיפורים, שאין טומנין אלא לכבוד שבת אבל לכבוד החול לא. וכלשון זקיני מצאתי כך כתוב בתשובה, וגמר התשובה וכבר הפליגו אנשי אספמיא ועשו סמיכה שלא להטמין בערב יום הכיפורים. אבל מר נטרונאי גאון אמר שאין אסור בדבר והעושה אין ממחין בידו. וכן הלכה. ונכנסין לבית הכנסת ומתירין חרם להתפלל עם כל איש אשר חטא ועבר על גזירות הקהל אפילו אם אינו מבקש שיתירו לו, דאמר רבי שמעון חסידא [כריתות ו' ע''ב] כל תענית ציבור שאין בה פושעי ישראל אינה תענית ציבור שהרי חלבנה ריחה רע ומנאה הכתוב עם סממני הקטורת. אביי אמר מהכא [עמוס ט'] ואגודתו על ארץ יסדה. ומדליקין נרות על שולחנם ועורכין השלחן כמו בשבת משום דמיקרי שבת שבתון. ואף יש שמדליקין בחדרים וגם בעליות, דתנן [פסחים נ''ג ע''ב] מקום שנהגו [להדליק את הנר בלילי יום הכיפורים מדליקין, מקום שנהגו] שלא להדליק אין מדליקין. ומדליקין בבתי כנסיות ובבתי מדרשות ועל גבי החולים. דרש רבא ועמך כולם צדיקים וגו' בין שאמרו להדליק בין שאמרו שלא להדליק שניהם לא אמרו אלא משום דבר אחד. [ראבי''ה סימן תקכ''ח].
------
כתב רב עמרם גאון ז''ל, כי בערב יום הכיפורי' אין אנו רשאין להטמין את החמין, שלא תיקנו חכמי' להטמין את החמין בע''ש אלא לכבוד השבת, וזה נמצא כאילו מטמין לכבוד החול, שהוא מוצאי התענית. ורב נטרונאיי כת', הטמנת ע''ש הוצרכה לכבוד השבת, אלא להטמין ע''ש למוצאי שבת למה הוצרכה יתקן כל צורכו למוצאו שהוא חול, אבל איסור אין בו, ואין ממחין ביד העושה. ומנהג צרפת ופרובינ' הוא להטמין, ומנהג כשר הוא שאם לא יעשו כן יהיו בני האדם בהולים ויגיעי' ויקצרו את התפי' למהר ולבשל ולא יוסיפו מחול על הקודש, וגם הילדים יאכלו מבעוד יום שלא יוכלו להתאחר עד התר שלם וכשימצאו הכל מתוקן לסעודה לא יבואו לידי חשש איסור ושלום. אב''ן. [המנהיג הלכ' צום כפור].
------
כל העשי''ת נופלין על פניהם בתחינה לבד מעיה''כ בהשכמה ואין אומר וידוי בעיו''כ בהשכמה אלא פעם אחת. מר''ה ועד יוה''כ הם י''ת בין ליחיד בין לרבים להתוודות. הלכות עי''כ. מתודה שחרית פעם אחת לפי שיש לו להתוודות במנחה קודם אכילתו ובמעריב וא''א תחנון מעי''כ עד שחרית א''ח דסכות. תני ר' חייא מדפתי ועניתם את נפשותיכם בתשעה וכי בט' מתענין והלא בי' מתענין אלא לומר לך כל האוכל ושותה בט' בו מעלה עליו הכתוב כאלו התענה תשיעי ועשירי כדאמר בפ''א דברכות ובפ' בתרא דיומא (דף פ''א) ובר''ה ואסור להתענות בט' בו כדאמר בפסחים בפ' ואלו דברים (ס''ח ע''ב) בגמ' אמר ר''א מר בריה דרבינא כוליה שתא יתיב בתעניתא לבר מעצרת ופוריא ומעלי יומא דכפורי מדתני רב חייא מדפתי ועניתם כו', ומדיתיב כוליה שתא בתעניתא ולא מעלי יומא דכיפורי ש''מ אסור להתענות. והיו נוהגין בגליל לשחוט בהמות הרבה כדמשמע בשחיטת חולין בפ' אותו ואת בנו (דף פ''ג) ואמרי' בבראשית רבה בפ' ויברך אלהים את יום השביעי מעשה בחייט אחד שקנה דג בי''ב דינרין לעי''ה. [הרוקח סימן רי''ד].
------
כתב הר''ם נ''ע מותר לאכול ולשתות ערב יום הכפורים לאחר שסלק השלחן ובלבד שתהיה חמה זורחת והר''ף ז''ל כתב מ''מ צריך לפרוש מלאכול משעת שקיעת החמה לכל פחות משום דמאז התחיל בין השמשות דרבי יהודה ובין השמשות הוי ספק לילה דהוי עצומו של יום ולא הוי בכלל תוספת. והבעל העתים ז''ל כתב האוכל ושותה והסך והנועל והרוחץ והבועל בתוספת יום הכפורים והעושה מלאכה באיסור עומד אבל אינו ענוש כרת וה''ה לבין השמשות שלו דכתיב כי כל הנפש אשר לא תעונה בעצם היום הזה על עצומו ענוש כרת ואינו ענוש כרת על התוספות ובין השמשות שלו ספיקא הוא והני מילי חד בין השמשו' אבל תרי בין השמשות מתחייב כרת ממה נפשך אי בין השמשו' יממא הוא הא קאכיל ואי ליליא הוא הא קאכיל אבל חד בין השמשות ספיקא הוא ולא מיחייב עליה ובתורת תוספת קאי עכ''ל. ויש מי שאומר ולדברי הכל בין השמשות ספק. [ארחות חיים הלכ' יום הכפורים סימן ד'].
------
בערב יום הכפורים רגילין להרבות בסעודה. פרק קמא דכתובות [ה' ע''א] דפריך אלא מעתה יום הכפורים שחל להיות בשני וכו' וכן בפרק אותו ואת בנו [פ''ג ע''א] ובמדרש פרשת ויכלו [ב''ר פי''א]. בשחרית ערב יום הכפורים אין אומרים תחינות. ואומרים אבינו מלכנו ולמנחה אין החזן אומר וידוי וגם לא יאמר אבינו מלכינו. ואחר סעודה המפסקת אם עוד היום גדול יש גאונים הפוסקים דשרי לאכול ולשתות ומביאין ראי' ממדרש איכה רבתי [פ''ג ו'] דקאמרינן אכל ופסק ואפ''ה חזר ואכל ויש דוחין שמא מתחילה הי' דעתו לכך. ואין טומנין חמין לצורך מוצאי יום הכפורים. ומדליקין נרות על השולחן ועורכין השולחן כדרך שעושין בשבת, גאונים פוסקים שלא לברך על הנר, אכן רוב גאונים פסקו על פי הירושלמי לברך אפי' [בימי החול כמו] בשאר יום טוב. והיכא דחל יום הכיפורים בשבת בהא כולם שוין לברך ויש מדליקין (ו)גם בחדרם עיין פרק מקום שנהגו [פסחים נ''ג ע''ב] שלא ליגע באשתו כאלו היתה נדה, [נוסח מהר''י ווייל. ליל יום כפורים אסור ליגע באשתו כאלו היא נדה]. ולערב נכנסין לבית הכנסת ומתירין להתפלל עם העבריינים דאמר רבי שמעון חסידא כל תענית שאין בה מפושעי ישראל אינה תענית [כריתות ו' ע''ב] ואם חל בשבת יאמר ויכלו מגן אבות בדברו המלך הקדוש שאין כמוהו וכן יש לומר בשבת שבין ראש השנה ליום הכפורים וחותם מקדש השבת. ויאמר תחילה כשנכנסו לבית הכנסת כל נדרי ג' פעמים כי כל מעשה חכמים משולש מותר לך מותר לך מותר לך והקהל יאמרו עמו למען יתירו לחזן וגם כדי שיהיו שלשה המתירין דאין מומחין בחוצה לארץ להתיר החזן לבדו. ויאמר מיום כפורים זה עד יום כפורים הבא עלינו כדאמרינן במסכת נדרים [כ''ג ע''ב] עומד אדם בראש השנה ואומר כל נדרי שעתיד לידור וכו' ואין צריך לומר חוץ מחרמות הקהל דאין דעת המתיר על זה, ואומר ונסלח ולא ככתוב. ומברך שליח צבור שהחיינו דקי''ל סוף פרק בכל מערבין [מ' ע''ב] אומרים זמן בראש השנה ויום הכפורים. ואי אפשר לאומרו על הכוס כדאמר התם. ויש מקום שאין מתעטפים בטליתות כי לילה לאו זמן ציצית ויש מקום שמתעטפים ומברכין דכסות המיוחד ליום חייב אף בלילה וטוב להתעטף בעוד יום גדול לאפוקי מפלוגתא כדי לברך. ועונין ברכו ואומרים ברוך שם כבוד בקול רם על פי המדרש שחושבין אותו היום כמלאכים, ועומדים על כרים וכסתות לפי שהצינה קשה ואמרינן [לעיל ע''ח ע''ב] רבה בר רב הונא כריך סודרא אכרעיה ונפיק, ויש שישנים כל (היום) [הלילה] בבית הכנסת ואע''ג דאמרינן בפרק בתרא דמגילה [תוספתא פ''ב הי''א] בתי כנסיות אין ישינים בהם, הכא לצורך שימור ומצוה שרי. ואין מזכירין סדר העבודה לא בקרובות ולא בסליחות ביוצר ונוהגין לומר ביוצר שלש עשר פעמים ויעבור נגד שלש עשרה מדות וקורא בתורה פרשת אחרי מות, ולמפטיר בעשור בפרשת פנחס ומפטיר בישעי' ואומר סולו. ואם יש תינוק למול מלין ומברך על הכוס ואומרים אשרי. ומקדימין ביוצר כדי שיתפללו הקהל מוסף טרם יגיע שש שעות ומחצה עיין ספר המצות קטן בהלכות תפלה ועיין בברכות [כ''ח ע''א] בסימן צד. ואחר גמר תפלת מוסף יוציא ספר תורה ויקרא בפרשת עריות ומפטיר ביונה ויאמר כל הברכות על התורה כדמשמע פרק במה מדליקין [כ''ד ע''א] גבי יום שנתחייב בארבע תפלות. ביוצר ובמוסף ובנעילה נושאין כפיהם ולא במנחה ולומר במנחה ברכינו בברכה עיין פרק הקורא בתרא במסכת מגילה [כ''ד ע''ב] ואחר תפלת המנחה אומרים אשרי ובא לציון ומתפלל תפלת נעילה ויאמר חתימה במקום כתיבה ואין אומרים אבינו מלכינו כי כבר אמרו במנחה, ותוקעין דתקיעה חכמה ואינה מלאכה ואם חל בשבת אין אומרין כל היום אבינו מלכינו אך אחר תפלת נעילה ודוכנה, ויאמר חתמינו במקום כתבינו. ויאמר ויתן לך ופזמון המבדיל בין קודש לחול חטאתינו ימחול וכו' יאמר עם שאר הפזמונים וקבלתי כי מאד טוב לומר סליחות רבת צררוני שלשה פעמים ביום הכפורים ובמוצאי יום הכפורים מבדילין ומברך פרי הגפן וכו' מאורי האש והמבדיל, ונראה דצריך להדליק נר אחד להבדלה ולא נר שדלוק בבית הכנסת דלא הודלק להאיר וקיי''ל במסכת ברכות [נ''ג ע''א] נר שהודלק לכבוד אין מברכין עליו ואם יכבנו וידליקנו שנית יכול לברך עליו. והעושין שני ימים יום כיפורים לא יתפללו ביום השני כי אם כשאר הקהל ואפי' הם עשרה, ואם חל יום שני שלהם בערב שבת לא יכינו להם בני ביתם כלל לשבת אך יאכלו עם אחרים שלא הכינו בעבורם. וגאונים אסרו להטמין חמין מערב יום הכפורים לצורך מוצאי יום הכפורים. [האגודה].
------
ת''ר מצות וידוי ערב יום הכפורי' עם חשיכה אבל אמרו חכמים מתודה קודם אכילה ושתייה שמא תטרף דעתו עליו בסעודה ואע''פ שהתוודה קודם אכילה ושתייה יתודה אחר אכילה ושתייה ואע''פ שהתודה ערבית יתודה שחרית ובמוסף ובמנחה ובנעילה היכן אומרה אחר תפלתו ושליח צבור אומר באמצע התפלה זהו וידוי חמש תפלות של יום הכפורים אתה יודע ועל חטא וסליק יהיו לרצון. [שאילתות פרשת וזאת הברכה שאילתא קס''ז].
------
ומיחייב בר ישראל לאודוי ביומא דכיפורי, שנאמר (ויקרא ט''ז, ל') כי ביום הזה יכפר עליכם ואשכחן דהא כפרה וידוי דברים היא, דתניא (ויקרא ט''ז, ו') וכפר בעדו ובעד ביתו, בהרצאת דברים הכתוב מדבר, אתה אומר בהרצאת דברים או אינו אלא בהרצאת דם, אם נפשך לומר נאמר כאן כפרה ונאמר גבי שעיר המשתלח (שם י') כפרה, מה להלן הרצאת דברים אף כאן בהרצאת דברים. מאי אם נפשך לומר, וכי תימא לגמר משעיר הנעשה בפנים דהרצאת דם הוא, אמר קרא (שם י''א) והקריב אהרן פר החטאת אשר לו ועדאן לא נזרק הדם, אלמא בהרצאת דברים הכתוב מדבר. כיצד היה מתודה, אנא השם עויתי פשעתי וחטאתי לפניך אני וביתי ככתוב בתורת משה עבדך (שם ל') כי ביום הזה יכפר עליכם וגו' ונאמר (שם כ''א) והתודה עליו וגו' דברי רבי מאיר, וחכמים אומרים עוונות אילו הזדונות פשעים אילו המרדים חטאות אלו השגגות, מאחר שהוא מתודה על הזדונות ועל המרדים למה חוזר ומתודה על השגגות, אלא כך מתודה אנא השם חטאתי עויתי ופשעתי לפניך אני וביתי אנא השם כפר נא לחטאים ולעוונות ולפשעים, והן עונין אחריו ברוך שם כבוד מלכותו לעולם ועד, וכן מצינו דרך המתודים דוד אמר (תהלים ק''ו, ו') חטאנו עם אבותינו העוינו והרשענו, שלמה בנו אמר (מלכים א' ח', מ''ז) חטאנו העוינו רשענו, דניאל אמר (דניאל ט', ה') חטאנו והעוינו הרשענו ומרדנו, אף הוא כך מתודה חטאתי עויתי ופשעתי לפניך, אלא מה הוא שאמר משה (שמות ל''ד, ז') נשא עון ופשע וחטאה ונקה וגו' ואומר (ויקרא ט''ז, כ''א) והתודה עליו וגומר, אמר משה לפני הקב''ה בשעה שחוטאין ישראל ועושין תשובה עשה להם זדונות כשגגות. ואמר רבה בר שמואל אמר רב הלכה כדברי חכמים. [פסק] ומיבעי לן לצלויי ערב יום הכיפורים בתפילת המנחה ומימר אתה יודע רזי עולם אחר תפילתו מן קמי דיתיב בסעודתא דאפסוקי, דילמא מיטרדא דעתיה מחמת סעודתיה ולא יכיל לאודויי, דתנו רבנן (פ''ז:) מצות וידוי ערב יום הכיפורים עם חשיכה, אבל אמרו חכמים מתודה קודם אכילה ושתייה שמא תטרף דעתו עליו בסעודה, ואף על פי שהתודה קודם אכילה ושתיה, יתודה אחר אכילה ושתיה, שמא יארע דבר קלקלה בסעודה, ואע''פ שהתודה ערבית, יתודה שחרית, שחרית, יתודה במוסף, במוסף, יתודה במנחה, במנחה, יתודה בנעילה. והיכן אומרה, אחר תפילתו, ושליח ציבור באמצע תפילה. [בה''ג הלכ' יום הכיפורים].
------
תנו רבנן מצות ודויי ערב יום הכפורים עם חשיכה אבל אמרו חכמים מתודה הוא קודם אכילה ושתייה שמה תיטרף דעתו בסעודה, ואף על פי שהתודה קודם אכילה ושתייה יתודה אחר אכילה ושתייה שמה עירע בו דבר קלקלה בסעודה, ואף על פי שהתודה ערבית יתודה שחרית שחרית יתודה במוסף במוסף יתודה במנחה במנחה יתודה בנעילה, והיכן יחיד אומרה אחר תפילתו ושלוח הציבור אומרה באמצע. ויחיד דלא גמיר אתה יודע ואתה נותן כד אמר בצלותיה אבל חטאנו נפיק בה. [הלכות פסוקות לרבינו יהודאי גאון הלכ' יום הכפורים].
------
ערב יום הכפורים הולך אדם לבית הטבילה וטובל. ואמר מר רב עמרם בערב יום הכפורים טובל אדם בז' או בח' שעות ומתפלל תפלת המנחה ומתודה קודם סעודתו לאחר תפלתו ושליח צבור אומרו לאחר שסיים את תפלתו בפני הקהל כדי להוציא את הרבים ידי חובתם. ואח''כ אומר אבינו מלכנו ואומר יתגדל ואינם נופלים על פניהם. ואמר רב סעדיה כל אחד ואחד טובל בסוף יום של ערב יום הכפורים ובעלייתו מן הטבילה מברך על הטבילה ואנו אומרים כי טבילה זו כיון שאינו מתקון חכמים הראשונים לאו בת ברכה היא. אפילו למאן דסבר דבת ברכה היא כי מחייב לברוכי קודם טבילה דההיא דאמר (פסחים ז:) כל המצות כולן מברך עליהן עובר לעשייתן חוץ מן הטבילה אוקמוה רשוותא בגר שמל ולא טבל דאכתי גברא דלא חזי הוא אבל שאר חייבי טבילות מעיקרא מברכי ואזלי. הלכך טובל אדם כמנהג חכמים ואינו מברך דאין מברכין על המנהג מדאמר (סוכה מד:) לענין ערבה חביט חביט ולא בריך קסבר מנהג נביאים הוא אלמא המנהג אין מברכין עליו שאין מברכין אלא על המצות דהכי מברכין אשר קדשנו במצותיו וצונו. ומתפלל י''ח כדרך כל השנה כולה ומתודה אחר תפלתו אבל אנחנו חטאנו. אתה יודע רזי עולם. על חטא. על חטאים. אלהי עד שלא נוצרתי. יהיו לרצון. ואמר רבינו סעדיה מי שחותם אחר ודויו האל הסלחן טועה הוא. והא דאמר רב עמרם מתודה לאחר תפלתו בשליח צבור נהגו העם כדבריו ואע''פ שאינו כן ולא סבירא לן דבהדיא איתמר וש''ץ אומר באמצע תפלתו. ורבינו האיי אמר אין המנהג שיתודה שליח צבור בתפלה במנחה אבל אם רצה להרויח בברכת המרבה לסלוח כגון ודוי אין מונעין אותו. ובתשובה אחרת אמר יפה השיבו הראשונים על שאלתכם בודוי עיה''כ לאמרו שליח צבור בברכת סליחה אבל (ש)לא שמענו בבבל שמזכירין ש''צ ודוי בתפלת המנחה של ערב יוה''כ ולדבריכם שאתם צריכים לכך מפני שאין הצבור בקיאין צריכים אתם להודיעם כי כל אחד ואחד חיב להתודות לאחר תפלתו קודם שיאכל סעודה המפסיק בה. ונשאל מרב שרירא על עסק בני אדם שבאין ביום הכפורים ואינן יודעין תפלות כתקנן מהו להסדיר שליח צבור לפניהם ולהשמיע להם תפלתו כדי שילכו אחריו ולא יטעו והשיב אין לו רשות (להשמע) [להשמיע] קולו בשעה שמתפלל עד שיורד לפני התיבה ואסור לעשות כן מהנך קראי דחנה (ברכות לא.) וביותר בצבור. ואמר רב עמרם [מנהג] שלנו לאחר שאוכלים ושותים חוזרים לבתי כנסיות להתפלל תפלת ערבית. כיון שעומד שליח צבור לפרוס על שמע מברך ברוך שהחיינו ואח''כ מתחיל והוא רחום וכל כך למה שמא יהא אחד מישראל שלא בירך אבל אם תלמיד חכם הוא שרוצה לברך לעצמו כשהולך לבית הכנסת הרשות בידו דאמר (עירובין מ:) הלכתא אומר זמן בראש השנה וביום הכפורים אומרים זמן אומרו ואפילו בשוק. ובהלכות (ל''א ע''ג) בראש השנה קידושא אמר ליה [על כסא דקדושא ביומא דכפורי דלא אפשר ליה למימריה אכסא אמר ליה] שליחא דצבורא בצבורא (ז''ל הלכות: והלכתא אומר זמן בראש השנה וביוה''כ וזמן אומרו אפילו בשוק בר''ה א''ל על כסא דקדושא ביומא דכפורא דלא אפשר למימריה אכסא אמר ליה ש''ץ בצבורא). ובנוסחאות איכא לאחר תפלה. ואמר מר רב נטרונאי כך אנו נוהגין שעומד ש''ץ קודם שיתפלל תפלת ערבית ואומר זמן כדי להוציא את מי שלא בירך. ואח''כ אומר ברכו ופורס על שמע. ומשום רבינו סעדיה אמרו וצריך לברך שהחיינו לאחר תפלת ערבית כמו שאמר מר רב סעדיה. ואנו נוהגין כמר רב נטרונאי. [רי''ץ גיאת הלכ' יו''כ].
------
ת''ר מצות ודוי ערב יום הכפורים עם חשכה אבל אמרו חכמים מתודה אדם קודם שיאכל וישתה שמא יארע קלקלה בסעודה. ואע''פ שהתודה קודם אכילה ושתיה יתודה לאחר אכילה ושתיה שמא תטרף דעתו עליו. ואית דגריס איפכא אע''פ שהתודה ערבית יתודה שחרית שחרית יתודה במוסף במוסף יתודה במנחה במנחה יתודה בנעילה. והיכן אומר הודוי לאחר תפלתו ושליח צבור אומרו באמצע תפלתו. מאי היא רב(א) אמר אתה יודע רזי עולם ושמואל אמר ממעמקי הלב ולוי אמר בתורתך כתוב (ויקרא ט''ז) כי ביום הזה יכפר עליכם מכל חטאתיכם וגומר ר' יוחנן אמר רבון העולמים רב יהודה אמר מה נאמר לפניך רב המנונא אמר אלהי עד שלא נוצרתי. אמר בר המדורי לא אמרן אלא דלא אמר אבל אנחנו חטאנו אבל אמר אנחנו חטאנו תו לא צריך. ואמר בר המדורי הוה קאמינא קמיה דמר שמואל והוי יתיב כי מטא שליחא דצבורא לאבל אנחנו קם אכרעיה אמינא ש''מ עקר וידוי האי היא. ושמעינן מינה ודוי מעומד ולא מיושב ואע''פ ששומע לו מש''צ אע''פ שהתפלל הוא צריך לעמוד וכן המנהג. [רי''ץ גיאת הלכ' יו''כ].
------
ומיבעי ליה לאיניש לצלויי בערב יום הכפורים בתפילת המנחה ומימר אתה יודע רזי עולם, אחר תפילתו מן קמי דיתיב בסעודתא, דילמא מיטרדא דעתיה מחמת סעודתיה ולא לאודויי, דתנו רבנן מצות וידוי ערב יום הכפורים עם חשיכה, אבל אמרו חכמים מתוודה קודם אכילה ושתייה, שמא תיטרף דעתו עליו בסעודה, ואע''פ שהתוודה קודם אכילה ושתיה, יתודה אחר אכילה ושתייה, שמא יארע לו דבר קלקלה בסעודה, ואעפ''י שהתודה ערבית יתוודה שחרית ומוסף ונעילה, והיכן אומרה אחר תפילתו, ושליח ציבור אומרה באמצע תפילה. [סידור רש''י סימן קצ''ט].
------
ערב יום הכפורים מתפלל אדם במנחה שמונה עשרה ברכות שבכל יום ויום, ואחר עושה השלום מתחיל וידוי, אלהינו ואלהי אבותינו תבא לפניך תפילותינו וכו' עד ומבלעדך אין לנו מלך מוחל וסולח אלא אתה, אלהי עד שלא נוצרתי, עד צורי וגואלי והשליח ציבור אינו מתוודה אלא בתפילת לחש, ולאחר שמונה עשרה אומר אבינו מלכינו, יתגדל, ואין נופלין בתחנונים. [סידור רש''י סימן ר''י].
------
ערב יום הכפורים טובל אדם עצמו בשש שעות או בשמונה, ונכנס לבית הכנסת ומתפלל שמונה עשרה כדרכה, ומתוודה קודם סעודתו, כדתניא מצות וידוי ערב יום הכפורים עם חשיכה, אבל אמרו חכמים מתוודה אדם קודם אכילתו שמא תיטרף דעתו עליו בסעודה ואינו יכול להתודות לפיכך מתודה קודם אכילה, ואעפ''י שהתוודה קודם אכילה, מתוודה לאחר שיאכל וישתה, ואעפ''י שהתוודה [ערבית מתודה] שחרית, מתוודה במוסף, מתוודה במנחה, והיכן אומרה אחר תפילתו, ושליח צבור אומרה באמצע [תפילה] מאי אמר [אמר] רב אתה יודע רזי עולם, ואע''ג דאמוראי טובא פליגי עליה, נקטינן כרב, לפיכך צריך כל יחיד לומר במנחה אחר תפילתו וידוי זוטא, וידוי רבה, ואשמנו, ועל חטא, ושליח ציבור מתוך שאינו יכול לאומרה באמצע תפילה אינו מתוודה, אלא לאחר שמונה עשרה אומר אבינו מלכנו, שלא תיקנו [וידוי] לשליח ציבור אלא באמצע תפילה, וידוי זה אינו חובה [אלא להוציא את שאינו בקי, שלא] אמרוה [אלא] משום שמא תטרף דעתו עליו, ומשום חששא דעלמא לא חש לשאינו בקי, ודיי לו במצותו של וידוי שהוא עם חשיכה ערבית. ובסדר רב עמרם מצאתי שליח ציבור אומר הוידוי בפני הקהל כדי להוציא את הרבים ידי חובתן, ויאמר אבינו מלכנו, קדיש שלם יתגדל תתקבל, ואין נופלין על פניהם, והולכין לבתיהם, ויאכלו ענוים וישבעו, ויהללו את ה' דורשיו, ילכו ויכינו סעודה המפסיק בה, כדי לקיים ועיניתם את נפשותיכם בתשעה [לחודש] בערב (ויקרא כ''ג ל''ב), יאכלו מבעוד יום ובערב יתענו. [סידור רש''י סימן ר''ח].
------
דרש רבינו משולם בין ר[אש] ה[שנה] ליום הכיפורים אומ[ר] ווידוי ג' פעמים בכל יום כנגד (ב') [ג'] תפילות שבכל יום, (ובעד) [ובערב] יום הכיפורי[ם]בשחרית פעם אחת לפי שעדיין ישנו במנחה וישלשו במערב. [הפרדס לרש''י הלכ' יום הכיפורים].
------
וצריך שיתודה קודם שיאכל וישתה, ואף על גב שהתוודה קודם אכילה צריך שיתוודה אחר אכילה, ונהגו להלקות על העמוד, אחר תפילת המנחה, ומבקשין זה מזה ריצוי ומחילה, ואחר כך אוכלים סעודת תשיעי ומקבלים עליהם עינוי מאכילה ושתייה ורחיצה וסיכה ונעילת הסנדל ותשמיש המטה ואין הדבר תלוי בברכת המזון, אלא בשיש שהות ביום לתוספת עינוי, היכא דליכא שהות ביום יותר מתוספות עינוי, ודאי אסור בכל חמשה ענויים, אבל היכא דאיכא שהות ביום יותר מתוספת עינוי, אף על פי שבירך ברכת המזון אם הוצרך לשתות מים הרשות בידו, אם לא פסק דעתו מאכילה ושתייה, ולא קיבל עליו עינוי. [האורה לרש''י סימן צ''ה].
------
ערב יום הכיפורים טובל אדם את עצמו בשש שעות. או בשמונה. ונכנס לבית הכנסת ומתפלל שמונה עשרה כסדרה. ומתוודה קודם סעודתו. כדתניא [פ''ז ע''ב] מצות וידוי ערב יום הכיפורים עם חשיכה. אבל אמרו חכמים מתוודה אדם קודם אכילתו שמא תטרף דעתו עליו בסעודה. ואינו יכול להתוודות. ואע''פ שהתוודה קודם אכילה. מתוודה לאחר שיאכל וישתה. ואע''פ שהתודה ערבית מתודה שחרית. שחרית מתודה במוסף ובמנחה. והיכן אומרה אחר תפילתו. ושליח ציבור או' באמצע תפילה. מאי א'. א' רב אתה יודע רזי עולם. ואע''ג דאמוראי טובא פליגי עליה נקיטינן כרב. לפיכך צריך יחיד ויחיד לומ' אחר תפילתו במנחה דערב יום הכיפורים וידוי זוטי. וידוי רבה. אשמנו בגדנו. ועל חט. ועל חטאים. והשליח ציבור מתוך שאינו יכול לאומרו באמצע תפילה. אינו מתוודה. אלא לאחר שמונה עשרה או' אבינו מלכינו. שלא תיקנו וידוי לשליח ציבור אלא באמצע תפילה. וידוי זה אינו חובה להוציא את שאינו בקי שלא אמרוהו אלא מפני שלא תטרף דעתו עליו. ומשום חששא דשמא לא חשו לשאינו בקי. דיי לו במצותו של וידוי שהוא עם חשיכה ערבית. ובסדר רב עמרם מצאתי שליח ציבור יאמר הוידוי בפני הקהל כדי להוציא את הרבים ידי חובתם. ויאמר אבינו מלכינו. קדיש שלם. ואין נופלין על פניהם. והולכין לבתיהם. ויאכלו ענוים וישבעו. ויהללו את י''י דורשיו. ילכו ויסבו בסעודה המפסיק בה כדי לקיים ועניתם את נפשתיכם בתשעה לחדש בערב (ויקרא כ''ג). יאכלו מבעוד יום ומבערב יתענו. [מחזור ויטרי סימן שמ''ג].
------
ערב יום הכיפורים במנחה מתפלל אדם י''ח ברכות שבכל יום. ואחר עושה השלום יתחיל וידוי. אלהינו ואלהי אבותינו תבא לפניך תפילתנו. עד ומבלעדיך אין לנו אלא מלך מוחל וסולח אלא אתה. אלהי עד שלא נוצרתי. עד צורי וגואלי. והשליח ציבור אינו מתודה אלא לאחר שמונה עשרה אומ' אבינו מלכינו. קדיש. ואין נופלין על פניהם. [מחזור ויטרי סימן שמ''ג].
------
ומיבעי ליה לכל איניש לצלויי בערב יום הכיפורים תפילת המנחה. ומימר אתה יודע רזי עולם. אחר תפילתו. ואחר וידוי. מקמי דיתיב בסעודתא. דילמא מיטרפא דעתיה מחמת סעודתיה ולא יכיל לאודויי. דת''ר מצות וידוי ערב יום הכיפורים עם חשיכה. אבל אמרו חכמים מתודה אדם קודם אכילה ושתייה שמא תטרף דעתו עליו. ואעפ''י שהתודה קודם אכילה ושתייה. מתודה אחר אכילה ושתייה שמא יארע לו דבר קלקלה בסעודה. ואע''פ שהתודה ערבית מתודה שחרית. ומוסף ומנחה. ונעילה. והיכן אומרה אחר תפילתו. ושליח ציבור באמצע תפילה. [מחזור ויטרי סימן שמ''ה].
------
למנחת ערב יום הכיפורים. מתפלל שמונה עשרה. כדרך כל השבוע. וכשמגיע לעושה השלום אומ' וידוי. אלהינו ואלהי אבותינו תבא לפניך תפילתנו כו'. יהי רצון מלפניך. על חט. על חטאים. אלהי עד שלא נוצרתי כו'. ואחר כך יאמר אבינו מלכינו קדיש. תתקבל. ואוכלין לשלום. [מחזור ויטרי סימן ש''נ].
------
ת''ר מצות וידוי ערב יוה''כ עם חשיכה דברי ר''מ וחכמים אומרים צריך שיתודה קודם שיאכל וישתה קודם שתיטרף דעתו עליו בסעודה. ואע''פ שהתודה קודם סעודה יתודה לאחר סעודה. ואע''פ שהתודה ערבית יתודה שחרית ויתודה במוסף במנחה ובנעילה. היכן יתודה יחיד אחר תפילתו וש''ץ באמצע תפילה, ומאי אומר אחר הוידוי רב המנונא אמר אלקי עד שלא נוצרתי [וכו']. וכן אנו נוהגין כחכמים, אבל בנעילה עבדינן כי הא דעולא בר רב נחית קמיה דרבא בנעילה פתח באתה בחרתנו וסיים במה אנו ומה חיינו וכו' ושבחיה רבא שלא אמר על חטא אלא אמר אתה נותן יד לפושעים שיש בו מה אנו ומה חיינו. אבל אנו אומרים וידוי הראשון אבל אנחנו חטאנו, ויש לומר שכן עשה גם הוא. ואמר בר המדורי הוה קאימנא קמיה דשמואל והוה יתיב, כי מטא ש''ץ ואמר [אבל] אנחנו חטאנו קם, ש''מ עיקר וידוי הכי הוא, וכן כל אדם צריך לעמוד בשעה שש''ץ מתודה אבל אנחנו חטאנו. ומדקאמר למעלה היכן מתודה אחר תפילתו וקורא לעושה השלום גמר תפילתו, ש''מ אם היגיע אדם לעושה השלום ואומרים הציבור קדושה או יהא שמיה רבה וכו' עונה הוא עמהם ולא הוי פיסוק תפילה וחוזר וגו[מר] אלקי נצור. [ראב''ן].
------
ת''ר מצות וידוי עיו''כ עם חשכה אבל אמרו מתוודה קודם אכילה ושתייה שמא תטרוף דעתו עליו ואעפ''י שהתוודה קודם אכילה מתוודה לאחר שאכל ושתה שמא יארע דבר קלקול בסעודה ואי' דגרס אעפ''י שהתודה ערבית מתודה שחרית. שחרית מתודה מוסף. מוסף מתודה מנחה. מנחה מתודה נעילה. והיכן אמרו אחר תפלה וש''ץ באמצע. ומנהג כשמגיע ש''ץ ולמחול עונותינו ואומר לפני ה' תטהרו מתחיל בפסוקים ודברי ריצוי וחותם בכי אתה סלחן לישראל וכו' וכן במוסף ובמנחה ובנעילה ויש מקומות שמתודה ש''ץ ג''פ בכל תפלה ותפלה ובנעילה מתודה פ''א והן [עשרה] ודוין שמתודה ביום כנגד עשרה פעמים שמזכיר כ''ג [את השם] ביו''כ ובלילה מתודה ויש מקומות שאין מתודין אלא פ''א והן ח' ביום ב' בערב יו''כ והם י'. ועיו''כ קודם אכילה ש''ץ אומר אחר תפלה וכן ר' עמרם כ' אחר תפלה (ביחיד) [כיחיד] ורבינו האי אמר אין מנהג שיתודה ש''ץ במנחה עיו''כ ולא שמעתי בבבל שיתודה ומנהג רב עמרם ז''ל [וכו' — עי' רי''ץ גיאת]. מאי אמר רב אמר אתה יודע רזי עולם ושמואל מעמקי לב ולוי אמר בתורתך כתוב לאמר ביום כו' ר' יוחנן אמר רבון העולמים ור''י אמר רבו עונותינו מלמנות וחטאתינו עצמו מספר ור''ה אמר עד שלא נוצרתי איני כדאי כו' והיינו וידוי דרב המנונא זוטא ביומא דכפורא אמר מר זוטרא לא אמרן אלא דלא אמר אבל חטאנו אבל אמר אבל חטאנו א''צ ומסתברא דמר זוטרא אדרב המנונא. מעמקי הלב דשמואל היינו ותעלומות סתרי כל חי. ודלוי, אנו אומרים תחלה כי ביום הזה יכפר עליכם כו'. ורבון העולמים דר''י, הוא שאנו אומרים יה''ר מלפניך רבון העולמים שתמחול לנו וכו'. ודרב יהודה בתחלת פסוקי דרחמי. אמר בר המדודי הוה קאימנא קמיה דשמואל והוה יתיב מיתב כי הוה מטי שלוחא לאבל חטאנו קם אכרעי' אמר עיקר וידוי היא ש''מ וידוי מעומד. וצבור אמרו עם ש''ץ. ובעיו''כ אנו אומרים עיקר וידוי כגון אבל חטאנו. וביוה''כ שהוא יום מחילה וסליחה אנו מרבין בסליחות ומתודין ככולהו אמוראי. ומסתברא דאבל חטאנו ועל חטא שחטאנו שאנו אומרים ל''צ דהא קי''ל דא''צ לפרוט החטא אבל אומר חטאנו העוינו והרשענו ותו ל''צ. [עשרת הדברות לבעל העיטור הלכ' יו''כ].
------
וודוי שאנו אומרים ערב יום הכיפורים אחר תפלת המנחה אינה סוף המנחה אלא תחלה הוא לתפלת יום הכפורים. ומן הדין היה לנו לאומרו אחר אכילה קודם מעריב, אלא נהגו העולם כך בשביל ששוהין לאכול ורוצין להתחיל מיד כשבאין לבית הכנסת. וראה כי כן הוא שהחזן אומר ודוי אחר תפלה ביום הכפורים בארבע תפלות, זהו כמו שתקנו חכמים אף בשאר ימות השנה לומר תחנונים אחר תפלתו, ואין לו מקום ליחיד לומר וידוי תוך ארבע ברכות שאומ' ביום הכפורים אין לו מקום לחדש. אך לצבור תקנו לומר סליחות וכל דבר של רבים באמצע התפלה, דאף בחול לא הורו הגאונים ליחיד שיחדש דבר תוך תפלתו שלא יטעה. ואף בתלמוד מקפיד על החדוש של יחיד. [פירוש התפילות לר''י ב''ר יקר].
------
ניהגו פרושים לטבול, דאמרינן במדרש תנחומא פרשת ואתחנן שמע ישראל וגו' רבנן אמרי וכו' עד אבל ביום הכיפורים שהם נקיים כמלאכים אומר אותו בפרהסיא, ולובשים לבנים מהאי טעמא. וגרסינן במסכת שבת [קי''ט ע''א] אמר רב הונא מאי דכתיב [ישעיה נ''ח] ולקדוש ד' מכובד זה יום הכיפורים שאין בו לא אכילה ולא שתיה אמרה תורה כבדוהו בכסות נקייה. וצריך להתוודות בתפלת מנחה עד שלא ישתכר, דתנו רבנן מצות ווידוי ערב יום כיפורים עם חשיכה [דברי רבי מאיר] וחכמים אומרים מתוודה קודם אכילה ושתיה שמא תטרוף דעתו עליו, ואף על פי שהתוודה קודם אכילה [מתוודה אחר אכילה ואף על פי שהתוודה] ערבית יתוודה שחרית ומוסף ומנחה ונעילה והיכן אומר יחיד אחר תפלתו ושליח ציבור אומר באמצע התפלה. ואמרינן בעירובין [ס''ד ע''א] שיכור אל יתפלל. ושליח ציבור לא מצלי במנחה בקול רם הווידוי להוציא את שאינו בקי, מפני שאינו יכול לאמרו באמצע התפלה כמו בשאר תפלה, ואף כי לא נתקן במנחה אלא משום גזירה בעלמא שמא יארע אונס. אבל בסדר רב עמרם כתוב שצריך שליח ציבור לאמרו במנחה להוציא את שאינו בקי. ועוד כתוב אתה יודע רזי עולם (ו)מתפללים הקהל בלחש, והחזן בקול רם אתה מבין, וכן ביוצר וכן במנחה אבל לא במוסף. ומיהו אנן לא נוהגין למימר הכי. כתוב בהלכות גדולות יחיד דלא גמיר אתה יודע אתה נותן וכו' ואמריה בצלותיה אבל אנחנו חטאנו נפיק בה. ונהגו ללקות ולהתחרט על הפשעים ולבקש מחילה קודם תפלת מעריב, דתנן [פ''ד ע''ב] עבירות שבין אדם למקום יום הכיפורים מכפר עבירות שבין אדם לחבירו אין יום הכיפורים מכפר עד שירצה את חבירו. [פ''ז ע''א] אמר רבי יצחק כל המקניט את חבירו אפילו בדברים צריך לפייסו שנאמר [משלי ו'] בני אם ערבת לרעך וגו' אם ממון יש לו בידך התר לו פסת ידך ואם לאו הרבה עליו רעים. אמר רב חסדא וצריך לפייסו בשלש שורות של שלש בני אדם שנאמר [איוב ל''ג] ישור על אנשים וגו' חטאתי וישר העויתי ולא שוה לי. אמר רבי יוסי ברבי חנינא המבקש מטו מחבירו אינו צריך לפייסו יותר משלש פעמים שנאמר [בראשית נ'] אנא שא נא וגו' ועתה שא נא וגו'. ואם לא מחל לו הרי הוא אכזרי שנאמר [שם כ'] ויתפלל אבר[ה]ם וגו'. המעביר על מדותיו מעבירין לו על כל פשעיו, ואם רבו [הוא] צריך לפייסו עד שיתרצה לו. ולאו אורחא דמילתא לפייסיה רב לתלמידיה, כדחזינן בעובדא דרב שאזיל לפייסו לההוא טבחא ואיעניש ההוא טבחא ומית. [ואם מת] אמר רב יוסף בר חבוש מיא משמיה דרבי אבהו מוליך עשרה בני אדם ועומד על קברו ואומר חטאתי לה' אלהי ישראל וחטאתי לפלוני שחבלתי בו. ומיחייב אינש למימצי נפשיה כי הא דרבי זירא הוי ממצי נפשיה. ותניא [פ''ו ע''א] עבר (על) על מצות עשה ועשה תשובה מוחלין לו מיד, עבר על מצות לא תעשה ועשה תשובה תשובה תולה ויום הכיפורים מכפר שנאמר [ויקרא ט''ו] כי ביום הזה יכפר עליכם וגו' עבר על כריתות ומיתות בית דין ועשה תשובה [תשובה] ויום הכיפורים תולין וייסורים ממרקין שנאמר [תהלים פ''ט] ופקדתי בשבט פשעם וגו' אבל מי שיש בידו חילול השם אין כח בתשובה לתלות ולא בייסורין למרק ולא ביום הכיפורים לכפר וכולן תולין ומיתה ממרקת שנאמר [ישעיה כ''ב] אם יכפר העון הזה לכם [עד תמותון]. וחילול השם כגון שלמד ושנה ומעשיו מקולקלין ואומרים הבריות אוי לו לזה שלמד תורה ואוי לו לרבו שלמדו תורה דכתיב [דברים ו'] ואהבת את ה' אלהיך שיהא שם שמים מתאהב על ידך שיהיו מעשיו מתוקנים ומשאו ומתנו באמונה ואומרות [עליו הבריות] אשריו שלמד תורה ואשרי לרבו שלמדו תורה. [ראבי''ה סימן תקכ''ח].
------
ולפני הסעודה מתוודה לאחר תפילתו, דתנייא מצות וידוי ערב יום הכפורי' עם חשיכה אבל אמ' חכמי' מתוודה אדם קודם שיאכל וישתה שמא תטרף דעתו עליו. ואע''פ שהתוודה ערבית מתוודה שחרי' ומוסף, ומנחה, ונעילה, דתנייא אור יום הכפורי' מתפלל שבע ומתוודה, מוסף מתפלל שבע ומתוודה, מנחה מתפל' שבע ומתוודה, נעילה מתפ' שבע ומתוודה, וחותם בוידוי דברי ר' מאיר, וחכמי' אומ' אם בא לחתום חותם בוידוי. למדנו מזה דבין לר' מאיר בין לרבנן יכול לחתום בוידוי ולומ' בא''י האל הסולחן, כאשר כתו' בסידורים ישנים. אך הרב רבי' סעדיה ז''ל נ''ע כתב, שכל מי שחותם בוידוי טועה הוא, וכן מנהג כל ישראל שלא לחתום, ולא ידעתי למה אינן חותמי', וכמדומה שכך שמעתי בשם רבי' יעקב בצרפת לחתום בה. אב''ן. [המנהיג הלכ' צום כפור].
------
בשילהי יומא ת''ר מצות ווידוי עי''כ עם חשיכה דברי ר' מאיר וחכמים אומרים מתוודה קודם שיאכל שמא תטרף דעתו בסעודה הילכך מתפלל במנחה קודם שיאכל י''ח ברכות עד המברך את עמו בשלום. ומתחיל בכונה גדולה הוידוי תבא לפניך תפלתינו עד ואנחנו הרשענו מה נאמר אתה יודע על חטא עד ומוחלן לשבטי ישורון ומסיים האל הסלחן וכן משמע בירושלמי, אלהי עד שלא נוצרתי יהיו לרצון אמרי פי. ואוכלין מבעוד יום ועניתם את נפשותיכם בתשעה יכול בתשעה תלמוד לומר בערב אי בערב יכול משחשיכה תלמוד לומר בתשעה הא כיצד מתחיל ומתענה מבעוד יום מכאן שמוסיפין מחול על הקודש. ונשים נמי חייבות בתוס' עינוי כדאמרינן בסוכה בפ' הישן (דף כ''ח) מן האזרח ואם אוכלות סמוך לחשכה ואנו יודעים אם נמחה בידן לא ישמעו נשתוק, כדמשמע במס' ביצה בפ' המביא בתחלתו. ואם יו''כ בשבת ואכל סעודתו בע''ש לא יקדש על הכוס כדאמר בפ' בכל מערבין יו''כ דליכא כוס. ויש לו להאכיל בניו ובני ביתו כדאמר בערבי פסחים (דף ק''ט) אמרו עליו על ר''ע מימיו לא אמר הגיע עת לעמוד מבית המדרש חוץ מעי''כ שיאכילו לבניהם ולבנותיהם ואם אכל סעודה המפסקת בעיו''כ אם צמא למים או מבקשין ממנו שיאכל יוכל לאכול ולשתות בעוד היום גדול כדאיתא באיכה רבתי על הפסוק ותזנח משלום נפשי גבי ר''י בן בתירה. לאחר אכילה טובלין כל ישראל לטהר את עצמן ויש עושין אחר אכילה רחיצה ומנהג לקבל מלקות קודם אכילה יש פעם אחת ויש ג''פ. לעת ערב מבקשין מחילה זה מזה כדאמר בפ' בתרא דיומא (דף פ''ה) דדרש ר''א בן עזריה מכל חטאתיכם לפני ה' תטהרו. עבירה שבין אדם להקב''ה יה''כ מכפר עבירות שבין אדם לחבירו אין יה''כ מכפר עד שירצה לחבירו. ובב''ק בפ' החובל אע''פ שנתן לו כל ממון שבעולם אין נמחל לו עד שיבקש ממנו. א''ר יצחק המקניט את חבירו אפי' בדברים צריך לפייסו ומרבה עליו ריעים ואם מת צריך להביא י' על קברו. וכשמבקשין מחילה מן האדם לא יסרבו כדאמר רב פפא בפ''א דר''ה (דף י''ז) אמר רבא כל המעביר על מדותיו מעבירין לו על כל פשעיו ואם מחל לו נענה בתפלתו כדאמר בשלהי סדר תעניות האלו (דף כ''ה) כשירד ר''ע ואמר א''מ וכו' יצתה בת קול וכו' שהעביר על מדותיו וכן משמע בפ' בתרא דיומא (דף פ''ז) וכן בב''ק בפ' החובל (דף פ''ט) [דף צ''ב] וכן בערובין בפ' כיצד מעברין וצ''א לעבור על מדותיו כדאמרינן בפ''א דר''ה וכן בירושלמי פ' החובל ובמדרש הרנינו ובתוספתא דבבא קמא. [הרוקח סימן רי''ד].
------
לאחר האכילה כ''א מישראל טובל כדי לטהר עצמו אבל ר''ח פי' קודם אכילה צריך לטבול כדי שיתוודה בטהרה ובכל מלכות לותי''ר מקבלין מלקות ארבעים לאחר תפילת המנחה בשילהי מס' יומא וחכמים אומרים מתודה קודם שיאכל וישתה שמא תטריף דעתו בסעודה ומתפללין שמ''ע ברכות כדרך שמתפללין כל השנה עד עושה שלום ואומר ווידוי ומבע''י אוכלין כל צרכן ואין לקדש על הכוס בעיוה''כ אפי' חל להיות בע''ש א''א קידוש על הכוס כדאיתא בעירובין ד' מ' תן חלק לשבעה אלו ז' ימי פסח. [מעשה רוקח סימן קמ''א].
------
ת''ר, מצות וידוי ערב יום הכיפורים עם חשיכה, אבל אמרו חכמים מתודה הוא קודם שיאכל וישתה, שמא תטרף דעתו עליו בסעוד', ואע''פ שהתודה ערבית מתודה שחרית, שחרית מתודה במוסף, במוסף מתודה במנחה, במנחה מתודה בנעילה, והיכן אומר, יחיד אומרה אחר תפילתו ושליח ציבור אומרה באמצע תפילה. פי' שליח ציבור הוא היורד לפני תיבה ואו' כל התפילה בקול אומ' הוידוי באמצע תפילה, מפני שאינו אומרה בסוף תפילה, ועכשיו שאומ' אותן בעת שהציבור מתפללין בלחש ושליח ציבור משמיע קולו בברכה רביעית ואו' הוידוי באמצע תפילה זו היא טעות גדולה, שכיון שאומרו בסוף התפילה כדרך כל יחיד ויחיד למה אומרו באמצע, (אנה) [הנה] נמצא שמתודה האדם בתפילה פעמים לא חייבו להתוודות אלא בכל תפילה, אבל ב' פעמים בתפילה אחת לא. ושליח ציבור שהוא אומ' בקול כל התפילה ואינו מתודה בסוף תפילתו, לאותו תיקנו שיתודה באמצע תפילה. ושמעתי שיש מקומות שאין אומ' אותו באמצע והן נוהגין כתורה. מאי אמ', רב אמ' אתה יודע רזי עולם, ושמואל אמ' אתה יודע מעמקי הלב, ולוי אמ' בתורתך כת' לאמר, ור' יוח' אמ' רבון כל העולמים, ורב יהוד' אמ' כי עוונותינו רבו מלמנות, ורב המנונא אמ' עד שלא נוצרתי איני כדיי. פי' כל אלה הם ראשי וידויין שהיו מסודרין להם והיו מאריכין בהם דברים. אמ' מר זוטרא לא אמרן אלא דלא אמ' אבל אנחנו חטאנו, אבל אמ' אנחנו חטאנו תו לא צריך, דאמ' בר המדורי הוה קאימנא קמיה דמר שמואל והוה יתיב כי מטא שליחא דציבור לאבל אנחנו חטאנו קם אכרעיה, ש''מ עיקר וידויא האי הוא. גרסי' בפרק אמ' להם הממונה [ל''ו ע''ב] גבי וידוי כהן גדול, ת''ר כיצד מתודה או' עויתי פשעתי חטאתי, וכן בשעיר המשתלח הוא אומ' והתוודה עליו את כל עוונות בני ישראל ומפשעיהם לכל חטאתם, וכן במשה הוא אומ' נושא עון ופשע וחטאה, דברי ר' מאיר, וחכמ' אומ' עוונות אילו הזדונות, וכן הוא אומ' הכרת תכרת הנפש ההיא עונה בה, פשעים אילו המרדים, וכן הוא או' מלך מואב פשע בי, ואו' אז תפשע לבנה בעת ההיא, חטאים אילו השגגות, וכן הוא אומ' נפש כי תחטא בשגגה, אחר שהתודה על הזדונות חוזר ומתוודה על השגגות, אלא או' חטאתי עויתי פשעתי, וכן בדוד הוא אומ' חטאנו עם אבותינו העוינו והרשענו, וכן בשלמה הוא או' חטאתי העויתי והרשעתי, וכן בדניאל הוא או' חטאנו והעוינו והרשענו, אלא מהו שאו' נושא עון ופשע וחטאה, אמ' משה לפני הקב''ה רבונו של עולם כשחוטאין ישראל לפניך ועושין תשובה עשה להם זדונות כשגגות. אמ' רבה בר שמואל אמ' רב הלכה כחכמ', פשיט', מהו דתימ' מסתבר טעמיה דר' מאיר משום דמסייע ליה קראי, קמ''ל. ההוא דנחת קמיה דר' אבא עבד כר' מאיר, אמ' ליה שבקת רבנ' ועבדת כר' מאיר, אמ' ליה אנא כר' מאי' סבירא לי, כדכת' בספר אורייתא דמשה ואפילו הכי היל' כרב פפא דאמ' בפירוש הל' כחכמ'. [פסקי הרי''ד].
------
מצות וידוי ערב יום הכיפורים עם חשיכה, אבל אמרו חכמים מתודה אדם קודם שיאכל וישתה, שמא תטרף דעתו בסעודה, ואע''פ שהתודה ערבית מתודה שחרית ובמוסף ובמנחה ובנעיל', שהיא תפילה יתירה שעושין ביום הכפורים. והיכן מתודה, יחיד מתודה אחר תפלתו, כמו שאנו אומרין אחר התפלה אלהינו ואלהי אבותינו תבא לפניך תפלתנו כול', ושליח צבור מתודה באמצע תפלתו ואומר אבל אנחנו חטאנו כו'. יש מגדולי החכמים שהיה יושב בעוד ששליח צבור מתפלל ביום הכפורי', וכשהיה מגיע שליח ציבור לומר אבל אנחנו חטאנו היה עומד על רגליו, שזה הוא עיקר הוידוי. [פסקי ריא''ז].
------
ועכשיו שחרב בית המקדש בעונותינו לא נשאר לנו כי אם כפרת דברים, וחייבין כל ישראל ביום הכיפורים לשוב ולהתודות, ובפרק יום הכפורים אמרינן שצריך שיתודה האדם קודם שיאכל וישתה בערב יום הכפורים שמא תטרף דעתו עליו בסעודה, ואע''פ שהתודה קודם ש[י]אכל חוזר ומתודה בלילי יום הכפורים ערבית וחוזר ומתודה שחרית במוסף במנחה ובנעילה (ע''פ רמב''ם תשובה פ''ב ה''ז ע''ש). ובלשון נעילה נחלקו בברכות בירושלמי (דף ל''א א') חד אמר נעילת [שערי] שמים וחד אמר נעילת שערי עזרה. והיכן אומר וידוי יחיד אחר תפילה שליח צבור באמצע תפלה (ע''פ רמב''ם שם). ומסיק שם דאבל אנחנו חטאנו שאנו אומרים הוא עיקר הוידוי (ע''פ ה''ח שם) דאמר התם בר המדורי הוה קאימנא קמיה דמר שמואל כי מטא שליח צבורא לאבל אנחנו חטאנו קם אכרעיה שמע מינה עיקר וידוי הוא. 
ומשם אני מביא ראיה שלא היה רגיל לעמוד ביום הכפורים ושמא אנוס היה מחמת זקנה או מחמת חולי ולא היה יכול לעמוד כל היום. עבירות שהתודה עליהם ביום הכפורים זה חוזר ומתודה עליהם ביום הכפורים אחר אף על פי שהוא עומד בתשובתו שנאמר כי פשעי אני אדע (רמב''ם שם). [סמ''ג עשין סימן ט''ז].
------
שמא יארע דבר קלקלה בסעודה וישתכר, ואינו מתוודה. רבון כל העולמים, כי לא על צדקותינו אנחנו מפילים תחנונינו לפניך כי על, איני כדיי, לא הייתי כלום. בג' פרקים בשנה הן תעניות ומעמדות ויום הכיפורים, צלותא יתירתא, תפלה אחרת לאחר מנחה היינו נעילה. מה אנו מה חיינו מה חסדינו כול', וסיים במה אנו, וזהו שאנו אומ' אתה נותן יד לפושעים, ונכלל שם באותה תפילה מה אנו מה חיינו. וזמן נעילה מפורש בירושלמי [תענית פ''ד ה''א] יש אומ' בעת נעילת שערי היכל, ויש אומ' בעת נעילת שערי שמים, שהחמה נכנסה ברקיע לגמרי, וזמנה מאוחרת יותר מנעילת שערי היכל. [ריבב''ן].
------
ובערב יום הכיפורים בשחרית מתפללים כשאר הימים ואין אומרים תחנונים וסליחות ואין נופלין על פניהן ואומרים זכרנו ומי כמוך זכור רחמיך וכתוב לחיים ובספר חיים ואומרין אבינו מלכנו וצריכין לטהר עצמן ולחוף ולטבול בערב יום הכפורים בשבע או בח' שעות וחופפין וטובלין כדרך כל חייבי טבילות ומברכין ברכת הטבילה כדרך כל בעלי תשובה או כדרך כל בעלי קריין. ויש אומרים שאין צריך לברך ולא מסתבר מידי דהוה אבעל קרי שטובל שטעון ברכת הטבילה. ומתעטף ולובש בגדים נקיים כדאיתא בפרק כל כתבי אמר ליה ריש גלותא לרב המנונא מאי דכתיב לקדוש ה' מכובד אמר ליה זה יום הכיפורים שאין בו לא אכילה ולא שתיה אמרה תורה כבדהו בכסות נקייה. ומקדימין להתפלל תפלת המנחה מבעוד יום קודם סעודת ערבית ולהתוודות בתפלת המנחה קודם הסעודה שכך שנו חכמים מצות וידוי ערב יום הכיפורים עם חשיכה אבל אמרו חכמים מתודה אדם קודם סעודתו שמא תטרוף דעתו בסעודה הלכך מקדימין ומתפללין תפלת המנחה כשאר הימים ואומרים זכרנו לחיים מי כמוך וכל הענין ואחר המברך את עמו ישראל בשלום קודם שיפסע שלש פסיעות אומר אלהינו ואלהי אבותינו תבא לפניך תפלתינו וכו' מה נאמר לפניך יושב מרום כו' על חטא שחטאנו לפניך באונס כו' עד לעשות את כל דברי התורה הזאת יהיו לרצון עושה שלום והחזן אומרו כמו כן לאחר שמונה עשרה וכן המנהג מה שאין כן ביום הכיפורים שחזן אומרו באמצע התפלה כאשר נפרש לפנינו בענין תפלת שחרית ואומרין אבינו מלכנו ואין נופלין על פניהן במנחה. [שבלי הלקט סימן ש''י].
------
תניא (ויקרא ט''ז) וכפר בעדו, בכפרת דברים הכתוב מדבר. אתה אומר בכפרת דברים או אינו אלא בכפרת דמים. נאמר כאן כפרה. ונאמר להלן כפרה. מה להלן כפרת דברים. אף כאן כפרת דברים. ת''ר כיצד מתודה. אומר עויתי פשעתי וחטאתי. וכן בשעיר המשתלח אומר (שם) והתודה עליו את כל עונות בני ישראל ואת כל פשעיהם לכל חטאתם. וכן במשה רבינו ע''ה הוא אומר (שמות ל''ד) נושא עון ופשע וחטאה. דברי רבי מאיר. וחכמים אומרים חטאתי עויתי פשעתי. וכן בדוד המע''ה הוא אומר (תהלים ק''ו) חטאנו עם אבותינו העוינו הרשענו. אמר רבה ברבי שמואל [אמר רב] הלכתא כדברי חכמים. כתב בעל עשרת הדברות ז''ל פסק רבינו האלפסי הלכה כדברי חכמים. ומסתברא כרבי מאיר. דההוא דנחית קמיה דרבא ועבד כר' מאיר אמר ליה שבקת רבנן ועבדת כרבי מאיר. אמר ליה כר' מאיר סבירא לי כדכתיב בספר אורייתא. דהיינו נושא עון ופשע וחטאה. ומדלא אהדר רבא ש''מ דהלכתא כוותיה דר' מאיר. וכן מצאתי בשם רבינו אב''ן גיאת ז''ל. תנו רבנן מצות וידוי ערב יום הכפורים עם חשיכה. אבל אמרו חכמים מתודה אדם קודם אכילה ושתיה שמא תטרף דעתו עליו. ואע''פ שהתודה קודם אכילה ושתיה. מתודה אחר שאכל ושתה. שמא יארע לו דבר קלקול בסעודה. אבל בהלכות תשובה של הרמב''ם ז''ל גריס. יתודה קודם שיאכל שמא יחנק בסעודה קודם שיתודה ונמצא מת בלא וידוי. והוא פירוש לשמא יארע לו דבר קלקלה בסעודה. והוא הפך של גירסא שכתבנו. וכן נראה. לפיכך מקדימין ומתפללין תפלת המנחה קודם שעת אכילה. ומתפללין כשאר הימים שבין ראש השנה ליום הכפורים. ואחר המברך את עמו ישראל בשלום. קודם שיפסע שלש פסיעות אומר אלהינו ואלהי אבותינו תבוא וכו'. מה נאמר לפניך וכו'. על חטא שחטאנו לפניך וכו'. על חטאים וכו'. כסדר הכתוב בסדורים. יהיו לרצון. ועושה שלום. והחזן כמו כן כשמסדיר התפלה אומר כך לאחר שמונה עשרה. וכן מנהגנו. מה שאין כן ביוהכ''פ. שהחזן אומר באמצע התפלה. ואומרין אבינו מלכנו ואין נופלין על פניהן במנחה. ואע''פ שהתודה ערבית. יתודה בשחרית ובמוסף ובמנחה ובנעילה. [תניא רבתי סימן ע''ט].
------
מצות ודוי יום הכפורים צריך שיתודה ערב יום הכפורים קודם שיאכל, שמא יארע דבר קלקלה בסעודה. ואע''פ שהתודה קודם שיאכל ושישתה צריך שיתודה אחר שיאכל וישתה. ואע''פ שהתודה ערבית יתודה שחרית ובמוסף ובמנחה ובנעילה. והיכן אומרה, אחר תפלתו, ושליח צבור אומרה באמצע. מאי אומר, אתה יודע רזי עולם. ואם אמר אבל חטאנו תו לא צריך. והאידנא נהגו לומר אבל חטאנו ואתה יודע רזי עולם. וכד שמע ודויא דאבל חטאנו דשליחא דצבורא צריך למיקם אכרעיה, ואע''פ שהתודה בינו לבין עצמו בתפלתו. כיצד מתודה אנא השם חטאתי עויתי פשעתי. וכן בדוד הוא אומר חטאנו עוינו והרשענו. וכן בדניאל הוא אומר חטאנו עוינו הרשענו. אלא מהו שאמר משה נושא עון ופשע וחטאה אמר משה לפני הקב''ה רבונו של עולם בשעה שחוטאין ישראל ועושין תשובה עשה להם זדונות כשגגות. עונות אלו זדונות, וכן הוא אומר הכרת תכרת הנפש ההיא עונה בה. פשעים אלו המרדים, וכן הוא אומר מלך מואב פשע בי, אז תפשע לבנה בעת ההיא. חטאים אלו השגגות, וכן הוא אומר נפש כי תחטא בשגגה. [המאורות].
------
חייב אדם להתודות ערב יום הכפורים קודם שיאכל וישתה, שמא יארע לו דבר קלקלה בסעודה, ויחנק, ונמצא מת בלא וידוי. ואע''פ שהתודה במנחה, חוזר ומתודה ליל יום הכפורים ערבית, וכן בכל חמש תפלות של יום הכפורים. יחיד מתודה לאחר תפלתו ושליח צבור באמצע תפלתו, ואע''פ שהתודה היחיד בתפלתו הוא צריך להתודות עם שליח צבור. ועיקר וידוי של יום הכפורים אבל חטאנו. כתב רב עמרם גאון שליח צבור אומר וידוי זוטא לאחר שסיים תפלתו בקול רם להוציא את הרבים ידי חובתן, ואומר אבינו מלכנו חטאנו לפניך, ואין נופלין על פניהם וזהו וידוי זוטא, בכל תפלות של יום הכפורים מלבד נעילה שאומר אתה נותן יד לפושעים. [הבתים — שערי תשובה שער שני].
------
ולאתוודויי ביום הכיפורים מחייב איניש דכתיב כי ביום הזה יכפר עליכם, והוא הרצאה דברים דגמרי מוכפר בעון ומתודה, והלכה כדברי חכמים שחייב לומר חטאתי עויתי פשעתי, וכו' וכל הסדר. וערב יום הכיפורים מיבעי ליה לאיניש לצלויי בתפילה המנחה ביחיד וידוי זוטא ורבה ואתה יודע רזי עולם מקמי' דליתיב בסעודתא שמא תטרף דעתו מן היין. ומתוודה ערבית שחרית ומוסף מנחה ונעילה, ויחיד בחמשה תפילות מתודה אחר תפילתו. ושליח ציבור אומרו באמצע תפילה ובכווני ליבא לאפיק מאן דלא ידע. [ספר נייר הלכ' יוה''כ].
------
ובערב יום הכפורים צריך לומר אל רחום שמך ואבינו מלכנו שלא אמרו בבקר. [תשב''ץ סימן קל''ג].
------
ערב י''ה מתודה קודם שיאכל וישתה שמא ישתכר או שמא יחנק ונמצ' מת בלא תשובה כך פשוט ביומא ובחלק שלישי כתבתי כיצ' מתודה. מנחה של ערב יום הכפורים אין שליח צבור חוזר הוידוי וכתב ר' אבי''ה לפי שאין יכול לאומרו באמצע התפלה כמו בשאר תפלות וגם לא נתקן הוידוי במנחה אלא משום גזירה שמא יארע אונס וכן כתב הר' יצחק בן גיאת וכן נוהגי' באשכנז ורבינו האיי כתב אין מנהג שיתודה שליח צבור במנחה אבל אם רצה להרויח בברכת המרבה לסלוח כגון וידוי אין מונעין אותו ובתשובה אחרת כתב, יפה השיבו הראשונים על שאלתכם בוידוי ערב יום הכפורים שלא לאומרו שליח צבור בברכת סליחה שלא שמענו בבבל שמזכיר שליח צבור וידוי בתפלת המנחה של ערב יום הכפורים ולדבריכם שאתם צריכין לכך מפני שאין הצבור בקיאים צריכים אתם להודיעם כי כל אחד ואח' חייב להתודות אחר תפלתו קודם שיאכל סעודה שמפסיק בה אבל רב עמרם כתב שליח צבור אומר וידוי מנחה להוציא את שאינו בקי וכן נוהגין בספרד ורב עמרם כתב מי שחותם אח' הוידוי בא''י האל הסלחן טועה. נהגו בכמה מקומות ללקות בבית הכנסת אחר תפלת המנחה וכן נוהגין באשכנז ואחר כך הולכים לאכול ולשתות מבעוד יום כמו שכתבתי בח''ב. כפרה יש מקומות שנהגו לשחוט ערב י''ה תרנגול לכפרה ונמצא זה בתשו' הגאונים וששאלתם שאנו רגילין לשחוט תרנגול ערב י''ה ואין אנו יודעין מנהג זה למה ועל מה אי משום תמורה מאי שנא תרנגול מבהמה וחיה הא ודאי קושיא היא אלא שיש בה שני טעמים האח' שהתרנגול מצוי בבית מכל בהמה חיה ועוף ועוד יש במקומנו עשירין שעושין תמורה אלים בעלי קרנים דמות אילו של יצחק אבינו דלא דבר קבוע הוא ועוד שמענו מחכמים הראשונים אף על פי שבהמה דמיה יקרי' יותר מתרנגול אף על פי כן תרנגול מובחר לפי ששמו גבר וכיון ששמו גבר תמורת גבר בגבר טפי מהני ומעלי וכן רגילין כאן אוחז ש''ץ התרנגול ומניח ידו על התרנגול ונוטלו ומניחו על ראש המתכפר ואומר זה תחת זה זה חלוף זה זה מחולל על זה ומחזירו עליו פעם אחר' ואומ' בני אדם יושבי חשך וגומר אוילים מדרך פשעם וגומר כל וגומר ויזעק אל יי' וגומר ישלח דברו וירפאם וגומר יודו ליי' וגומ' נפש תחת נפש ועושה כסדר הזה ז' פעמי' ואח''כ מניח ידו על ראש התרנגול תבנית סמיכה וסומך עליו ושוחטו לאלתר תכף לסמיכה שחיטה ורגילין לתתו לעניים כדי שיהא כפרה לנפשו. ומה שאנו רגילין לזרוק את הבני מעים על הגג היינו כדי ליתנם לעוף השמים ויש להביא קצת ראיה על זה ממסכת חולין [צ''ה ע''ב] רמי בר תמרי איקלע למערבא במעלי יומא דכפורי חזא דקא שדו כבדא וכולייתא אזל שקלינהו משום דהאידנא דהיתרא שכיח טפי. וישים אדם לבו בערב י''ה לפייס כל אדם שנוטר לו איב' כדאמרי' גבי רב דה''ל מילתא לרבי חנינא בהדי' אזל לגביה תריסר מעלי יומא דכפורי ולא איפייס וכו' וכן בכמה מקומות בתלמוד ובכמה מדרשות. ונהגו לטבול ערב י''ה משום טהרה ורב עמרם כתב שטובל בז' שעות ומתפלל תפלת המנחה וכתב רב סעדי' בעלותו מלטבול מברך על הטבילה ותמהו עליו כי בודאי אין צרי' לברך כי אין בתלמוד רמז לטבילה זו ולא יסוד נביאים ולא מנהג נביאים וכי עדיפא מערבה דאמרינן [סוכה מ''ד ע''ב] חביט חביט ולא בריך ואינ' כי אם לטהרה ולא לטהרה מטומאה כי אין לנו זאת הטהר' עתה אלא לנקיות כדאמרינן במדרש שיהיו נקיים כמלאכי השר' הילכ' אין לברך עליה. ולהטמין חמי' [ערב] י''ה כתב רב עמרם שאסור להטמין מפני שאין טומנין אלא לכבוד שבת וזה אוכלו בחול במוצאי י''ה ואין להטמין לכבוד חול וכבר הפליגו אנשי אספמיא ועשו סמיכה שלא להטמין אבל רב נטורנאי כתב למה הוצרך להטמינו מערב ימתין למוצאי י''ה ויעשה כל צרכיו אבל איסו' אין בו והעושה אין מוחין בידו ורב שרירא כתב דשפיר דמי דמכין מחול לחול ואף על גב דמשתהה ביה ע''ג כירה ומטמינו לשמור חומו אין בכך כלום ולמוצאי י''ה שוהה כשיעור מה שיחם הקדר' באותו החום ואחר כך יאכל ממנו [ו]מותר ע''כ וכן ראיתי לרבותי ולחכמי פרוצינציא שנוהגין להטמין. מקום שנהגו להדליק נר בי''ה מדליק שלא להדליק אין מדליק ומדליקין בבתי כנסיות ובבתי מדרשות ובמבואות האפלים כך פשוט בפסחים ובירוש' [פסחים פ''ד ה''ד] מקום שנהגו להדליק יותר משובח וכתב הרא''ש שיש לו לברך בהדלקה כמו בשבת משום שלום הבית. ואומר זמן כלומר שהחיינו בי''ה ואין יכול לאומרו על הכוס כמו שאכתו' וזמן אומרו אפילו בשוק ופשוט בעירובין [מ' ע''ב] ואומר כל נדרי וכתב רב עמרם אחר שאוכלים ושותי' מנהג לנו לחזור לבית הכנסת להתפלל ערבית וכיון שעומד שליח צבור לפרוס על שמע מברך זמן ואחר כך מתחי' והוא רחום דשמא יש אחד מישראל שלא בירך. ואם ת''ח רוצה לברך לעצמו הרשות בידו וכן כתב רב פלטוי ורב נטרונאי וכן נהגו אבל משם רב סעדיה אמרו צריך לברך שהחיינו אחר תפלת ערבית בין ביחיד בין בצבור ואמ' רב האיי נוהגין אנו כרב סעדיה ולומר כל נדרי בליל צום כפור ואומרי' אותו על מה שעבר די נדרנא וכו' מי''ה שעבר עד י''ה הזה ומתכוונים להתיר שבועות ונדרים שאולי עברו עליהם וכדי לינצל מן העונש וכתב רבינו תם דטעות הוא דאינה מועלת התרה זו דבעינן שלשה הדיוטות או יחיד מומחה ועוד דאין היתר נדר בלא חרטה ועו' קיימא לן כרב פפא דאמר בפרק השולח [גיטין ל''ה ע''ב] דצריך לפרט הנדר ועוד מי התיר לחזן, דכל נדרים אדם מתיר חוץ מנדרי עצמו והיה אומר ר''ת דמנהג זה נהגו על הלכה דנדרים [כ''ג ע''ב] הרוצה שלא יתקיימו נדריו וכו' ושם כתבתיו בנתיב י''ד בח''ג בענין נדרים ושבועו' בדין הרוצה שלא יתקיימו וכו' ושם כתבתי דאפילו כל אותם התנאים אינם מועילין לעולם אלא להבא לא לשעבר ואינם מועילין אלא לנדרי עצמו אבל לא לנדר שמדירו חבירו או לשבועה שנשבע לחבירו ומשם תמצאנו מבואר וכתב רבינו תם והגיה במחזורין מי''ה הזה עד י''ה הבא עלינו וגם י''ל די נדירנ' ודי משתביענ' כלומ' מה שאני עתיד להדיר ולישבע כלהון אתחרטנ' בהון ואם אשכח ואדור מעתה אני מתחרט עליהן ומתנה שיהו בטלים. ומה שאומרים אותו שלשה פעמים כי כל דברי חכמים משולשים כגון [מנחות ס''ה ע''א] מגל זו או קופה זו וכו' ואומר ונסלח לכל עדת וגומר לא שיהא צריך עתה כפרה אלא שאם ידור נדרי' בזו השנה וישכח הביטול ולפעמים שאינו נזהר בנדרו ועובר עליו ואף על פי שכבר בטלו צריך כפרה כדאמרינן פרק (שני) [בתרא] דקדושין [פ''א ע''ב] זה שהיה סבור לאכל בשר חזיר ועלה בידו בשר טלה שצריך סליחה. וביטול זה אינו מועיל כלום למה שחבירו משביעו או מדירו או הקהל כמו שכתבתי והרב רבינו אשר כתב כי נראה ממנהג הקדמונים שנתקן על נדרים שעברו כדי שינצל מן העונש ולפיכך אומרו ג' פעמים ואומר ונסלח וגומר כי צריכין כפרה אותן שעברו. ומה שכתב ר''ת דבעינן חרטה אנן סהדי שכל מי שעבר הוא מתחרט מעקרו להנצל מן העונש ומה שאמר דבעינן שלשה הדיוטות הרי כל הקהל אומר אותו בלחש איש איש עם החזן הקהל מתירין אותו והא דאמרינן דצריך לפרט הנדר דוקא כשהנדר בא לפני חכם כדי לידע אם נדר על דבר מצוה שאין לו היתר ובסגנון זה כתב רב סעדיה יש שעושין כן עומד ש''צ בליל י''ה ואומר כל נדרי וכו' שנדרנו ושהחרמנו מי''ה שעבר עד י''ה זה הבא עלינו כלם חזרנו בהם ובאנו לפני אבינו שבשמים כי אם נדר נדרנו אין כאן נדר וכו' בטל הנד' מעיקרו בטל האיס' מעיקרו אין כאן לא נדר ולא איסר וכו' יש כאן מחילה וסליחה וכפר' ככתו' בתורתך ונסלח וגומר כי לכל העם בשגגה. ונהגו לאומרו קודם ברכו משום דאמרינן בסוף שבת [קנ''ז ע''א] ונדרים [ע''ז ע''א] דאין נשאלי' על הנדרים בשבת שלא לצרך שבת אבל רב נטרונאי כתב אין נוהגין לא (לא) בב' ישיבות ולא בכל מקום להתיר נדרי' לא בר''ה ולא בי''ה אלא שמענו כי בשאר ארצות אומרין כל נדרי אבל אנו לא ראינו ולא שמענו מרבותינו והביא ההיא דנדרים שכתבתי למעלה עד תנא מסתם קא סתים לה שלא ינהגו קלות ראש בנדרים ואת דרש' לה בפירקא אלמא אפילו למאן דאתני מעיקרא לא סבירא ליה לרבא לאורויי כל שכן נדרים ושבועות שעברו כבר שאין מתירין ואין מורין להתיר, ומה מועלת התרה למי שמתנה אחר נדרו שיהא בטל הילכך אין אנו סוברין ולא נוהגים לעשות כן וכן דעת רב האיי בר מר נחשון דהילכתא כרבא דמחמיר דה''ל בתרא לפי' אין אנו עושין כמשנה זו ואין אנו מתירין נדרים בין בר''ה בין בי''ה ולא שמענו מרבותינו (שאין) [שהיו] עושין זה כל עקר ואף אתם החמירו כמותינו ואל תשנו ממנהג הישיבות וכתב הרא''ש דהא דקפיד רבא, לדורשו לעמי הארץ הבאים לשמוע הדרשא שיבאו לזלזל בנדרים כשישמעו שמתנין לבטל נדרים אבל אנו שמתירין נדרי' שעברו ליכא למיחש לזלזול. והאי מימרא דרבא ואביי כיצד מתנה על נדרי עצמו העתידים לבא בר''ה שלא יתקיימו והחלוקין שיש בו תמצאנו מבואר בנתיב י''ד בח''ג בענין נדרים ושבועות בדין הרוצה שלא יתקיימו נדריו וכו' ואם תרצה להבין אלו הדברים בטוב ולדעת עקרם תעיין שם ואחר כך תבין אלו הדברים בטוב. [רבינו ירוחם נ''ז ח''א].
------
ונהגו לטבול בז' או בח' שעות ביום וטבילה זו כיון שאינה מתיקון חברים לאו בת ברכה היא וחכמים תקנו שיתודה אדם עיוה''כ קודם שיאכל וישתה סעודה המפסקת בה שמא יארע דבר קלקלה בסעודה וכן צריך להתודות אחר האכילה ונהגו בארץ הזאת שש''צ מסדר תפילת ערבית בקול רם קודם שיאמר ברכה ולא מצאתי טעם מה נשתנה תפילה זו מתפיל' ראש השנה ואני אומר כי מפני שתפי' זו באה מיד אחר סעודה יש לחוש פן ישכחו סדר התפילה וע''כ מסדרה שליח ציבור בקול רם להשמיע סידורה אל הקהל ולא להוציא בזה שום אדם וע''כ אינו מברך הברכות בשם. ואעפ''י שהתודה בתפילת ערבית צריך שיתודה שחרית וכן במוסף ובמנחה ובנעילה והיכן אומרו אחר תפילה ושליח ציבור אומר' באמצע תפילתו ומתודה שליח ציבור שלשה פעמים בכל תפי' ותפי' ובנעילה מתודה אחת והרי עשרה וידויים. [אהל מועד שער ר''ה ויוה''כ דרך ג'].
------
ומנהג ישראל שטובלין עצמן לכבוד היום, ואין מברכין על אותה טבילה דאין מברכין על המנהג, כדאמרינן גבי ערבה (סוכה מ''ד, ב') חביט חביט ולא בריך, קסבר מנהג נביאים הוא. וקודם שיאכל אדם לערב מתפלל תפלת המנחה ומתודה, שמא יארע לו דבר קלקלה בסעודה. ואע''פ שהתודה קודם שיאכל, יתודה ערבית ושחרית ומוסף ומנחה ונעילה. והוידוי הוא אחר התפלה כמו שהוא מסודר כבר ביד [כל] ישראל. וסעודה זו אע''פ שאכל סעודה המפסיק בה, כל זמן שהוא סמוך לחשיכה יכול לאכול ולשתות כל זמן שלא אמר זמן [שהוא] שהחיינו וקיימנו. וכן מצינו במדרש איכה רבתי רבי יהודה [נ''א ר' יונה] בן בתירה אזל לנציבין בערב צומא רבא. אתא ריש כנשתא לזמוניה. א''ל כבר אכלית ופסקית. א''ל עייל, דלא לימרו ההוא ר' יהודה לא אשגח ביה. אזל עמיה ואכל מכל עיגול חד פת ומכל תבשיל חד פיסא ומכל חבית חד כסא. ואם היה בו שום אסור מאחר שהפסיק, לא היה חושש לשום כבוד. [צרור החיים הדרך החמישי סימן א'].
------
צריך כל מאמין לטבול בנהר או במי מקוה עיוה''כ קודם תפלת מנחה. וזאת הטבילה אין לה עיקר ואינה נזכרת בתלמוד אלא שהגאונים תקנוה, והשכל גוזרה ויצריכה שיקדים לביאת זה היום הגדול שנשלמה בו כפרת ישראל מחטאותיהם בטהרה ובנקיון מבית ומבחוץ. אמנם מבחוץ טהרת הגוף בטבילה, ומבפנים טהרת הנפש להיות מחשבותיה בענין העבודה והרחקתה מהטבע הבהמי ונקיון הלב מכל תרמית ולכלול המחשבה לאל יתברך. וזאת הטבילה, מאחר שאין בה חיוב אלא מצד המנהג, אין לברך עליה. כי עיקר יש לנו שאין מברכין על המנהג, כי לא נכון לברך אשר קדשנו אלא על המחויבות, לא על הראויות. ומאחר שהטבילה היא רשות, אם יתכן לאדם לעשותה מבלי שישיגנו נזק מקרירות האויר יטבול, ואם לאו יניחנה ולא יטבול וצריך שיתפלל תפלת מנחה קודם שיאכל הסעודה המפסקת ויתודה. ונזכיר התיקון בשער תיקון התפלות בעזרת השם. והטעם בחיוב להתודות קודם הסעודה, פן חס ושלום תטרף דעתו עליו באכילה ושתייה, או שיארע דבר קילקול בסעודה וימות בלא ודוי ח''ו. [ספר מצות זמניות הלכ' יוה''כ שער ראשון].
------
צריך כל המאמין חסיד להתפלל תפלת מנחה עי''כ י''ח ברכות. וכשיגמור התפלה קודם שיעשה ג' פסיעות יאמר ודוי. וזה תיקונו, תבוא לפניך תפלתנו וכו'. אחר כך מה נאמר לפניך יושב מרום, שתמחול לנו על כל חטאתינו ותכפר לנו על כל עונותינו ותמחול ותסלח לכל פשעינו. אחר כך על חטא. אחר כך על חטאים. אחר כך סקילה שריפה עד ומבלעדיך אין לנו מוחל וסולח. אחר כך אומר היחיד אלהי עד שלא נוצרתי. ואומר ש''ץ אדיר ונאור. אחר כך ויעבור וקדיש שלם. וכתב ר' יצחק ן' גיאת זל''ה כי ש''ץ יאמר הודוי בברכת סלח לנו כמו בתענית שיש לו לומר סלח לנו מלכנו ע''י רחמיך הרבים סלח לנו אבינו. אחר כך ויעבור. אחר כך הודוי על הסדר שאמרתי עד ומבלעדיך אין לנו מוחל וסולח וישלים התפלה. וזהו התיקון הנכון, כמו שאמרנו בסוף תלמוד יומא ת''ר מצות ודוי עיוה''כ עם חשכה אבל אמרו רבנן צריך שיתודה קודם שיאכל וישתה שמא תטרף דעתו עליו [וכו'] והיכן אומרו לאחר תפלתו, ואם ש''ץ הוא אומרו בשומע [תפלה] והוא הנכון. [ספר מצות זמניות הלכ' יוה''כ שער רביעי].
------
ואח''כ באים לבית הכנס' להתפלל תפלת המנחה על סדר שאר הימים שבין ר''ה לי''הכ ואחר ברכת השלום יתודו וזהו סדר הוידוי אלהינו ואלהי אבותינו תבא לפניך תפלתנו וכו' ואומר שאין אנו עזי פנים וקשי עורף שנאמר לפניך ה' אלהינו וכו' אבל חטאנו אנחנו ואבותינו אשמנו בגדנו וכו' מה נאמר לפניך על חטא על חטאים וכו' עד על כל דברי התורה הזאת. אלהי עד. והוידוי הזה אינו חובה רק תקנוהו שמא תטרף דעתו או יחנק בסעודה שיאכל לפני ערבית ולא יוכל להתודות לפיכך תקנוהו קודם אכיל'. וחוזר ש''צ התפלה בקול רם ואומר הוידוי אחר התפלה ובתשובה לרבינו האיי גאון ז''ל לא שמענו בבבל שמזכיר ש''צ וידוי בתפל' זו ולדבריכם שאתם אומרים שצריכים לכך מפני שאין הציבור בקי צריכין אתם להודיעם כי כל א' וא' חייב להתודות לאחר תפלתו קודם שיאכל סעודה המפסיק ואין המנהג שיתודה ש''צ אבל אם רצה להרויח בברכת המרבה לסלוח כגון וידוי אין מונעין לו ובתשובה אחרת יפה השיבו הראשונים על שאלתכם בוידוי ערב יום הכפורים לאמרו בברכת סליחה ע''כ. ובמחזור דויטרי כתוב שאין ש''צ כשחוזר ומתפלל בקול רם מתודה שאין וידוי אלא כדי שלא תטרף דעתו בסעודה וכבר התודו כל א' וא' בלחש וש''ץ מתודה באמצע התפלה ואי אפשר בתפלה זו ע''כ. [ארחות חיים הלכ' ערב יום הכפורים סימנים ו'—ז'].
------
ואחר כך באין לבית הכנסת להתפלל תפלת המנחה, על סדר שאר הימים שבין ראש השנה ליום הכפורים. ואחר ברכת השלום יתודו. והודוי זה אינו חובה, רק תקנוהו שמא תטרף דעתו, או יחנק בסעודה שיאכל לערב, ולא יוכל להתודות. ולפיכך תקנו שיתודה קודם שיאכל. ואחר תפלת המנחה אומר אבינו מלכנו וקדיש שלם. והולכין לבתיהם, ואוכלין ושותים די ספקם, ומתענגים במאכל ובמשתה, כמו שאמרו ז''ל כל האוכל בט' בו, כאילו התענה תשיעי ועשירי. כתב הר''מ [נ''ע] בערב יום הכפורים אין לאכול רק מאכלים קלים להתעכל, כדי שלא יהיה שבע ומתענה כשיתפלל. 
[כל בו הלכ' עיוה''כ סימן ס''ח].
------
ואחר אכלם חולצין מנעליהם, ולובשים בגדים נקיים, לקיים מה שנאמר הכון לקראת אלוהיך ישראל. [כל בו הלכ' עיוה''כ סימן ס''ח].
------
וצריך להתודות במנחה, קודם סעודה המפסקת, כדתניא (יומא פ''ז ע''ב) מצות וידוי יום הכפורים עם חשכה. אבל אמרו חכמים מתודה קודם אכילה, שמא תטרף דעתו עליו מחמת הסעודה, שלא יוכל להתודות אחר כך. והיכן אומרו, יחיד אומרו אחר שגמר תפילתו, קודם שעקר את רגליו. ושליח צבור ביום הכפורים אומרה בתוך התפילה. ועיקר הוידוי הוא אבל חטאנו, אלא שנהגו לומר גם שאר דברים, כגון מה נאמר לפניך, ואתה יודע רזי עולם, ועל חטא, ועל חטאים, ואלהי עד שלא נוצרתי. ולענין חזרת שליח צבור את הוידוי במנחה. כתב אבי העזרי שאין לו להחזירו, כיון שאינו יכול לאומרו באמצע התפילה, כמו בשאר התפילות, וגם כי לא נתקן במנחה אלא משום גזירה שמא יארע אונס, וכן דעת הרב רבי יצחק בן גיאת, ורבינו האי כתב, אין מנהג שיתודה שליח צבור במנחה. אבל אם רצה להרויח בברכה המרבה לסלוח כגון וידוי, אין מונעין אותו, וכתב בתשובה אחרת, יפה השיבו הראשונים על שאלתכם בוידוי ערב יום הכפורים, שלא לאומרו שליח צבור בברכת סליחה, שלא שמענו בבבל שאומר שליח צבור וידוי בתפילת המנחה של ערב יום הכפורים, ולדבריכם, שאתם צריכים לכך, מפני שאין הצבור בקיאין, צריכין אתם להודיע, כי כל אחד ואחד צריך להתודות אחר תפילתו, קודם שיאכל סעודה המפסיק בה, אבל רב עמרם כתב, שליח צבור אומר וידוי במנחה, לאחר שיסיים תפילתו, כדי להוציא את הרבים ידי חובתן. ואחר כך אומר אבינו מלכנו וגומר, ואומר קדיש תתקבל, ונהגו בספרד שחוזר השליח צבור התפלה, וכשיגיע לברכת סלח לנו אומר סלח לנו אבינו כי חטאנו, מחול לנו מלכנו על ידי רחמיך הרבים, ואומר אלהינו ואלהי אבותינו תבא לפניך תפילתנו. ואומר הוידוי, ואחר כך אומר מה נאמר לפניך יושב מרום. על חטא, על חטאים, סקילה ושריפה, עד מוחל וסולח, וחותם כי אל טוב וסלח אתה, ברוך אתה ה' חנון המרבה לסלח. ואומר ראה נא בעניינו, וגומר התפילה, ואומר קדיש תתקבל. [אבודרהם סדר תפילת יום הכפורים].
------
ת''ר מצות וידוי ערב יום הכפורים חכמים אומרים צריך שיתודה קודם שיאכל וישתה במנחה, ואחרי שיאכל, ערבית שחרית מנחה נעילה, יחיד היכן אומרה אחר תפילתו ושליח צבור באמצע תפלה, אמר בר המדורי הוה קאימנא קמיה דמר שמואל והוה יתיב, כי מטא שילוחא דציבורא לאבל אנחנו חטאנו קם אכרעיה שמע מינה עיקר וידוי הוא אמר רב תפלת נעילה פוטרת של ערבית, והאידנא נהוג עלמא להתפלל תפלת ערבית אחר נעילה וזמן תפלת נעילה ודוכנה עיין פרק בתרא דתענית [כ''ו ע''ב] ופרק כל כתבי [קכ''א ע''א]. [האגודה].
------
ולענין חזרת הש''ץ הוידוי במנחה כתב ראבי''ה שאין לנו להחזירו כיון שאינו יכול לאומרו באמצע התפלה כמו בשאר התפלות. וכן דעת הרי''ץ גיאת. וכן נוהגין באשכנז. וכתב רב האי אין מנהג שיתודה ש''צ במנחה. [האגור סימן תתק''ל].
------
וכתב בתשובה אחרת יפה אמרו הראשונים שלא לומר ש''צ וידוי בסלח לנו שלא שמענו בבבל שמזכי' ש''צ בוידוי של ערב יה''כ. אבל רב עמרם כתב שש''צ צ''ל וידוי במנח' להוציא מי שאינו בקי. וכן נוהגים בספרד. [האגור סימן תתקל''א].
------
ויום הכיפורים ש[י]בא בשבת מפסיק מבערב ואין צריך לקדש, לפי שלא קדש היום עדיין, וצריך לפסוק מבעוד יום מאכילה ומשתייה. [הפרדס לרש''י הלכ' יום הכיפורים].
------
וכשבאין לבית הכנסת מתחיל החזן כל נידרי וכו', יש מפרשין משום דאמרי' בנדרים הרוצה שלא יתקיימו נדריו כל השנה כולה, יאמר בראש השנה כל נדרים שאדור כל השנה יהיו בטילים. ולא נהירא דאם כן הוה לן ברא' השנ' למיעבד. ועוד שאין אנו מתנין על נדרים הבאים אלא על שעברו. ונרא' לי משום דיום הכיפורים יום מחילה וסליחה הוא, ויום תשובה, ורוב העולם נכשלים בנדרים ושבועות, וצריכין התרה בשלשה, ואין מתירין נדרים בשבת ולא ביום טוב אלא נדרים שהן לצורך שבת ויום טוב, ולפיכך מתחיל החזן בהתרת נדרים קודם שיקדש היום לפני ברכו, שאם יש אדם [ש]עליו נדר ולא (התיר) התירו חכם בחרטא, אם שכח שום אדם נדר (שלא) שנדר ולא שאל לחכם עליו, באותו שזכור (יפטירנו) [יפרטנו] לפני חכם (ויתחרט) [ויתיר] לו, ואשר לא זכור נעשה שליח ציבור שלוחו להתחרט בעדו, וגם כל אחד כששומע כן (מפני) [מפי] ש''צ מתחרט גם הוא, ונדר מותר על ידי חרטא. קונמי וקינויי, הם כינויי נדרים, ופליגי אמוראי [נדרים י' ע''א] יש אומ' לשון גוים הם שיש לשון שקורין לנדר קונם, ויש כשאר כינויים. ויש שאומ' כי לשון שבדו חכמים להיות אדם נודר בו הוא, וכינויי הם (כ)שאר קינויים המפורשין בנדרים. נידרנא לא נידרי, לא יהיו נדרים. ויש לומ' דאנדרים של שנה הבא' קאי, ואגב דאתחיל בנדרי שנה שעברה והתירו, מסיים על נדרי שנה הבאה, ואומרים ומתנה שלא יהיו נדרים. שרן, מותרין. שביקין, מחולין. שביתין בטילין, מלשון תשביתו. לא שרירין, חזקים, מלשון שריר וקיים. ולהכי תיקנו אותו בלשון ארמית לפי שבבבל איתקין ושם היו מדברין ארמית, וכדי שיבינו הכל ויתחרטו על נדריהם ויפתחו בחרטא, שהרי אדם פותח לעצמו. מה שאומרי' ג' פעמים דאם יש אדם שלא שמע בראשונה ישמע בשנייה, ואם לא שמע בשנייה ישמע בשלישית, שהרי כל הקהל אין נכנסין יחד לבית הכנסת. ומה שאומרים על כל פעם ככתוב בתורת משה עבדיך ונסלח לכל וגו', אין נרא' לי, כי פסוק זה לא נאמר על התרת נדרים, ועוד מה שייך סליחה בהתרת נדרים, לפיכך נראה לי כמו שראיתי בארץ כנען שאומר החזן ג' פעמים כל נידרי, ואינו אומ' ככתוב בתורת משה וכו' על כל פעם, אלא אחרי גומרו ג' פעמים כל נדרי אומר בקול רם ונסלח לכל עדת וגו', כלומר, הנה היום בא שכתוב בו הבט(י)חתינו ונסלח. ור' מאיר ש''צ לא היה אומר כמו כן ככתו' בתורת משה עבדך, אלא כך אומר ושבועות' לא שבועו' ונסלח לכל עדת בני ישראל לגר הגר בתוכם כי לכל העם בשגגה. כך נוהגין בוורמשא שאומ' ב' פעמי' כל נידרי ואינן משולשין ואין אומ' ונסלח לכל עדת פעם ראשונה ובשנייה אומ' ושבועתנא לא שבועות ונסלח לכל עדת וגו'. [סידור רבינו שלמה ב''ר שמשון מגרמייזא].
------
ואמר מר רב עמרם יש שעושין כן שעומד שליח צבור בלילי יוה''כ ואומר כך כל נדרים ואסורים וחרמים ושבועות וקיומים שנדרנו ושאסרנו ושהחרמנו ושנשבענו ושקיימנו על נפשנו בשבועה מיום צום הכפורים שעבר עד יום צום הכפורים הזה הבא עלינו בכלם חזרנו ובאנו לפני אבינו שבשמים. אם נדר נדרנו אין כאן נדר אם אסר אסרנו אין כאן איסור אם חרם החרמנו אין כאן חרם אם שבועה נשבענו אין כאן שבועה אם קיום קיימנו אין כאן קיום. בטל הנדר מעקרו בטל האסר מעקרו בטל החרם מעקרו בטלה השבועה מעקרה בטל הקיום מעקרו אין כאן לא נדר ולא אסר ולא חרם ולא שבועה ולא קיום אבל יש כאן מחילה סליחה וכפרה לפני אבינו שבשמים ככתוב בתורתך (במדבר ט''ו) ונסלח לכל עדת בני ישראל וגו'. וכן אמר רבינו סעדיה נמי אלא שאמר בסוף דברים וכי תקון רבנן לומר כל נדרים לעדה ששגגה ואסרה אסר על (נעשה) [נפשה] בבה''כ כגון נדרי אונסים ושגגת צבור כדכתיב (ויקרא ד') ואם כל עדת ישראל ישגו ונעלם דבר אבל מי שנשבע כל השנה כולה להתיר שבועתו ולבטלה לא. ואמר מר רב נטרונאי אין נוהגין לא בשתי ישיבות ולא בכל מקום להתיר נדרים לא בראש השנה ולא ביום הכפורים אלא ששמענו שבשאר ארצות אומרים כל נדרים ואסרים אבל אנו לא ראינו ולא שמענו מרבותינו. ואנו אומרין דהתרת נדרים ושבועות כסדר הזה וכל' הזה לא שמענו ולא למדנו. ובנדרים (כג:) גרסינן הרוצה שלא יתקיימו נדריו כל השנה כולה יעמוד בראש השנה ויאמר כל נדרים שאני עתיד לידור כל השנה כולה הרי הוא בטל ובלבד שיהא זכור בשעת הנדר. ומקשינן אי זכור בשעת הנדר עקריה לתנאיה וקיימיה לנדריה אמר אביי תני ובלבד שלא יהא זכור בשעת הנדר. רבא אמר כגון דאתני בראש השנה ולא ידע ממאי אתני וקא נדר ונזכר בשעת הנדר דאתני ואמר בשעת נדרו שעל דעת ראשונה אני נודר בטל תנאו וקיים נדרו. רב הונא בר חיננא סבר למידרשיה בפירקא א''ל (תני) [תנא] מסתים לה סתומי כדי שלא ינהגו בו קלות ראש בנדרים ואת דרשת ליה בפרקא הא למדת שאפילו למאן דתני (דאתני) מעקרא לא סבר רבא לאורוייה כל שכן נדרים ושבועות שעברו כבר שאין מתירין ואין מורין להיתר ומה מועלת התרה למי שמתנה לאחר נדרו שיהא בטל הלכך אין אנו סוברין ולא נוהגין ועושין כן. ואמר מר רב האיי בר מר רב נחשון דהלכה כרבא דמחמיר והוה ליה בתראה לפיכך אין אנו עושין כמשנה זו ואין אנו מפירין נדרים ולא נוהגים להפר בין בראש השנה בין ביום הכפורים ולא שמענו מרבותינו שהיו נוהגין בזה כל עקר אף אתם החמירו כמותינו ואל תשנו ממנהג הישיבות. [רי''ץ גיאת הלכ' יו''כ].
------
ליל יום הכיפורים למעריב. יתעטף בטליתו בלא ברכה. ויאמר בקול נמוך. נדרי נדרנא. ת'. פעם ראשונה יאמר נמוך יותר מדאי. כאדם שמשתומם ליכנס בהיכל מלך ולבקש פרס מאת המלך וירא מהתקרב אליו. ומדבר בחשאי דרך המאויים. ובפעם השנית יגביה קולו מעט מפעם הראשון. וכן בפעם השלישית יגביה יותר ויותר. כאדם בן בית שהורגל להיות מבני בית המלך ולבו גס בו בהקרבתו אליו. ונכון לבו לשמוע דבריו. שמעתי אין השטן שולט באדם ביום הכיפורים. אלא בכל השנה חוץ מיום זה בלבד. שנ' השטן בגימטריא שס''ד. יום אחד חסר ממנין ימות החמה. אמ' לו הקב''ה לבקר משפט כיון שהגיע יום הכיפורים ורואה את ישר' עומדין על רגליהן ויחיפי רגלים. כמלאכי השרת. וכולם צגים לובן מוצעפים אין לו רשות לדבר. כ''ש יצחק בר' דורבלו. ת'. [מחזור ויטרי סימן שנ''א].
------
ויאמר נדרי נדרנא. וישלש עד שלש פעמים. ויברך שהחיינו. דכיון דליכא כוס דאתי למיסרך. כדאמרינן בעירובין. אמרי' מיהא זמן. ת'. ויאמר. והוא רחום. ברכו. מעריב. כמו בחול. וחותם פורס סוכת שלום עלינו ועל כל עמו ישר' ועל ירושלים. קדיש עד דאמירן. [מחזור ויטרי סימן שנ''א].
------
ותיקון אמירת כל נדרי בערב יוהכ''פ, יש אומרים משום דאמרי' בנדרים [כ''ג:] הרוצה שלא יתקיים נדריו של כל השנה יעמוד בר''ה ואומר כל נדרין שאדור מכאן ועד ר''ה הבאה לא יהו קיימין, וליתה דא''כ הוה להו לתקוני לומר בר''ה וגם להפר להבא (ואם) [והם] תיקנו ביוהכ''פ ולהפר לשעבר, ונראה לי דמשו''ה תקינו לשעבר וגם ערב יוהכ''פ משום דאמר בנדר[ים] [כ''ב.] כל הנודר כאילו בנה במה והמקיימו כאילו הקריב עליו קרבן בשעת איסור הבמות ואם נדר מה תקנתו ילך אצל חכם ויתיר לו נדרו ולא יקיימנו, והשב מרשעו יוהכ''פ מכפרת לו, ובשאר עבירות אדם שב מרשעו שהרי יודע עבירות [שבידו], אבל בעבירת נדר אין הכל בקיאין שהיא עבירה ואין שב שילך אצל חכם להתיר לו, והתקינו לש''ץ לומר והרי הוא כאילו לכל אחד ואחד מתחרט לפני חכם שהרי כולם יושבין שם ואין מוחין והוא שלוחם עד כולהון [א]יתחרטנא בהון (הוא שלוחים עד כולהון יתחרטנא בהון) הוא שליח המתחרטים, עם שליח החכמ[ים] להתיר הנדרים כשאומר כולהון יהון שרן ונידרנא לא נידרי ושבועת' לא שבועה וכולל ש''ץ את עצמו בכלל. ומה שתיקנו לומר קודם התפילה כדי שתהא התשובה קודם יוהכ''פ שאז הוא מכפר, ועוד שאין מתירין נדרים בשבת ויו''ט. ומה שתיקנו לומר ג' פעמים, ואי איכא שלא היה בראשונה היה בשנייה ואי ל''ה בשנייה הוי בשלישית ולפיכך תיקנו להאריך בו שלוחי ציבור. ואחר שאמרו ג' פעמים יאמרו כל הקהל בקול רם ונסלח לכל עדת וגו' כלומר עשינו את שלנו ושבנו אליך ואתה תעשה כמה שהבטחתנו לסלוח עונותינו ביום הזה, וכן נוהגין בכל קהילות ארץ כנען לומר באחרונה וכשר הדבר. [ראב''ן עירובין].
------
וכל ראשי ישיבות אמרו שאין אומרין כל נדרי שאין לו עיקר. [האשכול — דפוס י%ם, הלכ' יוה''כ].
------
כתב רבינו יעקב ז''ל בספר הישר כל נדרי דאמרי' ביום הכפורים הגיה אבא מארי ז''ל מיום הכפורים זה עד יום הכפורים הבא עלינו לטובה בכלהון איחרטנא בהון וכו'. וכן העיקר והאומר מיום הכפורים שעבר עד יום הכפורים זה הבא עלינו לטובה כולהון דיחרטנא וכו'. אינו אלא טועה. שאי אפשר לו להתיר את עצמו בלא חרטה דמעיקרא ובלא יחיד מומחה או ג' הדיוטות. ועוד שהלכה כרב פפא שהוא בתרא שאמר בפרק השולח (ל''ה:) צריך לפרוט הנדר והכי נהיגין אלא מיום הכפורים זה עד יום הכפורים הבא עלינו עיקר. וסמך לדבר הא דאמרי' בפרק ארבעה נדרים (כ''ג.) הרוצה שלא יתקיימו נדריו של כל השנה כולה יעמוד בראש השנה ויאמר כל נדרים שאני עתיד לידור כל השנה יהיו בטלים ובלבד שיהא זכור בשעת הנדר ופריך גמרא אי זכור בשעת הנדר קיימיה [לנדריה] ובטליה לתנאיה. דלא דמי (למאן) [למאי] דאמר לעיל או[מר] בפני חברו כל נדרים וכו' דהתם ודאי לא מבטיל תנאיה דידים מוכיחות שלנדרו שלאחריו מתכוון. ופריק אביי תני ובלבד שלא יהא זכור בשעת הנדר וכן הלכה דשטת פרכת הגמרא ודברי אביי מוכיחין כן. ורבא ורבינא דמשני שנויא אחרינא לא פליגי אגמרא ואפירוקא דאביי אלא בעי לשנויי לישנא דמתני' דקתני ובלבד שלא יהא זכור דלא איצטריך לשנויי בלבד שלא יהא כדקא משני גבי שבועות היכא דמפרש אביי שבועה שראיתי ורבא פריך הא דומיא דנדר דקתני וכו' אלא אמר רבא בנדר יאסרו וכו'. אם לא ראיתי ואאביי לא פליגי אלא בעי לאוקמא לישנא דאם לא ראיתי. והכא במאי עסקינן שהתנה בראש השנה ולא ידע ממה התנה אם מדברים שבינו לבין חבירו או מכל מקום או מכל שאר נדרים והשתא קא נדר אי זכור בשעת הנדר ואמר על דעת ראשונה אני עושה לכשיזכור שמדבר הזה היה התנאי נדריה לית ביה מששא והיינו דאמרי' רב הונא בר חיננא סבר למדרשיה בפירקא דהכי שכיח מלתא דכשאדם מתנה בראש השנה ולאחר מכאן מתוך כעסו נודר ומדיר ואינו נזכר בתנאו כשיזכור בטל תנאי הנדר כדמוכח שמעתא ועוד מדקתני הרוצה שלא יתקיימו נדריו של כל השנה וכו'. שמע מינה דלא בשכחת קצת מיירי דמי מסיק אדעתיה שישכח ממה התנה ויחזור ויזכור לאחר שיתלה בדעת הראשונה ממה התנה ופי' דמתני' לדברי רבא הכי איתא הרוצה שלא יתקיימו נדריו של כל השנה כולה יעמוד בראש השנה ויאמר כל נדרים שאני עתיד לידור יהיו בטלים (ונשכח) [ובשכח] התנאי (כן) [בין] ישכח לגמרי ובלבד שיהא זכור שהתנה בין ישכח במקצת התנאי בשעה שנדר לית דין ולית דיין דקיימיה לתנאיה ובטליה לנדריה כשטת' דגמרא וכאוקימנא דאביי ורבא לא מפלג אלא בדלא אמר על דעת ראשונה ואע''ג דפרכיה הכא למאן דדרשיה בפרקא אנן דרשינן לה בפירקא משום דהאידנא קיל נדרי טפי משני דרב דבהשולח (גיטין ל''ה.) אמרי' בשני דרב קיל נדרי והכי עדיף לן טפי. ומצינו חלוק בהתר נדרים בין עמי הארץ לתלמידי חכמים דמשנינן בכמה מקומות כאן בתלמידי חכמים כאן בעמי הארץ ודלמא רבא כי אקפד משום עמי הארץ דאתו בפירקא והיו דורשים ללועזות בלעז ואתו לזלזולי בנדרים. ודאי (חמינא להכא) [חרטנא להבא] משמע כדאמרי' בברכות דחמינא ואפי' דאי (חמינא) [חרטנא] כלומר שנזכר בתנאי של ראש השנה לאחר הנדר ונתחרט ויהיה מותר ונסלח לכל עדת בני ישראל שייך כדאמרי' פ' מי שהיה נזיר (נזיר כ''ג.) ושמע חבירו הרי שנדרה בנזיר והפר לה בעלה ולא ידע שהפר לה בעלה והיתה שותה יין כו'. על זה נאמר וה' יסלח לה אף זה שידור ולא יזכור התנאי של ראש השנה המבטל נדרו ויעב' דצריך כפרה וסליחה. ועל זה תקנו לומר ונסלח לכל עדת בני ישראל וגו' כי לכל העם בשגגה ומה שנהגו לאומרו ג' פעמים שכן רוב דברי חכמים משולשים מגל זו מגל זו מגל זו קופא זו קופא זו קופא זו במנחות (כ''ה.) ואני שמעתי שיש מקומות שאין אומרים אלא פעם אחת. וכן נראה אך לפי טעותם הרגילו ג' פעמים כעין התר נדרים והוסיפו במחזורי' חוץ מגזרת (הישוב) [הישיבות] ותקנ[ו]ת הקהלות שהיו מדמין שהוא היתר נדרים ודברי הבאי הם ופורחים באויר ומה שתקנו לומר כן ביום הכפורים ולא בראש השנה הטעם כמו שהוא במשנה משום דיום הכפורים בטל כל מלאכה איכא (בטפי') [כנופיא] טובא וסמוך הוא לראש השנה ופעמים שיום הכפורים נקרא ראש השנה דאמרי' בראש השנה בעשור לחודש איזהו שנה שראש שלה בעשור לחודש הוי אומר זה יובל כך נראה לרבינו יעקב ז''ל. וכן פסק הרב ר' משה ז''ל בפרק שני דנדרים באוקימתא דאביי ובאוקימתא דרבא וכתב על אוקימתא דאביי ויש מי שהורה להחמיר ואומר והוא שיזכיר התנאי אחר שנדר בתוך כדי דבור. ויש מן הגאונים שאומרים אין כל אלו הדברים נוהגין אלא בנדרים בלבד אבל לא בשבועות. ויש שמורה שדין שבועות ונדרים ענינים אלו אחד הם. וכן יש לו להקדים (שבועתי) [לשבועתו] תנאי כדרך שאמרו בנדרים. [תמים דעים להראב''ד סימן קפ''ג].
------
ופותח שליח ציבור ואומר כל נדרי וכו', כדאמרינן בנדרים [כ''ג ע''ב] הרוצה שלא יתקיימו נדריו של כל השנה יעמוד בראש השנה ויאמר כל נדרים שאדור מכאן ועד ראש השנה הבאה לא יהו קיימין, דיום כיפורים איקרי ראש השנה, כדכתיב [יחזקאל מ'] בראש השנה בעשור לחודש וגו', ולכך לא חששו בין ראש השנה ליום כיפורים. ויש מרברבתא שנהיגי לומר מיום הכיפורים זה עד יום כיפורים הבא עלינו לשלום בכלהון איחרטנא בהון, כלישנא דמתניתין, ובראיותיו לא אאריך. ואנו נוהגין לומר מיום הכיפורים שעבר עד יום כיפורים זה הבא עלינו בכולהון איחרטנא בהון. פירש רבנו זקיני משום שאין הכל בקיאין לידע דהנודר כאילו בנה במה. וכולם מכוונין לדעת השליח ציבור כאילו אמרו בפירוש שבנו ונתחרטנו על הנדרים והננו נשאלין, והוא מתיר להם בהסכמת רבים, שאין יחיד מתיר אלא אם כן מומחה. וכן נראה לי עיקר. ואין צריך לומר חוץ מגזירת הקהל ותקנתן וחרם של יישוב, שאין הסכמתם להתרה זו, ויחיד נמי לא מצי למישרי. ונהגו לומר שלש פעמים כל נדרי, כלשון תלמוד מותר לך מותר לך מותר לך וכן מופר לך מופר לך מופר לך. ובמנחות [ס''ה ע''א] תנן מגל זו מגל זו מגל זו אקצור אקצור אקצור וכו'. וגם נהגו לקרות כל נדרי הציבור עם שליח ציבור כדי שיהיו לכל הפחות שלשה המתירין. וכן כאשר השליח ציבור מתיר להם גם הם מתירין לו, שהוא אינו יכול להתיר לעצמו, כדתנן כל הנדרים אדם מתיר חוץ מנדרי עצמו. ואיתא נמי במשנה מסכת נגעים [פ''ב מ''ה]. ולאחר שאומר שלש פעמים כל נדרי קורין [הציבור] עם ה[שליח] ציבור ונסלח לכל עדת ישראל וכו'. ויש ארצות שאומר אותו כל הקהל בקול רם כדי שיסכים [הקדוש ברוך הוא] על ידיהם ויסלח לכל חטאת עמו ישראל. ומברך השליח ציבור שהחיינו וקיימנו והגיענו וכו', דקיימא לן אומר זמן בראש השנה וביום הכיפורים מדברי סופרים, כדפרישית בראש השנה. וזמן אמרו אפילו בשוק. ועל הכוס אי אפשר, כיון דקיבלה עליה איתסר ליה למישתי, כדאמרינן בפרק בכל מערבין [מ' ע''ב]. ואי איתרע מילה ביום הכיפורים דבר זה פירשתי בסוף הלכות תענית. ושוב עונה ברכו אחר התרת נדרים, לאפוקי נפשיה מפלוגתא, כדאיתא בנדרים [ע''ז ע''א] ובמסכת שבת [קנ''ז ע''א], ומתיר קודם כניסת שבת שבתון, ותו כיון דאפשר עבדינן מבעוד יום. ובתשובת רב פלטוי גאון כתוב מנהגא דידן ובבית רבינו שבבבל שאומר שליח ציבור שהחיינו ושוב כל נדרי ושוב ברכו וכל כך למה שמא יהיה אחד מישראל שלא בירך. אבל אם יש תלמיד חכם שרוצה לומר לבדו בפני עצמו הרשות בידו שזמן אמרו אפילו בשוק. ובנעילה אומר פעמים באהבה כמו במוסף. עד כאן יסודו. ורבינו זקני כתב נמי דלהכי אמרינן שלש פעמים כל נדרי שמא יש שלא שמע בפעם ראשונה או גם בשנייה [וישמע] בשלישית, ואני אשר עם לבבי כתבתי. ויש פרושים שאחרי ברכו עומדים כל הלילה והיום על רגליהם, דגרסינן בפרקי רבי אליעזר פרק מ''ו ראה סמאל שלא מצא חטא בישראל ביום הכיפורים ואמר לפני הקדוש ברוך הוא רבון העולמים יש לך עם אחד בארץ כמלאכי השרת מה מלאכי השרת יחיפי רגל אף ישראל כן ביום הכיפורים מה מלאכי השרת אין להם קפצים כך ישראל עומדים על רגליהם ביום הכיפורים מה מלאכי השרת אין אוכלים ושותים אף ישראל כן ומה מלאכי השרת נקיים אף כן ישראל נקיים מכל חטא ביום הכיפורים ומה מלאכי השרת שלום ביניהם כן ישראל ביום הכיפורים והקדוש ברוך הוא שומע עדות מפי קטיגור שלהם ומכפר על מזבח ועל מקדש ועל הכהנים ועל כל הקהל מקטן ועד גדול וכו'. ואם חל יום הכיפורים בשבת אומר ויכולו וכו' ושוב אומר מגן אבות בדברו וכו' וחותם מקדש השבת ואינו מזכיר יום כיפורים בחתימה, כדאמרינן בפרק במה מדליקין [כ''ד ע''ב]. ולא דמי לנעילה דחותמין בתרווייהו, דהתם יום הוא שנתחייב בארבע תפלות, אבל מגן אבות לא איתקן אלא מפני הסכנה הילכך סגי לן דחתים רק בשל שבת. ובפירקי דרבי אליעזר [פמ''ד] אמר שצריך לעמוד ביום כיפורים אחד מימינו ואחד משמאלו של שליח ציבור כדכתיב [שמות י''ז] ואהרן וחור תמכו בידיו וכו'. ופותח שליח ציבור יעלה תחנונינו מערב וכו' ושוב פותח שומע תפלה עדיך וכו' ושאר פסוקים של שבח יוצרינו. ושוב מתפלל סליחות, כדאמר רבי שמלאי [ברכות ל''ב ע''א] לעולם יסדר אדם שבחו של הקדוש ברוך הוא ואחר כך יתפלל. ושוב יתוודה כענין תפלת המנחה. ואף על פי שבכל ימות השנה מתפלל בלחש, כדאמרינן בפרק אין עומדין [ל''א ע''א] מוקולה לא ישמע בראש השנה ויום כיפורים מתפללים בקול רם כדי שילמדו זה מזה. ולהטעות זה את זה לא חיישינן, כיון שמצויין בידם מחזורים ותפלות, כדאמרינן בתלמוד ירושלמי בפרק תפלת השחר [ה''א] (דבי) רבי יונה כד הוי מצלי בביתיה הוי מצלי בקלא בגין דילפי מיניה בני ביתיה צלותיה וכד הוי מצלי בבי כנישתא הוי מצלי בלחישה. פירוש דלא ליטעי אינשי, וזה היה בשאר ימות השנה. ואף על גב דאמרינן בפרק ואלו נאמרין [ל''ב ע''ב] [שמתודה] בלחש כדי שלא לבייש את עוברי עבירה שהרי לא חלק הכתוב מקום בין חטאת לעולה, ששחיטת שניהם בצפון, אנו בזמן הזה לכלנו ווידוי אחד מתוודים ואין כאן בושת. ומחייב אינש למיקם בשעה ששליח ציבור מתוודה, דאמר בר המדורי הוי קאימנא קמיה דמר שמואל והוי יתיב וכי מטא שליחא דצבורא ואמר אבל אנחנו חטאנו [קם אמר] עיקר ווידוי האי הוא. ומאי קאמר רב המנונא אמר אלהי עד שלא נוצרתי וכו', והיינו וידוי דרבא כוליה שתא. והכי נהגו לומר אבל אנחנו חטאנו, ובתר תפלה אמרינן אלהי עד שלא נוצרתי, ובנעילה עבדינן כי הא דעולא בר רב נחית קמיה דרבא בנעילה פתח באתה בחרתנו וסיים מה אנו ומה חיינו וכו' ושבחיה רבא. ולא אמר אבל אנחנו חטאנו אלא אמר אתה נותן יד לפושעים וכו' שיש בו מה אנו ומה חיינו וכו'. ורבינו זקיני כתב שאומר גם אבל אנחנו חטאנו וכו', כדנהגינן, אלא שקיצר התלמוד ולא פירש אלא מה שחדש. ואמר אתה מבין תעלומות לב וכו' עד גמירא. תניא מצות ווידוי וכו' עד היכן אמרו לאחר תפלה והעובר לפני התיבה אומר ברביעית רבי מאיר אומר מתפלל שבע וחותם בוידוי וחכמים אומרים מתפלל שבע ואם רצה לחתום בוידוי חותם וצריך לפרש החטא וכו'. ויש שישנים בבית הכנסת ואומרים מזמורים (וכו') ותחינות, והוו להו כחכמים ותלמידיהם שמותר להם אפילו לאכול ולשתות בבית הכנסת ובבית המדרש, כדפירישית בחיבור זה במסכת מגילה. ועוד שמשום שמירה ישנים שם, כדאמרינן בפרק כיצד מעברין [נ''ה ע''ב] ובבית הכנסת שיש בה דירה לחזן וכו'. ולמחרת משכימין לבית הכנסת וקורין ברכות ומזמורים כבשאר שבתות וממתינים [לקרות בקרבן תמיד של שחר] לאור היום. ועומד השליח ציבור ואומר ברוך אתה י' אלהינו מלך העולם הפותח לנו שערי רחמים. ובירושלמי דתענית [פ''ד ה''א] ודברכות [פ''ד ה''א] והכא מפורש מאי נעילה נעילת שערי שמים, ואיכא דאמרי התם נעילת שערי עזרה, ובשחרית היו פתוחים ובנעילה היו ננעלים והיינו דקאמר הפותח לנו שערי רחמים. ובתענית פירשתי לה. ובגמרא דידן מאי נעילת שערים רב אמר צלותא יתירא ושמואל אמר מה אנו ואיתותב שמואל. ומתפלל [ב]יוצר כמו בתפלת ערבית ומסיים. ומפקינן שני ספרי תורות וקורין באחרי מות, ומפטיר קורא בפנחס, ומפטירין ואומר סולו סולו. הכי איתא בירושלמי דמגילה, ובגמרא דידן [מגילה ל''א ע''א] גרסינן מפטיר כה אמר ה' רם ונשא. ונודרים נדרים לכבוד נשמת אבותיהם. ואית דאמרי והשיאנו ה' אלהינו. וכבר כתבתי בענין ראש השנה זה. ושוב מתפללין מוסף ומתוודין כמו בתפלת יוצר. בסדר רב עמרם כתב מנהג יש [בשתי] ישיבות לומר בערבית ושחרית ומנחה אתה מבין ואתה יודע ועל חטא הבא בא''ב ובמוסף אינו אומר אתה מבין אלא אתה יודע ועל חטא הבא בסימן אר''ש זס''ג. ובקלוניא בערבית ושחרית ומנחה נוהגים לומר אתה מבין, אבל במגנצא אינו אומר [אתה מבין אלא בערבית, וגם אבינו מלכינו אין אומר] במוסף. ועוד כתב בסדר רב עמרם ואין צריך לומר עבודת יום כיפורים כגון אתה כוננת ואמיץ כח ושאר הסדרים של עבודת כהן גדול ביום הכיפורים לא בתפלת יוצר ולא בתפלת מנחה, לפי שלא היה עבודתו של כהן גדול אלא במוספין. שכן מצינו בתשובת שאלות. וששאלתם על דבר סדר עבודתו של כהן גדול ביום הכיפורים שנהגו מקצת העם לאמרו בשלש תפלות, ויש ביניהם איש שמוחה בידם שלא לאמרו, וכמו שקיבל מרבותיו. נראין הדברים שכן הוא כמו שמקובל, שכמו שלא נזכיר קרבן מוסף אלא בתפלה אחת, כך אינו ראוי להזכיר סדר העבודה אלא באותה תפלה. וגם כן נהגו רבותינו מימות הראשונים, וכן כתוב בתשובת הגאונים. וכן אנו נוהגים. ותו אשכחן בתשובת הגאונים ומנהג של ישיבה בשחרית אומר שבע ויעבור ובמוסף שבע ובמנחה ששה בנעילה שלשה. (וכי מעשה שחסר) שאין אומר סדר עבודתו של כהן גדול אלא במוספין כי היכי דלא אמרינן מלכיות זכרונות ושופרות אלא במוספין, וכן כל תפלות מוספין דירחי שתא לשבתות וחגיא לא אמרינן אלא בתפלה אחת. והילכך לא מיבעיא לן למימר סדר עבודה אלא במוספין. ואי אמרת אמאי קא עביד פייט בצלותא דצפרא אתה כוננת ובצלותא דמוסף אזכיר סלה ובצלותא דמנחה אספר גדולות, וכן עביד בכל תפלה ותפלה קדושא רבא בצלותא דצפרא דמוסף ודמנחה פעמים באהבה ולהיות לכם. [ואנן לא אמרינן פעמים באהבה ולהיות לכם] אלא במוספין ובנעילה משום תקנתא דרבנן ממעשה נס דמיתעבד להו. ואי אמרת אמאי קא עביד פייט סדרים [ו]קדושא רבה בכל קרובה וקרובה, אלא כל קרובה וקרובה נעשית משום ענינו של יום ואגב עבודתו ולפיכך תיקנו חכמים במקום סדר עבודה הכתוב בתפלת שחרית שבע ויעבור ולא לומר עבודה כלל, ובתפילת מוספין לומר סדר עבודה כמנהג ושבע ויעבור ובתפילת [המנחה] במקום אותו הסדר [ששה] ויעבור, ולא לומר סדר כלל. וכן מנהג בשתי ישיבות. וכן פעמים באהבה ולהיות לכם אף על פי שחרזם הפייט בכל תפלה ותפלה אינו ראוי לומר אלא במוסף. וכמו כן הסדרים אף על פי שחרזם הפייט בכל תפלה ותפלה אין ראוי לומר אלא בתפלת המוספין וכן הילכתא. עד כאן לשון הגאון. ונראה לי דהאי דכתב לפי שלא היה סדר עבודתו של כהן גדול אלא במוסף, לאו דוקא, שהרי כל עבודות יום הכיפורים אינן כשירות אלא בו, אלא עיקר עבודות. ומיהו אנן לא נהגינן הכי. וקבלתי בתפלת יוצר יש לומר שלש עשרה פעמים ויעבור כנגד שלש עשרה מדות. [ראבי''ה סימנים תקכ''ח—תק''ל].
------
וכת' רב עמר', שיש מקומות ששליח ציבור לפני התפילה אומר כל נדרי ואומ' שהחיינו לפי שאין כוס בליל כפור לאומרו, אבל שדרו ממתיב' הקדושה שמנהג שטות הוא לומ' כל נדרי'. וכן כת' רב סעדיה לומ' כל נדרי', ובסוף דבריו אמ' דכי תקין רבנן כל נדרי לעדה ששגגה ואסרה אסר על נפשה בשבועה בבית הכנס' כגון נדרי אונסין ושגגת ציבור כדכתי' ואם כל עדת ישראל ישגו וגו', אבל מי שנשבע כל השנה להתיר שבועתו ולבטלה לא. וכת' רב נטרונאי, אין נוהגין לא בשתי ישיבות ולא בבבל להתיר נדרי' לא בר''ה ולא בכיפור, אך שמענו שיש מקומות שאומ' כל נדרי' ולא שמענו מרבותי'. ומנהג ספרד וצרפ' ופרובינ' לומ' כל נדרי' ג' פעמ'. ורבי' יעקב הגיה בו לומ' מיום הכיפו' הזה עד יום הכיפו' הבא עלינו לטובה. דהכיא אית' בנדרי' פרק ד' נדרים, [כ''ג ע''ב] הרוצה שלא יתקיימו נדריו יעמוד בר''ה ויאמ' כל נדרים שאני עתיד לידור כל השנה הרי הן בטלין ובלבד שיהא זכור בשעת הנדר, ואקשינ' אי זכור בשעת הנדר עקריה לתנאיה וקיימיה לנדריה, אמ' אביי תני ובלבד שלא יהא זכור בשעת הנדר, (רבה) [רבא] אמ' כגון דאתני בר''ה ולא ידע ממאי אתני ונדר ונזכר בשעת דאתני ואמ' בשעת נדרו שעל דעת ראשונה אני נודר אין בו ממש ותנאו קיים, לא אמ' על דעת ראשונה אני נודר בטל תנאו וקיים נדרו, רב הונא בר חיננא סבר למדרשיה בפרקא, אמ' ליה (רבה) [רבא] תנא מסתם לה סתומי כדי שלא ינהגו קלות ראש בנדרי' ואת דרשת ליה בפירקא. הא למדת דאף דאתני מעיקרא לא סבר רבא לאורויי, וכ''ש נדרי' ושבועות שעברו כבר שאין מתירין ואין מורין להיתיר ואין התרה מועלת להן למי שהתנה אחר נדרו שיהא בטל כלל, הילכך אין ראוי לומ' התרה זו כלל, הרב אבן גיאת. וכת' רבי' האיי שהלכה כרבא דמחמיר, לפיכך אין אנו נוהגין כמשנה זו ואין אנו מפירין ומתירין נדרי' לא בר''ה ולא בכיפור, ולא שמענו מרבותי', אף אתם החמירו על עצמכם ולא תשנו ממנהג הישיבות. [המנהיג הלכ' צום כפור].
------
ורבי' יעקב כתב בכל נדרי ש(ה)אומ' בליל הכיפור הגיה אבא מרי ז''ל מיום הכיפורי' זה עד יום הכיפו' הבא עלינו לטובה כולהון דאי חרטנא בהון כו', וכן עיקר, והאומ' מיום הכיפו' שעבר עד יום הכיפו' הבא עלינו [לטובה] כולהון דאי חרטנא בהון טועה שאי איפשר לו להתיר לעצמו ובלא חרטא דמעקרא, ובלא יחיד מומחה או ג' הדיוטות, ועוד דהלכה כרב פפא דהוא בתרא דאמ' בפ' השולח גט [גיטין ל''ה ע''ב] שצריך לפרט את הנדר, אלא כהגהת אבא מרי עיקר. וסמך לסמך בפ''ד נדרי', [כ''ג ע''ב] הרוצה שלא יתקיימו נדריו שלכל השנה יעמוד בר''ה וכו' לעיל דלא דמי להאי דאמ' לעיל לאומרו בפני חבירו כל דברים וכו', דהתם ודאי לא מבטל לתנאיה דידים מוכיחי' שלבטל הנדר שאחריו הוא מתכוון ואמ' אביי תני וכו' לעיל, וכן הלכ' דשיטת התלמוד ודברי אביי מוכיחי' כך, ורבינא ורבא דמשנו שנוייא אחרינא לא פליגי אתלמודא אלא סברי דלא צריך לשנוי כדאביי כדקאמשני גבי שבועות דפי' אביי באומ' שבועה שראיתי ופריך רבא והא דומייא דנדר קתני אלא אמ' רבא באומ' [י]אסרו כו' אם לא ראיתי, ו[א]אביי לא פליג אלא דבעי לאוקמיה לישנא דאם לא ראיתי ורבא אמ' הב''ע דתני כו' ולא ידע אם התנה או מדברי' שחבירו לכל העולם אך משאר דברי' והשתא קא נדרי או זכור בשעת הנדר ואמ' על דעת כו' לעיל שאדבר זה תחיל' הנדר לית ביה משש, ואי לא אמ' על דעת וגו' לכשיזכור לדבר זו בטליה לתנאיה שהיה זכור ולא חשש וקיים נדרו, ולרבא אפי' לא אמ' או אין זכור בשעת הנדר בטליה לתנאיה וקיימיה לנדריה, ובהא מודה לאביי וליכא מאן דפליג כי אין זכור מתנאו כלל נדריה לית ביה מששא. [המנהיג הלכ' צום כפור].
------
בליל יו''כ נכנסין לבתי כנסיות ומתחיל החזן כל נדרי דקיימא לן בפ' בתרא דשבת ובנדרי' מפירין נדרים בשבת ואו' שהחיינו כיון דליכא כסא כדאיתא בפ' בכל מערבין וקיימא לן זמן אומרו אפי' בשוק ואו' מעריב ומתפללין ומתוודין ואם שבת או' ויכולו מגן אבות ואין מזכיר יו''כ במגן אבות דקיימא בפרק במה מדליקין כרבא דאמר י''ט שחל בשבת ש''צ היורד לפני התיבה אין צריך להזכיר של יו''ט. בפסיקת' רבתי בפ' רני ושמחי אמר להם הקב''ה למלאכי השרת בואו ואודיע אתכם צדקתן של בני שאני טענתים בעולם כ''פ צרות וייסורי' הבאות עליהם בכל דור ודור ובכל שעה ושעה ולא בעטו בי שקוראים עצמן רשעים וקוראין אותי צדיק בפני רבים והם אומרים בלשון הזה אבל אנחנו חטאנו עוינו כי אמת עשית ואנחנו הרשענו לפיכך מקלס שלמה את כנסת ישראל אשת חיל מי ימצא אם חומה היא וכו'. [הרוקח סימן רט''ו].
------
ר''א בן יעקב או' עבירות שאדם מודה ומתווד' בי''כ זה בין שנה ועשה אותם בין לא שנה בהם מתודה יה''כ אחר שנאמר כי פשעי אני אדע וחטאתי נגדי תמיד וקיימא לן בגיטין בפ' התקבל (דף ס''ז) משנת ר''א קב ונקי. יחיד מתוודה אחר תפלתו ושליח ציבור באמצע ומסיק עיקר וידוי אבל אנחנו חטאנו ואומר במדרש הרנינו כיון שישראל פורטין עונותיהן והם מתחרטין הקב''ה סולח להם לכל עונותיהם ועובר על פשעיהם שנא' כי ביום הזה יכפר הוא שהנביא מקלס מי אל כמוך נושא עון ועובר על פשע. [הרוקח סימן רט''ו].
------
אור של יו''כ מתפלל ז' ומתוודה בשחרית מתפלל ז' ומתוודה במוסף מתפלל ז' ומתוודה במנחה מתפלל ז' ומתוודה בנעילה מתפלל ז' ומתוודה. ר' חנינא בן גמליאל או' משום אבותיו ערבית מתפלל י''ח שלימות מפני שצ''ל הבדלה בחונן הדעת וכן הלכה וקיימא לן כחכמים כ''מ שזקוק לשבע אם בא לחתום וידוי חותם. [הרוקח סימן רט''ו].
------
בנדרים בפרק ד' נדרים [כ''ג, ע''ב] תנן ראב''י אומר אף הרוצה להדיר את חבירו שיאכל אצלו יאמר כל נדר שאני עתיד לידור יהא בטל. לא שמע ליה ולא אתי בהדיה ח''מ והכי קתני הרוצה שיאכל חבירו אצלו ומסרהב בו ומדירו נדרי זריזין הוא. והרוצה שלא יתקיימו נדריו כל השנה כולה יעמוד בר''ה ויאמר כל נדר שאני עתיד לידור יהא בטל ובלבד שיהא זכור בשעת הנדר ופי' ה''ר יצחק בן רבי' מאיר דהך סיפא לאו מדברי ראב''י הוא אלא לכ''ע, ואפי' תמצא לומר דמדברי ראב''י היא פירש [ר''ת] בשם רבי' שמואל אחיו דלא פליגי רבנן עליה בהא ופרכי' אי זכור עקריה לתנאיה וקיים ליה לנדריה אמר אביי תני ובלבד שלא יהא זכור בשעת הנדר רבא אמר לעולם כדקאמר מעיקרא הב''ע כגון שהתנה בר''ה ולא ידע ממה שהתנה והשתא קא נדר אי זכור בשעת הנדר ואמר על דעת ראשונה אני נודר עקרי' לתנאיה וקיים ליה לנדריה ופי' ר''ת דרבא לא פליג אסברתיה דאביי אלא אגירס' דידיה דמשבש מתני' וגריס ובלבד שלא יהא זכור פליג והכי קאמר רבא מודינא לסברתך דכל היכא ששכח התנאי לגמרי שאינו זכור כלל שהתנה שום תנאי בעולם ונדר דעקרי' לנדריה וקיימיה לתנאיה כשיזכור שהתנה והיכא שזוכר את התנאי ויודע ממה שהתנה ואעפ''כ נדר גם זה הדין עמך דקיימיה לנדריה ועקריה לתנאיה אך מה שאתה משבש המשנה וגורס שלא יהא זכור בהא פליגנא עלך כי אין צריך לשבש אלא ה''ג ובלבד שיהא זכור וה''פ כגון שהתנה בר''ה על נדריו שיהיו בטלין וזוכר שהתנה אך אינו זוכר על מה התנה אם על נדרים שבינו לבין עצמו התנה או על נדרים שבינו לבין חבירו והשתא קאמר נדר מה שנדר אי זכור בשעת הנדר לומר על דעת הראשונה אני נודר נדריה לית ביה מששא לבסוף כשיזכור שהתנה על זה הנדר שנדר ואי לא זכר לומר על דעת ראשונה אני עושה אז אע''פ שיזכור לבסוף שעל זה הנדר שנדר התנה אפ''ה בטליה לתנאיה דסבר הוא דכיון שלא אמר על דעת הראשונה אני נודר משמע אפי' היה זוכר ממה התנה אפי' הכי היה נודר ולעולם רבא לא פליג על סברתיה והילכתיה דאביי אלא אגירסא דידיה פליג והאי דקתני במתני' ובלבד שיהא זכור בשעת הנדר לאו על תנאי קאי אלא שיהא זכור לומר על דעת ראשונה אני נודר כדפרישית ואומר ר''ת דהיינו מה שאנו מתפללין כל נדרי בערב יום הכפורים וא''ת אם כן נתפלל בראש השנה כדתנן יעמוד בר''ה ויאמר, אומר ר''ת משום שביום הכפורי' אינם עסוקין באכילה ושתייה שכבר הפסיקו מבעוד יום ונאספים לביהכ''נ מפני שיום סליחה ומחילה הוא ע''כ תקנוהו לומר בערב יוה''כ ועוד אומר ר''ת דאיפשר דר''ה דקתני במתני' היינו יוה''כ כדכתי' ביחזקאל בעשרים וחמשה שנה לגלותינו בראש השנה בעשור לחודש בארבע עשרה שנה אחרי אשר הוכתה העיר בא אלי הפליט מירושלים לאמר הוכתה העיר ואמרי' פ''ב דערכין [י''ב, ע''א] איזו הוא שנה שר''ה שלה בעשור הוי אומר זה יובל. הילכך אומר ר''ת שכך יש להתפלל מיום כיפורים זה [עד יום כיפורים הבא עלינו ומוחק מ''ש במחזורים מיום הכיפורי'] שעבר עד יום כפורים הבא הזה [חדא דבעי יחיד מומחה או ג' הדיוטות וליכא] ותו דאין מתירין הנדר בלא חרטה ועוד שצריך לפרוט את הנדר כההיא דגיטין דפ' השולח [ל''ה, ע''ב] דאיבעיא להו צריך לפרוט את הנדר או דילמא אין צריך לפרוט את הנדר ר''נ אמר א''צ ור''פ אמר צריך ופסיק ר''ת כרב פפא דבתראה הוא והכי מוכח בירושלמי דנדרים פרק השותפין [הלכה ד'] דמסיק אית תנאיי תני צריך לפרוט את הנדר ואית תניי תני א''צ לפרוט את הנדר חד בר נש נדר דלא מרווחא אתא לקמיה דר' יודן בר שלום (ממון) [מן] דעטיף ויתיב ליה א''ל דלא מרוחנא א''ל וכי בר נש עביד אמר ליה לקוביסטוסא אמר ברוך שבחר בחכמים שאמרו צריך לפרוט את הנדר הלכך אינו מועיל כלום מה שאמר מיוה''כ שעבר שאין כאן חרטה גם לא פרט את הנדר, אלא כך י''ל מיום כפורים זה עד יום הכפורים הבא עלינו לטובה. וש''צ אומר וכל הקהל מסכימים עמו ומכוונים לבם לדבריו וא''ת והא דאיחרטנא בהו לשעבר משמע אומר ר''ת דמשמע נמי להבא כדאמרי' בברכות [ט', ע''ב ע''ש] יהיו לרצון אמרי פי משמע דאמינא ומשמע דאמרי ומה שאומרי' כל נדרי ג''פ אומר ר''ת משום דחכם המתיר את הנדר אומר מותר לך מותר לך ג''פ וכן חלוץ הנעל חלוץ הנעל חלוץ הנעל נהגו לומר ג''פ ובלא צורך וכתב רבי' תם שיש מקומות שא''א אותו אלא פ''א והדין עמהן. ומה שתקנו לומר ונסלח לכל עדת בנ''י וגו' אחר כל נדרי אומר ר''ת משום דסליחה שייכא אחר היתר נדרים כההיא דפ' מי שאמר הריני נזיר ושמע [כ''ג, ע''א] דת''ר אשה הפירם וה' יסלח לה באשה שהיפר לה בעל והיא לא ידעה הכתוב מדבר שהיא צריכה כפרה וסליחה וכשהיה מגיע ר' עקיבה אצל פסוק זה היה בוכה ומה מי שמתכוין לעלות בידו בשר חזיר ועלה בידו בשר טלה טעון כפרה וסליחה וכו' הכא נמי שנדר ושכח את התנאי המבטל את הנדר ועבר לכשיזכו' את התנאי צריך סליחה וכפרה. וא''ת איך אנו אומרים אותו ברבים והא אמרי' התם בסמוך [נדרים שם] רב הונא בר חיננא סבר למידרשיה בפירקא א''ל תנא קא מסתים ליה סתומי כדי שלא ינהגו קלות ראש בנדרים ואת דרשת ליה בפירק' אומר ר''ת רב הונא בר חיננא סבר למדרשיה בפירק' ללועזים בלשון לעז שיהיו כולם מבינים ויהיו מזלזלים בנדרים אבל עכשיו שאנו אומרים אותו בלשון הקודש אין כולם מבינים ולא אתי לזלזולי בנדרים. ופירש רבי' יצחק בר שמואל דתנאי דר''ה אינו מועיל כלום אא''כ נתחרט שהותר לו בלא התרת חכם אבל כל זמן שלא נתחרט על עיקר נדרו אין התנאי מועיל לו כלום ועוד פי' שאם נדר על דעת רבים אין התנאי של ר''ה מועיל לו כלום כיון דתלאו ברבים עקריה לתנאיה וקיימיה לנדריה. וכתב מורי אב''י העזר''י אנן נהגינן לומר מיום הכפורים שעבר ועד יוה''כ הזה הבא עלינו כולהון איחרטנא בהון לפי שאין הכל בקיאין לידע דהנודר כאילו בנה במה וכולם (מכוונים) [שמכוונים] לדעת שלוחי ציבור (כולם) [כאילו] אמרו בפי' שבנו ונתחרטנו על נדרינו והננו נשאלים והוא מתיר להם בהסכמת רבים שאין יחיד מתיר אלא מומחה עכ''ל ומאוד נראים דברי ר''ת ואין לפרוש מדבריו וכך יש להתפלל מיום כיפורים זה עד יום כפורים הבא עלינו לטובה וכן עיקר ואפילו לאותן שמתפללין מיום הכיפורים שעבר שמתיר להם הנדרים שעברו אין צריך לומר חוץ מתקנת הקהל וגזירתם וחרם של ישוב שאין הסכמתם להתרה זו ויחיד נמי לא מצי למשרי כך כתב מורי רבי' אבי העזרי עכ''ל. ואם יכול להטמין תבשיל מערב יום הכפורים כדי לאוכלו במוצאי יום הכפורים דבר זה פירש' בהלכות ערב שבת. [או''ז הלכ' ערב יוה''כ סימן רע''ז].
------
ואומר רבינו תם זצ''ל שיש לומר בכל נדרי ''מיום צום כיפורים זה עד יום צום כיפורים הבא עלינו לטובה''. ומה שידור כל השנה, אם אינו זכור בשעת הנדר תנאי של כל נדרי, לכשיתחרט על נדרו אין צריך התרת חכם. ואם עבר קודם שנזכר, אע''פ שהנדר בטל, לכשיזכור צריך סליחה וכפרה. אבל אם בשעת הנדר זוכר תנאי של כל נדרי ואע''פ כן נדר, אין התנאי מועיל לו כלום. והנודר על דעת רבים ותקנת הקהל וגזירה וחרם של ישוב אינם בכלל תנאי זה. [פסקי או''ז].
------
בערב יום הכיפורים חולצין מנעליהן מבעוד יום שהרי נעילת הסנדל מן העינויין ובאין יחיפין לבית הכנסת ובתפלת ערבית עומד שליח צבור באימה ויראה ברתת וזיע ואומר כל נדרים ואסורים כו' ויש רגילין לברך על מצות היתר נדרים ושבועה [עיין להלן בזה הסימן.] ונראה בעיני שאין טוב לברך והוא ברכה לבטלה. מצאתי בשם רבינו תם זצ''ל שהגיה והנהיג לומר מיום הכיפורים הזה עד יום הכיפורים הבא עלינו כולהון אתחרטנא בהון וכתב שכן עיקר והאומר מיום הכיפורים שעבר אינו אלא טועה שאי אפשר לו (אלא) להתיר את עצמו ובלא חרטה דמעיקרא ובלא יחיד מומחה או שלשה הדיוטות ועוד שהלכה כרב פפא דהוא בתרא דאמר בפ' השולח גט שצריך לפרט את הנדר והכי נהיגינן אלא מיום הכפורים הזה עד יום הכפורים הבא עלינו עיקר וסמך לדבר הא דאמרינן בנדרים הרוצה שלא יתקיימו נדריו של כל השנה יעמוד בראש השנה ויאמר כל נדרים שאני עתיד לידור יהיו בטלין ובלבד שיהא זכור בשעת הנדר. ומה שנהגו לאומרו [שלש] פעמים שכך רוב דברי חכמים משולשים. מגל זו מגל זו מגל זו קופה זו קופה זו קופה זו במנחות. וכן חלוץ הנעל [חלוץ הנעל חלוץ הנעל] וכן רוב דברים מותר לך מותר לך מותר לך. ואני שמעתי שיש מקומות שאומרים אותו פעם אחד וכן נראה אך לפי שטותם הרגילו ג' פעמים כעין היתר נדרים והוסיפו כן במחזורים ישנים חוץ מגזרת הישוב ותקנת הקהילות שהיו מדמים שהוא היתר נדרים ודברי הבאי ופורחין באויר. ומה שתקנו לומר כך ביום הכיפורים ולא בראש השנה כמו שהוא במשנה משום דיום הכיפורים ביטול מלאכה ואיכא כינופיא טובא וסמוך הוא לראש השנה ופעמים שיום הכיפורים נקרא ראש השנה כדכתיב בראש השנה בעשור לחדש ואמרינן אי זו הוא שנה שראש השנה שלה בעשור הוי אומר זה יובל עד כאן לשונו ורבינו ישעיה זצ''ל השיב עליו בפסקיו וזהו נוסח דבריו ראיתי שרבינו תם ז''ל תלה הטעם כל נדרים שאנו אומרים ביום הכיפורים על דרך זו. שאנו מתנים ביום הכיפורים זה שכל נדרים שאנו עתידין לעשות מהיום ועד יום הכיפורים לשנה הבאה יהיו בטלין ושיבש הלשון שאומרים בני העולם מיום הכיפורים שעבר עד היום הזה אלא צריך לומר מיום הכיפורים זה עד יום הכיפורים העתיד לבא עלינו וגם שיבש שנדרנו אלא שעתידין לידור ואינם נראין לי דבריו חדא דאמרינן רב הונא בר חיננא סבר למידרשיה בפירקא אמר ליה רבא תנא מסתים לה סתומי כדי שלא ינהגו קלות ראש בנדרים ואת דרשת ליה בפירקא אלמא אינו טוב להודיע זאת ברבים ואנו עושין כן ברבים ביום שהיא לסליחה ולכפרה ומקילין בנדרים ועוד שאנו משנין הלשון האמור בספרים שאומרים כל העולם ושכתוב במחזורים. ונראה לי מה שאנו אומרים שנדרנו וגם מיום הכיפורים שעבר עד יום הכיפורים הזה הבא עלינו היא עיקר וטעם הדבר למה תקנו הראשונים לומר כך בלילי יום הכיפורים משום דקיי''ל דעל כל עוונות שבתורה אם עשה תשובה יום הכיפורים מכפר וראו הראשונים ששום עון אינו מעכב [את] הכפרה שאם יעשה אדם תשובה שלא יהא יום הכיפורים מכפר אך עון הנדרים שאם נדר ליתן צדקה אין יום הכיפורים מכפר עד שישלם את נדרו שכל דבר שהוא מחויב אין יום הכיפורים מכפר כדתנן בכריתות חייבי חטאות ואשמות וודאין שעבר עליהן יום היכפורים חייבין להביא אחר יום הכיפורים אלמא אין יום הכיפורים פוטרו מה שהוא חייב וה''ה אם חייב לקיים נדרו אין יום הכיפורים מכפר לו לפוטרו עד שיקיים נדרו ואם אדם זכור נדרו היה מקיימו אבל אם נדר ושכח לא נמצא שהוא ענוש בעבור שהוא קשור בנדרו ואינו מקיימו בעבור זה תקנו הראשונים לומר זה שאם עשינו שום נדר ושכחנו אותו ולא נדע לקיימו אנו מתחרטין בכל אותן הנדרים ומתירין זה לזה ואע''ג דקיימא לן צריך לפרוט את הנדר הני מילי כשיודען אבל אנחנו אין אנו מתחרטין על מה שאנו זכורין אלא על מה ששכחנו וזהו מה שאנו מסיימין ונסלח לכל עדת בני ישראל ולגר הגר בתוכם כי לכל העם בשגגה לומר שאנו מבקשין חרטה על השגגות שלא נענש עליהם וחרטה יפה היא שאילו היינו יודעין בשעה שנדרנו שנשכח לא היינו נודרין וכל הצבור מתירין זה לזה ועוקרין הנדר מעיקרו כדי שלא יהא שום דבר מעכב כפרתינו ותקנו לומר אותו ג' פעמים שמי שלא שם לבו בפעם ראשונה יכוין לבו בפעם שנייה ושלישית ובשם הר''ר ישועה ב''ר הלל זצ''ל מצאתי בודאי שאין היתר בלשון זה אלא למי שנדר הנאה מחבירו או שהדירו בלשון נדר או שבועת חרם או איסר או בכל לשון שאדם מדיר או נודר הנאה מחבירו כי ודאי נדרים כאילו יכול החזן המומחה לצבור להתיר ואפי' נדרו ברבים. ואחי ר' בנימין זצ''ל כתב אומר אני שאין בלשון הזה לא לשון הפרה ולא לשון התרה ולא בנדרי יחיד ולא בנדרי צבור ולא במודר הנאה ולא דבר אחר בין שכיחין בין זכורין אין בזה הלשון לשון התרה כל עיקר. מכמה ענינים חדא דהא קיימא לן דצריך לפרוט את הנדר ועוד אפי' נאמר שהשליח צבור חשוב מומחה היכן מצינו חרטה הנאמרת על פי המתיר כזה שהיחיד המומחה הוא המתחרט בנדר אחרים והוא המתיר ועוד היכן מצינו חרטה פורחת באויר שאינה תלויה בדבר. הלא המתחרט צריך לתלות חרטתו בדבר ולומר אדעתא דהכי והכי לא נדרי כדאמרו התם אדעתא דמחי לך קצארה מי נדרת אדעתא דליקפד רב נחמן מי נדרת ואמר ליה לא והכא אין דבר לא בסתם ולא במפרש להיתלות עליו חרטה ועוד גדולה מזאת שפעמים שיש בבית הכנסת בעל נדרים ודעתו הראשונה של שעת הנדר עליו ולאחר זמן שמא יתחרט ומורה לעצמו לסמוך על היתר זה ונמצאת שגגתו עולה זדון אלא ודאי אין בלשון זה לשון הפרה והתרה כל עיקר והסומך עליה עובר בבל יחל ומה שהנהיגו הראשונים לאומרו לפי מה שמצינו שהנודר כאילו בנה במה והמקיימו כאילו הקריב עליו קרבן ונקרא רשע וחוטא כמו ששנינו כנדרי רשעים וכתיב וכי תחדל לנדור לא יהיה בך חטא הא אם אינו חדל לנדור נקרא חוטא וכתיב ואחר נדרים לבקר שכל הרגיל בנדרים פנקסו מתבקר ועונותיו נזכרין. ועונש הנדרים חמור כדכתיב אל תתן את פיך לחטיא את בשרך וגו' ובעון נדרים בניו של אדם מתים לכך הנהיגו לומר כל נדרים שיתכפר להם עון הנדר. ומצינו צורך סליחה אפילו בנדר שהופר. כדכתיב ואם הפר יפר אותם אישה ביום שמעו וגו' וה' יסלח לה במה הכתוב מדבר באשה שנדרה בנזיר ושמע בעלה והפר לה והיא לא ידעה ועברה על נדרה ששתת יין ונטמאת למתים זו היא שצריכה סליחה הנה מצינו שהצריך הכתוב סליחה אף בנדרים שהופר. וכן מצינו צורך סליחה אף בנדר שנתקיים כדכתיב וכפר עליו מאשר חטא על הנפש כדאמרינן ע''י שציער עצמו מן היין הא למדנו שהנודר צריך כפרה א''נ לפי מה ששנינו ארבעה נדרים התירו חכמים נדרי זרוזין נדרי אונסין נדרי שגגות נדרי הבאי. ובני אדם רגילין בהן מתוך כך צריכין כפרה שיהא הין ולאו שלנו צדק ולא יהא שום דבר מעכב כפרתינו ותחילתם ע''י חרטה הותרה שלא יהא בהם תורת נדר כל עיקר. או י''ל לפי שהן סמוכין לחג הסוכות שהוא זמן נדרים לעבור עליהם בבל תאחר כסתמא דמתניתין דפ''ק דר''ה דבעינן ג' רגלים כסדרן וחג המצות תחילה ולפי שיוה''כ הוא יום סליחה וכפרה הנהיגו הראשונים לומר כן והרי הוא כמו הכרזה והודעה לרבים לזרזן בכך ואפ''ה צריכין כפרה לפי שקבלו עליהם בלשון נדר והיה עליהם לקבל בלשון נדבה ובפ''ק דנדרים משנינן אפי' לר' יהודה תני נודב ומקיים ולא נודר ומקיים ולכך מזכירין לשונות הללו דשייכי לנדרים. וכן מזכיר שבועה וחרם כלומר בין אם נדר או הקדיש בלשון נדר איסר וקיום או בלשון שבועה וחרם שגם לשונות הללו ענשן קשה כדכתיב ע''כ אלה אבלה ארץ וגו'. ואמרי' ביומא עבר על עבירות חמורות ולא תשא עמהן ולפי שהעונש בנדרים ושבועות קשה ושגגתן עולה זדון לפיכך הנהיגו להזכיר כל נדרים בפני עצמו כדי שהחי יתן אל לבו למען אשר לא יכשל לא בקלות ולא בחמורות. ומה שהנהיג ר''ת זצ''ל היא נפלאת [בעינינו] חדא דתנא מסתים לה סתומי דאיתא התם כדי שלא ינהג קלות ראש בנדרים וכדאמרי' אל תהי רגיל בנדרים שסופך למעול בשבועות ועוד כשאתה אומר כן בפני ההדיוטות ועמי הארץ ובפני הנשים אתה מביא שגגתם לידי זדון דהתם איתוקמא ובלבד שיהא זכור בשעת הנדר ועכשיו אין אתה מחלק להן בין זכור לשאינו זכור אלא בסתם אתה מתנה עליהן שיהו בטלין. ועוד תמה על עצמך מה שנהגו לומר כולהון אתחרטנא בהון אי נמי יהון שרן שבוקין וכי היאך אדם יתחרט על מה שלא נדר או יתיר מה שלא נדר וכן מה שאומרין עליהן אח''כ ונסלח לכל עדת בני ישראל ולגר הגר בתוכם וגו' וכי מתודה אדם ומבקש סליחה על חטא עד אשר לא יחטא אלא ודאי מנהג הראשונים [עיקר] ואין לסור ממנו ימין ושמאל. וכן הנוהגין לברך על מצות היתר נדר ושבועה לא נודע לנו מה מקום לברכה זו ומאין הרגלים כי הנודר מצוה עליו לקיים ומה שאנו אומרים לא יחל דברו הוא אינו מוחל אבל אחרים מוחלין לו אינה מצות עשה שתהא טעונה ברכה ואפילו מדבריהם אלא רפואה שנתנה התורה לאיולתו של אדם הרגיל בנדרים כדכתיב יש בוטה כמדקרות חרב ולשון חכמים מרפא. עוד מצאתי בשם ר''ת ז''ל [בכ''י ב' איתא שאע''פ שאנו אומרין בבית הכנסת אינו זו דרשה בפרקא כיון שאין אנו אומרים לקהל מותרין אתם עוד אמר ר''ת.] דלא משתרי בכל נדרי שאנו אומרים אלא נדרי יחיד שנדר על עצמו שתלוי הדבר בו שהרי אומר על נפשתנא אבל נדרי רבים כגון תקנות וגזרות ב''ד ושבועת אלמנה ושבועת לוה ושומר וכיוצא בהן לא משתרי כלל שהרי אינן תלוין בדעתו בלבד אלא בדעת המקום ובדעת ב''ד (ובדעת הממשלה) ואין לומר דנדרי צבור משתרי הואיל והוא נאמר בבית הכנסת חדא דהואיל וצבור נדרו מסתמא הן זכורין בשעת הנדר ואם הוא זוכר לא מהני כדאמר אביי ועוד שלא נתקן זה (מפי) [בימי] התנאים אלא משום דקילי נדרי ושלא יכשלו בעבריינות ושל יחיד קילי ושל צבור לא קילי ואי דלא קילי לא דרשינן. ובתשובות הגאונים זצ''ל מצאתי רוב הגאונים מוחין לומר כל נדרי לפי שאין בו שום תקנה רק רע זולתי נוסחת רב האיי גאון ז''ל והכי איתא בסדר רב האי גאון כל נדרי ואסרי וקנמי וחרמי ושבועי דנדרנא ודאישתבענא ודאחרמנא ודאסרנא על נפשתנא מיום צום הכיפורים [שעבר עד יום צום כיפורים] הזה ועברנא עליהן בשלו או באונסא ניבעי רחמי מן קדם מרי שמיא דלישרי לן דלישבוק לן נדרנא לא (לא) נדר למחייב עלייהו איסרנא לא אסרי למיחטא בהון ושבועתנא לא שבועי למילקי בדילהון ככתוב ונסלח וגו'. לאחר השלמת כל נדרים מברך שהחיינו להוציא את הרבים ידי חובתן שהרי אי אפשר לאומרו על הכוס שאין כוס ביוה''כ כמו שפירשנו למעלה. ואומר והוא רחום יכפר ברכו אשר בדברו מעריב ערבים ובשבת אומר אשר כילה וחותמין פורש סוכת שלום ואומר אלה מועדי ובשבת אומרים ושמרו אלה מועדי וקדיש עד לעילא ובתפלה מזכיר זכרנו מי כמוך לדור ודור נגיד גדלך ובכן תן פחדך כסדר ראש השנה עד המלך הקדוש אתה בחרתנו ותתן לנו ה' אלהינו באהבה את יום הכיפורים הזה כו' ואין אומרים מועדים לשמחה ואומרים יעלה ויבוא ואין אומרים והשיאנו ואומר אלהינו ואלהי אבותינו מחול עונותינו ביום הכפורים הזה וכו' וחותמין מלך מוחל וסולח לעונותינו ולעונות עמו ישראל ומעביר אשמותינו בכל שנה ושנה מלך על כל הארץ מקדש ישראל ויום הכיפורים [בכ''י ב' איתא ובשבת מזכיר של שבת וחותם מקדש השבת וישראל ויום הכיפורים.] ומזכיר במודים זכור רחמיך וכתוב לחיים ובספר חיים בשים שלום. ואומר אלהינו ואלהי אבותינו תבוא לפניך תפלתנו מה נאמר לפניך על חטא עד את כל דברי התורה הזאת יהיו לרצון עושה שלום. לאחר שהתפללו בלחש מתחילין אהבת צדק יעלה תחנונינו היה עם פיפיות שלוחי ומזכיר י''ג מדות ואומרים סליחות ווידוים כפי רצונם ואח''כ אומר סלח נא לעון העם הזה כל אותה הענייה הכתובה בסדר התחנונים וקדיש גמור ואם הוא שבת אומרין ויכולו מגן אבות ואין מזכיר בו של יוה''כ אהבת צדק וכן אומרים במה מדליקין. [שבלי הלקט סימן שי''ז].
------
בערב יום הכפורים חולצין מנעליהן מבעוד יום. שאסור בנעילת הסנדל. ובאין יחפין לבית הכנסת. ועומד החזן באימה וברתת ובזיע. ומתחיל כל נדרים כמו שכתוב בסדורים. ויש נוהגין לברך קודם על מצות היתר נדר ושבועה. ויש אומרים שהיא ברכה לבטלה. ומנהגנו לומר כל נדרים שלש פעמים. ומצאתי הטעם לפי שרוב דברי חכמים משולשין. ובנדרים אומרים מותר לך מותר לך מותר לך שלש פעמים. לפיכך אומרים אותו שלש פעמים. ויש מקומות שאין אומרין אותו רק פעם אחת, והכל כמנהג המקום. מצאתי בשם רבינו תם ז''ל שהגיה והנהיג לומר מיום צום הכפורים הזה עד יום צום הכפורים הבא עלינו לטובה. בכולהון איתחרטנא בהון. וכל עיקר. וראיה לדבר הא דאמרינן במסכת נדרים. הרוצה שלא יתקיימו נדריו של כל השנה יעמוד בראש השנה ויאמר כל הנדרים שאני עתיד לידור יהו בטלין. ובלבד שיהא זכור בשעת הנדר. ומה שתקנוהו לומר ביום הכפורים ולא בראש השנה כמו שהוא במשנה. משום דיום הכפורים בטל ממלאכה ואיכא כנופיא טובא. וסמוך הוא לר''ה. ופעמים שיום הכפורים נקרא ראש השנה כדכתיב (יחזקאל מ') בראש השנה בעשור לחדש. ואמרינן איזו היא שנה שראש השנה שלה בעשור. הוי אומר זה יובל. כל אלו מדברי רבינו תם ז''ל. אבל רבינו ישעיה ז''ל כתב שאין נראה לו לשבש הלשון שאומרים כל בני העולם ושכתוב במחזורים. ובזה האריך הרבה. ובסוף מקיים הלשון שכתוב בסדורים שלנו. וכן ראוי לומר. ואין לנו לשנות המנהג מאבותינו. ולאחר שגמרו לומר ג' פעמים כל נדרים מברך שהחיינו להוציא רבים ידי חובתן. שאי אפשר לאומרו על הכוס שאין כוס ביום הכפורים. ואח''כ מתחיל אשר בדברו מעריב ערבים. ואם הוא שבת אומרים אשר כלה מעשיו. וחותמין פורס סוכת שלום. ואומר אלה מועדי. ואם הוא שבת אומר ושמרו. ואלה מועדי. וקדיש עד לעילא. ובתפלה מזכיר זכרנו הכל כסדר ראש השנה עד המלך הקדוש. אתה בחרתנו וכו'. כסדר הכתוב בסדורים של יום הכפורים. ובשבת מזכיר של שבת וחותם מקדש השבת וישראל ויום הכפורים. ומזכיר במודים זכור רחמיך. וכתוב לחיים. ובספר חיים בשים שלום. ואומר אלהינו ואלהי אבותינו תבוא לפניך תפלתנו וכו'. כמו שכתוב בסדור של יום הכפורים. ולאחר שהתפללו בלחש מתחילין אהבת צדק. יעלה תחנוננו מערב. היה עם פיפיות שלוחי עמך בית ישראל. ומזכירין שלש עשרה מדות, ואומרים סליחות ווידוים כרצונם. ואחרי הסליחות מנהגנו לומר סלח נא לעון העם הזה כגודל חסדך. כל אותה עניה הכתובה בסדר תחנונים. וקדיש גמור. ואם הוא שבת אומרים ויכלו. מגן אבות וכו' ואין מזכירין בו של יום הכפורים. וכן אומרים במה מדליקין. ובלילי יום הכפורים רשאין לעיין בספר ולומר סליחות לאור הנר. דאימת יום הכפורים עליו ולא חיישינן שמא יטה. ורבים מצויין שם והוי כתרי גברי בחד ענינא שמותר לקרות לאור הנר בשבת. ומותר להדליק נרות בביתן לצורך לילי יוהכ''פ. [תניא רבתי סימן פ'].
------
הלכות כל נדרי. לשון הר''ר אליעזר מימייץ בנדרים, א' הרוצה שלא יתקיימו נדריו, יעמוד בר''ה ויאמר כל נדרי שאני עתיד לידור יהיו בטלים. ור''ל יום הכיפורים יען כי הוא ראש השנה ליובלות. ובלבו יכול לבטל. ואנו אומרי' מיום כיפורים זה דק''ל כר' אליעזר בן יעקב. ויאמר בקול רם לבטל בפרהסיא. וא' אביי עלה דההוא מילתא ובלבד שלא יהא זכור בשעה הנדר מן הבטול, אבל אם היה זכור ונדר נדרו קיים, ורבא א' ובלבד שיהא זכור ונדר על דעת הביטול הראשון ופירש בשפתיו על דעת הראשונה אין נדר. אבל לא אמר על דעת הראשונה נדרו קיים ואף אם לא זכור. וא''ת למה נדר כדי לבטל כיון דאמר על דעת הראשונה. וי''ל שא' בר''ה נדר שאעשה על דבר פלוני או אשבע או אקבל חרם הרי הוא בטל, ובשעת הנדר או נשבע שכח איזו בטל. אבל א' על דעת הראשונה ואחר נזכר שאותו דבר בטל ומהני התנאי לבטל האיסר. ומה שאנו אומרי' ונסלח לפי שאין זכור בשעה הנדר, ואין דרשא בפירקא כיון שאין אומרי' מותרי' אותם. לשון התוספות במסכת נדרים. [ספר נייר הלכ' יוה''כ].
------
ובערב יה''כ קודם שאומר כל נדרי אומר בישיבה של מעלה ובישיבה של מטה על דעת המקום ועל דעת הקהל אנו מתירי' להתפלל עם העברייני'. [תשב''ץ סימן קל''א].
------
ואומר בכל נדרי מיום כפורים זה עד יום כפורים הבא עלינו ואינו אומר וקינוסי אלא וקונסי ואומר דאיתחרטנא בהון. לאחר שאומר ג' פעמים כל נדרי אין אומרים ככתוב בתורתך כי אם ונסלח. ואומר סקילה ושריפה הרג וחנק. ואומר מסטין בכפל אסור פירוש אם הוא אסור בכבל עדיין הוא יכול להסטין בפיו לכך יש לומר בכפל שקורין בלשון אשכנז מולבנ''ט כמו בכפל רסנו מי יבא. ובסדר יום הכפורים אומר על קרניו ארבע ושבע על טהרו. דקרנות קדומות לשבע של טוהרו. ואומר אנא השם. ואומר ואף הוא מתכוין לגמור ואז אומר תטהרו. ואומר כתימור דקה מן הדקה לפי שביום הכפורים היה מקטיר דקה מן הדקה. ובמוסף אומר מעט מן הפיוטים. ובמנחה אין עולין לדוכן כדאיתא בשאלתות דרב אחאי משום שכרות גזירה אטו שאר מנחות. ולכל הפחות צריך לומר אלדינו ואלדי אבותינו ברכינו בברכה שבדין היה לעלות לדוכן כדאיתא בשאלתות דרב אחאי. והאידנא דנהגינן ברחמי צריך לעלות לדוכן. וזה אין אנו עושים מטעם שפירשתי וצריך לומר אחר הפטרה שנייה על התורה ועל העבודה כמו שעשה בראשונה. ואומר בתפילת נעילה זוכר יצוריו ואין אומר חתימה אלא במקום כתיבה ובכל מקום שיש לומר וכתבינו אומר וחתמינו ואומר אבינו מלכינו כמו כן במנחה. וביום הכפורים לאחר שאמר אלדי עד שלא נוצרתי אומר אלדי נצור לפי שאומר אותו כל השנה. [תשב''ץ סימן קל''ד].
------
וסמוך לחשיכה כל הדברים האסורים ביום המחרת אסור מכאן ואילך, והולכין לבית הכנסת. ומנהג בכל המקומות לומר כל נדרי. ותיקן רת''ם ז''ל שיאמרו, מיום הכפורים הזה עד יום הכפורים הבא אלינו. והוא כמו, הרוצה שיהיו נדריו בטלין יעמוד (בה) בר''ה, כמו שאמרו במסכת נדרים (כ''ג, ב'). וביטול זה אינו מועיל אלא לנדרים שבינו לבין עצמו, כמדיר עצמו מאכילה ושתייה. אבל נדרים שבינו לחבירו אינו (מפסיק) [מספיק] שום דבר. והאומרים, מיום כפורים שעבר עד יום הכפורים הזה, אינו מעלה שום דבר, כי לנדרים שכבר (עברו) [עבד] לא יספיק דבר. אע''פ שיש מקום עיון, כי הקדמונים ז''ל לא [לחנם] תקנוהו באותו נוסח קודם שבא רת''ם, והענין הוא כי במסכת נזיר (כ''ג, א') נמצא כן לנזיר שעבר על נזירותו. [צרור החיים הדרך החמישי סימן א'].
------
לערבית יורד לפני התיבה שליח צבור וצריך שיהיה אדם הגון ובקי ומרוצה לכל הקהל ופותח לבקש רחמים לפני השם ית' בבקשה ובתחנונים ויש מקומות שמסדרין תפלות יום הכפורים מיושב. ויש מקומות שנוהגין ג''כ בערב ר''ה מתפלות של ר''ה ואלול ואלו אין מסדרין תפלת המוספין ויש מקומות שאומר החזן בקשה א' קודם שיתפלל. ואח''כ פותח החזן כל נדרי ואחריו מברך על הזמן ויש מקומו' שאין אומרי' כל נדרי וגם יש מקומו' שמוציאין ס''ת כשמברכין על הזמן וכשאומר כל נדרי ורבינו שרירא גאון כתב אחר תפלת ערבית מברך החזן זמן וכל הקהל עונין אמן. וזה נסחת כל נדרי. כל נדרי וחרמי ואיסרי וקונמי וקיומי ושבועי די עתידין אנחנא למדר ולמיסר ולקיומי על נפשתנא מיום הכפורים הזה עד יום הכפורים הבא עלינו לטובה כלהון דנחרט בהון לפני אבינו שבשמים אם נדר נדור אין כאן נדר אם חרם נחרים אין כאן חרם אם קונם נקבל אין כאן קונם אם קיום נקבל אין כאן קיום אם אסר נאסור אין כאן אסר אם שבועה נשבע אין כאן שבועה הותר הנדר מעיקרו והחרם והקונם והקיום והאסר והשבועה ויש כאן מחילה וסליחה וכפרה לכל ישראל כדבר שנא' ונסלח לכל עדת בני ישראל ולגר הגר בתוכם כי לכל העם בשגגה ונאמר כי ביום הזה יכפר עליכם לטהר אתכם מכל חטאתיכם לפני ה' תטהרו וחוזרין אותו ג' פעמים וזאת הנסחא דווקא שמתנה על הנדרי' לבטלן מכאן ולהבא כההאי דאמרינן הרוצה שלא יתקיימו נדריו וכו' אבל מי שאומר מיום הכפורים שעבר עד יום הכפורי' הזה אין בו שורש ועיקר וכן פסקו רוב הגאונים ז''ל די נ0דרנא בקמץ ודי ח0רמנא ודי א0סרנא ודי מ0שתבענא דמשמעות לשונות אלו להבא והקורין בשבא די נְדרנא ודי חְרמנא וכו' משמעותן לשעבר וכוונתם לבטל מה שנדרו ואסרו ונשבעו וטעות הוא בידם שאין הנודר יכול לבטל נדרו ושבועתו וכ''כ הרמב''ם ז''ל בהלכותיו ויש מקומו' שמברכין לזמן קודם כל נדרי. ואיכא נמי דוכתי קא מפקי ס''ת בההיא שעתא והאי מנהגא דקא עבדי בהני דוכתי לאפוקי ס''ת ולומר כל נדרי חזינן לרבותא דאמרי דהאי מנהגא לית ליה עיקרא וטעותא הוא וטובא מרבוותא דקא מבטלי ליה בדוכתייהו דלא למימר ליה כלל ולא עוד אלא שרוב עמי הארץ טועים בכך וסבירא להו שכל נדרים וחרמים שעליהם בטלים ונוהגים קלות ראש בנדרים ובחרמות וקצת מן הגאונים אומרים אותו ואנן לעניות דעתין אמרינן דלא למסמך עלייהו בהא מלתא כלל וכן אמר רב סעדיה גאון אלא שאמר בסוף דבריו וכי תקון רבנן לומר כל נדרי זהו לעדה ששגגה ואסרו אסר על נפשם בבית הכנסת כגון נדרי אונסין ושגגות צבור כדכתיב ואם כל עדת ישראל ישגו אבל מי שנשבע כל השנה להתיר שבועותיו ולבטלן לא. ואמר רב נטרונאי גאון ז''ל אין נוהגין בשתי ישיבות ולא בכל מקום להתיר נדרים לא בראש השנה ולא ביום הכפורים אלא שמענו מרבותינו שמעתא דנדרים. ואנו כבר גלינו דעתנו ופרשנו שאין לומר כל נדרי כלל ומה מועיל למי שמתנה לאחר נדרו שיהא בטל וכבר שמענו מההיא שמעתא דנדרים דאין למנהג זה שום שרש ואין מבטלין הנדרים בכך ואין בו ממש. ואמר רב האיי גאון ז''ל בר רב נחשון גאון ז''ל דהלכה כרבא דמחמיר דהוא בתרא ואין אנו מפירין נדרים ולא נהיגינן להפר לא בראש השנה ולא ביום הכפורים ולא שמענו מרבותינו שהיו נוהגים כל עיקר אי נמי דסבירא להו למשרי נדרי בחרטא הוא דעבדו ומכל אנפי לית ליה מששא בהאי מנהגא. ונשאל גאון בהאי ענינא וזה תורף השאלה והתשובה וששאלתם אם יכולין צבור להתנות ביום הכפורים על כל נדרים שנודרים משנה זו לשנה אחרת. נדרים אינה נשנית בשתי ישיבות היום יותר ממאה שנה וכן אמר רב יהודאי גאון נהורא דעלמא דאנן לא גרסינן נדרים ולא ידעינן לאסור ולהתיר בה לא נדר ולא שבועה ואין ראוי לא בישיבות ולא בכל מקום להתיר נדרים לא בראש השנה ולא ביום הכפורים אלא שמענו שבשאר ארצות אומרים כל נדרי עכ''ל הגאון בעל ספר העתים ז''ל שכתב בחבורו דעתו ודעת הגאונים אחרים ז''ל. וה''ר נתן ז''ל ערבית של יום הכפורים יורד ש''צ לפני התיבה רגיל וזקן ואומר ג' פעמים כל נדרי להתיר נדרים שבינו לבין קונו בשביל כל שגגות ואנסין שנעשו בנדרים ובשבועות ובשאר איסורין בשנה שעברה כדאמר ר' עקיבא יום הכפורים אין צריך לפרוט מעשים וכן יאמר כל נדרי וכו' מיום הכפורים שעבר עד יום הכפורים הזה כלהון איחרטנא בהון כלהון יהון שריין שביקן שביתין בטלים ומבוטלים נדרנא לא נדרי וכו' עד ונסלח. וטוב ויפה שאותו ש''ץ אם יש בידו שום ספק נדר שיתירו לו ג' אנשים בטרם רדתו לפני התבה ויהיה זכאי דלא כל כמיניה להתיר נדרו דאמרינן כל נדרים הוא מפר חוץ משל עצמו והוא סדר קדמון. ורבינו עזריאל זקננו וכל זרעו אחריו מחזיקים אותו לכך אנו אומרים אותו ג' פעמים כמו מותר לך ג' פעמים. ואמת שר''ת הגיהו והקשה עליו ואמר איך יותרו נדרים בלא מומחה או בלא ג' הדיוטות ועוד מי מתיר נדרי החזן ולא קשיא הואיל ואנו מורידין השליח זקן ורגיל הוי כמומחה ומספק נדריו יכול לעשות כמו שאמרתי. ואומר ר''ת שאין אומרים אותו משום היתר נדרים שעברו אלא משום תנאי בנדרים שעתידין לנדור בשנה הבאה כי ההיא דאמרינן הרוצה שלא יתקיימו נדריו יעמוד בר''ה ויתנה ויאמר כל נדרים שאני עתיד לנדור יהיו בטלים ועליו יש כמה קשיות חדא שלא היה לנו לפרסם הדבר דאמרינן בנדרים פרק ארבעה נדרים ההוא דבעא למדרשיה בפרקא אמרו ליה תנא סתומי פתגמיא ואת בעית למדרש בפרקא. ועוד בתנאי לא שייך חרטה ומהו דאיחרטנא בהון ועוד למה אומר אותו ג' פעמים ועוד מה עד ונסלח ואמת שר''ת דחה קצת מהם עכ''ל הר' נתן ז''ל. ומה שאמרו עומד אדם בר''ה ואומר כל נדרים שאדור בשנה זו יהיו בטלים הני מילי שלא היה זכור בשעת הנדר או אפילו זכור בשעת הנדר אם בשעת הבטול התנה ובשעת הנדר שכח מה שהתנה ואומר על דעת ראשנה אני עושה בטל נדרו ואם לא אמר אין נדרו בטל דאביי ורבא לא פליגי אהדדי. והר''ף ז''ל כתב וה''ה ביום הכפורים דאקרי ר''ה נמי ולכך נהגו לומר כל נדרי וכי מועיל תנאי זה ה''מ בנדרים שבינו לבין עצמו אבל לגבי נדר שנדר לחברו אינו מועיל ביטול כלל. [ארחות חיים הלכ' סדר יום הכפורים סימנים כ''ח—כ''ט].
------
ואמר רב עמרם ז''ל מנהג שלנו לאחר שאוכלין ושותים, חוזרים לבתי כנסיות להתפלל תפלת ערבית. וכיון שעומד שליח צבור לפרוס על שמע, מברך שהחיינו. ואחר כך מתחיל והוא רחום. וכל כך למה, שמא יהא אחד מן הצבור שלא בירך. אבל אם תלמיד חכם הוא שרוצה לברך לעצמו, כשהולך לבית הכנסת, הרשות בידו, דהא אמרינן זמן אומרו אפילו בשוק. והכי שפיר למיעבד, לברך כל אחד ואחד זמן לעצמו בבית הכנסת לאחר שחשכה. ואף על פי ששליח צבור מברך זמן קודם תפלת ערבית. שפיר דמי לברך כל ואחד מקודם. ונהגו בכל קהלות הקודש ששליח צבור אומרו קודם תפלת ערבית, ועונין כל הצבור אחריו אמן. וטעמא דמילתא, משום דדילמא איכא בציבורא מאן דלא גמיר ליה לזמן, או אפילו מאן דגמיר, דילמא שכח ולא בריך, ומשום הכי קא מברך שליח צבור, לאפוקי צבורא כולהון ידי חובתן, והכי שפיר למיעבד. ואיכא נמי דוכתא קא מפקי ספר תורה, בההיא שעתא דקא מברכי לזמן. והא דקא מפקי לספר תורה. כדי להתיר בו נדרים, ואמרי (הני) [הכי] כל נדרי וכו'. וחוזרין אותו ג' פעמים. ויש מקומות שמברכין לזמן קודם שיאמרו כל נדרי, כמו שאמרנו. ויש מקומות שאין מברכין לזמן אלא לאחר כל נדרי. והאי מנהגא דקא עבדי בהני דוכתי לאפוקי ספר תורה, ולומר כל נדרי, חזינן לרבוותא דאמרי, דהאי מנהגא לית ליה עיקר, וטעותא הוא, וטובא מרבוותא דמבטלי ליה בדוכתייהו, דלא למימר יתיה כלל. ולא עוד אלא שרוב עמי הארץ טועין בכך, וסבירא להו שכל נדרים וחרמות שעליהן בטלין בכך, ונוהגין קלות ראש בחרמות ובנדרים. והכי אמר רב עמרם וקצת מן הגאונים שאומרים כל נדרי וכו'. ואנן לעניות דעתין אמרינן דלא למסמך עלייהו בהא מילתא כלל. [כל בו הלכ' עיוה''כ סימן ס''ח].
------
ואלו תורף דבריו של רב עמרם ז''ל. יש עושין כך ביום הכפורים ואומר כך. כל נדרי ואסרי וחרמי, כולן חזרנו בהן ובאנו לפני אבינו שבשמים. אם נדר נדרנו, אין כאן נדר. ואם איסר אסרנו, אין כאן איסר. ואם חרם חרמנו, אין כאן חרם. ואם שבועה נשבענו, אין כאן שבועה. ואם קיום קימנו, אין כאן קיום. בטל הנדר מעיקרו וכו'. עד אין כאן נדר. ולא שבועה, ולא קיום, יש כאן מחילה וסליחה וכפרה, ככתוב בתורת משה, ונסלח לכל עדת [בני] ישראל וכו'. וכן אמר רב סעדיה גאון ז''ל. אלא שאומר בסוף דבריו, וכי תקון רבנן לומר כל נדרי, זהו לעדה בשגגה, ואסרו איסר על נפשם בבית הכנסת, כגון נדרי אנסין ושגגת צבור, כדכתיב ואם כל עדת (בני) ישראל ישגו, אבל מי שנשבע כל השנה להתיר שבועתו ולבטלה, לא. ואמר רב נטרונאי ז''ל אין נוהגין בשתי ישיבות, ולא בכל מקום, להתיר נדרים, לא בראש השנה ולא ביום הכפורים, אלא ששמענו שבשאר ארצות אומרים כל נדרי, אבל לא ראינו ולא שמענו מרבותינו שמעתא דנדרים, ואנו כבר גילינו דעתנו ופירשנו שאין לומר כל נדרי כלל, ומה מועלת ההתרה למי שמתנה לאחר נדרו שיהא בטל. וכבר שמענו מההיא שמעתא דנדרים, שאין למנהג הזה שום שורש, שאין מבטלין הנדרים בכך, ואין בו ממש. ואמר מר רב האי גאון ז''ל בר רב נחשון גאון ז''ל דהלכה כרבא דמחמיר, דהוא בתראה. ואין אנו מפירין נדרים, ולא נוהגין להפר, בין בראש השנה, בין ביום הכפורים, ולא שמענו מרבותינו שהיו נוהגין זה כל עיקר. אי נמי דסבירא ליה למשרי נדרא בחוטרא הוא דעבדו. ומכל אנפי לית ביה מששא בהאי מנהגא. [כל בו הלכ' עיוה''כ סימן ס''ח].
------
ונשאל גאון בהאי ענינא, וזהו תורף השאלה והתשובה. וששאלתם אם יכולים הציבור להתנות ביום הכפורים, כל נדרים שנודרין משנה זו לשנה אחרת. נדרים אין נשנית בשתי ישיבות היום יותר ממאה שנה. וכן אמר רב יהודאי גאון נהורא דעלמא ז''ל, דאנן לא גרסינן נדרים, ולא ידעינן לאסור ולהתיר בה, לא נדר ולא שבועה, ואין ראוי, לא בישיבות ולא בכל מקום, להתיר נדרים, לא בראש השנה, ולא ביום הכפורים, אלא שמענו שבשאר ארצות אומרים כל נדרי. עכ''ל בעל ספר העתים ז''ל, שכתב בחיבורו דעתו ודעות הגאונים אחרים ז''ל. [כל בו הלכ' עיוה''כ סימן ס''ח].
------
עוד כתב הרב נתן בן ה''ר יהודה ז''ל וז''ל, ערבית של יום הכפורים, יורד שליח צבור לפני התיבה, רגיל וזקן, לומר ג' פעמים כל נדרי, להתיר נדרים שבינו ובין קונו, בשביל שגגות שנעשו בנדרים ובשבועות ובשאר איסורין בשנה שעברה, כדאמר רבי עקיבא יום הכפורים אין צריך לפרוט מעשים, וכן יאמר, כל נדרי, ואסרי, וקונמי. וחרמי, ושבועי, די נדרנא, (ודאשתבענא) [ודי אשתבענא], ודי אחרימנא, ודי אקימנא, ודי אסרנא על נפשתנא, מיום הכפורים שעבר עד יום הכפורים זה הבא עלינו לטובה, כולהון אחרטנא בהון. פירוש, אין בהן, כולהון יהון שרן, שביתין שביקין בטילין ומבוטלין, נדרנא לא נדרי, וחרמנא לא חרמי, ואסרנא לא אסרי, וקונמא לא קונמי, ושבועתנא לא שבועי וכו', עד ונסלח. וטוב ויפה שאותו שליח צבור, אם יש בידו שום ספק שבועה ונדר, שיתירו לו ג' אנשים בטרם רדתו לפני התיבה ויהיה זכאי, דלא כל כמיניה להתיר נדריו, דאמרי כל נדרים הוא מפר, חוץ משל עצמו. זהו סדר קדמון. ורבינו עזריאל זקננו וכל זרעו אחריו מחזיקין אותו, ולכך אומרים אותו ג' פעמים [כמו מותר לך ג''פ]. ואמת שרבינו תם ז''ל הגיהו, והקשה עליו ואמר, איך יותרו נדרים בלא מומחה, או בלא ג' הדיוטות. ועוד מי התיר נדרי החזן, (לא) [ולא] קשיא, שמאחר שאנו מורידין השליח צבור זקן ורגיל, הוי כמומחה, ומספק נדריו יכול לעשות כאשר אמרתי. ולסדר רבינו תם ז''ל שהגיה מיום הכפורים זה עד יום הכפורים הבא וכו', ואומרים שאין אומרים אותו משום התרת נדרים שעברו, אלא משום תנאי בנדרים שעתידין לנדור בשנה הבאה, כההיא (דאמרי) [דאמרינן] הרוצה שלא יתקיימו נדריו, יעמוד בראש השנה ויתנה ויאמר, כל נדרים שאני עתיד לנדור יהיו בטלים. ועליו יש כמה קושיות. חדא, שלא היה לנו לפרסם הדבר, דאמרינן בנדרים פרק ארבעה נדרים ההוא דבעא למדרשי בפרקא, אמרו ליה תנא סתומי פתגמיא, ואת בעית למדרשא בפרקא. ועוד, בתנאי לא שייך חרטה, דאחרטנא בהו, ועוד, למה היינו (אומר) [אומרים] אותו ג' פעמים. ועוד, מהו ונסלח. ואמת שרבינו תם דוחה קצת מהם. עכ''ל ה''ר נתן זצ''ל. ומה שאמרנו עומד בראש השנה, ואומר כל הנדרים שאדור בשנה זאת יהיו בטלים, הני מילי שלא יהא זכור בשעת הנדר מן הבטול, או אפילו זכור בשעת הנדר, אם בשעת הבטול התנה, ובשעת הנדר שכח מה שהתנה, ואמר על דעת ראשונה אני עושה, בטל נדרו, ואם לא אמר, אין נדרו בטל, דאביי ורבא לא פליגי אהדדי. (והרי''ף) [והר''ף] ז''ל כתב והוא הדין ליום הכפורים, דאקרי נמי ראש השנה, ולכך נהגו לומר כל נדרי. וכי מועיל בטול זה, היינו בנדרים שבינו לבין עצמו, דלא שייכי כי אם לעצמו, אבל נדרים שנדר לחבירו, אין מועיל בטול כלל. וכתב הר''מ [נ''ע], ערב יום הכפורים, קודם שיאמר כל נדרי, אומר, בישיבה של מעלה, ובישיבה של מטה, אנו מתירין להתפלל לעבריינים. [כל בו הלכ' עיוה''כ סימן ס''ח].
------
ואומר כל נדרי ואסרי וכו'. די נדרנא. ודי חרמנא ודי אשתבענא, ודי אסרנא על נפשתנא, מיום הכפורים שעבר, עד יום הכפורים זה שבא, כולהון איתחרטנא בהון וכו'. שמתכוונים להתיר הנדרים, והשבועות, והחרמות, אולי עברו עליהם, וכדי להנצל מן העונש. והוקשה לרבינו תם, מה מועיל להתיר על מה שעברו כבר, והנהיג לומר מיום הכפורים זה עד יום הכפורים הבא עלינו לטובה. וגם הנהיג לומר דנדרנא, ודי אשתבענא, כי אמר שפשט זה המנהג, מדתנן בנדרים (כ''ג ע''ב) הרוצה שלא יתקיימו נדריו של כל השנה, יעמוד בראש השנה, ויאמר, כל נדרים שאני עתיד לידור בזו השנה יהיו בטלים, והוא שלא יזכור לתנאו בשעת הנדר, שאם הוא זוכר לתנאו, ואפלו הכי נודר, הרי מבטל התנאי, והנדר קיים, אבל כשאינו זוכר לתנאו אז מועיל התנאי. ולכך צריך לומר כולהון (די חרטנא) [איחרטנא] בהון, כלומר, אם אשכח ואדור, מעתה אני מתחרט עליהם, ומתנה שיהיו בטלים, ומיהו ביטול זה אינו מועיל אלא לנדרי עצמו, ושבועה שישבע מעצמו, אבל נדר שחבירו מדירו, ושבועה שחבירו או בית דין או הקהל משביעין אותו, אין מועיל להם ביטול. וכתב הרא''ש, ומיהו נראה כמנהג קדמונים, דכל לשון כל נדרי מוכח שנתקן על הנדרים שעברו עליהם בשנה שעברה, ומתירין אותם, כדי לינצל מן העונש, ולכך אומר אותו שלשה פעמים. ואומר (במדבר ט''ו, כ''ו) ונסלח לכל עדת בני ישראל וגומר, כי צריכין כפרה לאותם שעברו, וכן כתב רבי סעדיה, שנתקן על הנדרים שעברו עליהם בשנה שעברה, וכתב עוד, דכי תיקון רבנן לומר כל נדרי לעדה ששגה ואסרה איסר על נפשם (דשבועה) [בשבועה] בבית הכנסת, כגון נדרי שגגות ואונסין ושגגת צבור, כמו שנאמר (שם) ונסלח לכל עדת בני ישראל. אבל מי שנשבע כל השנה, לבטל שבועתו ולהתירה לא. ובסדר רב עמרם ישנו. ונוהגין לאומרו קודם ברכו, משום דאמרינן בשילהי שבת (קנ''ז ע''א) ובמסכת נדרים (ע''ז ע''א) דאין נשאלין לנדרים בשבת, אלא לצורך השבת, אבל רב נטרונאי כתב, אין נוהגין לא בשתי ישיבות ולא בבבל להתיר נדרים, לא בראש השנה, ולא ביום הכפורים, אך שמענו שיש מקומות שאומרים כל נדרי, אבל אנו לא ראינו ולא שמענו מרבותינו, וכל שכן נדרים ושבועות שעברו כבר, שאין מתירין, ואין מורין לאלתר להתיר, דמה מועלת התרה למי שמתנה אחר נדרו שיהא בטל, הלכך אין אנו סוברין ולא נוהגין לעשות כן. וכן כתב רבינו האי, אין אנו מתירין נדרים לא בראש השנה, ולא ביום הכפורים, ולא שמענו מרבותינו שהיו עושין זה כל עיקר, ואתם תחמירו כמותינו, ואל תשנו ממנהג הישיבות, עד כאן, וכבר פשט המנהג בכל המקומות לאמרו. וכתב הרב רבי מאיר מרוטנבורק, שאין לומר יהא רעוא דיהון שביתין ושביקין, אלא יהון שביתין וכו', וכן אין לומר ככתוב בתורת משה עבדך, ונסלח לכל עדת, אלא ונסלח וגומר בלבד, וכן הוא גורס הרא''ש. [אבודרהם סדר תפילת יום הכפורים].
------
נוסח דכל נדרי מי''כ שעבר עד יום כפורים זה וכן הסכים רבינו ישעיה. והקשה ר''ת מה מועיל להתיר על מה שעבר כבר והנהיג לומר מיום כפורים זה עד יום כפורים הבא. וכן הנהיג לומר דאדרנא ודאשתבענא. והרא''ש כתב ומיהו נראה דמנהג קדמונים דכל לשון כל נדרי מוכח דנתקן על הנדרים שעברו בשנה שעברה ומתירין אותם כדי להנצל מן העונש לה''ט. [האגור סימן תתקמ''א].
------
יש מן הגאונים שאמרו שאין כל הדברים האלו נוהגים אלא בנדרים בלבד ולא בשבועות ואי אפשר לו להתיר בלי חרטה דמעיקרא ובלי יחיד מומחה ובלי ג' הדיוטות. ועוד דהלכה כרב פפא דאמר שצריך לפרוט הנדר ע''כ. [האגור סימן תתקמ''ב].
------
ועוד כתב ר''ת דוקא מושבע מפי עצמו ולא מושבע מפי אחרים וכן הדין לחרמי הקהל. תשובת הרשב''א. ורוב הגאונים מיחו לומר כל נדרי לפי שאין בו שום תקנה רק רע זולתי הנוסחא מרב האי גאון. והכי איתא בסדורו כל נדרי ואסרי מיום צום כפור שעבר עד יום צום כפור הזה. ועברנו עלייהו בשלו או באונס נבעי רחמי מן קדם מרי שמיא דלישרי לן. שבה''ל. ומנהג אשכנז לומר כר''ת. [האגור סימן תתקמ''ג].
------
וצריך לעשות בו תשובה והיא בד' אופנים. עזיבת העבירות, והחרטה עליהן, ובקשת מחילה עליהן, וההבטחה שהחוטא לא יחזר עליהן. [וצריך] שנבקש סליחה איש מאחיו שעשה לו עול. [סידור רבינו סעדיה גאון].
------
ויורד שליח צבור ואומר מה שירצה בדברי שבח והודאה והזכרת זכות אבות כמנהג וכשמגיע על ידי משה עבדך מתחיל לומר סדר עבודת היום ודוין שהיה מתודה כהן גדול ביוה''כ. ואומר תחלה אנא השם עויתי פשעתי וחטאתי לפניך אני וביתי. ואמר רבינו האיי ז''ל אנא השם ולא אנא בשם. ולאו בלשון הזה היה אומרו כהן גדול אלא (אומרו) אנא השם שם המפורש שהוא בן ארבעים ושתים אותיות ועדיין מצוי הוא בישיבה בקבלה וידוע לחכמים. והיה אומר עשר פעמים בג' ודוין ג' פעמים וכשיתן קלפי על ב' השעירים אומר לה' חטאת ואומר במקום לה' שם המפורש. והוא ששנינו והכהנים והעם כולי' ובמקום לפני ה' תטהרו במקום השם אומר שם המפורש ולכך שנינו לפני ה'. ואח''כ אומר ודוי על הצבור. ונהגו שלוחי צבור לאומרן בקול רם והציבור עומדין ושומעין כדרך שהיה אומרן כהן גדול וכל ישראל שומעין וכורעין ומשתחוין ונופלין על פניהן כשהיו שומעין שם המפורש יוצא מפי כהן גדול. ויש שנהגו לאומרן הציבור כולו. ובכל מקום יש לעשות לפי מנהגו. כיצד היה מתודה אנא השם עויתי פשעתי וחטאתי לפניך דברי ר' מאיר וחכמים אומרים חטאתי עויתי פשעתי. אמר רבה בר שמואל אמר רב הלכה כחכמים פשיטא יחיד ורבים הלכה כרבים מהו דתימא מסתברא טעמיה דר' מאיר דקא מסייעי לו קראי פי' (במדבר י''ד) נושא עון ופשע וחטאה (ויקרא ט''ז) והתודה עליו את כל עונות בני ישראל ואת כל פשעיהם לכל חטאתם קמ''ל. ההוא דנחית לקמיה דרבא ועביד כר' מאיר א''ל שבקית רבנן ועבדית כר' מאיר א''ל אנא כר' מאיר דאמר כדכתיב בספר אורייתא דמשה. ש''מ דשליח צבור סודר ודוי של כהן גדול וכל העם שומעין. בהלכות פסק כרבנן וכן נמי פסק רב פלטואי. ורב חפץ ומר רב סעדיה פסק כר' מאיר. וה''נ מסתברא כר' מאיר ואע''ג דאפסיקא בגמרא כרבנן הא גמרינן מההוא דנחית קמיה דרבא ועביד כר' מאיר דהלכה מדאהדר ליה לרבא אנא כר' מאיר סבירא לי דאמר כדכתיב בספר אורייתא דמשה ושתיק ליה רבא ולא אהדר ליה לאו הלכתא כותיה אלא כרבנן ש''מ קבלה וסברה ורבא בתרא הוא וכותיה חזי למיעבד. ואמר מר רב סעדיה וראוי לומר מכל חטאתיכם לפני (ה') [השם] תטהרו כמו שאומר אנא השם כפר נא. ואנו אומרים אם אמר לפני ה' תטהרו אין בכך כלום דקרא הא דקרינא ואין אנו הוגין את השם באותיותיו אלא בכנוי. ואע''ג דאמר לפני השם זכר למאי דהוי קאמר כהן גדול הוא ולמימרא דשם המפורש הוא דהוה אמר הכי במקום ה' דאיכא בקרא אפ''ה אם אמר לפני ה' אורחי דקרא נקיט. [רי''ץ גיאת הלכ' יו''כ].
------
מצות וידוי יום הכפורים מתודה ערבית ושחרית ומנחה ומוסף ונעילה, והיכן אמרו אחר תפילתו, ושליח צבור אומרו באמצע. [האורה לרש''י סימן צ''ה].
------
ומיחייב כל בר ישר' לאודויי ביומא דכיפורי. שנ' כי ביום הזה יכפר. וגו' (ויקרא ט''ז). וההיא כפרה וידוי דברים הוא. דתניא וכפר בעדו ובעד ביתו (שם ז'). בהרצאת דברים הכת' מדבר אתה אומ' בהרצאת דברים. או אינו אלא בהרצאת דם. אם נפשך לומר. נאמר כן כפרה. ונאמר להלן כפרה. מה להלן בהרצאת דברים אף כאן בהרצאת דברים. מה אם נפשך לומר. וכי תימא נגמר משעיר הנעשה בפנים. דהרצאת הדם הוא. אמ' קרא והקריב אהרן את פר החטאת אשר לו (שם). וכפר ועדיין לא נזרק הדם. וחכמים אומ' אין אומ' אלא חטאתי. עויתי. פשעתי. אמ' רבה בר שמואל אמ' רב הלכה כחכמים. והתם פליגי בה. [מחזור ויטרי סימן שמ''ה].
------
[יומא] [ל''ט ע''ב] ועשרת פעמים היה מזכיר כה''ג [את ה]שם ביוה''כ שלשה בוידוי ראשון של פר ושלשה בוידוי שני ושלשה בשעיר המשתלח ואחת בגורלות, והיה מזכיר בפירוש שם מן (כ''ב) [מ''ב] אותיות, והיה מסור בקבלה לראשי הישיבה. וכנגדו אנו אומרין וידוי ביוה''כ עשרת פעמים שלש ביוצר, ושלש במוסף, ושלש במנחה, ואחת בנעילה, ויש אומרים שמוסיפין שלש של תפלת ערבית של יוה''כ והם י''ג וידויין כנגד י''ג מדות. [האשכול — דפוס י%ם, הלכ' יוה''כ].
------
וידוי יום הכפורים. צוה יוצרינו לכהן גדול שיתודה על חטאת יום הכפורים ב' וידויין אחד עליו ועל ביתו [ואחד עליו ועל מטהו] ועל שעיר המשתלח עון ישראל. בשעיר המשתלח בהדיא כתוב בפ' אחרי מות והתודה עליו את כל עונות בני ישראל ואת כל פשעיהם לכל חטאתם. (וכבר) [ובפר] מסקינן לה ביומא פ' אמר להם הממונה [ל''ה ב'] דתנן התם בא לו אצל פרו ופרו [כו'] וסמך שתי ידיו והתודה עליו את כל עונות וכך היה אומר כו'. ותניא בגמ' [ל''ו ב'] כיצד מתודה עויתי פשעתי [חטאתי] וכן בשעיר וכו' דברי ר' מאיר וחכמים אומרים חטאתי עויתי פשעתי. וטעמא דתרווייהו מפרש התם ומסקינן התם כרבנן. ומן התורה [וכיפר] בכפרת דברים הכתוב מדבר או אינו אלא בכפרת דמים נאמר כאן לכפר ונאמר להלן לכפר מה להלן בעגלה ערופה בכפרת דברים הכתוב מדבר אף כאן בכפרת דברים. ואם נפשך לומר הרי הוא אומר והקריב וכפר ושחט ועדיין לא נשחט הפר. ומניין שבאנא נאמר כאן כפר ונאמר להלן כפר מה להלן באנא אף כאן באנא. ומניין שבשם נאמר כאן כפר ונאמר בעגלה ערופה כפר מה להלן בשם אף כאן בשם. תולדה למצות עשה. צוו חכמים שכל ישראל יתודו בין איש בין אשה ביום הכפורים. כדתניא בסוף פ' יוהכ''פ [פ''ז ב'] מצות וידוי יוהכ''פ עם חשיכה [דברי ר''מ] וחכמים אומרים צריך שיתודה קודם שיאכל וישתה (שלא) [שמא] תטרף דעתו [עליו בסעודה ואע''פ שהתודה קודם סעודה יתודה לאחר סעודה]. אע''פ שיתודה ערבית אחר סעודתו צריך שיתודה קודם סעודתו התודה ערבית צריך שיתודה שחרית בשחרית יתודה במוסף במוסף יתודה במנחה במנחה יתודה בנעילה. והיכן אומרה יחיד אומרה אחר התפלה ושליח צבור באמצע התפלה. בנעילה מאי אומר אמר רב אתה יודע רזי עולם ושמואל אמר ממעמקים. לוי אמר ובתורתך כתוב לאמר כי ביום הזה יכפר עליכם ר' יוחנן אמר רבון כל העולמים כי לא על צדקותינו אנחנו. רב יהודה אומר מה נאמר לפניך רב המנונא אמר אלהי עד שלא נוצרתי. אמר בר [המדורי] לא שנו אלא שלא אמר אבל אנחנו חטאנו אבל אמר אבל אנחנו חטאנו תו לא צריך וקיי''ל הכי והוסיפו עליו על חטא שחטאנו וכו' (ובא) [ונראה] הדבר שלא (לשגות) [לשנות]. [יראים סימן רס''ג].
------
אלהינו ואלהי אבותינו מזכיר זכות אבות על שם אלהי אברהם יצחק יעקב. תבוא לפניך תפלתנו ואל תתעלם מתחנתנו. שני פסוקים הם תבוא לפניך תפלתי [תהלים פ''ח, ג'] שנאמר האזינה אלהים תפלתי [תהלים נ''ה, ב']. ואל תתעלם מתחנתנו. שאין אנו עזי פנים על שם והבנים קשי פנים [יזחקאל ב', ד'] וקשיי עורף על שם כי עם קשה עורף הוא [שמות ל''ב א']. יש מפרשין שאנו עזי פנים וקשי עורף [כדאמ' במדרש תלים] ר''ל אל תתעלם מתחנתנו מפני שאנו עזי פנים וקשי עורף כדאמרי' במדרש תלים [פ''ג] לה' אלהינו הרחמים והסליחות [דניאל ט', ט'] כי מרדנו בו היה לו לומר כי שמרנו תורתו אלא, ר''ל אע''פ שמרדנו בו, וכן פירשנו בי''ח שאומרים סלח לנו אבינו כי חטאנו [ח''א מ''ו]. ויש מפרשין שאנו עזי פנים וקשי עורף על כן אנו חזקים באמונתך שלא להניחה מחמת צרות הגלות, על כן אל תתעלם מתחינותינו, כי שבח לישראל להיות עזים וקשי עורף כי על כן יש להם כח לסבול יסורין גדולים כשאומות העולם גוזרים שמד. ואינם מניחים אלהים חיים בכך, כדאמ' בשמות רבה [מ''ב, ט'] שלשה חצופים הם, כלב בחיות תרנגול בעופות ישראל באומות. אמר רב אמי את סבור שהוא לגנאי ואינו אלא שבחן. או יהודי או עלוב. עד עכשיו קורין לישראל בחוצה לארץ האומה של קשי עורף. פי' כך אומ' לישראל, אתם סובלין יסורין גדולין כמה דורות ואתם מצפים משיחכם שיבא ואינכם מתחרטים, כמה ניכר שאתם מזרעם של קשי ערף, כי גם אתם קשי עורף כמוהם. ויש אומרים שאין אנו עזי פנים, ואיך נאמר צדיקים אנחנו ולא חטאנו ע''ש ועתה [מה] נאמר אלהינו על זאת [עזרא ט', י'], אבל אנחנו חטאנו. אע''פ שחיבר הוידוי דרך האלפא 
ביתא אומר תחלה (אשמנו) [חטאנו] קודם לשאר וידויים. כדאמרי' בתנחומא [בלק י'] ויבא העם אל משה ויאמרו 
חטאנו [במדבר כ''א, ז'] כיון שאמרו חטאנו נתרצה להם, ואמר במקום אחר שכל מי שחטא ואמר חטאתי אין רשות למלאך ליגע בו [עי' זוהר במדבר רל''א]. ויש מפרשים 
אבל כמשמעו לא חטאנו. ויש מפרשים כמו אבל אשמים אנחנו [בראשית מ''ב כ''א], פי' באמת חטאנו אנו ואבותינו ע''ש ומתודה על חטאת בני ישראל אשר חטאנו לך ואני ובית אבי חטאנו [נחמי' א' ט'], וע''ש [שם ט', ב'] ויתודו חטאתיהם ועונות אבותיהם ועתה כת' כי לה' אלהינו חטאנו. אנחנו ואבותינו רוב העולם אומרים דרך האלפא ביתא על שם שחורבן ביתינו נכתב באלפא ביתא. לפי שחטאנו בבנין כ''ב אותיות והבית נחרב בעונותינו. וסגנון הוא כמו שאומר התלמוד [סנהדרין ק''ח א'] חטאו פי' ברבה רעת האדם בארץ [בראשית ו', ה'] ולקו ברבה פי' המבול, דכתיב תהום רבה [בראשית ז' י''א]. והרבה יש כיוצא בהם. וכולם על שם הפסוקים. חטאנו, כמו ואני ובני חטאים [מ''א א', כ''א]. אשמנו דכתיב ואשמותינו גדלה עד לשמים [עזרא ט', ו'] בגדנו, דכתיב כי בגדנו בך, גזלנו גזל מח... דברנו דופי, כי דברנו בה' ובך [במדבר י''ב]. העוינו והרשענו שניהם ביחד. זדנו, מזדים חשוך עבדך [תהלים י''ט י''ד], חמסנו, כי ראיתי חמס [תהלים נ''ה י'] וכן חמסו תורתי [יחזקאל כ''ב, כ''ו], טפלנו שקר, טפלו עלי שקר זדים [תהלים קי''ט, כ''ט]. יעצנו רע, ...יעצו... כזבנו, כזב בפיהם. לצנו, ועתה אל תתלוצצו פן יחזקו מוסריכם [ישעי' כ''ח, כ''ב] שולח אני אותך אל בני ישראל אל גוים המורדים אשר מרדו בי [יחזקאל ב', ג'], נאצנו, וכל מנאצי לא יראוה [במדבר י''ד, כ''ג]. סררנו, דור סורר ומורה [תהלים ס''ח, ח']. עוינו... פשענו אשר חטאו לי ואשר פשעו בי [ירמיה ל''ג, ח']. צררנו, [והצר לך בכל] שעריך [דברים כ''ח, נ''ב]. קשינו עורף קשה ערף [שמות ל''ב, ט'] וכתיב ויקשו את ערפם [מ''ב י''ז י''ד] רשענו כי לא [אל] חפץ רשע אתה [תהלים ה', ה']. תעינו עם תועי לבב הם [שם]. תיעבנו, המתעבים משפט [מיכה ג', ט']. תעתענו, ויהיו מלעיבים [דה''י]. סרנו ממצותיך וממשפטיך הטובים על שם ולא... ולא שוה לנו, כלומ'... איננו שוה לי... [אסתר ה', י''ג]. [פירוש התפילות לר''י ב''ר יקר — השלמות].
------
יש אומרים ודוי בלחש. ומתחילין בכל מקום תבא לפניך תפלותינו, שהתפללנו, ואל תתעלם מתחנתנו, שאני חפץ להתחנן. ולכך אומרים תחנתנו יותר משאר לשונות, וגם אנו קורין אותה תחנה, דאמרינן בתנחומא [ואתחנן ג'] בכמה מקומות נקראת תפלה ואלו הן, תפלה תחנה צעקה זעקה שועה רננה פגיעה נפילה עמידה. ולא נתפלל משה אלא בלשון תחנונים, שנאמר ואתחנן אל ה' בעת ההיא לאמר. לפי שאמר לו משה הודיעני באי זו מדה אתה נוהג עולמך. עד שאמ' לו וחנותי את אשר אחון. ואומר ודוי. הכי אמרינן בויקרא רבה [ב' ג'] כיצד צריך אדם להתודות ערב יום הכיפורים, צריך אדם לומר מודה אני כל אשר עשיתי לפניך בדרך רע עשיתי וכל מה שעשיתי עוד לא אעשה כמוהו. יהי רצון מלפניך ה' אלהי שתמחול לי על כל עונותי וכו'. [פירוש התפילות לר''י ב''ר יקר].
------
הלכה כחכמים [לעיל ל''ו ע''ב]. שמקדים חטאתי לעויתי ועויתי לפשעתי. בתעניות ומעמדות ומקשי התם [תעניות כ''ו ע''א] אטו תעניות ומעמדות מי אית בהו מוסף, ומתרץ, תני הכי, בשלש פרקים בשנה כהנים נושאין את כפיהן כל זמן שמתפללין, ויש מהם ארבעה פעמים ביום בשחרית ובמוסף ובמנחה ובנעילה, ואלו הן שלשה פרקים תעניות ומעמדות ויום הכפורים. [רבינו יהונתן מלוניל].
------
ונהגו לומ' הווידויי' בקול רם, והציבור השומעי' היאך היה כהן גדול אומ' היו כורעי' ומשתחווי' ונופל' על פניהם כשהיו שומעי' את שם המפורש היוצא מפי כהן גדול בתשובה וגו', ביומ' [ל''ו ע''ב] פ' אחרון כיצד מתודה אדם אנא י' עויתי ופשעתי וחטאתי דברי ר' מאיר וחכמ' אומ' חטאתי ועויתי ופשעתי, אמ' רבה ב''ר שמואל אמ' רב הלכה כחכמ', פשיטא יחיד ורבים הלכה כרבים, מהו דתימ' מסתבר טעמ' דר' מאיר דקא מסתייעי ליה קראי קמ''ל, ואינון קראי נושא עון ופשע וחטאה וה(מ)תודה עליו את כל עונות בני ישראל ואת כל פשעיה' לכל חטאת' וגו', ההוא דנחית קמיה דרב ועבד כר' מאיר, אמ' ליה שבקת רבנן ועבדת כר' מאיר, א''ל אנא כר' מאיר סבירא לי כדכתי' בספר אוריית' דמשה. בהלכות (פסוקות) [פסקי] כרבנן, וכן כת' רב פלטוי, אך רבי' חפץ ורבי' סעדיה פסקו כר' מאיר מההוא דנחית קמיה דרב ועבד כר' מאיר ושתיק ליה רב דאלמא רב דפסק כחכמים הדר ביה והכין מסתבר. [המנהיג הלכ' צום כפור].
------
ערבית ושחרית ומנחה אומר אתה מבין, ועל חטא הבא באל''ף בי''ת. ובמוסף אין אומרים אתה מבין ו''אבינו מלכינו'' [אלא אתה יודע] ו''על חטא'' הבא בסימן אר''ש לס''ג. ובערב שבת במנחה ובשבת שבין ראש השנה ליום הכיפורים אין אומרים אבינו מלכינו זולתי יום הכיפורים שחל להיות בשבת. אין לומר הסדרים של עבודת כהן גדול ביום הכיפורים, כגון ''אמיץ כח'' וכיוצא בו אלא בתפלת המוספין. בתשובת הגאונים [כתוב] ומנהג של שתי הישיבות בשחרית אומרים שבעה ''ויעבור'', ובמוסף שבעה, ובמנחה שבעה, ובנעילה שלש. ו''פעמיים באהבה'' ו''להיות לכם'' אין ראוי לאומרן אלא במוסף ובנעילה עכ''ל. וראבי''ה כתב שיש בידו קבלה לומר בשחרית שלש עשרה פעמים ויעבור כנגד שלש עשרה מדות. [פסקי או''ז].
------
אף על פי שהתודה עי''ה קודם שיאכל כמו שכתבתי בח''א צריך לחזור ולהתודות אחר אכילה בערבית בליל י''ה ומתפלל ז' ברכות ומתודה וכן בתפלת יוצר וכן במוסף וכן במנחה וכן בנעילה. והוידוי אומרו יחיד אחר תפלתו וש''צ אומרו באמצע התפלה. וזה הוידוי י''א אתה יודע רזי עולם וי''א אתה יודע תעלומות לב וי''א ובתורתך כתוב לאמר כי ביום הזה יכפר עליכם וגומר אלהי עד שלא נוצרתי וכו' אם אמר אבל חטאנו שוב אינו צריך כי הוא עקר הוידוי ושמואל כי הוה מטי ש''צ לאבל חטאנו הוה קאי אכרעיה כלומר שלא היה יושב ומכאן דקדק הריב''ג שצריך לעמוד באבל חטאנו כך פשוט ביומא. [רבינו ירוחם נ''ז ח''ג].
------
בגמ' נחלקו ר''מ ורבנן כיצד מתודין ר' מאיר אומר פשעתי עויתי חטאתי ורבנן אמרי חטאתי עויתי פשעתי וכן בדוד הוא אומר חטאנו עם אבותינו העוינו והרשענו וכן בדניאל ואיכא מ''ד דפסק כר''מ מטעם דשתק ליה רבא לההוא דנחת והתודה כר''מ ורוב הגדולים פסקו כרבנן וכן עיקר וממה שאמר משרע''ה נושא עון ופשע וחטאה ונקה לא גמרינן להתודות תחלה על החטאים אלא כך אמר משה לפני הקב''ה רבש''ע בשעה שישראל חוטאין לפניך ועושין תשו' עשה זדונות כשגגות ונהגו לומר בעי''ת שבין ר''ה ליוה''כ כשמתודין וידוי זה אבל חטאנו אשמנו בגדנו גזלנו דברנו דופי העוינו והרשענו זדנו חמסנו טפלנו שקר יעצנו עצות רעות כזבנו לצנו לוצצנו מרדנו נאצנו סררנו עוינו פשענו צררנו קשינו עורף רשענו שחתנו תעינו תעתענו סרנו ממצותיך הטובים ולא שוה לנו ואתה צדיק על כל הבא עלינו כי אמת עשית ואנחנו הרשענו זהו הנוסח להתודות ואם התודה בענין אחר כל שהצדיק עליו את הדין יצא ויאשיה אמר [איכה א'] צדיק הוא ה' כי פיהו מריתי ובתורה כתיב הצור תמים פעלו וש''ץ כשיורד לפני התיבה ביה''כ אין דרך להזכיר כל הפרטים שכתבנו שאומרים היחידים אלא דרך כלל נהגו לומר אבל חטאנו העוינו והרשענו וסרנו ממצותיך וממשפטיך הטובים ולא שוה לנו וגו' ובדין הוא לקצר הפרטים לפי שהוא מתודה על כל העם ואיך יפרש שום חטא ומי הוא אשר יטיל חטא פרטי מפורסם על הציבור בכלל. וכתבו הגאונים דחייב אדם להתודות מעומד וגם צריך לעמוד כשיאמר הש''ץ אבל חטאנו ואע''פ שכל אחד ואחד התודה בתפלתו, וכך אמרו בגמ' שמואל הוה קם כד מטא שלוחא דציבורא לאבל חטאנו הלכך מניה גמרינן לעמוד. [אהל מועד שער ראשית חכמה דרך ח'].
------
נוסח תפלה ופסוקים אשר חיברתי הנה בשביל לאומרם בימי התשובה וכולל בתוכם וידוי אשר חיבר הנשיא ר' קלונימוס זצ''ל עלינו לשבח לאדון הכל לתת גדולה ליוצר בראשית אלוה כל נשמות חי החיים ראשון ואחרון אהיה אשר אהיה ה' ה' אל רחום וחנון ארך אפים ורב חסד ואמת נוצר חסד לאלפים נושא עון ופשע וחטאה ונקה יגדל נא כחך להסיר ממני כעסך ורוגזך וחמתך ואפך ועברתך ויהמו נא רחמיך עלי ותחוס ותרחם עלי ועל כל עמך ישראל ופרוס סוכת שלומך עלינו והרויחנו והצילנו מכל שטן רע ומכל פגע רע ומכל מום רע ואל תתן רשות לשום אדם להרהר אחר מעשי ולא לקטרג עלי ולא על מאומה מכל אשר יש לי ומחול וסלח וכפר על כל חטאי ועונותי ופשעי ומלא כל משאלות לבי לטובה והרחק ממני יצה''ר ותדביקני ביצה''ט ותריב מריבי נפשי וקצר ימיהם (וכולם) [וכלם] ברגע ובזמן קצר ויקצרו צרותינו ובפדני מכל צרה וצוקה ומכל שמועה רעה ומכל חרפה בושה וכלימה ומכל נגף ומכל משחית ונגע ופדני מכל חולי ומכל חטא ופשע ומכל רעה ומלא ידי מעושר מתנות ידיך ושלח ברכה והצלחה בכל מעשה ידי ובכל נכסי ועניני והרחב לבי ותן אורייתא וחכמתא וחסדא בלבי ובפומי ורחם עלי ועל כל עמך ישראל כרחם אב על בנים והדריכנו עמהם באורח חיים והצילני מן המות וכתבני בספר חיים טובים ותן חלקי וגורלי עם הצדיקים וסלח ומחול ותעתר לי לכפר על כל חטאתי ועונותי ופשעי שחטאתי ושעויתי ושפשעתי לפניך בין בסתר בין בגלוי בין באונס בין ברצון בין בשגגה בין בזדון על כולם אני מבקש רחמים לפניך שיהיו מכופרים ונמחלים לבל יפקדו ולא יזכרו ולא יעלו על לב לעולם ומחה תמחה אותם ברוב חסדיך כדבר שנ' מחיתי כעב פשעיך וכענן חטאתיך שובה אלי כי גאלתיך, רבון העולמים במה אקדם פניך או מה רפואה אבקש ממך ואני סרתי מתורתך ואחרי לבי ועיני הלכתי כבן סורר ומורה הייתי ולעשות הרע לפניך נתכונתי ואני אויל ולא אבין בער ולא אדע חייב ולא זכאי רשע ולא צדיק וכל מעשים טובים לא עשיתי ועתה מתבייש אני מחטאי ומוכלם אני מפשעי ואין לי פתחון פה להתודות לפניך בושתי ונכלמתי כגנב הנמצא במחתרת מפני שגדלו אשמותי ועוני מנשוא ופשעי עצמו מספר על אלה אני בוכה ומתודה ואין לי מצח להרים ראש אליך ה' אלקי כי השיגוני עונותי ולא יכולתי לראותך כי ידעתי שכל דרכי נגדך כי אתה זוכר מעשה עולם ופוקד כל יצורי קדם לפניך גלויים כל תעלומותיו וכל נסתרותיו נגדך פרושים דרכי כל אדם ומצעדי כל חי אתה חוקר אתה בוחן סתר כליות ולב אתה יודע רזי עולם וכל מחשבות אדם מבין וכל נסתרות גלויות לפניך ועיניך צופיות ברעים ובטובים ובלא חוק ובלא מספר חסדיך וצדקותיך לישרי לב ושמת תשובה לי החוטא כי אתה נותן יד לפושעים וימינך פשוטה לקבל שבים כי לא תחפוץ במות המת כי אם בשוב רשע מדרכו וחיה, על כן באתי לבקש ממך מחילה וסליחה וכפרה ושמתי חסדיך לנגד עיני כי דרכך להאריך לשבים עדיך ואליך ומודים לפניך ועוזבים פשעיהם ומתחרטים ומתנחמים עליהם ולא מכסים אותם שכן כתי' [משלי כ''ח] מכסה פשעיו לא יצליח ומודה ועוזב ירוחם לכן מתודה אני לפניך ה' אלקי בכפיפת ראש בכפיפת קומה בכניעת כח בחלישות חיל בשבירת לב בנמיכת רוח באימה בפחד ברתת וזיע בחלחלה ביראה ובמורא אומר אני לפניך ה' אלקי מקצת מעשי הרעים ודרכי המקולקלים ומפעלי המכוערים ולא אוכל לבררם ולפרשם כלם כי גדלו מנשוא ועצמו מספר ואע''פ שאני עז פנים וקשה עורף ומצח אשה זונה היה לי איך אעיז פני ואקשה ערפי לומר לפניך צדיק אני ולא חטאתי אבל אמנה אנכי חטאתי לה' אלקי ישראל ופשעי אני מזכיר ואת חטאי אני מכיר אבל אשמתי ולבי ברוב זדוני אשם לה' אבל בגדתי ותלך נפשי בדרכי גופתה ותרא בגובה אחורה אבל גזלתי ולא פחדתי מאל שונא גזל אבל דופי דברתי ולשוני במקום יופי תתן דופי אבל העויתי ועברתי חוק וחטאתי יודע למרחוק אבל הרשעתי ובריתך הפרתי אבל זדתי והייתי לאיש מדון לץ המטה פרח הזדון אבל חמסתי ועצמי ובשרי חמסי ושארי אבל טפלתי שקר ושחתתי לאין חקר טפלו עלי שקר אבל יעצתי רע והייתי חושב מעל יועץ בליעל אבל כזבתי ופי האמת הולך רוח ושקר כזב אבל לצתי ונתחברתי עם אנשי לצון והיו לי לרצון אבל מרדתי ומדרך האמת הטתי כי מרה מריתי אבל נאצתי ולבי אוהב חמס וירא ה' וינאץ אבל סרתי לעצמי אני קורא בן סורר ומורה אבל עויתי ודרכי עיניתי לנפשים ידועים בקרבה רוח עועים אבל פשעתי ולבי סר מאנשי אמונים ואת פושעים נמנה אבל צררתי ופשעי צדוני בנכליהם כי צוררים הם אבל קשיתי עורף ולמלמדי מחרף ולאיש תוכחת מקשה עורף אבל רשעתי ובמכון לבי אוצרות פשע שמה הרשע אבל שחתי וגוי גוה עד להשחית חבר הוא לאיש משחית אבל תעתעתי ורעיוני משתעשעים במעשה תעתועים אבל תיעבתי והייתי מתגאל בכל התועבות האל, וסרתי ממצותיך וממשפטיך הטובים ולא שוה לי ואתה צדיק על כל הבא עלי כי אמת עשית ואני הרשעתי, ה' שמך לעולם ה' זכרך לדור ודור, אבא בגבורות ה' אלקים אזכיר צדקתך לבדך, נכון לבי אלקים נכון לבי אשירה ואזמרה יהי חסדך ה' עלינו כאשר יחלנו לך, שובה ה' חלצה נפשי הושיעני למען חסדך, ממלכות הארץ שירו לאלקים, זמרו ה' סלה, ויהי ה' משגב לדך משגב לעתות בצרה, אמרת לה' אדני אתה טובתי בל עליך, למה ה' תעמוד ברחוק תעלים לעתות בצרה, האל הנותן נקמות לי וידבר עמים תחתי, קוה קויתי ה' ויט אלי וישמע שועתי. טוב ה' לכל ורחמיו על כל מעשיו, נדבות פי רצה נא ה' ומשפטיך למדני, בראשית ברא אלקים את השמים ואת הארץ, נדרי לה' אשלם נגדה נא לכל עמו, רחום וחנון ה' ארך אפים וגדול חסד, בחצוצרות וקול שופר הריעו לפני המלך ה', ימין ה' רוממה ימין ה' עושה חיל, מה גדלו מעשיך ה' מאד עמקו מחשבותיך, שפטני כצדקך ה' ואל ישמחו לי אויבי, לכו בנים שמעו לי יראת ה' אלמדכם, מי ימלל גבורות ה' ישמיע כל תהלתו, חי ה' וברוך צורי וירום אלקי ישעי, זכור רחמיך ה' וחסדיך כי מעולם המה, קראתי בכל לב ענני ה' חוקיך אצורה, ה' צבאות עמנו משגב לנו אלקי יעקב סלה, ה' צבאות אשרי אדם בוטח בך, ה' הושיעה המלך יעננו ביום קראנו. (נשלמה התפלה והוידוי והפסוקים). [אהל מועד שער ראשית חכמה דרך ח'].
------
סדר התפלות והוידוים כבר הוא מסודר ביד כל ישראל. וצריך לפרוט החטא, ועל זה נהגו בוידוין לומר על חטא שחטאנו לפניך באונס וברצון. ומתחלה יתודה על הקל ואחר כך על החמור, ועל זה אומרים על חטא שחטאנו לפניך באונס [ואח''כ] (ו)ברצון, ואומר חטאתי עויתי [פשעתי]. וכתבו בתוספות שיש למהר להתפלל תפלת המוסף קודם שיגיע זמן המנחה. וכבר כתבתי הדין בתחלת המוסף. וקורין בספר תורה ששה גברי. ובמנחה תלת גברי והמפטיר מהם. ובמנחה ביום הכפורים אין אומ' ברכת כהנים, והטעם משום דבשאר ימות השנה שכיח שכרות במנחה. ובנעילה הוא נעילת שערי היכל. ועל זה אומרים כי נעילה ביום. ויש בו נשיאות כפים דלא שכיח כל שתא. ומביאין סיוע לזה מדאמרינן ארבעה פרקים נושאין כהנים את כפיהם ביום, וחד מיניהו נעילה, וקאמ' ביום, אלמא הנעילה ביום. [ואומ'] (ו)במקום כתבנו — חתמנו. ובמקום אתה יודע רזי עולם — מה אנו מה חיינו [והתיקון] כמו שהוא מסודר כבר ביד כל ישראל. ותוקעין אחר התפלה סימן תשר''ת זכר ליובל. ואינו לערבב השטן, כי כבר מעורבב הוא. ושוהין לאכול עד אחר שחשיכה מדכתיב מערב עד ערב. ומבדילין על היין ועל האור ששבת, ומבדילין בין קודש לחול. [צרור החיים הדרך החמישי סימן ה'].
------
כתב א' מן המפרשים מקובל אני מפי גדולים שהוידוי הנכון והנראה יותר בין ליחיד בין לצבור בין לש''צ הוא הוידוי המקוצר המסודר בסדר זה אבל חטאנו אנחנו ואבותינו ועוינו ופשענו וסרנו ממצותיך וממשפטיך הטובים ולא שוה לנו וכו' בשלשה לשונות אלו חטאנו ועוינו ופשענו כולל אדם כל מה שצריך להתודות השגגות והזדונות והמרדים ודי לנו בכך אין לנו להוסיף על אלו וכך היה מתודה כהן גדול בסדר עבודה לא היה מזכיר בגידה וגזילה וגניבה וחמס וטפול שקר ושאר הלשונות כי ענין הוידוי מספיק בזולתן ועוד שיש לו קבלה של אמת שאין האדם צריך לפרוט את החטא דהלכה כר''ע מחבירו בכל מקום חוץ מן המקומות שחולק עם ר' אליעזר ולזה נוטה דעת הב' העתים שכתב בחבורו ז''ל איצטריכינן לפרושי האי דנהוג עלמא למימר אבל חטאנו ועל שחטאנו כולהו באלפא ביתא ולא דייקי בין זדונות לשגגות ובאותו אל''ף בי''ת מתודין תחלה במקומות הרבה על הזדונות ואח''כ על השגגות ומשנין סדר הוידוי ועוד שפורטין החטאים ואין נזקקין לכך הלכך לא דייקי בהנהו אל''ף בי''ת ושמעינן דנהיגי רבוותא דווקני דלא אמרי טפי מהני ארבע אבל חטאנו אנחנו ואבותינו ועוינו ופשענו וסרנו ממצותיך וכו' ולא שוה לנו ואתה צדיק וכו' וכל הני אל''ף בי''ת כללי בהאי כללא והנוהג כמנהג זה בסדר וידוי הרי זה משובח כי זהו סדר וידוי יום הכפורים על פי ההלכ' ואליבא דרמב''ן מיהו אם בא לומר וידוי בסדר אל''ף בי''ת עשוי על הסדר שלא יתודה תחלה על הזדונות ואח''כ על השגגו' אומר ואין בכך כלום ובלבד שיהיו האל''ף בי''ת מתוקנין כהלכתן והאידנא ליכא אל''ף בי''ת מתוקנין וליכא מאן דידע לתקונינהו והלכה רווחת ולישנא דוקיא דוידוי אליבא דהלכתא כדכתבינן עכ''ל. ואזל מצות יה''כ ושבחו המתודה אף על מה שהתודה ביה''כ אחר וסמכו על הפסוק כי פשעי אני אדע וחטאתי נגדי תמיד שאין לבי בטוח שנתכפר לי כי גדול עוני מנשוא ואע''פי שהתודה ערב יה''כ קודם אכילה כמו שכתבנו צריך להתודות על כל התפלות של לילה ושל יום שמא אירע לו דבר חטא בין זו לזו ועוד על שם וחטאתי נגדי תמיד. [ארחות חיים הלכ' יום הכפורים סימן ל'].
------
יהי רצון מלפניך ה' אלהינו שתמחול לנו על כל חטאתינו, ותכפר לנו על כל עונותינו, ותמחול ותסלח לכל פשעינו, והמון העם אומרים שתמחול לנו על כל עונותינו ותכפר לנו על כל פשעינו, ותמחול ותסלח לכל חטאתינו. ואפשר, שהטעם לדבריהם, כדי להסמיך לכל חטאותינו לעל חטא. ולא יתכן, דגרסינן ביומא בפרק אמר להם הממונה (ל''ו ע''ב) תנו רבנן, כיצד מתודה, אומר עויתי פשעתי חטאתי לפניך, אני וביתי. וכן בשעיר המשתלח הוא אומר (ויקרא ט''ז, כ''א) והתודה עליו את כל עונות בני ישראל ואת כל פשעיהם לכל חטאותם. וכן במשה הוא אומר (שמות ל''ד, ז') נושא עון ופשע וחטאה, דברי רבי מאיר, וחכמים אומרים, עונות אלו הזדונות, וכן הוא אומר (במדבר ט''ו, ל''א) הכרת תכרת הנפש ההיא עונה בה. פשעים אלו המרדים. וכן הוא אומר (מלכים ב ג', ז') מלך מואב פשע בי, ואומר (שם ח', כ''ב) אז תפשע לבנה בעת ההוא. חטאות אלו השגגות, וכן הוא אומר (ויקרא ד', ב') נפש כי תחטא בשגגה, וכי מאחר שהתודה על הזדונות ועל המרדים חוזר ומתודה על השגגות, אלא כך הוא מתודה, חטאתי עויתי פשעתי לפניך אני וביתי. וכן בדוד הוא אומר (תהלים ק''ו, ו') חטאנו עם אבותינו העוינו הרשענו. וכן בשלמה הוא אומר (מלכים א ח', מ''ז) חטאנו והעוינו רשענו, וכן בדניאל הוא אומר (דניאל ט', ה') חטאנו ועוינו והרשענו ומרדנו, אלא מהו שאמר משה נושא עון ופשע וחטאה, אמר משה לפני הקדוש ברוך הוא, בשעה שישראל חוטאין לפניך, ועושין תשובה, עשה להם זדונות כשגגות. פירוש, ובשעיר המשתלח נמי הכי קאמר, והתודה עליו את כל עונות בני ישראל ואת כל פשעיהם, שיהו ככל חטאתם. ופסק רבינו סעדיה, והרב רבי יצחק בן גיאת, ובעל העיטור, כרבי מאיר. אבל בעל הלכות גדולות, ורב פלטוי, והריא''ף, ורבינו חננאל, פסקו כחכמים. ובתורת כהנים תני כחכמים, וכן נוהגין העולם, הנה נתבאר שצריך להקדים חטא לעון, ועון לפשע. יש סידורים שכתוב בהן על חטא על סדר אלפא ביתא, ומפרט בו החטאים, ונכון הוא. וכן כתב רב עמרם, והרמב''ם ז''ל, והרב רבי יונה, שצריך לפרט את החטא, וזהו נוסחו. על חטא שחטאנו לפניך באונס, שאנסוהו גוים לעבור על אחת מכל המצות האמורות בתורה, ואם לאו יהרגוהו שיעבור ואל יהרג, שנאמר במצות עשה (ויקרא י''ח, ה') אשר יעשה אותם האדם וחי בהם, ולא שימות בהם, חוץ מעבודת אלילים, וגילוי עריות, ושפיכות דמים, שיהרג ואל יעבור (פסחים כ''ה ע''ב). בבלי דעת, כמו שנאמר (דברים י''ט, ד') אשר יכה איש את רעהו בבלי דעת והוא לא שונא לו מתמול שלשום. בגלוי על שם (שם כ''ט, כ''ח) והנגלות לנו ולבנינו עד עולם. בדעת ובמרמה, שחטא מדעתו, או רימה את חבירו. בהרהור הלב, לשון חכמים הוא, ואמרו חכמינו ז''ל (יומא כ''ט ע''א) הרהורי עבירה קשין מעבירה. בוידוי פה, כגון ששאלוהו אם חטא ואמר כן חטאתי. בזדון מלשון (תהלים קי''ט, ס''ט) שקר זדים. בחוזק יד, כגון שנתחזק על חבירו, וחטא לו. בטומאת שפתים, על שם (ישעיה ו', ה') כי איש טמא שפתים אנכי, וזהו נבלות הפה. ביצר הרע, שהסיתו לדבר עבירה. ביודעים, כמו שנאמר (ויקרא ד', כ''ג) או הודע אליו חטאתו. בלא יודעים, כמו שנאמר (שם ה', י''ז) והוא לא ידע ואשם. בכחש ובכזב, כמו שנאמר (שם ה', כ''א) וכחש בעמיתו בפקדון, ועל שם (תהלים ע''ח, ל''ו) ובלשונם יכזבו לו. בלשון הרע, על שם (שם י''ב, ד') לשון מדברת גדולות. במראית העין, כגון שראה בעיניו דבר ערוה, וחמד אותה, וזהו שכתוב (במדבר ט''ו, ל''ט) ולא תתורו אחרי לבבכם ואחרי עיניכם אשר אתם זונים אחריהם. בנשך ובתרבית, כמו שנאמר (ויקרא כ''ה, כ''ו) אל תקח מאתו נשך ותרבית. בשיח שפתותינו, כגון שדיבר רעה על חבירו, והוא על שם (תהלים ס''ט, י''ג) ישיחו בי יושבי שער. בסתר, על שם (שמואל ב י''ב, י''ב) אתה עשית בסתר. ועל שם (תהלים י', ח') במסתרים יהרוג נקי. בעינים רמות, על שם (משלי ו', י''ז) עינים רמות לשון שקר. בפתחון פה, כלומר, ברוב דברים, וזהו שכתוב (שם י', י''ט) ברוב דברים לא יחדל פשע. בצעדי רגלים, על שם (שם ו', י''ח) רגלים ממהרות לרוץ לרעה. בקפיצת יד, על שם (דברים ט''ו, ז') לא תקפוץ את ידך מאחיך האביון. ברצון, שחטא ברצונו, בלא שום אונס. ובשגגה, על שם נעשתה לשגגה. בתמהון לב, שחטא בתמהון לב, על שם (שם כ''ח, כ''ח) ובתמהון לבב. על חטאים שאנו חייבים עליהם אשם, שנאמר (ויקרא ז', א') וזאת תורת האשם. קרבן, זה קרבן עולה, שהיא מכפרת על הרהורי הלב, כמו שנאמר (יחזקאל כ', ל''ב) והעולה על רוחכם. חטאת, שנאמר (ויקרא ו', י''ח) זאת תורת החטאת. מיתה בידי שמים, כגון זר שאכל תרומה, שנאמר בה (שם כ''ב, ט') ומתו בו כי יחללוהו. כרת, כגון מי שנאמר בו (בראשית י''ז, י''ד) ונכרתה הנפש ההוא. מלקות ארבעים, והן כל לאוין שבתורה. והסימן לאלו, כדי שלא יטעה האדם, להקדים אחד מהם לחברו, אק''ח מכ''ם. על חטאים שאנו חייבים עליהם ארבע מיתות בית דין, והם סקילה שריפה הרג וחנק. יש שקורים החי''ת בקמ''ץ, ויש שקורין אותה בסגו''ל, והוא הנכון, שהיא על משקל הרג. וכן שמעתי שהיה קורא הרא''ש. ובסדר רב עמרם ורבינו סעדיה כתוב סקילה שריפה סמוך עם מה שלפניו, בלא פירוד. על מצות עשה ועל מצות לא תעשה, בין שיש בה קום עשה, הוא חוזר על מצות עשה, ובין שאין בה קום עשה, הוא חוזר על מצות לא תעשה. בין שגלויים לנו, ובין שאינן גלויים לנו, על שם (דברים כ''ט, כ''ח) והנגלות לנו ולבנינו עד עולם. את שגלויים לנו כבר אמרנום לפניך ה' אלהינו, שעד עתה פרטנו הגלויות לנו, ואת שאינן גלויים לנו הכל גלוי וצפוי לפניך ה' אלהינו, וחטאנו על כולם, כמו שנאמר הנסתרות לה' אלהינו והנגלות לנו ולבנינו עד עולם, כך קורין המון העם. ולא יתכן, כי הכתוב לא בא להורות שאנו חוטאים על כולם, אלא בא להורות שהכל גלוי לפניו. והנכון שלא לומר וחטאנו על כולם, אלא הכל גלוי וצפוי לפניך ה' אלהינו, כמו שנאמר הנסתרות לה' אלהינו והנגלות לנו ולבנינו עד עולם. וכן כתב הרב מאיר מרוטנבורק, שאין נכון לאומרו, וגם רב עמרם ורבינו סעדיה לא כתבוהו. כי אתה סולחן לישראל, על שם (תהלים פ''ו, ה') כי אתה ה' טוב וסלח, ומוחלן לשבטי ישורון, לקח לשון לשבטי ישורון, לרמז עלותם לרגל לירושלים, להתכפר ולהתפלל, על שם (שם קכ''ב, ד') ששם עלו שבטים שבטי יה עדות לישראל להודות לשם ה'. ויש לנו ללמוד מן השבטים, שהיו מניחים בתיהם ובאין ממרחק לירושלים, להתכפר בקרבנותיהם, כל שכן אנחנו, שאין אנו זזים ממקומנו שיש לנו להודות לשם ה' ולבקש מחילה וסליחה. ומבלעדיך אין לנו מוחל וסולח, על שם (ישעיה מ''ד, ו') ומבלעדי אין אלהים. ויש אומרים ומבלעדיך אין לנו מוחל וסולח אלא אתה. וכתב רבינו סעדיה, המוסיף אלא אתה אחר שאומר ומבלעדיך, טועה הוא. וכבר ביארנו למעלה, בסוף תפילת שמונה עשרה, שהחותם כאן ברוך אתה ה' במלך הסלחן שהוא טועה, ועוד אם כן הוי להו שמונה ברכות בתפילה, ואנן שבע תנן בלבד. אלהי עד שלא נוצרתי, פירוש, קודם שלא נוצרתי, איני כדאי, לא הייתי חשוב והגון להיות נוצר. ועכשו שנוצרתי כאילו לא נוצרתי, פירוש, מה אני ומה חשיבותי. עפר אני בחיי קל וחומר במיתתי, שאני עפר. הרי אני לפניך ה' אלהי ככלי מלא בושה וכלימה יהי רצון מלפניך ה' אלהי ואלהי אבותי שלא אחטא, כלומר, לסייעני שלא אחטא, על דרך מאמרם ז''ל (יומא ל''ח ע''ב) הבא ליטהר מסייעין אותו. ומה שחטאתי לפניך מרק ברחמיך הרבים. מרוק, ענין שטיפה והדחה כמו (ויקרא ו', כ''א) ומרק ושטף במים, כלומר הפרע ממני, אך ברחמים. ובקשה זו היא שנויה בברכות בסוף פרק היה קורא בתורה (י''ז ע''א). ואומר שליח צבור קדיש, ומתחיל בסליחות ותחנונים ופזמונים ווידויים, ווידוי גדול בכללם, כמו שאומר באשמורת, ואחר כך אומר מה נאמר לפניך יושב מרום. על חטא, על חטאים, סקילה שריפה הרג וחנק, עד ומוחל וסולח. ואומר אדיר ונאור, על שם (תהלים ע''ו, ה') נאור אתה אדיר. בורא דוק, על שם (ישעיה מ', כ''ב) הנוטה כדוק שמים. וכנה השמים בלשון דוק, שרצה לומר קרום, מפני שהם כקרום, וכן בלשון חכמים ז''ל (עבודה זרה ה' ע''ב) בדוקין שבעין. וחלד היא כינוי לארץ, על שם (תהלים מ''ט, ב') האזינו כל יושבי חלד. גולה עמוקות, על שם (איוב י''ב, כ''ב) מגלה עמוקות מני חושך ויוציא לאור צלמות. דובר צדקות, על שם (ישעיה ס''ג, א') אני מדבר בצדקה רב להושיע, הדור בלבוש, על שם (ישעיה ס''ג, א') זה הדור בלבושו. ואין זולתו, על שם (דברים ד', ל''ה) אין עוד מלבדו. זוכר הברית, על שם (שמות ו', ה') ואזכור את בריתי. חונן שארית, על שם (עמוס ה', ט''ו) אולי יחנן ה' אלהי צבאות שארית יוסף. טהור עינים, פירוש, זך המראה. טהור, מלשון (שמות כ''ד, י') וכעצם השמים לטוהר. עינים, מלשון (במדבר י''א, ז') ועינו כעין הבדלח, וכן (יחזקאל א', ד') וארא וגו' כעין חשמל. יושב שמים, על שם (תהלים ב', ד') יושב בשמים ישחק. קרוב לקוראיו רחום וחנון, על שם (שם קמ''ה, י''ח) קרוב ה' לכל קוראיו, רחום וחנון, פסוק הוא (שם ק''ג, ח'). ככתוב על יד נביאך, מי אל כמוך וכו'. ואחר כך אומר ויעבור, ואומר קדיש שלם. ואם חל בשבת אומר ויכלו, וברכת מגן אבות בדברו, כמו בשאר שבתות. וחותם בשל שבת בלבד, ואינו מזכיר של יום הכפורים. וכבר כתבנו הטעם, בתפילת ליל שבת. ואומר קדיש, ואחר כך סליחות ותחנונים, ואחר כך אומר קדיש שלם, ומתחיל לקרות מתהלים מן אשרי האיש עד לבטח תושיבני (שם א' ד'). ויש שקורין עד סוף מזמור ה' אדוננו מה אדיר שמך בכל הארץ (שם ח', י'). ואחר כך אומר קדיש יהא שלמא רבה. [אבודרהם סדר תפילת יום הכפורים].
------
בחתימת הוידוי כתב רב עמרם האומר בא''י [האל] הסלחן טועה. ולפי' רש''י יכול לחתום ובכל סדורי אשכנז יש בהם חתימה. ובספרד אין חותמין ומוטב שלא לחתום כיון שיש פלוגתא דרבוותא. [האגור סימן תתקכ''ט].
------
כתב בעל העטור שחרית מתודה שלשה פעמים וכן במוסף ובמנחה אבל בנעילה פעם אחת. והם עשרה ודויין כנגד עשר פעמים שמזכיר כהן גדול השם ביה''כ. ובלילה אינו מתודה. ויש מקומות שאינו מתודה רק לכל תפלה ודוי אחד. והצבור פעם אחת הרי ח'. ושני פעמים בערב אחד במנחה ואחד בערבית. ותניא כיצד מתודה אומר עויתי פשעתי. ופסק רב סעדיה כר''מ וכ''פ הרי''ץ גיאת. ובעל העטור ורב אלפס פסקו כרבנן וכ''פ בה''ג ורב פלטוי ור''ח והכי נוהג רבנן. [האגור סימן תתקמ''ד].
------
ומנהג כל ישרא' לכלול כל הסליחות באמצע ברכת סלח לנו אבינו, דומה לדומה, כדאית' [ע''ז ח' ע''א] אם בא לומ' מעין כל ברכה בסוף כל ברכה וברכה אומ'. אב''ן. וכת' רב עמרם שכן מנהג בשתי ישיבות לומר שבע סליחות בתענית צבור בשחרית, ובמנחה שלש, ואם יש פנאי אומ' חמש. ואמ' רב שר שלום גאון בתענית אין מנהגינו לומר סליחות אלא באמצע תפילה ולא אחר שים שלום, ולא ראינו ולא שמענו מי שעשה כך וכבר כתבתי הטעם. [ואע''פ שאמרו אם בא אדם לומ' אחר תפלתו אפי' כסדר וידוי ערב יום הכפורים עם חשיכה, והיכן אומרו [יומא פ''ז ע''ב] יחיד אחר תפלתו ושליח צבור אומרו באמצע תפלתו, על כן לא יתכן לשליח צבור לומ' סליחות אחר שים שלום כמו שכת' רב עמרם]. [המנהיג הלכ' תענית].
------
ואמ' רב פלטוי שליח צבור אמ' בט' באב סליחות בברכת סלח לנו, וענינו בין גואל לרופא, ויחיד בשומע תפילה דלא גרע משאר תעניות דעלמא, וכן מנהג בשתי ישיבות. [המנהיג הלכ' תשעה באב].
------
וכת' רב עמרם ז''ל, שליח ציבור אומ' וידוי זוטא לאחר שסיים את תפילתו בקול רם להוציא את הרבי' ידי חובתן, ואומ' אבינו מלכינו, ואין נופלין על פניהן, וזה הווידוי זוטא לכל התפילות הכפורי' לבד מנעילה שאומ' אתה חונן. וכן מנהג כל ישרא' כרב עמרם, אך לפי ההלכה אינו כן, דת''ר מצות וידוי ערב יום הכפורי' כו', (והיאך) [והיכן] אומ' יחיד אחר תפילתו, ושליח צבור אומ' באמצע תפילה, מאי [היא] אבל חטאנו, אמ' בר המדורי, הוה קאימנא קמיה דמר שמואל והוה יתיב כי מטא שליחא דצבורא לאבל אנחנו חטאנו, קם אמינא, ש''מ עיקר ווידוי הכי הוא. למדנו מזה דוידוי מעומד ולא מיושב דהא קם ליה, ואע''פ שהתפלל צריך לעמוד כי שמע ליה משליחא דציבורא, ולעולם בכריעה כדאמרת לעיל. ורב היי ז''ל כת', שאין מנהג לשליח צבור להתוודות במנחה, ואם ירצה לומ' בברכת המרבה לסלוח הרשות בידו, אך לא שמענו (מנחה) [מנהג] זה, ואם מפני שאין בקיאין צריך להודיעם שכולן צריכי' להתוודות אחר תפילתן לפני סעודה המפסקת. ונפלאתי במה שכתב לא שמענו מנהג זה, והלא בהנחתא אמרנו לעיל שהשליח ציבור אומ' באמצע התפילה. [המנהיג הלכ' צום כפור].
------
וכת' רב שרירא, שבשביל להסדיר תפי' הכפור לבני אדם שאינן בקיאין בה, אין לשליח צבור להשמיע קולו בעד שהוא מתפלל בלחש מוקולה לא ישמע, אך אחרי תפילתו שהוא מתפלל בקול רם להוציא את שאינו בקי יתפללו עמו אם ירצו. [המנהיג הלכ' צום כפור].
------
ושליח ציבור יאמ' סליחות באמצע התפילה, ומתוודה מה אנו מה חיינו ומסיים התפילה ואומ' קדיש כולו. ואמ' רב עמרם ז''ל שלאחר כך נופלין על פניהן ומתחנני' ואומ' בקול רם אבינו מלכינו, ואנחנו לא נדע. ורבי' שרירא כת', לא שמענו מי שעשה כך, ואינו מנהג. [המנהיג הלכ' צום כפור].
------
שליח צבור אומר הוידוי באמצע תפלה. ואפשר שזה מפני שהוא מאריך באמצע תפלה בסליחות ובפסוקי דרחמי, תיקנו לערב הוידוי ביניהן, וכן הוא מסודר ברוב הסדרים. ולא נהגו לומר שליח ציבור כל פרטי [אבל חטאנו], אלא בדרך כלל חטאנו והרשענו ומרדנו וסרנו ממצוותיך. וכן הדין, לפי שהוא מתודה על כל העם איך יפרוט שום חטא, ומי יטיל שום חטא פרטי על כל הציבור בכלל. וכתב גאון ז''ל שכל העם צריכין לעמוד כשיאמר שליח ציבור אבל חטאנו, אף על פי שכל אחד התודה בתפלתו ויוצא, מדאמרינן בגמרא כי מטא אבל חטאנו קם אכרעיה וכו'. ומבקש תחילה על השגגות, ואחר כך על המרדין, שאומר חטאתי עויתי פשעתי. וכן הדין לבקש תחילה על הקל, ואחר כך על החמור. וכן הסדר נמי בסדור אבינו מלכנו, שאומר תחילה מחוק ברחמיך הרבים וכו', ואחריו מחול וסלח, ואחריו מחה והעבר פשעינו, שמבקשים תחילה על החטאים, ואחר כך על העוונות, ואחר כך על הפשעים אלו המרדים. [כל בו הלכ' יוה''כ סימן ס''ט].
------
והמצוה הע''ג היא שצונו להתודות על החטאים והעונות שחטאנו לפני האל יתעלה ולאמר אותם עם התשובה. וזה הוא הודוי. וכונתו שיאמר אנא השם חטאתי עויתי פשעתי ועשיתי כך וכך. ויאריך המאמר ויבקש המחילה בזה הענין לפי צחות לשונו. ודע שאפילו החטאים שחייבים עליהם 
אלו המינים מן הקרבנות הנזכרים (מ' ס''ח—ע''ב) שאמר יתעלה שמי שהקריבם נתכפר לו הנה לא יספיק לו עם הקרבתם בלתי הודוי. והוא אמרו ית' (נשא ה') דבר אל בני ישראל איש או אשה כי יעשו מכל חטאת האדם למעול מעל בי''י ואשמה הנפש ההיא והתודו את חטאתם אשר עשו. ולשון מכלתא בפירוש זה הפסוק לפי שנאמר והתודה אשר חטא יתודה על חטא אשר חטא, עליה על החטאת כשהיא קיימת לא משנשחטה, אין במשמע שיתודה היחיד אלא על ביאת המקדש — שזה הכתוב כלומר אמרו ית' והתודה אשר חטא עליה אמנם בא בפרשת ויקרא (ה') במטמא מקדש וקדשיו ומה שנזכר עמו ממה שבארנו ונאמר שם במכילתא שאנחנו לא נלמד מזה הכתוב אלא חיוב הודוי למטמא מקדש — מנין אתה מרבה שאר כל המצות תלמוד לומר דבר אל בני ישראל והתודו, ומנין אף מיתות וכרתות אמר חטאתם, כל חטאתם לרבות מצות לא תעשה, כי יעשו לרבות מצות עשה. ושם נאמר גם כן מכל חטאת האדם ממה שבינו לבין חבירו על הגנבות ועל הגזלות ועל לשון הרע, למעול מעל לרבות הנשבע בשם לשקר והמקלל, ואשמה לרבות כל חייבי מיתות שיתודו, יכול אף הנהרגין על פי זוממין לא אמרתי אלא ואשמה הנפש ההיא. ר''ל שהוא אינו חייב להתודות כשידע שאין לו חטא אבל הועד עליו שקר. הנה כבר התבאר לך כי על כל מיני העונות הגדולים והקטנים ואפילו מצות עשה חייבים להתודות עליהם. ובעבור שבא זה הצווי שהוא והתודו עם חיוב הקרבן, שהיה עולה במחשבה שאין הודוי לבדו מצוה בפני עצמה אבל הוא מן הדברים הנגררים אחר הקרבן, הוצרכו שיבארו זה במכילתא בזה הלשון יכול בזמן שהם מביאין מתודין ומנין אף בזמן שאין מביאין תלמוד לומר דבר אל בני ישראל והתודו ועדיין אין משמע ודוי אלא בארץ מנין אף בגלות תלמוד לומר והתודו את עונם ואת עון אבותם וכן דניאל אומר לך י''י הצדקה ולנו בשת הפנים. הנה התבאר לך מכל מה שזכרנוהו שהוידוי מצוה בפני עצמה וחובה לחוטא על אי זה חטא שחטא ובין בארץ ובין בחוצה לארץ בין הביא קרבן בין לא הביא קרבן הוא חייב להתודות כמו שאמר יתעלה והתודו את חטאתם אשר עשו. ולשון ספרא גם כן (אח''מ פרש' ד') והתודה זה וידוי דברים. וכבר התבארו משפטי מצוה זו בפרק אחרון מיומא (פ''ו:00, פ''ז:). [ספר המצות לרמב''ם — עשין ע''ג].
------
רב המנונא זוטי הוא שהיה בימי מר בריה דרבינא כדאיתא בברכות פ' אין עומדין בתחלתו אמרו ליה רבנן לרב המנונא זוטי בהלולא דמר בריה דרבנא נשרי לן מר וכו', ווידוי שלו היה אלקי עד שלא נוצרתי כדאיתא בשילהי פ' היה קורא [ברכות י''ז ע''א] ובסדר יומא הל' אחרונה [יומא פ''ז ע''ב] היינו וידוי דרב המנונא זוטי ביום הכפורים. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב המנונא זוטי].
------
ויחיד דלא גמיר אתה יודע ואתה נותן כי אמר בצלותיה אבל חטאנו נפיק בה. [בה''ג הלכ' יום הכיפורים].
------
כיון דאמר בצלותיה אבל חטאנו תוב לא צריך למימר בתר צלותיה וידויא. [הלכות פסוקות לרבינו יהודאי גאון הלכ' יום הכפורים].
------
ביומא בפ' אמר להם הממונה (ד' ל''ו) והתודה עליו את כל עונות בני ישראל כיצד מתודה או' חטאתי עויתי פשעתי אמר רבה בר שמואל הלכה כדברי חכמים חטא זו שגגה ונפש כי תחטא בשגגה עון זה זדון ונהנה כגון ניאוף או אכל איסור וכה''א הכרת תכרת הנפש ההיא עונה בה. פשע זה מרד ואינו נהנה כגון מוציא בשבת או מבעיר וכה''א מלך מואב פשע בי. ושחט אהרן את פר החטאת אשר לו וכפר ושחט ביום הכפורים מתודה על הפר פעמים עונו ועון ביתו ועון כהנים ועל שעיר המשתלח עון כל ישראל ואמר בפ' בתרא דיומא (דף פ''ו) ערב יום הכפורים צריך שיתודה קודם אכילה ושתייה שמא תטרף דעתו עליו ואע''פ שהתוודה בערבית עם חשיכה יתודה בשחרית בשחרית יתודה במוסף במוסף יתודה במנחה במנחה יתודה בנעילה וצריך אדם לפרט את החטא עבירות שהתוודה ביום הכיפורים זה אפי' לא שנה בהם צריך שיתודה ביום הכפורים אחר כי פשעי אני אדע וחטאתי נגדי תמיד דקיימא לן כר''א בן יעקב דמשנתו קב ונקי. [הרוקח הלכ' תשובה סימנים י''ז—י''ח].
------
וקיימא לן כבר המדורי עיקר ווידוי אבל אנחנו חטאנו אשמנו בגדנו גזלנו דברנו דופי עד ומשפטיך לא שוה לנו עברנו על מ''ע עברנו על מצות ל''ת עברנו על חייבי כריתות עברנו על חייבי מיתות ב''ד עברנו על תורה שבכתב עברנו על תורה שבעל פה שכחנו שמך הגדול שכחנו מלכותך ויראתך ואתה צדיק על כל הבא עלינו כי אמת עשית ואנחנו הרשענו. ירושלמי כיצד מתוודה ר' ברכיה בשם ר' אבא בר אבינא רבון העולמים הרע בעיניך עשיתי ובדרך רע הייתי עומד ושוב איני עושה כן יהי רצון מלפניך ה' אלקינו ואלקי אבותינו שתכפר לנו על כל פשעינו ותמחול ותסלח לכל חטאתינו. בפסיקתא רבתי בפ' רני ושמחי אמר להם הקב''ה למלאכי השרת בואו ואודיע אתכם צדקתן של בני שאני טעמתים בעולם כמה צרות וייסורין הבאתי עליהם בכל דור ודור ובכל שעה לא בעטו בי אלא קוראין את עצמן רשעים וקוראין אותי צדיק והן אומרים בלשון הזה אבל אנחנו חטאנו העוינו והרשענו ומשפטיך הטובים לא שוה לנו ואתה צדיק על כל הבא עלינו ואנחנו הרשענו לכך מקלס שלמה את כנסת ישראל אשת חיל מי ימצא לכך נאמר אם חומה היא. [הרוקח הלכ' תשובה סימנים י''ז—י''ח].
------
בר המדודי — יש מפרשים בר מיחם דודי דאבא, דודי הם הסירות. [הערוך ערך בר המדודי].
------
תנן התם בג' פרקים בשנה כהנים נושאים את כפיהם כל זמן שמתפללין יש מהן ד' פעמים בשחרית ובמוסף ובמנחה ובנעילה ואילו הן ג' (פעמים) [פרקים] תעניות ומעמדות ויוה''כ. אבל אנו שאין אנו נושאין כפים במנחה כר' יוסי עבדינן דאמר [תענית כ''ו:] נעילה יש בה נשיאת כפים מנחה אין בה נשיאת כפים, וטעמא דר' יוסי מנחה דאיתה כל יומא גזרינן משום שיכרות דאידך יומי, נעילה דליתה כל יומא לא גזרינן, ואמר רב נחמן הלכה כר' יוסי. [ראב''ן].
------
וכהנים נושאין כפיהם בנעילה אבל לא במנחה. ואומ' בתפלת נעילה פעמים כמו שאומ' במוסף. וביוה''כ בשבת אומרים במנחה צדקתך כדרך שאומרים בשאר שבתות. וזמן תפלת נעילה סמוך לשקיעת החמה. [ולענין נשיאת כפים ביום תענית [אמר'] [תענית כ''ו ע''ב] כיון דסמוך לשקיעת החמה] קא מצלו לה כתפלת נעילה דמיא ונושאים. ירושלמי [ברכות פ''ד ה''א] מאי נעילה רב אמר נעילת שערי שמים ור' יוחנן אמר נעילת שערי היכל, אחוה דרב אדא הוה צייר גולתיה דרב בצומא רבה, אמר ליה כד תחמי שמשא בריש דיקלא את יהיב ליה גולתאי דנצלי תפלת נעילה, ומחלפא שיטתיה דרב דתמן אמר נעילת שערי שמים [והכא מצלי בנעילת שערי היכל, אמר רב מתנייא על ידי [ד]הוה מאריך רב בצלותיה סגי הוה מגיע לנעילת שערי שמים]. ושמע מינה דכד הוה שמשא בריש דיקלא הוה עת נעילת שערי היכל, והלכה כר' יוחנן. ותפילת נעילה אינה פוטרת של ערבית וכן מנהג. [האשכול — דפוס י%ם, הלכ' יוה''כ].
------
תנן התם בג' פרקים בשנה הכהנים נושאים את כפיהם ד''פ ביום שחרית ומוסף למנחה ונעילת שערים. בתעניות ומעמדות וביוה''כ. והכין מנהגא כדאיתא בגמרא (תענית כ''ו:) והאידנא מ''ט פרסי ידייהו במנחתא כיון דסמוך לשקיעת החמה פרסי ידייהו כתפלת נעילה דמי. וכן כתב רב אחא כיון שמשהי ברחמי עד זמן נעילה ביומא דכפורא הו''ל כתפלת נעילה דמי ולא מחלפי. ירושלמי (תענית פ''ד ה''א) מאי נעילה רב אמר נעילת שערי שמים. ושמואל אמר נעילת שערי היכל. אחוה דר''י הוה צמיד גילתי' דרב בצומא רבא א''ל רב(א) כד תחמי שימשא בריש דיקלא הב לי (תותאי) [גולתאי] ונצלי תפלת נעילה מיחלפי שיטתי' תמן בנעילת שערי שמים ובבלי אמר בנעילת שערי היכל ע''י דרב כי מאריך בצלותא סגיא מגיע לנעילת שערי שמים. וכתב רבינו אבן גיאות ז''ל ש''מ כד הוי שמשא בריש דיקלי זמן נעילת שערי היכל ונעילת שערי שמים קרוב לצאת הכוכבים וקי''ל כר' יוחנן וש''מ תפלת נעילה קודם שתשקע החמה היא. [עשרת הדברות לבעל העיטור הלכ' יו''כ].
------
הכהנים נושאי' את כפיהן בנעילה כמו שנושאי' במוסף ובשחרי', אבל במנחה אין נושאי' דמנחה דשכיחא שכרות בכל יומא גזרינן דנעילה דלא שכיחא שכרות לא גזרינן, וכן כת' רב עמרם ז''ל. וכת' ששליח ציבור אומ' בנעילה פעמים כבמוסף, אבל בשחרי' ובמנחה אין צריך לאומרו. [המנהיג הלכ' צום כפור].
------
כתב מורי רבי' אב''י העזרי בירוש' ריש [פרק בשלשה] פרקים בתעניות ובמעמדות וכי יש מוסף בתעניות ש''מ תלת ש''מ שמתענים במעמדות וש''מ מתפללים ד' פעמים ביום וש''מ דביום נושאין כפים ולא בלילה ורשב''ט נמי פסק שאם התפללו תפלת נעילה בלילה שאין בה נשיאת כפים וה''ה שאין אומר ברכת כהנים בלילה ושלהי מסכת יומא [פ''ח, ע''א] איפלגו בה ר' יוסי ורבנן דלרבנן אפילו בלילה הויא נעילה ולר' יוסי דוקא ביום ולא בלילה ורב ס''ל אפי' בלילה דהא מוקמינן לרב כתנאי וס''ל כרבנן. וי''ל דאפי' ר' יוסי לא אמר טובל והולך כל היום כולו אלא משום דטבילה בזמנה מצוה אבל תפלת נעילה מודה דבלילה והאי דקאמר טבילה בזמנה מצוה הויא כתנאי אבל נעילה לכ''ע הוי בלילה ופוטרת של ערבית וסבירא להו ד' פעמים ביום לאו דוקא והעם נהגו כרב בתפלת נעילה וגם בנ''כ שהם בלילה [ולא] כדקדוק הירושלמי עכ''ל ובספר שלפני לא מצאתי זה בירושלמי ובשאלתו' דרב אחאי פרשת בהעלותך בתעניות וביום הכפורים מהו לשאת כפים במנחה ובנעילה מי גזרינן משום כל יומי או לא מיפלג פליגי בה ר''מ ור' יהודה ור' יוסי הלכתא מאי ת''ש דאמר רב יהודה אמר רב הלכה כר''מ ור' יוחנן אמר נהגו העם כר''מ ור''נ אמר הלכה כר' יוסי וכן הלכתא כר' יוסי בנעילה סלקין במנחה לא סלקין והאידנא דקא סלקין במנחה דתענית כיון דמגהי ברחמי עד זמן נעילה ביום הכפורים הויא לה כתפלת נעילה דלא מיחלפא עכ''ל. ואמר בירושלמי [תענית פ''ד, ה''א] כה תברכו את בנ''י עד כאן בשחרית במוסף מנין דכתיב וישא אהרן את ידיו אל העם ויברכם (במנחה) [המקרא הזה מסורס הוא והלא לא צריך לומר אלא] וירד מעשות החטאת והעולה והשלמים ואח''כ וישא אהרן [אלא] מלמד שבירידתו מן המזבח היה נושא את כפיו ומברך את העם בנעילה יאר ה' פניו אליך להאיר לך מן חשיכה והיינו סמוך ללילה. וכתב מורי רבי' אב''י העזרי אנו נוהגים שלא לעלות במנחה ולא כדברי השאלתות. ואותן הפסוקים המפורשים בפרק אלו נאמרין [מ', ע''א] ובירושלמי דברכות [פ''א, ה''א] שהעם אומרים בזמן שהכהנים מברכים אותם אין אנו אומרים אותם כמסקנא דשמעתין דהתם אר''ח בר אבא א''ר יוחנן כל האומרן בגבולין אינו אלא טועה א''ר אבהו מריש הוה אמינא להו כיון דחזינא ליה לר' אבא דמן עכו דלא אמר להו אנא נמי לא אמרי להו וכן עשה רבי' יצחק אלפס זצ''ל. [או''ז הלכ' נשיאת כפים סימן תי''ג].
------
תנן התם, בשלשה פרקים בשנה כהנים נושאין את כפיהן ארבעה פעמים ביום, שחרית, ומוסף, מנחה ונעילת שערים. ואילו הן שלשה פרקים, בתעניות ובמעמדות וביום הכיפורים. עיין התם בפר' בתרא דתעניות [כ''ו ע''א] פלוגתא דתנאי, והל' כדברי מי. מאי נעילת שערים רב אמ' צלותא יתירתא, ושמואל אמ' מה אנו. פי סדר וידוי ולא שבע ברכות, וקיימלן רב ושמו' הל' כרב באיסורי. עולא נחת לקמיה דרב פפא פתח באתה בחרתנו וסיים במה אנו ושבחיה. פי' כך עשה בנעילה כמו שעשה שליח ציבור בכל התפילות, שאו' הוידוי באמצע התפילה, דהיינו באתה בחרתנו סמוך לחתימה, וסביר' ליה לרב פפא כרב דאמ' צלותא יתירתא. אמ' רב חנן בר אבא ויחיד אומרו אחר תפילתו. פי' דווקא ההוא דנחת קמיה דרב פפא שהיה שליח ציבור האומ' כל התפילה בקול רם אומ' מה אנו באמצע תפילה, אבל יחיד המתפלל תפילת נעילה יאמר מה אנו אחר התפילה כמו שאומ' הוידוי אחר כל תפילות. וזה שאנו משנין לומר מה אנו ולא נאמר הוידוי שאמרנו כל היום, כדי לקיים דברי שמואל שאמ' מה אנו, ואנו מקיימין דברי שניהן, דברי רב דאמ' צלותא יתירתא, ודברי שמואל דאמ' מה אנו, וגם רב פפא משום הכי שבחיה לשליח ציבור דנחת קמיה מפני שקיים דברי שניהן. אמ' רב תפילת נעילה פוטרת את שלערבית, רב לטעמ' דאמ' צלותא יתירתא היא, וכיון דצלי תו לא צריך. [פסקי הרי''ד].
------
תנן התם בשלשה פרקים כהנים נושאין את כפיהם ארבעה פעמים ביום שחרית ומוסף מנחה ונעילת שערים ואלו הן שלשה פרקים בתעניות ובמעמדות וביום הכיפורים מאי נעילת שערים ר' אמר צלותא יתירתא ושמואל אמר מה אנו פי' סדר וידוי ולא סדר ברכות וקיימא לן כרב דתניא שחרית מתפלל שבע ומתודה מוסף מתפלל שבע ומתודה מנחה מתפלל שבע ומתודה נעילה מתפלל שבע ומתודה ובוידוי נהגינן כשמואל שאין אנו אומרין בנעילה אתה יודע רזי עולם ועל חטא אלא אומרים אתה נותן יד לפושעים מה אנו מה חיינו אתה הבדלת אנוש מראש הכל כמו שכתוב בסידורים. ירושלמי אימתי היא נעילה רב אמר בנעילת שערי שמים ושמואל אמר בנעילת שערי היכל אחוה דרב אדא הוה סייר גולתיה דרב בצומא רבא אמר ליה כד תיחמי שימשא בריש דיקלא הב לי גולתי מצלי תפלת נעילה. מחלפא שיטתיה דרב. תמן אמר רב נעילת שערי שמים והכא אמר בנעילת שערי היכל אמר ר' מתניא על ידי דרב מאריך בצלותיה סגי הוה מגיע לנעילת שערי שמים. וכתב בעל הדברות זצ''ל בשם אבן גיאות זצ''ל ש''מ כד הוי שמשא אריש דיקליה זמן נעילת שערי היכל ונעילת שערי שמים קרוב לצאת הכוכבים ועוד כתב ואע''ג דקיי''ל כרב הוא שאנו מאריכין בתפלה והעיקר לסיים תפלת נעילה בשקיעת החמה. אמר רב תפלת נעילה פוטרת של ערבית רב לטעמיה דאמר צלותא יתירתא הוא וכיון דצלי תו לא צריך והאידנא נהוג עלמא לצלויה תפלת ערבית אחר נעילה. וסדר תפלת נעילה כך היא אומרים תהלה קדיש עד לעילא ואומרים זכרנו וחתמינו בספר החיים מי כמוך אב הרחמים לדור ודור נגיד גדלך עד המלך הקדוש אתה בחרתנו כו' כסדר שחרית ומנחה ואם הוא שבת מזכיר של שבת לפי שיום הוא שנתחייב בארבע תפלות ואומר זכור רחמיך וחתום לחיים בספר חיים נזכר ונחתם לפניך אלהינו ואלהי אבותינו תבוא לפניך מה נאמר לפניך עד אתה יודע אתה נותן יד לפושעים אתה הבדלת אנוש מראש הכל כסדר הכתוב במחזורים ואומרים קדושתא אב ידעך מנוער או קדושה אחרת לסדר היום ואומרים סליחות ווידוים ושלש עשרה מדות ואין אומרים סדר עבודה ושליח צבור אומר אתה נותן יד לפושעים באמצע תפלה וחותמין בקדושתא כי אתה סולחן לישראל ואומר ברכת כהנים ואומר אבינו מלכנו ואומר חתמינו בספר חיים חתמינו בספר זכיות וכן כולן ונופלין על פניהן ואומרים רחום וכגון מכניסי רחמים מחי ומסי כולם כסדר הכתוב בתחנונים ומקצרין ומאריכין כפי השעה ואנחנו לא נדע קדיש גמור. [שבלי הלקט סימן שכ''א].
------
תנו רבנן בשלשה פרקים בשנה כהנים נושאים כפיהם ארבע פעמים ביום. שחרית, מוסף, ומנחה, ונעילה. בתעניות, ובמעמדות, וביוהכ''פ. ואמרינן תעניות מי אית בהון מוסף. חסורי מיחסרא והכי קתני בשלשה פרקים בשנה כהנים נושאין כפיהן כל זמן שמתפללין. ויש מהן ארבע פעמים ביום. בשחרית, במוסף, במנחה, ובנעילת שערים. תניא שחרית, ומוסף, מנחה, ונעילה, יש בהן נשיאת כפים. דברי ר' מאיר. ר' יהודה אומר מנחה ונעילה אין בהם נשיאת כפים. ר' יוסי אומר מנחה אין בה נשיאת כפים. נעילה יש בה נשיאת כפים. אמר רב נחמן הלכה כרבי יוסי. והאידנא מאי טעמא פרסי כהני ידייהו בתפלת המנחה של תענית. כיון דסמוך לשקיעת החמה מצלו לה. כתפלת נעילה דמי. יש מדקדקין מכאן שאין נשיאת כפים במנחה ביום הכפורים, שהרי תפלת נעילה אחריה. ואין לומר בה כיון דסמוך לשקיעת החמה מצלו לה, שאין מאחרין תפלת המנחה ביום הכפורים כל כך, לפי שצריך להתפלל תפלת נעילה בשעתה. אבל בשאר תעניות שאין להן להתפלל תפלת נעילה, מאחרין להתפלל תפלת המנחה סמוך לשקיעת החמה קרוב לשעת נעילה. הויא לה תפלת המנחה דשאר תעניות כתפלת נעילה דיום הכפורים. הילכך נושאין כפיהן בשאר תעניות במנחה. אבל אין נושאין כפיהן במנחת יום הכפורים. אבל בשם רבינו גרשון ז''ל מצאתי שפירש והאידנא מאי טעמא פרסי כהני ידייהו כו'. הואיל והלכה כר' יוסי מאי טעמא פרסי כהני ידייהו ביוהכ''פ במנחה. ומשני כיון דסמוך לשקיעת החמה פרסי. כלומר שהיו מאחרין לתפלת המנחה, כתפלת נעילה דמי. ונראה מדבריו שאומרין ברכת כהנים במנחת יום הכפורים. ומנהג פשוט בידינו שלא לומר ברכת כהנים במנחת יום הכפורים מאחר שצריך לאומרה בתפלת נעילה. תנן התם בשלשה פרקים בשנה. כהנים נושאין כפיהם ארבע פעמים ביום. בשחרית, במוסף, במנחה, בנעילת שערים. מאי נעילת שערים אמר רב צלותא יתירתא. כלומר תיקנו לכבוד היום תפלה יתירה. ומתפללין אותה כתפלת שחרית ומנחה. ושמואל אמר מה אנו. כלומר סדר וידוי ולא סדר ברכות. וקיימא לן כרב. דתניא [אור] יוה''כ מתפלל ז' ומתודה. שחרית מתפלל ז' ומתודה. מוסף מתפלל ז' ומתודה. מנחה מתפלל ז' ומתודה. נעילה מתפלל ז' ומתודה. ובוידוי נהיגין כשמואל שאין אנו אומרים בנעילה אתה יודע רזי עולם ועל חטא, אלא אומרים במקומה אתה נותן יד לפושעים. מה אנו מה חיינו. אתה הבדלת אנוש מראש וכו'. הכל כסדר הכתוב בסדור של יוהכ''פ. ירושלמי. [ברכות פ''ד ה''א] אימתי היא זמן נעילה. [רב אמר] בנעילת שערי שמים. ושמואל אמר בנעילת שערי היכל. אחוה דרב אדא הוה סייר גולתיה דרב בצומא רבא. אמר ליה כד תחמי שמשא בריש דיקלי הב לי גולתי ואיצלי תפלת נעילה. מיחלפא שיטתיה דרב. תמן אמר רב בנעילת שערי שמים. והכא אמר בנעילת שערי היכל. אמר רב מתנא על ידי דרב מאריך בצלותיה סגיא הוה מגיע לנעילת שערי שמים. כתב בעל עשרת הדברות בשם רבינו אבן גיאת. ש''מ כי הוי שמשא אריש דיקלי זמן נעילת שערי היכל. ונעילת שערי שמים קרוב ליציאת הכוכבים הוא. ועוד כתב אע''ג דקיימא לן כרב. יום הוא שמאריכין בתפלה. והעיקר לסיים תפלת נעילה בשקיעת החמה. אמר רב תפלת נעילה פוטרת של ערבית. ורב לטעמיה דאמר צלותא יתירתא היא וכיון דצלי תו לא צריך. והאידנא נהוג עלמא לצלויי תפלת ערבית אחר נעילה. [תניא רבתי סימן פ''א].
------
תנן התם במסכת תענית [כ''ו ע''א], בשלשה פרקים בשנה הכהנים נושאים את כפיהם ארבע פעמים ביום בשחרית במוסף במנחה ובנעילת שערים, בתעניות ובמעמדות וביום הכפורים. מאי נעילת שערים, צלותא יתירתא. פתח באתה בחרתנו ומסיים במה אנו. והני מילי שליח צבור, אבל יחיד אומרה אחר תפלתו, פירוש, מה אנו. תפלת נעילה פוטרת של ערבית, דצלותא יתירתא היא, וכיון דצלי תו לא צריך. והאידנא נהוג עלמא לצלויי תפלת ערבית אחר נעילה. ירושלמי [ברכות פ''ד ה''א], מאי נעילה, נעילת שערי היכל, פירוש והוא קודם שקיעת החמה סמוך לשקיעתה. וכן כתבו ה''ר משה וה''ר בעל הלכות ושאר הגאונים. והוא מכי הוי שמשא בריש דיקלי. וראוי לדקדק על זה שלא יאחר יותר מדאי מפני הברכה שחותם בא''י מקדש ישראל ויום הכפורים, וכיון שעבר היום הויא הברכה ברכה שאינה צריכה ואינה ראויה ועובר עליה על לא תשא. ואם מפני התוספת שצריך להוסיף מחול על הקדש, בתוספת כל דהו סגי כמו שכתבנו לעיל [פ''א ע''א]. ואע''ג דרב הוא מצלי של שבת בערב שבת ושל מוצאי שבת בשבת [ברכות כ''ז ע''ב], ההוא דוקא להקדים תפלת ערבית בההוא פלג המנחה אחרון שהוא שעה ורביע, כמו שביארנו בפרק תפלת השחר, אחר זמן מנחה קטנה, שהיא מתשע שעות ומחצה עד אחת עשרה שעות פחות רביע, ועד ועד בכלל, דסבר דמכי שלים זמן תפלת מנחה מתחיל זמן ערבית היכא דצורך שעה הוא. אבל לאחר תפלת המנחה עד צאת הכוכבים ליכא מאן דאמר. והוא הדין לתפלת נעילה, דהא פרסי בה כהני ידייהו ומקמי שקיעת החמה הוי זמנה. והיכא דהוי יום המעונן ראוי להקדים יותר מפני הברכה כמו שכתבנו. [המאורות].
------
יוה''כ נושאין כפיהם ג''פ ביום שחרית ומוסף ובנעילת שערים ובתעניות בשחרית ומנחה וטעם למה אין מברכין ברכת כהנים במנחה ביוה''כ משום דאיכא למיגזר אטו מנחה דשאר ימים דשכיח בהו שכרות ובתענית דלית בהו נעילה לא גזרינן. [אהל מועד שער ר''ה ויוה''כ דרך ד'].
------
מה אנו צלותא דנעילת שערים ושמואל היא ביום הכפורים. ויצירתו של אדם לומר בכל יום כי מהבל בא ובחשך ילך [קהלת ו'] כדי שיזכר כל היום ולא תזוח דעתו עליו. אבל אנחנו (ממה) וכי אנו קיימים בעולם יותר משאר בני אדם, אלא כן חיבור הדברים וביאורן, מה אנו ומה חיינו כלומר, חיינו וגבורתינו וצדקותינו אינו כלום, שבזה אנו דומין לשאר כל בשר ודם שכולן באין לפניך כמו הבהמה, אלא שבזה יש לנו תועלת יותר מכל בשר שאנו עמך בני בריתך בני אברהם יצחק ויעקב, ואותן מעשים שאנו אהובים לפניך. [סידור חסידי אשכנז].
------
מאי נעילת שערים רב אמר צלותא יתירתא ושמואל אמר מה אנו ומה חיינו וקי''ל כרב כדתניא יוה''כ מתפלל שבעה ומתודה שחרית ז' ומתודה מוסף ז' ומתודה מנחה ז' ומתודה נעילה ז' עולא בר רב נחית קמיה דהכא פתח באתה בחרתנו וסיים במה אנו וזה אתה נותן שאנו אומרים בנעילה ואע''ג דקי''ל כרב יום הוא שאנו מאריכין בתפלה וחייבין אנו לסיים תפלת נעילה בשקיעת החמה. אבל מוסף ראוי להתפלל קודם ז' כדגרסינן המתפלל אחר ז' שעות עליו הכתוב אומר נוגי ממועד אספתי. ואינו ראוי להאריך כמו שאנו מאריכין בתפלת יוצר לפי שכשאנו מתחילין תפלת מוסף זמן תפלת מנחה היא וקי''ל היה שתי תפלות מתפלל תפלת מנחה ואח''כ תפלת מוסף אלא שנהגו להאריך. [עשרת הדברות לבעל העיטור הלכ' יו''כ].
------
ירושלמי [ברכות פ''ד ה''א] מאי נעילה, נעילת שערי שמים, נעילת שערי היכל. אחוה דאמיה דרבא הוה צייר גולתיה דרב ביומא רבא, אמר ליה כדחמי שמשא בריש דקלי אתיהיב גולתיה דליצלין נעילת שערי, מילפא שטתיה דרב אדרב, תמן הוא אומר נעילת שערי שמים, והכא אמ' נעילת שערי היכל, אמר ר' מתניא על ידי דהוה רב מאריך בבעותיה סגין הוה מגיע לנעילת שערי שמים. בבלי מאי נעילה, רב אמר צלותא יתירתא, ושמואל אמר מה אנו מה חיינו. פי' לרב דאמר צלותא יתירתא מתפלל שבע ומתודה, לשמואל דאמר מה אנו מה חיינו, בלא ברכה. ומקשי' ליה לרב ולשמואל מיהא דתניא אור יום הכפורים מתפלל שבע ומתודה, בנעילה מתפלל שבע ומתודה, ופריק תנאי היא, דתניא כל חייבי טבילות טבילתן ביום נדה ויולדת טבילתן בלילה, בעל קרי טובל והולך כל היום עד המנחה, ר' יוסי אומר כל היום כולו. פי' לתנא קמא אית ליה דרב, הלכך עד המנחה טובל מפני התפלה, אבל מפני הנעילה אינו צריך לטבול, דדי לו בתפלת ערבית שפוטרת של נעילה, ויכול לטבול בלילה ולהתפלל בלילה. ור' יוסי דאמר כל היום, לא נעילה פוטרת של ערבית ולא של ערבית פוטרת של נעילה, הלכך אע''פ שהתפלל מנחה יש לו לטבול מפני תפלת נעילה. ופר''ש ז''ל דהאי מימרא דכל חייבי טבילות מיתנא בתוספתא בהדיא ביום הכפורים. דקא' דכל חייבי טבילות טבילתן ביום הכפורים, נדה ויולדת טבילתן בליל יום הכפורים, בעל קרי טובל והולך עד המנחה, אבל אחר המנחה לא כדפרישית דתפלת נעילה פוטרת של ערבית ושל ערבית פוטרת של נעילה. ואיכא לעיוני מכדי כל הטמאים שבעולם קורין בתורה ומתפללין חוץ מבעל קרי, אם כן שאר חייבי טבילות אמאי טובלין ביום הכפורים, והלא מותרין לקרות בתורה ולהתפלל. (וכן) [וכי] תימא משום דטבילה בזמנה מצוה, אי הכי אפילו בעל קרי לטבול נמי אחר המנחה, ואפילו לרבנן משום דטבילה בזמנה מצוה, ומאי שנא דבכל חייבי טבילות טובלין ביום משום טבילה בזמנה מצוה, ובעל קרי לא (בטל) [טובל] אלא מפני (הטבילה) [התפילה]. ויש לפרש ולדחוק דהק''א כל חייבי טבילות טבילתן ביום הכפורים אם ירצו משום טבילה בזמנה מצוה, אבל בעל קרי יש לו לטבול על כרחו עד המנחה משום תפלה, אבל אחר המנחה אין עליו חובה לטבול על כרחו משום תפלה, מיהו הרשות בידו לטבול משום טבילה בזמנה מצוה. ויש לומר, אפילו למאן דאמ' טבילה בזמנה לאו מצוה הרשות בידו לטבול ביום הכפורים, מפני שאין כונתו לתענוג אלא לטהר. והכי איתא בפרק שני דיום טוב [י''ח ע''ב] דבשבת מותר שנראה כמיקר, והואיל ובשבת שרי ביום הכפורים נמי שרי, ותני התם כל חייבי טבילות טובלין כדרכן בין בט' באב בין ביום הכפורים, ור' יוסי פליג עליה דתנא קמא שאף משום תפלת נעילה יש עליו חיוב טבילה. והלכתא כרב דאמר תפלת נעילה פוטר של ערבית, אע''ג דהאידנא נהגו לצלויי תפלת נעילה ותפלת ערבית. הלכך אין עליו חיוב טבילה משום תפלה אלא עד המנחה, אבל משום נעילה לא. ולעניין טבילה בזמנה מסתברא דטבילה בזמנה מצוה, דהא ב''ש וב''ה הכי סבירא להו במסכת נדה [ל' ע''ב] גבי טמא, תנאי (נמי) דהכא [נמי], לבד מתנא קמא דגמרא ור' יוסי בר' יהודה, סבי' להו(א) טבילה בזמנה מצוה. ומסתברא דהאידנא ליכא טבילה בזמנה, אלא דמי דכולהו ספק' אחת שוינהו רבנן, כאשר כתבתי בפרק תינוקת [ס''ג ע''ב]. ומיהו האידנא אם רצה בעל קרי לטבול הרשות בידו, שאין כונתו לקרר אלא להטהר. וכן נראה מהלכות הרב ז''ל. [פ''ח ע''א] כי אתא רב דימי אמר מפיש חיי סגי ומסגי. [השלמה].
------
ברם צריך למימר מהו לומר זמן בראש השנה ויום הכפורים כיון דמזמנא לזמנא אתו אמר או דילמא כיון דלא איקרו רגלים לא ת''ש [עירובין מ':] שדרו לרב ייבא סבא לקמיה דרב חסדא לכפריא במעלי דראש השנה טרף על בבא אמר ליה רב ייבא לרטיבא רפסה לו בדוכתיה בשביל זמן בההיא שעתא יהבו ליה כסא (חדיש) [קדיש] ואמר עליה זמן והלכתא אומר זמן בראש השנה ויום הכפורים והלכתא כרב נחמן דאמר רב נחמן אומר זמן אפילו בשוק וכן הלכתא. [שאילתות פרשת וזאת הברכה שאילתא קע''א].
------
ובשחרית מתכנסין לבתי כנסיות, ופותח החזן בסדר ברכות וזמירות של שבת ומוסיפין עליהם, וכך הוא מסדרן, אומר מתחלה, הודו לה' קראו בשמו וכו'... וגומר כל הזמירות ואומר ברוך שאמר, ויש שאומרים בו יותר ממאה ברכות ממה שתקנו ראשונים ופסוקי דזמרא. ואומר נשמת והודאות, יוצר אור, ואמת ויציב. ועומדין ומתפללין מגן ומחיה, והתפלה כולה כמו ערבית, כשם שכתוב למעלה. ומתודה, אתה יודע רזי וכו'. זו היא תפלת יחיד. ויורד שליח צבור ואומר במגן ומחיה והמלך הקדוש, מעמד שיש בו ריצוי וסליחה, ולא דבר של חובה הוא להרבות או להמעיט. ולפנינו אין אומר אלא דבר מועט בהללו שלש ברכות ראשונות, אבל סליחות ורחמים חובת היום הוא, וכשמגיע עד לפני ה' תטהרו אומר סליחות שבעה, ומתודה ג' פעמים, ואומר אתה יודע ומסיים כי אתה סלחן לישראל ומוחלן לשבטי ישורון בא''י מלך על כל הארץ מקדש ישראל ויום הכפורים. ואומר רצה ומודים. ושים שלום, ואומר אבינו מלכנו ומקדש, וזו היא תפלת שחרית. ובמוסף מוציאין שתי ספרי תורות, וקורין ששה בני אדם בענין אחרי מות, עד ויעש כאשר צוה ה' את משה. ומפטיר קורא מן ובעשור לחדש השביעי עד סוף פסקא, ומפטיר בישעיה כי כה אמר רם ונשא עד כי פי ה' דבר, ואומר אשרי יושבי ביתך. ומחזיר ס''ת למקומו ומקדש. ועומדין ומתפללין בלחש, ואומר מגן ומחיה והמלך הקדוש. וקודם שיאמר המלך הקדוש אומר ובכן... ובכן... ובכן... כמו בערבית ושחרית, וחותם המלך הקדוש. ואומר אתה בחרתנו וכו' עד זכר ליציאת מצרים... ואם חל יום הכפורים להיות בשבת, אומר בכל תפלה ותפלה בין בערבית בין בשחרית בין במוסף בין בנעילה בין במנחה, שבתות למנוחה ויום המנוח הזה, ובמוסף אומר ומוספי יום המנוח הזה ויום הכפורים. ואומר רצה ומודים. ושים שלום. ומתודה, ואומר אתה יודע רזי עולם וכו', על חטא ועל חטאים. זו היא תפלת יחיד. ושליח צבור אומר מגן וזכרנו, מחיה ומי כמוך. ואם רצה לומר קרובה אומר במגן ומחיה וקודם קדושה. ואומר לדור ודור, ובכן... ובכן... ובכן. ואומר בהללו שלוש ברכות כל מה שירצה, ולא דבר קצוב הוא, ולא חובה הוא, אלא כמו שירצה צבור להרבות או להמעיט. ואומר אתה בחרתנו וכו'. וכשמגיע לפני ה' תטהרו, אומר פסוק של יום ולא פסוק אחד הוא. יש אומרים שבעת ימים, וי''א אזכיר סלה, וי''א אתה כוננת, וי''א אצלצל, וי''א אשנן. מפני שכולן שוין ויש בהן הזאות ווידויין והן חובת היום וסדר עבודות. וכשמסיים את הפסוק, אומר חמש סליחות בלבד מפני טורח הצבור. ומתודה ג' פעמים, ואומר אתה יודע כו' ומסיים כי אתה סולחן לישראל ומוחלן לשבטי ישורון וכו'. רצה ומודים, וברכת כהנים, ושים שלום, ואין אומר במוסף אבינו מלכנו. אלא אומר יתגדל בלבד. ובמנחה מוציאין ס''ת, וקורין ג' כמעשה ארץ מצרים עד קדושים תהיו, ומפטיר ועלו מושיעים, ונבואת יונה, ומי אל כמוך. והקורא שלישי הוא המפטיר בנביא. והמפטיר בנביא במנחה מברך לאחריה ולפניה כל הברכות כולן כדרך שמברך בשחרית. ואומר אשרי. ואין שינוי בין שחרית למנחה. ובתפלת מנחה אין אומר לפנינו לא סליחה ולא רחמים, אלא אחר שמסיים את תפלתו אומר אבינו מלכנו כדכתיב לעיל. והכי אמר רב נטרונאי, במנחה של יום הכפורים אין אומר שליח צבור אתה כוננת וסדר עבודה, ולא בשחרית, אלא במוסף בלבד, שמזכיר עבודות והזאות והודאות בשעת עבודת כהן גדול. וכיון שהזכיר במוסף למה הוא חוזר ומזכיר במנחה, הלכך אל יזכיר. וכן מנהג בשתי ישיבות. ולומר במנחה סליחות, הרשות בידו, שיום סליחה הוא, ובכל תפלה ותפלה ראוי לומר. ומנהג של ישיבה בשחרית אומר חמש, ובמוסף שבע, במנחה ובנעילה שלוש, שלוש. ואם יש פנאי אומר חמש סליחות. וסדר תפלת מנחה כסדר תפלת שחרית. ויורד שליח צבור לפני התיבה ואומר מגן, זכרנו, מחיה, מי כמוך, והמלך הקדוש, ואם רצה לומר קרובה הרשות בידו. ואומר, אתה בחרתנו עד שמגיע לפני ה' תטהרו. ומתחיל ואומר ג' סליחות, ומתודה שלש פעמים. ואומר אתה יודע רזי עולם וכו' וחותם כי אתה סולחן לישראל רצה ומודים, ושים שלום. ואומר אבינו מלכנו, ואומר יתגדל. אבל במוסף אינו אומר אבינו מלכנו. ובתפלת נעילה פותח באשרי ובא לציון גואל וכו' ואתה קדוש וכולה סדרא, ומקדש, ועומדין ומתפללין. ואומרים מגן, וחתמנו בספר החיים וכו'... ושליח צבור אומר כ''ז באמצע התפלה, במקום שאומר אתה יודע, ומסיים כי אתה סולחן לישראל, וחותם, אבל יחיד אסור לו לחתום בברכה בוידוי. ושליח צבור יורד לפני התיבה בתפלת נעילה, ואומר מגן, ומחיה, לדור ודור, ובכן... ובכן... ובכן... וחותם המלך הקדוש, ואומר אתה בחרתנו וגו' וכשמגיע עד לפני ה' תטהרו, אומר אבן מעמסה, ואם יש שהות ביום אומר אחר אבן מעמסה שלש סליחות, ומסיים את התפלה. ואומר רצה ומודים, ושים שלום. ונופלים על פניהם ואומר רחמנא חטאנא, רחמנא אסכלנא. ויושבין ואומר שליח צבור אבינו מלכנו וכו' ואנחנו לא נדע, עשה למען שמך הגדול שיתגדל ויתקדש בעולם וכו'. ובמנחה אין נושאים כהנים את כפיהם. ואף שליח צבור מזכיר בנעילה פעמים באהבה אומרים שמע ישראל ה' אלהינו ה' אחד, כמו במוסף, אבל בשחרית ובמנחה אין צריך לומר. ואם חל יום הכפורים להיות בשבת, שליח צבור יורד בערבית ואומר ויכלו וקדושת שבת, מגן אבות בדברו וחותם מקדש השבת. ואין צריך להזכיר יום הכפורים, ואח''כ אומר אבינו מלכנו על הסדר. אבל בתפלת שחרית אומר במגן ורצה והנחיל לבניהם שבתות למנוחה ויום הכפורים הזה באהבה. ובמוסף אומר את מוספי יום השבת הזה ויום הכפורים הזה, ואין צריך להזכיר שבת יותר מאת מוספי שבת. אבל בחתימה חותם מקדש השבת וישראל ויום הכפורים. וכן כל מועדות שחלו להיות בשבת כך הוא סדורן, שאין שליח צבור היורד בערבית מזכיר של יום טוב, שאלמלא שבת אין שליח צבור יורד בערבית ביום טוב ולא ביום הכפורים, וזהו טעמא ופירושו. ובאלו ארבע עבודות ערבית שחרית מנחה ונעילה, צריך שליח צבור לומר אבינו מלכנו, אבל במוסף אין אומר אבינו מלכנו. ולאחר שמסיים תפלת נעילה, מתחיל שליח צבור מיד והוא רחום וכו', ברכו, אשר בדברו וכו', כדרך שמתפלל בחול, ואומר אתה הבדלת בחונן הדעת כמו שאומר במוצאי שבתות. ובמוצאי יום הכפורים שחל להיות באמצע שבת, ובמוצאי יום טוב אין אומר ויהי נועם, שמתחלה כשקבעוה אבות הראשונים לא קבעוה אלא למוצאי שבת לחול. ובמוצאי שבת גופה ליום טוב אין אומרים ויהי נועם, כמו שכתוב למעלה. ולאחר עושה שלום תוקעין בשופר קשר''ק פעם אחת, והולכים לבתיהם לשלום. [סידור רבינו עמרם גאון — סדר יוה''כ].
------
וצריך להתפלל ביום הזה חמש תפלות, ג' התדירות כמשפט יום חול ומוסף כמשפט כל יום קודש ותפלה נוספת אחרי מנחה הנקראת נעילה, כלומר חתימת היום. וצריך שנתודה בו את חטאותינו שש פעמים, מהן ה' בחמש התפלות שהזכרתי והששית בתפלת מנחה של יום ט' שהוא מעלי יוה''כ. וכך צריך לעשות, היהודי ילך בסוף יום ט' למקוה מים ויטבול בהם ובעלותו יברך על הטבילה. אח''כ יתפלל מנחה וכשיגיע להמברך את עמו ישראל בשלום יתודה את חטאיו בכללם בלי פירוט, והוא שיאמר אתה יודע רזי עולם ותעלומות סתרי כל חי אתה חופש כל חדרי בטן ורואה כליות ולב אין כל דבר נעלם ממך ואין נסתר מנגד עיניך יהי רצון מלפניך ייי אלהינו שתמחול לנו על כל עונותינו ותכפר לנו על כל פשעינו על חטא שחטאנו לפניך בשגגה ועל חטא שחטאנו לפניך בַזדון ועל חטא שחטאנו לפניך בסתר ועל חטא שחטאנו לפניך בַג0לוי ועל חטאים שאנו חייבין עליהן עשה ועל חטאים שאנו חייבין עליהן לא תעשה שנתק לעשה ועל חטאים שאנו חייבין עליהם מיתה בידי שמים ועל חטאים שאנו חייבין עליהם כרת ועל חטאים שאנו חייבין עליהם מלקות ארבעים בבית דין ועל חטאים שאנו חייבין עליהם הרג וחנק שריפה וסקילה על שגלויין לנו ועל שאינן גלויין לנו את שגלויין לנו ושאינן גלויין לנו כבר לפניך גלויין כדבר שנא' הנסתרות לייי אלהינו והנגלות לנו ולבנינו עד עולם לעשות את כל דברי התורה הזאת כי אתה סלחן לישראל מן העולם ומחלן לשבטי ישורון בכל דור ודור ודברך אמת וקיים ומבלעדיך אין לנו מלך מוחל וסולח. ויש שמים לה חתימה ב' אתה ה' האל הסלחן וזאת טעות מפני שאין זה מקום ברכה. והרוב ממנו אומרים אתה יודע רזי עולם בכפיפת הראש. אח''כ יאמר יהיו לרצון אמרי פי והגיון, ואם ירצה יאמר אלהי נצור לשוני מרע עד סוף הענין. אח''כ יסעד אחרי הודוי. וכן אם התאסף צבור, יתפללו מנחה ויתודה כל אחד לבדו, אח''כ יתפלל לפניהם החזן כדרכו בכל תפלת מנחה, וילכו להם ויסעדו. אח''כ יבואו לבית הכנסת ויתפללו מעריב. ותאור תפלת הלילה. מגן ומחיה ויגבה והמלך הקדוש אתה בחרתנו מכל העמים אהבתה אותנו רציתה בנו רוממתנו מכל הלשונות קדשתנו במצותיך קירבתנו מלכנו לעבודתך שמך הגדול הגבור והנורא עלינו קראתה ותודיענו משפטי צדקיך ותלמדנו לעשות מצות חקי רצונך ותתן לנו ייי אלהינו את יום הכפורים הזה לסליחה ולמחילה למחול בו על כל עונותינו ולכפר בו על כל פשעינו מקרא קדש זכר ליציאת מצרים אלהינו ואלהי אבותינו מחול לעונותינו ביום הזה מחה והעבר פשעינו מנגד עיניך כאמור אנכי אנכי הוא מוחה פשעיך למעני וחטאתיך לא אזכור ונא' מחיתי כעב פשעיך וכענן חטאתיך שובה אלי כי גאלתיך וכת' כי ביום הזה יכפר עליכם לטהר אתכם מכל חטאתיכם לפני ייי תטהרו כי אתה סלחן לישראל מן העולם ומחלן לשבטי ישורון בכל דור ודור ודברך אמת וקיים ומבלעדיך אין לנו מלך כי אתה הוא מוחל וסולח לעונותינו ולעונות עמך כל בית ישראל ומעביר אשמתנו בכל שנה ושנה ב' אתה ייי מלך על כל הארץ מקדש ישראל ויום הכפורים. ואסור לומר אלא אתה אחרי ובלעדיך, ואם אמר טעה בהוספתו. [סידור רבינו סעדיה גאון].
------
ורבים מחבירינו מוסיפים בתפלות יום הכפורים אצל זכר ליציאת מצרים אבל חטאנו עוינו פשענו מרדנו וסרנו ממצותיך וממשפטיך הטובים ולא שוה לנו ואתה צדיק על כל הבא עלינו כי אמת עשית ואנחנו הרשענו וזה מותר להוסיף. ותפלת שחרית ומנחה ונעילה כמו שתארתי בתפלת מעריב, אלא שבוידוי בנעילה אחרי התפלה אין אומרים אתה יודע רזי עולם אלא אומרים במקומה מה נאמר לפניך יושב במרום ומה נספר לפניך שוכן שחקים כי עונותינו רבו מלמנות וחטאתינו עצמו מלספר ואתה ייי טוב וסלח ורב חסד לכל קוראיך מה אנו ומה חיינו מה חסדנו מה גבורתנו ומה אמונתנו לפניך ייי אלהינו הלא כל גבורים כאין לפניך ואנשי השם כלא היו וחכמים כבלי מדע ונבונים כבלי השכל וכל מעשינו תוהו וימי חיינו הבל לפניך ומותר האדם מן הבהמה אין כי הכל הבל ואתה הבדלתה אנוש מראש ותכירהו לעמוד לפניך כי מי יאמר לך מה תפעל ומה יתאונן אדם חי גבר על חטאיו ותתן לנו ייי אלהינו את יום הכפורים הזה קץ מחילה לכל דורותינו למען נחדל מעושק ידינו ונשוב לעשות רצונך בלבב שלם כדב' שנא' דרשו ייי בהמצאו קראוהו בהיותו קרוב יעזוב רשע דרכו ואיש און מחשבותיו וישוב אל ייי וירחמהו ואל אלהינו כי ירבה לסלוח כי אתה סלחן לישראל מן העולם ומחלן לשבטי ישורון בכל דור ודור ודברך אמת וקיים ובלעדיך אין לנו מלך מוחל וסולח [ויש מוסיפים בה] כי אתה אלוה סליחות חנון ורחום ארך אפים ורב חסד ורוצה אתה בתשובת השבים ואי אתה חפץ במיתתם כד' שנאמ' החפוץ אחפץ מות רשע נאם ייי אלהים הלא בשובו מדרכיו וחיה ונא' כי לא אחפץ במות המת נאום ייי אלהים והשיבו וחיו ונא' אמר אליהם חי אני נאם ייי אלהים אם אחפץ במות הרשע כי אם בשוב רשע מדרכו וחיה שובו שובו מדרכיכם הרעים ולמה תמותו בית ישראל. ותפלת מוסף היא כרגיל. אתה בחרתנו, ומפני חטאינו והפסוקים ובעשור לחדש השביעי הזה מקרא קדש יהיה לכם ועניתם את נפשותיכם כל מלאכה לא תעשו והקרבתם עלה לייי ריח ניחח פר בן בקר אחד איל אחד כבשים בני שנה שבעה תמימים יהיו לכם ומנחתם ונסכיהם כמדובר אלי [עד] ושני תמידין כהלכתן אלהינו ואלהי אבותינו מחול לעונותינו וג'. והתפלה בצבור בד' אופנים. במעריב לא יעבר החזן כלל לפני התיבה, אלא אם הוא שבת יאמר מגן אבות בדברו כמו שהוא לשבת, ותו לא. ובתפלת מנחה יאמר החזן אתה בחרתנו וכשיגיע לזכר ליציאת מצרים יאמר אתה יודע רזי עולם, וכשיגיע ללעשות את כל דברי התורה הזאת יאמר אלהינו ואלהי אבותינו מחול לעונותינו ביום הזה מפני שאין אומרים בתפלת מנחה סליחות ורחמין. אבל בתפלת תמיד ונעילה מכיון שאומרים בהן סליחות ורחמין, כשהחזן מגיע לזכר ליציאת מצרים יאמר אתה יודע רזי עולם ואח''כ יאמר את התחלת הסליחות ר''ל כי על רחמיך הרבים כמו שאבאר. ויאמר מה שהוא רוצה מן הסליחות וחתימתן עד כי אסלח לאשר אשאיר. אחר כך יאמר אלהינו ואלהי אבותינו מחול, מפני שאין מן העיקר לומר בשתי התפלות האלה פיוטי הכפור, אלא עיקר הוא לאמרם רק בתפלת מוסף. ולכן כשיגיע בה החזן לזכר ליציאת מצרים יאמר אתה יודע ויאמר מפני חטאינו עד ושני תמידין כהלכתן, ויאמר את הפיוט ומה שצריך לו אח''כ את הסליחות וחתימתן אח''כ אלהינו ואלהי אבותינו מחול. [סידור רבינו סעדיה גאון].
------
ומברך שהחיינו בלא כוס, לפי כי ברכת זמן אומרים אותה על כל דבר ואפי' בשוק ואין צריך כוס. [סידור רבינו שלמה ב''ר שמשון מגרמייזא].
------
ואומרים אבינו מלכינו בתפילת ערבית. ואני הסופר מצאתי פירושו כך. אבינו מלכינו עשה עימנו למען שמך אע''פ שחטאנו לפניך בשאר עבירות, אנוכי [ו]לא יהיה לך קיימנו, והדין עליך לעשות עמנו למען שמך. שאין לנו מלך אלא אתה ולישועתך קוינו. כלה דבר וחרב, ואין אומרי' ועון, שעל כיליון תקלות וחבלות הוא מדבר, ומה טיבו של עון אצלם, ועל מחילת העון הוא מבקש לקמן בהדיא סלח ומחול לכל עונותינו, לפיכך לא שייך הכא. הצמח לנו ישועה שתרים קרן משיחך. עשה עמנו לטובה אות זו הגאולה, ולא שמעתי רבי אומר תהא השעה הזאת שעת רצון לפניך כמצ', כל סדר תפילות יום הכיפ' פשוטה היא. [סידור רבינו שלמה ב''ר שמשון מגרמייזא].
------
ואחר המנחה בתפילת נעילה פותחין אשרי יושבי וגו' ובא לציון וסדר קדושה, וקדיש, ומתפללין תפילת נעילה. ושחרית ומוסף ונעילה יש בהן נשיאות כפים, ומנחה אין בה נשיאות כפים, משום דהלכה כר' יוסי [תענית כ''ו ע''ב] דאמר הכי, וטעמא משום דבמנחה בכל יומא שכיחא שיכרות, ושיכור אסור בנשיאות כפים, שלפיכך נסמכה פרשת ברכת כהנים לפרשת נזיר לומר לך מה נזיר אסור ביין אף כהן מברך אסו' ביין. לפיכך ביום הכיפורי' (אע''פ) אע''ג דליכא (שיברך) [שיכרות] אין נשיאות כפים [ד]גזרינן אטו מנחה כל השנה, אבל נעילה דליתא כל השנה נושאין כפיהם. אבינו מלכינו אומ' ביוצר ובמנחה. ומתפללין במקום אתה יודע רזי עולם אתה נותן יד לפושעים לקבל תשובתן, כדכת' [ירמיה ג'] שובו בנים שובבים, והם פושעים. ולי הסופר נראה כמו [ישעיה נ''ז] וילך שובב בדרך לבו שהוא לשון פושעים כ''נ. וימינו פשוטה וכו', כפל מילה. ע''א אתה נותן יד שאתה מניחן לעשות הרע, יד מקום, שהבא ליטמא פותחין לו. וימינך פשוטה לסייעו בא ליטהר מסייעין אותו לפי שימינך פשוטה לקבל שבים. לימדתנו להתודות לפניך וכו', למען תקבלינו בתשובה כאישים וניחוחים, כלומר, שתקבל תשובתינו כאישים וכניחוחים, למען דבריך שאמרת [הושע י''ד] קחו עמכם דברים ושובו וגו', דרחמנא ליבא בעי. ובעבור כך אמרת לשוב אליך בדברים, שאם באנו לכפר בקורבנות חובותינו ואשמתינו אין קץ ואין מספר לקורבנות, אבל אתה יודע שאחריתינו רימה וכו' לפיכך הרביתה סליחתינו על ידי דברים. מה אנו וכו', הלא כל הגיבורים והנבונים אין חשובים לכלום. והחכמים כבלי מדע והשכל היו לפניך, לפי שכל מעשיהם תוהו וימי חיהם הבל, שהרי מתים כמות זה כן מות זה ומה יתרון זה לזה. אלא שאתה הבדלת (את) [אנוש] מראש מן הבהמה, והכרתו ונתתה בו דעת ובינה לעמוד לפניך לשרתך. כי מי יאמר לך מה תפעל, כלומר מי יכול יוכל לומר לך למה פעלת כן וטעות הוא. אם יצדק מה יתן לך כי לא שייך לאומרו הנה כלל, ולפי שהכרתו נתת לנו את יום הכיפורי' הזה למחילה ולסליחה וכן למען נחדל מעושק ידינו ונשוב וכו', כדבר שנא' [ישעיה נ''ה] יעזוב רשע דרכו וגו'. [סידור רבינו שלמה ב''ר שמשון מגרמייזא].
------
וגומרין קדיש, ותוקעין זכר לתקיעת משה שתקע ביום הכיפורים כשירד מן ההר. וזכר לתקיעת יובל דכת' וביום הכיפורים תעבירו שופר בכל ארצכם, ואם היה נוהג יובל היו תוקעין קר''ק. שאין תרועה בלא תקיעה לפניה ולאחריה, ועכשיו שאין יובל נוהג ע''כ עושין תקיעה לחודה לזכר. [סידור רבינו שלמה ב''ר שמשון מגרמייזא].
------
ואומרים והוא רחום יכפר עון וגו', ומתפללין תפילת הערבית ואו' הבדלה בחונן הדעת ומבדילין על כוס, ומברכין על הבשמים ועל הנר כמו שעושין בשבת. (שבשבת ד)אין מברכין אלא על האור ששבת וזה שבת ממלאכת איסור לפיכך מברכין עליו, ואם מוצאי שבת אין אומ' ויהי נועם וסדר קדושה, אבל ויתן לך אומ' שלא לחלוק. סליק. [סידור רבינו שלמה ב''ר שמשון מגרמייזא].
------
ויורד ש''ץ ופורס על שמע בערבית כדרך שפורס כל השנה עד פורס סוכת שלום עלינו ועל כל עמך ישראל ועל ירושלים. ועומדין ומתפללין בלחש ז' ברכות שלש ראשונות כדרך שמתפללין בראש השנה. ואומר זכרינו לחיים במגן ומי כמוך בגבורות וחותם המלך הקדוש. ובכן ובכן. ובכן. אתה בחרתנו. אלהינו ואלהי אבותינו מחול. יעלה ויבוא. מלוך על כל העולם כולו. והשיאנו. וחותם מקדש ישראל ויום הכפורים. ואומר עבודה והודאה וכתוב לחיים ושים שלום ובספר חיים. ומתודה לאחר תפלתו אבל אנחנו חטאנו. אתה יודע רזי עולם. על חטא. על חטאים. אלהי עד שלא נוצרתי. יהיו לרצון אמרי פי. ומר רב עמרם [אמר] אינו אומר יעלה ויבוא ולא מלוך על כל העולם אלא חד מחול לעוונותינו וגו' כי אתה סלחן וגו'. ואם חל יום הכפורים להיות בשבת יורד ש''ץ לאחר תפלת לחש ואומר ויכלו ומגן אבות בדברו כסדר כל שבת ושבת וחותם (וחותם) מקדש השבת בלבד ואינו מזכיר יום הכפורים שאלמלא שבת אין ש''ץ יורד לפני התיבה ערבית יום הכפורים. וכן נמי יו''ט שחל להיות בשבת חותם בשל שבת ואינו מזכיר של יום טוב. ולאחר שמסיים התפלה עומד בתחנונים ומסדר סליחות ודברי תחנה ובקשה ואומר קדיש ונפטרין לבתיהן. ובשחרית מתכנסין ובאין לבית הכנסת ופותחין בברכות ובפסוקי זמרה כדרך כל השנה כולה ומוסיפין פסוקי זמרה של ימים טובים ושל יום הכפורים שתקנו חכמים. ועומד ש''ץ ופורס על שמע ואם רוצה לאמר נשמת והודאות בכלל הברכות אומר לפי מנהגותיהם. ועומדין ומתפללין בלחש שבע ברכות ומתודין לאחר תפלתן. ואמר רב עמרם בשחרית מתכנסין (לביתי) [לבתי] כנסיות ופתח החזן ולא אמר דבר שיש לו קצבה ולא מנהג אחד הוא שיש שפותח בברוך שאמר ואומר יותר ממאה ברכות שתקנו חכמים ופסוקי זמרה ואומר נשמת והודאות ויוצר ואמת ויציב כדרך כל השנה ועומדין ומתפללין ויורד ש''ץ ואומר (ב)מגן ומחיה זכרנו ומי כמוך והמלך הקדוש (מעומד) [מעמד] ודבר שיש בו רצוי וסליחה ולא דבר שבחובה הוא להרבות או למעט ולפנינו אין אומרים אלא דבר מועט בהללו שלש ברכות אבל סליחות ורחמים חובת היום הן וכשמגיע לפני ה' תטהרו אומר סליחות וכך פותח כי על רחמיך הרבים וכולי. ואמר מר רב סעדיה יש שמוסיפין לאחר זכר ליציאת מצרים אבל אנחנו, ואין בכך הפסד. ואמר מר רב האיי ז''ל מי שאומר אבל אנחנו חטאנו הכי אומר זכר ליציאת מצרים אבל אנחנו חטאנו והדר אלהינו ואלהי אבותינו מחול לעונותינו. ואמר מר רב סעדיה ומי שאומר ומבלעדיך אין לנו מוחל וסולח אלא אתה טועה הוא שמוסיף אלא אתה אחר מבלעדיך ולאו מלתא היא. ואין מנהגנו לומר אבל אנחנו ביום הכפורים בתפלה וכן מנהגנו זכר ליציאת מצרים. ואחריו אומר סדר ודוי ואחריו אומר סליחות ואחריו מחול לעונותינו. ונהגו ראשונינו שיתודה שליח צבור עם הצבור ביחד ואח''כ חוזר הוא ומתודה לבדו ומשמיע לציבור להוציא ידי חובתם עם הציבור ביחד ומסיים את התפלה. (וכן) [ובין] כל סליחה וסליחה אומר י''ג מדות דאמרינן (ר''ה טז:) ויעבור ה' על פניו ויקרא מלמד שנתעטף הקב''ה כשליח צבור והראהו למשה בסיני ואמר לו כל זמן שישראל חוטאין עשה לפני כסדר הזה ואני מוחל להם ואמר רב יהודה ברית כרותה לי''ג מדות שאינם חוזרות ריקם שנאמר (שמות ל''ד) הנה אנכי כרת ברית. ולאחר שמסיימין התפלה מוציאין ב' ספרי תורה וקורין ששה באחרי מות (ויקרא ט''ז) עד סוף הענין ומפטיר קורא ובעשור לחדש (במדבר כ''ט) ומפטיר בישעיה (נ''ז) 
כי כה אמר רם ונשא עד כי פי ה' דבר. ואומר תהלה 
לדוד ומחזירין ס''ת למקומו ואומרים יתגדל ועומדין תפלת המוספין כתקנה ומפני חטאינו. מחל לעונותינו. מלוך על כל העולמים. והשיאנו. וחותם ואומר ג' ברכות ומתודה לאחר תפלתו כדרך שהתודה בשחרית. אם חל להיות בשבת אומר בכל תפלה ותפלה ותתן לנו ה' אלהינו באהבה שבתות למנוחה את יום המנוח הזה ויום הכפורים הזה. וכן אמר מר רב עמרם. [רי''ץ גיאת הלכ' יו''כ].
------
וגומר סדר עבודה ואומר סליחות כפי מה שהוא רוצה וגומר תפלת המוספים. ובמנחה מוציאין ספר תורה וקורין ג' בעריות שמא יש אחד שנכשל (בעורה) [בעבירה] דערוה ושכח וכששומע נזכר וחוזר ומתודה עליה והשלישי הוא מפטיר ביונה ומתחיל (עובדיה א') ועלו מושיעים ונבואה דיונה כולה ומסיים (מיכה ז') מי אל כמוך נושא עון. ומתפלל תפלת לחש כתפלת שחרית ויורד שליח צבור ומסדר את התפלה לפי דרכו וכולל בה סליחות ותחנונים. ומר רב עמרם אומר אין אומרים (לפלוני) [לפנינו] במנחה לא סליחות ולא רחמים אלא אחר שמסיים תפלתו אומר אבינו מלכנו. וכן אמר רב סעדיה שאין אומרים במנחה סליחות ותחנונים אבל בשחרית ובנעילה אם רצה לומר רשאי. ואמר רב נטרונאי במנחה של יום הכפורים אין אומר ש''צ אתה כוננתה וסדר עבודה ולא בשחרית אלא במוסף בלבד שמזכירין סדר עבודות והודאות בשעת עבודת כהן גדול (וכו') [וכיון] שהזכיר במוסף למה הוא חוזר ומזכיר במנחה הלכך אל יזכיר וכן המנהג בשתי ישיבות. ולומר במנחה סליחות הרשות בידו שיום סליחה הוא ובכל תפלה ותפלה ראוי לומר. ומנהג של ישיבה בשחרית אומר ז' סליחות ובמוסף ח' ובמנחה ובנעילה מג' ג' ואם יש פנאי אומר גם חמש. ואמר רבינו האיי ואשר כתבתם כי מנהגכם לומר סדר עבודה ביוה''כ בשחרית ובמוסף וכי מצאתם למר רב עמרם שאמר שאין סדר עבודה אלא במוסף כדרך שאומר סדר תקיעות בר''ה דע כי העיקר מה שאמר מר רב עמרם כך הוא ובאותו זמן לא היה נודע לא בנהרדעא ולא בסור(י)א לומר סדר עבודה אלא במוסף כדרך שאין אומרים סדר קרבנות היום לא בשבתות ולא בימים טובים ולא במועד ולא בראשי חדשים אלא במוסף. אבל בבגדד מתוך שחביב עליהם דבר זה היו אומרים גם בשחרית. ומר רב האיי גאון בן מר רב דוד שהיה דיין בבגדד שנים רבים קודם לגאונותו לא היה יכול להסיעם ממנהגם והוא תחלת מי ששכן מן הגאונים בבגדד גלגל עמהם לעשות מנהגם והגאונים ששכנו אחריו בבגדד גם הם שתקו מזאת אף אתם אל תשנו ממנהג אבותיכם. וכשמסיים תפלת המנחה מנהגנו לומר יתגדל ולסמוך תפלת נעילה אל תפלת מנחה. ואמר מר רב עמרם ובתפלת נעילה פותח באשרי ובא לציון ואתה קדוש וכוליה סדרא ומקדש ועומדין ומתפללין בלחש כל התפלה כולה ומתודה לאחר תפלתו. וכשמגיע עד אתה יודע רזי עולם אומר מה אנו מה חיינו וכו' יהיו לרצון אמרי פי. ובמקום זכרנו אומר חתמנו מי כמוך אב הרחמים חותם יצוריו וחתום לחיים טובים ובספר חיים נחתם. [רי''ץ גיאת הלכ' יו''כ].
------
תניא אור יום הכפורים מתפלל שבע ומתודה שחרית מתפלל שבע ומתודה במוסף מתפלל שבע ומתודה במנחה מתפלל שבע ומתודה בנעילה מתפלל ז' ומתודה דברי ר' מאיר וחכמים אומרים אין זקוק לשבע ואם בא לחתום בודוי חותם. עולא בר רב נחית קמיה דרבא פתח באתה בחרתנו וסיים במה אנו ושבחיה. אמר רב חנן בר רבא ויחיד אומרה לאחר תפלה אלמא הלכה כר' מאיר דמתפלל שבע ומתודה אומרה לאחר הודוי ואינו חותם ויורד ש''ץ וסודר את התפלה ואומר סליחות ובקשות ומתודה ואומר מה אנו באמצע תפלתו ומסיים את התפלה ואומר יתגדל. ואמר מר רב עמרם שאחר שמסיים עושה השלום נופלין על פניהם ומתחננין ויושבין ואומר ש''צ אבינו מלכנו ואנחנו לא נדע. ואמר מר רב שרירא לא ראינו ולא שמענו מי שעשה זה כל עקר. וכהנים פורשים כפיהם בנעילה כדרך שפורשין במוסף אבל במנחה אין נושאין כפיהם. וכן אמר רב עמרם. ואמר מר רב עמרם אומר בקדושה פעמים באהבה כמו במוסף אבל בשחרית ומנחה אין צריך לאומרו. ואמר מר רב האיי בישיבה אין אומרים לעולם פעמים לא בתפלת שחרית ולא בתפלת מוסף כל עקר. ואם חל להיות בשבת (שבת כד:) המתפלל תפלת נעילה צריך להזכיר של שבת יום הוא שנתחייב בה' תפלות והם הכי בשאר תפלות. ואומר וצדקתך כדרך שהוא אומר בשאר שבתות השנה. וזמן תפלת נעילה סמוך לשקיעת החמה. ולענין נשיאת כפים ביום תענית אמרינן (תענית כו:) כיון דסמיך לשקיעת החמה קא פרסי כתפלת נעילה דמיא אלמא זמן תפלת נעילה סמוך לשקיעת החמה הוא. ובירושלמי (ריש פ''ד מתענית) מאי נעילה רב אמר נעילת שערי שמים ור' יוחנן אמר נעילת שערי היכל. אחוה דרב אדא הוה צייר גולתיה דרב בצומא רבא א''ל כד תחמי שמשא בראש דקלי את יהיב לי גולתי דנצלי תפלת נעילה. מיחלפא שטתא דרב תמן אמר בנעילת שערי שמים והכא מצלי בנעילת שערי היכל אמר רב מתנייא על ידי הוה מאריך רב בצלותיה סגי הוה מגיע לנעילת שערי שמים ש''מ דכד הוה שמשא בראש דקלא היינו עת נעילת שערי היכל והלכה כר' יוחנן. ותפלת נעילה אינה פוטרת של ערבית אלא לכשתחשך מתפללין תפלה של חול ומבדילין בחונן הדעת כדרך שמבדיל במוצאי שבת. ומברכין על האור ובאור ששבת (פסחים נד.) אבל לא על האור היוצא מן העצים ומן האבנים. וכשחל להיות באמצע שבת אין אומר ויהי נועם וכן במוצאי י''ט באמצע שבת שמתחלה לא קבעוה אבות ראשונים אלא במוצאי שבת וכן אמר רב עמרם. ולאחר סיום תפלה תוקעין תשר''ת. והכי אמר רב עמרם לאחר עושה השלום תוקעין תשר''ת והולכין לבתיהם לשלום. ואמר מר רב האי מנהגנו שתוקעין במוצאי יוה''כ ולא מצינו טעם לומר שהוא חובה אלא כמדומה לי שהוא זכר ליובל (שהוא) שנאמר בו (ויקרא כ''ה ט') ביום הכפורים תעבירו שופר ודלמא מנהג בכל שנה אטו יובל. אי נמי כדי לערבב את השטן. ואמר רב עמרם בערב יום הכפורים אינן רשאין להטמין את החמין כמו שעושין בערבי שבתות מפני שאין טומנין את החמין אלא לכבוד שבת וזה נמצא אוכלו בחול במוצאי יום הכפורים והלכך אין רשאי בר ישראל להטמין בערב יוה''כ כדי שלא ימצא מטמין לכבוד החול. וכבר הפליגו בדבר זה אנשי אספמיא ועשו סמיכה שאין טומנין. אבל רב נטרונאי גאון הכי קאמר להטמין תבשיל מערב יום הכפורים למוצאי יום הכפורים ולמה הוצרך לכך בשלמא להטמין בשבת דקא בעי מיכל תבשיל אלא למוצאי יום הכפורים שהוא חול למה הוצרך להטמין מערב יום הכפורים יטמין למוצאי יום הכפורים ויעשה כל צרכיו אבל אסור אין בו והעושה אין מוחין בו ואין מונעין אותו. [רי''ץ גיאת הלכ' יו''כ].
------
בלותיר רובם היו אומרים והשיאנו בראש השנה וביום הכפורים, ורבינו יצחק בר' יהודה בשם רבו ר' אליעזר אמרו כל ימיו, וכך היו נהגין במגנצא, ור' משולם בר' משה שאל את פי אריות יושבי ירושלים, והשיבו לומר והשיאנו, ומביאין ראייה לדבריהם ממסכת ברכות ירושלמי פרק הרואה [פ''ט ה''ב]. והגאון ר' יצחק הלוי ביטלו בוורמשא, מפני שאינו יכול לומר את ברכת מועדיך, דברכת מועדים לא כתיב אלא בשלש רגלים בלבד, כברכת ה' אלהיך אשר נתן לך, וראש השנה לאו מן הזמנים, דהא לא חתמינן מקדש ישראל והזמנים. [סידור רש''י סימן קע''ז].
------
והילכתא אומרים זמן בראש השנה וביום הכפורים וזמן אומרו אפילו בשוק, בראש השנה דאיכא קידושא אומר לה על כסא דקידושא, ביומא דכפורים דלא איפשר למימר על כסא אומר שליח ציבור בציבורא. [סידור רש''י סימן קס''ט].
------
וכבר נשאל מאת גור אריה, מפני מה תוקעין במוצאי יום הכפורים קודם שיתפללו שמונה עשרה ויאמרו הבדלה בחונן הדעת, והשיב תקיעת שופר חכמה ואינה מלאכה היא, ואינו אסור לתקוע בשבת, אלא דלא ליתי לטלטולי ברשות הרבים כדי לילך אצל בקי ללמוד סדר תקיעות והוצאה מרשות היחיד לרשות הרבים מלאכה גמורה היא, אבל בתקיעה אחת במוצאי יום הכפורים ליכא למיחש להכי, משום דבחדא תקיעה לא צריך למיזל א[צל] בקי. ועוד שהרי כבר תקעו בראש השנה וזכור הוא בתקיעות יפה, והשופר מראש השנה בבית הכנסת הוא עומד, ואינו צריך להביאו ממקום אחר לשם. [סידור רש''י סימן ר''ו].
------
שמעתי שתוקעין בארץ ישראל במוצאי יום הכפורים קשר''ק לאחר כל התפילה כולה כשיוצאין מבית הכנסת, לפי שכבר הבדילו בתפלה, ובגולה שלנו לא נהגו אלא תקיעה אחת לזכר בעלמא, זכר ליובל, לבד שבקולונייא נוהגין גם קשר''ק. [סידור רש''י סימן ר''ה].
------
ליל יום הכפורים למעריב יאמר שליח ציבור לפני התיבה כל נידרי ואיסורי וכו', וישנה וישלש עד ג' פעמים, ומברך שהחיינו, ואומר ברכו ואשר בדברו ואהבת עולם וקריאת שמע ואמת ואמונה והשכיבנו וחותם בא''י פורס סוכת וגו', יתגדל עד דאמירן, ערבית שחרית ומנחה מתפללין מגן, ובסוף מגן אומר זכרנו לחיים, ובסוף מחיה אומר מי כמוך, ואתה קדוש, ובכן תן פחדך, ובכן תן כבוד, ואז צדיקים עד המלך הקדוש, אתה בחרתנו, וידוי עד צורי וגואלי, ופוסע ג' פסיעות. ואם חל יום הכפורים להיות בשבת, לאחר סיום תפילת לחש אומר ויכולו השמים, ומגן אבות בדברו, כסדר כל שבת ושבת, וחותם מקדש השבת בלבד, ואינו צריך להזכיר של יום הכפורים, שכך אמרו חכמים [שבת כ''ד ע''ב] אילמלא שבת אין שליח ציבור יורד לפני התיבה ערבית, ומיד יאמר פסוקים של רחמים, ולא יאמר קדיש עד אחר סליחות, ותוספת זו לשליח ציבור באלפא ביתא במקום שהיחיד אומר אתה יודע רזי עולם וכו' אומר שליח ציבור אתה מבין תעלומות לב וכו', על חט ועל חטאים וכל הסדר. [סידור רש''י סימן רי''ב].
------
שחרית עומד שליח ציבור לפני התיבה ואומר נשמת כל חי קדיש עד דאמירן, ברכו, המאיר לארץ וכו', ומתפללין בלחש, כמו שהתפללו ערבית, ושליח ציבור אומר וידוי באמצע תפילה. וכשמגיע לפני ה' תטהרו, מתחיל בסליחות, ולכשסיים סליחות ופסוקים אומר וידוי, תבא לפניך תפילתינו, אתה מבין תעלומות לב וכו' על חטא וכו', עד לעשות את כל דברי התורה הזאת, ודוד עבדך וכו', והשיאנו וקדשנו רצה ומודים. ובסדר לותיר כשמגיע כי אל מלך רחום וחנון אתה בסיום יעלה ויבא יתחיל פזמון זה לברך נקראת רחום וחנון מרבה סליחה, ואחריו סליחות וידוי עד דברי התורה, ודוד עבדך וכו', מחול לעונותינו וכו', והשיאנו וקדשינו רצה ומודים ברכת כהנים ושים שלום, אבינו מלכנו, יתגדל תתקבל, ומוציא שתי ספרי תורות, באחת קורין ששה, [מגילה ל' ע''ב] בסדר אחרי מות עד כאשר ציוה ה' את משה, שהוא סדר עבודת היום, ובשנייה קורא המפטיר בסדר פנחס ובעשור לחדש השביעי, ומפטיר ואמר סלו כי כה אמר רם ונשא, שמקבל וגוזר חיים לשבים, והמפטיר בנביא לא יחתום מלך מוחל וסולח, כי מה טיבה של מחילה אצל ספר תורה ונביא, אלא ודברך מלכנו אמת וקיים כנוהג בקידוש ובכל מקום וחותם מלך על כל הארץ מקדש ישראל ויום הכפורים [ואם שבת הוא יאמר מקדש השבת וכו'], מידי דהוה אשל חנוכה במוספין דפסקינן [שבת כ''ד ע''ב] הלכה כר' יהושע בן לוי דאמר צריך להזכיר של שבת בנעילה. כללא דמילתא בכולהו יום הוא שנתחייב בארבע תפילות, וברכה ששית כך היא אומר על התורה ועל העבודה, עד ודברך מלכנו אמת וקיים לעד ב''א ה' מלך על כל הארץ מקדש ישראל ויום הכפורים. [סידור רש''י סימן רי''ג].
------
ופוסקין צדקה ברבים על המתים ועל החיים, אין פוסקין צדקה למתים בכל ארץ אשכנז רק היום לבדו, ואין אומרים יקום פורקן מן שמיא אם לא חל להיות בשבת, אלא לאחר שפסקו הצדקה פותחין בתהילה אשרי, ומחזירין את התורות למקומן, ועומדין למוסף, ומתפללין מגן זכרנו מחיה מי כמוך ובכן ואז, עד המלך הקדוש אתה בחרתנו עד זכר ליציאת מצרים מפני חטאינו עד את מוסף יום הכפורים הזה ובשבת יום המנוח הזה ויום הכפורים הזה וכו', כאמור וביום השבת וגו', עולת שבת בשבתו וגו', ונאמר ובעשור לחודש השביעי וגו', ושליח ציבור כשמגיע לואז צדיקים יראו וישמחו וגו', ויאתיו כל לעבדך וגו', ובמוסף דראש השנה תמצא כל אלפא ביתא, עד המלך הקדוש, אתה בחרתנו, מפני חטאינו, מחול לעוונותינו, עד לפני ה' תטהרו פזמון עד לא מכון, ואחריו עלינו לשבח היה עם פיפיות, אוחילה, והנם כתובים במוסף דראש השנה, אתן תהילה, סדר אתה כוננת, סליחות וידוי עד דברי התורה הזאת, והשיאנו עד מקדש ישראל ויום הכפורים, רצה ומודים, עד עושה השלום, יתגדל תתקבל, ואין אומרין כאן אבינו מלכנו, רק ליוצר ולמנחה כדרך שאר ימים של תשובה, ותיכף לחתימה של אחר המוסף, מיד מוציאין ספר תורה, וקורין בעריות, כדי שישמעו בה כריתות של עריות ויפרשו מהן. וקורין שלשה מן כמעשה ארץ מצרים עד סוף הסדר, והשלישי מפטיר ביונה, משום תשובת אנשי נינוה, והמפטיר בנביא במנחה חייב לברך שש כמו שבירך ליוצר, ואחר כך מיד עומדין לתפילת המנחה, ואין אומרים תהילה לדוד, [וסדר קדושה ובא לציון] עכשיו עד לאחר המנחה, כדי להפסיק בינה לנעילה, שבעלילה זו אתה מתחיל בנעילה, כך נמצא בתשובות בשר על גבי גחלים, ממנהג שתי ישיבות. ואל תשיבני שבת, שהרי בשאר שבתות שאדם בא מביתו ועומד לספר תורה במנחה תיקנו לה תהילה לדוד וסדר קדושא, אבל כאן שיורד ממוסף אוחז מיד ספר תורה [ודיו] וכהפלגת מוסף מיוצר, כך הפלגת מנחה מן מוסף, אמנם בנעילה שאין בה הפסק פותחין בתהילה, ובא לציון. [סידור רש''י סימן רי''ד].
------
למנחה אחד יחיד ואחד שליח צבור [מתפללים כמו ליוצר אור, ושליח ציבור] לאחר ברכת הכהנים ועושה השלום אומר אבינו מלכנו יתגדל תתקבל, יש [אומרים] שאין אומרים [ברכת כהנים] במנחה של יום הכפורים, ולא היא, דאמר רב נחמן [תענית כ''ו ע''ב] הלכה כר' יוסי, [דאמר] בנעילה יש בה נשיאות כפים, ומנחה אין בה נשיאות כפים, כיון דבכל יומא איתא בשיכרות גזירה הא אטו מנחה דעלמא, נעילה דלא שכיחא לא גזרינן בה, והאידנא דפרסי כהנא במנחתא דיום הכפורים דתעניתא, כיון דסמיך לשקיעת החמה קא פרסי משום דאפושי ברחמי וגנזי עד דנעילה כנעילה דמיא, והכי מסקנא וכן מורין בי מדרשא, גם בתשובות הגאונים 
כן, ובשאלתות דרב אחא בפרשת נשא הלכה כר' יוסי והלכה כר' יוסי בנעילה סלקין במנחה לא סלקין, והאידנא דקא סלקין במנחה, כיון דמפשי ברחמי עד זמן נעילה ביומא דכיפורי, הויא לה כתפילת נעילה ולא מיחלפא. [סידור רש''י סימן רט''ו].
------
תכף לחתימה שלאחר המנחה, מיד אומר אשרי, ובא לציון, וסדר קדושה, ועומדין להתפלל תפילת נעילה, ומתפללין כמו ליוצר, אבל במקום כתיבה יאמר חתימה, מי כמוך אב הרחמים זוכר יצוריו, ואין צריך לומר חותם יצוריו, שהרי אין כתיב כאן כתיבה, אלא כמו זכרנו לחיים, לאחר עושה השלום יאמרו וידוי תבא לפניך וכו', עד הלא הנסתרות והנגלות אתה יודע, ובמקום אתה יודע רזי עולם, יאמרו אתה נותן יד לפושעים וכו', עד צורי וגואלי. ושליח ציבור אומר קדושה רבה למוסף, כבודו מלא עולם לעומתם, ממקומו הוא יפן, פעמים, אחד הוא אלהינו, להיות לכם, אדיר אדירנו, ימלוך, לדור ודור, ובכן תן פחדך, ובכן תן כבוד, ואז, אתה בחרתנו, יעלה ויבא, מחול לעוונותינו, עד תטהרו, וידוי, ובמקום אתה יודע אומר אתה נותן יד לפושעים, עד השיבו וחיו, והשיאנו רצה ומודים, וחתום, ברכת כהנים עד עושה השלום, יתגדל תתקבל, ותוקע תקיעה אחת זכר ליובל, ועונין הציבור שבע פעמים ה' הוא האלהים. החזן אומר והוא רחום ברכו, תפילת ערבית, כסדר כל השנה, ויתפללו שמונה עשרה כסידרן, אלא שמבדילין בחונן הדעת, אתה חוננתנו וכו', קדיש שלם, ומבדיל על הכוס [פסחים נ''ד ע''א] ומברך בורא מאורי האש לאור ששבת בו, הם הנירות שדלקו כל היום, ואם מוצאי שבת הוא, יאמרו ויתן לך, והקטן יאמר קדיש, ונפטרין לבתיהם בשלום. שלמה בר יצחק. [סידור רש''י סימן רט''ז].
------
בראש השנה ויום הכיפורים בלותיר רובם אומר[ים] והשיאנו. ורבינו יצחק בר' יהודה בשם רבו ר' אליעזר אמרו כל ימיו. וכן נוהגין במגנצא. ור' משולם בר' משה שאל את פי אריית יושבי ירושלים עיר הקודש, והשיבו שאומר[ין והשיאנו. ומביאין ראיה לדבריהם מירושלמי דברכות] בפרק הרואה [ה''ב]. והגאון ר' יצחק [ה]לוי ביטלו בוורמשא. מפני שאינו יכול לומר את ברכת מועדיך, דברכת מועדיך לא כת[י]ב אלא אשלש רגלים בלבד [כדכתיב] [דברים ט''ז] כברכת ה' אלהיך אשר נתן לך, וראש השנה לא מן הזמנים [הוא], דהא לא חתים מקדש ישראל והזמנים. וגם הורה ר' יצחק הלוי ז''ל לומר ובראשי חדשיכם בראש השנה כדרך שעושין בשבת וראש חודש, וכן דעת רבי. ואין אומר[ים] אבינו מלכנו בשבת שבין ר[אש] ה[שנה] ליום הכפורים ולא בערב שבת [אין אומרים אבינו מלכנו]. ואין אומר[ים] אדיר אדירנו בקדושה אלא בראש השנה (ליוה) [ויום] הכיפורים [ו]לא יותר. לפי שהוא שיר של מלאכים ולא התירו לאומרה אלא באילו הימים שהן ימי הדין, אבל בשאר ימים טובים ובכל שבתות של כל השנה אין אומר[ים]. אבל רבי[נו] אליקים גזר לשליח צבור לאומרו פעם אחת בעצרת משום האי טעמא, דאמר הלא אותו [ה]שיר לא אמרוהו מלאכים אלא בשעת מתן תורה כדגרסינן במסכ[ת] שבת [פ''ט ע''א] בשעה שנתן ה[קדוש] ב[רוך] ה[וא] תורה לישראל אמרו מלאכי השרת ה' אדוננו מה אדיר שמך בכל הארץ תנה הודך על השמים לכך בדין לאומרו בעצרת משום מתן תורה בו ביום. [והרגישו בדבר שנהג מנהג שלא נהגו קדמונים, ואמר [משלי כ''ג] אל תבוז כי זקנה אמך]. ואין נוהגין רבותינו שבאישפירא להתענות בשני ימים של ר[אש] ה[שנה] ולא לעמוד בבוקר להתפלל סליחות. וכן מצאתי בתשובות של רב יהודאי גאון שאסור להתענות בר[אש] ה[שנה] משום שקרוי חג כשאר ימים טובים שנאמר תקעו בחודש שופר בכסה ליום חגינו, וכשם שבשאר ימים טובים אסור להתענות כך [אסור להתענות] בראש השנה משום עונג יום טוב. ונוהגין [לעמוד] להתפלל [סליחות] ביום ראשון לעולם בין חל ר[אש] ה[שנה] בשבת הבאה ובין [אם] חל באמצע שבת. [הפרדס לרש''י הלכ' ראש השנה].
------
ובליל יום הכיפורים רבינו הגדול רבי יצחק ברבי יהודה בכניסתו לא היה מתעטף כל הלילה בטל[י]ת, אבל בשחרית בעמוד השחר [היה] מתעטף כל היום כולו ובמעריב למוצאי יום הכיפורים עד צאתו מב[ית] הכ[נסת]. [הפרדס לרש''י הלכ' יום הכיפורים].
------
ויום הכיפורים שחל להיות בשבת אומר' בלילי יום הכיפורים ויכלו השמים ומגן אבות עד מקדש השבת וישראל ויום הכיפורים, ומתחיל להתפלל תחנוני[ם] וסליחות. [הפרדס לרש''י הלכ' יום הכיפורים].
------
כאן וכאן אין אומר[ים] אבינו מלכינו בערב שבת דמנחה של ראש השנה וכל שכן בשבת. ואשר שאלתם נבונינו עבור מהו לומר והשיאנו, ועבור הח[י]לוק שיש בין חכמי (מקומהים) [מקומכם]. חס ושלום שיהא בדבר זה חילוק, שכן אנו נוהגין בתרי מתיבתא, מתיבתא בארץ ישראל ונהרדעא שאומר[ים] והשיאנו בראש השנה ויום הכיפורים. שהלכה (בהודאה) [בירושלמי בהרואה ברכות פ''ט ה''ב] ששמואל אומר צריך לומר והשיאנו. [ו]גם חיזוק של ר' הושעיא דאמר והיו לאותות ולמועדים. וכן הילכתא, ואין לשנות. במגניצא [מנהג] נופלים בתחנונים בערב ראש השנה [בסליחות אבל לא לפני סדר קדושה. במגנצא לא אמרו זמן בכוס ובשופר ביום טוב שני של ראש השנה. וכן מצאתי בהלכות גדולות שצריך לומר בראש השנה] והשיאנו ה' אלהינו וגו'. [הפרדס לרש''י הלכ' ראש השנה].
------
נשאל לרש''י על תקיעת שופר של מוצאי י''ה קודם שיבדיל. והשיב כי תקיעה חכמה היא ואינה מלאכה. ולא גזרינן שמא ילך אצל בקי, דאין צריך לתקוע אלא תקיעה אחת. ועוד כי כבר נשאר השופר מר''ה בבית הכנסת, ולא אתי לאתויי בר''ה. [שו''ת לרש''י סימן שנ''ד].
------
ובמקום אחר מצאתי. אין אומ' בראש השנה והשיאנו י''י אלהינו את ברכת מועדיך לחיים לשמחה ולשלום כאשר רצית ואמרת לברכינו. לפי שלא הוזכרו ברכה ושמחה אצל ראש השנה ויום הכיפורים כל עיקר. אלא אצל שאר הרגלים. במשנה תורה כביכול אין שמחה לפני המקום באותה שעה מפני העולם התלוי לחובה. וכן במצרים הוא אומ' ולא קרב זה אל זה כל הלילה. וביהושפט הוא אומ' (ותעבר) [ויעבר] (הרינה) [הרנה] במחנה (מלכים א' כ''ב) הודו לי''י (כי טוב) כי לעולם חסדו (ד''ה ב' כ') אבל כי טוב לא נאמר שם מלמד שהק' אינו שמח על אבדן מעשה ידיו. וכן הוא אומ' חי אני נאם אדני יהוה אם אחפוץ במות הרשע (יחזקאל ל''ג) והואיל ולא הוזכרה בהם שמחה אין הדבר נאה ומתקבל לומרה בתפילה. ואף מן הטעם הזה אין אומ' הלל בראש השנה דא' ר' אבהו [ר''ה ל''ב ע''ב] אמרו מלאכי השרת לפני הק' כו'. עוד מצאתי כל האומ' והשיאנו בראש השנה ויום הכיפורים אינו אלא טועה. ועליו הכת' אומ' (קהלת ב') והכסיל בחשך הולך. שאע''פ שהושבה תשובה מארץ ישראל שאומ' אותו אין בכך כלום שמנהג ארץ ישראל לבדו. ומנהג בבל לבדו. כמו שמצינו תשובה שהרבה דברים בין בני בבל ובין בני ארץ ישראל. וזהו שפירשנו בתלמוד [חגיגה י' ע''א] וליוצא ולבא אין שלום (זכריה ח') א''ר יוחנן זה היוצא מתלמוד לתלמוד. מפני שחלוקים במנהגם ובשמועותיהם. ובפסקי הלכותיהם. שהרי לדבריהם אומרי' והשיאנו בראשי חדשים. כדמפורש בתחילת פסיקתא הגדולה. ר' שמעון בר אבא אמ' בשם ר' יוחנן צריך לומ' והשיאנו בראשי חדשים. ואף חותמים בארץ ישראל בהזמנים כדמפורש בהרואה ירושלמי אצל תפילת ראש חדש רב אמ' צריך לומר בה זמן. ושמואל אמ' צריך לומר והשיאנו. לפיכך בארץ ישראל אומ' והשיאנו וחותמי' בהזמני' בראש השנה. כמו שמפורש במסכת סופרים לפי שהוא ראש חדש. ואנו אין אומרי' בו בראש חדש. לפיכך בראש השנה אין לנו לעשות כמותם. שהרי אף לומר בה זמן נסתפק לנו במסכת עירובין. ואע''פ שחל מידי שנה בשנה מפני שלא נקראו רגלים. דמדתרגמ' זימנין. ומתוך הדברים למדנו שכל שאינו רגל אינו חשוב לא מועד ולא זמן לקרותן כן בעיקר השם. ואע''פ שכלולין הן בכלל מועדו' שבתורה. שהרי ממה נפשך מועד בלשון תורה. הוא זמן בלשון חכמים. צא ולמד. ממה שאנו מתרגמין ויששכר באהליך (דברים ל''ג) במהכך למיעבד זימני מועדייא בירושלם. והיו לאותות ולמועדים. (בראשית א') ויהון לאתין ולזמנין. ומ''מ אינן חשובים זמן גמור לקרותם בעיקר השם לא מועד ולא זמן. ואע''פ שפסקנו שאומ' בהן זמן. הוא מפני שחלין מזמן לזמן. ואין הלכה בזו כבארץ ישראל. וזהו שהוקשה לו לר' [דאיתא] במסכת ברכות מקדש ישראל וראשי חדשים. וכן בסנהדרין בהיו בודקין. עוד מצינו שחותמין כך מקדש ישראל וראשי חדשים. ועוד בעירובין מצינו שאינה לגירסת הרואה ירושלמי. שלא אמרו רב ושמואל כן לומר זמן בראש חדש. שהרי אין ראש השנה מוצא מכלל ראש חדש. ומצינו בעירובין רב ושמואל דאמרי תרוייהו אין אומ' זמן לא בראש השנה ולא ביום הכיפורים מכלל שאינן חשובין מועד. ואע''פ שנקרא ראש חדש מועד. כדכת' קרא עלי מועד (איכה א') שעיברו את תמוז ואף מהטעם הזה אינו ראוי לקרותו חג לומר בתפיל' חגים וזמנים לששון ואע''פ שכת' בכסא ליום חגינו (תהילים פ''א) ועוד שמפרש בפסיקתא. ליום שיש בחדשו רוב חגים. ועוד ראייה. שאין חותמין מקדש ישראל והזמנים. אלא באילו הא למדת שאילו בלבד שם מובהק שלהם זמן ומועד. אבל לא הנותרים. ע''כ ת'. [מחזור ויטרי סימן שכ''ב].
------
והילכת' אומ' זמן בראש השנה ויום הכיפורים וזמן אומרו אפילו בשוק. בראש השנה דאיכא קידושא אמרי' ליה על כסא דקידושא. ביומא דכיפורא דלא איפשר למימר אמ' ליה שליח ציבור בציבורא. ת'. והא דאמרי' [עירובין מ' ע''ב] ליתביה לינוקא גבי זמן דכוס של יום הכיפורים. וקשיא לך מה אהני המברך צריך שיטעום קאמ'. ולא שיטעים. ופרשו לן. ליתביה לינוקא וליבריך ינוקא. אי איפשר לומר כן. דמי שאינו מחוייב בדבר אינו מוציא את הרבים ידי חובתם. ואי בקטן שהגיע לחינוך כאשר פירשו לך וברכת זמן דרבנן היא. ואתי דרבנן ומפיק דרבנן. אי אפשר לומר כן. לחינוך כרת לא הגיע. דמשקינן ליה ביום הכיפורים. ועוד (לית ביה) [ליתביה] לינוקא. מאן ליתביה נהליה. מי הוזכר כאן. דקאמ' ליתביה. הכי איבעי למימר ליבריך ינוקא. לא זו הדרך. אני כך קיבלתי שהגדול יברך. וניתביה איהו לינוקא שלא הגיע לחינוך. ודקא קשיא לך שיטעום ולא שיטעים. היכא דאיפשר טעים איהו. והיכא דלא איפשר יהיב ליה לינוקא וטעים. כדי שלא יהא שם שמים נזכר לבטלה. כדא' [ר''ה כ''ט ע''ב] אבל פורס לבניו ולבני ביתו כדי לחנכם במצות. אלמא כל על ידי הדחק כי לא טעים איהו וטעמי אחריני כגון בניו ובני ביתו שפיר דמי. וכן הלכה. למה. ת'. [מחזור ויטרי סימן שי''ח].
------
וכבר נחלקו גדולי הדור על מוספי ראש השנה. הגאון ר' יצחק לוי ור'. יש שמזקיקין לפרש מקראות של כל מוספי היום במפני חטאינו. כאמור. ובראשי חדשיכם וגו'. ונא' ובחדש השביעי. וגו'. שהרי א' את מוספי יום הזכרון הזה נעשה ונקריב לפניך. ובאותו המשמעות היה ראש חדש. כאותה שמועה השנוייה בעירובין שאו' זכרון אחד ועולה לכאן ולכאן. ואמ' ותתן לנו י''י אלהינו את יום הזכרון הזה. ומוסב אשניהם. שכן אי אפשר לראש השנה בלא ראש חדש. ויום חדש זה קרוי זכרון דכת' באחד לחדש יהיה לכם שבתון זכרון תרועה. מה שאין כן בשאר שתי קדושות. לפי שיש שבת בלא פסח ופסח בלא שבת. לפיכך אין בהזכרת אחד מהן משמע אזכרת חבירו. וצריך לנקוב בו בהדיא את יום המנוח הזה ואת יום חג המצות הזה. והני נמי דפטר בזכרון אחד לשניהם. מיהו כשבא לפרש מניין המוספים בראש השנה אם אינו אומ' ובראשי חדשיכם. מנה מחצה ודילג מחצה ונראה כממעט במוספין וכך אומרי' כל גאוני (לוהיר) [לותיר]. ויש שהן מוחין לומ' ובראשי חדשיכם בראש השנה. דדילמא נפיק מיניה חורבא. ולהוו מדמו ומשוו ליה כשאר ראש חדש דכולא שתא למנות המועדות מיום שני. כדרך כל השנה שאנו מחשבין ומתקנין מועדים מיום (ראשון) [שני] של ראש חדש ועבדי ליה לראש השנה כשתי קדושות. ואמרי' הן שאין לנו לסמוך אלא אמסקנא דשמעת' זכרון אחד עולה לכאן ולכאן. וכבר נשתלחו הדברים לרבינו נ''ע. ובא והכריע כדברי האומ' צריך להזכיר פסוקין של כל מוסף ומוסף ולא להקפיד שמא יאמרו אלול מעובר הוא ויקחו מניינם מיום שני. והילך תשובתו אשר הזקיקני לתת לב על סדר המקראות מוספי יום הזכרון. אשר הנהיג רבינו לפני פטירתו להזכיר ובראשי חדשיכם ולאחר פטירתו חלוקין. להחזיר הדבר ליושנו ואמרי' שיש איסור וחילול בדבר. שהשומע אזכרת ראש חדש ביום שני סבור אלול מעובר ובא לקלקל את המועדות. ועוד ראייה לדבריהם מאשר פסקו רבותינו או' זכרון אחד עולה לכאן ולכאן. לא שמענו את דברי כת החלוקין ולא להכריע באתי כי איני כדאי לעשות סעד לדברי הארי שן סלע וגבעת עולם. אך מעבור על משלחתו אשר הזקיקני להודיע מה קיבלתי מרבינו יעקב בר' יקר זצ''ל באותה שמועה. אני משיבו כששימשתי לפניו לא שמעתי מפיו קדוש באותה שמועה בסדר המקראות כלום. ומהו להזכיר בראש השנה את של ראש חדש. פירש לתלמידיו כגון ותתן לנו י''י אלהינו את יום הזכרון הזה ויום ראש החדש הזה וכן ביעלה ויבא. וכן במוסף את מוספי יום הזכרון הזה ואת יום ראש החדש הזה. וכן בחתימה. מקדש ישראל ויום הזכרון וראשי חדשים. אבל בסדר המקראות לא הזכיר. ואני לא שאלתי. כי לא ראיתי נוהגין במקומינו בשום יום טוב הזכרת מקראות של מוספין. לפי שאין שגורין בפה חוץ ממוספי שבת וראש חדש שהן תדירין ושגורין בפה. ומסיימין מפי כבודך. כדרב חננאל אמ' רב. ומשבאתי משם ושמעתי מפי צדיק ר' מאיר בר' יצחק שמסדרין הנהגתי במקומי לסדרן. ועתה שמעתי שהנהיג רבינו הלוי להזכיר את מוסף ראש חדש במקראותיו. ורואה אני את דבריו ולא כחולק על רבינו יעקב בר' יקר. שלא הנהיג כן. כי ידעתי מדתו בחר לו בגדולה מכולם והנהיג עצמו כאסקופה הנדרסת ושם עצמו שירי שיריים. ולא מלאו לבו לעטרת הראוייה לו לחדש דבר בדורו. ואם רבינו יצחק הלוי שם דברים ופיזר בשעת (המכנסיים) [המכנסין] אומר אני מקום הניחו לו אבותיו להתגדר בו. ועל שניהם אני קורא. ועמך כולם צדיקים. ואת אשר עם לבבי. אני משיב לנדיבי. כי דבריו נכוחים למבין. (ואין) [ואם] באנו לפרוש מהן כפורשים מחיים. ומן הטעם הזה מה ראו רבותינו לחלק בין קדושות הללו. משאר כל שתי קדושות שחל ביום אחד. שהוזקקנו בשאר קדושות להזכיר את שניהם בפתיחה ובחתימה. ובזה אומ' זכרון אחד. אלא שבזה יש לומ' (ששמע) [שמשמע]. (העולה) [האחד] עולה לכאן ולכאן מה שאין (כאן) [כן] בשאר שתי קדושות לפי שיש שבת בלא פסח. ופסח בלא שבת. לפיכך אין במשמעות הזכרת אחד מהן הזכרת חבירו. (אצל) [אבל] יום הזכרון. [אינו] אלא בראש חדש השביעי. ויום ראש חדש קרוי זכרון. כדכ' באחד לחדש יהיה לכם שבתון זכרון תרועה. לפיכך כשמזכיר יום הזכרון הרי ראש חדש במשמע. וזהו פי' עולה לכאן ולכאן. מלשון התלמוד אנו למידין. וכשנשאלה השאלה בבית המדרש. ופירשו שני צידי טעמיה לדרך זו ולדרך זו כדרך כל השאילות שבתלמוד. ולא תלו שלא להזכיר בחשש איסור וחורבא. אלא בשלא לצורך תלאוהו. דהכי אמרי' כיון דחלוקין במוספין מדכרינן. או דילמא (או) אומר זכרון אחד ועולה לכאן ולכאן. כלומ' סגי בהכי. ולא אמרינן או דילמא חיישינן לחורבא פלונית. ואילו היה בידו לתלות הטעם בחשש איסור. (ולא) [לא] היה תולהו ברשות. הואיל וטעם דהזכרה משום עולה לכאן ולכאן הוא. תינח. היכא דאיכא לו למימר עולה לכאן ולכאן. כגון בפתיחה ובחתימה. שהוא אומ' את יום הזכרון הזה. שהרי ראש חדש במשמע. אבל כשבא לפרש את מניין המוספין. ומונה ומשייר. נראה כממעט את המוספין. שהרי או' את מוספי יום הזכרון הזה. ובאותו המשמע הזה ראש חדש. ומנה מחצה ודילג מחצה. טוב לו לשתוק משניהם ולסיים מפי כבודך כאמור. ואם בא להזכיר מזכיר שניהם. ואו' אני שכך נהגו הראשונים להזכיר את שניהם ודורות האחרונים קבעו המקראות במוספין ושנו במשמע זכרון אחד. ולא קבעו בו אלא מקראות של ראש השנה בלבד. שלמה בר' יצחק והבא לומר אחרי ששעירי המוספין באים לכפר על טומאת מקדש וקדשיו. מאן נימא לן ששעיר ראש חדש לחטאת היה קרב היום. הרי יש לסמוך על של ראש השנה. אין הדין עמו ראוין שני שעירין ליקרב היום. על טומאה שאורעה לה בין זה לזה. כמו ששנינו בזבחים. פ''ק ראויין היו ישראל להקריב קרבנותיהם בכל שעה על טומאה שאורעה בין זה לזה. אלא שחיסך הכת'. ועוד בשעיר של ראש חדש אמ' הק'. הביאו כפרה עלי על שמיעטתי את הירח. ובפ' החליל [סוכה נ''ד ע''א] פרכינן גבי ארבעים [ושמונה] תקיעות. וליתני ראש השנה שחל להיות בשבת. דאיכא תלתא מוספי. מוסף דשבת ודראש חדש. ודראש השנה. ש''מ כולן קריבין. ואין אחד מהן משוייר. ומלבד עולת החודש דכתיב במוסף ראש השנה לאו למעט אתא אלא אורחיה דקרא הוא. להזכיר את המרובה. כך נזרקה מפי' ר' פעמים היה ר' מסיים מפי כבודך. בלא שום פסוקין. לאפוקי נפשיה מפלוגתא. ממוראו של יום. והיה פוטר עצמו כדרב חננאל. ולא לשנות את המנהג. וכן היה נוהג רבינו שלמה זצ''ל. ת'. ורבינו ר' יצחק הלוי מזקיק לומר ובראשי חדשיכם בשיני כבראשון. מה נפשך. אם יום ראשון הוא יצא ידי חובתו. ואם חול הוא א''כ למה אנו אומרי' ובחדש השביעי. סוף דבר כל זמן שאתה קורהו באחד לחדש אתה צריך לומר ובראשי חדשיכם. וזה בלא זה אי אפשר. אם אחד בחדש הוא ראש חדש הוא. ושני מוספין היו קריבין בו ביום. ואם ספק הוא. כשם שאנו רגילין לומ' בפסח בעצרת ובחג מוסף של יום ראשון בשני מחמת ספק. כך אנו צריכין לומ' מוספי של ראש השנה בשני כבראשון. ובספר הישר כת' ר''ת. מורי אבי היה מתפלל בראש השנה ושני שעירים לכפר ושני תמידין כהילכתן. האחד שעיר של ראש חדש. והשני שעיר של ראש השנה. כדמוכח ביומא ובשבועות שהרי שעירי הרגלים ושעירי ראשי חדשים אין כפרתן שוה. ופשוט הוא. אלא שטעו במקרא וקבעו בו להתפלל. ובתשובת ר''ת (לר''ס) [לר''מ] ואשר כתבתי כי היה לו לכתוב מלבד חטאת החדש. כדכת' גבי יום הכיפורים דרשה זו אינה מסירה לכאן ולכאן ואין עיניינה לכאן. אך לתינוקות של בית רבן אנו מפרשים של יום הכיפורים שניתן לכפרת ישר'. והוצרך בו מלבד להודיע שיש שתי כפרות לדבר אחד. כדאמרי' גבי עצרת אבל גבי (עצרת) [ראש השנה] ששעיר של יום כת' בו לכפר עליכם. ושל ראש חדש לי''י כת'. ואין כפרתם אלא זה לגבוה וזה להדיוט. ולמה יבטל זה את זה. אבל בשעיר יום הכיפורים ובשל עצרת הוצרך לפרש שלא יבטל זה את זה אע''פ שכפרה אחת היא. וגם בעולת התמיד שלא יבטלו משום עולות של יום. ולא זהו בכללם ליבטל בשבילם. וכו'. ומאריך בתשובה בעיניין אחר. פר''ת. ועוד ראייה לדבר בתוספתא דקתני שלשים (ושלשה) [ושנים] שעירים קריבין בכל שנה. שנים עשר לכל חדשי השנה ושעירי הרגלים כו'. אלמ' דבראש השנה קרב שעירי של ראש חודש לבד אותו של רגל. ומיהו אין מזכירין אותו להדיא שהרי זכרון אחד עולה לכאן ולכאן. כד' בפ' בכל מערבין. ומכל מקום במסכ' סופרים [פי''ט ה''ח] מצאתי ובראש השנה יאמר ביום טוב מקרא קודש הוא ובראש החדש הזה וביום ראש השנה הזה. וביום תקע שופר הזכרון הזה. ומיהו ההוא דבכל מערבין לא תקשי להא. דההיא לעניין פרשת חדש קאמ' דלא צריך. ולעולם מדכר דראש חדש במסכת סופרים. ומיהו סוף סוף הא ליתא. מדגרסי' בריש שבועות ירושלמי. ר' יעקב בר אחא בשם ר' אחא אמ'. העובר לפני התיבה ביום טוב של ראש השנה אין צריך להזכיר של ראש חדש. חד בר נש עבר קמי תיבותא ולא אידכר דירחא. וקלסוניה. ע''כ ת'. (בלוהיר) [בלותיר] רובם היו או' והשיאנו בראש השנה ויום הכיפורים. ורבינו יצחק בר' יהודה בשם רבו ר' אלעזר אומר אותו כל ימיו. וכן היו נוהגין (במיצצא) [במגאנצא] ור' משולם בר' משה שאל את פי אריות יושבי ירושלים עיר הקדש והשיבו. שאו' והשיאנו. ומביאין ראייה לדבריהם ממסכת ברכות ירושלמי בפ' הרואה. והגאון ר' יצחק הלוי ביטלו בגרמייזא. מפני שרוצה לומר את ברכת מועדיך. וברכת מועדים לא כתיבא אלא אשלש רגלים. דכת' שלש פעמים בשנה יראה (דברים ט''ז) וגו' וכת' בתריה איש כמתנת ידו כברכת י''י אלהיך אשר נתן לך. וראש השנה לאו מן הזמנים הוא. 
דהא לא (חתמינו) [חתמינן] מקדש ישר' והזמנים. ת'. ואני אומ' דודאי מן הזמנים הוא. ומועד אקרי. וראייה ממסכת סוטה [מ''א ע''א] דאמרי' בפ' ואילו נאמרין גמרא פרשת המלך. ואי כתב רחמנא במועד הוה אמינא מראש השנה פרש''י שכולן נקראו מועד. כדכת' אלה מועדי י''י (ויקרא כ''ג). וקא חשיב נמי ראש השנה. יצחק בר' דורבלו. ולי נר' ראייה מפ' אילו מגלחין דפסקינן הילכת' כר''ג דאמ' ראש השנה יום הכיפורים כרגלים. מאי טעמ' הוקשו כל המועדים זה לזה. (אב''ו) [אבן]. [מחזור ויטרי סימן שכ''א].
------
וזו היא תפילת ערבית שחרית ומנחה. י''י שפתי תפתח ופי יגיד תהיליתך. כי שם י''י אקרא הבו גודל לאלהינו. ברוך אתה י''י אלהינו ואלהי אבותינו אלהי אברהם אלהי יצחק ואלהי יעקב האל הגדול הגיבור והנורא אל עליון גומל חסדים טובים וקונה הכל וזוכר חסדי אבות ומביא גואל לבני בניהם למען שמו באהבה. זכרינו לחיים מלך חפץ בחיים. וכותבינו בספר חיים טובים למענך אלהים חיים מלך עוזר ומושיע ומגן. ב''א י''י מגן אברהם. אתה גיבור לעולם י''י מחייה מתים אתה רב להושיע. מכלכל חיים בחסד מחייה מתים ברחמים רבים סומך נופלים רופא חולם מתיר אסורים ומקיים אמונתו לישיני עפר. מי כמוך בעל גבורות ומי דומה לך מלך מימית ומחייה ומצמיח לנו ישועה. מי כמוך אב הרחמים. זוכר יצוריו לחיים ברחמים. ונאמן אתה להחיות מתים ב''א י''י מחייה המתים אתה קדוש ושמך קדוש וקדושים בכל יום יהללוך סלה.
ובכן תן פחדך י''י אלהינו על כל מעשיך ואימתך על כל מה שבראת. ויראוך כל המעשים וישתחוו לפניך כל הברואים ויעשו כלם אגודה אחת לעשות רצונך בלבב שלם. כמה שידענו י''י אלהינו שהשלטון לפניך עז בידך וגבורה בימינך, ושמך נורא על כל מה שבראת. ובכן תן כבוד י''י לעמך תהילך ליריאך ותקוה לדורשיך. ופתחון פה למייחלים לך שמחה לארצך וששון לעירך וצמיחת קרן לדוד עבדך ועריכת נר לבן ישי משיחיך במהרה בימינו. ואז צדיקים יראו וישמחו וישרים יעלוזו וחסידים ברינה יגילו ועולתה תקפוץ פיה כי כל הרשעה כולה כעשן תכלה כי תעביר ממשלת זדון מן הארץ. ותמלוך אתה הוא י''י אלהינו מהרה על כל מעשיך בהר ציון משכן כבודך ובירושלים עיר קדשך. ככת' בדברי קדשך על ידי דוד משיח צדקך ימלך י''י לעולם אלהיך ציון לדר ודר הללויה. (תהלים קמ''ו) קדוש אתה ונורא שמך ואין אלוה מבלעדיך. ונאמר ויגבה י''י צבאות במשפט והאל הקדוש נקדש בצדקה. ב''א י''י המלך הקדוש. אתה בחרתנו מכל העמים אהבת אותנו ורצית בנו ורוממתנו מכל הלשונות וקדשתנו במצותיך. וקרבתנו מלכינו לעבודתך. ושמך הגדול והקדוש עלינו קראת. ותתן לנו י''י אלהינו באהבה את יום הכיפורים הזה למחילה ולסליחה ולכפרה ולמחול בו על כל עונותינו זכר ליציאת מצרים. אלהינו ואלהי אבותינו יעלה ויבא יגיע וירצה וישמע ויפקד ויזכר זכרונינו ופקדונינו וזכרון אבותינו וזכרון משיח בן דוד וזכרון ירושלים עיר קדשך וזכרון כל עמך בית ישר' לפניך לפליטה לטובה לחן לחסד לרחמים ולרצון ביום הכיפורי' הזה. זכרינו י''י אלהינו בו לטובה. ופוקדינו בו לטובה והושיענו בו לחיים טובים. בדבר ישועה ורחמים חוס וחנינו וחמול ורחם עלינו והושיענו ומלטינו מכל צרה ויגון כי אל מלך חנון ורחום אתה. אלהינו ואלהי אבותינו מחול לעוונותינו ביום צום הכיפורים הזה מחה והעבר פשעינו מנגד עיניך כאמור אנכי אנכי הוא מחה פשעיך למעני וחטאתיך לא אזכר. (ישעיה מ''ג) ונ' מחיתי כעב פשעיך וכענן חטאותיך שובה אלי כי גאלתיך. (שם מ''ד). ונ' כי ביום הזה יכפר עליכם לטהר אתכם מכל חטאותיכם לפני י''י תטהרו (ויקרא ט''ז) וקדשינו במצותיך. ותן חלקנו בתורתך ושבענו מטובך ושמחינו בישועתך. וטהר לבנו לעבדך באמת. כי אתה אלהים אמת ודברך מלכינו אמת וקיים לעד. ב''א י''י מלך מוחל וסולח לעוונותינו ולעוונות עמך בית ישר' מעביר אשמותינו בכל שנה ושנה מלך על כל הארץ מקדש ישר' ויום הכיפורים. ואם שבת הוא יאמר. וטהר לבינו לעובדך באמת והנחילנו י''י אלהינו באהבה ורצון שבת קדשך. כי אתה אלהים אמת. כו'. ברוך אתה י''י מלך על כו'. מקדש השבת ישר' ויום הכיפורים. רצה י''י אלהינו בעמך ישר' ובתפילתם והשב העבודה לדביר ביתך ואשי ישראל ותפילתם מהרה באהבה תקבל ברצון ותהי לרצון תמיד עבודת ישר' עמך ותערב לפניך עתירתנו כעולה וכקרבן אנא רחום ברחמיך הרבים השב שכינתך לציון וסדר העבודה לירושלים ואתה ברחמים תחפוץ (בנים) [בני] ותרצינו ותחזינה עינינו בשובך לציון ברחמים כמאז. ושם נעבדך ביראה כימי עולם וכשנים קדמוניות ב''א י''י שאותך לבדך ביראה נעבוד. מודים אנחנו לך שאתה הוא י''י אלהינו ואלהי אבותינו לעולם ועד צור חיינו מגן ישענו אתה הוא לדור ודור נודה לך ונספר תהילתך על חיינו המסורים בידך על נשמותי' הפקודות לך על ניסיך שבכל יום עמנו על נפלאותיך וטובותיך שבכל עת ערב ובקר וצהרים הטוב כי לא כלו רחמיך המרחם כי לא תמנו חסדיך כי מעולם קיוינו לך ועל כולם יתברך ויתרומם וישתבח שמך מלכינו לעולם ועד. אבינו מלכינו זכור רחמיך וכבוש כעסך מעלינו וכלה דבר וחרב ורעב ושבי ומשחית ומגפה מבני בריתך. וכתוב לחיים טובים כל בני בריתך. וכל החיים יודוך סלה. ב''א י''י הטוב שמך ולך נאה להודות. שים שלום טוב וברכה חן וחסד ורחמים עלינו ועל כל ישר' עמך ברכינו אבינו כולנו כאחד באור פניך כי באור פניך נתת לנו י''י אלהינו תורת חיים ואהבת חסד צדקה וברכה ורחמים וחיים ושלום. בספר חיים טובים ברכה ושלום ופרנסה טובה. נזכר ונכתב אנו וכל עמך בית ישר' לחיים טובים לברכה לשמחה ולשלום. ב''א י''י עושה השלום. וידוי.
אלהינו ואלהי אבותינו תבא לפניך תפילתינו ואל תתעלם מתחינתינו שאין אנו עזי פנים וקשה עורף בדבר הזה לומר לפניך י''י אלהינו ואלהי אבותינו צדיקים אנחנו ולא חטאנו. אבל אנחנו. חטאנו. אשמנו. בגדנו. גזלנו. דברנו דופי. העוינו. והרשענו. זדנו. חמסנו. טפלנו שקר. יעצנו רע. כזבנו. לצנו. מרדנו. ניאצנו. סררנו. עוינו. פשענו. צררנו. קישינו עורף. רשענו. שיחתנו. תעינו. תיעבנו. תעתענו. סרנו ממצותיך וממשפטיך הטובים וישר העוינו ולא שוה לנו ואתה צדיק על כל הבא עלינו כי אמת עשית ואנחנו הרשענו. מה נאמר לפניך יושב מרום ומה נספר לפניך שוכן שחקים. הלא כל הנסתרות והנגלות אתה יודע. אתה יודע רזי עולם. ותעלומות סתרי כל חי. אתה חופש כל חדרי בטן ובוחן כליות ולב אין כל דבר נעלם ממך ואין נסתר מנגד עיניך יהי רצון מלפניך י''י אלהינו ואלהי אבותינו שתסלח לנו על כל פשעינו ותמחול לנו על כל עוונותינו ותכפר לנו על כל חטאותינו. על חטא שחטאנו לפניך באונס. ועחש''ל ברצון. עחש''ל בבלי דעת. ועחש''ל בדעת ובמרמה. עחש''ל בגלוי. ועחש''ל בסתר. עחש''ל בגילוי עריות. ועחש''ל בדיבור פה. עחש''ל בהרהור הלב. ועחש''ל בועידת זנות. עחש''ל בזדון. ועחש''ל בשוגג. עחש''ל בחילול השם. ועחש''ל בחוזק יד. עחש''ל בטיפשות פה. ועחש''ל ביצר הרע. עחש''ל ביודעים. ועחש''ל בלא יודעים. סלח לנו. מחול לנו. כפר לנו. עחש''ל בכפת שחד. ועחש''ל בכחש ובכזב. עחש''ל בלשון הרע. ועחש''ל במשא ומתן. עחש''ל בנטיית גרון. ועחש''ל בסיקור עיניים. עחש''ל בנשך ובתרבית. ועחש''ל בשיח שפתים. עחש''ל בעינים רמות. ועחש''ל בעזות מצח. עחש''ל בפריקת עול. ועחש''ל בצדיית ריע. עחש''ל בקלות ראש. ועחש''ל בקשיות עורף. עחש''ל בקפיצת יד. ועחש''ל בריצת רגלים להרע. עחש''ל בשמע אוזן. ועחש''ל בתשומת יד. סלח לנו. מחל לנו. כפר לנו. עחשח''ע חטאת. עחשח''ע אשם. עחשה''ע כרת. עחשח''ע מיתה בידי שמים. עחשח''ע מלקות ארבעים. עחשח''ע מכת מרדות. עחשח''ע ארבע מיתות בית דין. סקילה שרפה הרג וחנק. על מצות עשה ועל מצות לא תעשה. את שגלויים לנו ואת שאינן גלויים לנו. את שגלויים לנו כבר אמרנו לפניך והודינו עליהם. ואת שאינן גלוים לנו לפניך גלויים וידועים כדבר שנאמר הנסתרת לי''י אלהינו והנגלת לנו ולבנינו עד עולם לעשות את כל דברי התורה הזאת (דברים כ''ט) כי אתה סולחן לישראל ומוחלן לשבטי ישורון ומבלעדיך אין לנו מלך מוחל וסולח אלא אתה. אלהי עד שלא נוצרתי איני כדאי. ועכשיו שנוצרתי כאילו לא נוצרתי. עפר אני בחיי קל וחומר במיתתי. הריני לפניך ככלי מלא בושה וכלימה. יהי רצון מלפניך י''י אלהינו ואלהי אבותינו שלא אחטא ומה שחטאתי לפניך מחוק ברחמיך הרבים אבל לא על ידי ייסורין קשים וחלאים רעים. ויהיו לרצון אמרי פי והגיון לבי לפניך י''י צורי וגואלי. עושה שלום במרומיו הוא יעשה שלום עלינו ועל כל ישראל ואמרו אמן.
ואם חל יום הכיפורים להיות בשבת לאחר סיום תפילת לחש שליח ציבור אומ' ויכולו. מגן אבות בדברו. כסדר כל שבת וחותם מקדש השבת בלבד. ואינו צריך להזכיר של יום הכיפורים. שכך אמרו אבותינו [שבת כ''ד ע''ב] אלמלא שבת אין שליח ציבור יורד לפני התיבה ערבית. ומיד יאמר פסוקים של רחמים. ולא יאמר קדיש עד אחר הסליחות.
ותוספת זו לשליח ציבור באלפא ביתא במקום שהיחיד אומ' אתה יודע רזי עולם. וכו'. אתה מבין תעלומות לב. אפס לך נגלות וגם נסתרות. באנו בדברים לרצותך בם. ברשעינו אל תפן ולא ברוע מעללינו. גשתנו ביום זה כירא וחרד. גאה כרחום למענך עשה חסד. דין אל תמתח מול עפר ואפר. דע כי אחריתנו רימה ותולעה האם שגגנו ונעלם ממנו. הלא אתה לבד מבין שגיות. ואל תחשוב לנו כועושה בזדון. וידוי שפתינו שעה בעת רצון. זה כפר לנו הודע ולא הודע. זדון ונעלם עשה ולא תעשה. חלצינו מעונש כרת ומיתה. חמול על חומר מעשה ידיך. טפשנו ברוע יצר אשר מנעורינו. טמון בקרבנו כרשת לפעמינו. יוצרינו ועושינו יודע יצרינו. יהמו רחמיך עלינו ואל תשחיתנו. כי מלפניך מי יסתר. כל גלוי לך כאור וצהרים. לבית דין הורית ארבע מיתות. למענך עשה ומהם חלצינו. מאז יצרתנו חקרתנו ותדע. מעשינו כי המה עמל ואון. נצור נפשינו כי בידך כל נפש. נא תייקר לך נפש. ממעני לך נפש. סקילה שריפה הרג וחנק. סודם גילית ליודעי אמיתך. על כל פשעינו אלוה כפר לנו. על ידוע לנו ועל נעלם ממנו. פשעינו הודינו לך חוקר לב. פדינו מחט ניקינו מעון. צור אל תפן באנוש חציר. צדקה עשה עמנו כעשית עם כל חי. קידמנו בנשף קירבנו בשווע. קרבינו אליך קשוב קריאתנו. רשענו אל תפן רחמינו ונצטדקה. רחמיך יבואונו רחום וחנון. שמך מעולם עובר על פשע. שוועתינו תאזין בעומדינו לפניך בתפילה. תעבור על פשע. לעם שבי פשע. תמחה אשמותינו מנגד עיניך. יהי רצון מלפניך י''י אלהינו ואלהי אבותינו שתסלח לנו על כל פשעינו. ותמחול לנו על כל עוונותינו ותכפר לנו על כל חטאותינו. על חטא. על חטאים. כסדורין למעלה.
שחרית שליח ציבור עומד לפני התיבה ואומ' נשמת. קדיש עד דאמירן. ברכו. המאיר לארץ ולדרים עליה. ומתפללין בלחש. כמו שהתפללו ערבית. ושליח ציבור אומ' וידוי באמצע תפילה כשמגיע לפני י''י תטהרו. מתחיל בסליחות. לכשיסיים סליחות ופסוקיהן אומ' וידוי. תבא לפניך תפילתנו. אתה מבין. על חטא. עד כל דברי התורה הזאת. ודוד עבדך כו'. וקדשינו. רצה ומודים. ברכת כהנים. ושים שלום. אבינו מלכינו. קדיש שלם כו'. [מחזור ויטרי סימנים שנ''א—שנ''ב].
------
ומוציא שתי תורות. באחת קורין ששה בסדר אחרי מות. שהוא סדר עבודת היום. עד. כאשר צוה י''י את משה. ובשנייה. קורא המפטיר בסדר פנחס. ובעשור לחודש. ת'. ותמיהני שבפני הבית היו קורין אחרי מות. ואך בעשור. ובעשור על פה. ת'. ומפטיר בישעיה (נז) ואמר סלו. עד להחיות רוח שפלים. שמקבל וגוזר חיים לשבים. ומלמדת תשובה. הכזה יהיה צום. הלא זה צום אבחרהו. (ישעיה נ''ח). והמפטיר בנביא אל יחתום מלך מוחל וסולח. כי מה טיבה של מחילה אצל ספר תורה ונביא אלא יאמר כנוהג בקידוש ובכל מקום. ודברך אמת וקיים לעד. וחותם מלך על כל הארץ מקדש ישר' ויום הכיפורים. ואם שבת הוא יאמר מקדש השבת וכו'. ת'. וכן במנחה אעפ''י שאילמלא יום הכיפורי'. אין נביא במנחה בשבת. ת'. מידי דהוה אשל חנוכה במוספי' דפסקי' בשבת הילכתא בבמה מדליקין. [שבת כ''ד ע''ב] הילכת' כר' יהושע בן לוי דא' צריך להזכיר של שבת בנעילה. כללא דמילתא בכולהו יום הוא שנתחייב בארבע תפילות. וברכה ששית כך הוא אומרה. על התורה ועל העבודה ועל הנביאים ועל יום הכיפורים הזה שנתת לנו י''י אלהינו לקדושה ולמנוחה לכבוד ולתפארת. על הכל י''י אלהינו אנו מודים ומברכים אותך. ויתברך שמך בפה כל חי תמיד לעולם ועד. כי אתה אלהים אמת ודברך מלכינו אמת וקיים לעד. ברוך אתה י''י מלך על כל הארץ מקדש ישר' ויום הכיפורים. ואם שבת הוא יאמר מקדש השבת ישר' ויום הכיפורים. ופוסקין צדקה ברבים על החיים ועל המתים. אין פוסקין צדקה למתים בכל ארץ אשכנז רק היום לבדו. ת'. ומה שפוסקין צדקה ביום הכיפורים על המתים לפי שהוא יום כפרה וסליחה ומחילה וכפרה היא להם. שכך שנינו בפסיקתא שמא יאמר אדם כיון שמת אדם אין לו תקנה בצדקה. ת''ל כפר לעמך ישר'. כיון שמבקשין עליו רחמים זורקין אותו מגהינם לגן עדן כחץ מן הקשת. ושנינו בסיפרי. כפר לעמך ישר'. מלמד שהמתים צריכין כפרה. ואחר יפסקו על החיים לפי שאין תענית בלא צדקה. כדאמרי' בתענית. וכל מי שמתענה ואינו עושה צדקה כאילו מקריב עולה בלא מנחה וזבח בלא נסכים. ת'. ואין אומרי' יקום פורקן אם לא חל להיות בשבת. אלא לאחר שפסקו צדקה פותחין בתהילה. [מחזור ויטרי סימנים שנ''ב—שנ''ג].
------
ומחזירין התורות למקומן. ועומדין למוסף ומתפללין כמו בערבית. עד זכר ליציאת מצרים. מפני חטאינו גלינו מארצינו ונתרחקנו מעל אדמתינו. ואין אנו יכולים לעשות חובותינו בבית בחירתך בנוה הדרך בבית הגדול והקדוש שנקרא שמך עליו מפני היד שנשתלחה במקדשך. יהי רצון מלפניך י''י אלהינו ואלהי אבותינו מלך רחמן שתשוב ותרחם עלינו ועל מקדשך ברחמיך הרבים ותבנהו מהרה. ותגדל כבודו. ותבנה עירך. ותחדש את היכלך. ותכונן את מקדשך. ותכנס גליות ישר' לתוכו. ותמלוך עליהם מהרה בהדרך בשבחך בתפארתך בבית בחירתך. אבינו מלכינו גלה כבוד מלכותך עלינו מהרה והופע והנשא עלינו לעיני כל חי וקרב פזורינו מבין הגויים ונפוצותינו כנס מירכתי ארץ והביאנו לציון עירך ברינה ולירושלם בית מקדשך בשמחת עולם. אנא י''י אלהינו ושם נעשה לפניך את קורבנות חובותינו תמידי כסדרן ומוספין כהילכתן. את מוסף יום הכיפורים הזה נעשה ונקריב לפניך באהבה כמצות רצונך כמו שכתבת עלינו בתורתך על ידי משה עבדך מפי כבודך כאמור. ובעשור לחדש השביעי הזה מקרא קדש יהיה לכם ועניתם את נפשתיכם כל מלאכה לא תעשו (במדבר כ''ט). והקרבתם עלה [לה'] ריח ניחח פר בן בקר אחד איל כבשים בני שנה תמימם יהיו לכם. ומנחתם ונסכיהם כמדובר שלשה עשרונים לפר ושני עשרונים לאיל ועשרון לכבש ויין כנסכו ושעיר לכפר ושני תמידין כהילכתן. אלהינו ואלהי אבותינו מחול לעוונותינו ביום הכיפורים הזה. כו'. עד עושה השלום. ולאחר תפילתו יאמר וידוי. תבא לפניך. על חטא. ועל חטאים. כמו שסדורין למעלה. עד צורי וגואלי. ושליח ציבור כשיגיע לואז צדיקים יאמר ויאתיו. עד המלך הקדוש. אתה בחרתנו. מפני חטאינו. מחול לעוונותינו. עד תטהרו. עלינו לשבח. היה עם פיפיות. אוחילה לאל. אתן תהילה. אתה כוננת. או אמת יהגה חכי. או איזה מקום בינה. או שמור לבי מענה. סליחות וידוי. עד התורה הזאת. וקדשינו רצה. כו'. ואין אומרי' כאן אבינו מלכינו. אלא ליוצר ומנחה כדרך שאר ימים של תשובה. [מחזור ויטרי סימן שנ''ד].
------
ותכף לחתימה שלאחר המוסף מיד מוציאין ספר תורה וקורין בעריות כדי שישמעו כריתות של עריות ויתפרשו מהן ת'. אותו שעבירות של עריות בידו. לפי שעריות היא עבירה המצוייה שנפשו של אדם מתאוה להם ומחמדתם. או שמא עשה שום חט ויחזור בתשובה. כדאמ' בפ' בתרא דיומא ובפ''ק דשבועות. [י''ג ע''ב] חומר ביום הכיפורים מבשעיר. דאילו יום הכיפורים מכפר עד שתחשך. ועוד שאנו מחננים לפני הבורא. שכשם שהזהירנו על העריות שאמ' ערות אשה ובתה לא תגלה. כמו כך אנו מבקשין שלא יגלה ערוותינו מחטאותינו ומעוונותינו וישליך במצולות ים כל חטאותינו. וביומא פ' שני שעירי אמרי' [ס''ז ע''ב] דבר אחר. גזירה. אני י''י אני י''י גזרתים שאין לך רשות להרהר בהם. ת''ל אני י''י בסוף הפרשה גבי עריות. ולפיכך אומ' פרשה עריות במנחת כיפור. שדומה לעניין. כמו עריות שאסרתי לכם שאין להרהר אחר העניין. כך שעיר המשתלח אין להרהר עליו. כך מצאתי בסדר לותיר. ת'. וקורין ג' מן כמעשה ארץ מצרים עד סוף הסדר. והשלישי מפטיר ביונה. משום תשובת אנשי נינוה. והמפטיר בנביא במנחה חייב לברך שש כמו שבירך ליוצר. ת'. ומסיים מקדש ישר' ויום הכיפורים. ואם שבת הוא יאמר מקדש השבת ישר' כו'. ואעפ''י שאלמלא יום הכיפורים אין נביא במנחה בשבת ת'. ואחר כך מיד עומדין להתפלל מנחה. ואין אומ' אשרי וסדר קדושה ובא לציון עכשיו עד לאחר המנחה. כדי להפסיק בין מנחה לנעילה. שבעלילה זו אתה מתחיל בנעילה. כך נמצא בתשובות בשר על גבי גחלים. ממנהג שתי ישיבות. ואל תשיבנו שבת שהרי בשאר שבתות שאדם בא מביתו ועומד לספר תורה במנחה תיקנו לה תהילה לדוד. וסדר קדושה. אבל כאן שיורד ממוסף אוחז מיד ספר תורה ודיו. וכהפלגת מוסף מיוצר. כך הפלגת מנחה מן מוסף. אמנם בנעילה שאין לה הפסק פותחין בתהילה. ובא לציון. [מחזור ויטרי סימן שנ''ה].
------
למנחה אחד יחיד ואחד ציבור מתפללין כמו ליוצר. ושליח ציבור אומ' לאחר עושה השלום אבינו מלכינו. ויש אומרים שאומרי' ברכת כהנים במנחת של יום הכיפורים. ולא היא. דאמ' רב נחמן הלכה כר' יוסי. דאמ' [תענית כ''ו ע''ב] מנחה אין בה נשיאות כפים. נעילה יש בה נשיאות כפים. מאי טעמ' מנחה דאיתא כל יומי. ושכיחא בה שכרות גזיר' מנח' דהשתא אטו מנחה דשאר יומי. אבל נעילה דליתיה בכל יומי. כיון דלא שכיח' בכל יומי לא גזרי' ביה. ומסקינן התם בפ' בג' פרקי' בתענית אלא האידנא מאי טעמ' פרסי כהני ידייהן במנחתא דתעניתא. ומשנינן כיון דסמוך לשקיעת החמה קא פרסי משום אפושי ברחמי ונגהי עד נעילה. כתפילת נעילה דמיא. הכי מסקנא דתלמודא והכי מורין בי מדרשא. גם בתשובות הגאונים כן. ובשאלתות דרב אחא בפרשת נשא. אמר הלכה כר' יוסי דבנעילה סלקין. במנחה לא סלקין. והאידנא דקא סלקין במנחה. כיון דנגהין ברחמי עד זמן נעילת שערים כיומא דכיפורי הויא לה כתפילת נעילה ולא מיחלפא. תכף לחתימה שלאחר מנחה. מיד אומ' אשרי. ובא לציון. סדר קדשה. ועומדין להתפלל תפילת נעילה. ומתפללין כמו ליוצר. אלא שבמקום כתיבה יאמר חתימה. מי כמוך אב הרחמים זוכר יצוריו. אין צריך לומ' חותם יצוריו. שהרי אין כת' כאן כתיבה. אלא כמו זכרינו. לאחר עושה השלום יאמר וידוי. תבא לפניך תפילתנו. עד והנגלות אתה יודע. ובמקום אתה יודע רזי עולם. יאמר אתה נותן. ת'. פלוגתא היא בנעילת שערים בסוף יומא. [פ''ז ע''ב] דרב אמ' צלות' יתירתא. ושמואל אמ' מה אנו. עולא בר רב נחית קמיה דרבא פתח באתה בחרתנו. בצלותא יתירתא כרב. וסיים במה אנו. כשמואל. ושבחיה רבא. ואנן בהכי קיימינן. כדי לצאת ידי שניהן. ונהי דשליח ציבור חתים מקדש ישר' ויום הכיפורים כבשאר צלותי משום דאומרה באמצע תפילה מיהו יחיד האומרה אחר תפילתו חותם בה בוידוי האל הסולחן. מגו דגמרא דוידויא הוא. דהא ר' מאיר הוא דאמ' בנעילה. מתפלל אדם שבע ומתודה. וחותם בוידוי. ורבנן לא פליגי עליה. אלא אם בא לחתום בוידוי חותם. וכן פי' הקונטרס בסוף יומא. דר' מאיר ורבנן אנעילה קיימי. והרי תפילת ערבית דקיימ' לן רשות היא. ומצלינן לה כי חובה חתימת וידוי נמי לא גרעה הכא בין למר. ובין למר. דבר נאה ומתקבל. ולכך תמצאנה במחזורים ישנים ואשר לא ידעו מחקוה מבלי דעת. תם ת'. [מחזור ויטרי סימן שנ''ה].
------
אתה נותן יד לפושעים וימינך פרוסה לקבל שבים. ותלמדינו י''י אלהינו להתודות לפניך על כל עונותינו למען נחדל מעושק ידינו ותקבלינו בתשובה שלימה לפניך כאישים וכניחוחים בעבור דברי פיך ובעבור אמרתך כי אין קץ לאישי חובותינו ואין מספר לניחוחי אשמתינו. ואתה יודע שאחריתנו רימה ותולעה לפניך לפיכך הרבית סליחותינו. מה אנו. מה חיינו. מה חסדינו. מה צדקינו. מה מעשינו. מה כחינו. מה גבורתינו. מה נאמר לפניך י''י אלהינו ואלהי אבינו הלא כל הגיבורים כאין לפניך ואנשי השם כלא היו. וחכמים כבלי מדע ונבונים כבלי השכל כי רוב מעשינו תוהו וימי חיינו הבל לפניך. שכך כתוב ומותר האדם מן הבהמה אין כי הכל הבל. אתה הבדלת אנוש מראש ותכירהו לעמוד לפניך. כי מי יאמר לך מה תפעל ואם יצדק מה יתן לך. ומה יתאונן אדם חי גבר על חטאיו. ותתן לנו י''י אלהינו את יום הכיפורים הזה קץ ומחילה לכל עונותינו למען נחדל מעושק ידינו ונשוב לעשות חוקי רצונך בלבב שלם. ואתה ברחמיך הרבים רחם עלינו כי לא תחפוץ בהשחתת עולם. שנ' דרשו י''י בהמצאו קראהו בהיותו קרוב (ישעיה נ''ה). ונ' יעזוב רשע דרכו ואיש און מחשבותיו וישב אל י''י וירחמהו ואל אלהינו כי ירבה לסלוח (שם) ואתה אלוה סליחות חנון ורחום. ארך אפים ורב חסד ומרבה להיטיב. רוצה אתה בתשובתן של רשעים ואי אתה חפץ במיתתן. שנ' אמר אליהם חי אני נאם י''י אלהים אם אחפץ במות הרשע כי אם בשוב רשע מדרכו וחיה. ונ' שובו מדרכיכם הרעים ולמה תמותו בית ישר' (יחזקאל ל''ג) כי לא אחפוץ במות המת נאם י''י אלהים והשיבו וחיו (שם י''ח) כי אתה סולחן לישר' ומוחלן לשבטי ישורון ואין לנו מלך מוחל וסולח אלא אתה. אלהי עד שלא נוצרתי. כו'. ושליח ציבור אומ' קדושה רבה למוסף כבודו מלא עולם. ממקומו הוא יפן. פעמים. אחד הוא אלהינו. אדיר אדירנו. ימלוך. לדור ודור. ובכן. ובכן. ואז. אתה בחרתנו. יעלה ויבא. מחול לעוונותינו. עד תטהרו. וידוי. ובמקום אתה יודע. יאמר אתה נותן. עד השיבו וחיו. וקדשינו. רצה ומודים. וחותם ברכת כהנים. עד עושה השלום. קדיש כו'. ותוקע תקיע' אחת זכר ליובל. ועונין הציבור שבע פעמים י''י הוא האלהים. ת'. [מחזור ויטרי סימן שנ''ו].
------
שמעתי שתוקעין בארץ ישר' במוצאי יום הכיפורים. קשר''ק. אחר תפילת חול. לפי שכבר הבדילו. ובגולה שלנו לא נהגו אלא תקיעה אחת לזכר בעלמא. זכר ליובל. דאמ' בראש השנה פ''ק [ח' ע''ב] מראש השנה ועד יום הכיפורים לא היו עבדים נפטרי' לבתיהן. ולא שדות חוזרות לבעליהם. הגיע יום הכיפורים. תקעו ב''ד בשופר עבדי' נפטרין לבתיהן. ושדות חוזרות לבעליהן. ובעיר קולונייא נהגו העם קשר''ק. ואו' החזן והציבור עונין י''י הוא האלהים ז' פעמים. מפני מעט עולה לו משבעה רקיעים לאחר תפילה. ולפיכך אין נכון לומ' עד אחר תפילת ערבית שיש מקומות שאומרי' אותו לאחר תפילה נעילה. ואין נכון שמלוים שכינה ויש להם עוד להתפלל. ואחר כך אומ' שמע ישראל י''י אלהינו י''י אחד. פעם אחת. ויש אומ' אותו ג' פעמים. וטעם שניהם לא שמעתי. וברוך שם כבוד מלכותו לעולם ועד. פעם אחת. ויש אומ' ג'. וי''י הוא. ושמע. וברוך. הכל יאמרו בקול רם. ונעים זמירות ישר'. ואינו כאומ' מודים מודים. שמע שמע. דכיון דכת' בקרא י''י הוא האלהים. י''י הוא האלהים. בפרשת אליהו. אין לחוש ת'. החזן אומ' והוא רחום. ברכו. תפילת ערבית. כדרך כל השנה. ומתפללין י''ח. כסדר הברכות. אלא שמבדילין בחונן הדעת. אתה חננתנו. קדיש כו'. ומבדיל על הכוס בורא מאורי האש. לאור ששבת. הם הנרות שדלקו כל היום בבית הכנסת. ולא נעשית בהם מלאכה. ואם מוצאי שבת הוא. יאמרו ויתן לך. והקטן יאמר קדיש. והולכים לבתיהם לשלום. ויתענגו לאכול בשמחה כי כבר רצה האלהים את מעשיהם. אמ' שמואל מפני מה מברכין על הנר במוצאי שבת מפני שהוא תחילת ברייתו. רב הונא בשם ר' אבהו בשם ר' יוחנן [פסחים נ''ד ע''א] אף במוצאי יום הכיפורים מברכין עליו מפני ששבת כל אותו היום. בבראשית רה פ''ו. [מחזור ויטרי סימן שנ''ו].
------
טעם בשמים במוצאי שבת משום נשמה יתירה שחסרה ויהיו למשיב נפש. וביום הכיפורים ליכא ייתור נשמה לפיכך אין מברכין על הבשמים במוצאי יום הכיפורים. ומפי הרב ר' יעקב ז''ל נאמר לי דטעם בשמים במוצאי שבת משום דבשבת שובת אור של גהינם ואינו מסריח. ולמוצאי שבת חוזר ושורף ומסריח. לכך מריח בבשמים להפיג ריח רע. ובשבת שובת אור של גהינם. אבל ביום הכיפורים לא מצינו. ת'. [מחזור ויטרי סימן שמ''ה].
------
ואסור להבדיל במוצאי יום הכיפורים בורא מאורי האש אלא באור ששבת. ואם לא נמצא אור ששבת והביאו מן אור שלא שבת. הדליקה ראשונה אסורה. שנייה מותרת. ויום כיפור שיבא בשבת מפסיק מבערב ואין צריך לקדש. לפי שלא קדש היום עדיין. וצריך לפסוק מבעוד יום מאכילה ושתייה. והיאך מקדש בחול. אין מקדש בחול אלא מי שהוא במקום אחד בערב שבת שיש בו יין ויודע שלא יהיה לו יין בשבת. יקדש מבעוד יום באותו יין שימצא וישתה. ולאחר כן אסור בעשיית מלאכה לפי שקיבל עליו את השבת. אבל בהבדלה אינו מבדיל עד שיצא שבת. ואם אין לו יין או' המוציא לחם. ואינו אוכל. ומבדיל. ובקידוש אם אין לו יין בערב שבת. יעשה קידוש על הפת. כיצד. רוחץ ידיו על שולחנו. ואומ' ויכולו. ובמקום בורא פרי הגפן יאמר המוציא. ואו' אשר קדשנו כו'. עד מקדש השבת. וכן בכל המועדות. כך נמצא בהלכות רב יהודאי גאון. [מחזור ויטרי סימן שמ''ו].
------
ובפרקי דר' אליעזר שנינו. כשרואה סמאל הרשע שלא מצא עון בישר' ביום הכיפורים. אומ' לפני הק' רבון העולמים יש עם אחד בארץ שדומין למלאכי השרת שבשמים מה מלאכי השרת יחיפי רגלים. כך ישר' יחיפי רגלים. מה המלאכים קופצים ועומדים. אף ישראל עומדי' על רגליהן. מה מלאכי השרת אין בפיהם אכילה ושתייה. אף ישר' כן. מה מלאכי השרת נקיים מכל חטא. אף ישראל כן. מה מלאכי השרת שלום ביניהם. אף ישר' כן. והק' שומע עדותם של ישראל מפי קטיגור שלהם. ומכפר על כל עוונותיהם של ישראל. שנ' וכפר את מקדש הקדש. וגו'. ועל כל עם הקהל יכפר (ויקרא ט''ז). [מחזור ויטרי סימן שמ''ו].
------
שמעתי על הגאונים ר' יהודה בר ברוך. ור' יצחק בר יהודה זכרונם לברכה. שהיו מתענין ממחרת יום הכיפורים. ובניהן ותלמידיהן עדיין נוהגין כן. וראיה לדבר. מההיא דרבא [ר''ה כ''א ע''א] דהוה יתיב תרי יומי בתעניתא. ואשתכח כוותיה. ושאין מתענין אומרי'. דרבא לא הוה אכיל מערב יום הכיפורים עד מוצאי יום שני. שני לילות ושני ימים. ואם איפשר לעשות כן יפה לעשות. אבל למה אוכלין המתענין מוצאי יום הכיפורים בלילה עד מוצאי יום שני הלא לדבריהן יום הכיפורים הוא ואכילתו בכרת. והמתענין שומרים עצמן מכל מלאכות שיש בהן כרת. שמעתי שתוקעין בארץ ישר' מוצאי יום הכיפורים. קשר''ק. ולאחר כל התפילה כשיוצאין מבית הכנסת לפי שכבר הבדילו. ובגולה שלנו לא נהגו אלא תקיעה אחת לזכר בעלמא. זכר ליובל. לבד שבעיר קולונייא נהגו גם קשר''ק. נשאול נשאל מאת גור אריה. מפני מה תוקעים מוצאי יום הכיפורים קודם שיתפללו שמונה עשרה ויאמרו הבדלה בחונן הדעת. והשיב. תקיעת שופר חכמה ואינה מלאכה. ואינו אסור לתקוע בשבת אלא משום דלא ליתי לטלטולי ברשות הרבים לילך אצל בקי ללמוד אצלו סדר תקיעות. והוצאה מרשות היחיד לרשות הרבים מלאכה גמורה היא. אבל בתקיעה אחת מוצאי יום הכיפורים ליכא למיחש להכי. משום דבחדא תקיעה לא צריך למיזל אבקי. ועוד שהרי כבר תקע בראש השנה אתמול. וזכור הוא בבקיאות התקיעות יפה. והשופר מראש השנה בבית הכנסת הוא עומד. ואינו צריך להביאו ממקום אחר לשם. [מחזור ויטרי סימן שמ''ה].
------
ובמוצאי של יוה''כ מתפלל אדם שמונה עשרה שלימות כר' חנניה בן גמליאל שאמר משום אבותיו מתפלל י''ח שלימות מפני שצריכין לומר הבדלה בחונן הדעת. ובסדר תפילות לא הוזכר כל נדרי כלל אלא כך כתוב שם, ערב יום הכיפורים במנחה אומר ש''ץ הוידוי כדי להוציא רבים ידי חובתן ואומר אבינו מלכינו ובתפלת ערבית עומד ש''ץ ומברך שהחיינו ופוטר את הרבים ואם יש שרוצין לברך קודם הרשות בידן. ונ''ל שהם לא היו אומרים אותו. ומצאתי נמי בסדרו שהמתפלל במנחה מברך כל הברכות כולן כדרך שמברך (בשהחיינו) [בשחרית] ואין שינוי בין שחרית למנחה. ואומרים אבינו מלכינו שחרית מנחה ונעילה אבל במוסף אין אומרים א''מ. וגם אומרים אבינו מלכינו לערב שבת ושבת שבין ר''ה ליוהכ''פ. ובמוצי''כ לאחר נעילה תוקעין קשר''ק. ואומרים והוא רחום וברכו ומבדילין ומברכין על האור. אתה מבין תעלומות לב, בו יסד הפיוט סקילה שריפה הרג וחנק סודם גלית ליודעי אמיתך, פירוש סודם גלית זהו שאחז''ל [כתובות ל'] אע''פ שבטלו ארבע מיתות ב''ד [דין] ארבע מיתות לא בטלו ומי שנתחייב סקילה נופל מן הגג או חיה דורסתו וכו', וזהו שיסד על כל פשעינו שאנו חייבין עליהם דיני ארבע מיתות אלוקי כפר לנו. [ראב''ן].
------
ומצוה מערב יום הכפורים ליטול שערו וצפרניו ולשמח כאדם שזכה בדין שמהדר עצמו ומתקן. ולמחר לובשין לבנים דרך שמחה. כדאמ' בדברים רבה כי מי גוי א''ר ברכיה אין אמה עושה כיוצא בזה. אמה אחרת בעת דין ומלחמה מגדלת שער ומגדלת צפרנים לפי שאינה יודעת אם נוצחת אם לאו. אבל ישראל יש להם יום הכפורים ולובשת לבנים ומתעטפים לבנים שיודעים שהם נוצחים ולכך הם עושים סעודה גדולה ביום הכפורים. דתניא כל האוכל ושותה בתשעה בו וכו' לא מיירי אלא שלא יתענה אבל מצינו בפסיקת' שישראל אומרים ביום הכפורים אנו לובשים לבנים כחיים והולכים יחפים כמתים ואין אנו יודעים אם אנו מן המתים או מן החיים עד שיכפר להם הכל. אלקינו ואלקי אבותינו מחול לעונותינו. מחילה לשון חכמים הוא. וא' בספרי [האזינו שי''ט] ותשכח אל מחולליך, האל המוחל לך על כל עונותיך. ועוד דריש בפרקי דר' אליעזר [פי''ח] כל שומר שבת מחללו מוחל לו על כל פשעיו. ועוד דריש [תנחומא תרומה י'] בגימטריא של מזבח מחילה זכות ברכה חיים. וכן עצי שטים שלום טובה ישועה מחילה. וכן בתנחו' [במדבר י''א] או' אומות העולם לישראל שובי שובי השולמית, הדבק עמנו, וישראל או' מה תחזו בשולמית, שמא כמחולת המחנים, שאנו חוטאים והוא מוחל לנו. מחה, ע''ש ומחיתי כעב פשעיך. והעבר, ע''ש עובר על פשע. מנגד עיניך ע''ש אם יסתרו מנגד עיני. כי אתה סולחן לישראל, ע''ש כי אתה יי' טוב וסלח. ומוחלן לשבטי ישורון [לקח לשון שבטי לרמז העליה לרגל לירושלם להתכפר ולהתפלל, ע''ש ששם עלו שבטים שבטי יה עדות לישראל להודות לשם יי', ר''ל שמן השבטים יש לנו ללמוד שיש לנו לבקש מחילה להודות לשם יי', להתכפר בגלותינו, ועדות גדולה הוא ענין עשרת השבטים שהיו מניחין ביתם ובאין מרחוק לירושלם להתכפר בקרבנותיהם. כל שכן אנחנו שאין אנו זזין ממקומנו שיש לנו להודות לשם יי' ולבקש מחילה וסליחה. ולקח לשון ישורון לרמז שאין אחר מוחל מחילה גמורה כאל ישורון, ע''ש אין כאל ישורון. על כן בא המתפלל לפרש יותר ואמ' ומבלעדיך אין לנו מלך מוחל וסולח וזהו אין כאל ישורון. ושניהם נכתבו יחד, ויהי בישורון מלך וגו' יחד שבטי ישראל. בא''י מלך מוחל וסולח לעונותינו ולעונות עמך ישראל ומעביר אשמתינו בכל שנה ושנה וכו'. לשון זה כתוב בפסיק' [רבתי מ''ו ב'] ביום הכפורים בא השטן ומקטרג והב''ה נוטל קנה של מאזנים ומעיין העונות כנגד הזכיות והם נשקלים אלו כנגד אלו, נמצאו מעויינות והשטן הולך לבקש עונות ליתן בכף ולהכריע, ועד שהשטן מבקש עונות והקב''ה נוטל מן העונות שבכף ומטמינם תחת פרפירא שלו והשטן בא ואינו מוצא שם עון, שנא' יבוקש עון בית ישראל ואיננו, ועל זה אמ' דוד אשרי נשוי פשע כסוי חטאה, והוא מנשי חובנן קדמו שהוא סולח עונותינו בכל שנה ושנה. וזהו שאנו אומ' ומעביר אשמתינו בכל שנה ושנה, ואין או' אשמותינו, לפי שאינו מעביר כי אם אשמה אחת כדא' ר' יוסי בר' חנינא [ירושלמי פאה פ''א ה''א] נושא עונות אין כתיב כאן אלא נושא עון שחוטף אחד מן העבירות והזכיות מכריעין.
ודוי. כבר פירשנו למעלה ודוי קטן שמפרש במדרש תלים, אבל אנו מאריכין ואו' אלקינו ואלקי אבותינו, מזכיר זכות אבות ע''ש אלקי אברהם יצחק ויעקב. תבא לפניך תפלתינו ואל תתעלם מתחנתינו שאנו עזי פנים. ע''ש העז איש רשע בפניו. וקשה עורף, ע''ש כי עם קשה עורף הוא. יש מפרשים שאנו עזי פנים, ר''ל אל תתעלם מתחנתינו אע''פ שאנו עזי פנים וקשי עורף, כדא' במדרש תלים ליי' אלקינו הרחמים והסליחות כי מרדנו בו, היה לו לומ' כי שמרנו את תורתו אלא ר''ל אע''פ שמרדנו בו, וכן פירשנו בשמנה עשרה שאומ' סלח לנו אבינו כי חטאנו. ויש מפרשים שאנו עזי פנים וקשי עורף ולכך אנו חזקים באמונתך, שלא להניחה בעבור צרות הגלות, על כן אל תתעלם מתחי', כי שבח הוא לישראל להיותם עזים וקשי עורף כי על כן יש להם כח לסבול ייסורין גדולים כשאומות העולם גוזרין שמד עליהם, ואינם מניחים אלקים חיים בכך, כדאמ' בשמות רבה [מ''ב ט'] שלשה חצופים הם כלב בחיות תרנגול בעופות וישראל באומות, א''ר אמי את סבור שהיא לגנאי ואינו אלא שבחן, א''ר יהודאי עד עכשיו קורין לישראל שבחוצה לארץ האומה של קשי עורף, פי' כך אומרי' לישראל שבחוצה לארץ האומה של קשי עורף, פי' כך אומרי' לישראל בכל יום אתם סובלים ייסורין גדולים, וכמה דורות אתם מצפים משי(ת)חכם שיבא ואינכם מתחרטים כמה, נכר שאתם מזרעם של קשי עורף כי גם אתם קשה עורף כמותם. ויש או' שאין אנו עזי פנים וקשי עורף ואיך נאמר צדיקים אנחנו ולא חטאנו. ע''ש ועתה מה נאמר לפניך אחרי זאת כי עזבנו תורתך. ולגירסא ראשונה שאו' שאנו עזי פנים וכו' ר''ל ואיך נאמר צדיקים אנחנו וכו' כלומ' נוכל לומ' שאנו קיימים באמונתם מחמות עזות פנינו שלא לעבוד לאל אחר, אבל מכל מקום איך נוכל לומר שאנחנו צדיקים, כלומ' מקיימי מצותיך, והלא אנחנו עושים כל היום עבירות, אבל אנחנו חטאנו, ודאי הוא כי חטאנו. [אע''פ שחבר הוידוי מן האלפא ביתא אומ' תחלה חטאנו קודם לשאר וידויים, כדאמרי' בתנחומ' [חוקת י''ט] ויבא העם אל משה ויאמרו חטאנו, כיון שאמרו חטאנו מיד נתרצה להם. ואמ' במקום אחר [שם בלק י'] שכל מי שחטא ואמר חטאתי אין רשות למלאך ליגע בו. יש מפרשים אבל כמשמעו, אלא חטאנו. ויש מפרשים כמו אבל אשמים אנחנו, פי' באמת חטאנו. אנחנו ואבותינו, ע''ש ומתודה על חטאת בני ישראל אשר חטאנו לך ואני ובית אבי חטאנו, ע''ש והתודו על חטאתיהם ועונות אבותיהם, ועוד כתו' כי ליי' חטאנו אנחנו ואבותינו.
רוב העולם או' דרך האלפא ביתא על שחורבן ביתינו נכתב באלפא ביתא, לפי שחטאנו בבנין כ''ב אותיות והבית נחרב בעונותינו, וסגנון הוא כמו שאו' התלמוד [סנהדרין ק''ח ע''א]. חטאו ברבה, פי' ברבה רעת האדם ולקו ברבה, פירו' במבול, דכתי' תהום רבה, והרבה יש כיוצא בהם. וכלם על שם הפסוקים. חטאנו, כת' ואני ובית אבי חטאנו. אשמנו, ואשמותינו גדלה עד לשמים. בגדנו, כי בגדנו בך, וכתו' מבוגדה יהודה. גזלנו, גזול גזל אח. דברנו דופי, כי דברנו ביי' ובך העוינו והרשענו, שניהם יחד בעזרא. זדנו, גם מזדים חשוך עבדך חמסנו, כי ראיתי חמס וריב בעיר, וכן חמסו תורתי טפלנו שקר, טפלו עלי שקר זדים, וכן הטחים טפל. יעצנו רע, אך משאתו יעצו להדיח. כזבנו, סופיה דקרא ירצו כזב בפי יברכו. לצנו, אל תתלוצצו פן יחזקו מוסריכם. שולח אני אותך אל בני ישראל המורדים אשר מרדו בי. נאצנו, וכל מנאצי לא יראוה. סררנו, דור סורר ומורה. עוינו, עוינו והרשענו, פשענו, אשר חטאו לי ואשר פשעו בי. צררנו, לא מצאתיו כן גבי ישראל, אך לשון כפל אך, והאבדת כל צוררי נפשי כי אני עבדך, ומדבר נמי על רשעי ישראל שהיו מתגרים בו. קשינו עורף, קשה עורף הוא דכתי' ויקשו ערפם. רשענו, כי לא אל חפץ רשע אתה. שחתנו, לך רד כי שחת עמך. תעינו אנשי תועי לבב הוא. תעבנו, הם המתעבים משפט. תעתענו, ויהיו מלעיבים במלאכי אלקים ובוזים דבריו ומתעתעים בנביאיו. סרנו ממצותיך וממשפטיך הטובים, ע''ש ולא שמעו במצותיך ובמשפטיך חטאו בם אשר יעשה האדם וחיה בהם. זהו לשון טובים, ולא שוה לנו, כלומ' לא עלתה בידינו והצלחה באותו מרד, ע''ש חטאתי וישר העויתי ולא שוה לי, והיינו דכתו' אחר שאמר וחיה בהם ותתנם ביד עמי הארצות. ואתה צדיק על כל הבא עלינו כי אמת עשית ואנחנו הרשענו, פסוק שלם הוא.
מה נאמר לפניך, ע''ש מה נאמר לפניך אחרי זאת, ואמר, כי עזבנו מצותיך. יושב מרום, כתו' שוכן מרום, ואמר' יושב ע''ש ישבת לכסא שופט צדק, רמז שיעשה לו צדק במשפטו שהוא יושב על כסאו היום לדין. ועל כן עיניך משוטטות בכל ע''ש כי רם יי' ושפל יראה. ואמ' עד מרום, להזכיר כמו כן שיעשה צדקה אצל משפטו, ע''ש הכתו' נשגב יי' שוכן מרום מלא ציון משפט וצדקה. ומה נספר לפניך שוכן שחקים, לפי שהניח שוכן שנכתב אצל מרום חזר ואמרו אצל שחקים. והזכיר שחקים לפי שחטאנו ואין לנו פדיון אלא בצדקה, כדכתי' ציון במשפט תפדה ושביה בצדקה ולכך אמ' שחקים, לפי דכתי' ושחקים יזלו צדק. ולכך מה נספר גבי שחקים ע''ש מי יספר שחקים בחכמה, כי בספור יש חכמה יתרה משאר אמירות, והעד הגדול בספר וספר וספור. והעיקר נראה דאמ' מרום על שם המשפט כמו שהבאתי, וגם כתו' מרום משפטיך מנגדו, וכמו כן אמ' שחקים מטעם דכתי' ועזו בשחקים, ועוזו הוא משפט, כדכתי' ועוד מלך משפט אהב, ועוד כתו' ברקיע עוזו, וכתי' התרקיע בשחקים, ועוז הוא משפט, כמו שפירשנו. ולכך אמ' מיד הלא הנסתרות והנגלות אתה יודע, ואם כן מה נאמר ומה נספר לפניך למשפט כשאתה במרום ובשחקים ודן את הכל, הלא הנסתרות והנגלות אתה יודע, ע''ש הנסתרות ליי' אלקינו והנגלות לנו ולבנינו עד עולם, וכל שכן לאלקינו ידועים ונגלים.
אתה יודע רזי עולם. מגלה רזים. ותעלומות סתרי כל חי, ע''ש כי הוא יודע תעלומות לב. ולקח לשון סתרי כל חי לרמוז על כן יודע הכל לפי שבידו נפש כל חי, ופסוק הוא. אתה חופש כל חדרי בטן, ע''ש נר אלקים נשמת אדם חופש כל חדרי בטן. רואה כליות ולב, פסוק הוא. ואין כל דבר נעלם ממך, מן הידיעה, כיון שאתה רואה כליות ולב, זאת היא המחשבה, כי הלב חושב והכליות יועצות. ואין נסתר מנגד עיניך, אחר שאתה חופש כל חדרי בטן, והארכנו בו למעלה באתה זוכר. על חטא שחטאנו לפניך בשגגה, ע''ש נעשתה בשגגה בזדון, מלשון שקר זדים כמו מזדים במ'. בסתר, במסתרים יהרוג נקי. בגלוי, והנגלות לנו.
אלקי עד שלא נוצרתי. תפלה היא שלמה בברכות [י''ז ע''א] ליטול רשות, על כן לא פירשנוה. מה נאמר לפניך יושב מרום, פירשנוה למעלה. כי עונותינו רבו מלמנות, פסוק שלם הוא. מה אנו, ע''ש מה אני ועוד, ומה אני. ומה חיינו, ע''ש וחיינו לשאול הגיעו. ומה חסדנו, ע''ש חסדכם כענן בקר וכטל. מה כחנו, ע''ש ומה כחי כי אייחל. ומה גבורתנו, ע''ש אל יתהלל גבור בגבורתו. מה מעשינו, ע''ש וחבל את מעשה ידך. ומה צדקותינו, ע''ש וכבגד עידים כל צדקותינו, וכן, לא על צדקותינו אנו מפילים תחנונינו לפניך. ויש אומ' ג''כ מה מעשינו כו', ע''ש הנותן רוזנים לאין שופטי ארץ כתוהו עשה. ולכ' אומ' מיד מה נעשה לפניך יי אלקינו הלא כל הגבורים כאין לפניך, ע''ש הנותן רוזנים לאין, ולקח גבורים, ע''ש אל יתהלל הגבור, ועל כן אמ' הגבורים אמ' גם כן ואנשי השם כלא היו, דכתוב אשר יבאו בני האלהים אל בנות האדם וילדו להם המה הגבורים אשר מעולם אנשי השם, וכתו' בתריה ויאמר יי' אמחה את האדם אשר בראתי, וע''ש והיו כלא היו. וחכמים כבלי מדע, ע''ש משיב חכמים אחור, וכן אל יתהלל חכם בחכמתו. ונבונים כבלי השכל, ע''ש הוי חכמים בעיניהם ונגד פניהם נבונים, הוי גבורים לשתות יין. כאן גנה חכמים ונבונים וגבורים. וכן, את מי נועץ ויבינהו. כי כל מעשינו תהו, ע''ש שופטי ארץ כתהו עשה, כל הגוים כאין נגדו מאפס ותהו נחשבו לו, וימי חיינו הבל לפניך, ע''ש כי אלף שנים בעיניך כיום אתמול כי יעבור, וע''ש כי צל ימינו על הארץ. וכן, כי כל ימינו פנו בעברתך. ולקח הבל, ע''ש כי הכל הבל, ולשון ימי חיי הבל לקח שלשתן ע''ש כל ימי הבלך, וכל זה אומ' בכל בקר כשאומ' רבון העולמים לא על צדקו', והוא פסוק שלם, ואומ' לבסוף שאמ' כל זה, ומותר האדם מן הבהמה אין, ופסוק הוא.
ואחר כך או' אבל אנחנו עמך בני בריתך בני אברהם אוהבך בני יצחק יחידך בני יעקב בנך בכורך שמאהבתך שאהבת אותו ומשמחתך ששמחת בו קראת אותו ישראל וישורון. וכן הוא הלשון במכילתא, אבל אנחנו עמך צאן מרעיתיך זרע אברהם בני יחידך עדת יעקב בנך בכורך. ובמקום אחר יש גבי יעקב שמאהבתך שאהבת אותו קראת ישראל וישורון. וכל זה מצינו בפסוקים. כתי' זרע אברהם אוהבי, וכתי' בני בכורי ישראל, וכתו' נמי ואוהב את יעקב, ועל כן אמ' שאהבת אותו, אבל לא מצינו שקרא הק' יצחק יחידו, אבל אמ' לאברהם, בנך יחידך ואפשר כך יש לפרש [בני] בנך יחידך. ויש או' בני יצחק יחידו ולא גרס יחידך. והמתפללים מרבים משלהם ואו' גבי יעקב ומשמחתך אשר שמחת בו, אע''פ שאינו במכיל', וגם לא זכרתי פסוק על זה, ואפשר דכתי' ישמח ישראל בעושיו, אמ' כמו כן שהקב''ה שמח בו, וישראל היינו יעקב. לפיכך אנו חייבים לומר אשרינו מה טוב חלקינו מה נעים גורלינו ומה יפה ירושתינו שאנו משכימים ומעריבין בבתי כנסיות ובתי מדרשות ואומ' שמע ישראל וגו'. ע''ש שהוא הלך בבית הכנסת אומ' אשרינו, כמו אשרי יושבי ביתך. מה טוב חלקנו, ע''ש חלקי יי' אמרה נפשי, וע''ש בתי מדרשות שלומדים שם תורה שהוא חלקו של אדם, כמו האשה, דכתיב כי היא חלקך בחיים, וזו חלקו בחיים ובמות, ועוד כתו' כי חלק יי' עמו, כאיניש דאמ' נפל פלוניתא לפלן, כן הוא במדרש תלים, והתורה כמו כן ארוסתו של אדם והוי כמו פלוניתא לפלן. וע''ש וגורלנו בנעימים אמ' מה נעים גורלינו. וע''ש דכתיב מורשה קהלת יעקב אמ' מה יפה ירושתי'. וע''ש שאמרו רבו' [גיטין ז' ע''א] על דום ליי' והתחולל לו, השכם והערב לבית המדרש והם כלים מאליהם, ועל בית הכנסת אמרי' בברכות [מ''ז ע''ב] לעולם ישכים אדם לבית הכנסת, לכך אמ' שאנו משכימין ומעריבין בבתי כנסיות ובבתי מדרשות. עד כאן או' בכל בקר ובקר, ומכאן ואילך הוא גומ' תפלת נעילה.
אתה הבדלת אנוש מראש. בשביל שחטא אדם הראשון הבדלת אותו, שנ' וישלחהו יי' אלהים מגן עדן. והבדלה זו היתה לרעתו, כמו והבדילו יי' לרעה, אמר הבדלת. ואמ' אנוש על שם חטאו, דכתו' לערוץ אנוש מן הארץ, וכתוב ידעו גוים אנוש המה סלה. ובעבור שנתחרט לא גרשו מכל וכל אלא השכינו מקדם לגן עדן. לעמוד לפניו, ע''ש אם תשוב ואשיבך לפני תעמוד. וזהו ותכריהו, הכרת אותו ולא התנכרתו אע''פ שחטא, דאמ' בתנחומא [מסעי י''א] אלולי רחמיך שקדמו לאדם הראשון לא היה לו עמידה, שהרי מיד שאמ' לו הקב''ה מות תמות, היה לו למות מיד, אלא שרחמת עליו וחיה עד תשע מאות ושלשים שנה. ויש מפרשי' הבדלתו בחנינת דעת שלם כאלהים שהיה לו תחלה, ותחסרהו מעט מאלקים, אעפ''י לא הכלמתו אלא ותכירהו לעמוד לפניך שלא הכלמתו, ע''ש הוד והדר תעטרהו, ומכל מקום הבדילו מאור העליונים לחשך העולם והיה בידך יכולת לעשות כך, כי מי יאמר לך מה תעשה, ע''ש באשר דבר מלך ושלטון ומי יאמר אליו מה תעשה. ואם יצדק מה יתן לך, ואפי' יצדק אדם במעשיו, כלו' שירצה להיות צדיק ולעבדו מה י[תן] כי הכל שלך, ע''ש מי הקדימני ואשלם, וכתוב באיוב אם צדקת מה תתן לו, מדבר לאדם. ותתן לנו יי' אלהינו את יום הכפורים הזה קץ ומחילה לכל חטאתינו, ר''ל קץ לכל חטאתינו שהוא רואה ומביט כל השנה ואינו דן עד עת קץ שהוא יום הכפורים והוא נמי יום מחילה לכל חטאתינו אם נשוב. למען נחדל מעושק ידינו, לכך אינו דן אותנו בכל שעה ושעה שאנו חוטאין שהוא ממתין אותנו עד יום הכפורים, אולי נשוב בינתים עד יום הכפור' ונשוב בלבב שלם, כמו שנאמר דרשו יי' בהמצאו, יעזוב רשע דרכו וגו'. ואתה אלוקי הסליחות, דכתי' כי עמך הסליחה, ועוד כתו' ליי' אלקינו הרחמים והסליחות, ואמ' טוב ומטיב, ע''ש טוב אתה ומטיב למדני חקיך. חנון ורחום ארך אפים ורב חסד, מקרא שלם הוא. ואתה אלוק הסליחות רחום וחנון ארך אפים ורב חסד ולא עזבתם. מרבה להטיב, ר''ל מלבד השכר שנותן בעולם הזה על ידי שהוא רב חסד, מרבה לו להטיב לעולם הבא, ע''ש מה רב טובך אשר צפנת ליריאיך. וע''ש סלחת לעוני כי רב הוא. ואמ' במדרש תלים נאה לו לרב לסלוח עון רב, וכן נראה לרב להטיב רב. וזהו מה רב טובך, כי מי שיש לו רב ואינו חסר יכול ליתן מתן רב. ועו' יש מפר' מלבד זה שנותן לו פרנסתו ופרנסת ביתו מרבה לו עוד נכסים להטיב לאחרים לעניים ולעשירים. ואפשר ומרבה להטיב שהביא גבי סליחה משום דכתי' ומרבה לסלוח. ורוצה אתה בתשובתן, הולך ומספר בשבחו של מקום.
סדר תפילת נעילה שפיר' על פי סדר הר''ר משה, אבל בסדרנו כתו', אתה נותן יד לפושעים וימינך פשוטה לקבל שבים ולכך אומ' בסוף בקול רם שמע ישראל יי' אלהינו יי' אחד, לפי שהיא שעת חתימת הדין מקבלין אנו בקול גדול מלכותו ביחד, כמו שעשו שנים עשר שבטים ביחד [פסחים נ''ו ע''א] כדי שיחתמנו לזכות, ובכל דין יש להזכיר מלכות, ע''ש מלך במשפט יעמיד ארץ. ואחר כך אנו או' ברוך שם כבוד מלכותו לעולם ועד, כמו שענה יעקב אחריהם, ואחר כך אומ' שני פעמים יי' הוא האלהים, כמו שכתו' בתפלת אליהו וירא כל העם ויפלו על פניהם ויאמ' יי' הוא האלקים יי' הוא האלקים. ולכך אמרו אליהו כך שתי פעמים לפי שהזכירו אלקים שני פעמים דכתו' היו' יודע כי אתה אלקים בישראל, וכתי' עוד בתריה פעם שניה ענני יי' ענני וידעו העם הזה כי אתה יי' האלקים. ולכך אמרו אליהו שני פעמים. לפי שבפסוק היום יודע כי אתה אלקים בישראל, פי' כי אתה עונה להם בעת צעקתם. ואחר כך הוצרך לומ' וידעו העם הזה, פי' אפילו הגוים, כי אתה יי' אלקים, פי' בסתם אמ' כך ולא בישראל, לפי שבא לומ' שה''ק הוא אלקים ושופט ואדון על כל העולם בעל כרחם. ויש אומרי' אותו שלשה פעמי' בנעילה לפי' שבאותה שעה אין אנו מזכירין אותו לענין תפלה ועניה כי אם לקבל המלכות על חתימת הדין ולכך יש להזכירו ג' פעמים, כנגד שלש קדושות והם כנגד יי' בחכמה יסד ארץ כונן שמים בתבונה, בדעתו תהומות נבקעו. אבל בין ראש השנה ויום הכפור' שאומ' סליחות בלילות, שהכל בקשת רחמים אין אנו אומ' אותו [אלא] שתי פעמים בלבד, כמו בתפלת אליהו שאמרו שתי פעמים, וגם ישראל ענו אחריו שתי פעמים, כמו שפירשתי למעלה, אבל שמע ישראל וברוך שם אין לאמרו כי אם פעם אחת. [פירוש התפילות לר''י ב''ר יקר].
------
יש לתמוה מה מועיל לאדם להתפלל ומבקש מחילה וסלי' וכפרה, למה אבד לו מחילה וכפרה אם אינו מבקשה, כי אם חטא ולא שב לא תועיל לו שום תשובה, ואם שב תשובה גמורה הכל מחול לו, אבל אין לתמוה אם אדם מבקש חכמה ונכסים אם לא זכה במעשים טובים דכיון שלא חטא אע''פ שלא זכה הוא נענה, וכן הוא בתנחומא א' הקב''ה כמה אני רחום, שאפי' בשעה שאני רואה בני אדם שאין להם זכות ולא זכות אבות והם באים ומתחננים לפני אני שומע להם וכופל להם את פרנסתם. והכי נמי דרשי' בואתחנן [תנחומא ג'] שהיה משה שואל מתנת חנם, ודריש נמי במדרש תלי' ועושה חסד למשיחו, אמ' דוד לפני הקב''ה אין אני בא לפניך לא בחסד ולא במעשים טובים שעשיתי כי אם בצדקתך לבד כעני המבקש על הפתח. ואע''פ כי ממשה ודוד אין ראיה, כי מאחר שהיה להם הרבה זכיות היו יכולין לשאל בחנם ובצדקה, אבל מי שאין לו זכות כלל ולא זכות אבות מנין, ולזה הוצרכנו ראיה הראשונה. מכל מקום יש לתמוה מה שתמהנו תחלה על שאלת הכפרה והמחילה. ונראה לפרש שאע''פ ששב האדם אין תשובה גמורה עד שיתודה בפיו ובלבו, דכתי' חטאתי וישר העויתי ולא שוה לי, וכתי' מיד ויאמר פדעהו מרדת שחת מצאתי כופר. ואע''פ שהקב''ה יודע מה שמודה בפיו ולבו חפץ, מעין סגנון של (מעלה) [מטה] שמבקשין מחילה בפה. וראינו גם בתורה בוידוי מעשר שצריך לומ' לא אכלתי באוני ממנו, אע''פ שהב''ה יודע. וגם בבכורים צריך לומ' בקול רם הנה הבאתי ראשית פרי האדמה אשר נתת לי יי', ואע''פ שהקב''ה יודע, ואם תרצה לומ' כדי שישמעו העולם רוצה התורה כך, כמו כן תאמר במחילה וסליחה שרוצה הקב''ה שישמעו מלאכיו ויביאו לפניו תשובתו אשר הוציא מפיו, שהמלאכים שומעים הדיבור ואינם יודעים המחשבה. אבל אין לו לומ' תשובתו בקול רם אם חטא בינו לבין המקום, כי על זה כתי' אשרי נשוי פשע כסוי חטאה, [ואם] (ו)אין לו כי אם עזות מצח כשמודה חטאיו היה לו להודות בקול רם כדי שישמעו הבריות כמו וידוי ומקרא בכורים והכי אמ' במד' תלי' כיצד הוא הודוי צריך שיא' מודה אני לפניך שחטאתי ופשעתי ומתחרט אני ולא אעשה עוד כמוהו, יהי רצון מלפניך שתכפר על כל עונותי. וה''ר משה כת' גם כן מדרכי התשו' להיות השב צועק תמיד לפני יי' בבכי ותחנונים. ולא שיכי תחנונים על חרטת האדם לחטאו כי אם על בקשת מחילה (ונשלמה פרים שפתינו), [וראיה לנו גמורה מדכת' ואמרו אליו כל תשא עון וקח טוב ונשלמה פרים שפתינו וכתוב לעיל מיניה שובה ישראל עד ה' אלהיך כי כשלת בעונך קחו עמכם דברים ושובו אל ה' משמע כך דרשת הפסוקים, שובה ישראל שישוב מחטאו. קחו עמכם דברים ושובו אל ה' היינו ודוי שצריך לומר חטאתי וישר העויתי ואמרו אליו כל תשא עון וקח טוב היינו בקשת מחילה ונשלמה פרים שפתינו] רצה לומר אחר שנכפר לו בתשובה ובודוי ונתרצה שלא יפרע ממנו את חטאו עדיין צריך להתפלל על המחילה, כלומ' שיהיה אוהבו, להיות במקום עולה שבאה אחר חטאת כד''א פ''ק דזבחים [ז' ע''ב] למה חטאת באה לפני עולה משל לפרקליט שנכנס לרצות רצה פרקליט נכנס דורון אחריו, כלומ' שיהיה אוהבו. וזהו תחלת אהבה. ואמ' הכי תחלה אמ' רבא לעולה דורון הוא. היכי דמי אי דליכא תשובה זבח רשעים תועבה, ואי איכא תשובה הא תניא עבר על מצות עשה ושב לא זז משם עד שמוחלין לו. וקצר את קושייתו והכי איתא נמי תמן במקום אחר [יומא פ''ו ע''א], עבר על מצות לא תעשה ועשה תשובה, [אפי' ישן כל יוה''כ] תשובה ויום הכפורים מכפרין, ואם עבר על כריתות ומיתת ב''ד תשובה ויום הכפורים עם הייסורין מכפרין, ואף מיתה מכפרת על חילול השם. אלא שמע מינא דורון היא. תניא נמי הכי א''ר שמעון למה חטאת באה לפני עולה משל לפרקליט שנכנס לרצות ריצה פרקליט נכנס דורון אחריו. [פירוש התפילות לר''י ב''ר יקר].
------
ונהגו כל ישראל להדליק כל איש ואיש בבית הכנסת ביום הכפורים לכפר על אביו ועל אמו כי כבוד הש' יתע' וכן על כל באורים כבדו יי' אלו הפנסין אמ' הב''ה הדליקו לפני נר כדי שאשמור נשמתכם שקרויה נר. ועוד טעם אחר שאין מברכין במוצאי יום הכפורים על אור היוצא מן העצים ומן האבנים אלא על אור שדלק ביום הכפורים להתר ולא לאסור ועל זה אנו מברכין עליו ועל שעשה מלאכתו בהתר ולא באסור, וכן נמי בעינן בכל מוצאי שבת אור ששבת מחמת מלאכתו אסור, ואין בין יום הכפורים לשבת אלא שביום הכפורים אין מברכין על אור היוצא מן העצים ומן האבנים ובשבת מברכין משום דאבריא במוצאי שבת, ואם חל יום הכפורים בשבת אין צריך לברך על אור הפנסין של בית הכנסת. [ספר המנהגות לרבינו אשר מלוניל].
------
ואחרי שגומר תפלת מוסף [פותח] באשרי יושבי כדי להפסיק בין תפלת מוסף לתפלת מנחה, וכן כתב בסדר רב עמרם. אבל אנו נוהגין לפתוח באשרי יושבי אחר גמר תפלת המנחה כדי למהר שלא יעבור זמן תפלת המנחה, וכך קבלתי. ומפיק ספר תורה וקורא באחרי מות פרשת עריות, מאי טעמא כדי שיהפכו לבם לתשובה דנפישי יצרם דעריות והכל רצין אחריה. וכן כתב רב עמרם. ורש''י במסכת מגילה [ל''א ע''א] פירש נמי הכי. וקורין שלשה והשלישי הוא המפטיר כמו בכל תענית, ואינו אומר קדיש. ומפטיר ביונה בן אמתי, שהוא מענין תשובה. ואומר צור העולמים וכו' [כמו] בכל השנה. וגם אומר על התורה ועל העבודה וחותם מקדש ישראל ויום הכיפורים כמו בתפלת יוצר. ואם חל בשבת מזכיר של שבת נמי בהפטורה דיוצר ודמנחה עם יום הכיפורים בחתימה, וכן כתב רב עמרם ורבנו יב''א ורבינו שב''ט, וכן נוהג רבינו אבא מרי, דבכי האי גוונא אמרינן בפרק במה מדליקין [כ''ד ע''ב] יום הוא שנתחייב בארבע תפלות, הילכך הכי נמי במפטיר דיוצר. וסדר ברכותיו כן דמנחתא. ולא דמי לשאר תענית של כל ימות השנה דמסיימין במגן דוד, דהאי עדיף, דאפילו לא היה יום כיפור היה [מפטיר] במנחה מכח שהוא יום התענית, כל שכן הכא. ואפילו של שבת מזכיר, כדפרישית. ומתפלל תפלת מנחה ומתודה כמו בתפלת יוצר ואומר אבינו מלכנו ומסיים כביוצר ובמוסף. ובנעילה כהנים נושאין את כפיהן אבל לא במנחה. ובחיבור זה מפורש בריש פרק בשלשה פרקים בשנה. ויש שאינו אומר במנחה אלהינו ואלהי אבותינו ברכנו בברכה וכו' אלא שלום רב וכו' מפני שאין בה נשיאת כפים, אבל אנן לא נהגין הכי. והכל פירשתי שם. ופותח אשרי כניהוגים ומתפלל תפלת נעילה. ובמסכת תעניות פירשתי זמנה. ואומר חתמינו בספר חיים, וכן במחיה מתים חותם יצריו לחיים. וכן בכל [מקום] מזכיר חתימה במקום כתיבה וגם בהודאה וגם בעושה שלום. ואומר מה נאמר לפניך וכו' אתה נותן יד לפושעים וכו' אתה הבדלת וכו' ותתן לנו ה' אלהינו את יום הכיפורים וכו' וחותם כמו בערבית וביוצר ובמוסף ובמנחה. ושליח ציבור אינו אומר אבינו מלכינו ומסיים ואומר קדיש. ותוקעין תקיעה אחת פשוטה זכר ליובל והעברת שופר וגו'. ובסדר רב עמרם כתב וגם בתשובת רב פלטי גאון ותוקעין בשופר תקיעה שלשה שברים תרועה ותקיעה, קשר''ק, וכן המנהג בשתי ישיבות. ונראה לי דסברת הגאון משום דאמרינן [ר''ה כ''ו ע''ב] שוה יובל לראש השנה לתקיעות ולברכות, ומיהו כולי האי כתקנת רבי אבהו לא עבדינן. ושאלו קמי רבי יצחק ברבי יהודה מפני מה תוקעין קודם שמבדילין, והלא אסור לו לאדם לעשות מלאכה עד שיבדיל. והשיב ודאי מלאכה אסור, אבל תקיעת שופר חכמה ואינה מלאכה ולא אחמיר בה כולי האי כיון שעבר היום, ואפילו בראש השנה שחל להיות בשבת אינה אסורה אלא גזירה שמא יטלנו בידו וילך אצל בקי ללמוד. והיכא דליכא אלא חדא פשיטא כניהגינו ליכא למיחש להא. ומבדיל ומברך על המאור ועל הבשמים, כניהוג רבינו גרשון מאור הגולה, ומאור נוטל אור ששבת. ואם חל בשבת אומר פסוקי ויתן לך וכו'. ושמעתי אומר שפיוט המבדיל בין קודש לחול חטאתינו ימחול נתקן לאומרו בבית הכנסת בקול רם במוצאי יום כיפורים. ובמעריב מתפלל שמונה עשרה ברכות שלימות כרבי חנינא בן גמליאל שאמר משום אבותיו מפני שצריך לומר הבדלה בחונן הדעת. ורבינו אלפסי כתב אמר רב תפלת נעילה פוטרת של ערבית רב לטעמיה דאמר צלותא יתירה היא וכיון דצלי תו לא צריך. והאידנא נהיג עלמא לאצולי תפלת ערבית אחר נעילה. [ראבי''ה סימן תק''ל].
------
ורבינו יצחק ברבינו יהודה הנהיג במגנציא לומר והשיאנו בראש השנה וביום הכיפורים בשם רבינו אליעזר הגדול וגם רבינו משולם שאל את פי [ראשי] ישיבה בירושלים, והשיבו שאומר, והביאו ראיה לדבריהם מן הירושלמי דברכות. אבל הגאון רבינו יצחק הלוי הנהיג בווירמיישא שלא לאמרו, מפני שברכת מועדיך לא שייך אלא אשלש רגלים, כדכתיב [דברים ט''ז] שלש פעמים בשנה וגו', וסמיך ליה איש כמתנת ידו וגו'. ובתשובת מר שר שלום גאון זצ''ל כתב בראש השנה אומרים בשתי ישיבות בין בתפלה ובין בקידוש מועדים לשמחה חגים וזמנים לששון את יום הזכרון הזה, שהרי אלה מועדי ה' דריש ענינא וסוף ענינא וידבר משה את מועדי ה' קאי אכל (סוף) ענינא, אפסח ועצרת וראש השנה ויום הכיפורים וסוכות ושמיני עצרת, כולהו איתקשי להדדי לקרותן מועדי ה' מקראי קודש, וכתיב זכרון תרועה מקרא קודש. ושנינו במשנה [כ''א ע''ב] על שני חדשים השלוחין יוצאין על אלול מפני תקנת המועדות מקיש ראש השנה לסוכות. ומנין שנקרא חג, שנאמר בכסא ליום חגינו. ומנין שנקרא שמחה שנאמר [במדבר י'] וביום שמחתכם ובמועדיכם ובראשי חדשיכם, ואמר מר [סוכה נ''ה ע''א] חדשכם כתיב וזהו ראש השנה. וגם בספר עזרא [נחמיה ח'] מצאנו שהיו בוכים בשובם מגלותם ואמר להם עזרא אל תעצבו כי קדוש היום לאדונינו ואמר אכלו משמנים ושתו ממתקים (וגו'), כדי שתהא שנה טובה שמינה ומתוקה עליכם, ושלחו מנות לאין נכון לו, ודרשו רבותינו [ביצה ט''ו ע''ב] למי שלא הניח עירוב תבשילין, ופשוטו של מקרא למי שהיה בדעתו לצום מאתמול ולא הכין לו מאכל. מכאן שאין מתענין בראש השנה. וכן הוא בירושלמי תענית [פ''ג ה''ג] רבי עקיבא אומר מתריעין ולא מתענין [שכן מצינו בראש השנה מתריעין ולא מתענין]. ובמסכת ערכין [י' ע''ב] אמרינן בהדיא דראש השנה ויום הכיפורים איקרי מועד. ובסוטה [מ''א ע''א] גבי פרשת המלך אמרינן אי כתיב רחמנא במועד הוה אמינא ראש השנה דאיקרי מועד. והגאון רבינו שמואל בן חפני הכהן כתב נמי שכן המנהג בשתי ישיבות, והוסיף [לומר] שאם חל ראש השנה בשבת אומר מועדים לשמחה חגים וזמנים לששון את יום הזכרון הזה זכרון תרועה מקרא קודש, ואם חל בחול אומר את יום הזכרון הזה יום תרועה באהבה מקרא קודש. ואף על גב דחג הוא, יומא דרחמי הוא ואמרינן [אבינו מלכנו]. ובפרק סדר תעניות [כ''ה ע''ב] גרסינן מעשה ברבי אליעזר שירד לפני התיבה ואמר עשרים וארבע ברכות ולא נענה וירד אחריו רבי עקיבא ואמר אבינו מלכנו אין לנו מלך אלא אתה אבינו מלכנו רחם עלינו, והעם הוסיפו עליהם כמו שהוסיפו על שבעה עניות דמתניתין דהתם. ושמעתי בשם רבי שמואל החסיד אבינו מלכינו חטאנו לפניך עולה בגימטריא רבי עקיבא הוא יסדו, ואמר חד חסר היא הקריאה. ובערב שבת במנחה ובשבת לא אמרינן ליה, זולתי ביום הכיפורים שחל להיות ב[שבת]. ויש שאומר בשם רבינו גרשם מאור הגולה שיש לאמרו אפילו בשבת, ויש שאומר משמו שרק בערב שבת במנחה יש לאמרו ולא בשבת. והעם לא נהגו כן. [ראבי''ה סימן תקל''ז].
------
אמרי' בעירובין פ' בכל מערבין, [מ' ע''ב] גבי קדוש על היין היכי נעביד לבריך עליה ושתי ליה כיון דקבל עליה איתסר ליה, לבריך עליה ולינחיה המברך צריך שיטעום, ליטעמיה ינוקא, דילמא אתי למיסרך, הילכך לא איפשר. ואם יבוא ברית מילה ביום הכיפורים או בט' באב או בשאר תעניות ציבור, כתב ר''ש ז''ל שיברך על הכוס ויניחינו עד מוצאי התענית ושתי ליה אבל לא לטעמיה לינוקא דילמא אתי למיסרך. ואין נר' דאם כן בליל הכיפור ליבריך עליה ולינחיה עד מוצאי התענית. אך מה ששמעתי בצרפ' בשם רבי' הקדוש ר' אליהו ב''ר יהודה ז''ל מן פריש העירה נר' על העיקר, והלכ' למעשה היו עושים על ידו בצרפת מזה להטעימו לתינוק ואין בזה חשש דאתי למסרך כלל אלא בקידוש צום כיפור שהוא בכל שנה ושנה, ואם בכל שנה יטעימנו לתינוק כל איש ואיש בביתו ודאי אתי למסרך, [אבל כשחל ברית מילה בתעני' צבור אם יטעימנו לתינוק לא אתי למסרך], דאולי לא יבוא בכמה שנים ברית מילה בתע' ציבור, דלא שכיח דאתי הילכך אין לחוש לכך וישר. אב''ן. [המנהיג הלכ' צום כפור].
------
וכת' רב עמרם ז''ל, מיכאן אמ' ריש מתיבתא מנהג שלנו ובבית רבי' שבבבל לאחר סעודה המפסקת חוזרין למקדש מעט להתפלל ערבי' (מפני) [ולפני] פרישת שמע עומד שליח צבור ומברך שהחיינו, שמא אחד מן הקהל שלא בירך בביתו, והרשות ביד כל לברך בביתו כדאמ' בפ' (שני) [שלישי] דעירובין [מ' ע''ב] הלכת' אמ' זמן בליל כפור ובר''ה, וזמן אומ' אפי' בשוק. וכן כת' רב נטרונאיי, ששליח ציבור אומ' זמן להוציא את מי שלא בירך. וכת' רבי' סעדיה ז''ל, ורבי' היי ז''ל דבין יחיד בין צבור חייבים לברך שהחיינו אחר תפיל' ערבית. ונהגו רוב המקומות בספרד וכל צרפת ופרובינצ' לאומרו לפני התפילה כרב עמרם. [המנהיג הלכ' צום כפור].
------
ומתחיל החזן והוא רחום, יסוד העמרמי כמנהג ספרד, שאומ' לעולם והוא רחום בערבי' ובשאר ארצות אין אומ' אותו כ''א בחול ומבואר במקומו. ברכו ושתים לפניה ושתים לאחריה וחותמ' פורש סוכת שלו' זה מנהג ספרד בימים טובים ולא בשבתו', ומנהג צרפת ובפרובינצ' אף בשבתות והטעם מבואר במקומו. [המנהיג הלכ' צום כפור].
------
ומתפללין כר''ה בכל התפילו' מלוך, זולתי בהזכרת היום כיפור בברכה רביעית, ואחר מלוך אומ' מחול לעונותינו והשיאינו וחותם מלך מוחל וסולח כו', מלך על כל הארץ וכו', מתודה אחר תפילתו ווידוי זוטא, אבל אנחנו חטאנו, ווידוי רבא, על חט, ועל חטאים. ורב עמרם אומ' שאין אומ' יעלה ויבוא ולא מלוך, אלא מחול לעוונותינו ודברך אמת מלכינו וקיים לעד כו', ויום הכיפו'. וכן מנהג צרפת שלא לומ' מלוך אך אומ' יעל' ויבוא. ובספרד ובפרוב' אומר שניהן. ואם חל כיפור בשבת אומ' החזן אחר תפילה ויכולו ומעין שבע (ו)מגן אבות בדברו כשאר שבתות השנה וחותם מקדש השבת ואין צריך להזכיר יום הכיפורי', שאילמלא שבת אין שליח ציבור יורד לפני התיבה ערבית שליום הכיפורי' לומ' מעין שבע, בבמ' מדליקין, ואע''ג דבנעילה מדכרינן דשבתא התם היינו טעמ' דיום הוא שנתחיב בד' תפילות כדאמ' התם. ואחרי התפילו' אומרים סליחות ותחנונים. [המנהיג הלכ' צום כפור].
------
בשחרית משכימי' לבית הכנסת ופותח החזן בברכות, וא''כ בזמירות של שבת ואומ' הודו ליי' קראו בשמו, תפילה למשה תפיל' לדוד שמעה יי' צדק, לדוד אליך יי' נפשי אשא, לדוד משכיל אשרי נשוי פשע, למנצח לדוד בבוא אליו נתן, לך דומיה תהילה, רצית יי' ארצך, הטה יי' אזנך, לדוד ברכי נפשי את יי', יי' אלהי גדלת מאד, אשא עיניי, שמחתי באומרי', ממעמקי', הללויה הללו את שם יי', וכל הזמירות. ופותח בברוך שאמ', ויש מוסיפין בו מעיניין הימי' לי''ט ושבת, וכן מנהג ספרד. ולא יתכן לשנות ממטבע שטבעו חכמ' בברכו' והמשנה לא יצא. אב''ן. (אין) [אך] המזמורי' אילו הנוספין ליום שנהגו בספרד מנהג כשר וטוב שיש מהן לעניין היום [ויש הצריכים ליום] שהרי דברי בקשה ותחנון הם. אב''ן. [המנהיג הלכ' צום כפור].
------
וכת' רב עמרם, ויורד שליח ציבור לפני התיבה ואומ' נשמת, ואם יש מנהג ביוצר אור ובאהבת עולם ובאמת ויציב לומ' תוספת לעיניין היום הרשות בידו, וכן מנהג צרפת. וגם בשלש ראשונות ואחרונות יוכל אדם לשאול צרכי רבים [דלא ישאל אדם צרכיו לא בשלש ראשונות ולא בשלש אחרונות צרכי יחיד קאמ' אבל צרכי רבים] שואלין תדע דהא ג' ראשונות וג' אחרונות צרכי רבים נינהו כך פירשו כל הגאוני' ז''ל. [המנהיג הלכ' צום כפור].
------
וכת' רב עמרם, ויורד שליח ציבור ואומ' מגן אבות ומחיה ומשולש, ושבח והודאה והזכרת זכות אבות ואומ' מעמד שיש בו ריצוי וסליחה ולא דבר קצוב הוא ולא שלחובה אלא מה שירצו הן להרבות או למעט וכן במוסף, ולפנינו אין אומ' אלא דבר מועט בג' ראשונות אבל סליחות ורחמ' חובת היום הם, וכשמגיע לפני יי' תטהרו, אומ' שבע סליחות ומתודה ג' פעמ'. וכת' רב סעדיה, יש שמוסיפין לאחר זכר ליציא' מצרים אבל אנחנו חטאנו, וכן כת' רבי' היי שכך מנהגם, ואין בכך הפסק ולא הפסד. ואחרי הווידוי והסליחות אומ' מחול לעוונותי'. וכן מנהג שמתוודה שליח ציבור עם הציבור ביחד וחוזר ומתוודה לבדו בקול רם להוציא את הרבי' ידי חובתן עד ג' פעמ'. [המנהיג הלכ' צום כפור].
------
ואחרי התפילה מוציאין שתי תורות וקורין ששה באחרי מות פרש' קרבנות היום, ומפטיר קורא ובעשור לחודש ומפטי' בישעי' (עד) כי כה אמ' יי' רם ונישא עד כי פי יי' דיבר, לפי שכתו' בו הלא זה צום אבחרהו ולהכריז ולהזהיר על התשובה. אב''ן. ונפלאיתי על מה שהיו עושין במקדש למה אין אנו עושין כן דתנן [יומא ס''ח ע''ב] בא לו לקרות כהן גדול קורא, וקורא אחרי מות, ואך בעשור ובעשור שבחומש הפקודי' קורהו על פה, ואנו מדלגין אך בעשור שלא נקראת כלל בזמנה מה שאין כן בכל הפרשיות שבתורה הנקראי' בזמנן מתקנת משה, דכתי' וידבר משה את מועדי יי' וגו' שהיו קורין כל אחת בזמנה. אב''ן. [המנהיג הלכ' צום כפור].
------
ואומ' תהיל' ומחזירי' ס''ת למקומו, ואומ' קדיש ולא כולו, ועומדין לתפיל' מוסף, ואומ' אבות וגבורות וקדושת ה', ובכן, ובכן, ובכן עד המלך הקדוש, אתה בחרתנו, ומפני חטאינו עד כהלכתן, יש אומ' כאן עלינו לשבח, מחול לעוונותי', ויש אומ' מלוך על כל, והשיאינו כי אתה סולחן. ולאחר שים שלו', ווידוי זוטא, ווידוי רבה. ויראה לי מנהג ספרד ופרובי' דאומ' מלוך, שהרי אמ' בפ''ב (דעירובין), [ערכין י' ע''ב, ר''ה ל''ב ע''ב] שלכך אין אומ' הלל בר''ה וכיפור, שהמלך יושב על כסא הדין וספרי מתים וחיים פתוחי' לפניו ואין בדין לומ' שירה, ואמ' בר''ה, בינוניי' תלויין ועומדי' מר''ה ועד י''ה זכו נכתבי' לחיים לא זכו נכתבי' למות, א''כ ראוי לומ' מלוך לפי שמלך העולם יושב על כסא המלוכה למשפט ולשפוט ולדין את בריותיו ושלו'. אב''ן. [המנהיג הלכ' צום כפור].
------
ואם חל כיפור בשבת אומ' בכל התפילות ותתן לנו יי' א' באהבה שבתות למנוחה את יום המנוח הזה ואת י''ה הזה. [המנהיג הלכ' צום כפור].
------
ושליח ציבור יאמ' בקול רם מגן ומחיה ומשלש, וכשמגיע לפני יי' תטהרו מתחיל רשות לסדר עבודה. ומנהג צרפת ופרובי' וספרד לומ' עלינו לשבח, אוחילה לאל, ואומ' סדר עבודה, והוידויי' שהיה כהן גדול מתודה בי''ה שהיה מזכיר את יי' י' פעמ' ביום ג' בכל ווידוי לג' הווידויים, ואחת בגורלות ליי חטאת, ושני הוודויי' בפרו ואחת בשעיר המשתלח ואומ' כך אנא י' עויתי וחטאתי ופשעתי לפניך אני וביתי ובני אהרן עם קדושיך, וא''כ אומ' אנא י' חטאו ועוו ופשעו לפניך עמך בית ישראל וכו', ואמ' רבי' היי ז''ל [אמ' אנא השם ולא אנא בשם ובלשון זה לא היה כהן גדול אומ'] אנא השם אלא שם המפורש שהוא בן מ''ב אותיות, ומצוי בישיבה וידוע לחכמ' והיה אומ' אותו י' פעמ' כמו שאמרנו, והכהני' והעם העומ' עד תטהרו. [המנהיג הלכ' צום כפור].
------
ובמנחה קורין בעריות, והמנהג להודיע לרבי' ולהזהיר על העריות, וכל מי שיש בו מאלה יקבל על עצמו לפרוש מהן ולהתוודות עליהן ויתכפר לו, כך קיבלתי מרבותיי בצרפת. ואני מצאתי במדרש, למה קורין בעריות בכיפור, לומר רבון כל העולמ' הזכרתנו שלא לגלות ערוה אף אתה אל תגלה ערוותינו ביום הכיפורי' ותכפר לנו על כל פשעינו ותמחול ותסלח לכל חטאתינו. אב''ן הירח''י. וקורין ג' בעריות, ומפטי' ועלו מושיעי' ונבואת יונה שמדבר על התשובה, ומי אל כמוך כו', ושלישי הקורא הוא המפטיר, ומברך לפניה ולאחרי' כל הברכו' כדרך שחרית. יסוד העמרמי. [המנהיג הלכ' צום כפור].
------
וכת' רב עמרם בתפיל' המנחה אין אומ' לפנינו לא סליחה ולא רחמ' אלא אחר סיום התפיל' יאמ' אבינו מלכינו. וכן אמ' רב סעדי' שאין אומ' סליחות ורחמ' כ''א בשחרית ונעילה. ובצרפ' נהגו כל ד' התפילות לומ' סליחות ורחמים וכן הדין והיו מחזירין לו י''ג פעמי' י''ג מידות בשחרית ובשאר תפילות שבע ולא ידעתי למה. אב''ן. ואמ' רב עמר' ורב נטרונא' ורב היי ז''ל, במנחה שליום הכפורי' ובנעילה אין אומ' שליח ציבור אתה כוננת וסדר עבודה ולא בשחרית אלא במוסף בלבד שמזכיר סדר עבודה, והודאֹת ווידויים כמו שהיה מזכיר כהן גדול, וכיון שהזכיר במוסף למה יחזור ויזכיר במנחה ובנעילה הילכך לא יזכור, וכן מנהג בשתי ישיבות. ולומ' סליחה במנחה הרשות בידו לפי שיום סליחה הוא, ובכל התפילו' ראוי לומר, ומנהג שלישיבה הא הוא שבשחרי' אומ' ה' סליחות, ובמוסף ז' ובמנחה ובנעילה שלש שלש, ואם יש פנאי אומ' ה'. וכן אמ' רב עמרם ז''ל שאין לומ' סדר עבודה כ''א במוסף בלבד, וכן כת' רבי' היי ז''ל שאין לומ' סדר עבודה אלא במוסף כמו שאומ' סדר תקיעות במוסף בר''ה, וסדר קורבנות היום שאין אומ' בשבתו' ובימי' טובי' וראשי חדשי' כ''א במוסף בלבד, אבל בבגדאד מתוך שהיה סדר עבודה חביב עליהם היו אומ' אותו גם בשחרי', וכמה גאוני' היו שם ולא יכלו להסיעם ממנהגם. [המנהיג הלכ' צום כפור].
------
בנעילה כת' רב עמרם ז''ל פותח באשרי וסדר קדושה וקדיש, ועומדי' בתפי' לחש, ומתוודה לאחר תפי' ג' פעמי', וכשמגיע לאתה יודע רזי עולם יאמ' אתה נותן יד לפושעי', מה אנו מה חיינו כו', ובמקום זכרינו אומ' חותמינו לחיים, וחותמינו בספר, ובהודאה וחותם לחיים, ובשים שלום ניזכר וניחתם לפניך, ושליח ציבור אומ' באמצע התפי' במקום שאומ' אתה יודע ומסיים כי אתה סולחן לישראל, וחותם ויום הכפורי', אבל יחיד אסור לו לחתום בברכה בוידוי כך כתב רב עמרם ז''ל, וכבר כתבנו לעיל דבין לר' מאיר בין לרבנן יחיד יכול לחתום בווידוי. ויש שנהגו לאחר שמסיים תפי' מנחה אומ' קדיש ותהלה לדוד, וסומך תפי' מנחה לתפי' נעילה, כהפלגת מוסף מתפי' השחר כך הפלגת מנחה מנעילה, שאומ' תהלה לדוד ואין אומ' סדר קדושה אלא במנחה בלבד. כך ראיתי בצרפ' בסדר ר''ש ז''ל, וכן מנהג כל צרפת, וכן מנהג פרובינצ'. אב''ן. [המנהיג הלכ' צום כפור].
------
ומדאמרי' בתעני' בריש פירקא דחסידי, [כ''ו ע''ב] והאידנא מאי טעמא פרסי כהני ידייהו במנחת' דתענית' ומפרקי' כיון דסמוך לשקיעת החמה מצלו לה כתפי' נעילה דמייא, למדנו מזה דזמן תפילת נעילה סמוך לשקיעת החמה הוא. ובירושל' בסוף יומא, מאי נעילה רב אמ' נעילת [שערי] שמים, ור' יוחנן אמ' נעילת שערי היכל, אחוה דרב אחא הוה צייר גולתיה דרב בצומא רבא, א''ל רב כדתחמי שמשא בריש דיקלי איתיהיב לי גולתיה דניצלי תפי' נעילה, מיחלפא שיטתיה דרב תמן אמ' נעילת שערי שמי', וכא[ן] (ו)אמ' נעילת שערי היכל, אמ' רב מתניא על ידי דהוה רב מאריך בצלותיה סגי הוה מגע לנעילת שערי' שמי'. למדנו מזה דכד הוי שמשא בריש דיקלי היינו נעילת שערי היכל, הרב אבן גיאת, והלכת' כר' יוחנן דאמ' דתפי' נעילה אינה פוטרת את שלערבי' אלא לכשתחשך מתפלל תפי' החול ומבדילין בחונן הדעת אתה הבדלת כדרך שמבדילי' במוצאי שבתות, ואפילו חל כפור באמצע השבוע או י''ט מבדילין במוצאו אע''פ שאין בו ששת ימי המעשה, דסדר הבדלות הוא מונה. [המנהיג הלכ' צום כפור].
------
ובמוצאי כפור שחל באמצע שבת ובמוצאי י''ט אין אומ' ויהי נועם, שלא תיקנוה אבות [ראשונים] אלא במוצאי שבת לחול, וגם לא במוצאי שבת לי''ט, ואף כשבא י''ט באמצע שבת אין אומ' אותו במוצאי שבת, משום דליכא ששת ימי המעשה. [המנהיג הלכ' צום כפור].
------
וכת' רב עמרם ז''ל, לאחר עושה שלו' תוקעין קשר''ק פעם אחת והולכין לבתיהן לשלום. וכן כת' רבי' היי ז''ל, כי מנהג כל ישראל לתקוע בשופר במוצאי יום הכפורים ולא משום חובה אלא זכר ליובל, שנ' ביום הכפורי' תעבירו שופר בכל ארצכם, או לערבב את השטן, ע''כ. ומפו' בר''ה, [ח' ע''ב] מר''ה עד יום הכפורי' לא היו עבדי' נפטרי' לבתיהן, ולא שדות חוזרו' לבעליהן תקעו ב''ד בשופר בכפור עבדים נפטרי' לבתיהן, ושדות חוזרו' לבעליה'. ועל כן אנו עושי' זאת התקיעה בכפורי' זכר ליובל שהיו עושי' כך בזמן הבית שיבנה במהרה בימינו אמן. ואני ראיתי מקומות שאין עושי' אלא תקיעה אחת בלבד והיו אומ' דדיי בתקיעה אחת לבדה זכר ליובל, וירא' לי בין למאן דאמ' זכר ליובל, בין למאן דאמ' לערבב את השטן צריך לעשות קשר''ק סימן אחד שלם, דכתי' והעברת שופר תרועה גומ' ביום הכפורי' תעבירו שופר בכל ארצכ', ותרועה היא יבבא, וכבר ביארנו כי צריך לתקו' קשר''ק קש''ק קר''ק ולכל הפחות לחוש לספיקות ולא להפסקו' כרבי' יעקב צריך לעשות קשר''ק זכר לתרועת היובל שהיו עושין בזמן הבית, וגם לערבב את השטן צריך תקיעה ותרועה ואי אפשר לתרועה בלא שברי', ותרועה כעניין קשר''ק, דאמרי' בר''ה, [ט''ז ע''א] א''ר יצחק למה תוקעי' ומריעין כשהן יושבין, וחוזרין ותוקעין ומריעי' כשהן עומדין כדי לערבב את השטן, דאלמא בתקיעה ותרועה הוא דמערבב את השטן, והתם הוא דכתי' ג' תרועו' צריכי' להעשות ג' פעמי' קשר''ק מעומד למלכיו' וזכרונו' ושופרו', אבל בכפור דלא כתיבה אלא תרועה אחת דיי לו בסימן אחד לבד לערבב את השטן, ושלום. אב''ן הירחי. ודאמ' רבה [שם ט''ז ע''ב] כל שנה שאין תוקעי' לה בתחילתה מריעי' לה בסופה, מאי טעמא דלא איערבב שטן, לאו כגון דאיקלע ר''ה בשבת דהא רבה גופיה אמ' טעמא דלא תוקעי', משום שלא יעבירנו ד' אמות ברשות הרבי', אלא דאיקלע בחול ואיתליד אונסא ולא תקעו, כך קיבלתי מרבותיי בצרפת. אב''ן. ואני ראיתי בצרפת מקומו' שהיו תוקעי' לאחר תפי' נעילה מיד לפני תפי' ערבית, וכן כת' ר''ש ז''ל בסידורו, ואמ' הטעם אחרי שאמ' חכמי' בשבת [קי''ז ע''ב] בפ' כל כתבי כל מלאכת עבודה לא תעשו, יצא תקיע' שופר ורדיית הפת שהיא חכמה ואינה מלאכה ואין האיסור מלתקוע בשבת אלא שמא ילך אצל בקי ללמוד ויעבירנו ד' אמות ברשות הרבי', הכא אין לחוש כשכבר למדו הלכו' תקיעה מר''ה, והשופר בבית הכנסת ואין לחוש לכך, כך ראיתי ואין נראה בעיניי. אב''ן. ומנהג ספרד ופרובינצ' (לומר) לאחר תפילת ערבי' וכן עיקר. [המנהיג הלכ' צום כפור].
------
יסוד העמרמי, ומבדילין על היין כדרך מוצא' שבתו' ואע''פ שחל להיות באמצע שבת (ו)מבדי' על האור, מפני שאסורי' להשתמש בו ביום הכפורי', דא''ר חייא בר אבא א''ר יוחנן [פסחים נ''ד ע''א] מברכי' על האור במוצא' שבתו' ובמוצאי יום הכפורי', וכן עמא דבר. וכן הלכה, מיהו משונה יום הכפורי' משבת בדבר זה דבמוצאי שבת מברכי' על האור היוצא מן העצים והאבני' ובמוצאי הכפור אין מברכי' אלא באור ששבת, אבל לא לאור היוצא מן העצים והאבנים. ויראה לי במוצאי שבת דמברכינן להודיע דאור במוצאי שבת איברי, אבל במוצאי כפור דלא איברי לא מברכינן עליה אלא באור ששבת להודיע כי הבערת האש אסור' בו ביום, וכן שאר כל המלאכות, והבערה בכלל היתה, ולמה יצאת דכתי' לא תבערו אש בכל מושבותיכ', ללמד על כל המלאכות לשבת וכן לכפור, שנ' וכל מלאכה לא תעשו בעצם היום הזה וגומ', ולכך אין אנו מברכי' אלא באור ששבת ממלאכת איסור להודיע כי מעתה מותרי' ליהנות ממנו ויאותו לאורו. אב''ן. וזה מנהג כל ישרא' להדליק את הנר בערב הכפורי', אומ' העולם משום דבעינן אור ששבת. ואני מצאתי למנהג טעם יפה במדרש, ויקחו אליך שמן זית זך, אמ' הקב''ה וכי לאור שלכם אני צריך, והלא כל ארבעי' שנה שהלכו ישראל במדבר לא הלכו אלא לאורי, אלא לשמור נפשותיכ' המשולה לנר, שנ' נר אלהים נשמת אדם וגומ'. ואמרי' בפ' הרוצה לידע אם שנתו עולה יפה, מדליק לו נר בר''ה ויראה אם שנתו עולה יפה, מיכאן יש לי סמך להדליק את הנירות בליל הכפור. אב''ן הירחי. [המנהיג הלכ' צום כפור].
------
וזה שנהגו חסידי צרפת לעמוד ביום הכפורים כל היום, מצאת' סמך לדבר בפרקי ר' אליעזר פרק מ''ו, ראה סמאל שלא מצא עון לישראל ביום הכפורי', אמ' לפני הקב''ה, רבונו שלעולם ישראל הם עם אחד בארץ כמלאכי השרת, מה מלאכי השרת יחפו רגליהם, אף ישרא' יחפו רגליהם ביום הכפורים מה מלאכי השרת אין בהם אכילה ושתייה אף ישראל אין בהם אכי' ושתיי' ביום הכפורי', מה מלאכי השרת אין בהם קפיצה אף ישראל [אין בהם קפיצה ביום הכפורים, מה מלאכי השרת עומדין על רגליהם אף ישראל] עומדי' על רגליהם ביום הכפורי', מה מלאכי השרת שלום ביניהן ונקיים מכל חט, אף ישראל שלום ביניהן ונקיים מכל חט ביום הכפורי', והקב''ה שומע עדותן שלישרא' מן המקטרג אותם ומכפר עליהם וכו'. אב''ן הירחי. והיינו דאמרי' ביומא, [כ' ע''א] שטן בכל שתא אית ליה רשותא לאשטוני, [אבל ביומא דכפורי לית ליה רשותא לאשטוני] שנ' יגער יי' בך השטן, השט''ן בגמטר' שס''ה פחות חד הוי במניין, כמניין ימות החמה, חסר חד, ושלום. אב''ן. [המנהיג הלכ' צום כפור].
------
סדר תפלת יום הכפורים ערב יום הכיפורים אסור להתענות כדאיתא בפסחים בפ' אלו דברים. בערב קודם אכילתו צריך להתודות כדאמרינן בשלהי מס' יומא מתוודה קודם שיאכל וישתה שמא תטרף דעתו בסעודה.
במנחה אומר תהלה קדיש ומתפלל י''ח ברכות עד עושה השלום וכופה קומתו ושוחה ואומר וידוי בכונת הלב אלהינו ואלהי אבותינו עד ואנחנו הרשענו מה נאמר לפניך אתה יודע רזי עולם עד ותכפר לנו על כל חטאתינו על חטא שחטאנו לפניך באונס עד את כל דברי התורה הזאת כי אתה סלחן בא''י האל הסולחן. אלהי עד שלא נוצרתי יהיו לרצון אמרי פי שליח צבור חוזר ומתפלל י''ח ברכות עד עושה השלום ואינו אומר וידוי עד אחר תפלת ערבית ואומר כל הקדיש ויוצאין מבית הכנסת ואין אומר אבינו מלכנו עד לאחר תפלת ערבית ולוקין יש פעם אחת ויש ג' פעמים ואחר כך אוכלין ושותין כל צרכן ואם ערב שבת הוא ערב יום הכפורים אין מקדשין על הכוס כדאמרינן בערובין בפ' בכל מערבין (דף מ') וצריך לגמור סעודתו מבעוד יום דכתיב מערב ועד ערב ונשים נמי חייבות בתוספת ענוי. לאחר אכילתו מברך ברכת המזון וטובל במקוה כל אחד ואחד. ויש שעושין לאחר הרחיצה.
וצריך כל אדם לבקש מחילה מחבירו כדמשמע בפ' בתרא דיומא (דף פ''ז) וכן בב''ק בפ' החובל (דף צ''ב) וכן בערובין בפ' כיצד מעברין וצריך כל אדם להעביר על מדותיו כדאמר בפ' א' דר''ה (דף ט''ו) [דף י''ז] ובשלהי פ' סדר תעניו' (דף כ''ה) גבי ר' עקיבא וכן בירושלמי בפ' החובל ובמדרש הרנינו ובתוספתא דבב''ק ומדליקין ב' נרות בבית כמו בשאר שבתות משום שלום בית.
ליל יום הכיפורים ערבית באים לבית הכנסת ושליח ציבור מתעטף ואומר כל נדרי ג' פעמים ואומר שהחיינו [זמן אומרו אפי' בשוק] ברכו מעריב קדיש ומתפלל מגן זכרנו אתה גבור מי כמוך אתה קדוש עד יהללוך סלה ובכן תן פחדך ובכן תן כבוד ואז צדיקים קדוש אתה עד המלך הקדוש אתה בחרתנו יעלה ויבא מחול לעונותינו רצה ומודים וכתוב לחיי' (שים שלום) [שלום רב] בספר חיים עד עושה השלו' תבא לפניך תפלתנו אבל אנחנו חטאנו מה נאמר לפניך אתה יודע אין כל דבר יהי רצון על חטא ומתודה כל חטאיו על חטאים חטאת כרת אשם קרבן עולה ויורד מיתה בידי שמים מלקות ארבעים מכת מרדות ארבע מיתות ב''ד עד התורה הזאת כי אתה סולחן אלהי עד שלא נוצרתי ואם הוא בשבת יאמר לאחר התפלה ויכולו מגן אבות ואחר כך הפסוקים והסליחות אבינו מלכנו וכל הקדיש בשבת אין אומרים אבינו מלכנו ויש אומרים אותו כי אנו מבקשים נמי שאר צרכים.
שחרית מתפלל כמו בערבית ואין לשליח צבור להזכיר עבודת היום לא בקרובץ ולא בסליחות כי אם במוסף. תפלת שליח צבור מגן זכרנו אתה גבור מי כמוך ואומר קרובץ ובכן תן פחדך ובכן תן כבוד ואז צדיקים קדוש אתה אתה בחרתנו יעלה ויבא סליחות זכור לנו ברית אבות דסלח לנו וידוי סלח לעונותינו הזדונות והשגגות מה אנו מה נאמר על חטא וכו' עד התורה הזאת ואתה רחום משיח צדקך עד אטהר אתכם קרובץ מחל לעונותינו רצה ומודים וכתוב לחיים ונושאין כפיהן שים שלום בספר חיים עושה השלום אבינו מלכנו כל הקדיש ולוקחין ספר תורה על הכל יתגדל וקורין ו' בפרשת אחרי מות מן אחרי מות עד כאשר צוה ה' את משה קדיש המפטיר קורא בפרשת פנחס ובעשור לחדש עד ומנחתם ונסכיהם ומפטיר ואמר סלו סלו בישעיה עד כי פי ה' דבר ופוסקין צדקה עבור אבותיו ונשמות קרוביו לפי שסומך בסוף ואתה תצוה הכפורים אחת בשנה יכפר ונתנו איש כופר נפשו לה' אשרי יושבי יתגדל ומתפלל מוסף כמו בשחרית ובמקום יעלה ויבא אומר מפני חטאינו שליח צבור מגן זכרנו אתה גבור מי כמוך קרובץ ובכן תן פחדך עד ליציאת מצרים מפני חטאינו עלינו לשבח עד ואין עוד היה עם פיפיות אוחילה וסדר יום הכפורים קרובץ וסליחות יהיו לרצון אל תעזבנו סלח לנו וידוי סלח לעונותינו הזדונות מה נאמר על חטא וכו' עד התורה הזאת ואתה רחום משיח צדקך עד אטהר אתכם קרובץ מחול לעונותינו וקדשנו רצה מודים וכתוב ונושאין כפיהן שים שלום בספר חיים קדיש.
למנחה לוקחין ספר תורה וקורין ג' כהן לוי וישראל בפרשת אחרי מות בפרשת עריות מן דבר אל בני ישראל עד לא תטמאו בהן אני ה' אלהיכם והשלישי מפטיר בת''ע מן ויהי דבר ה' אל יונה עד ובהמה רבה וא''א קדיש אלא מחזיר התורה ואומר קדיש ומתפללין במנחה כמו ליוצר ש''ץ מגן זכרנו אתה גבור מי כמוך קרובץ קדושתא ובכן תן פחדך וכו' עד חנון ורחום אתה סליחות וידוי על חטא ואתה רחום מקבל משיח צדקך ומאהבתם מחול עונותינו וקדשנו רצה מודים וכתוב לחיים ברתכ כהני' שים שלו' בספר חיי' עושה השלו' ואין נושאין כפיהם אבינו מלכנו.
תפלת נעילה אשרי יושבי ובא לציון וסדר הקדושה קדיש ומתפללין מגן זכרנו וחתמנו בספר החיים אתה גבור מי כמוך אתה קדוש ובכן תן פחדך ובכן תן כבוד ואז צדיקים אתה בחרתנו יעלה ויבוא מחול לעונותינו וקדשנו רצה ומודים וחתום לחיים שים שלום בספר חיים נזכר ונחתם עושה השלום תבא לפניך תפלתינו וידוי מה נאמר עד אתה יודע אתה נותן יד לפושעים כי אתה סלחן. אלהי עד שלא נוצרתי. הרי בנעילה במקום שאומרי' כתבנו וכתוב ונכתב אומר וחתמנו וחתום [ו]נחתם ומתפלל הכל כמו במנחה אך במקום אתה יודע אומר אתה נותן יד לפושעים. שליח ציבור מגן זכרנו חתמנו בספר החיים אתה גבור מי כמוך קרובץ. קדושה ובכן תן פחדך עד חנון ורחום אתה סליחות או עניות פזמונים ה' ה' אל רחום וחנון י''ג מדות שמע ישראל ה' אלהינו ה' אחד זכור ברית וידוי מה נאמר אתה נותן יד לפושעים עד למה תמותו בית ישראל מחל לעונותינו רצה ומודים וחתום לחיים ונושאין כפיהן שים שלום בספר חיים ונחתם לפניך עושה השלום כל הקדיש ותוקעין תקיעה אחת. ומה שתוקעין קודם ברכו וקודם הבדלה משום דתקיעת שופר חכמה ואינה מלאכה ולא אסרוהו בשבת אלא גזירה שמא ילך אצל בקי ומשום חדא תקיעה לא חיישינן ועוד שהרי למד בראש השנה ומבדיל והוא רחום וכל המעריב. קדיש.
תפלת המעריב אתה חוננתנו ומתפלל י''ח ברכות כל הקדיש ומבדיל פרי הגפן מאורי האש המבדיל בין קודש לחול. קרובץ וסליחות אינן מעכבים ביום הכפורים שחרית ומוסף ונעילה יש בהם נשיאות כפים מנחה אין בו נשיאות כפים ביוצר ומנחה אומר אבינו מלכנו. ש''ץ להוציא קיימא לן בשילהי מסכת ר''ה שליח צבור מוציא את הרבים ידי חובתן בין מי שהוא בקי בין שאינו בקי בברכות של ר''ה ויה''כ. ירושלמי והוא שיהא בראש התפלה ופוטר משום דאוושי ברכות ופוטר נמי עם שבשדות. ותפלות של כל השנה טוב שיתפללו כל היודעים כדאיתא בפ' תפלת השחר (דף כ''ח) מתפלל אדם שמונה עשרה בכל יום. כל ברכות שאינן הודאה מברך כל אחד ואחד. אבל יוצר ומעריב מכוין לשמיעת ש''ץ. ותפלות שבתות וי''ט מתפלל כל אדם כתפלת י''ח דלא פלוג רבנן בתפלות אבל ר''ה ויה''כ דאוושי ברכות שומע מפי שליח ציבור כל התפלה ויוצא. בשילהי דיומא (דף פ''ז) היכן אומר הוידוי יחיד אחר תפלה וש''צ באמצע התפלה. ואע''פ שש''צ מוציאו מצוה מן המובחר שיהא היחיד מתפלל בעצמו שיש בהן כמה מילי דרחמי כייף איניש לביה ומכוין אבל אהבה רבה דאית ביה רחמי דתורה מצוה לשמוע. מה שקורין פרשת עריות ביום הכפורים נראה כשם שצוית לנו שלא לגלות ערוה כך לא תגלה ערותינו ביום הזה. [הרוקח סימן רי''ח].
------
וקורא בתורה ו' והמפטי' ובעשור לחדש ומפטיר סלו סלו. ומה שפוסקין צדקה עבור המתים ביום הכפורים ולא ביום טוב יש להם אסמכתא שכתוב בסוף פרש' ואתה תצוה הכפורים אחת בשנה יכפר וסמיך ליה ונתנו איש כופר נפשו ליי' בזמן שיתן לכפר' הנפש. ומה מועיל למת שהחי נותן צדקה בעבורו אלא השם בוחן לבות החיים והמתים אם אותו המת בחיים היה נותן צדקה ואם היה עני אותו המת אך לבו בטוב והיה נותן אם היה לו אז תועיל לו קצת כי החי יכול לבקש להקל דין המת כדוד על אבישלום וכר' יוחנן על אחר לכשאמות אפסוק עשן מקברו אבל אם נתן בעבור רשע אין מועיל. ונותנין לכבוד המתים שהצדיקים מליצים על צאצאיהם כי יוצאין מתחת הכסא שהוא חלול למטה ממקום השכינה אני אעביר כל טובי על פניך בא''ת ב''ש נפשם דרך דלת הכסא יוצאים כסא באל בם דלת ושם התורה מגילה עפה כסא בא''ת ב''ש לחת. הכסא כאבן ספיר הלוחות סנפירין כ''סא לח''ת בגימטריא ח''סד וא''מת זהו צדק ומשפט מכון כסאך חסד ואמת יקדמו פניך והלומד ספר לשם שמים יזכה לגן עדן מקום ספיר אבניה תירג' וגינתא דעדן אתר דשיזבא לכך אבן יששכר ספיר וכשישר' עוסקים לקרות בתורת אמת אז הצדיקים מליצי הצדק למעלה א''מת מא''רץ תצ''מח וצדק משמים נשקף לכך בשעת קריאת אמת אמת וצדק וכן אם אירע למול בר''ה מוהלין אותו לאחר קריאת התורה ואחר כך תוקעין ואם ביום הכפורים אחר קריאת התורה מלים בשעה שפוסקין צדקה. לפי שהשכינה אצל התורה שהרי כתוב אני עם לבבי לבנות מנוחה לארון ברית ה' ולהדום רגלי אלהינו לכך מקום ארון אינו מן המדה מן הצדדין אבל למעלה מן המדה לפי שבשליש הבית היה והקדושה עד ערבות כאילו דבוק הארון לכסא וכאלו דבוק לכבוד והצדקה והתורה לימינו מימינו אש דת למו צדק מלאה ימינך. לאחר קריאת התורה קורין אשרי ומתפללין מוסף ואין מזכירין עבודת היום בקרובץ ובסליחות.
למנחה קורין בתורה כהן לוי וישראל וקורין בפרשת עריות משום דאמר בחגיגה בפ' אין דורשין גזל ועריות נפשו של אדם מתאוה להם ומחמדתן ואם נכשל שום אדם בערוה יתבייש וישוב לכך מפטירין ביונה כי שבו מדרכם הרעה. ובפ' בתרא דיומא שאל ר' מתיא בן חרש את ר' אלעזר בן עזריה ברומי שמעתי ארבעה חלוקי כפרה שהיה ר' ישמעאל דורש אלו שלשה הם ותשובה עם כל אחד ואחד עבר אדם על מצות עשה ושב אינו זז משם עד שמוחלין לו מיד עבר על לא תעשה ועשה תשובה תשובה תולה ויום הכפור מכפר שנא' כי ביום הזה יכפר. עבר על כריתות ומיתות ב''ד ועשה תשובה תשובה ויום הכפורים תולין וייסורין ממרקין שנא' ופקדתי בשבט פשעם. אבל מי שיש בו חילול השם אין כח לא בתשובה לתלות ולא ביום הכפורים לכפר ולא בייסורין למרק אלא כולם תולין ומיתה ממרקת שנא' אם יכופר העון הזה עד תמתון. חילול השם שתלמידי חכמים חוטאין וחבריו בושים משמועתו או ישראל חוטא שהנכרים אומרים יהודי' עושים כרשעים או חסיד שגנב או עושה עבירות. והחוטא העושה תשובה יתכפר לו לעולם הבא אך בזה יהיה לו יסורין או שום רעה בעולם כדא' בפ''א דקדושין בסופו כל שזכיותיו מרובין מעונותיו מריעין לו ודומה כמי ששרף כל התורה כולה. ומתרץ אביי מריעין לו בעולם הזה לשלם מעשיו הרעים. והיינו דאמרינן בפרק א' דתענית ואין עול כשם שהקב''ה נפרע מן הרשעים מן עבירה קלה שעושין בעולם הזה לעולם הבא כך נפרע מן הצדיקים על עבירה קלה שעושין בעולם הזה זהו פגעת את שש ועושה צדק וכיראתך עברתך ואמרי' בערכין בשלהי פ' יש נערכין תנא ר' ישמעאל כל שעברו עליו מ' יום בלא יסורין קיבל עולמו. במערבא אמרי פורענות מזומנת לו תכלית יסורין ארגו לו בגד ללבוש ואינו מתקבל עליו או נתכוון למזוג חמין ומזגו לו צונן או נהפכה חלוקו או נתכוון ליטול בכיסו ג' ועלה בידו ב' שצריך לטרוח להחזיר נכשל באצבעו או אמרו דברי חירופין או חלם חלום רע מצדיק עליו את הדין על כל מקוראותיו. המפטיר יברך כל הברכות לפניה ולאחריה וחותם במוחל וסולח וקדיש ומתפללין מנחה.
בשבועות בשלהי פר' א' פורק עול ומגלה פנים בתורה ומיפר בריתו בבשר תשובה ויום הכפורים מכפר. ובתוספתא בפ' יום הכפורים מי שמחלל שם שמים אין בו כח וכו' ואע''ג דאמר ר' יוסי בר יהודה חטא אדם פעמים ושלש מוחלין לו ד' אין מוחלין לו שנאמר נושא עון ופשע וחטאה ונקה. מיכן ואילך לא ינקה. ואמר על ארבעה לא אשיבנו ואומר פעמים שלש עם גבר. אלא א''ר יהודה בר סימון שובה ישראל עד ה' אלקיך אפי' כפר בעיקר. במדרש הרנינו דרש רבי' הקדוש שובה ישראל אפי' יש בכם עבירות עד ה' כסא הכבוד.
ביומא בשלהי פ' א' דאמר רמי בר חמא הש''טן בגימטריא שס''ד ביומא דכיפורים לית ליה רשות לאסטוני היינו עבירות שעושין בו ביום כמה בתולי איבעול בנהרדעא. אבל עבירות של כל השנה מביאים במדרש הרנינו אשרי נשוי פשע כסוי חטאה זש''ה נשאת עון עמך אתה מוצא ביום הכפורים בא השטן לקטרג והוא פורט עונותיהם של ישראל וכו' והשטן הולך להביא עונות וליתן בכף עונות להכריעם וכו' מודה ועוזב על מנת לעזוב ירוחם כיון שישראל פורטין עונותיהם ומתוודים הקב''ה נושא להם עון כי ביום הזה יכפר עליכם.
אשרי וסדר קדושה וקדיש ומתפללין נעילה זכרנו וחתמנו וחתום נזכר ונחתם לפניך. בתוספתא יום הכפורים מכפר עם חשיכה לכך תפלת נעילה בלילה כרב דאמר תפלת נעילה פוטרת תפלה של ערבית. בנעילה מתפלל ז' ומתודה ובשבת אף בנעילה צריך להזכיר של שבת בפרק במה מדליקין (דף כ''ד). לעת ערב חותם הקב''ה ועומדים כל צבא מרום אלו מימינים ואלו משמאילים ואז כל הנשמות עומדו' לפני הכסא להליץ ועומדים ב' מלאכים על גלגלי רוח זה כנפיו מסוף העולם ועד סופו וזה כנפיו כמלא עולם אחד סופר חותם למות ואחד לחיים והקב''ה חותם אמת כדאמרינן בפ''ד מיתות (דף ס''ד) אמר ר' חנינא ש''מ חותמו של הקב''ה אמת וכן איתא נמי ביומא בפ' בא לו (דף ס''ט). ועד עת החיתום יכול היחיד לשוב אם ישבר לבו בתשובה שלמה מתקבלת. בא''ב דר' עקיבא קרוב ה' לנשברי לב שבורי לב חביבין לפני הקב''ה יותר ממלאכי השרת שמלאכי השרת מרוחקין מן השכינה ל''ו אלפים רבבות פרסאות. שנא' שרפים עומדים ממעל ל''ו גדול אדוננו ורב כח אלפים רבבות מפרסאות שלו שהפרסא שלו אלף אלפים אמה ואמה שלו ד' זרתות וטפח וזרת שלו כמלא עולם ושמים בזרת תכן. אבל שבורי לב הקב''ה אצלן בתוך אמה. וכל מי שזובח יצרו בכל יום ומתודה מעלה אני עליו כאלו כבדני בב' עולמות. זובח תודה יכבדנני בעה''ז ובע''ה. ונושאין כפיהן הכהנים בכל תפלה לבד מן המנחה.
ולאחר כל התפלה של נעילה דנפקא קדושת יום הכפורים פר''ח תוקעין קשר''ק והעברת שופר תרועה בחדש השביעי שיהו תקיעות של חדש זה שוין. ומנהג שלנו במלכות לות''ר לתקוע רק תקיעה אחת לומר נצחו השטן לפי שבפרקי דר' אליעזר בפ' מ''ו יום הכפורים מכפר על עבירות קלות וחמורות שנאמר מכל חטאתיכם לפני ה' תטהרו וכו' ראה סמאל שאינו מוצא בהן חטא אמר לפני הקב''ה רבונו של עולם יש לך עם אחד בארץ דומה למלאכי השרת שבשמים מה מלאכי השמים הולכים יחפים כן ישראל ביום הכפורים והקב''ה שומע עדותו של ישראל מן הקטי' שלהן ומכפר על כל עונותיהן ועל כל עם הקהל יכפר ואומר מכל חטאתיכם לפני ה' תטהרו. ברכו מעריב ומתפללין י''ח ברכות דקיימא לן כר' חנינא בן גמליאל משום אבותיו מתפלל י''ח שצריך לומר הבדלה בחונן הדעת. ומבדילין על הכוס ומברך מאורי האש דאמרי' בפסחים א''ר בנימין בר יפת אמר ר' יוחנן מברכין על האור במוצאי שבתות ובמוצאי יום הכפורים וכן הלכה וכן אמרי' בברכות. [הרוקח סימן רי''ז].
------
שחרית מתפלל כמו בערבית ובקרובץ בסליחות אין להזכיר עבודת היום כי אם במוסף כי כהן גדול לא היה עושה אותם כי אם במוספין. בפ' בתרא דמגילה (דף ל') בשחרית קורין אחרי מות והמפטיר קורא בפנחס ובעשור לחדש ומפטיר בישעיה ואמר סולו סולו במנחה קורין בעריות ומפטיר ביונה כי כ''ד עריות כתובי' באחרי מות ובאמור אל הכהנים ה' מהם כפורים וה' לכפר וט' וכפר וד' יכפר וא' מכפר הרי כ''ד כפרות לכפר על כ''ד ערוה באחרי מות וכ''ד גילוין בעריות ולכפר על כל העובר כ''ד ספרים לכפר על כל כ''ד שעות ביום וכ''ד אכילות בבראשית מן ולכם יהיה לאכלה עד ואכל וחי לעולם כנגד כ''ד תעניות כשתמנה וכשחל ר''ה ביום ג' ולכפר על כ''ד עבירות הכתוב בהודע את ירושלם י''ו כפרות כתובין בענין יוה''כ שבאחרי מות וי''ו קרבנות היו מקריבין בו ביום להנצל מי''ו פנים של חרב של הקב''ה ולכפר על י''ו כריתות שעל כל מצוה ומצוה ועם שעיר המשתלח היו י''ז וכן עד פרשה יש י''ז אותיות וכן י''ו קורין בשבוע וא' המפטיר. בפ' פנחס בכל המועדים במוספין כתיב יום חוץ מי''כ שאין כתיב יום לפי שאף לילו חשוב שנא' ויהי ערב ויהי בקר יום אחד אמרו חכמים זה יום הכפורים כי כל שס''ה ימים יוצאין שבועי' ונשאר יום אחד זהו יו''כ שלא נאמר יום בו לפי שכתב ימים יוצרו ולא אחד בהם ולו קרי ולא כתיב לומר לא נכתב יום בו לפרש הכתוב כי בכל הימים מותר באכילה. ולא אחד הקב''ה קראו אחד לו שיהא בעינוי לו ואסורין בו' דברים וכ''ג נכנס לפני ולפנים ובו עבד עברי יוצא לחירות ונקרא ראש השנה שנאמר בעשור לחדש בר''ה ולא ''אחד'' בהם'' אדם כ''ג שאין עבודת היום כשרה אלא בו ונכנס בד' לבושי לבן להלבין ד' עונות של ד' חלוקי כפרה. באחרי מות ובאמור אל הכהנים כ''ד כפרות לכפר כ''ד עבירות שביחזקאל בהודע את ירושלים וכ''ד ערוה באחרי מות. וארבעה ועשרי' דברים מעכבים את התשובה אלו הן רכילות ולשון הרע ובעל חמה ובעל מחשבות ומתחבר לרשע והמסתכל בעריות והחולק עם הגנב והאומר אחטא ואשוב והמתכבד בקלון חבירו. והפורש מן הצבור והמבזה את אבותיו והמקלל הרבים והמעכב את הרבים מעשות צדקה והמטה את חבירו מדרך טובה לדרך רעה והמשמש בעבוטו של עני והמקבל שוחד והמוצא אביד' ואינו מחזיר' והרואה בניו יוצאי' לתרבות רעה ואינו ממחה בידם והאוכל שוד עניים והחולק על דברי תורה והחושד בכשרים והשונא את התוכחות והמלעיג על המצות והמואס בעושי מצות. ט' פעמים וכפר עד ט' פעמים מוחל וינסו אותי זה עשר פעמים אז פורע לכך בהפטרה ואמר סלו סלו ט' לשון צום ועינוי ואחר כך לקדוש ה' מכובד לכך אין ט' במזמור וארשת שפתיו בל מנעת סלה. וכן אין ט' ביענך ה' ביום צרה. ומסיים יעננו ביום קראנו. אלו הן ט' המעכבין את התפלה הראשון מי שנחתם גזר דינו כמו למשה בואתחנן השיבו אל תוסף דבר אלי. ב' המתפלל בלא כוונת לבו ויזכרו כי אלקים צורם ויפתוהו בפיהם ולבם לא נכון עמו. ג' מי שאינו מקשיב לדברי תורה מסיר אזנו משמוע תורה. ד' שאינו משיב לעני אוטם אזנו מזעקת דל גם הוא יקרא ולא יענה. ה' עשק וגזל כמו במיכה אשר אכלו שאר עמי וכתיב לא יענה אותם. ו' המתפלל בלא נקיות גם כי תרבו תפלה אינני שומע. ז' מי שגברו עונותיו ולא שב ויהי כאשר קראו ולא שמעו. ח' מי שאינו שומע תוכחה ותוכחתי לא אביתם אז יקראנני ולא אענה. ט' מי ששם בטחונו בע''ז ואל תפגע בי כי אינני שומע אותך הבנים מלקטים עצים. לכך ט' ימי תשובה עד יום הכפורים. [הרוקח סימן רט''ז].
------
במלכות לותי''ר בעיוה''כ מבע''י מתעטפין בטלית ועומדים כך עד שיוצאין מבה''כ והלכתא ערבית ושחרית ומנחה דיוה''כ צלותא חדא ל''ש ביחיד ל''ש בציבור ובכל תפילת יוה''כ נושאין כפיהן ואומרים א''מ אבל לא במנחה ואם חל בשבת א''א א''מ פי' ר''ח מנהג בשתי ישיבות לשאת הכהנים כפיהם שחרית ומוסף ומנחה ונעילה ביוה''כ (זה שייך לעיל סי' קל''ט במקום שנרשם). [מעשה רוקח סימן קמ''ב].
------
מנהג המלכות לותי''ר לתקוע תקיעה א' אחר כל התפילה לומר נצחנו השטן ואח''ז מתפללין ברכו ומעריב ותפילת חול ומתפללין תפ' י''ח ומבדילין בחונן הדעת ומבדילין ואינו מברך על הבשמים דמיו''ט וביוה''כ ליכא נשמה יתירה כן פי' רבינו שמאל הלוי ורבינו שמחה המורה (נ' שט''ס הוא וצ''ל ר' שלמה המורה והוא רש''י ז''ל וכן הוא בלקוטי פרד''ס לרש''י ז''ל שנ' לו מפי' ר' יעקב בר' יקר ע''ש) פי' בשם ר''י בר יקר טעם בשמים מפני שאור של גיהנם שובת בשבת ובמוצאי שבת חוזר ושורף ומסריח לכך תקנו בשמים וביוה''כ לא מצינו ששבת אור של גיהנם וצריך לברך בורא מאורי האש שהרי האור שבת ביוה''כ. [מעשה רוקח סימן קמ''ה].
------
ואותם בנ''א שנוהגי' לעשות שני יום הכפורים אם לא שראיתי מורי ה''ר יהודה חסיד ומורי רבי' אבי העזרי שהיו עושי' שני יוה''כ הייתי אומר לא טוב עושים שאני אומר שאין לעשות כלל מפני הסכנה בירושלמי דחלה פרק קמא [הלכה א'] תמן חששין לצומא רבא תרין יומין א''ל רב חסדא למה אתם מכניסים עצמיכם לספק זה המרובה חזקה שאין ב''ד מתעצלין בו אבוי דרב שמואל בר רב יצחק חש על גרמיה וצם תרין צומין ופסק כריכיה ודמך פי' א''ל ר''ח למה אתם מכניסים עצמיכם לספק נפשות גדול זה חזקה שאם היו צריכין לעשות שני יוה''כ לא היו ב''ד מתעצלין מלתקן ומביא מעשה שיש בו סכנת נפשות העושה כן דאבוי דשמואל עשה כן ומת הלכך אין לעשות כן הלכך העושה כן הואיל וראיתי רבותי שעושין לא אמחה בידו ואם בא לימלך אדם בי אני אומר שלא לעשות. [או''ז הלכ' יוה''כ סימן רפ''א].
------
בסדר רב עמרם כתב מנהג בשתי ישיבות לומר בערבית ושחרי' ומנחה אתה מבין ואתה יודע ועל חטא הבא באל''ף בי''ת ובמוסף אין אומר אתה מבין אלא אתה יודע ועל חטא הבא בסי' אר''ש דח''ג ובקלוניא ערבית ושחרית ומנחה נוהגין לומר אתה מבין אבל במגנצא א''א אתה מבין אלא בערבית וגם א''מ אומרים במוסף. ומה שנוהגין לומר אבינו מלכנו מפני שבזו התפילה נענה ר' עקיבה כדאמר במסכת תענית ס''פ סדר תעניות אלו [כ''ה, ע''ב] מעשה בר''א שירד לפני התיבה אמר כ''ד ברכות ולא נענה ירד אחריו ר''ע ואמר א''מ חטאנו לפניך א''מ אין לנו מלך אלא אתה ונענה וירדו גשמים והוו [מרננו] רבנן יצתה ב''ק ואמרה לא שזה גדול מזה אלא שזה מעביר על מדותיו וזה אינו מעביר על מדותיו. והעם הוסיפו כמו כן על שבע ענייות דמתני' דפ' סדר תעני' [ט''ו, ע''א]. וה''ר שמואל החסיד זצ''ל היה אומר אבי''נו מלכ''נו חטא''נו לפני''ך עולה בגי' רב''י עקיב''ה (הו''א) יס''דו (וחד חסר הקריאה). ובערב שבת במנחה ובשבת לא אמרי' ליה זולתי ביוה''כ שחל להיות בשבת וי''א בשם רגמ''ה שיש לאומרו אפילו בשבת שבין ר''ה ליום הכפורים ויש שאומר משמו שרק בערב שבת במנחה יש לאמרו ולא בשבת והעם לא נהגו כן. [או''ז הלכ' יוה''כ סימן רפ''א].
------
כתב בסדר רב עמרם א''צ לומר (ערבית) [עבודת] יום הכפורים פי' כגון אתה כוננת ואמיץ כח ושאר הסדרים של עבודת כה''ג לא בתפילת יוצר ולא בתפילת המנחה שלא היתה עבודתו של כה''ג אלא במוספין שכן מצינו בתשובות ושאילות ששאלתם על דבר סדר עבודתו של כהן גדול ביוה''כ שנהגו מקצת העם לאומרו בג' תפילות ויש ביניהם איש שהוא מוחה בידם שלא לאומרו כמו שקיבל מרבותיו. נראין הדברים כמו שמקובל שכמו שלא נזכיר קרבן מוסף אלא בתפילה אחת כך אין להזכיר סדר עבודה אלא באותה תפילה וכן [נהגו] אבותינו מימות הראשוני' וכן אנו נוהגי' ותו אשכחן בתשובות הגאוני' ומנהג של ישיבו' בשחרית אומר ז' ויעבור ובמוסף ז' ובמנחה ששה ובנעילה ג' וא''א סדר עבודתו של כ''ג אלא במוספין כי היכי דלא אמרו מלכיות זכרונות ושופרות אלא במוספין וכן כל תפילת המוספין דירחי שתא ובשבתא וחגיא לא אמרי' אלא בתפילה אחת הלכך לא איבעיא לן למימר סדר עבודה אלא במוספין ואי אמרת אמאי קא עביד פייט בצלותא דצפרא אתה כוננת ובצלותא דמוסף אזכיר סלה ובצלותא דמנחה אספר גדולות, וקעביד בכל תפילה ותפילה קדושה רבא בצלותא דצפרא ודמוסף ודמנחה פעמים באהבה ולהיות לכם. אנן לא אמרי' פעמים ולהיות לכם אלא במוספין ובנעילה משום תקנתא דרבנן ממעשה דאתעביד להו ואי אמרת אמאי עביד פייט סדרים וקדושה רבא בכל קרובה וקרובה אלא כל קרובה נעשית משום ענינו של יום ואגב עבודות לפיכך תקנו חכמים במקום סדר עבודה הכתוב בתפילת שחרית ו' ויעבור ולא לומר עבודה כלל ובתפילת המוספין לומר סדר עבודה וז' ויעבור ובתפילת המנחה במקום אותו הסדר ו' ויעבור ולא לומר סדר כלל וכן מנהג בשתי ישיבות וכן פעמים באהבה ולהיות לכם אע''פ שחרזם הפייט כל תפילה ותפילה אין ראוי לומר אלא במוסף ובנעילה וכמו כן הסדרים אע''פ שחרזם הפייט בכל תפילה ותפילה אין ראוי לאומרו אלא במוסף וכן הלכה עכ''ל הגאון. ומ''ש שלא היתה עבודתו של כה''ג אלא במוספים לאו דוקא שהרי כל עבוד' יוה''כ אינה כשיר' אלא בו [אלא] עיקר עבודו' קאמר ומורי ר' אבי העזרי כתב שיש קבל' בידו לומר בשחרית י''ג ויעבור כנגד י''ג מדות ואמרי' בפרקי דר' אליעזר כשש''צ מתפלל ביוה''כ צריך שיעמוד אחד מימינו ואחד משמאלו כדכתיב אהרן וחור תמכו בידיו מזה אחד ומזה. [או''ז הלכ' יוה''כ סימן רפ''א].
------
ואחרי שגומר תפלת המוסף פותח באשרי יושבי כדי להפסיק בין תפילת המוסף לתפיל' המנחה כך כתוב בסדר רב עמרם ואין אנו עושין כן כדי למהר שלא יעבור זמן תפילת מנחה אלא אנו פותחין באשרי אחר תפילת המנחה. ומפיק ס''ת וקורין באחרי מות פרשת עריות מ''ט כדי שיכופו לבם בתשובה דנפיש יצרא דעריות והכל רצים אחריהם וכ''כ רב עמרם וקורין שלשה והשלישי הוא המפטיר כמו בכל תעניות ואינו אומר קדיש ומפטיר ביונה בן אמיתי שהוא מענין תשובה ואומר צור כל העולמים כו' ואומר על התורה ועל העבודה וחותם מקדש ישראל ויוה''כ כמו בתפלת יוצר ואם חל להיות בשבת מזכיר של שבת נמי בהפטרה דיוצר ודמנחה עם יוה''כ בחתימה וכן נמי כתב רב עמרם ורבי' יצחק בר אשר ורבי' שמואל בר נטרונאי ומורי רבי' אבי העזרי וכן ניהג רבי' יואל אביו הלוי דכה''ג אמרי' פ' במה מדליקין [כ''ד, ע''א] יום הוא שנתחייב בד' תפלות הלכך ה''נ כמפטיר דיוצר וסדר ברכותיו כך דמנחתא ולא דמי לשאר תעניות של כל ימות השנה דמסיימין במגן דוד דהא עדיף דאפי' לא היה יוה''כ היה מפטיר במנחה מכח שהוא יום תענית כ''ש הכא ואפי' שבת מזכיר כדפרי' ומתפלל המנחה ומתודה כמו בתפלת יוצר ואומר אבינו מלכנו ומסיים. וביוצר ובמוסף ובנעילה כהנים נושאין את כפיהם אבל במנחה לא. ופותח באשרי ובל''ג ומתפלל תפילת נעילה ואומר וחתמנו בספר חיים טובים וכן במחיה וחותם יצוריו לחיים טובים ומזכיר חתימה במקום כתיבה בכ''מ וגם בהודאה ובעושה השלום ואומר מה נאמר לפניך יושב מרום וכו' ואתה נותן יד לפושעים וכו' אתה הבדלת אנוש מראש וכו' ותתן לנו ה' אלקינו את יום הכפורים הזה וכו' וחותם כמו בערבית ביוצר מנחה ומוסף ואינו אומר ש''ץ אבינו מלכנו ומסיים ואומר קדיש. ותוקעין רק תקיעה אחת זכר ליובל והעברת שופר וגו' ובסד' רב עמרם וגם בתשובות רב פלטוי גאון כתב ותוקעין בשופר תקיעה ג' שברים תרועה תקיעה וסימן קשר''ק וכן מנהג שתי ישיבות ואומר מורי רבי' אבי העזרי שסברת הגאון משום דאמר [ר''ה דכ''ו, ע''ב] שוה היובל לר''ה לברכות ולתקיעות, מ''מ כולי האי כתקנת ר' אבהו לא עבדינן ושאלו מקמי' רבי' יצחק בר יהודא זצ''ל מפני מה תוקעין קודם שמבדילין והלא אסור לעשות מלאכה קודם שיבדיל והשיב ודאי מלאכה אסור אבל תקיעת שופר חכמה ואינה מלאכה ולא אחמור בה כולי האי כיון שעבר היום. ואפי' בר''ה שחל להיות בשבת אינה אסורה אלא משום שמא יטלנו בידו וילך אצל בקי לתקוע, והכא דליכא אלא חדא תקיעה כניהוגינו ליכא למיחש להא. ומתפללי' תפלת ערבי' ומברך על המאור ועל הבשמים כמנהג רגמ''ה ולמאור נוטל אור ששבת כדפרי' בסוף הלכות מוצ''ש. ואם חל בשבת אומר פסוקי ויתן לך ואותו הפיוט במוצאי יום מנוחה איתקן כדי לאומרו במוצאי יוה''כ בביהכ''נ בקול רם ובפרגא ניתקן וכן היו נוהגים בפרגא לאומרו במוצאי יוה''כ בביהכ''נ בקול רם. אמר רב תפלת נעילה פוטרת של ערבית רב לטעמיה דאמר צלותא יתירתא [היא וכו'] והא''ר תפלת ערבית רשות לדברי האומר חובה קאמר משמע הא למ''ד רשות אפי' לפטור א''צ א''כ לדידן דקיי''ל תפ''ע רשות אפי' לפטור א''צ מיהו כיון שנהגו בה נעשית עלינו חובה כדפרי' בפ' תפלת השחר ואנו מתפללין י''ח ברכות שלימות כר''ח בן גמליאל שאמר משום אבותיו מפני שצריך הבדלה בחונן הדעת ואינה לדרב דאמר נעילה פוטרתה דאמר בירושלמי פ' תפלת השחר [הלכה א'] מהו שתפטר של ערב ר' בא ורב הונא בשם רב נעילה פוטרת של ערב א''ל ר' בא לרב הונא היאך מזכיר הוא של הבדלה א''ר יונה לר' בא היאך יהיו ז' פוטרת י''ח א''ל ולא כבר דאתתבת א''ל ובדיל דאתתבת איבטיל א''ר יוסי מה דאקשי ר' בא קשי יאות מה דאקשי ר''י לא קשי יאות קל הקילו עליו משום תעניתו שיהיו [ז'] פוטרות י''ח ר' בא בר ממל אמר לחברייא מרי מן כולהון שמעית שאין נעילה פוטרת של ערב א''ר יוסי בר בון ותני ר''ח וכן בכל יום אדם מתפלל י''ח במוצאי שבת ובמוצאי יוה''כ ובמוצאי ת''צ. [או''ז הלכ' יוה''כ סימן רפ''א].
------
כששליח צבור מתפלל ביום הכיפורים צריך שיעמוד אחד מימינו ואחד משמאלו. כיצד מתוודה. אומר חטאתי עויתי ופשעתי. כיצד היה מתוודה, אומר אנא ד' עוו פשעו לפניך עמך בית (ל)ישראל, ד' כפר נא וכו'. ואחר שיסיים תפלת מוסף מפיק ספר תורה וקורא באחרי מות שלשה כמו בכל תענית ואינו אומר קדיש. ומפטיר ביונה בן אמיתי. ואומר צור העולמים וכו', ואומר על התורה ועל העבודה וחותם מקדש השבת וישראל ויום הכיפורים כשחל בשבת. אבל כשחל בחול חותם (ו)מקדש ישראל ויום הכיפורים. ואומר אבינו מלכינו. וביוצר [—בשחרית] ובמוסף ובנעילה כהנים נושאים כפיהם, אבל לא במנחה. ופותחין באשרי ואומר ובא לציון. ואומרי' וחתמינו בספר חיים טובים. וכן במחיה, וחותם יצוריו לחיים ברחמים. וכן בהודאה ועושה שלום. ואומר מה נאמר לפניך וכו'. ואתה נותן יד לפושעים וכו', ואתה הבדלת, ותתן לנו ד' אלוקינו את יום הכיפורים הזה וכו'. וחותם כמו בערבית וביוצר ובמוסף ובמנחה. ואינו אומר ש''ץ אבינו מלכינו ומסיים ואומר קדיש. ותוקעין רק תקיעה אחת. ואם חל בשבת אומרים ויתן לך וגו'. ומתפלל ערבית שמונה עשרה שלימות, ולא נפטר בנעילה. והעושה שני ימים יום הכיפורים אין מוחין בידו, ואם בא לימלך אומרים לו שלא לעשות. [פסקי או''ז].
------
נהגו העם לתקוע קשר''ק במוצאי י''ה, ואין זה זכר ליובל שאם כן לא היו עושין כך בכל שנה אלא בזמן היובל, ועוד בי''ה עצמו היה דינו וחכמה היא ואינה מלאכה (ר''ה כ''ט ב'), אלא יש לומר שנתקן משום דאמרינן במדרש (קהלת פרשה ט') במוצאי יום הכפורים בת קול יוצאת ואומרת לך אכול בשמחה לחמך, וכן יסד הפייט אחר גמר מיצוי אכול דצוי ורצוי, ומפני שאין יום טוב זה מפורסם עשו בו תקנה לפרסמו ולכך תוקעין קשר''ק כדאמר (שבת ל''ה ב') תוקע ומריע ותוקע, ואין צריך להמתין עד אחר הבדלה בחונן הדעת מפני שהיא חכמה ואינה מלאכה, ואפילו בשבת 
אין איסור לתקוע אלא גזירה שמא יוציא השופר מרשות לרשות ללמוד סדר התקיעות, ואין כאן לחוש בתקיעה מועטת כזו. וקבלתי ממורי רבינו יהודה בר רבי יצחק, אחר שהשלים תפילת נעילה אומר קדיש ואחר כך [אומר] ז' פעמים ה' הוא הא%להים, לפי שהשכינה עולה למעלה משבעה רקיעים, ואחר כך שמע ישראל פעם אחת ומיד תוקעין משום דכתיב (תהלים מ''ז ו') עלה א%להים בתרועה ה' בקול שופר. [סמ''ג לאוין סימן ס''ט].
------
תימה לאחי ר' בנימין זצ''ל מה שקבעו בקידוש ובתפלה של ראש השנה ויום הכיפורים זכר ליציאת מצרים בשלמא בקידוש של שבת שהרי בעשרת הדיברות שבמשנה תורה כתיב וזכרת כי עבד היית בארץ במצרים שבועות נמי במשנה תורה כתיב ביה וזכרת כי עבד היית סוף פרשת ראה סוכות נמי כתיב בו למען ידעו דורותיכם כי בסוכות הושבתי את בני ישראל בהוציאי אותם מארץ מצרים אבל בראש השנה ויום הכיפורים מאי זכר ליציאת מצרים איכא והלא לא מצינו שנכתב בהן יציאת מצרים כלל ותירץ בראש השנה נמי ראוי לומר זכר ליציאת מצרים לפי מה ששנינו בראש השנה תניא ר' אליעזר אומר בתשרי נברא העולם בתשרי נולדו אבות בתשרי מתו אבות. בפסח נולד יצחק בראש השנה נפקדה שרה. רחל. וחנה. בראש השנה יצא יוסף מבית האסורים. בראש השנה בטלה עבודה מאבותינו במצרים ור' יהושע נמי בהא לא פליג והתם יליף ליה מקראי וביום הכיפורים נמי מצינו יציאת מצרים גבי שילוח עבדים במשנה תורה כי ימכר לך אחיך העברי וגו' הענק תעניק לו וגו' וזכרת כי עבד היית וגו' ותניא ר' ישמעאל בנו של ר' יוחנן [בן ברוקה] אומר לפי שנאמר תעבירו שופר ביום הכיפורים וגו' יכול לא תהא שנה מקודשת אלא מיום הכיפורים ואילך ת''ל וקדשתם את שנת החמישים שנה מלמד שמתקדשת והולכת מתחילתה מיכן אמר ר' ישמעאל בנו של ר' יוחנן בן ברוקה מראש השנה 
ועד יום הכיפורים לא היו העבדים נפטרין לבתיהן ולא משתעבדין לאדוניהם אלא אוכלין ושותין ושמחין ועטרותיהן בראשיהן מראש השנה עד יום הכיפורים כיון שהגיע יום הכיפורים תקעו בית דין בשופר נפטרו העבדים לבתיהן ושדות חוזרות לבעליהן וגבי שילוח עבדים כתיב כי עבדי הם אשר הוצאתי אותם מארץ מצרים וגו' הא למדת שבראש השנה ויום הכיפורים נמי שייך לומר זכר ליציאת מצרים. ואומר יעלה ויבוא ואחר כך אומר אלהינו ואלהי אבותינו מלוך על כל העולם כולו [בכ''י ב' איתא ואמר רב פלטוי גאון זצ''ל מנהג הוא לומר יעלה ויבוא ואם לא רצה לאומרו אין חוששין שהרי ש''ץ מזכיר בזכרונות ואפי' [הכי] צריך לומר בכל תפילותיו מלוך על כל העולם כולו. וכ''ה בשבלי הלקט הקצר] וכן אמר רב יהודאי ורב כהן צדק גאונים זצ''ל. ולומר והשיאנו בראש השנה מצאתי במנהגות מגאנצא שנוהגין לאומרו ובלות''ר בראש השנה ויום הכיפורים רובם אומרים אותו ורבינו יצחק בר יהודה זצ''ל בשם רבו ר' אליעזר זצ''ל אמרו כל ימיו ור' משולם ב''ר משה זצ''ל שאל את פי אריות יושבי ירושלים עיר הקודש והשיבו שאומרין והשיאנו. ומביאין ראיה מירושלמי דברכות פרק הרואה. והגאון ר' יצחק [לוי] זצ''ל ביטלו בוורמשא מפני שאינו יכול לומר את ברכת מועדיך דברכת מועדיך לא כתיב אלא אשלש רגלים בלבד כדכתיב כברכת ה' אלהיך אשר נתן לך וראש השנה לאו מן הזמנים הוא דלא חתמינן מקדש ישראל והזמנים ומנהג פשוט בידינו לאומרו בראש השנה אבל ביום הכיפורים אין אומרין אותו כלל. [שבלי הלקט סימן רפ''ו].
------
ובשחרית יום הכיפורים יש שנוהגים להשכים בעמוד השחר כשאר ימי המעמדות ומתפללין ואומרין סליחות ותחנונים עד שיאיר המזרח ואע''פ שרחיצה אסורה ביום הכיפורים רשאי ליטול ראשי אצבעותיו שחרית כדי להעביר רוח רעה השורה על הידים. ובתשובות הגאונים ז''ל מפרש לאחר שעשה צרכיו מותר ליטול ידיו מידי דהוי אמטונפות בטיט ובצואה ואין לך טינוף גדול מזה ואי עביד בסודר דאית ביה כדי הדחה אסור דלמא אתי לידי סחיטה אבל אי לא עביד צרכיו יקנח ידיו במטפחות הנגובות דלא אתי לידי סחיטה משום דכתיב ארחץ בנקיון כפי. ורבינו אליקים זצ''ל כתב בפירוש פרק בתרא דיומא אמר לן מורה צדק דכשהוא עומד ממטתו שחרית הוי כמלוכלך שהרי ידים עסקניות הן ויכול לרחוץ ידיו עיניו נמי יכול לרחוץ משום שנאמר כל פעל ה' למענהו. ובעל הדברות ז''ל כתב שחרית נוטל ידיו כדרכו דנטילת ידים מצוה ומברך על נטילת ידים אבל פניו אסור ועוד תמצא שהקדמנו מדיני רחיצה בהלכה שי''ג. וכיון שהולך יחף יש אומרים שאינו מברך שעשית לי כל צרכי שהרי אסור בנעילת הסנדל ובעל הדברות ז''ל כתב מסתברא כיון שבידו ורשותו הוא לנעלם מפני סכנת עקרב מותר ויכול לברך כסדר כל השנה ולאו דוקא כי סיים מסאנא כי היכי דלא שמע קול תרנגולה [מברך] כיון שבידו הוא. וגומרין סדר הברכות והזמירות ואומרים נשמת כל חי וכל סדר התפלה ומתפללין בלחש כסדר שהתפללו ערבית ואחר המברך את עמו ישראל בשלום אומר אבל אנחנו חטאנו מה נאמר לפניך עד את כל דברי התורה הזאת ואומרים קדושתא שושן עמק איומה או אחרת לסדר היום כסדר הכתוב במחזורים ומזכירין שלש עשרה מדות ואומרים סליחות ווידויים ושליח צבור מתוודה אבל אנחנו חטאנו מה נאמר לפניך על חטא באמצע התפלה בברכה רביעית כסדר הכתוב במחזורים וכן במוסף וכן במנחה וכן בנעילה. אך בנעילה במקום אתה יודע רזי עולם ועל חטא אומרים אתה נותן יד לפושעים כאשר נפרש לפנינו שכך שנו חכמים מצות וידוי ערב יום הכיפורים עם חשיכה אבל אמרו חכמים מתודה אדם קודם אכילה שמא תטרוף דעתו בסעודה. ואע''פ שהתודה קודם אכילה מתודה אחר האכילה ואע''פ שהתודה ערבית יתודה שחרית ואע''פ שהתודה שחרית יתודה במוסף במנחה ובנעילה והיכן אומרה אחר תפלתו ושליח צבור אומרה באמצע תפלה כמו שכתבנו. ויש מקומות שנוהגין כשהחזן אומר את התפלה בקול שאומרים הוידוי באמצע התפלה בברכה הרביעית וחוזר ואומרה לאחר המברך את עמו ישראל בשלום כדרך שאומרין אותו בתפלת לחש. וכתב רבינו ישעיה ז''ל שזו היא טעות גדולה שלא מצינו שיהא אדם צריך להתוודות פעמיים בתפלה אחת וכן עיקר שבתפלת לחש אומרין אותו לאחר התפלה ושליח צבור אומר אותו באמצע וכן המנהג הנכון הפשוט בישראל. ומהו סדר הוידוי רב אמר אתה יודע רזי עולם ושמואל אמר אתה יודע מעמקי לב ולוי אמר ובתורתך כתוב לאמר ור' יוחנן אמר רבון כל העולמים ורב יהודה אמר כי עונותינו רבו מלמנות ורב המנונא אמר עד שלא נוצרתי אינני כדאי וזהו הוידוי דרב המנונא זוטי ביומא דכיפוריא פי' כל אלו ראשי וידויין הן. אמר רב זוטרא לא אמרן אלא דלא אמר אבל אנחנו חטאנו אבל אם אמר אבל אנחנו חטאנו תו לא צריך דאמר בר המדודי הוי קאימנא קמיה דמר שמואל והוה יתיב כי מטא שליחא דצבורא אבל אנחנו חטאנו קם אכרעיה אמינא שמע מינה עיקר וידויא האי הוא. [ובעל הדברות ז''ל כתב מסתברא דאבל אנחנו חטאנו ועל חטאים שאנו אומרים לא צריך דקיי''ל דאין צריך לפרוט חטאים אלא אומר אבל אנחנו עוינו פשענו והרשענו ותו לא צריך. כ''ה בשבה''ל הקצר.] ותניא כיצד מתודה אומר עויתי פשעתי חטאתי כו' וחכמים אומרים חטאתי עויתי פשעתי וכו' והלכה כחכמים ועיקר וידוי על חטא הוא [בסימן] אר''ש זס''ג אונס רצון שגגה זדון סתר גלוי אבל האריכו בו וסדרוהו באלפא ביתא. ובשחרית אין מנהג בישיבה לומר אתה כוננת ולא סדר עבודה אחר וחותמין בקדושתה כי אתה סולחן לישראל כו' ואומר ברכת כהנים וכהן הבא לישא את כפיו ביום הכיפורים נוטל ידיו ומברך שנאמר שאו ידיכם קודש וברכו את ה' ואומרים אבינו מלכנו וקדיש גמור. [שבלי הלקט סימן שי''ט].
------
באו לקרות בתורה מוציאין ספר תורה וקורין בה ששה בני אדם ואם הוא שבת קורין שבעה וקורין פרשת אחרי מות עד כמעשה ארץ מצרים ויש (שמדלגין) [שרגילין] לקרות פסקא ראשונה לבד מתחילת הפרשה עד ויעש כאשר צוה ה' את משה לפי שזה הוא סדר עניינו של יום ולא יותר ומפטיר קורא בספר תורה אחר בפסוקין של מוסף ובעשור לחדש בפרשת פנחס ומפטיר בישעיה ואומר סולו סולו פנו דרך עד כי פי ה' דיבר ויש בה מעניינו של יום הלא זה צום אבחרהו וכן לקדוש ה' מכובד ואמר מר זה יום הכיפורים שאין בו אכילה ושתייה אמרה תורה כבדהו בכסות נקיה וחותמין בברכות של תורה כדרך שחותמין בתפלה בין כשחל בשבת בין כשחל בחול ופוסקין צדקה על שם אגרא דתעניתא ואומרים תהלה וקדיש עד לעילא ומתפללין של מוסף בלחש כסדר הכתוב במחזורים ואומרים אבל אנחנו חטאנו מה נאמר לפניך על חטא כסדר שחרית וערבית ויש אומרים אותו בסימן אר''ש זס''ג ולא יותר בין ליחיד בין לצבור ואומרים קדושתא אשען במעשי אזרח או קדושתא אחרת לסדר היום ואומר סדר עבודה אתה כוננת או סדר אחר על שם ונשלמה פרים שפתינו ויש שרגילין לשנות משניות יומא ואין אומרים סליחות במוסף ולא שלש עשרה מדות ומתודה באמצע התפלה הכל כמו שכתוב במחזורים וחותמין בקדושתא כי אתה סולחן לישראל ואומר ברכת כהנים ואומר היום תאמצנו וקדיש גמור אין כאלהינו וקדיש בלא תתקבל. וכתב בעל הדברות ז''ל שצריך להיזהר שלא להאריך ולהרבות בסליחות שבתפלות [שחרית] כמו שרגילין להאריך כדי שיתפללו המוסף קודם שתגיע שעת המנחה דקיימא לן היו לפניו שתי תפלות אחת של מנחה ואחת של מוספין מתפלל של מנחה ואח''כ מתפלל של מוספין אלא שנהגו להאריך ובתפלת המנחה אומרים מה נאוו על ההרים כדרך ימים טובים ואם הוא שבת מתפללין אם תשיב ואומר תהלה ובא לציון וכולא סדרא וקדיש עד לעילא ואם הוא שבת אומרים ואני תפלתי ומוציאין ספר תורה וקורין בו ג' בני אדם בפרשת אחרי מן כמעשה ארץ מצרים עד סוף הפרשה והקורא שלישי בתורה הוא המפטיר בנביא ומקדישין בין קריאת התורה להפטרה ומפטירין בנבואת יונה בתרי עשר ומתחילין ועלו מושיעים בסוף נבואת עובדיה ומסיים מי אל כמוך בסוף נבואת מיכה דקיימא לן בנביא של שנים עשר מדלגין מנביא לנביא וחותמין בברכות כסדר היום. ומה שנהגו לקרות במנחה בעריות מפרש בתשובות הגאונים ז''ל מפני מה קורין ביום הכיפורים במנחה בעריות שיום הכיפורים אין מתכפרין בו עוונות עד שיחזרו בתשובה ואע''ג דאמרינן כל עבירות שבתורה בין עשה תשובה בין לא עשה תשובה יוה''כ מכפר לית הלכתא כר' אלא כי ההיא ברייתא דתניא שאל ר' מתיא בן חרש את ר' שמעון בן יוחי ברומי שמעת הארבעה חלוקי כפרה כו' וכיון דלא מכפר יום הכיפורים אלא בתשובה עמו לפיכך קרינו בעריות שאם ח''ו יש בר ישראל שפרץ בעריות או בנדה כיון שקורין לפניו זוכר עבירה שבאת לידו וחוזר בתשובה כדי שיכפר לו עון ההוא. ובתפלת לחש מתפללין ומתודין כדרך שהתפללו והתוודו ערבית ושחרית ואומר קדושתא אודך בקול ערב או אחרת לסדר היום ואין אומרין סדר העבודה במנחה אך אומרים סליחות וודוין ואומרים שלש עשרה מדות ושליח צבור מתודה באמצע התפלה הכל כסדר הכתוב במחזורים וחותמין בקדושתא כי אתה סולחן לישראל ואין אומרים ברכת כהנים ואומרים אבינו מלכנו ואם הוא שבת אין אומרים צדקתך צדק וקדיש גמור. תנן התם בשלשה פרקים כהנים נושאין את כפיהם ד' פעמים ביום בשחרית במוסף ובמנחה ובנעילת שערים. בתענית ובמעמדות וביום הכיפורים ואמרינן עלה בגמרא תעניות מי אית בהו מוסף חסורי מחסרא והכי קתני בשלשה פרקים כהנים נושאין את כפיהן כל זמן שמתפללין ויש מהן ארבעה פעמים ביום בשחרית במוסף במנחה ובנעילת שערים. תניא שחרית מוסף ומנחה ונעילה יש בהן נשיאת כפים [בכ''י ב' איתא דברי ר''מ ר' יהודה אומר מנחה ונעילה אין בהם נשיאת כפים.] ר' יוסי אומר נעילה יש בהן נשיאת כפים מנחה אין בהן נשיאת כפים א''ר נחמן הלכה כר' יוסי ואילו האידנא מאי טעמא פרסי כהני ידייהו במנחה דתעניתא כיון שסמוך לשקיעת החמה פרסי כתפילת נעילה דמי. יש מדקדקין מיכן שאין נשיאת כפים במנחה ביוה''כ שהרי תפלת נעילה אחריה ואין לומר בה כיון דסמוך לשקיעת החמה מצלי שאין מאחרין תפלת המנחה ביום הכיפורים כל כך לפי שצריכין להתפלל נעילה בשעתא אבל בשאר תעניות שאין להן להתפלל תפלת נעילה מאחרין להתפלל מנחה סמוך לשקיעת החמה קרוב לשעת נעילה הוי ליה תפלת המנחה דשאר תעניות כתפלת נעילה דיום הכיפורים הלכך נושאין כפיהם בשאר תעניות במנחה אבל אין נושאין כפיהן במנחת יום הכיפורים. ורבינו גרשום ז''ל פי' והאידנא מאי טעמא פרסי כהני ידייהו וכו' הואיל והלכה כר' יוסי מאי טעמא פרסי כהני ידייהו ביום הכיפורים במנחה ומשני כיון דסמוך לשקיעת החמה פרסי. פי' שהיו מאחרין לתפלת המנחה כתפלת נעילה דמי הרי פי' בהדיא דבמנחת יום הכיפורים איכא נשיאת כפים ומשמע לפי פירושו דהכי גריס ואילו האידנא מאי טעמא פרסי כהנא ידייהו במנחתא ומשמע דאיום הכיפורים קאי והוא הדין אכולהו שאר תעניות ולא גריס במנחתא דתעניתא גם רבינו יצחק פאסי זצ''ל גריס ואלא האידנא מאי טעמא פרסי כהני ידייהו במנחתא ולא גריס בתעניתא [וכן מצאתי לרב אחאי גאון ז''ל כיון דמשהיין ברחמי עד זמן נעילה ביומא דכיפורי הויא לה כתפלת נעילה ולא מיחלפא וכן מצאתי לבעל הדברות ז''ל. כ''ה בשבלי הלקט הקצר.] מכל מקום נראה בעיני שאין נשיאת כפים במנחה ביום הכיפורים דאמרינן בסוטה פרק אלו נאמרין בזמן שהכהנים מברכין העם מה הן אומרים אמר ר' זירא אמר רב חסדא ברכו ה' מלאכיו וכו' במוספי דשבתא מאי אמר רב אסא הנה ברכו את ה' כל עבדי ה' וכו'. במנחתא דתעניתא מאי אמר רב אחא בר יעקב אם עונינו ענו בנו וכו' בנעילה דיומא דכיפורי מאי אמר מר זוטרא ואמרי לה במתניתא [תנא] הנה כי כן יבורך גבר ירא ה' מדקאמר הכא במנחתא דתעניתא והדר קאמר בנעילה דכיפורי ש''מ דבשאר תעניות קאי ולא במנחת יוה''כ. ואחי ר' בנימין זצ''ל סבירא ליה כפי' רבינו גרשום זצ''ל דהא עלה קיימינן כדקאמר ויש מהן ארבעה פעמים ביום ועלה קא מפלגי בברייתא ר''מ ורבי יהודה ור' יוסי ואיפסקא הלכתא כר' יוסי וכיון דאיפסקא הלכתא כר' יוסי בעי תלמודא האידנא מאי טעמא פרסי כהני ידייהו במנחתא ומשני כיון דסמוך לשקיעת החמה מצלינא ליה כתפלת נעילה דמיא פי' לפי שסדר היום מרובה ומאחרין תפלת המנחה עד קרוב לשקיעת החמה ואין הפרש בזה בין יום הכיפורים לשאר תעניות והא דקאמר בסוטה במנחתא דתעניתא להוציא מנחה דכל יומא ולא הוציא יוה''כ מן הכלל כמו שלא הוציא ימים טובים מכלל מוספי דשבתא אלא דרגא דרגא קא סליק ברישא קאמר בזמן שהכהנים נושאין את כפיהן העם מה הם אומרים וקאי אתפלת שחרית דכל יומא והדר קאמר במוספי דשבתא מאי והוא הדין לכל שאר ימים שיש בהן תפלת מוסף והדר קאמר במנחתא דתעניתא והוא הדין ליום הכיפורים והדר קאמר בנעילה שהוא ביום הכיפורים לבד. מכל מקום מנהג פשוט בידנו שלא לאומרו במנחה מאחר שאמר אותו בנעילה ואנו כתבנו מה שנראה לנו. [שבלי הלקט סימן ש''כ].
------
ותפלת ערבית מתפללין כשאר כל ימות השנה ואמר אתה הבדלת בחונן הדעת ולאחר תפלת ערבית נהגו לתקוע קשר''ק פעם אחת וכתב בעל הדברות זצ''ל מנהגינו לתקוע קשר''ק בלא ברכה אחר תפלת ערבית ושמעתי משום דשטן ביוה''כ לית ליה רשותא לשטוני. (וביום) [ובמוצאי יום] הכיפורים בחזירתו מגערין בו. ורבינו האיי גאון זצ''ל כתב בתשובותיו לא מצאתי טעם אלא דומה שהוא זכר ליובל ביוה''כ [שתוקעין בשופר] שנאמר תעבירו שופר בכל ארצכם ולפי שאינו ברור חשבון זמן היובל התקינו בכל שנה לתקוע זכר ליובל [שהיה בזמן בהמ''ק קיים שיב''ב עכ''ד] והנראה בעיני שעל כן נהגו לתקוע במוצאי יוה''כ לפי שבראש השנה כל באי העולם עוברין לפניו כבני מרון ועומדין בדין וגזר דינם נחתם ביוה''כ ואלו הימים ימי תשובה הם והשב בינתיים מוחלין לו על עונותיו ולפיכך תוקעין במוצאי ליל יום כפור להודיע כי נצטדקו בדין. וכן מנהג העולם כשחוזרין מעורכי המלחמה ונצחו את שונאיהם חוזרין בחדוה ובתרועה להרים קול ודומה לזה מצינו בפסיקתא דסוכה שובע שמחות את פניך שבע כתיב אלו שבע מצות שבחג ואלו הן ארבעת מינין שבלולב סוכה חגיגה ושמחה אם חגיגה למה שמחה ואם שמחה למה חגיגה אמר רבי אבין לשנים שנכנסו לדין אצל הדיין ולית אנו ידעין הידין הוא נצח אלא היידין דנסיבי כידין בידיה אנן ידעין דהוא נצח. כמו כן לפי שישראל [ושרי] אומות העולם נכנסין ומקטריגין לפני הקב''ה בראש השנה ולית אנן ידען האדין אינון נצוחייא אלא כשישראל יוצאין מלפני הקב''ה ולולביהן ואתרוגיהן בידיהן אנן יודעין דישראל אינון נצוחייא לכך מזהיר משה ואומר לישראל ולקחתם לכם ביום הראשון. ואחי ר' בנימין זצ''ל כתוב מה שנהגו לתקוע במוצאי יום הכיפורים לפי שהשופר הוא סניגורן לישראל בראש השנה והקב''ה עומד מכסא דין לכסא רחמים ומצדיק אותם בדין היאך מה דאת אמר עלה אלהים בתרועה ה' בקול שופר ועתה שהן יוצאין מבית הדין זכאין וגזר דינן נחתם לזכות הסניגור שלהם הוא יוצא עמהם ומשמיע קולו בשמחה וכן דרך העולם כשבעלי הריב נוצחין את הדין הן מקלסין את סניגורן ושמחין עמו. ועוד כתב אחי טעם אחר לפי מה שמצינו בפירקי ר' אליעזר שכשעלה משה רבינו לקבל לוחות האחרונים עלה בראש חדש אלול וירד בעשרה בתשרי וצוה לתקוע בעלייתו וירידתו לכך התקינו דורות האחרונים לתקוע בליל ר''ח אלול בשופר ובמוצאי יוה''כ לזכר אותם התקיעות שקבלו לוחות האחרונים בשמחה. ובמוצאי יוה''כ מבדילין על הכוס כדרך מוצאי שבת על הנר ועל הבשמים ואפי' חל באמצע שבת. ואין מברכין על האור היוצא מן העצים ומן האבנים אלא על האור ששבת ואם אין לו אור אחר אלא היוצא מן העצים ומן האבנים הדלקה ראשונה אסור שנייה מותר [כך מצאתי לרב יהודאי גאון ז''ל]. [שבלי הלקט סימן שכ''ב].
------
מצאתי שיש מקומות שנוהגין להשכים כעלות שחר של יום הכפורים כשאר ימי התחנונים. ואומר סליחות ותחנונים עד שיאור היום. ושמעתי שיש מקומות שבלילי יום הכפורים אין יוצאין מבית הכנסת וכל הלילה אומרים סליחות ותחנונים ווידוים. ואנו לא נהגנו כן. והכל כמנהג המקום. כשעומד אדם ממטתו בשחרית של יום הכפורים רשאי ליטול אצבעותיו. כדי להעביר רוח רעה השורה על הידים כמו שכתבתי. והולכין לבית הכנסת. ואומרים סדר מאה ברכות והזמירות. ואומרים נשמת כל חי וכל סדר התפלה. ומתפללין בלחש כסדר ערבית. ושליח צבור כשמסדיר את התפלה בקול מתודה ואומר אבל אנחנו חטאנו. מה נאמר לפניך. על חטא. באמצע התפלה בברכה רביעית כסדר הכתוב במחזורים. וכן במוסף. וכן במנחה. וכן בנעילה. אמנם בנעילה במקום אתה יודע רזי עולם. מנהגנו לומר אתה נותן יד לפושעים. שכך שנו חכמים מצות וידוי ערב יום הכפורים עם חשיכה. אבל אמרו חכמים מתודה אדם קודם אכילה ושתיה. שמא תטרף דעתו בסעודה. ואע''פ שהתודה קודם אכילה מתודה לאחר אכילה. ואע''פ שהתודה ערבית. יתודה שחרית. ואע''פ שהתודה שחרית. יתודה במוסף. ובמנחה. ובנעילה. והיכן אומרה אחר תפלתו. ושליח צבור אומרה באמצע התפלה. אמר בר המדורי הוה קאימנא קמיה דשמואל והוה יתיב. כי מטא שליח צבורא לאבל אנחנו חטאנו קם אכרעיה. אמינא ש''מ עיקר וידויא האי הוא. כתב בעל עשרת הדברות ז''ל שמעינן מהא וידוי מעומד. ובעשרת ימי תשובה אין אומר [אלא] עיקר וידוי כגון אבל אנחנו חטאנו. וביוהכ''פ שהוא יום סליחה ומחילה אנו מרבים בסליחות ומתודים ככולהו אמוראי. ובספר שבולי הלקט מצאתי דעיקר וידוי על חטא הוא בסימן אר''ש זס''ג. ''אונס, ''רצון, ''שגגה, ''זדון, ''סתר, ''גלוי. אבל האריכו בו וסדרוהו באל''ף בי''ת. ובשחרית אין מנהג לומר בישיבה אתה כוננת. ולא סדר עבודה אחר. וחותמין בקדושתא. כי אתה סלחן לישראל וכו'. ואומר ברכת כהנים. וכהן הבא לישא את כפיו ביום הכפורים נוטל ידיו ומברך. שנא' (תהלים קל''ד) שאו ידיכם קודש וברכו את ה'. ואומרים אבינו מלכנו וקדיש גמור. באו לקרות בתורה. מוציאין ספר תורה. וקורין בו ששה בני אדם. ואם הוא שבת קורין בו שבעה. וקורין בפרשת אחרי מות. עד כמעשה ארץ מצרים. והמפטיר קורא בספר תורה אחר. בפסוקין של מוסף בפרשת פינחס. ובעשור לחדש. ומפטיר בנביא בישעיה (נ''ז, נ''ח) ואמר סולו סולו פנו דרך. עד כי פי ה' דבר. לפי שיש בה מענינו של יום הלא זה צום אבחרהו. וכן לקדוש ה' מכובד. ואמר מר זה יום הכפורים שאין בו לא אכילה ולא שתיה. אמרה תורה כבדהו בכסות נקיה. וחותמין בברכות של הפטרה כדרך שאר שבתות וימים טובים. וחותמין מקדש ישראל ויום הכפורים כדרך שחותמין בתפלה. ומנהגנו לפסוק צדקה. ולהזכיר נשמות של מתים לפי שהוא יום סליחה וכפרה. ואומר תהלה. וקדיש עד לעילא. ומתפללין תפלת מוסף בלחש. כמו שכתוב בסדור של יום הכפורים. ואומר קדושתא לסדר היום. ואומר סדר עבודה כמו אתה כוננת. או סדר אחר. ואין אומרים סליחות במוסף. ולא שלש עשרה מדות. ומתודה שליח צבור באמצע התפלה. וחותמין בקדושתא כי אתה סלחן לישראל. הכל כפי שכתוב במחזורים. ואומר ברכת כהנים. והיום תאמצנו. וקדיש גמור. אין כאלהינו. וקדיש בלא תתקבל. כתב בעל עשרת הדברות שצריך להזהר שלא להאריך ולהרבות בסליחות בתפלת שחרית כמו שרגילין להאריך. כדי שיתפללו של מוסף קודם שתגיע שעת המנחה דקיימא לן היו לפניו שתי תפלות אחת של מנחה ואחת של מוספין, מתפלל של מנחה ואחר כך של מוספין. אלא שנהגו להאריך.  [תניא רבתי סימן פ''א].
------
ובתפלת מנחה אומר מה נאוו כדרך ימים טובים. ואם הוא שבת מתחיל אם תשיב. ואומר תהלה. ובא לציון. וכולא סידרא. וקדיש עד לעילא. ואם הוא שבת אומר ואני תפלתי. ומוציאין ספר תורה וקורין בו שלשה בני אדם בפרשת אחרי מות. מן (ויקרא י''ח) כמעשה ארץ מצרים עד סוף הפרשה. והקורא שלישי בתורה. הוא המפטיר בנביא. ומקדישין בין קריאת התורה להפטרה. ומפטיר בתרי עשר בנבואת יונה, ומתחיל ועלו מושיעים בסוף נבואת עובדיה. ומסיים מי אל כמוך בסוף נבואת מיכה, ואף על גב דאמרינן אין מדלגין מנביא לנביא. הא קיימא לן דבנביאים של ת''ע מדלגין מנביא לנביא. וחותמין בברכות של הפטרה מעין היום. ומה שנהגו לקרות במנחה בעריות. מצאתי בשם הגאונים ז''ל. לפי שביום הכפורים אין מתכפרין בו עונות עד שיחזרו בתשובה, ואע''ג דאמרינן כל עבירות שבתורה בין עשה תשובה בין לא עשה תשובה יום הכפורים מכפר, לית הלכתא כרבי אלא כי האי ברייתא, דתניא שאל ר' מתיא בן חרש את רבי שמעון בן יוחאי ברומי. שמעת ארבעה חלוקי כפרה וכו'. וכיון דלא מכפר יום הכפורים אלא בתשובה עמו לפיכך קרינן בעריות, שאם חס ושלום יש בר ישראל שפרץ בעריות או בנדה, כיון שקורין לפניו זוכר עבירה שבאה לידו וחוזר בתשובה כדי שיתכפר לו אותו עון. ועומדין בתפלת לחש ומתפללין כבערבית ושחרית ואומר קדושתא לסדר היום. ואין אומרים סדר עבודה במנחה אך אומר סליחות ווידוים ואומר שלש עשרה מדות. ושליח צבור מתודה באמצע התפלה. הכל כסדר הכתוב במחזורים. וחותמין בקדושתא כי אתה סלחן לישראל מן העולם ומחלן לשבטי ישרון. ואין אומרים ברכת כהנים. ואומר אבינו מלכנו. ואם הוא שבת אין אומרים צדקתך צדק. ואומר קדיש גמור. [תניא רבתי סימן פ''א].
------
וזהו סדר תפלת נעילה אומר תהלה וקדיש עד לעילא. ואומר זכרנו וחתמנו בספר חיים. הכל כסדר הכתוב בסדור של יום הכפורים. ואם הוא שבת מזכיר של שבת, לפי שיום הוא שנתחייב בארבע תפלות. ואומר זכור רחמיך. וחתום לחיים טובים. נזכר ונחתם. אלהינו ואלהי אבותינו תבוא לפניך תפלתנו כו'. מה נאמר לפניך. עד והנגלות אתה יודע. אתה נותן יד לפושעים. אתה הבדלת אנוש מראש. הכל כסדר הכתוב בסדור של יום הכפורים. ואומר קדושתא לסדר היום. ואומר סליחות ווידוים. ושלש עשרה מדות. ואין אומר סדר עבודה. ושליח צבור אומר אתה נותן יד לפושעים באמצע התפלה. וחותם בקדושתא. כי אתה סלחן לישראל. ואומר ברכת כהנים. ואומר אבינו מלכנו. ואומר חתמנו בספר חיים. חתמנו בספר זכיות. וכן כולם. ונופלין על פניהן. ואומרים רחום וחנון. מכניסי רחמים. מחי ומסי. כסדר הכתוב בתחנונים. ומקצרין ומאריכין כפי השעה. ואומרים ואנחנו לא נדע מה נעשה וקדיש גמור. ותפלת ערבית של מוצאי יום הכפורים מתפללין כשאר ימות השנה. ואומרים אתה הבדלת בחונן הדעת. וכל התפלה וקדיש גמור. ולאחר תפלת ערבית מנהג לתקוע תשר''ת פעם אחת בלא ברכה. וכן כתב בעל עשרת הדברות ז''ל. וכתב שמעתי הטעם משום דשטן ביוהכ''פ לית ליה רשותא לאשטוני (וביום) [ובמוצאי יום] הכפורים בחזרתו גוערין בו. ואומר רבינו האי גאון ז''ל בתשובותיו לא מצאתי טעם אלא דומה שהוא זכר ליובל שהיו תוקעין בשופר שנאמר (ויקרא כ''ה) ביום הכפורים תעבירו שופר בכל ארצכם. ולפי שאין ברור חשבון זמן היובל התקינו בכל שנה ושנה לתקוע זכר ליובל שהיה בזמן שבית המקדש קיים שיבנה במהרה בימינו אמן. והחבר ר' בנימין בר' אברהם הרופא ז''ל כתב מה שנהגו לתקוע בליל מוצאי יום הכפורים. לפי שהשופר הוא סניגורן של ישראל בר''ה. והקב''ה עומד מכסא דין לכסא רחמים ומצדיק אותם בדין. היך מה דאת אמר (תהלים מ''ז) עלה אלהים בתרועה ה' בקול שופר. ועתה שהן יוצאין מבית דין זכאין וגזר דינן נחתם לזכות. הסניגור שלהן יוצא עמהן ומשמיע קולו בשמחה. וכן דרך העולם כשבעלי הריב נוצחין את הדין הן מקלסין את סניגורן ושמחין עמו. 
[תניא רבתי סימן פ''א].
------
ובמוצאי יום הכפורים מבדילין על הכוס כדרך שעושין במוצאי שבת ומברכין על הנר ועל הבשמים. ואפילו חל באמצע שבוע. ואין מברכין על האור היוצא מן העצים ומן האבנים אלא על אור ששבת. לפיכך מנהגנו להוליך נר דלוק מבית הכנסת לביתו כדי לברך ברכת בורא מאורי האש על אור ששבת. ואם אין לו אור אחר אלא היוצא מן העצים ומן האבנים. הדלקה ראשונה אסור לברך עליו בורא מאורי האש. מכאן ואילך מותר. מצאתי שנהגו בני מגנצא ובני ווירמישא שלא ליפול על פניהם באותן ימים שבין יום הכפורים לחג הסכות. וכן מצאתי בשם הר' שמחה מאישפירא ז''ל שאין נופלין על פניהן בימים שבין יום הכפורים לחג הסכות. לפי שבהן נשלם בנין בית המקדש שיבנה במהרה בימינו. שנאמר (מ''א ח') ויעש שלמה בעת ההיא את החג וכל ישראל עמו וגו' שבעת ימים ושבעת ימים ארבעה עשר יום. ומנהגנו שלא לימנע בהם מליפול על אפים. וכן אין נמנעין בשני ובחמישי שבינתים לומר וידוי ואבינו הרחמן וליפול על פניהן. גם ביום שלאחר יום הכפורים עצמו אין להמנע מליפול על אפים כשאר אסרו חג שלאחר ימים טובים. לפי שביום הכפורים עצמו אנו נופלין על אפים וכל שכן ביום שלאחריו. כך מצאתי בשם מורי הרב חביבי ז''ל. [תניא רבתי סימן פ''א].
------
כתב רבינו אליעזר מוורמשא בשם רבותיו דהיכא דיש למול נער בראש השנה שימולו אותו אחר קריאת התורה וההפטרה קודם שיתקעו בשופר כדי שיהא ברית מילה תכיפה לתקיעת שופר שיזכור לנו הקב''ה ברית אברהם ועקידת יצחק וראי' מדאמרינן בתפלת היום וזכר לנו ה' אלהינו את הברית ואת החסד ואת השבועה אשר נשבעת לאברהם אבינו בהר המוריה ותראה וכו' דהיינו ברית תחילה ואח''כ עקידה דהיינו תקיעת שופר שנשחט תמורו איל ובחתימת הברכה ועקידת יצחק לזרעו תזכור בא''י זוכר הברית. והיכא שחל יום המילה ביוה''כ השיב ר''י בר' יהודה שמלין לאחר קריאת התורה קודם שיתחילו מוסף ואם חל יום המילה בתשעה באב נוהגים בוורמשא למול אחר חצות דקודם עדיין חל אבילות ומילה קבלוה בשמחה דכתיב שש אנכי על אמרתך. [ריקאנטי סימן תקצ''ז].
------
ביום הכפורים מתפלל בכל תפלה מחמש תפלות שבע ברכות, שלש ראשונות ושלש אחרונות ואמצעיות מעין היום וחותם בה מלך על כל הארץ מקדש ישראל ויום הכפורים. ואם חל להיות בשבת חותם בכל תפלה מהם מלך על כל הארץ מקדש השבת ישראל ויום הכפורים. בד''א ביום צום של כל השנה, אבל ביום צום של שנת יובל מתפלל תפלת המוספין תשע ברכות כמו שמתפלל במוסף של ראש השנה, והן אותן ברכות עצמן לא פחות ולא יתר. ואין מתפללין אותן אלא בזמן שהיובל נוהג. בראשי חדשים ובחולו של מועד מתפלל ערבית שחרית ומנחה תשע עשרה ברכות כשאר הימים, ואומר בעבודה אלקינו ואלקי אבותינו יעלה ויבא יגיע יראה וכו'. במוסף בחולו של מועד מתפלל תפלת המוסף כמו שמתפלל ביום טוב. ובראשי חדשים מתפלל שבע ברכות שלש ראשונות ושלש אחרונות ואמצעיות מעין קרבן ראש חדש, וחותם בה מקדש ישראל וראשי חדשים, לר''ם. כתב הרב בעל התוספות שבמוסף חול המועד וראש חדש מתפלל שמנה עשרה, ודברי הר''ם נראין עיקר. [הבתים — שערי תפילה שער שני].
------
ביום הכפורים ובתענית צבור תקנו חכמים תפלה אחת אחר המנחה, כדי להרבות בתחנה ובבקשה והיא הנקראת תפלת נעילה. כתב הר''ם תפלת נעילה צריך שישלים אותה סמוך לשקיעת החמה, ע''כ. יש מי שכתב שאם לא התפלל אותה וכבר שקעה חמה מתפלל אותה אפילו בלילה. תפלת נעילה פוטרת של ערבית ושל ערבית פוטרת של נעילה, כתב הרי''ף ונהגו העם להתפלל תפלת ערבית אחר תפלת נעילה. [הבתים — שערי תפילה שער שלישי].
------
הגהה. ועל הבשמים לברך לא מברכינן, דדווקא מוצאי שבת מברכינן משום דאור של גיהנם שובת, אבל בי''ה לא מצינו. אי נמי בשבת לא שובת ולא מסריח ובמוצאי שבת חוזר ומסריח ועל כן בבשמים מסיר ריחו, וביום הכיפורים לא מצינו. כך השיב רש''י ז''ל. [ספר נייר הלכ' יוה''כ].
------
הגהה. נשאל לרש''י על תקיעת של מוצאי יום הכיפורים קודם שיבדיל. והשיב כי תקיעה חכמה היא ואינה מלאכה. ולא גזרינן שמא ילך אצל בקי דאין צריך לתקוע אלא תקיעה אחת, ועוד כי כבר נשאר השופר מראש השנה בבית הכנסת ולא אתי לאתויי בר''ה. [ספר נייר הלכ' יוה''כ].
------
ספר ב' במסורת למען ספר שמי. הזכירני נשפטה ספר אתה למען תצדק ומכאן אומר מהר''ם ז''ל שיש לומר ביום הכפורים שהוא יום המשפט סליחות שיש בהם משפט דשמות. [תשב''ץ סימן קל''ה].
------
מהר''ם ז''ל אינו ישן בבית הכנסת בליל כפור. [תשב''ץ סימן קל''ח].
------
לבאר בו ענין סדור חמש תפלות של יום הכפורים, והם ערבית ושחרית ומוסף ומנחה ונעילה. אנא יי אלהי השמים האל הגדול הגבור והנורא שומר הברית לאוהביו ולשומרי מצותיו, תהי אזנך קשבת ועיניך פתוחות לשמוע אל תפלת עבדך אשר אנכי מתפלל לפניך היום יומם ולילה על בני ישראל עבדיך ומתודה על חטאת בני ישראל אשר חטאנו לך, אנא יי תהי נא אזנך קשבת אל תפלת עבדך ואל תפלת עבדיך החפצים ליראה את שמך והצליחה נא לעבדך היום ותנהו לרחמים, כבר נודע בספורי התורה ומקבלת המדרשות צער גלגול בני עמנו בגלות בבל על בנין בית שני, בהיות יד המערער גוברת להפוך לב המלכים אשר צוו בבנינו, מזמן כורש מלך פרס הראשון עד שנת שתים עשרה לדריוש המלך האחרון, וזה שהודיעונו הספורים בסדר זמן מלכי מדי ופרס ומלכם בעיר בבל, שדריוש המדי הוא היה מלך מדי וכבש מלכות בבל מזרעו של נבוכד נצר, כמו שנבא ירמיה עליה [ירמיה נ''א], קדשו עליה מלך מדי, והוא שנאמר בדניאל [דניאל ה'] ביה בליליא קטיל בלשצר מלכא, [שם ו'] ודריוש מדאה קביל מלכותא כבר שנין שתין ותרתין, ודריוש זה לא הוציא שנתו במלכות ההוא, כן העידו ז''ל [מגילה י''א ע''ב] שלא מלך שם אלא חדשים, ומלך על בבל תחתיו כורש הפרסי שהיה חותנו, וגם הוא היה עם דריוש הנזכר בכבוש מלכות בבל והוא שכתוב [דניאל ה'], פריסת מלכותיך ואיתיהיבת למדי ופרס, וכורש זה הוא שהתחיל בבנין בית המקדש ועליו נאמר [עזרא א'], ובשנת אחת לכורש מלך פרס העיר יי את רוח כורש מלך פרס ויעבר קול וג' מי בכם מכל עמו יהי אלהיו עמו ויעל, ואחר שצוה שיעלו בני הגולה ויבנו הבית השתדל שלא יעלו ושלא יבנו בית המקדש בימיו, ואמרו ז''ל במדרשות [אסתר רבה פתיחתא ח'] שהוא גזר, דעבר פרת עבר דלא עבר לא יעבור, אלא שהיה אפשר לו למנוע מכל וכל אחר שהוא עצמו צוה בכך, כמו שהתפרסם בדתי פרס ומדי על דבר המלוכה אין להשיב, אלא שהיה משתדל בבטולו ומרפא את ידם והוא אמרו [עזרא ד'], ויהי עם הארץ מרפים את ידי עם יהודה וג', ושוכרים יועצים עליהם להפר עצתם כל ימי כורש מלך פרס, הנה שהיה נסכם לבטלו, ואחר כורש זה מלך אחשורוש בעל אחותו, ומתוך עדות בן גוריון התברר שלא היה בנו של כורש שהתגבר על מלכות בנו של כורש ומלך, והוא אמרם גם כן [מגילה י''א ע''א] שמלך מעצמו, וזה האיש מצא ענין בית המקדש בתליה וצוה בבטולו לגמרי, וכבר אמרו [שם ט''ו ע''ב], עד חצי המלכות [אסתר ה'], ולא דבר שחוצץ במלכות ומאי ניהו בית המקדש, והוא שכתוב [עזרא ד'] ובמלכות אחשורוש בתחלת מלכותו כתבו שטנה על יושבי יהודה וירושלם, וענין השטנה היה שהודיעו למלך היותם בונים מעט מעט, והיו מטעימים לו שיש בבנינו הזק גדול במלכותו והוא אמרם [שם] ידיע להוא למלכא די הן קריתא דך תתבני ושוריא ישתכללון מנדה בלו והלך לא ינתנון כען כל קבל די מלח היכלא מלחנא וערות מלכא לא אריך לנא למחזי על דנא שלחנא והודענא למלכא, ופרשו במלות מלח היכלא מלחנא, שהוא מענין חרבן, מלשון [ירמיה י''ז] ארץ מלחה, אבל אצלי מענין קיום הדבר והעמדתו, מלשון [כתובות ס''ו ע''ב] מלח ממון חסד, כלומר מצד היותנו מעמידין בהתמדה מעמד המלך, העמדה ראויה לעבדים נאמני רוח, והיזק המלך אין ראוי אצלנו לראות, אנחנו שולחים לך ומודיעים את העשוי ואת הנזק האפשרי להמצא במעשה הזה, והאויב עם היותו מלך נמהר שלח מיד לבטל את הבנין לגמרי אמר [עזרא ד'], כען שימו טעם לבטלה לגובריא אילך וקריתא דא לא תתבנן עד מני טעמא יתשם באדין בטילת עבידת בית אלהא וג', ואחריו מלך דריוש בנו של אחשורוש אשר ילדה לו אסתר, ונמשך אחר החלק הנכבד שביחסו, וצוה בתשלום הבנין, ועלו בימיו עזרא ונחמיה התרשתא, הוא אשר התחלנו בדברי תפלתו, ושארית הגולה, ובמדרש [אסתר רבה א' א'] העידו שבאו סנקליטיו אצלו אמרו יש מלך מבטל גזירת מלך אמר להו הביאו לי קנסין הנעתקין הביאו לו ומצא, ומה שטען לפי המדרש הוא, שאביו צוה וקריתא לא תתבני עד מני טעמא יתשם, אמר להם מי כתיב לעלם, לא כתיב אלא עד טעמא מני אתשם, מאן אמר לי שאלו היה אבא קיים לא היה בונה, ומזה הצד אמר בבנינו [עזרא ו'], וסבי יהודאי בניין ומצלחין בנבואת חגי נביאה וזכריה בר עדוא ובנו ושכלילו מן טעם אלה ישראל ומטעם כורש ודריוש וארתחששתא מלך פרס, הנה שכלל ארתחששתא שהוא אחשורוש, על דעת רבים, עם הבונים, ואמנם אצל מפרשים הוא דריוש, וכן כורש אצלם הוא דריוש כמאמר [ר''ה ג' ע''ב], הוא כורש הוא דריוש הוא ארתחששתא, והוא אצלם אמרו הנה, מלך פרס, על שלשתם, אבל כלם יודו על סדור המלכים שהם כמו שהזכרנו, הראשון דריוש המדי, והוא דריוש בן אחשורוש מזרע מדי הנזכר בדניאל [ו'], והוא שהצליח דניאל במלכותו, ואחריו כורש הפרסי והוא שהחל בבנין הבית אלא שהתרפה על ידי יועצים רעים, ואחריו אחשורוש, ואחריו דריוש בן אסתר.
ואמנם לפי הנזכר במקראות טעם היות דריוש זה מתיר בבנין בית המקדש ולא חשש לבטול אביו הוא מפני שטען, שמאחר שצוה כורש בבנינו לא היה יכול אביו לבטלו והוא שאמר [עזרא ו'], דריוש מלכא שם טעם ובקרו בבית ספרא והשתכח באחמתא מגלת חדא וכן כתיב בגוה בשנת חדא לכורש מלכא כורש מלכא שים טעם בית אלהא די ירושלם יתבנא וכו', ומפני זה צוה להשלים הבנין ונשלם בשנת שש למלכותו ובמותו אבדה מלכות פרס ומדי, ולא היה עוד שם בפני עצמה, כמו שהתבאר מתוך עדות בן גוריון שאלכסנדר הרגו וכבש מלכותו, מתוך שדריוש התגבר על עם מוקדון (ורמדום) [ומרדום] ימים רבים עד בא חליפת אלכסנדרוס הנזכר והפליג בנקמה, ושם ארתחששתא לפי הנכון הוא שם הכללי לכל המלכים אשר שם, ומפני זה לפעמים על דריוש ולפעמים על הקודמים לו והוא אמרו על זה [עזרא ז'], ארתחששתא מלך מלכיא לעזרא כהנא ספרי דתא וג', ואין ספק שדריוש הפרסי הבונה בית המקדש הוא שהשליטו ומנהו על ישראל, ובימי נחמיה צוה על בנין העיר והוא אמרו [נחמיה ב'], אם על המלך טוב וגו' תשלחני אל יהודה אל עיר קברות אבותי ואבננה, אבל עזרא הסופר הוא שנתמנה להעלותם ולהנהיגם הנהגה שלימה והא שאמר עליו, [עזרא ז'] כי עזרא הכין לבבו לדרוש את תורת יי ולעשות וללמד בישראל חק ומשפט, רוצה בו שכל כונתו לא היתה רק להנהגת העם ולהדריכם בדרך ישרה עד שמתוך הנהגתו תשלם הכונה בהם והוא אמרו [שם ח'], ואקרא שם צום להתענות לפני יי אלהינו לבקש ממנו דרך ישרה, הורה תכלית הכונה בתענית מה היא, והוא שהיה מצטער על שהיה רואה בהם שלא היו דבקים בדרכי התורה ולא ידעו להזהר ממוקשי המוזהר בה והוא אמרו על זה [שם ט'], וכשמעי את הדבר קרעתי בגדי ומעילי, ואשבה משומם, על מעל הגולה, ובמנחת הערב קמתי מתעניתי ואכרעה על ברכי ואפרשה וגו', ואמר [שם י'] ויקם עזרא מלפני בית האלהים לחם לא אכל ומים לא שתה כי מתאבל הוא על מעל הגולה, וכן אמר על התפלה הנזכרת בדברי נחמיה בן חכליה [נחמיה א'], ישבתי ואבכה ואתאבלה ואהי צם ומתפלל לפני אלהי השמים, הכונה בכל זה להיות התפלה בשבירת הלב ובהתאוננות רעיון עד שמתוכה ישוב מחטאיו ונסלח לו, והוא הודיעם סמוך לתפלתם הבטחת התקבל תשובתם אמר על תפלת עזרא [עזרא י'], יש מקוה לישראל על זאת, ובתפלת נחמיה אמר [נחמיה א'], זכר את הדבר אשר צויתי את משה וג', אתם תמעלו וג', ושבתם אלי וג', כל זה להורות שקבלת התפלה תלויה בכונה, והוא אמרו ז''ל עליה [ברכות ט''ו ע''א], כונת הלב הן הן הדברים, וזאת היא הסבה להיותה התפלה נקראת עבודה שבלב כאמרם [עי' תענית ב' ע''א], ועבדתם את יי אלהיכם [שמות כ''ג] בכל לבבכם וג', אי זו היא עבודה שבלב הוי אומר זו תפלה, להיות ענינה תלוי בכונת הלב, ואמנם אצלי יאמר על התפלה עבודה שבלב, על אחד ממיניה והוא, שכבר בארו המבינים שהתפלה שני מינים, המין האחד הוא בקשת האדם על עניני גופו וצרכי חמרו בדברים הצריכים לו, ועל זה המין אמרו שאין צד הפלגה בהארכתו אמרו ז''ל [ברכות ל''א ע''א], יכול יתפלל אדם כל היום כלו וגו', ואמרו ז''ל [שבת י' ע''א] רבא אשכחיה לרב המנונא דקא מאריך בצלותיה אמר מניחין חיי עולם ועוסקין בחיי שעה, והיא הסבה אצלי שלא הותר זה המין בשבתות וימים טובים להיותם זמנים בדרכי השם ובנוראות מפעלותיו.
והוא אצלי באור אמרם בנוסח ברכת שבת הקבועה בברכת המזון ברצונך הנח לנו יי אלהינו אל תהא צרה יגון ואנחה ביום מנוחתנו, רוצה בו אצלינו שתניחנו על צד שתהא מנוחתנו בו בהפקת רצונך, והוא בהשלים נפשנו ולתתנו מחיה לעד ולנצח, ולא תתערב בשכלנו מחשבה זרה וסיג דבר נכרי, ולא יבדיל בין הטוב ובינינו מסך המוני ומחיצה חמרית והוא אמרו, אל תהא צרה יגון ואנחה וגו', והמין האחר בתפלה והיא הכונה הראשונה בענינה הוא, לספר בשבחי השם ובנפלאותיו ובגודל מעשיו, שמתוך מה שיבחן בהשמיע לאזנו מה שיוציא בפיו יגיע אל השלמות המכוון בו, וידבק באל ובדרכיו עד שישפיעהו שפע אלהי יגיעהו אל התכלית הנכבד, ואל זאת הכונה קבעו בתפלה שלש ראשונות ושלוש אחרונות על זה הצד, וגם באמצעיות העירו בתחלתן אל זאת הכונה, תחלה העירו היות תכלית התפלה אל הגעת התכלית אמר, אתה חונן לאדם דעת וכו' וחננו מאתך דעה ובינה והשכל, והוא אמרם בירושלמי [ברכות פ''ה ה''ב], אמר ר' תמה אני מפני מה בטלו חונן הדעת וכו' וחננו ובינה בתפלה בשבת וכו', והוא שתפלת השבת גם היא אל זאת הכונה, אמר [תהלים קי''ט] קדמו עיני אשמורת לשיח באמרתך, צדק עדותיך לעולם וגו', והוא אצלי אמרו [שם י''ג] האירה עיני פן אישן המות, אע''פ שבאורו אצל המפרשים שהוא מבקש על הארכת חייו, כלומר האירה עיני לשוב לך פן אמות ואישן שנת עולם, אבל אצלי לבאר שהוא מבקש על החיים הנצחיים, כלומר האירה עיני, והוא המשל בהשלמת ענינו עד שלא ישן במותו אבל ישאר ער אחר מותו, על דרך [ברכות י''ח ע''א] צדיקים במיתתן קרואים חיים, והוא אצלי על דרך מה שאמרו [שם ס''ד ע''א] תלמידי חכמים אין להם מנוחה לא בעולם הזה ולא בעולם הבא, והוא המין הנכבד בתפלות ראוי להאריך ולהתמיד בו, ואע''פ שאמרו ז''ל במסכת מגלה [י''ח ע''א] כל המספר בשבחו של הקב''ה יותר מדאי נעקר מן העולם, לא על התמדת התפלה אמרו כן, אבל על אריכות בלתי נאות, והוא הכונה באמרם יתר מדאי, בענין האריכות בתארים כמו שכתבנו ובענין הדבור האמצעיים, כמו שקדם באמרו [קהלת ה'] אל תאמר לפני המלאך וגו', יש לו סוד וכונה בלתי מורגשת אצלם, והוא אמנם הערה אל סבות קרובות, וכבר התבאר על מלת מלאך שהיא מלה סוגית כוללת ומקפת, אמרו ז''ל [עי' אבות פ''ד מי''א] עשה מצוה קנה לו מלאך אחד, ואם אמר גם כן [עי' דניאל י'] אין איש מחזק על ידי כי אם מיכאל שרכם, הכונה על הוראת מערכת הכוכבים שאין במערכותם הוראה להצלחתם רק למיוחד, וכבר נתפשט הטעות עד שנפשות המתים העירו להתפלל בעדם ונמשכו על אמרם [תענית ט''ז ע''א], למה בבית הקברות כדי שיבקשו רחמים עלינו, וזה מאמר יחיד, כבר בא בצדו טעם אחר הביאו הר''ם ז''ל [הל' תענית פ''ד הי''ח] והוא, לומר אנו חשובים לפניך כמתים, והראשון גם כן יש לו ביאור, וכבר דמו אותם סכלותם להיות יחיד מתפלל בעד רבים, ואין זאת הכונה, אבל להיות יחיד כמנהיג לשאר העם וכמודיע להם דרכי התשובה ממנו יראו וכן יעשו, ואם הוא מוציא את שאינו בקי, אין הענין רק לטוב כונת השומע והכניעו לב לשמוע ולשוב מדרכיו הרעים ולהתנהג בדרך מנהיג ההוא, והיא הכונה בהשתדלם תמיד בהעמדת שליח צבור הגון, כל שכן בימים אשר נחו בהם מטרדות זמנם ושמו מגמת פניהם להתמיד בתפלה כהיום הנכבד ושאר התעניות, כמו שיתבאר בהלכות פרקי שאר תעניות, והוא אצלי הכונה במאמר תפלות נחמיה אמר תחלה [נחמיה א'], לשמוע אל תפלת עבדך אשר אנכי מתפלל לפניך היום יומם ולילה על בני ישראל עבדיך וגו', שזה אמנם הערה אל יום הנכבד נתנו כלו וחלקיו בתפלה אל השם ית' למחילת חטאתו וחטאת עמו כאמרו, יומם ולילה על בני ישראל וכו', ולא הזכיר עתה רק תפלתו לבד ואחר זה אמר [שם], תהי אזנך קשבת אל תפלת עבדך ואל תפלת עבדיך החפצים ליראה את שמך, הורה שהנמשך מתפלתו התעורר הירא את דבר יי להתפלל ולשוב גם כן, מפני זה הוסיף בדבריו, ואל תפלת עבדיך החפצים וגו', והוא אמרו והצליחה נא לעבדך היום, ותכלית ההצלחה הוא השפעת הטוב לזולתו כמו שנודע, וכבר שגו גם כן פקו פליליה לדמות ענינם ליועצי המלך הקרובים אליו אשר המנהג לשומם מליץ בעדם, אוי לנפשם אל מי ידמיון אל, ולא זכרו מאמר [איוב ל''ז] היסופר לו כי אדבר אם אמר איש כי יבולע, על אלו וכיוצא בהם אמר [מגילה י''ח ע''א] על מי שמספר שבחו יותר מדאי שנעקר מן העולם, לא התמדת התפלה הנכונה, ובלבד שתהא על צד כונה נכונה כמו שהזכרנו, והוא שהחמירו והאריכו תמיד בכונת התפלה אמרו ז''ל, בכל לבבך [דברים ו'], בשעה שמתפללים לא יהיו להם שני לבבות, הכונה אל המין השלם שבתפלות שלא יחשוב בה בחלק חוק הגוף כלל, והיא הכונה אצלי באמרם [ירושלמי ברכות פ''א ה''א] לעמוד בתפלה מתוך דברי תורה, וכן אצלי היא הכונה באמרם [יבמות ק''ה ע''ב] המתפלל צריך שיתן עיניו למטה ולבו למעלה, כי אז יצליח דרכיו ואז ישכיל, וכן אמרם [תענית ח' ע''א] אין תפלתו של אדם נשמעת אלא אם כן משים נפשו בכפו שנאמר [איכה ג'] נשא לבבנו אל כפים, ר''ל שלא יפזר נפשו הנה והנה.
ולהעיר אל ההשתדלות בכונה בכל מיני התפלות אמרו [ברכות ל' ע''ב] על החסידים הראשונים שהיו שוהין שעה אחת וכו', ולהסיר מלבבם כל מחשבת מבדלת, ואצלי הכונה גם כן באמרם [שבת י''ב ע''ב] אל ישאל אדם צרכיו בלשון ארמי, הערה אל הכונה, והוא אצלי אמרם [שם] שאין מלאכי השרת מכירין בלשון ארמי, והוא שכבר באר הר''ם שכל כח אמנם נקרא מלאך, וכבר בא בחדוש דברי אליהוא [איוב ל''ג] אם יש עליו מלאך מליץ וגו', והוא, שהיה איוב מתפלא תחלה בדרכי ההשגחה עד שבאתהו הנבואה והתחרט על אשר הוגיע שכלו בבלתי נאות ונחם על עפר ואפר, ובאו גם כן דעות חבריו כמו שבא הרמז בדבריהם, עד שנשאר התמה לאיוב בראותם לפעמים הצלות מופתיות, וביאר אליהוא שהוא ממדת פמליא של מעלה שמלאך אחד יליץ ויחון מדרכו שיציל להפלגת היות חסד נטוי על ברואיו ואם הוא על דרך הזרות כאמרו [שם], פעמים שלש עם גבר, והכחות אשר מהם ימשכו הטובות והמעלות יקראו אם כן מלאכי השרת, והפכם יקראו מלאכי חבלה, והוא אצלי אמרם [עי' שבת פ''ח ע''א] בשעה שאמרו ישראל נעשה ונשמע באו ששים רבוא של מלאכי השרת והניחו עטרות בראשיהם ובשעה שאמרו עשה לנו וכו', באו מאה ועשרים רבוא מלאכי חבלה ופרקום, הנה שכפל מספר ה[מ]פרקים, הכונה אצלי שהוא העיר על השלש כחות הנמצאות בטבע האדם, הצומחת והמתאוה והמשכלת, וכבר התבאר במקומו פעלות כל אחת מהן, והיה מספר בני ישראל בעת ההיא ששים רבוא, כמו שהעיד הספור, והכחות השכליות קרא מלאכי השרת, ושאר כחות מלאכי חבלה, והכח השכלי הוא סבת כל מעלה וכל שלימות, וצרותיה סבת כל גנות ופחיתות, נמצא סבת שלימותם ששים רבוא מלאכי השרת, ושלימותם הוא המשל בעטרות, כמו שבארנו באמרם [ברכות י''ז ע''א] צדיקים יושבים ועטרותיהם בראשיהם, ונמצא גם כן סבת העדר מעלתם ק''כ רבוא מלאכי חבלה, וזה גם כן הביאני לבאר כן אמרם, שאין מלאכי השרת מכירין בלשון ארמי, רוצה בו שהלשון הזר והבלתי שגור טבע הנפש להתערבב בדבר האדם בו, ואין הכונה מצויה בהתפלל בלשון ההוא, ואם התירו את התפלה בכל לשון, כבר העירו את הישן באמרם, [עי' סוטה ל''ב ע''ב] בכל לשון אשר אתה שומע, וכבר באו בזה פירושים אחרים גם כן להוציא מלב מכניסי רחמים על ידי סרסור, אשר כבר נסעדו בזאת ההגדה, אלא מה שבארתי נכון אצלי, והוא אם כן הערה אל הכונה בתפלה כמו שרמזנו, ואז ראוי להתמיד בתפלה ולקבוע עתים אם על צד החיוב אם על צד הנדבה כאמרם ז''ל, [ברכות כ''א ע''א] ולואי שיתפלל אדם כל היום כלו, כל שכן במין התפלה המיוחד, ועל ידי התפלה אי זה מין שיהיה יתרככו טבעיו ויכנעו רעיונותיו עד שישוב ורחם וישלים ענינו, עד שיתמיד השגחתו ית' עליו וידביקנה אחר שכלו ואחר טוב כונתו בתפלתו, שזהו הרצון הקדום, לא שישתנה רצונו בהעתירו מי שלא נעתר, כי כן יסד המלך וכן רצונו הקדום בהיות התפלה על צד הרמוז ובכונה יתרה בשבירת הלב ובהתאוננות רעיון כמו שכתבנו, והוא אמרם [שם ל''ב ע''ב] אע''פ ששערי תפלה ננעלו שערי דמעה לא ננעלו, ר''ל בהיותה עם התאוננות בעליה מחטאיו, שזה אמנם יסוד התשובה כמו שקדם לנו, ועל זה הצד ראוי לשבח מיני התפלות וההתמדה בהם כמו שהעירונו גם כן זאת הכונה בדרכי הקרבנות, וכבר אמרו גם כן [שם] גדולה תפלה יותר מן הקרבנות, ובאור זה אצלי הוא על צד מה שהורה הר''ם ז''ל, שכונת עבודות התפלות וההודאות הם זכרון השם תמיד ואהבתו ויראתו והאמנת מה שהוא הכרחי לכל בעל דת שיאמינהו אף כי הם מתוך ענינם יגיעו לו דעות מועילות משלימות, ונמצא יותר קרוב אל הכונה הראשונה מן הקרבנות, שהם לגמרי על צד כונה שנית כמו שיתבאר, ואמנם מצד מה שיש בה מינים נוטים אל הכונה השנית, הוא היחס והערך אשר בינה ובין הקרבנות, עד שאמרו [שם כ''ו ע''ב] כנגד תמידין תקנום, כמו שנבאר, וכבר כתב הרב ז''ל שמצד היות זה המין, ר''ל העבודות, יותר קרוב אל הכונה הראשונה ממעשה הקרבן השתדל בהתמדתן יותר ויותר, והוא שמעשה הקרבן לא הותר אלא במקום ידוע ובזמנים ידועים על ידי אנשים מיוחדים, אבל התפלות ומיניהם נצטוו בהתמדתם בכל זמן ובכל מקום על ידי מי שיזדמן, מי האיש החפץ חיים, אלא שראינו מי שכתב שקודם עזרא לא נתקנו התפלות בכל מקום, אלא שעזרא ייסד התקנה ותקנם לכל כנגד תמידין, וזה מצד שאע''פ שמצות עשה מן התורה להתפלל בכל יום כמו שאמר [שמות כ''ג] ועבדתם את יי אלהיכם, ואמרו ז''ל [תענית ב' ע''א] אי זו עבודה שבלב זו תפלה, כמו שכתבנו, מכל מקום מנין התפלות אינה מן התורה, וכן אין לתפלה זמן קבוע מן התורה, אלא שיהא כל אדם מתפלל בכל יום מאי זו שעה שירצה שיגיד שבחו של הב''ה בחזקת ידו הכל לפי מה שהוא אדם ואחר כך שואל צרכיו, ואחר כך מסיים בשבח ובהודאה על מה שהשפיעו, וכן היה המנהג מימות משה ועד עזרא, ואחר שגלו גלות בבל ונתערבבו באמות ונתבלבלה שפתם כמו שאמר [נחמיה י''ג], חצים מדבר אשדודית ואינם מכירים לדבר יהודית, לא נזדמן להם הדבור על הרגל תמידי והיו משתבשין בדבריהם בתפלותיהם, כיון שראו עזרא ובית דינו כך, תקנו להם נוסח תפלה סדורה והם שמנה עשרה, תחלתן וסופן דברי תודה, ר''ל שבח והודאה לשם ובחינת נפלאותיו והכרת מעשיו, ואמצעיתן שאלת הדברים הצריכים כמו שהתבאר, ומצד מה שתקנום כנגד התמידים באו שתי תפלות בכל יום שחרית ומנחה כנגד תמיד של שחר ותמיד של בין הערבים, ובימים שיש בהם קרבן מוסף תקנו תפלה שלישית כנגד קרבן קראוה תפלת מוסף, ותקנו גם כן תפלת ערבית כנגד אברי תמיד של בין הערבים שהם מתאכלין והולכין כל הלילה, ומה שאמרו [ברכות כ''ו ע''ב] אברהם תקן תפלת שחרית יצחק תקן תפלת המנחה יעקב תקן תפלת ערבית הוא נאמר על צד אחר.
ונשוב לדברינו והוא, שנמצא מכח תקנתם אל זמני התפלות, בכל יום על צד [תהלים נ''ה] ערב ובקר וצהרים אשיחה וגו' הערה להיות כל עתות היום לעבודתו, וכן הערה בהם אל ג' זמני האדם שהם ביחס זמן ערב ובקר וצהרים, ובשבתות ובמועדים ובראשי חדשים עוד תפלה רביעית והיא תפלת המוספין, והוא הוסיפו תפלה אחרת בתעניות אחר תפלת המנחה סמוך לשקיעת החמה כדי להוסיף בתפלה ובתחנונים, ותפלה זו נקראת נעילה, מפני שאין מתפללין אותה אלא סמוך לשקיעת החמה, כלומר ננעלו שערי שמים והלך היום ועדיין תפלה בפינו, ונמצאו חמש תפלות ביום הכפורים מה שאין כן בשאר הימים, ששאר הימים יום שיש בו מוסף אין בו נעילה ויום שיש בו נעילה אין בו מוסף, וזה גם כן מצד שהוא יום מיוחד אל תכלית התשובה כמו שקדם... בו לתפלות מתמידות ולכונות יתירות מועילה לכונה, כמו שיובן מנסח דבריהם, והוא הסבה להתודות תכלית הוידוי בכל אחת מהן.
מעתה עלינו לבאר דרך סדורן ופרטי עניניהן ותכונת משפטיהם איך היא אחת לאחת, וכבר קדם לנו בתפלת מנחת [ערב] יום הכפורים שתקנו בה סדר הוידוי גם כן, כמו שהתבאר, כדי שיכנסו בטהרת הלב ובקדושת המחשבות לזה היום הנכבד, וכבר בארנו גם כן שאחר שפסקו מסעודתם וקבלו עליהם תורת ענוי, ר''ל שגמרו דעתם לקבל ענוי, אסורין בכל אחד מאותן הדברים שהענוי תלוי בהם, וכבר ראינו מקצת גאונים שהורו שהדבר תלוי בברכת המזון, ר''ל שמאחר שבירך חייב בחמשה ענויין בין גמר בדעתו בכך בין שלא גמר בדעתו כך, וזה הבל, שאין הדבר תלוי אלא בכונת הלב לקבלו, וכל זמן שהוא מבעוד יום אע''פ שבירך ברכת המזון הותר בכלן אם לא קבלו, אם בלבו אם בברכת שהחיינו, שאם בירך זמן על היום אפילו מבעוד יום כבר קבל קדושתו עליו, אבל אם לא קבלו עליו מותר כל זמן שיש לו שהות לתוספת ענוי, וכיון שהגיע לאותו זמן הראוי לתוספת או מכיון שקבלו עליו חולץ מנעליו ומתחיל כל דיני ענוי, ומברך כל אחד ואחד לעצמו ברכת שהחיינו, שכך נקבעה הלכה במסכת ערובין [מ' ע''ב] זמן אומרו אפילו בשוק, שאם לא כן, ר''ל שלא יהיה מקום לברכת זמן אלא על הכוס, זמן של יום הכפורים היאך אפשר לקובעו על הכוס שהרי אין שם כוס, והוא אמרם שם זמן של יום הכפורים היכי ליעביד ליבריך ולשתי כיון דקבליה עלויה אסור למשתי, ליבריך ולא לישתי, המברך צריך שיטעום, לותביה לינוקא, אתי למיסרך, ומטעמים אלו הכריחום עליו שיוצאין ידי חובה ממנו בכל מקום, והוא אמרם זמן אומרו אפילו בשוק, ועכשו נוהגים לאמרו שליח [צבור] בבית הכנסת קודם שיתחיל להתפלל ועונין כל הצבור אחריו, וטעם הדבר שמא שכחו, ר''ל היחידים ולא ברכוהו, ויש מי שכתב שאין הצבור צריכים לענות ולברך אלא שליח צבור מוציאן, וכתבו הגאונים שמכל מקום ראוי לתלמיד חכם לברכו בתוך ביתו בשעה שהוא מקבל עליו קדושת היום, ואחר שמברך שליח צבור שהחיינו מתחיל בברכו, ויש שמתחילין והוא רחום, ויש מקומות שמוציא שליח [צבור] ספר תורה ומברך זמן, ויש מקומות שנוהגין להוציאה אחר ברכת זמן.
וענין הוצאת ספר תורה אצלם הוא, שהם מכונים להתיר נדריהם ואומרים נסח שכבר קבעוה קצת גאונים בהתר נדרים וכנויי נדרים, והוא נסח כל נדרי ואסרי וקונמי וקונחי וקונסי וכו', שלשונות אלו כלן נקראין כנויי נדרים כמו שהתבאר במסכת נדרים [י' ע''א], ואומר נוסח ואחר כך מברך זמן, ויש מקומות שנוהגין לחזור נסח זה שלשה פעמים, אלא שעקר מנהג זה, ר''ל היתר נדרים על צדדים אלו, כבר עלתה... עליו בלבן של אחרונים, והחזיקו במנהג טעות, ושאין נדרים בטלים בכך כלל ומפני זה בטלו עניינו שלא לאמרו כלל, זה בטלו שלא יהיו עמי הארץ טועים בכך לומר שנדריהם בטלים ויבא הדבר לידי זלזול חרמות ונדרים, מצד שהם שומעים לו בנוסח זה בטול נדריהם לגמרי, כמו שנקבעו לו אם נדר נדרנו אין כאן נדר אם איסר איסרנו אין כאן איסור אם חרם חרמנו אין כאן חרם אם שבועה נשבענו אין כאן שבועה אם קיום קיימנו אין כאן קיום בטל נדר מעקרו בטל חרם מעקרו וכו' עד אין כאן נדר אין כאן שבועה אין כאן קיום יש כאן מחילה וסליחה וכפרה ככתוב בתורת משה עבדך [במדבר ט''ו] ונסלח לכל עדת בני ישראל, ורבינו סעדיה ז''ל התירו לאמר אלא שלא כלל בהיתר זה נדרי יחיד, אלא הסכמת צבור שנדרו או שהחרימו שהם רשאין להתיר בלא חרטה ושאלה לחכם, וכן כתב הרב הגדול קרובנו ר' נתן בר' מאיר במסכת שבועות בפירוש, שאותם הגזירות ותקנות שאנו גוזרים על דעת המקום ועל דעת הקהל יש להם היתר אע''פ שהוא על דעת רבים, ר''ל על דעת הקהל, ואפילו בלא חרטה, מפני שדעת הקהל לכך התירו כשירצו, אבל נדר ושבועה של יחיד אינה נתרת בדברים אלו שאין לנו להתיר נדרים בדרך זה, ר''ל להתנות אחר שנדר שיהא נדרו בטל, והיתר נדרים אינו אלא על ידי חרטה ושאלה כמו שהתבאר במקומו, ורוב הגאונים נוטים לומר שאף נדרי קהל וחרמותיהן וחרמות שלהם לא נותרה התרתן אלא על ידי שאלה, וכן כתב רב נטרוניאי בפירוש, צבור שהחרימו או נדרו ונתחרטו ילכו אצל חכם ויתיר, אלא שמקצת מקומות נוהגין צבור להתיר שלא על ידי חכם אלא שמוציאין ספר תורה ומודיעין שהתירו נדרים, וגאון ז''ל כתב בתשובת שאלה שלא לומר כל נדרי כל עקר שלא לזלזל בנדרים, שהיו מחמירין בהיתר נדרים ושבועות חומרא יתירה, אמר אחד מהם זה לשונו בתשובת שאלה, מסכת נדרים לא נשנית בשתי ישיבות כיום יתר ממאה שנה, ולא סמכנו על עצמנו להתיר לא נדר ולא שבועה, לא בישיבה שלנו ולא בשאר מקומות, לא בראש השנה ולא ביום הכפורים, אלא שבשאר ארצות שמענו שאומרין כל נדרי אבל אנו לא ראינו ולא שמענו מרבותינו שיהיו נוהגין בזה כל עקר, ואף אתם החמירו בדבר, ואם חכמי ישראל בחכמת הספקות הועלו מה נעשה אנחנו אזובי קיר עם היותנו קלפת השום בערך אל חכמתם ותורתם, וכבר ראינו במקצת האחרונים שהחליפו את השטה והוא, שהודו לדבריהם של ראשונים שאין התר על צד זה מועיל כלל שכבר חלו עליו נדרים מן הדין, אלא שהם אינן מתירין בנסח זה נדרים שכבר עברו, אלא משנים את הנסח לבטל את הנדרים שהם עתידין לנדרם מיום הכפורים הזה עד יום הכפורים הבא, ובמקום כל נדרי די נדרנא וכו', די נדור וכו', מיום הכפורים הזה עד יום הכפורים הבא וכו', כדי שלא יחול עליו שום נדר באותה שנה לא לצבור ולא ליחיד הנותן בלבו לאותו תנאי על נדרי עצמו, וזה אמת, אלא שבדרך זה יש לו צדדין שאין תנאי זה מעכב להיות נדרים חלים על הצבור או על יחיד, וזה תלוי בזכירת התנאי, ר''ל שאם הוא נודר או אם הצבור נודרין או מחרימין על אי זו תקנה ובשעת הנדר אין להם זכירה באותו תנאי כלל הרי אותן נדרים בטלים לגמרי שהתנאי מבטלן, ר''ל שכבר שלא יהא שום נדר חל עליו, ואי אפשר לומר שנתבטל התנאי שהרי לא זכרו בשעת הנדר, אבל אם זכר את התנאי בשעה שנדרו ונדר הרי זה בטל את התנאי, ואע''פ שלא בטלו בפירוש, מכל מקום כיון שזכרו בשעת הנדר והוא נודר דעתו היה לבטלו ונמצא תנאי בטל ונדר קיים, ונמצא שאין תנאי זה מועיל אף לנוסח שני אלא למי שנודר ואינו זוכר את התנאי, אלא שעל דעת רבא [נדרים כ''ג ע''ב] אם נדר והיה זוכר את התנאי בשעת הנדר ואמר על דעת התנאי אני עושה או על דעת ראשונה אני עושה נדרו בטל, שהרי על דעת התנאי נדר, אבל אם לא אמר על דעת ראשונה אני עושה, נדריו קיימין, שכיון שהיה זוכר את התנאי ולקיים את הנדר כמו שבארנו, וכל זה יתבאר ממה שאמרו בתלמוד נדרים פרק ארבעה נדרים, [שם] אמרו שם ז''ל, הרוצה שלא יתקיימו נדריו כל השנה יעמד בראש השנה ויאמר כל נדר שאני עתיד לידור יהא בטל ובלבד שאני זכור בשעת הנדר, והקשה אם זכור בשעת הנדר הא עקריה לתנאיה וקיים לנדריה, אמר אביי תני ובלבד שלא יהא זכור בשעת הנדר, רבא אמר לעולם כדקתני והכא במאי עסקינן כגון שהתנה בראש השנה והשתא קא נדר וזכור בשעת הנדר אם אמר על דעת הראשונה אני נודר נדריה לית ביה מששא ואי לא אמר על דעת ראשונה אני נודר, [עקריה לתנאיה וקיים לנדריה] ולשיטה זו לדעת רבא כל שאינו זוכר את התנאי בשעת הנדר נדרו קיים, וכנגד דבריו של אביי, שאם לא כן מה בין אביי לרבא, אלא שדעת קצת המפרשים לומר שלא חלק אביי ורבא כלל אלא שרצה להעמיד לשון המשנה, ומכל מקום מודה הוא שאם זכור שאין הנדר חל כלל, שרצה, ונמצא הענין על דרך שכתבנו, ויש מי שנוטה לומר שעל דעת רבא אם אינו זוכר את התנאי אין התנאי מועיל לבטל את הנדר, ואין בטולו תלוי אלא כשהוא זוכר את התנאי תוך כדי דבור ומזכירו ואומרו על דעת ראשונה אני עושה, ויש מי שאומר שאם אינו זוכר את התנאי בשעת הנדר אפילו לדעת אביי אם זכרו אחר כן וקבע בלבו בשעת זכירה קיום הנדר שאין התנאי מבטלו, ויש מי שאינו מודה כן אלא אם כן זכרו תוך כדי דבור וקבעו בלבו, כן יש לנו במסכת נדרים [שם] גרסא אחרת בדבריו של רבא, וכן יש מן הגאונים שהורה שכל דינין אלו לא נאמרו אלא בנדרים אבל בשבועות אין קולא זו נוהגת בהן כלל, ויש מי שמודה שהשבועות והנדרים כלם על דין אחד נאמרו, ואחרי שגאוני עולם נסתפקו בעניינות האלו מה אנו מה חיינו להכניס עצמנו במחלוקת, ואנו אין לנו אלא להניח מקום לשלום ולברוח מן הספקות, ומפני זה נהגנו שלא לומר נסח כל נדרי כלל, שלא לזלזל בנדרים, ובתלמוד נדרים [שם] אמרו בפירוש על ענין סוגיא זו, רב הונא בר חיננא סבר למידרשיה בפרקא, ר''ל שמועה זו הנזכרת והיא הרוצה שיתקיימו נדריו וכו', אמר ליה רבא תנא קא מסתם ליה סתומי כדי שלא ינהגו קלות ראש בנדרים ואת דרשת לה בפרקא.
נמצא לפי מנהגנו שאחר שברך ברכת שהחיינו פותח שליח צבור בברכו, וכבר נהגו במקומות לעטרו בפיוטין, ואחריהן פותח שליח צבור ועונין אחריו כדרך שאר הימים, ופורס על שמע שתים לפניה ושתים לאחריה כשאר לילי שבת וימים טובים וחותם הפורס סכת שלום וגו', ואומר שליח צבור קדיש ואין משלימו, ר''ל שאינו אומר תתקבל וכו', ועומדין לתפלת ערבית, ואומרין בראשונות זכרנו ומי כמוך ובכן ובכן ובכן על הצד שבארנו בתפלות ראש השנה, וחותמין המלך הקדוש, ואחריה אומר אתה בחרתנו ויעלה ויבא, ואומר אלהינו ואלהי אבותינו מחול לעונותינו וכו', ואומר מלוך על כל העולם כלו בכבודך וכו' עד ומלכותו בכל משלה, ואומר וקדשנו במצותיך, ויש שסומכין נוסח מחול לעונותינו לאתה בחרתנו, מצד שהם דורשים סמוכין לסמכו למה שנאמר בו, ר''ל באתה בחרתנו, ותתן לנו וכו' למחילה ולסליחה ולכפרה ולמחול בו את כל עונותינו, ויש שאומרים אותו לבסוף סמוך לנוסח וקדשנו במצותיך כדי שיסמכו מחילה לחתימה, וזה וזה לדבר מצוה נתכוונו, וחותמין ודברך אמת וקיים לעד בא''י מלך מוחל לעונותינו ולעונות עמו ישראל מלך על כל הארץ מקדש ישראל ויום הכפורים, ואומר עבודה והודאה, וכתוב לחיים, שים שלום, ובספר חיים, ומתודה כסדר שכתבנו תבא לפניך תפלתנו וגומר את כלו עד לעשות את כל דברי התורה הזאת, ואומר אלהי עד שלא נוצרתי, ובסדר רב עמרם מצאנו שחולק את הוידוי מקצתו באמצע תפלה ומקצתו לאחר תפלה, אלא בשליח צבור כשמתפלל בקול רם בארבע תפלות של יום כמו שהתבאר אבל בתפלת ערבית וכן בשאר תפלות לכל יחיד ויחיד או אף לשליח צבור כשמתפלל בלחש אין שם וידוי באמצע תפלה, ויש מי שכתב דרך פשרה כדי להעמיד את דבריו, שלא נאמר ביחיד שאומרו אחר תפלתו, אלא בשאר וידוי, ר''ל מה נאמר לפניך וכו' על חטא וכו', ומכל מקום אבל חטאנו וכו' רשאי לאומרו באמצע תפלה, ואין בדברים אלו ממש, ומהיכן יצא לחלוק זה מזה מאמצע תפלה עד סוף תפלה, ועוד והלא עקר וידוי אבל חטאנו הוא כמו שאמרו ז''ל בשמואל כי מטא שליחא דצבורא אבל חטאנו קם אכרעיה אמר שמע מינה עקר וידויא האי הוא, והיאך נאמר שלא נאמרה סתמא של שמועה על עקר הוידוי, נמצא עקר המנהג על הצד שכתבנו, ר''ל לאומרו אחר תפלה.
ולאחר שהשלימו תפלתם אין שליח צבור יורד מן הבימה כלל אלא עומד לשם ואומר קדיש ואין משלימו, ומסדר סליחות ופסוקי דרחמי, ואומר שלש עשרה מדות כסדר לילות של ראש השנה ויום הכפורים, ואומר קדיש שלם, והולכין לבתיהן, ואם חל יום הכפורים להיות בשבת מזכיר בתפלה שבתות למנוחה ויום הכפורים לסליחה וכפרה את יום המנוח הזה ואת יום הכפורים הזה למחילה וכו', ויש שמוסיפין את יום מקרא קודש הזה כמו שכתבנו בראש השנה, וחותמין ודברך אמת וקיים לעד מקדש השבת וישראל ויום הכפורים, ואחר שמשלימין תפלת ערבית יורד שליח צבור מן הבימה אל התיבה ואומר ויכלו השמים וגו', ואומר ברכה אחת מעין שבע והוא מגן אבות בדברו וכו', כסדר כל שבת ושבת, וחותם מקדש השבת, ואין מזכירין בה יום הכפורים כלל, כמו שהתבאר ממה שאמרו ז''ל בתלמוד שבת [כ''ד ע''ב], יום טוב שחל להיות בשבת שליח צבור יורד לפני התיבה ערבית אין צריך להזכיר של יום טוב, בברכה אחת מעין שבע, שאלמלא שבת אין שליח צבור יורד לפני התיבה ערבית ביום טוב, ואע''פ שבתפלת נעילה של יום הכפורים שחל להיות בשבת אנו מזכירין, ואין אנו נזקקין לומר אלמלא יום הכפורים אין שליח צבור יורד בנעילה בשבת, כבר נזכר הטעם הזה במסכת שבת [שם] לומר יום שהוא נתחייב בחמש תפלות, ואנו אין לנו אם נתחייב בהם מצד שבת אם מצד יום הכפורים, אלא הואיל וכבר נתחייב במקצת תפלות של יום נתחייב בכלן, וצריך להזכיר בהם כל עניני היום, אבל ברכה מעין שבע אף בשבת אינו מעקר חיוב אלא מפני שתקנוה מפני הסכנה ונמצא שלא נתחייב היום בה כלל, והילכך של שבת מזכירין בה מדרך התקנה, של יום טוב אין מזכירין בה הואיל ואין בה חיוב לקדושת היום כלל, ואחר כך עולה שליח צבור על הבימה ועושה כסדר שכתבנו.
ומקצת זקנים נוהגים להתעכב בבית הכנסת כל הלילה ולעשות בדברי שבח והודאה לשם ית', ויש שאין נוהגים כן, ובמסכת יומא [י''ט ע''ב] אמרו ז''ל מיקירי ירושלם לא היו ישנים כלל כל הלילה כדי שישמע כהן גדול קול הברה ולא תהא שינה חוטפתו, ותניא בגבולין עושין כן אלא שחוטאין, ואמר אביי ואיתימא רב נחמן תרגומא אנהרדעא, אבל במקומות שאין רגילין לחטוא אם רצו לעסוק כל הלילה בדברי תורה שפיר דמי, ובקצת מקומות נוהגין להעיר את עצמן בקריאת ספר תהלים וקורין אותו לאור הנרות, ואע''פ שיש לחוש להטייה, בצבור אין חוששין כמו שבארנו, או שהם קורין שנים בענין אחד, ושאינן נוהגים כן הולכים לבתיהם ומשכימים לבית הכנסת ופותחים בנטילת ידים, ואומר כל הקרבנות וסדר הברכות, ומדרשו של ר' ישמעאל וסדר פסוקים של שבתות וימים טובים, וקודם שיתחיל בפסוקי דזמרה, ר''ל ברוך שאמר, נוהגין בקצת מקומות לקרוא מזמורים של תשובה ואלו הם, [תהלים י''ז] תפלה לדוד שמעה צדק וגו', [שם כ''ה] אליך יי נפשי אשא וגו', [שם ל''ב] אשרי נשוי פשע, [שם נ''א] הרב כבסני וגו', [שם פ''ו] הטה אלהי אזנך וגו', [שם קכ''ג] שיר המעלות אליך נשאתי את עיני וגו', [שם קכ''ד] לולא יי שהיה לנו וגו', [שם ק''ל] והוא יפדה את ישראל מכל עונותיו, ואחר כך חוזר לברוך שאמר וגו', ומשלימין ואומר טוב להודות וגו', ואם חל בשבת מתחיל מזמור שיר ליום השבת וכל השירה, ותוספת מזמורים אלו רשות הוא, וכל המאריך הרי זה משובח, אלא שמי שאינו רוצה בכך ופוטר עצמו במה שמתוקן לו אין לנו לערער עליו או תרעומת בכך ובלבד שיכוין לבו לשמים, וכשמסיימין את השירה עומד שליח צבור, וראוי להזהר במי שממנין אותו ליום זה שלא יהא מאותם הנאמר עליהם [ירמיה י''ב] נתנה עלי בקולה על כן שנאתיה, ובהלכות תענית יתבארו בזה תנאי מי שראוי למנותו לימי תשובה, כל שכן ביום הנורא הזה הנאמר עליו [ישעיה נ''ח] ולקדוש יי מכובד, שראוי לעטרו בכל מיני כבוד ומעלה, שצריך להיות אמרות המכפר בעד כל קהל ישראל אמרות טהורות כסף צרוף זהב מזוקק שבעתים בשפה וברעיון אין פרץ בחדרי לבבו ואין צוחה ברחובות שפתיו, ועומד ומסדר פיוטין כחזקת יד רצונו ופותח בנשמת כל חי עד חי העולמים ואומר קדיש, ואין משלימו, [י''א] פעמים אומר קדיש ביום זה, מלבד מה שסדרנו בסדור ליל כניסתו, חמש מהם אומרם שלם והוא בסוף כל תפלה מחמש תפלות שמתפללין, ד' של יום, ר''ל שחרית ומוסף ומנחה ונעילה, וחמישית בסוף תפלת ערבית של יצאתו, והששה הנשארים אומר אותם שלא בשלימות, ר''ל שאין אומר תתקבל ויהא שלמא וכו', אלא עד ואמרו אמן, כמו שיתבאר עתה בסדור הנהגת תפלת היום אחת לאחת, והוא שאחר שסיימו הצבור תחלה את הפסוקים וכן אחר שיסיימו על ידי שליח צבור נוסח נשמת כל חי כלומר עד מלך מהולל בתשבחות, אומר שליח צבור אל ההודאות וכו' הבוחר וכו' חי העולמים, ולשון חי העולמים נגזר מענין וישבע בחי העולם, רוצה בו שהוא על דרך האמת חיי העולם, ורוב בני אדם קורין חי העולמים בפתחות החי''ת, והוא נוסח מבואר ההפסד, כאמרם ז''ל [בראשית רבה ס''ח ט'] מעונה אלהי קדם [דברים ל''ג], הוא מעון עולמו ואין עולמו מעונו, הסוס טפילה לרוכב ואין הרוכב טפילה לסוס, והביא על זה ענין רכיבה, בהיות זה הפסוק, ר''ל מעונה אלהי קדם, סמוך לאמרו רוכב שמים בעזרך ובגאותו שחקים, וביאור מלת רוכב אצלו ית' רוצה שליט ומנהיג, על דמיון [שם ל''ב] ירכיבהו על במותי ארץ, וכן [הושע י'] ארכיב אפרים, פירושו אמשילהו ואשליטהו, וכן [תהלים ס''ח] רוכב ערבות, ענינו שליט עליו, ומלת ערבות תונח על הגלגל המקיף, והוא אמרם [חגיגה י''ב ע''ב] ערבות רם ונשא שוכן עליו, וכבר הפליג הר''ם ז''ל לדקדק תוכן אמרם שוכן עליו ולא אמרו שוכן בו, שאלו אמר שוכן בו היה מתחייב לו ית' מקום, או היותו כח בגלגל, כמו שסופר בכזבי הדעות (האצביות) [הצבאיות] אבל אמר שוכן להורות כי הוא ית' נבדל ממנה ואיננו כח בו, ואמנם אמרו שוכן בערבות, נראה שהוא סומך אל הדמיון שכתב הרב בביאור רוכב שמים, וזה שהושאל לו לשון רכיבה להיות הרוכב מעולה יותר מן הנרכב, ואמרו הנה יותר, על דרך הרחבה גם כן שאין הרוכב ממין המורכב, והרוכב גם כן הוא אשר יניח הבהמה אל כל אשר יחפוץ יטנה והוא בלתי נדבק בה, כן הנעתו ית' הגלגל על זה הדמיון והוא ית' נבדל ממנו ואיננו כח בו כמו שביאר הר''ם ז''ל, והוא אמרו שהוא מעון עולמו ואין העולם מקומו, והנה הפסד מבואר הנוסח הנזכר, מבואר שאין הרוכב טפילה לסוס, ויש שמגיהין חי לעולמים, וגם הוא כשידוקדק יש בו מן השגיאה אלא שיסבול באור, והעקר כמו שכתבנו חי העולמים בנקוד קמץ קטן, שהוא ית' חיי העולם, ושבמציאותו ימצא הכל משפע כבודו ברצונו ובחכמתו כמו שנודע, וכמו שאמר [דברים ל''ג] ובגאותו שחקים, וכן נמצא במחזורים מדויקים.
ונשוב לדברינו והוא, שאחר סיום נשמת כל חי וכו' אומר שליח צבור אל ההודאות וכו', ואומר קדיש עד ואמרו אמן לבד, ואומר ברכו וקרית שמע בברכותיה עד גאל ישראל, ומפסיק בפיוטין במקומות שנהגו להאריך בהם כפי רצונו, ועומד בתפלה ומתפללין כל הצבור גם כן בנוסח תפלת ערבית, ומתודים אחר תפלתם הכל כמו שהוא מסודר בתפלת ערבית, לא פחות ולא יתר, ואחר כך חוזר שליח צבור לתפלה בקול רם ומתחיל בברכה עד למען שמו באהבה, והמנהג להפסיק בקרובה ובפזמונים כמו שהתפרסם בסדור הקרובות, מגן ומחיה ומשלש [ג' פעמים קדושה], ופזמונים כפי רצונו וסלוק וקדושה, ומתחיל בברכת אתה קדוש ובכן ובכן ובכן וכו' ואתה בחרתנו ויעלה ויבא, ולאחר שסיים נוסח יעלה ויבא לא יסמוך לו ברכת מחול לעונותינו כמו שבא בתפלת צבור וכמו שהתפלל גם הוא בלחש, אלא אומר תבא לפניך תפלתינו וכו' שאנו עזי פנים וכו', או שאין אנו עזי פנים וכו', כמו שהתבאר בפרקים הקודמים, ויאמר אבל חטאנו וכו' עד כי אמת עשית ואנחנו הרשענו, ואחר כך יאמר מיד אלהינו ואלהי אבותינו מחול לעונותינו ביום הכפורים הזה וכו', והמנהג לומר כאן י''ג מדות שבעה פעמים וששה סליחות, ואחר סליחה ששית יאמר פסוקים של וידוי ומתודין הצבור ושליח צבור ג' פעמים בנפילת אפים, שי' פעמים מתודים הצבור מתוך פסוקים של רחמים וסליחות עם שליח צבור ביום זה, ג' בשחרית וג' במוסף וג' במנחה ואחת בנעילה, וסמכו הגאונים ענין זה שהם תקנו בכך כנגד י' פעמים שהיה כהן גדול [מזכיר] את השם ביום הכפורים, ואחר השלש ודויים אלו של שחרית מתחיל שליח צבור ואומר עזרא הסופר אמר לפניך וכו', ומסיים הוידוי שהתחיל אחר יעלה ויבא כמו שכתבנו שלא סיימו, עכשיו יסיימהו עד לעשות את כל דברי התורה הזאת, ואומר אחריו וקדשנו במצותיך וחותם בקדושת היום, ואומר רצה ומודים וברכת כהנים ושים שלום עם התוספת שבהם כמו שכתבנו, ואינו אומר היום תאמצנו ביוצר, ויש מי שאומר שאומרין אותו בכל תפלות היום, ואין אנו נוהגין כן, ואומר מיד אבינו מלכנו, ויאמר אחריו שליח צבור קדיש שני ויסיימהו, וזהו שסדרתי בענין הודוי הוא מה שאמרו ז''ל על הודוי, והיכן אומרו אחר תפלתו ושליח צבור מתודה באמצע תפלה, ומה שסדרנו שברכת מחול לעונותינו וכל הסליחות ופיוטין ופסוקי דרחמי וי''ג מדות כלן באין בין חצי הודוי הראשון ובין חציו האחרון, ר''ל שמקדים תבא לפניך תפלתנו וכו' ואבל חטאנו קודם הסליחות ומאחר שאר הודוי עד לאחר הסליחות, יש מי שאינו נהג כן אלא שאחר יעלה ויבא אומר מחול לעונותינו וכו' ואחר הסליחות מתחילין עזרא הסופר ואומר תבא לפניך תפלתנו וכל הודוי, אלא שמנהג הראשון כתוב בסדור הגאונים, ויש שאין חוזרין לומר אבל חטאנו וכו' וסומכין על מה שאמרוהו בודוי של סליחות, ויש שמסדרין שאין שליח צבור חותם בנוסח וקדשנו במצותיך אלא שבשעה שהוא [מגיע] לוקדשנו במצותיך וכו' פותח ואומר כי אתה סולחן לישראל מן העולם ומוחלן לשבטי ישורון וכו' וחותם, זהו סדר תפלת שחרית.
ואחר כך יורד שליח צבור מן הבימה ואומר ויהי בנסוע וגו' קומה ה' למנוחתך וגו', ומוציא שני ספרי תורה, וקורין ששה בראשונה באחרי מות כמו שהתבאר מנין הקורין במסכת מגלה [כ''א ע''א], והוא שבכל יום ב' (ספר) [וה'] קורין ג' ובשאר הימים כל שנוספה לו אי זו מדרגה על שאר הימים מוסיפין לו קורא אחד, והוא אמרם [שם כ''ב ע''ב] על בראשי חדשים ובחולו של מועד דאיכא קרבן מוסף ד', ביום טוב דאסור בעשית מלאכה ה', ביום הכפורים דענוש כרת ו', בשבת דאיכא סקילה ז', וקריאת הסדר כבר רמזנו ענינה, ומפטיר קורא בסדר פנחס בפרשת מוסף היום, ואחר שיקרא המפטיר אומר שליח צבור קדיש (שלם) [שלישי] עד ואמרו אמן לבד, ואחר כך גולל הגולל ומפטיר המפטיר בישעיה [נ''ז] בפרשת סלו סלו, וכבר קדם לנו טעם הקריאה בה להיותה כוללת כל דרכי התשובה כמו שיתבאר, ואחר ההפטרה אומר שליח צבור אשרי, וחוזר ואומר יהללו את שם יי וגו' ובנחה יאמר וגו' ומחזיר ספרים למקומם, ואומר קדיש רביעי עד ואמרו אמן, יש שנוהגין לאמרו למטה ויש שנוהגין לאמרו למעלה על הבימה, ועומדין כל הצבור לתפלת מוסף בלחש, אבות וגבורות וקדושת השם, ומוסיפין בהם זכרנו ומי כמוך ובכן ובכן ובכן כו', ואתה בחרתנו ומפני חטאינו עד ושני תמידין כהלכתם, מחול לעונותינו וכו' מלוך על כל העולם וכו' וקדשנו במצותיך וחותם מלך על כל הארץ מקדש ישראל ויום הכפורים, רצה ומודים וכתוב לחיים ושים שלום ובספר חיים, סדר הודוי כמו שסדרנו בשחרית או בערבית של כניסתו, ואם חל יום הכפורים להיות בשבת מזכירו בכל התפלות ותתן לנו יי אלהינו שבתות למנוחה ויום הכפורים למחילה, וחותם בשבת ויום הכפורים בכל התפלות, ומתודין בכלם (אם) [גם] בשבתות אחר התפלות הכל כמו שסדרנו, ובמוסף אומר את מוספי יום המנוח ויום הכפורים הזה נעשה ונקריב וכו' ומזכיר מקראות של כל אחד מהם, ואחר שהתפללו כל צבור בלחש מתחיל שליח צבור באבות וגבורות וקדושת השם ומעטרם בקרבה ופזמונים וסלוק, וכולל בפיוטיו סדור ענין יונה, וכן תקנו הגאונים בסדור דבריהם, ואחר כך אומר קדושה רבה, ומתחיל ברכה שלישית ואומר אחריה אתה בחרתנו ומפני חטאינו עד ושני תמידין כהלכתן, ומתחיל ואומר עלינו לשבח ואוחילה לאל עד יי צורי וגואלי, וסומך לשם נוסח המתוקן בסדורי הגאונים והוא אלהינו ואלהי אבותינו היה עם פיות עמך וכו' עד אשר ארחם, ומסדר סדר עבודה כלה ככל הלכת עבודת היום, כמו שנבאר את הכל על הסדר בפרק הבא אחר זה, וכן כתב רב נטרוניאי, ואחר שישלים סדר עבודה מאריך בחרבן הבית ושתהא זכרון דברינו במקום קרבן וענוי נפשנו כפרתנו, וכיוצא בדברים אלו, ואומר תבא לפניך תפלתנו עד ואנחנו הרשענו, ויש שאין אומרין אותו בכאן כמו שכתבנו בסדר תפלת שחרית, ואומר מחול לעונותינו וכו' עד לפני יי תטהרו, ומתחיל בסליחות, והמנהג לומר ד' סליחות וה' פעמים י''ג מדות, ובחמישית אומר פסוקי ודוי, ומתודין ג' פעמים ומאריך בפיוטין כמו שירצה, ואומר עזרא הסופר וכו' עד כי אסלח לאשר אשאיר בו, ומסיים הוידוי כלו וחותם בקדושת היום, ואומר עבודה והודאה וברכת כהנים ושים שלום היום תאמצנו בספר חיים, ואינו אומר אבינו מלכנו ואומר קדיש חמישי כלו.
ואחר כן מתעסקין בתפלת המנחה, ואין אומרין אשרי ולא סדר קדושה עד תפלת נעילה, אלא שיורד מן הבימה ומוציא ספר תורה וקורין שלשה בפרשת עריות עד סוף הסדר ואינו אומר קדיש, ומפטיר אחד מן השלשה בענין יונה וכבר בארנו הכונה, ואם חל בשבת יש מי שאומר שצריך לומר ואני תפלתי, ויש שמוחין בזה, והמפטיר במנחה חותם ביום הכפורים כדרך הפטרת שחרית, ואם חל בשבת חותם מקדש השבת ישראל ויום הכפורים, ואע''פ שאלמלא יום הכפורים אין מפטיר במנחה בשבת, מכל מקום הרי נתחייב שבת בדין הפטרה, ומכיון שנתחייב באחת, יום הוא שנתחייב בכלן, כדרך מה שפסקנו בתפלת נעילה יום הוא שנתחייב בחמש תפלות, ואע''פ שראש חדש שחל להיות בשבת אין המפטיר בנביא מזכיר של ראש חדש כמו שאמרו ז''ל במסכת שבת [כ''ד ע''א], אמר רב גדל ראש חדש שחל להיות בשבת המפטיר בנביא אינו צריך להזכיר של ראש חדש שאלמלא שבת אין נביא בראש חדש, אין הנדון דומה לראיה, והוא שבראש חדש אין שם הפטרה כלל, אבל שבת הואיל והוא בדין הפטרה אחת הרי כוללו בכל הפטרה שבו הן שתהא מחמת שבת הן שתבא מחמת יום הכפורים, כדמיון מה שאנו מזכירין אותו בנעילה אע''פ שאין שבת בדין נעילה, מפני שמאחר שישנו בדין קצת תפלותיו הרי אני כוללו בכל תפלות שבו, וזה פירוש [שם ע''ב] יום הוא שנתחייב בחמש תפלות, והרב אלפסי ז''ל שדחה דבריו של רב גדל מפני דבריו של ר' יהושע ופסק בראש חדש שחל להיות בשבת שהמפטיר בנביא מזכיר של ראש חדש, אין דבריו נראין, ואין דברי רב גדל מחלוקת כלל עם דבריו של ר' יהושע כמו שכתבנו, וכבר כתב רבנו תם ז''ל והרב בעל המאור על הדרך שכתבנו, ובקצת מקומות שמענו שאין חותמין בקדושת היום בהפטרת מנחה אלא שחותמין מגן דוד כשאר תעניות, והוא תמה גדול, וכי קדושת היום מהיכן הופקעה והרי בשאר תעניות אלו היתה שם קדושה כבר היינו מזכירין אותה גם כן, אלא אם כן קדושה אין שם מה אנו מזכירין, אבל יום הכפורים שהוא יום של קדושה היאך אפשר שלא לחתום בקדושתו, וסוף דבר כל דברי הגאונים מסכימים למה שכתבנו, ובעלי מנהג זה אע''פ שאין הדבר צריך לפנים יקבלו תשובתם ממה שאמרו בפירוש במסכת שבת [כ''ד ע''א], יום הכפורים שחל להיות בשבת המפטיר בנביא במנחה אין צריך להזכיר של שבת שאלמלא יום הכפורים אין נביא במנחה בשבת, ואע''פ שדברים אלו נדחו מפני דבריו של ר' יהושע והוא טעם יום הוא שנתחייב בחמש תפלות כמו שכתבנו, מכל מקום למדנו לפי דרכנו שחתימת יום הכפורים יש בה, וסוף דבר אין הדבר בזה כדאי להאריך בו אלא שאנו מכוונים בהם מנהגן של אלו.
ונשוב לדברינו והוא, שאחר סיום ההפטרה יורד שליח צבור להחזיר את התורה למקומה, ואומר קדיש למטה או על הבימה עד ואמרו אמן לבד, והוא קדיש ששי, ומתפללין הצבור בלחש תפלת המנחה כסדר תפלת שחרית בלא שום שנוי, ואחר כך פותח שליח צבור את תפלתו בקרובה ופזמונים, וכבר קבעו גאונים להזכיר בתוכן דברי רצויין בעניני תפלת אליהו שהיתה תפלת מנחה, ואחר כך אומר סלוק וקדושה כדרך תפלת שחרית, ומסיים ברכה שלישית בנוסח ובכן ובכן ובכן, אתה בחרתנו ויעלה ויבא וידוי עד ואנחנו הרשענו, ואומר מחול לעונותינו וכו' עד לפני יי תטהרו, ומתחיל בסליחות ובפסוקי דרחמי, יש שנהגו להזכיר ג' פעמים י''ג מדות וב' סליחות, ויש שנוהגין בג' סליחות ולהזכיר ד' פעמים י''ג מדות, ובאחרונה מתחיל בפסוקים של ודוי ומתודים ג' פעמים, ואומר עזרא הסופר וכו' ומסיים הודוי, ואומר וקדשנו במצותיך או כי אתה סולחן לישראל וכו' וחותם בקדושת היום, ואומר רצה ומודים וכתוב לחיים, ואינו אומר ברכת כהנים, שאין נושאין כפיהם במנחה של יום הכפורים, ואע''פ שאמרו במשנה [תענית כ''ו ע''א] בשלשה פרקים בשנה כהנים נושאין כפיהם ד' פעמים ביום שחרית ומוסף ומנחה ונעילה וכו', ופרשו בגמרא [שם ע''ב] שבשלשה פרקים בשנה נושאין כל זמן שמתפללין ויש מהם ד' פעמים ביום והוא יום הכפורים, מכל מקום כבר נדחית משנה זו בגמרא ועלו דברי ר' יוסי להלכה, והוא אמרם ז''ל בגמרא [שם] שחרית ומוסף ומנחה ונעילה, פירוש של יום הכפורים, יש בהם נשיאות כפים דברי ר' מאיר, ר' יהודה אומר מנחה ונעילה אין בהם נשיאות כפים, ר' יוסי אומר מנחה אין בה נשיאות כפים, ושאלו בגמרא טעם לדברי כלם, והוא אמרם במאי קא מפלגי, ר' מאיר סבר כל יומא טעמא מאי לא פרסי משום שיכרות [האידנא ליכא שכרות, ר' יהודה סבר שחרית ומוסף דכל יומא ליכא שכרות] לא גזרינן, מנחה ונעילה דכל יומא שכיחא שכרות גזרינן, ר' יוסי סבר מנחה דאיתא בכל יומא גזרינן נעילה דליתיה בכל יומא לא גזרינן, ואמרו ז''ל אמר רב נחמן הלכה כר' יוסי, ואלא האידנא מאי טעמא פרסי ידייהו במנחה כיון דסמוך לשקיעת החמה פרסי כתפלת נעילה דמי, נמצא שבתעניות שאין בהם נעילה הואיל ומנחה שלהם מתפללין אותה סמוך לחשיכה הרי זה נראית כנעילה ונושאין בה כפיהם, אבל תעניות שיש בהם נעילה כגון תענית צבור ויום הכפורים הואיל ומנחה שלהם מתפללין אותה מבעוד יום אין בה נשיאות כפים, והוא הטעם שאין מזכירין בה ברכת כהנים, ונראה לי שאם התחיל בה אינו פוסק, וזה מצד מה שאמרו ז''ל בכהן שעבר ועלה לדוכן במנחה של יום הכפורים שאין מורידין אותו אלא שנושא את כפיו [הואיל] והדבר ידוע שאין שם שכרות, אלא שמכל מקום לא נאמר ענין [זה] אלא שלא לחשוד את הכהן לומר פסול היה ומפני זה הורידוהו, מכל מקום אין לו לומר במנחה ברכת כהנים אלא מתחיל בשים שלום, ויש מי שאומר היום תאמצנו [ואין אנו נוהגין כן] אלא במוסף ונעילה, ואומר בספר חיים וכו', ואחר כך אומר אבינו מלכנו, ואחר כך אומר קדיש שביעי שלם, ואם חל יום הכפורים להיות בשבת אומר צדקתך קודם קדיש.
ואחר כך מתעסקין בתפלת נעילה, פותח שליח צבור באשרי עד יהללוך סלה ומסיימין אותו כל הצבור עמו, ואומר אחריו סדר קדושה, ר''ל ובא לציון וכו' ואתה קדוש וכו', ואומר קדיש שמיני עד ואמרו אמן, ועומדין לתפלה, וזמן תפלתה סמוך לשקיעת החמה, ובירושלמי [תענית פ''ד ה''א] אמרו מאי נעילה רב אמר נעילת שערי שמים ר' יוחנן אומר נעילת שערי היכל, אחוה דרב אדא הוה צייר גולתיה בצומא רבה אמר ליה רב כדחמית שמשא בריש דיקלי תהא את יהיב לי גולתאי דניצלי תפלת נעילה, והצבור עומדין לתפלה ובמקום אותן התוספות שהיה אומר בהן לשון כתיבה הוא אומר בהן עכשו לשון חתימה, ר''ל שבמקום שהיה אומר וכתבנו לחיים הוא אומר וחתמנו לחיים, וכתוב לחיים וחתום לחיים, נזכר ונכתב אומר נזכר ונחתם, וכבר בארנו כונת הכתיבה וכן ענין החתימה שהוא משל על היות ענין המתעורר כבר יצא לצורף אם לתכלית הטוב אם לתכלית הרע, ואומר וב' וב' וב' כשאר תפלות, ר''ל ערבית שחרית ומנחה, אלא שבנוסח הוידוי בסוף תפלתו אחר שהוא אומר תבא לפניך תפלתנו וכו' אבל חטאנו וכו' מה נאמר וכו' כשהוא מגיע הנגלות והנסתרות אומר אתה נותן וכו', ושליח צבור אומרו באמצע תפלה כדרך שהוא עושה בשאר תפלות, ויש מקומות שנהגו להיות שליח צבור מתפלל תפלה זו למטה לפני התיבה, אחר שסיימו הצבור את התפלה פותח שליח צבור את תפלתו בקרובות ובפזמונים אם ירצה, ויש שאין אומרין קרובה כלל, והרב ר' אשר לא זכרה בתפלה זו בחבור המנהגים אשר לו, ואחר הקרובה למי שרוצה לאומרה, אומר סלוק וקדושה רבה וברכה שלישית ובכן ובכן ובכן אתה בחרתנו ויעלה ויבא וודוי ראשון, ר''ל תבא לפניך תפלתנו עד ואנחנו הרשענו, ואומר מחול לעונותינו עד לפני יי תטהרו, ואומר שלש עשרה מדות וסליחות כפי מה שיש שהות ביום, והמנהג בג' סליחות, וכשמגיע לפסוקים של ודוי מתודים שליח צבור והצבור בנפילת אפים פעם אחת לבד, ואומר עזרא הסופר, מה נאמר לפניך וכו', עד הנסתרות והנגלות אתה יודע, ואחר כך אומר אתה נותן יד לפושעים וכו' עד השיבו וחיו, ואומר וקדשנו במצותיך וחותם בקדושת היום, ואומר עבודה והודאה וברכת כהנים ושים שלום, ואומר היום תאמצנו כדרך תפלת מוסף, וחותם ברכת השלום ואומר קדיש תשיעי כלו שלם, ותוקעין, ואחר תפלה זו יש שנוהגין ותוקעין בשופר סימן קשר''ק פעם אחת לבד, ואין מנהגנו בזה אלא אחר תפלת ערבית כמו שנבאר, אלא שאחר שהוא מסיים קדיש תשיעי שהזכרנו פותח ואומר והוא רחום וברכו ומתפללין קרית שמע בברכותיה ככל סדור תפלה של חול עד המולך בכבודו עלינו וכו', ואומר קדיש עשירי עד ואמרו אמן, ועומדין בתפלה כנוסח תפלה של חול ומבדילין בחונן הדעת, ואין אומרין ויהי נועם אפילו חל בשבת, ואחר תפלה אומר קדיש אחד עשר שלם.
ואחר כך מבדילין על היין ומברכין בה על הבשמים ועל האור במוצאי שבת, אבל לא כשחל להיות בחול, וטעם הדבר על הבשמים מברכין שהרי יצאנו מיום שנתן כלו למנוחה כשבת ועל האור מברכין שהרי נאסר לנו בכל היום להשתמש בה, והוא שאמרו [פסחים נ''ד ע''א] מברכין על האור במוצאי שבת ובמוצאי יום הכפורים, וכלל זה מסור בידינו על ברכת האור, שכל מוצאי שבת מברכין עליו הן שנכנס ליום טוב הן שנכנס לחול, וכן במוצאי יום הכפורים הואיל ונאסר לנו תשמישו כל היום, אבל במוצאי יום טוב שהותר לנו להשתמש באור אין בו ברכה על האור, אלא שמכל מקום אין מוצאי שבת ומוצאי יום הכפורים שוים שבמוצאי שבת מברכין על האור היוצא מן העצים ומהאבנים אבל לא במוצאי יום הכפורים שאין מברכין ביום הכפורים אלא על האור ששבת, אלא שאם הודלק לחיה או לחולה ביום הכפורים מברכין עליו הואיל ושבת מעבירה, וכן כלל מסור לנו על הבשמים שכל זמן שנצא משבת לחול או לחולו של מועד מברכין על הבשמים, אבל משבת ליום טוב או מיום טוב לחול אין מברכין על הבשמים, והוא מצד מה שאמרו [ביצה ט''ז ע''א] נשמה יתרה יש לו לאדם בשבת וכו', כלומר פנויה והרחבת שכל מצד הפנותה עורף אל הדברים הגשמיים כמו שקדם הרמז בזה, ואצלי בלשון נשמה יתרה להיות כל חלקי הנפש נקראים בשם נפש, ורצה בו שהכח המתעורר לדברים הגשמיים כמו שנודע מפעלות כחות הנפש גם הוא ישוב יהפך ידו אל אלהים ישים דברתו, ר''ל שיהיו כל חלקיו בלתי נוטים אל דבר חוצץ בפני השכל עד שישאר כלו חלק אחד שפה אחת ודברים אחדים לעבודת השם, והוא אמרם גם כן על מוצאי שבת [שם] ואי אבדה נפש, כלומר שהוא אז ישוב לתור ולבקש אחר טרפו, ואם אפשר שיתן גם לשכל חק, מכל מקום אי אפשר מבלי המצא מצד האחר מסך מבדיל ומחיצה מפסקת, ועל הכח ההוא יאמר אבדה נפש, כמו סר מעלינו ויהי ערינו, והבשמים אמנם הערה אל מה שנרמז באמרו אל כלל אומה הנבחרת, [שה''ש ג'] מקטרת מור ולבונה מכל אבקת רוכל, שענין אבקת רוכל הוא קבצת הבשמים הנכבדים יתערבו קצתם בקצתם ויתאחדו אל צורה אחת וימשך מכלן ריח נכבד ערב לנפש ומתוק לעיני השכל, להיות תכלית הכונה בדברים הבאים הערה אל כונת היום, וכיונו להעיר זה בתחלת השעה הנתונה להתעסקות בדברים הגשמיים, והוא אצלי שאין ברכת בשמים אלא ביציאה מיום שכלו ליי ליום שרובו מלאכה, אבל במוצאי יום טוב אחר שכבר נתן להם חציו אין תורת בשמים ביציאה מהם וכן ממוצאי שבת ליום טוב אחר שחציו גם כן ליי אינו צריך להערת הבשמים, ומזה הצד אנו מברכין במוצאי יום הכפורים אחר שכלו לשם כמו שבארנו, ואמנם הר''ם ז''ל [הל' שבת פכ''ט הכ''ח] כתב שאין צריך לברך על הבשמים במוצאי יום הכפורים, וטעם דבריו אצלי מצד מה שאמרו [שבת קי''ד ע''ב] מקנבין את הירק מן המנחה ולמעלה כמו שקדם, אלא שמנהגנו לברך עליהם שכבר קבענו על עצמינו איסור בכל סרך מלאכה כמו שכתבנו, ובנרבונא נהגו שלא לברך על הבשמים אפילו חל להיות בשבת, מפני צער התענית, והיא הסבה ליעד כל היום לתפלה ולהאריך בסליחות בכל התפלה ותפלה כפי הסדור הקודם לנו, או כפי סדור אחר כדברי קצת הגאונים, יש שנהגו בשחרית לומר ז' סליחות ובמוסף ה' ובמנחה ג' ובנעילה ב', ויש שנהגו בשחרית ובמוסף ז' בכל אחת ובמנחה ונעילה ג' ג', ויש מסדרים גם כן בענין אחר, וכלם לדבר אחד נתכונו.
וכן קצת הגאונים העלו טינא על מנהג הפיוטין לומר שאין בהם עקר, והנהיגו במקומות ישיבותיהם להתפלל נוסח התפלות על הסדר וריוח שבין תפלה לתפלה למלאת בדרשות בהלכות תשובה בענינים דתיים ודעות מושכלות ואמונות אמתיות עד שלא ישאיר סיג אמונה כוזבת ושאור דעת מוכחש בלב בכל אחד ואחד, ושיתבוננו בתשובת חטאים הכוללים המונעים את הטוב כמו שאמר [עי' ישעיה נ''ט], עונותיכם הטו אלה והמה היו מבדילים ביני וביניכם, ולהעירם להיות כל מעשיהם פונים אל זה התכלית, והיא הסבה אצלי במה שנהגו לתקוע שופר אחר תפלת ערבית, יש שנוהגים לתקוע קודם הבדלה ויש שנוהגין לתקעו אחר הבדלה, ותקיעה זו אין לה זכר בדבריהם ז''ל, וכן כתב רבנו האיי ז''ל מנהגנו שתוקעים במוצאי יום הכפורים סימן אחד ולא מצאנו טעם לדבר כדי שנאמר שהוא חובה אלא שדומה שהוא זכר ליובל כאמרו [ויקרא כ''ה] ביום הכפורים תעבירו שופר בכל ארצכם או אפשר שהוא לערבב את השטן, זהו לשונו, והוא הנכון, וזה להיות לנו הערה שלא נתנו לנו 
ימים טובים אלו שבארנו עניינם לנקות נפשנו בהם על 
דעת שבעברם תעבור יראתנו ובסורם תסור תשובתנו, אבל שתהיה מחשבתנו זכה ונקיה ונזהרת אל קול שופר כאשר בתחלת ענינו, ושנשיב אל לבנו צרך בלתי היות לבבנו פונה רק לעבודת השם בכל מעשינו עד שנהיה בתחלת כונתנו בהערת אלו הימים מתכוננים אל התכלית היוצא מהנהגותינו, ושנהיה בסוף מעשינו מתעוררים אל תחלת הערותינו עד שלא נשים אל זאת הכונה תחלה וסוף מיום הוסר תכונתנו כל ימי עמדנו, ובהיות כונתנו סובבת על ציר זאת התכונה לא נירא בימי רע עון עקב יסובבנו, ר''ל שלא להתמוטט מכונתנו במלאת ספק תאותנו, אחר שבמלאת ספקנו יצר לנו, אבל שכונתנו בו להעמיד רגלנו במישור לבד והוא הרמוז אצלי באמרו [שה''ש ח'] אחות לנו קטנה ושדים אין לה וגו', אם חומה היא נבנה עליה טירת כסף וגו', שכבר נודע מכונת הספר בהיותו בנוי על תכלית מה שאפשר מן השלימות, והיא הסבה להנשא המשל על ענין איש נבחר זך השכל להזדוג עמו זווג טוב ונאות בלתי משתדל להפיק רצון תאוות הגוף, אבל כל תשוקת האשה הנמשלת לאשת חיל היא על דודה לשכב אצלה להיות עמו ולדבקה בו דבוק חזק בלתי מתפרד, והוא הענין בדמיון השבעתה בנות ירושלם שלא יגרמו שום מניעה בהשגתה בעוד שהחפץ עמה על זה, וכבר באו ספורי (בתורה) שלש השבועות בספר כנגד שלשה חלקי הנפש, ומפני שהכח השלישי הוא הנכבד ובו הכונה, נשתנה הלשון בפעם השלישית ולא אמר אם תעירו וגו' אבל אמר [שם] מה תעירו וגו', כי הראשונים בעוד שהיתה ידם תקיפה היה בידם למנוע התשוקה, אחר שבשני הספורים הראשונים אין בהם הערה להתחזקות הכח השלישי, והיתה משתדל להשבעת הכחות המתחייבים מן הכח המעשי והכח המתעורר להיות לה לעזר בהשגת אהבת הדוד אשר אליו תכלית הכונה, אבל בשלישי שרמז בו התגברות העיוני מה תעירו, ר''ל שהוא כבר הרגיש עצמו קיים וחזק אל זאת המדרגה לא יירא מהם, ואם ישתמש בהם לפי ההכרח כאמרו [שם] מים רבים לא יוכלו לכבות את האהבה וגו', ומצד היות כחות הנפש כחומר לנפש אשר היא צורת האדם על צד האמת והיא המעמדת אמתת הויתו והמבדילה ענינו וגדרו מענין זולתו, בא הספור בלשון נקבה כמו שנודע בספרי החכמים, ואמנם נשא משלו על עיר ירושלם, בהיותה הנבחרת שבמדינות, ומצד מה שהתפרסם במשל הנשוא [נדרים ל''ב ע''ב] על אמרו [קהלת ט'] עיר קטנה וגו', שהוא אמנם נאמר על גוף האדם וכחותיו, בא המשל על האיש הנבחר זך השכל אשר זכה לאשת חיל בתכלית השלימות לעיר הנבחרת, ובא הרמז אל הכחות הנמצאות לבנות העיר, וסוף דבריו אמנם יסבו על היותו בתכלית השלימות שלא יזיזוהו תאות הגוף ממקומו לא ידאג כי יבא חום ולא ימיש מעשות פרי, והוא שגם בשובו אחר זה להתעסק בצרכי הגוף לא ישתקע בהם אבל יקח מהם המוכרח לבד והיא הכונה באמרו [שה''ש ה'] אני ישנה וגו', רוצה בו שאפילו בשעה שהוא מתעסק בצרכי הגוף והוא הזמן המכונה בשינה והוא מתעסק בזה על צד מה שחייב הטבע לבד ואעפ''כ לבו עומד לפני השם בטבעות הארון יהיו הבדים לא יסורו ממנו, ר''ל שעם כל זה רעיוניו נוטים לעבודת השם ולא יסורו למשמעת צרכי [הגוף] רק מעט כפי ההכרח, וחתם דבריו בזה הביאור להיות זה היסוד תכלית, כמו שקדם לנו, באמרו [משלי ג'] בכל דרכיך דעהו, והוא אמרו הנה [שה''ש ח'] אחות לנו קטנה וגו', קראה קטנה להיות זה המין מן השלימות נמנע רק אחר למוד רב ושקידה תמידית ורדיפה אחר המדות הטובות קודמת ומתמדת ולהיות זה המין מן השלימות אכן בא מזמן קרוב קראה קטנה, ושאל עליה אחר שכבר זכתה אל הזווג הנכבד עד שהגיעה אל זה השלימות במה תעמוד על שלימותה אשר אם תטה רגלה ממנו מעט ילך וישוב כברק מתנוצץ התעיף עיניה בו ואיננו, והשיב על זה מה שהוא יסוד הכונה הנזכרת, אמר [שם] אם חומה היא נבנה עליה טירת כסף וגו', כלומר אחר שהוא נמנע שלא לטרוח מעט אחר צרכי הגוף כפי מה שיהיה חומה [הגהה על הגליון. כפי מה שחייב הטבע], אם תהיה חומה אל כל הבאים עליה להלחם שלא יוכלו לה ותסגור הדלת בעדם עד שלא תאסוף אל ביתה מסית או מדיח, ר''ל שלא תסור עיונה ולא תמוט רגלה כלל למה שתקח מתאוות גופה אבל עם כל זה לבה שלם ורעיונותיה דקים מכל סיג, אז נבנה עליה טירת כסף לשמור הזהב הצפון, על דרך [משלי כ''ה] תפוחי זהב במשכיות כסף, ואם דלת היא לפתוח כל עובר ושב, נצור עליה לוח ארז, שהוא ענין בלתי יקר כל הבא ימלא את ידו, ובאה התשובה על זה אני חומה ושדי כמגדלות אז הייתי בעיניו כמוצאת שלום, כלומר שאין השלימות מתמיד רק בהיות בעליו על תכונת זה היסוד הנכבד, והוא שחתם דבריו [שה''ש ח'] חברים מקשיבים לקולך השמיעני, כלומר שכל הכחות הנמצאים נטו אחרי רצונה וסרו אל משמעתה, ובאה התשובה [שם] ברח לך דודי ודמה לך וגו' על הרי בשמים, דמה הענין במי שמתפחד מן המקום אשר הוא שם ומכיר שאין עמידתו בו ראויה לו ובורח משם אל המקום המכוון, והוא שכנהו אל הרי בשמים, על הצד אשר רמזנו בענין הבשמים, נמצא כוונת הכל שבהיות האדם על תכלית השלימות ישמור שלא לזוז ממנו ושלא לסור מדרכי הכונה במה שרמזנו במוצאי יום הכפורים, אחר שהיום הנכבד ההוא כלו הערה על זה כמו שכתבנו, והיא הכונה להנחיל להם אחריו ימי מנוחה ושמחה ועתות הערה, ר''ל שמנת ימי החג, כמו שקדם לנו בדרש [ויק''ר ל' ז'] יצא יום הכפורים זה עוסק בלולבו וזה עוסק בסוכתו וכו', כמו שקדם, והיא הכונה אצלי בשמיני עצרת, להורות הוראות כפולות שאין ראוי לתת תכלית אל זה אבל אחר תכלית עבור שבעת ימי החג שהוא הקף שלם יכירו שיהיה ההיקף הבא על זאת התכונה גם כן, ואל זה רמז שלמה אצלי, [קהלת ט'] לך אכול בשמחה לחמך ושתה בלב טוב יינך, בכל עת יהיו בגדיך לבנים ושמן על ראשך אל יחסר, ביאורו אצלי שהוא אמרו בכל עת, רמז אל זמן האכילה אשר זכר, ורוצה בו אצלי שעם היותי מתיר לך שתאכל ושתשתה כפי הצורך ההכרחי, הזהר עם כל זה שלא (יתבלבלו) [יתלכלכו] בגדיך במאכלך או במשתיך, אבל גם בעת המאכל והמשתה יהיו בגדיך לבנים, ר''ל שלא יטה מחשבתך במאכל אחר התאוה והתענוג רק על צד שתעמיד בו גופך להיותך כלי לנפשך, והוא שרמז באמרו אחריו [שם], ראה חיים עם אשה אשר אהבת, ובהיות השתמש בצרכי הגוף על זאת הכונה כנה הענין להיות הענין בשמחה ובלב טוב, ושאין המעשה ההוא בטול או הריסה במה שקדם לו מן השלימות, וכן על זה הדמיון שלא ישחיתו מעשיו הבאים אחר יום הכפורים מה שהעירתהו כונתו ביום הנכבד ההוא, אבל שתעמיד הכונה ותשאירנה ברכות לעד בהיות מעשיו על תכונת זה היסוד אשר זכרנו, והוא אמרו [שם] לך אכול בשמחה לחמך ושתה בלב טוב יינך כי כבר רצה האלקים את מעשיך. [חבור התשובה להמאירי — משיב נפש מאמר ב' פי''ב].
------
אין אומר זמן על הכוס בליל צום כפור כך פשוט בעירובין ובר''ה שאומר זמן בי''ה דכיון דקבליה עליה אסור ליה למשתי ולא יהבי ליה לינוקא דילמא אתי למסרך וישתה לשנה הבא' כך פשו' בעירובין. [רבינו ירוחם נ''ז ח''א].
------
בתשובת הגאונים מנהג של ישיבה בשחרית ז''פ ויעבור ובמוסף שבעה ובמנחה ששה ובנעילה ו' וראבי''ה כתב קבלתי שבתפלת היוצר י''ג פעמים ויעבור כנגד י''ג מדו' ורב נטרונאי כתב מנהג של ישיבו' בשחרית אומר ז' סליחות ובמוסף ה' ובמנחה ג' ואם יש פנאי אומר ה'. תפלת נעילה אומר מה אנו מה חיינו וכו' ומתחיל באתה בחרתנו ומסיים במה אנו ודוקא ש''צ אבל יחיד אומר מה אנו אח' תפלתו ותפלת נעילה תפלה יתירה ומתפללין אותה בעת נעילת שערים וי''א בנעילת שערי היכל ומתפללין אותה ביום להשלמה קודם שקיעת החמה כך פשוט ביומא ובירושלמי. תפלת ערבית במוצאי י''ה יש מי שפסק כרב דאמר תפלת נעילה פוטרתה ורוב הפוסקים הסכימו דאינה פוטרתה וכן בברית' שמתפלל ערבית י''ח מפני שצריך לומר הבדלה בחונן הדעת וכן פסק רמ''ה וכן בירושלמי [תענית פ''ד ה''א] וכן עמא דבר. [רבינו ירוחם נ''ז ח''ג].
------
כתבו המפרשים וצריך ליזהר כשמאחרין בי''ה תפלת יוצר אחר ז' שעות שיש להם להקדי' תפלת מנחה ודקדקו מההיא [ברכות כ''ז ע''א] היו לפניו ב' תפלות וכו' וכתבתיו בדיני שבת (בח''ב) [ני''ב חי''ט]. [רבינו ירוחם נ''ז ח''ג].
------
ונהגו ביוה''ך להוציא ס''ת ולומ' שהחיינו בס''ת. [אהל מועד שער ר''ה ויוה''כ דרך ב'].
------
מנהג הוא שלאחר שאוכלין ושותין חוזרין לבה''כ להתפלל ערבית וכיון שעומד שליח לפרוס על שמע מוציא ס''ת ומברך שהחיינו וחוזר הספר למקומו ואח''כ אומר ברכו וכל כך למה שמא יהא שם מי שלא בירך וסידור תפילת ערבית של יום הכפורים כתבתי בח''ג. וכיון שאמר זמן בליל יום הכפורים קבלו עליהם ואסור לו לשתות אבל אם הפסיק אכילתו אעפ''י שאין בדעתו לאכול מותר דכל היכי דלא אמר זמן לא קבליה עליה ואין מברכין זמן בכוס וליתנו לתינוק מפני שיש לחוש שמא לכשיגדל יברך על הכוס. ואמרו הגאונים דהיכא דמתרמיא מילה ביוה''כ ג''כ אין מברכין על הכוס אלא מביאין הדס ומברכין עליו. ובתוס' אמרו דכיון דמילתא דלא שכיח היא לא חיישינן ומברכין אכסא ומטעימין לינוקא ואין הרשב''א מודה בזה דבכשותא בכרמא נמי חששו להכי. [אהל מועד שער ר''ה ויוה''כ דרך ג'].
------
חל יוה''כ בשבת אומ' צדקתך ואין אומ' אבינו מלכנו ויש מקומ' שאומר' אותו ומפטיר בנביא. במנחה מזכיר של שבת לדעת הגאון רבינו וסייעתי' וכ''כ הגאון שהלכה כריב''ל שמחייב אם חל בשבת להזכיר בתפי' נעילה של שבת ואע''פ שאין תפי' זו באה בשבת יום הוא שנתחייב בה' תפילות. [אהל מועד שער ר''ה ויוה''כ דרך ד'].
------
וזמן תפילת נעילה מתחיל בעוד שהשמש בראש הדקלים שזהו זמן מועט קודם שקיעת השמש כדי שישלים אותה סמוך לשקיעת החמה ואם התפלל אותה בלילה יצא. [אהל מועד שער התפילה דרך ב'].
------
מאי תפי' נעילת שערים תפי' יתירה ומתפלל אתה בחרתנו במקום אתה יודע רזי עולם ואומ' אתה נותן יד לפושעים וכשהשמש בראש הדקלים אז מתחיל תפי' נעילה והיינו סמוך לשקיעת החמה שהיא נעילת שערי שמים ותפי' נעילה אע''פ שפוטרת של ערבית נהגו הכל להתפלל של ערבית ולפי' כשתחשך מתפלל של חול ומבדיל בחונן הדעת ואחר מבדילין על הכוס ומברכין על האור ששבת או על אור היוצא מן העצים ומן האבנים וכבר נתבאר זה בארוכה בשער ג' מס' משמרת הקודש ונהגו לתקוע במוצאי יוה''כ ס' תשר''ת קודם שיתחיל ברכו וי''א שהטעם כדי לערבב השטן שלא היה לו רשות לקטרג ביוה''כ ועכשיו רוצה לקטרג וכדי לערבבו תוקעין ור''ה גאון אומ' כי היא זכר ליוה''כ של יובל שכ' בו ביוה''כ תעבירו שופר בכל ארצכם ואני מוסיף על דברי הגאון ואומ' אני שהתקיעה היא לסימן טוב ולומר שכשם שתקיעה של יוה''כ של יובל היא סימן לצאת הכל לחירות כך אנו תוקעין בכל מוצאי יוה''כ לסימן טוב שיצאנו לחירות מן העונות שכולם נמחלו לנו. [אהל מועד שער ר''ה ויוה''כ דרך ד'].
------
ביום הכפורים מתפלל בכל תפלה מחמש תפלות שבע, שלש ראשונות ושלש אחרונות ואמצעיות מעין המאורע, וחותם בה מלך על כל הארץ מקדש ישראל ויום הכפורים, ואם חל בשבת חותם בכל תפלה מהם, מלך על כל הארץ מקדש השבת וישראל ויום הכפורים. ואע''פ שאין תפלת נעילה בשבת, מזכיר בה של שבת, לפי שהיום נתחייב בחמש תפלות. ביום הכפורים של שנת היובל מתפללין בתפלת המוספים תשע ברכות, כמו שמתפללין במוסף של ראש השנה בלי פחות ובלי יתר ואין מתפללין כן אלא בזמן שהיובל נוהג. [ספר השולחן הלכ' תפילה שער ראשון].
------
תיקון ערבית מוציא ש''ץ ס''ת ועומד בפתח ההיכל ויברך שהחינו, כאחז''ל והלכה אומר זמן בר''ה ויוה''כ. והטעם אשר אין היחיד אומר זמן אחר תפלתו על הכוס, הוא מפני שאם אומרו חייב עצמו לצום, ולא יוכל לטעום היין, ואז תהא הברכה לבטלה. לזה תיקנו הראשונים ז''ל שיתחיל בו ש''ץ בבית הכנסת. ואחר כך יאמר כל נדרי. ואין לזה עיקר בתלמוד, אך הגאונים תיקנוה על הנוסח הכתוב בסידורים. אך הנוסח הנכון הוא בסידור רבינו סעדיה ז''ל, וזה הוא, כל נדרי וחרמי ואסרי ושבועי וקונמי שנדרנו ושהחרמנו ושאסרנו ושנשבענו ושקיימנו על נפשותינו מיום הכפורים שעבר עד יום הכפורים זה הבא עלינו לטובה בכולן חזרנו בנו לפני אבינו שבשמים, אם נדר נדרנו אין כאן נדר, ואם חרם חרמנו אין כאן חרם, ואם איסר אסרנו אין כאן איסר, ואם שבועה נשבענו אין כאן שבועה, ואם קיום קיימנו על נפשותינו אין כאן קיום, בטל הנדר מעיקרו, בטל החרם מעיקרו, בטל האיסר מעיקרו, בטלה השבועה מעיקרה, [בטל הקיום מעיקרו], אין כאן לא נדר ולא חרם ולא איסר ולא שבועה ולא קיום, יש כאן מחילה וסליחה וכפרה, כדכתיב ונסלח לכל עדת בני ישראל [ולגר הגר בתוכם כי לכל העם בשגגה]. וחוזר אותו ג''פ. אח''כ אומר והוא רחום וברכות ק''ש. ובהשכיבנו אומר ופרוש עלינו. ואם היה ליל שבת אומר אחריו ושמרו בני ישראל וקדיש עד למעלה [—עד לעילא וכו']. ומתפללין ערבית כמו תפלת ר''ה, זולתי חילוף שם היום, כי במקום את יום הזכרון הזה את יום טוב מקרא קודש הזה יאמר את יום הכפורים הזה את יום סליחת העון הזה את יום מקרא קודש הזה. ואם היה שבת יקדים את יום המנוח הזה וחותם השבת וישראל ויום הכפורים. ואחרי אתה בחרתנו אומר אלהינו ואלהי אבותינו מחול לעונותינו. והודוי אחר התפלה כמו בתפלת מנחה, ואחר כך אומר ש''ץ קדיש עד למעלה [—לעילא וכו']. ואם היה ליל שבת יאמר קודם הקדיש ויכולו וחוזר התפלה מעין שבע מגן אבות בדברו. אחר כך אומר פסוקי דרחמי ופזמונים הנאותים לליל יום כפור. אחר כך הסליחות על זה הסדר, רחמנא, אנשי אמונה, חטאנו צורנו, עננו אבינו עננו, אל רחום שמך, י''י עשה למען שמך, אלהינו שבשמים, ויעבור. אחר כך אל תעש עמנו כלה, ג' ודויין. אחר כך מה נאמר לפניך, על חטא, על חטאים, סקילה שריפה, אדיר ונאור, ויעבור, קדיש שלם, תענו ותעתרו מן השמים. אחר כך יתחיל אשרי האיש עד לבטח תושיבנו. אחר כך אומר קדיש תתקבל.
תיקון שחרית פותח החזן מאה ברכות כמו בשבת עד סוף יושב בסתר. אחר כך אומר המזמורים של היום. וזה סדרם, תפלה לדוד שמעה י''י צדק, לדוד אליך נפשי אשא, לדוד משכיל אשרי נשוי פשע, למנצח מזמור לדוד שיר, למנצח לבני קרח מזמור רצית, תפלה לדוד הטה י''י, לדוד ברכי נפשי, אשא עיני אל ההרים, שמחתי באומרים לי, אליך נשאתי את עיני, לולי י''י שהיה לנו, ממעמקים [קראתיך] י''י, הללויה הללו את שם י''י, מזמור שירו לי''י שיר חדש, הודו לי''י כי טוב. אחר כך ברוך שאמר ומזמורים של חול ונשמת כל חי, וברכות שמע כמו בשבת עד גאל ישראל. ומתפללין תפלת לחש כמו תפלת ערבית. וחוזר ש''ץ התפלה, ולכשיגיע לסוף מחול לעונותינו יאמר אל תעש עמנו כלה בג' וידויין, ויסדר ודוי גדול אחרי אשמנו מכל עם. אחר כך מה נאמר לפניך עד סוף אדיר ונאור. וחוזר ליעלה ויבא וגומר התפלה, ואומר ואתם הדבקים קודם ובספר חיים, ובמוסף ובנעילה כמו כן. ואינו אומר במנחה. אחר כך קדיש שלם ותענו ותעתרו מן השמים. ואחר כך מערב מה שירצה מן הפזמונים והסליחות על הסדר שכתבנו בערבית. ויאמר קדיש שלם, ומוציא שני ספרי תורות כמו שנזכיר בשער הסמוך לזה. אחר כך מתפללין תפלת לחש של מוסף. וצריך לש''ץ שלא יבושש תפלת מוסף עד שעת המנחה, כי אם יאחר עד שעת המנחה יהא חייב להתפלל תפלת מוסף [אחר תפלת המנחה] הפך התיקון והסדר. כי מי שיש עליו חיוב שתי תפלות חייב להקדים התפלה אשר [היא] בזמנה על התפלה שעבר זמנה. וגם אמרו המתפלל תפלת המוספין אחר שבע [שעות] עליו הכתוב אומר נוגי ממועד אספתי ממך היו.
תקון תפלת מוסף כמו תפלת ערבית, אלא יש לו להוסיף אחרי אתה בחרתנו, מפני חטאינו, ואומר ''ולא כהן גדול שיכפר בעדנו'', כי עבודת יום הכפורים לא תיעשה אלא ע''י כ''ג. וכשיגיע אל ''כמו שכתבת עלינו בתורתך ע''י משה עבדך'' אומר עלינו לשבח עד ופי יגיד תהלתך. והודוי כמו בשחרית. אח''כ חוזר ש''ץ התפלה, וכשיגיע לופי יגיד תהלתך יאמר אלהינו ואלהי אבותינו היה עם פיפיות עמך בית ישראל עד ורחמתי את אשר ארחם. אחר כך סדר העבודה. אח''כ מחול והודויים. וגומר התפלה כמו בשחרית, ואומר קדיש שלם. אח''כ תענו ותעתרו. אח''כ יערב מה שירצה מן הפזמונים והסליחות. אחר כך קדיש שלם.
תיקון תפלת מנחה אשרי ובא לציון, קדיש עד למעלה. ואני תפלתי כמו בשבת. ומוציא ס''ת. ונזכיר הפרשה וההפטרה בשער הסמוך לזה. ומתפללין תפלת מנחה כמו ערבית ושחרית אות באות. וחוזר אותה ש''ץ כמו בשחרית, זולתי שיניח רצה ויתחיל ואשי ישראל. וגם לא יאמר ברכת כהנים. ואם היה שבת יאמר צדקתך.
תיקון תפלת נעילה צריך להתפלל אותה קרוב להערב השמש, כאומרם בירושלמי [ברכות פ''ד ה''א] מאי נעילה ר' יוחנן אמר נעילת שער היכל. ופירושו שהוא קרוב להערב שמש שלא יראה ממנו שום דבר כי אם במקומות הגבוהים כמו ראש דקל. [הוא] אומרו [ירושלמי שם], כד הוי שמשא בריש דיקלא. תיקנוה כמו שאר התפלות, זולתי שיאמר במקום ''כתבינו בספר חיים'', ''חתמינו בספר חיים'', ובמקום וכתוב לחיים וחתום לחיים, ובמקום נזכר ונכתב נזכר ונחתם. ואח''כ וידוי ומה נאמר לפניך יושב מרום. אחר כך אומר מה אנו מה חיינו עד השיבו וחיו. אחר כך כי אתה סלחן לישראל עד סוף התפלה. אחר כך חוזר ש''ץ התפלה ואומר כתר כמו במוסף. והודויין אחרי מחול כמו בשאר התפלות. ויאמר מה אנו כמו יחיד עד ומבלעדיך אין לנו מוחל וסולח. אחר כך אדיר ונאור ומשלים התפלה, ואומר ברכת כהנים, ואומר ואתם הדבקים, ובמקום היום תכתבנו אומר היום תחתמנו לחיים. אח''כ קדיש שלם. אח''כ תענו ותעתרו מן השמים.
תפלת ערבית כמו תפלת החול, ואומר אתה הבדלת באתה חונן. ואומר קדיש שלם. ואחר כך לוקח כוס של יין בידו ונר דלוק מן קודם הכנס יום כפור ויברך בפ''ה ובורא מאורי האש המבדיל בין קדש לחול. והטעם אשר בגללו צריך ברכת מאורי האש במוצאי יוה''כ הוא מפני שאסור להשתמש ביום הכפורים באש. זולתי שיש הפרש בין מוצאי שבת ובין מוצאי יום הכפורים, כי במוצאי שבת יברך על נר דלוק מחדש לאות על שנברא האש במו''ש, ובמוצאי יוה''כ אין מברכין אלא על האור ששבת, לאות על כי הוא אסור להבעיר אש ביוה''כ [פסחים נ''ד ע''א], ונהגו רוב ישראל לתקוע שופר סימן קשר''ק אחר ההבדלה במוצאי יום הכפורים. ואין זה בתורת חובה אלא מנהג. ואמרו כי הטעם לזה כדי לערבב את השטן, מפני שאין לו יכולת להשטין על ישראל ביוה''כ, כמו שאמרו בסוף תלמוד יומא כל השנה יש רשות לשטן להשטין זולתי ביוה''כ שאין לו רשות שנאמר יגער י''י בך השטן [השטן] בגימטריא שס''ד כמנין ימות החמה חסר חד דהוא יומא דכיפורי, וכשעבר היום חוזר להשטין, גוערין בו ומערבבין אותו. ואחר תקיעת השופר יאמר ''לך אכול בשמחת לחמך''. ואם מוצאי יוה''כ ליל ראשון אומר קודם הבדלה ''אורך ימים אשביעהו ואראהו בישועתי''. וסדר קדושה וקדיש שלם. וקצת החסידים המדקדקים במצות נהגו יוה''כ לעמוד מעומד כל היום, [לפי] שהיא עבודה, ועבודת הכהן היתה מעומד, ככתוב לעמוד לשרת בשם י''י. ובפרקי רבי אליעזר [יש] סמך לזה המנהג, ראה סמאל שלא מצא עון לישראל ביוה''כ אמר לפני הקב''ה רבש''ע יש לך עם כמלאכי השרת מה מלאכי השרת יחפי רגל אף ישראל יחפי רגל ביום הכפורים, מה מלאכי השרת אין להם אכילה ושתיה כך ישראל עומדים בלי אכילה ושתיה ביום הכפורים, מה מלאכי השרת אין בהם ישיבה כך ישראל עומדים על רגליהם ביום הכפורים, מה מלאכי השרת שלום מתוח ביניהם כך ישראל שלום מתוח ביניהם ביוה''כ, מה מלאכי השרת נקיים מכל חטא כך ישראל נקיים מכל חטא ביוה''כ, והקב''ה נוטל עדות הקטיגור על ישראל ומכפר על עונותיהם שנאמר [ויקרא ט''ז] כי ביום הזכר יכפר עליכם לטהר אתכם מכל חטאתיכם לפני י''י תטהרו. [ספר מצות זמניות הלכ' יוה''כ שער רביעי].
------
תיקון הפרשיות וההפטרות ביוצר מוציא שליח צבור שני ס''ת ויקרא בראשון עם ששה בני אדם בפרשת אחרי מות מראש הפרשה עד ויעש כאשר צוה י''י את משה. ואם חל להיות בשבת יקרא עם שבעה בני אדם. ויקרא בשני עם המפטיר בעשור לחדש הזה בפרשת פנחס. וההפטרה ואמר סולו סולו [פנו] דרך. ויברך על התורה [ועל העבודה] ועל הנביאים ועל יוה''כ הזה ועל יום סליחת העון הזה. וחותם מקדש ישראל ויום הכפורים. ובשבת שחל הצום בו יוסיף ועל יום המנוח הזה וחותם מקדש השבת וישראל ויוה''כ. ובמנחה מוציא ס''ת וקורא עם כהן ולוי והמפטיר בפרשת אחרי מות מן כמעשה ארץ מצרים אשר ישבתם בה עד סוף הפרשה. וטעם קריאת עריות במנחת יוה''כ כדי להודיע ברבים וכל אשר בידו אחת מהן יפרוש (מהן) ממנה ויתודה ויתכפר לו. ובמדרש שמו טעם אחר והוא זה כאילו אנו אומרים רבש''ע אתה הזהרתנו שלא לגלות ערוה, אף אתה לא תגלה ערותינו, ותכפר לנו. וההפטרה יונה בן אמתי. [ספר מצות זמניות הלכ' יוה''כ שער חמישי].
------
ואחר כל נדרי וברכת זמן פותח בברכו ויש מקומות נהגו לפתוח והוא רחום כמו בחול ואח''כ קורין ק''ש בברכותיה וחותמין ופרוס סכת שלומך ואומר קדיש זוטא ומתפללין אבות וזכרנו גבורות ומי כמוך לדור ודור ובכן ובכן ובכן קדוש אתה. אתה בחרתנו. כתוב במסכת סופרים שאומרים בו את יום מקרא קדש הזה ביום צום העשור הזה ויום מחילת העון הזה ואין מזכירין בו יום טוב שאין יום טוב ביום צום יעלה ויבא מלוך על כל העולם וכתב רב עמרם שאין אומרי' יעלה ולא מלוך על כל העולם ושאר הגאוני' כתבו שאומרי' אותם אבל יש מקומות שאין אומרים יעלה ויבא ואין אומרים מלוך וכו' מחול לעונותינו קדשנו במצותיך והנחילנו ה' אלהינו באהבה את י''הכ הזה. כתב ר' סעדיה מי שאומר ומבלעדיך אין לנו מלך מוחל וסולח אלא אתה טועה שמוסיף אלא אתה אחר ומבלעדיך כי הלשון מיותר הוא אלא יאמר ומבלעדיך אין לנו מלך מוחל וסולח בא''י או יאמר אין לנו מלך מוחל וסולח אלא אתה בא''י כי הנוסח מספיק בא' מן הלשונות. ואומר ומעביר אשמתנו בכל שנה ושנה ואינו אומר אשמותינו והטעם לפי שאינו מעביר אלא א' א' כדא''ר יוסי בר חנינא נושא עונות אין כתוב כאן אלא נושא עון מלמד שחוטף א' מן העונות והזכיות מכריעין. ובמנהג גירונ''א לומר מחול לעונותינו קודם מלוך על כל העולם. רצה ומודים וכתוב לחיים שים שלום בספר חיים ומתודה אלהי עד. [ארחות חיים הלכ' יום הכפורים סימן כ''ט].
------
בשחר משכימין לבה''כ ואומרים ברכות ופסוקי דזמרא כמו בשבת לבד מפסוק מזמור שיר ליום השבת שאין אומרים אותו כי אם בשבת. ויש מוסיפין מזמור זה לדוד אשרי נשוי פשע כסוי חטאה. ויש מקומות שמוסיפין מזמורים אחרים וזהו סדורן. תפלה למשה סימן צ'. תפלה לדוד שמעה ה' צדק י''ז. אליך ה' נפשי אשא כ''ה. לדוד משכיל אשרי נשוי פשע ל''ב. חנני אלהים כחסדך נ''א. לך דומיה תהלה ס''ה. רצית ה' ארצך פ''ה. תפלה לדוד הטה ה' אזנך פו'. ברכי נפשי את ה' ואל תשכחי ק''ג. שיר למעלות אשא עיני ק''כ. שיר המעלות אליך נשאתי קכ''ב. שיר המעלות לדוד שמחתי קכ''א. שיר המעלות ממעמקים קראתיך קכ''ט. ורב עמרם מסדרן כך הודו לה' קראו בשמו עד והלל לה'. תפלה לדוד שמעה ה' י''ז. אליך ה' נפשי אשא כ''ה. השמים מספרים י''ט. אשרי נשוי פשע ל''ב. רננו צדיקים ל''ג. לך דומיה אלהים בציון ס''ה. לדוד בשנותו ל''ד. בבוא אליו נתן הנביא נ''א. תפלה לדוד הטה ה' אזנך פ''ו. למנצח בנגינות לדוד שיר. ברכי נפשי את ה' ואל תשכחי כל גמוליו. ה' אלהי גדלת מאד אשא עיני אל ההרים. אליך נשאתי את עיני לולי ה' שהיה לנו. ממעמקים. ברוך שאמר וכו' ואחרי הפסוקים עומד החזן ומתחיל וידוין ובקשות לבקש רחמים וסליחה מאת ה' יתברך ואחר אומר נשמת כל חי ופורס על שמע אח''כ עומדין להתפלל כמו שהתפללנו בתפלת ערבית ואח''כ חוזר ש''צ תפלה להוציא מי שאין בקי ואומר קרובו' ופזמונים ומתודה באמצע התפלה וכך הוא הסדר גומר תפלתו עד מלוך על כל העולם ואחריו תבא לפניך תפלתנו ומתודה. ואחר יאמר מחול לעונותינו עד תטהרו ואחר יתחיל הסליחות ואחר הסליחות יחזור לתפלתו ומתודה אתה יודע רזי עולם וגומר עד על כל דברי התורה הזאת ואח''כ חותם קדשנו במצותיך וכו' כי אתה סולחן לישראל וכו' עד מקדש ישראל ויום הכפורים. רצה ומודים. וכתוב לחיים. שים שלום בספר חיים. כך הוא הסדר הנכון וכך מסודר ברוב הסדורים שלנו וכן מנהגנו ויש מקומות אומרי' אחר יעלה ויבא מחול לעונותינו ואחריו מלוך עד בכל משלה ואחר אומר הסליחות וכן הסדר בכל תפלת היום. ואחר הסליחות אומר חטאנו צורנו ואח''כ פותחין בתפלת יוצר וכשחטאו ישראל במדבר ומתודין החזן וכל הקהל ובתפלת מוסף ומנחה ונעילה פותח במקום וכשחטאו תבא לפניך ומתודין ואחר הוידוי השלישי פותח החזן בכל התפלות אבל חטאנו העוינו והרשענו וסרנו ממצותיך וכו' ואתה צדיק על כל דברי התורה הזאת. קדשנו במצותיך רצה ומודי' וכו' וכך הוא הסדר בגריונ''ה. והטעם שמתודה החזן באמצע התפלה מפני שמאריך באמצע התפלה בסליחו' ובפסוקי דרחמי תקנו לערב הוידוי ביניהם. ועל הוידוי שאומר החזן באמצע התפלה ליכא מאן דפליג שאין לו לומר כל פרטי הוידוי אלא בדרך כלל. והכי אומר אבל חטאנו והעוינו והרשענו ומרדנו וסרנו ממצותיך וממשפטיך הטובים ולא שוה לנו וכן נמי בפרטי על חטא שחטאנו אומר גם כן דרך כלל הכי על חטא שחטאנו לפניך בסתר בגלוי באונס ברצון בשגגה בזדון ביודעים ובלא יודעים וכן בדין לפי שהוא מתודה על כלל העם איך יפרוט שום חטא ומי יטיל חטא פרטי על הצבור בכלל. וכתב גאון שכל העם צריכין לעמוד כשיאמר ש''צ אבל חטאנו אע''פי שכל אחד ואחד התודה בתפלתו. ויוצא זה מדאמרינן בגמרא כי מטא אבל חטאנו קם אכרעיה. וצבור נמי צריכין לומר וידוי עם ש''צ וכן המנהג ומבקש תחלה על השגגות ואח''כ על הזדונות ואח''כ על המרדים שיאמר חטאתי עויתי פשעתי וכן הדין לבקש תחלה על הקל ואח''כ על החמור וכן הסדר נמי באבינו מלכנו שאומר תחלה מחוק ואח''כ מחול ואחריו מחה שמבקש תחלה על החטאים ואח''כ על העונות ואח''כ על הפשעים אלו המרדים. והמנהג להזכיר סדר עבודה אף בשחרית מתוך חביבות הדבר וכשיגיע לפני ה' תטהרו פותח החזן סליחות ומרבה להתחנן ואומר תוכחות לשבר הלבבות ופותח אל ארך אפים. והמנהג לומר בתפלה זו ז' סליחות וח' פעמים י''ג מדות ומתודין הוא וכל הקהל עמו ג' פעמים ואח''כ חוזר ש''צ לתפלתו ואומר עבודה והודאה וברכת כהנים ושים שלום ויש מקומות אומרים היום תאמצנו ואח''כ אומרי' אבינו מלכנו ואפי' בשבת וכן הנהיג הרמב''ן ז''ל בגירונה לאמרו בי''הכ שחל להיות בשבת ואין אומרי' אותו שם בשבת אחרת ולמעלה בהלכו' ר''ה כתבנו דעות הפוסקים על זה. ויש אומרים תחנה אם לא יהיה בשבת. נמצא לפי מה שהסדרנו שש''צ מתודה ג' פעמים בכל תפלה מהתפלות אחת ביחיד כשמתפלל בלחש. ואחת להוציא הצבור ידי חובתן באמצע התפלה ואחת אחר כל הסליחות עם כל הקהל כאחד. והצבור ג''כ מתודים ג' פעמים בכל התפלה. וכתב הרי''ף ז''ל ונהגו ראשונינו שיתודה ש''צ ביחיד ואח''כ הוא חוזר ומתודה לבדו ומשמיע לצבור להוציאן ידי חובתן ושוב חוזר שלישית ומתודה עם הצבור ביחיד. ועוד כתב ובין כל סליחה אומר י''ג מדות דאמרינן ויעבור ה' על פניו ויקרא כביכול מלמד שנתעטף הקב''ה כש''צ והראה למשה בסיני ואמר לו כל זמן שישראל חוטאין עשה להם כסדר הזה ואני מוחל להם וא''ר יהודה ברית כרותה לי''ג מדות שאינן חוזרות ריקם שנא' הנה אנכי כורת ברית עכ''ל. והמנהג לומר ביום הכפורים עשר פעמים וידוי ג' בשחרית וג' במוסף וג' במנחה וא' בנעילה על דרך ההגדה כמו שפר''ש ז''ל בפרשה כי תשא בפסוק זכור לאברהם אמר משה לפני הקב''ה אם עברו על עשרת הדברים אברהם נתנסה עשר נסיונות ועמד בכלן יצאו עשר בעשר ועל זה אנו מתודין עשר פעמים בו ביום וי''א טעם אחר שאלו עשרה וידויין של יה''כ כנגד עשרה פעמים שמזכיר כהן גדול השם וכל הוידויין מראש השנה ועד יום הכפורים ארבעים. בשבעת לילי אשמורות עשרים ואחד שלשה בכל לילה ואחד במנחת ערב יום הכפורים ואחד בכל תפלות של יום הכפורים ערבית שחרית מוסף מנחה ונעילה הרי כאן כ''ז וי''ג פעמים אחר הסליחות של כל התפלות שלשה בערב שלשה בשחרית שלשה במוסף ושלשה במנחה ואחד בנעילה הרי כאן ארבעים כנגד ארבעי' יום שעמד משה בתפלה לפני הקב''ה על ישראל ונתרצה לו ביום הכפורים ואמר לו סלחתי כדברך. ואחר אבינו מלכנו אומר קדיש שלם ואח''כ מוציאין ב' ספרי תור' וכל משפט הקריאה כתכתי למעלה ואחר ההפטרה אומר אשרי. [ארחות חיים הלכ' תפלת שחרית (יוה''כ) סימנים ל''א—ל''ג].
------
ויש מקומו' נהגו לפסוק צדקה ושמן למאור בעד החיים והמתים להעלות זכרם לטובה לפני האל ית' ואע''פי שזה דומה לעובד ע''מ לקבל פרס כבר אז''ל האומר סלע זה לצדקה בשביל שיחיו בני או בשביל שאזכה לחיי הע''הב הרי זה צדיק גמור אם כל דרכיו לשם כך אבל הוא עובד מיראה ואין זו תכלית המעלה שנאמר לאהבה לומר שכך ראוי לאדם והיא תכלית המעלה וזהו שנקרא חסיד ואע''פי כן העובד מיראה מדה טובה היא והוא למטה ממנה והוא שנקרא צדיק והוא שיהי' כוונתו ע''מ לקבל פרס ומ''מ סוף השכר לבא ואע''פי שלא זכה בה העובד מיראה מעלה יתרה היא וצדיק גמור מקרי. ומה שנהגו לזכור המתים מצאנו סמך בירושלמי כשם שהחץ יורה הקשת כך מעלים צדיקים מדינה של גיהנם כשאומר זכר צדיק לברכה ולכך נוהגים לזכור אותן בב''הכ ויש נותנין טעם אחר דכתיב כפר לעמך ישראל אשר פדית ה' אלו המתים שנפדים בממון החיים ומכאן סמך להזכרתן וגרסינן בספרי כשהוא אומר אשר פדית מלמד שכפרה זו מכפרת על יוצאי מצרים ובפסיקתא גרסינן גדולה צדקה שמוציאה מדינה של גיהנם שנאמר כפר לעמך ישראל יכול כיון שמת אדם אין לו תקנה בצדקה ת''ל כפר מלמד שזורקין אותו מדינה של גיהינם עכ''ל והר' האיי ז''ל כתב בתשובה שאם יש צדיק א' מבקש עליו רחמים בין בנתינת צדקה בין שלא בצדקה אפשר שהקב''ה מקבל ממנו בזכות בעל הזכות ואם אין נוטלין עניים לבקש עליו ונהנין אם יש בהן מי שיש זכות בידו שראוי לישא את פניו ולהקל מזה אפשר שמועיל לו אבל לא מוחזק שמועילין לו אלא אם יהי רצון שנשמע להן ואם לא אין שומע להן אע''פי שהן בעלי זכיות. אבל לזכותו למתן שכר אין בידי כל אדם כל עיקר ואין מעלתו וגדולתו והנאתו מזיו השכינה אלא לפי מעשיו ואפי' כל צדיקי עולם בקשו עליו רחמים וכל צדקות נעשו לו לזכותו אינן מועילות לו בזאת זהו דעתנו בזה עכ''ל. ויש נותנין טעם אחר לפי שהזכרת המתים שובר לבו של אדם ומכניע יצרו. [ארחות חיים הלכ' תפלת שחרית (יוה''כ) סימן ל''ד].
------
אבות וזכרנו וגבורו' ומי כמוך קדושת השם ובכן ובכן ובכן קדוש אתה אתה בחרתנו ומפני חטאינו מלוך על כל העולם מחול וקדשנו. עבודה והודאה וכתוב לחיים שים שלום בספר חיים אלהי עד. ואחר יחזור ש''צ התפלה בקול רם ואומר קרובות ופזמונים כמו ליוצר ואומר קדושה רבה ואחר גומר תפלתו עד תמידין כהלכתן ואחר מתחילין בקול רם עלינו לשבח אוחילה לאל וי''א שאף היחיד אומרן בתפלתו ואח''כ מתחיל החזן לומר סדר היום מן העבודה שהיה עושה כ''ג בי''הכ וכן מנהג כל ישראל וכן היה מנהגן של רז''ל אחר החרבן כ''כ הבעל העטור ז''ל. ובתחלה מתודה עליו ועל ביתו ואח''כ על שבטו ואחר כך על כל הצבור ועתה בעוננו חרב בית המקדש ובטלה העבודה ואנו מזכירין סדר העבודה במוסף כי התפלות כנגד הקרבנו' תקנום יהי רצון שיהא הזכרתנו כפרה על כל עונותינו כאלו הקרבנו כל הקרבנות כלם אמן. וכתב הריא''ג ז''ל ונהגו שלוחי צבור לאומרן בקול רם והצבור עומדין ושומעין כדרך שהיה אומרו ויש נוהגים שאומרים אותו הצבור כלן ובכל מקום יש לעשות כפי מנהגן. כיצד היה מתודה אנא השם עויתי פשעתי וכו' ואמר רב האיי אומר בסדר עבודה אנא השם ולא אנא בשם ולא כלשון הזה היה אומר כ''ג אנא השם אלא שם המפורש ומצוי הוא בישיבה בקבלה וידוע הוא לחכמים וכשהיה נותן קלפי על שני השעירים ואומר לה' חטאת במקום לה' שם המפורש והוא שנא' והכהנים והעם וכו' ובמקום ה' תטהרו אומר שם המפורש ולכך שנינו לפני השם תטהרו והריא''ג ז''ל כתב אם אמר לפני ה' אין בכך כלום דקרא הוא שאנו קורין בכנויו ולא באותיותיו ארחיה דקרא נקט. ואח''כ אומר אלהינו ואלהי אבותינו תבא לפניך תפלתנו ומתודה בקצרה עם הצבור כמו שכתבנו ואחר כך אומר סליחות ופסוקי דרחמי כפי אשר ירצה והמנהג לומר ה' סליחות במוסף וי''ג מדות ו' פעמים ואח''כ אומר וידוי וכל הצבו' עמו ג' פעמי' אח''כ חוזר לתפלתו וגומר אותה כמו בשחרית כולל בברכת השלום היום תאמצנו ויש מקומות אומרים אותו בכל תפלות היום שחרית ומוסף מנחה ונעילה והכל הולך אחר המנהג. קדיש שלם. השיר שהלוים היו אומרים בבית המקדש בי''הכ ברכי נפשי את ה' וכל קרבי את שם קדשו וגומר וממעמקים קראתיך ה'. [ארחות חיים הלכ' תפלת המוסף (יוה''כ) סימנים ל''ז—ל''ט].
------
כתב הר' נתן שאין אומרים תהלה לדוד ולא סדר קדושה עד לאחר תפלת המנחה כדי להפסיק בינה לנעילה שבעלילה זו אתה פותח לנעילה אבל לתפלת המנחה אין צריך עלילה שאוחז ספר תורה בזרועו ודיו וכמו הפלגת יוצר ממוסף הפלגת מוסף ממנחה ומוציאין ס''ת וכל משפטי הקריאה כתבנו למעלה ואחר ההפטרה מברכין על התורה ועל העבודה ואם יהיה שבת חותמין בה בשל שבת אך בנרבונה לא נהגו והטעם שאלמלא י''הכ אין הפטרה במנחה בשבת וכבר כתבנו למעלה למה מברכין על התורה ועל העבודה במנחת י''הכ. כתב הר' נתן ז''ל שאין אומרים לא ביוצר ולא במנחה מלך מוחל וסולח כי מה טיבה של מחילה וסליחה אצל נביאי' אבל שבת מזכיר בהן ובחתימתן. יש מי שכותב שאומר קדיש אחר קריא' התורה קודם ההפטר' ויש חולקין בדבר ואומר שאין לאמרו אחר קריאת התורה כלל אחר שאין אומרי' לא אשרי ולא ובא לציון כי לא יתכן לומר שני קדישים כאחד א' על הבימה וא' לפני התיבה כשיתחיל להתפלל תפלת המנחה אחר שחזרו הספר למקומו כי אותו הקדיש הוא בעבור קריאת התורה ודי לנו בכך וכ''כ הר' נתן ז''ל ואחר ההפטרה מחזירין הספר למקומו ואומרי' קדיש זוטא ומתפללין תפלת המנחה בלחש כמו שהתפללו ביוצר ואח''כ חוזר ש''צ התפלה בקול רם ואומר קדושה כמו ליוצר ומתודה עם הצבור באמצע התפלה כמו ליוצר ואחר פותח פסוקי דרחמי וסליחות והמנהג לומר במנחה ג' סליחות וד' פעמים י''ג מדות ואח''כ מתודין הוא וכל הקהל ג' פעמים וחוזר לתפלתו גומרה. ואין אומרים ברכת כהנים במנחה זו ולא מנחה תענית צבור שיש בו תפלת נעילה גזירה מנחה זו אטו מנחה של כל יום ויום שיש לחוש לשכרות ושכור אסור לישא את כפיו ואם עבר והתחיל החזן ברכת כהנים במנחה זו גומרה שהרי כהן שעבר ועלה לדוכן אין מורידין אותו והטעם נבאר בהלכות נשיאת כפים בע''ה. ואחר שהשלים תפלתו אומר אבינו מלכנו כמו ליוצר ואח''כ אומר קדיש שלם. ואם חל להיות בשבת אומר ואני תפלתי כשמוציאין ספר תורה ויש מקומות שאין אומרים אותו והטעם כי כשאמרו דוד עליו השלום כנגד עצמו לתת שבח לה' שלא נתן חלקו עם שותי שכר כאשר כתבתי למעלה במקומו והיום הזה אסור באכילה ושתיה ואין שכרות מצויה ולא הצריכוהו לאמרו ובמקומות שנהגו לומר אבינו מלכנו אומרו אחרי התפלה ואח''כ אומר צדקתך ואח''כ אומר קדיש שלם. תפלת נעילה סומכין אותה אל הקדיש כיצד אומר אשרי ובא לציון ואח''כ אומר קדיש זוטא ועומדין להתפלל כסדר הזה שנבאר וכן כתב ר' עמרם. זמן תפלה זו סמוך לשקיעת החמה כמו שמבואר בירושלים כדאמרינן התם מאי נעילה נעילת שערי שמים ור' יוחנן אמר נעילת שערי היכל אחוה דרב סלא הוה צייר גולתיה דרב בצומא רבא אמר ליה רב כד תחמי שמשא בריש דיקלי את יהיב לי גולתי דנצלי תפלת נעילה מחלפא שיטתיה דרב תמן אמרי בנעילת שערי שמים והכא מצלי בנעילת שערי היכל אמר רב מתתיה על ידי דהוה רב מאריך בצלותיה סגי הוה מגע לנעילת שערי שמים. וכתב הריא''ג ז''ל שמע מינה דכי הוה שמשא אריש דיקלי הוה נעילת שערי היכל והלכתא כר' יוחנן דאמר מאי נעילה נעילת שערי היכל והא לך סדר התפלה. אבות וזכרנו ובמקום וכתבנו אומרים וחתמנו. פי' בתפלה זו בכל מקום כתיבת ספר הזכרונות אומרים חתימה לפי שתפלה זו בשעת חתימת הדין היא כי נטה היום ואין לומר אלא במקום כתיבה ומסדר תפלתו כמו ליוצר ואם חל בשבת מזכיר בה של שבת וחותם בה של שבת יום הוא שנתחייב בחמש תפלות. עבודה והודאה ובמקום וכתוב יאמר וחתום. שים שלום. ובמקום אתה יודע יאמר אתה נותן עד אלהי עד. ואח''כ חוזר ש''צ התפלה בקול רם ואומר קרובות אם יש לו שהות ביום. ואומר קדושה רבה כמו למוסף וכתב מפרש אחד ואין ראוי להאריך בה יותר מדאי ולהמשיך הקול כדי שלא להטריח על הצבור שיש בהם זקנים חלושים וילדים שאין בהם כח לעמוד על רגליהם לרצונם בלתי טורח מרובה לרוב חולשתם מתעניתם. ואין צורך בהמשכת הקול אלא הכל תלוי בכוונת הלב וישוב הדעת לא כמו שעושים הרבה מן החזנים שמרחיבים קולם וכל שיודע להאריך הרי זה משובח בעיניהם ומטריחי' הצבור בהמשכת קולם ואין חוששין לזה וגם כן יש רבים שמקצרין תפלתן כשמתפללין בלחש וחוטפין אותה ומבלבלין האותיות במרוצתם ולא ישיבו אל לבם לפני מי הם עומדין ובהגיעם לקדושה או למקומות אחרים מאריכין אותם עד שמעבירין זמן גדול מהיום בהמשכתם ללא צורך כאלו הוא עיקר התפלה. ואין כוונתם אלא להראות שהם חזנים טובים ערבים בקולם ובאמת אין כוונתם רצויה ויותר ביום כזה שיש לנו להעיר הכוונה בכל יכלתנו בכוונת הלב כמו שאז''ל אין עבודה אלא בלב ואין ראוי לקצר במקומות אריכות גדול אבל ראוי ליתן שיעור בינוני לכל דבר ולהעביר היום בסליחות ובתחנונים ובפסוקים והיום הנכבד והנורא מיוחד לכך ועיקר תפלתנו תלויה בכך ובזה תהיה תפלתנו רצויה לפני השם יתברך עכ''ל המפרש ז''ל. ומתודה באמצע תפלה כמו ליוצר ובמקום אתה יודע אומר אתה נותן ואח''כ יאמר מחול לעונותינו ואחריו פסוקי דרחמי וסליחות והמנהג לומר בנעילה סליחות ולפחות שלשה ואח''כ מתודין הוא וכל הקהל פעם אחד ומשלים תפלתו על הסדר ואומר היום תאמצנו קדיש שלם. כתב ר' עמרם ז''ל המנהג לומר ביה''כ בערבית ג' סליחות וליוצר ז' ולמוסף ה' ולמנחה ג' ולנעילה ג' או ה' אם יש לו פנאי וכן המנהג בשתי ישיבות ויש מקומות שאומרים ג' סליחו' בערבית וד' פעמים י''ג מדות וליוצר ו' סליחות וז' פעמים י''ג מדות ולמוסף ד' סליחות וה' פעמים י''ג מדות ולמנחה כמו בערבית ולנעילה לא יפחות מה' פעמים י''ג מדות ואם רצה להוסיף מוסיף וכן המנהג בעיר נרבונא ובקטלוניא אין אומרים לעולם בשום תפלה בעולם י''ג אלא ג' פעמים. ותפלת נעילה אינה פוטרת של ערבית וי''א שפוטרת תפלת ערבית ואומר קדיש שלם אחר תפלת נעילה ופותח והוא רחום. וקודם שיאמר ברכו תוקעין תשר''ת. ויש מקומות תוקעין אחר קדיש קוד' והוא רחום וכן המנהג בקטלוניא יע''א. ויש שתוקעין אחר תפלת ערבית והכל הולך אחר המנהג. וכתב רבי' האיי גאון ז''ל מנהגנו שתוקעין במוצאי יה''כ ולא מצינו טעם למה אלא דומה הוא כי הוא זכר לתקיעה שתוקעין בי''הכ של יובל ודלמא מנהג בכל שנה אטו יובל וי''א כי טעם תקיעה זו לערבב את השטן שחוזר לשלוט באדם במוצאי יה''כ כי בי''הכ לא היה בו כח לשלוט באדם לפי שהם כמלאכי השרת לכל דבריהם והיינו דאמרי' במסכת יומא שטן בכוליה שתא אית ליה רשות לאסטוני אבל בי''הכ לית ליה רשות לאסטוני שנא' יגער ה' בך הש''טן בגימט' שס''ד הרי לך יום יום א' פחות מימות החמה שהם שס''ה יום אין לו רשות לאסטוני והיינו יה''כ. וכתב הב' הערוך בערך עזה בסוף גמרא דפרק שני שעירים בא לכפר מעשה עזה ועזאל בברייתא דר' אליעזר פרק מ''ו לפיכך נותנין שוחד בי''הכ לסמאל שלא יבטל קרבנם שנא' גורל א' לה' וגורל א' לעזאל שעיר חטאת שכל עונותם של ישראל עליו שנא' ונשא השעיר עליו את כל עונותם אל ארץ גזרה. ראה סמאל שלא מצא עון לישראל ביום הכפורים אמר לפני הקב''ה רבונו של עולם הן עם אחד בארץ כמלאכי השרת בשמים מה מלאכי השרת יחפים אף ישראל יחפים ביום הכפורים מה מלאכי השרת עומדים על רגליהם אף ישראל עומדין על רגליהם ביום הכפורים בבית הכנסת. ומכאן יצא המנהג לאלו המחמירין על עצמן ועומדים על רגליהם כל הלילה בשעת תפלה וכל היום מהבקר עד הערב. מה מלאכי השרת אין בהם לא אכילה ולא שתיה אף ישראל כן. מה מלאכי השרת שלום ביניהם ונקיים מכל חטא אף ישראל כן והק''בה שומע עדותן מקטיגורם ומכפר להם על עונם. ובמוצאי יום הכפורים חוזרין להנהגתן הגשמית וחוזר גם השטן בתוכם ולפיכך תוקעין לערבבו והוא סבור שזו היא התקיעה שימות בה ויבהל לבקש על נפשו. ולפי שתקיעת שופר חכמה היא ואינה מלאכה שאפילו בשבת היה מותר אם לא מפני גזרה דרבה במוצאי יום הכפורים אין לחוש לכך אחר שאין לעשות כי אם סימן אחד ועוד שאם יעבירו לעת כזאת אין איסור שכבר עבר היום והלך לו. ועוד שכבר למוד זה התוקעו מתקיעות של ראש השנה ועוד שהשופר מוכן מר''ה בבית הכנסת ולא יהיה צריך להביאו ממקום אחר מכל אלו הטעמים לא חששו לאחר התקיעות עד אחר הבדלה. אמנם רב עמרם והריא''ג ז''ל כתבו שלאחר סיום התפלה תוקעין ומנהגנו לתקוע קודם ברכו כמו שכתבנו. ואחר כך פותח בברכו וקורא את שמע בברכותיה ומתפללין כמו בחול רק שמבדילין בתפלה. קדיש שלם. ומבדיל על הכוס ב''פ הגפן ובורא מאורי האש ואין מבדילין אלא על האור ששבת והטעם כמו שכתבנו למעלה בהלכות הבדלה. וכשחל יום הכפורים להיות בשבת יש מקומות אומר ויהי נועם וסדר קדושה ויש מקומות אין אומרין אותן כל זמן שיהיה י''ט אותה שבוע וכן מנהגנו ואומר עלינו לשבח והולכין לבתיהן לשלום. יש מקומות שנותנין שלום איש לחבירו בזה הלשון תענה ותעתר ר''ל תקובל תפלתך וכן אמר הפייט ר' יהודה הלוי תזכו לשנים רבות תענו ותעתרו ויש מקומות אומרים בזה הלשון תחתמו לחיים והם עונים להם תחתמו לחיים ותזכו לשנים רבות והכל הולך אחר המנהג ואע''פי שאין דרך הפסוק לשון תעתר כי הב''ה הוא שיעתר כשמקבל התפלה אפשר שנהגו כן לפי שמצאו בלשון הפסוק העונה והנענה כאחד וה' ענהו אצעק חמס ולא אענה למדו זה מזה כי ענינם קרוב כך כתב הר' דוד קמחי ז''ל בשרש עתר. טעם למה אין עושין חמין ביום הכפורים אמר רב עמרם אין רשאין להטמין את החמין כמו שעושין בערבי שבתות מפני שאין טומנין את החמין אלא לכבוד שבת וזה נמצא אוכלו בחול במוצאי יום הכפורים והלכך אין רשאים שום בר ישראל להטמין בערב יום הכפורים כדי שלא ימצא מטמין לכבוד החול וכבר הפליגו בדבר זה אנשי אספמיא ועשו סמיכה שאין טומנין. מיהו רב נטרונאי ז''ל כתב שאין להטמין אך אין אסור בדבר והעושה אין ממחין בו ואין מונעין אותו. נשלמו הלכות יום הכפורים תהלה לאל. [ארחות חיים הלכ' תפלת המנחה (יוה''כ) סימנים מ'—מ''ט].
------
והולכין לבית הכנסת, ועומדים שם בקדושה ובטהרה, כי קדוש היום לאלוהינו, ודורות הראשונים היו נוהגין לבקש מחילה זה לזה, כדי למחול להם המלך המוחל. וכתב ה''ר אשר ונהגו להיות כל אחד מדליק במקומו נר או פנס [אחד] ביום הכפורים, לכפר על אביו ועל אמו, כי כבוד הוא לה' יתברך, וכן אמר באורים כבדו ה'. אמר הקדוש ברוך הוא הדליקו לפני נר, שאשמור נשמותיכם שקרויה נר. ועוד יש טעם אחר, לפי שצריכין לקרות בספר כל היום וכל הלילה, תמיד לא יחשו, בדברי תפלות ותחנונים, שאינם שגורים וידועים שלא מן הכתב, וזולת זה לא יראו לקרות בלילות. ועוד נהגו בזה, לכבוד ה' ולכבוד בית הכנסת, על דרך באורים כבדו ה'. ועוד, להבדיל על אותו נר במוצאי היום, שצריך להבדיל על אור ששבת, כמו שנבאר בעזרת ה'. ועומדין כל היום ההוא וכל הלילה. ושומרין משמרת היום כמצוה וכתורה, כמו שנבאר בעזרת ה'. [כל בו הלכ' עיוה''כ סימן ס''ח].
------
לערבית יורד לפני התיבה שליח צבור, שיהא אדם הגון ומרוצה לכל הקהל. ופותח לבקש רחמים מאת ה' בבקשה ובתחנונים. ויש נהגו לבקש בקשה זו. יהיה רצון מלפניך ה' אלוהינו ואלוהי אבותינו, לטהר מערכי רעיונינו, ולכונן מענה לשונינו, ותחשכנו מזדונות, ותנקנו משגיאות, ותהיה עם לבבינו בעת (מחשבתינו) [מחשבינו], ועם פינו בעת הטיפנו, ועם ידינו בעת מעבדינו, ועם רגלינו באחוז שבילנו, ולא נוציא מפינו רק הישר בעיניך, ולא נאמר לפני המלאך דבר שלא כרצונך, וגער בשטן ואל יבהילנו, וביצר הרע ואל יכשילנו, והאר פניך אלינו, ונתת מהודך עלינו, וקבל תחנונינו, ושמע בקול הגיונינו, ועזרנו על דבר כבוד שמך, והצילנו וכפר על חטאתינו ועל חטאת עמך בית ישראל למען שמך. ויהיו לרצון אמרי פי והגיון לבי לפניך ה' צורי וגואלי. ויש אומרים אחר כך כל נדרי. ואחד מברך על הזמן. ואחר כך פותח ברכו. יש מקומות נהגו לפתוח והוא רחום כמו בחול. ואחר כך קורין את שמע בברכותיה, וחותמין ופרוס סוכת שלומיך. ואחר כך אומר קדיש זוטא. ומתפללין אבות, וזכרנו, וגבורות, ומי כמוך, אתה קדוש, ובכן ובכן ובכן, קדוש אתה, אתה בחרתנו, יעלה ויבא, מלוך על כל העולם, מחול לעוונותינו, רצה ומודים, וכתוב לחיים, שים שלום, בספר חיים. ומתודה, ואומר אלוהינו ואלוהי אבותינו תבא לפניך וכו', עד כל דברי התורה הזאת. אלהי עד שלא נוצרתי, ופוסע ג' פסיעות לאחוריו, ונותן שלום לשמאלו, ואחר כך לימינו. ואם חל להיות בשבת מזכיר של שבת בכל התפילות. ואחר כך פותח החזן לך ה' הצדקה, (ואומרים) [ואומר] פסוקי דרחמי וסליחות, ואין אומרים קדיש, עד אחר כל הסליחות, שאומרים קדיש שלם. והמנהג לומר לערבית שלש סליחות, ואחר כך מתודין ג' פעמים. ואם חל להיות בשבת, אחר התפלה פותח החזן ויכולו, ואחר כך אומר ברכה אחת מעין שבע, וחותם בה מקדש השבת. ואין מזכירין בה יום הכפורים כלל, לפי שאלמלא שבת אין אומרים ברכה זו ביום הכפורים. ואחר ברכה מעין שבע פותח לך ה' הצדקה, ואומרים פסוקי דרחמי. ויש מתחילין סלח לנו אבינו. ואחר כל הסליחות אומרים קדיש שלם. וה''ר נתן ז''ל כתב שאומרים במה מדליקין אם חל להיות בשבת. ואומרים קדיש, והולכין לבתיהם לשלום. [כל בו סימן ע'].
------
בשחר משכימין לבא לבית הכנסת. ואומרים ברכות ופסוקי דזמרה כמו בשבת, לבד מפסוק מזמור שיר ליום השבת, שלא יאמר אותו אם לא חל בשבת. ומוסיפין בהם לדוד משכיל אשרי נשוי פשע. ואחר הפסוקים אומר החזן נשמת כל חי ויוצר כמו בשבת, ואומר פיוטים לבקש רחמים וסליחה מאת ה' יתברך. ופורס על שמע, ואחר כך עומדים להתפלל כמו שהתפללו בתפלת ערבית. ואחר כך חוזר השליח צבור להוציא מי שאינו בקי, ומתפלל ואומר קרובץ, ומתודה באמצע התפלה. והמנהג לומר סדר עבודה אף בשחרית, מתוך חביבות הדבר. וכשיגיע לפני ה' תטהרו, פותח החזן פסוקי דרחמי, ומרבה להתחנן, ואומר סליחות ותוכחות לשבר הלבבות. ופותח אל ארך אפים. והמנהג לומר בתפלה זו ז' סליחות, ומתודין כל הקהל ג' פעמים. ואחר כך חוזר החזן ומשלים תפלתו, עבודה, והודאה, וכתוב לחיים, ברכת כהנים, שים שלום, בספר חיים. ואחר כך אומר אבינו מלכנו, ואפילו בשבת. ויש אומרים תחנה אם לא יהיה שבת. ובעל העתים ז''ל כתב ונהגו במקצת מקומות דאמרי אבינו מלכנו אפילו בשבת. ואנן לעניות דעתין לא חזי לן למימר אבינו מלכנו בשבת, ומי שאמרו טעות הוא בידו, דאפילו שמונה עשרה דאינון חובה (בטלוה) [בטלום] רבותינו ז''ל בשבת, והיאך נאמר אבינו מלכנו דליתיה בכל התלמוד. וכן פסק ה''ר נתן ז''ל ושאר פוסקים, שלא לאומרו כלל בשבת. והטעם שרבי עקיבא אמרו תחילה בתענית צבור, ואין גוזרין תענית צבור בשבת ע''כ. נמצא לפי מה שהסדרנו, שליח צבור מתודה שלשה פעמים, אחת ביחיד כשמתפלל עם הצבור בלחש, ואחת להוציא הצבור ידי חובתן באמצע התפלה, ואחת אחר הסליחות עם כל הקהל כאחד. וכן כתב הריא''ג ז''ל וזה לשונו, ונהגו קדמונינו שיתודה שליח צבור עם הצבור ביחיד, ואחר כך חוזר ומתודה לבדו, ומשמיע לצבור להוציא ידי חובתן, ושוב חוזר שלישית ומתודה עם הצבור ביחד, ומסיים התפלה. ע''כ. עוד כתב וזה לשונו, ובין כל סליחה וסליחה אומר י''ג מדות, דאמרינן ויעבור ה' על פניו ויקרא, כביכול מלמד שנתעטף הקדוש ברוך הוא כשליח צבור והראהו למשה בסיני, ואמר לו כל זמן שישראל חוטאין יעשו לפני כסדר הזה ואני מוחל להם. ואמר רב יהודה ברית כרותה לי''ג מדות, שאין חוזרות ריקם, שנאמר הנה אנוכי כורת ברית. והמנהג לומר ביום הכפורים י' פעמים ודוי. ג' פעמים בשחרית, ג' במוסף, ג' במנחה, ואחת בנעילה. על דרך ההגדה, כמו שפרש''י ז''ל בפרשת כי תשא בפסוק זכור לאברהם. אמר משה לפני הקדוש ברוך הוא, אם עברו עשרת הדברות, אביהם נתנסה עשר נסיונות, ועמד בכולן, יצאו עשר בעשר. וכל כן אנו מתודין עם שליח צבור עשר פעמים בו ביום. וכל הוידויין מראש השנה עד מוצאי יום הכפורים ארבעים. בז' ליל האשמורות כ''א, ג' בכל לילה, ואחת במנחת ערב יום הכפורים, ואחת בכל תפלה של יום הכפורים, ערבית, שחרית, מוסף, מנחה, ונעילה, הרי כאן כ''ז, וג' אחר פסוקי דרחמי דערבית, וכן ליוצר, ולמוסף, ולמנחה, ואחת לנעילה, הרי כאן ארבעים, כנגד ארבעים ימים שעמד משה בתפלה לפני הקדוש ברוך הוא על ישראל, ונתרצה לו ביום הכפורים ואמר סלחתי כדבריך. ואחר (כך) [אבינו מלכנו] אומרים קדיש שלם. [כל בו סימן ע'].
------
ומוציאין שני ספרי תורה, וקורין באחת ששה כנגד היום, שמכפר על מעשה העולם הזה שנמשל לששת ימי החול, בפרשת אחרי מות, ובשני קורא המפטיר ובעשור לחודש. ומפטיר בישעיה סולו סולו. וענין ההפטרה להורות שצריך אדם להיות נשמר מן החטא, ואם חטא שיתן לבו לשוב בתשובה שלימה. ואחרי ההפטרה, מברך כל הברכות הנתקנות אחרי ההפטרה, וחותם בברכת על התורה ועל העבודה, כדרך שחותמין בתפלה. ואם חל בשבת, מזכיר של שבת כמו בתפלה. [כל בו סימן ע'].
------
ואחר כך נהגו לפסוק צדקה ושמן למאור, בעד החיים והמתים, להעלות זכרם לברכה לפני ה' יתברך. וכתב הבעל התרומה ז''ל כשאדם נודר חפץ או מעות, אסור לומר חפץ זה להקדש, שהרי פירות ירקבו, כסות וכלים יוליך הנאה לים המלח, ובהמה תעקר, אלא יאמר אני נותן חפץ זה או דמים לצדקה או למצוה זו. ע''כ. וזה שנהגו להזכיר המתים, לפי שהזכרת המיתה שובר ליבו של אדם ומכניע יצרו. ואפשר שעל זה קורין בפרשת אחרי מות, שיתנו אל ליבם השומעים, כמה צריך האדם להיזהר מן החטא, שהרי אהרן שהיה אוהב את הבריות ומקרבן לתורה לא עמדה לו זכותו, ונתערבבה לו שמחתו במיתת שני בניו הגדולים על שחטאו לפני ה'. ועוד, להורות שאין ראוי לזלזל במצוות הנראות אליו קלות, שהרי אלו נענשו במצוה קלה שאין בה לא כרת ולא מיתת בית 
דין לפי פשט המקרא, והוא בהקריבם אש זרה, ואמרו ז''ל שמצוה להביא מן ההדיוט, ואף על פי שאש ירדה מן השמים, ולא חטאו רק שעשו שלא בהוראת משה רבן, ואם היה דודם, שהדבר ידוע שהיה מוחל על כבודו, ולא היה מקפיד להענישם כל כך על כך. ואף לדברי האומר שתויי יין נכנסו, לא מצינו שהוזהרו על זה ונוכל ללמוד מזה, שאפילו בדברים שלא נמצא בהם אזהרה מבוארת, והשכל מורה עליהן, עונש גדול אם לא נישמר מהם. ואחר כך מחזירין הספרים למקומן. ואומר קדיש זוטא. ומתפללין תפלת מוסף. ואם יעשו שני חזנין, הראשון מקרא בתורה, והשני פותח בקדיש אחר שהחזיר הספרים למקומן. [כל בו סימן ע'].
------
למוסף, אבות, וזכרינו, גבורות, ומי כמוך, וקדושת השם, ובכן ובכן ובכן, קדוש אתה, אתה בחרתנו, מפני חטאינו, מלוך על כל העולם, מחול לעוונותינו, עבודה, הודאה, וכתוב לחיים, שים שלום, בספר חיים, אלהי עד שלא נוצרתי, ופוסע שלש פסיעות. ואחר כך פותח שליח צבור לחזור התפלה. ואומר קרובוץ ופזמונים כמו ליוצר, לבקש רחמים וסליחה מאת ה' יתברך. ואומר קדושה רבה כמו בשבתות וימים טובים. ואחר כך אומר קדושת השם, וכולל בה ובכן ובכן ובכן, אתה בחרתנו, מפני חטאינו. וכשמגיע תמידין כהלכתן, מתחילין כל הצבור בקול רם עלינו לשבח ואוחילה לאל. ואחר כך מתחיל החזן לומר סדר היום מן העבודה שהיה עושה כהן גדול ביום הכפורים. ותחילה הוא מתודה עליו ועל ביתו, ואחר על הצבור, וכתב הריא''ג ז''ל וזה לשונו, ונהגו (שליח צבור) [שלוחי צבור] לאומרו בקול רם, והצבור עומדין ושומעין כדרך שהיה אומרו כהן גדול. ויש נהגו שאומר אותו הצבור כולן. ובכל מקום יש לעשות כפי מנהגם. כיצד היה מתודה, אנא השם חטאתי עויתי ופשעתי לפניך אני וביתי וכו'. וגומר סדר עבודה, ואחר כך אומר אלהי תבא לפניך וכו'. ומתודה בקצרה על הצבור. ואחר כך אומר סליחות ופסוקי דרחמי, כפי אשר ירצה. והמנהג לומר (הסליחות) [ה' סליחות] למוסף. ואחר כך אומר ודוי וכל הצבור עמו ג' פעמים. ואחר כך חוזר ומשלים אותה, וכולל בהודאה וכתוב לחיים, ברכת כהנים. ואחר כך ברכת השלום, וכולל בה היום תאמצנו. ויש שאומרים אותו בכל התפלות, שחרית מוסף ומנחה ונעילה. ואחר כך אומרים בספר חיים. קדיש שלם. [כל בו סימן ע'].
------
למנחה מוציאין ספר תורה, וקורין בה שלשה בסדר אחרי מות, בפרשת כמעשה ארץ מצרים, בפרשת עריות. והטעם, שמא יש בצבור אדם שנכשל בערוה, ויזכור ויתודה, (ואחר) [ואחד] מהקורין מפטיר ביונה. וכתב ה''ר נתן ז''ל שאין אומר תהלה לדוד עד לאחר תפלה המנחה, כדי להפסיק בינה לנעילה, שבעלילה זו אתה פותח בנעילה, אבל בתפלת המנחה אין צריך עלילה לפתוח בה, שאוחז ספר תורה בצידו ודיו. וכמו הפלגת יוצר ממוסף, כן הפלגת מוסף ממנחה. [כל בו סימן ע'].
------
והטעם למה אנו מפטירין ביונה, ללמד לבני אדם שאין ביכולתו של אדם לברוח מאת ה', אם עבר עבירות, (כדכתיב) [כמו שכתב] אנה אלך מרוחך ואנה מפניך אברח. ועוד, לעורר התשובה, כמו שעשו אנשי נינוה, ובה נושעו, בראות ה' מעשיהם כי שבו. ואחרי ההפטרה מברכין כמו שבירכו להפטרת יוצר, על התורה ועל העבודה, וכן דעת הר''מ [נ''ע]. ואם יהיה שבת, חותמין מקדש השבת ויום הכפורים. אך בנרבונ''ה לא נהגו כן, לפי שאלמלא יום הכפורים, אין נביא בשבת במנחה, ולפיכך אין חותמין בה רק מקדש ישראל ויום הכפורים. וה''ר נתן ז''ל כתב שאין אומרים לא ביוצר ולא במנחה מלך מוחל וסולח, כי מה טיבה של מחילה וסליחה אצל נביאים, אבל שבת מזכיר בהן ובחתימתן עכ''ל. ויש אומרים קדיש אחר קריאת התורה קודם ההפטרה. ויש חולקין בדבר זה, ואומר שאין לאומרו אחר קריאת התורה כלל, אחר שאין אומר לא אשרי ולא ובא לציון, כי לא יתכן לומר ב' קדישין כאחד על הבימה על התיבה כשיתחילו להתפלל תפלת המנחה אחר שהחזירו הספר למקומו, כי אותו קדיש הוא בעבור קריאת התורה, ודי לנו בכך. ומה שאומרים ברכת על התורה ועל העבודה בהפטרת מנחה זו, מה שאין כן בהפטרת מנחה שאר תעניות, לפי שביום זה יוכל לחתום בה, אבל בשאר תעניות מה יחתום בה, הלא אין ליום שם מיוחד שיחתום בו המפטיר ולא המתפלל, ולפיכך אין אומרים אותה כלל, אך מסיימין מגן דוד. ואחר ההפטרה, מחזירין ספר תורה למקומו. ואומרים קדיש זוטא. ומתפללין תפלת מנחה כמו שהתפללו ביוצר או לערבית בלחש.
ואחר כך חוזר שליח צבור התפלה. ואומרים קרובו' ופזמונים, כפי מה שיש לו שהות ביום לבקש רחמים מאת ה'. ואומרים קדושה כמו ליוצר. ומתודה על הצבור באמצע התפלה, אבל אינו אומר סדר עבודה כלל. ואחר כך אומר פסוקי דרחמי וסליחות וי''ג מדות בין כל אחת ואחת. והמנהג לומר ג' סליחות. ואחר כך מתודין הוא וכל הקהל ג' פעמים. וחוזר לתפלתו ומשלים אותה, וכולל בהודאה וכתוב לחיים, הוא ובשים שלום בספר חיים. ואין אומרים ברכת כהנים במנחה זו, ולא במנחת תענית צבור, כיון שיש בהן תפלת נעילה, גזרו מנחה זו אטו מנחה של כל יום, שיש לחוש לשכרות, ושיכור אסור לישא כפיו. אבל תענית שאין בו נעילה, כגון מנחת תשעה באב וי''ז בתמוז וכיוצא בזה, הואיל ותפלת המנחה שלהן סמוך לשקיעת החמה, ואין לחוש שתתחלף בתפלת מנחה של כל יום, שהרי נראית כנעילה, אומרים בה ברכת כהנים, והכהנים נושאים כפיהם. ואם עבר והתחיל ברכת כהנים במנחה זו של יום הכפורים גומרה, שהרי כהן שעבר ועלה לדוכן אין מורידין אותו, הואיל והדבר ידוע שאין זה עת שכרות, ונושא את כפיו מפני החשד, 
שלא יאמרו פסול היה, ולפיכך הורידוהו. ואחר שהשלים תפלתו אומרים אבינו מלכנו כמו ליוצר. ואחר כך אומרים קדיש שלם. ואם חל להיות בשבת, אומרים צדקתך לפני הקדיש, אחר אבינו מלכנו. ואחר כך אומרים קדיש שלם. וכן כתב בעל העתים ז''ל וזה לשונו, אחד ראש השנה ואחד 
יום הכפורים שחל להיות בשבת, אומר במנחה צדקתך 
כמו בשבת גרידתא. ובאתרא דנהיגי למימר אבינו מלכנו בשבת, בתר דמסדר אבינו מלכנו דתקינו רבנן קמאי למימר, קאמרי להני פסוקי דצדקתך, דסבירא לן דצדוק הדין נינהו. ואנן לעניות דעתין הא כתבינן שאין לאומרו בשבת כלל. 
[כל בו סימן ע'].
------
תפלת נעילה, סומכין אותה אל הקדיש. כיצד, אומרים אשרי ובא לציון, ואחר אומרים קדיש זוטא, ועומדין להתפלל על הסדר שנבאר בע''ה, ואם חל להיות בשבת, מזכיר בתפלה זו של שבת, כמו בשאר תפלות, לפי שיום הוא שנתחייב בה' תפלות. וזמן תפלה זו סמוך לשקיעת החמה, כמו שאמרו בירושלמי, מאי נעילה, נעילת שערי שמים, ורבי יוחנן אמר נעילת שערי היכל. אחוה דבר אדא הוה צייר גולתיה דרב בצומא רבה. אמר ליה, כד תחמי שמשא בריש דקלי, (אתיהיב) [את יהיב] לי גולתי, דנצלי תפלת נעילה. מתחלפא שיטתיה דרב, תמן אמר בנעילת שערי שמים, והכא מצלי בנעילת שערי היכל. אמר רבי מתתיה על ידי דהוה רב מאריך בצלותי סגי, הוה (מגנו) [מגיע] לנעילת שערי שמים. שמע מינה דכי הוה שמשא בריש דקלי, הוי נעילת שערי היכל. והלכתא כר' יוחנן, דאמר מאי נעילה, נעילת שערי היכל. והנה לך סדר תפלת נעילה. אבות, וזכרנו. ובמקום וכתבנו, יאמר וחתמינו. פירוש, בתפלה זו בכל מקום כתיבת ספרי הזכרונות, יאמר לשון חתימה, לפי שתפלה זו בשעת חתימת הדין, כי נטה היום. ואמר הר''מ [נ''ע] שאומר בתפלת נעילה זוכר יצוריו, שאין לומר חתימה אלא במקום כתיבה. קדושת השם, (וכן) [ובכן] ג' פעמים, קדוש אתה, אתה בחרתנו, יעלה ויבא, מלוך, מחול. ואם חל בשבת, מזכיר של שבת וחותם בה של שבת. עבודה, והודאה. ובמקום וכתוב יאמר וחתום. שים שלום, בספר חיים ניזכר, ובמקום ניכתב יאמר ונחתם. תבא לפניך, וידוי, ואתה צדיק. ובמקום אתה יודע אומר אתה נותן, אלהי עד שלא נוצרתי. ואחר כך חוזר שליח צבור התפלה, ויאמר קרובו' אם ירצה. ואומר קדושה רבה כמו למוסף. ומתודה באמצע התפלה בשביל הקהל, ובמקום אתה יודע אומר אתה נותן. ואחר כך יאמר אלוהינו ואלוהי אבותינו מחול לעוונותינו. ואחריו מתחיל פסוקי דרחמי וסליחות. והמנהג לומר ה' סליחות, או לפחות שלש. ומזכיר י''ג מדות בין כל אחת ואחת, ואחר כך יאמר וידוי הוא וכל הקהל כאחד פעם אחת לבד. ואחר כך משלים תפלתו על הסדר. ואומר היום תאמצנו. ואחר כך אומר קדיש. וכתב הר''מ וה''ר עמרם ז''ל המנהג לומר ביום הכפורים לערבית ג' סליחות, (וביוצר) [וליוצר] ז', ולמוסף ה', ולמנחה ג' או ה' אם יש לו פנאי, יש מקומות שאומרים ג' סליחות וד' פעמים י''ג מדות, וביוצר ו' סליחות וז' פעמים י''ג מדות, ובמוסף ד' סליחות וה' פעמים י''ג מדות, ובמנחה כמו בלילה, ובנעילה לא יפחות מה' פעמים י''ג מדות. ואם רצה להוסיף יוסיף. וכן מנהג בעלי נרבונ''ה. [כל בו סימן ע'].
------
ובתפלת נעילה אינה פוטרת של ערבית. ואחר תפלת נעילה סומכין תפלת ערבית. ופותח שליח צבור ואומר והוא רחום כמו בחול. וקודם שיפתח ברכו, תוקעין תשר''ת, זכר לתקיעה שתוקעין ביום הכפורים של יובל. ויש אומרים שטעם תקיעה זו כדי לערבב השטן, שחוזר לשלוט במוצאי יום הכפורים, כי ביום הכפורים לא (יהיה) [היה] בו כח לשלוט בישראל, לפי שהם כמלאכי השרת לכל דבריהם. והיינו (דאמרי) [דאמרינן] במסכת יומא, שטן בכולי שתא אית ליה רשות לאשטוני, אבל ביומי דכפורי לית ליה רשות, שנאמר יגער ה' בך השטן, השט''ן בגימטריא שס''ד, הרי לך יום אחד פחות מימות החמה שהם שס''ה, הרי לך יום יותר על שמו, והיינו יום הכפורים. וכתב הבעל הערוך ז''ל בערך (עזאי) [עזא] בסוף גמ' דפרק שני שעירים בא לכפר מעשה עזא ועזאל. בברייתא דרבי אליעזר (פרשת) [פרק] מ''ו, לפיכך נותנים שוחד ביום הכפורים לסמאל, שלא יבטל קרבנם, שנאמר גורל אחד לה' וגורל אחד לעזאזל, שעיר חטאת, שכל עוונותיהם של ישראל עליו, שנאמר ונשא השעיר עליו את כל עוונותם אל ארץ גזירה, ראה סמאל שלא מצא עוון לישראל ביום הכפורים, אמר לפני הקדוש ברוך הוא, רבונו של עולם, הן עם אחד בארץ כמלאכי השרת בשמים, מה מלאכי השרת יחפי רגלים, אף ישראל כן ביום הכפורים. מה מלאכי השרת אין בהן אכילה ולא שתיה, אף ישראל כן. מה מלאכי השרת שלום ביניהם ונקיים מכל חטא, אף ישראל כן. והקדוש ברוך הוא שומע עדותם של ישראל מסניגורם, ומכפר להם על עוונם. ובמוצאי יום הכפורים חוזרין להנהגתם הגשמית חוזר גם השטן בתוכם, ולפיכך תוקעין כדי לערבבו. ולפי שתקיעת שופר חכמה היא ואינה מלאכה, שאפילו בשבת היה מותר, אם לא מפני גזירה שמא יעבירנו ארבע אמות ברשות הרבים, לפי שאין הכל בקיאין לתקוע, במוצאי יום הכפורים אין לחוש לכך, אחר שאין לעשות רק סימן (אחר) [אחד]. ועוד, שאם יעבירנו לעת כזאת, אין שם איסור, שכבר עבר היום והלך לו. ועוד, שכבר למדו זה התוקע מתקיעתו של ראש השנה. ועוד, שהשופר מוכן מראש השנה בבית הכנסת, ולא יהיה צריך להביאו ממקום אחר. מכל אלו הטעמים לא חששו לאחר התקיעה עד אחר ההבדלה. אמנם רב עמרם והריא''ג ז''ל כתבו שלאחר סיום התפלה תוקעין. וזה לשון ה''ר עמרם, לאחר עושה שלום תוקעין בשופר תשר''ת, והולכין לשלום. ואמר רבינו האי גאון ז''ל מנהגינו שתוקעין במוצאי יום הכפורים, ולא מצינו לומר טעם חובה, אלא דומה כי הוא זכר ליובל, שנאמר בו ביום הכפורים תעבירו שופר בכל ארצכם. ודילמא מנהג בכל שנה אטו יובל, אי נמי כדי לערבב השטן עכ''ל. ומנהגינו לתקוע קודם ברכו, כמו שכתבנו. ואחר כך פותח החזן ברכו. וקורא קריאת שמע בברכותיה. ומתפללין תפלת ערבית כמו בחול, רק שמבדילים בה כמו במוצאי שבת. ואחר התפלה אומר קדיש שלם. ומבדילין על הכוס בורא פרי הגפן, בורא מאורי האש, והמבדיל. [כל בו סימן ע'].
------
וכשחל להיות בשבת, אומר אחר תפלת ערבית ויהי נועם, וסדר קדושה, ויתן לך, כמו בשאר מוצאי שבתות, אחר שאין יום טוב של סוכות לפני יום ד'. ויש מנהג אחר, שאין אומרים ויהי נועם ולא ויתן לך, כל זמן שיהיה יום טוב בכל שבת הבאה. ואמר רב עמרם ז''ל ובערב יום הכפורים אינן רשאין להטמין את החמין כמו שעושין בערבי שבתות, מפני שאין טומנין את החמין אלא לכבוד שבת, וזה נמצא אוכלו בחול במוצאי יום הכפורים. והילכך אין בר ישראל רשאי להטמין בערב יום הכפורים, כדי שלא ימצא מטמין לחול. וכבר הפליגו בדבר זה אנשי אספמיא, ועשו סמיכה שאין טומנין. מיהו רב נטרונאי גאון ז''ל אמר שנכון שלא להטמין, אבל אין איסור בדבר. והעושה אין ממחין בידו, ואין מונעין אותו. [כל בו סימן ע'].
------
כתב ה''ר יצחק יש נהגו להתענות ב' ימים לשם יום הכפורים. וחומרא יתירה בעלמא היא, שהרי אחרי שאין אנו מקדשין על פי הראיה בשום מקום, אין לחוש. וכתב הר''מ [נ''ע] כי מי שהתענה ב' ימים לשם יום הכפורים, צריך (לעשות) [לעשותן] לעולם, הואיל וקיבל עליו יום שני לשם יום הכפורים, אבל אם התנה להתענות בשני ימים טובים של ראש השנה, אינו צריך להתענות לעולם, כי אינו דומה ליום הכפורים שהוא איסור כרת, והואיל ואסרו עליו פעם אחת, אסור לו לעולם. [כל בו הלכ' יוה''כ סימן ס''ט].
------
ולאחר שאומר כל נדרי מחזיר ספר תורה למקומו. וקורין קריאת שמע בברכותיה, וחותמין ופרוס עלינו וכו', ואומר שליח צבור קדיש עד לעילא. ומתפללין שלשה ראשונות, כמו בראש השנה, ואומר אתה בחרתנו וכו'. ואומר ותתן לנו ה' אלהינו באהבה את יום הכפורים הזה, את יום סליחת העון הזה, על שם (שמות ל''ד, ט') וסלחת לעוננו ולחטאתנו. ואין לומר את יום טוב מקרא קודש, אלא את יום מקרא קודש הזה, כי אינו יום טוב. למחילה, לשון חכמים הוא. ולסליחה, על שם (במדבר י''ד, י''ט) סלח נא לעון העם הזה. ולכפרה, על שם (דברים כ''א, ח') כפר לעמך ישראל אשר פדית. ולמחול בו את כל עונותינו, באהבה מקרא קודש וכו'. שנאמר (ויקרא כ''ג, כ''ז) יום הכפורים הוא מקרא קודש יהיה לכם. אלהינו ואלהי אבותינו מחול לעונותינו. מחילה לשון חכמים הוא. ועוד, על שם דאמרינן בספרי (דברים ל''ב, י''ח) ותשכח אל מחללך. האל המוחל לך על כל עונותיך. וביום הכפורים הזה מחה, על שם (ישעיה מ''ד, כ''ב) מחיתי כעב פשעיך, והעבר פשעינו, על שם (מיכה ז', י''ח) ועובר על פשע, מנגד עיניך, על שם (עמוס ט', ז') ואם יסתרו מנגד עיני. כאמור אנכי אנכי הוא מוחה פשעיך וכו', ואומר אלהינו ואלהי אבותינו יעלה ויבא. ואומר בו ביום הכפורים הזה, ביום סליחת העון הזה, ביום מקרא קודש הזה. ואחר כך אומר אלהינו ואלהי אבותינו מלוך על על העולם כולו בכבודך. וכתב אבן הירחי, מנהג בצרפת שאין אומרין יעלה ויבא. ורב עמרם כתב שאין אומר לא זה ולא זה. אבל בספרד ובפרובינצא אומרים את שניהם, וכך יראה לי, דהא אמרינן בראש השנה (ל''ב ע''ב) שלכך אין אנו אומרים הלל ביום הכפורים, מפני שהקדוש ברוך הוא יושב על כסא דין, וספרי חיים וספרי מתים פתוחין לפניו, ואין בדין לומר שירה. ועוד אמרינן התם (ט''ז ע''ב) בינונים תלויין ועומדין מראש השנה ועד יום הכפורים. זכו, נכתבין לחיים, לא זכו, נכתבין למיתה, אם כן מלך העולם יושב על כסא המלוכה, לשפוט ולדון את בריותיו וראוי לומר מלוך, עד כאן. ואומר והשיאנו, עד ודברך אמת וקיים לעד, וחותם ברוך אתה ה' מוחל וסולח לעונות עמו ישראל מלך על כל הארץ מקדש ישראל ויום הכפורים, ואומר שלושה אחרונות, כמו של ראש השנה, עד המברך את עמו ישראל בשלום אמן. ואחר כך אומר. אלהינו ואלהי אבותינו תבא לפניך תפילתנו, ואל תתעלם מתחינתנו. שני פסוקים הם האחד (תהלים פ''ח, ג') תבא לפניך תפלתי. והשני (תהלים נ''ה, ב') האזינה אלהים תפילתי ואל תתעלם מתחינתי. שאין אנו עזי פנים, על שם (עיין יחזקאל ב', ד') והבנים קשי פנים. וכתיב (משלי כ''א, כ''ט) העז איש רשע בפניו. וקשי עורף, על שם (שמות ל''ד, ט') כי עם קשי עורף הוא, לומר לפניך ה' אלהינו צדיקים אנחנו ולא חטאנו. על שם (ירמיה ג', י''א) צדקה נפשה משובה ישראל. אבל אנחנו חטאנו. אף על פי שנתקן וידוי זה על סדר האלפא ביתא, אמר תחילה חטאנו קודם לשאר וידויין, כדאמרינן בתנחומא (חוקת י''ט) ויבא העם אל משה ויאמרו חטאנו, וכיון שאמרו חטאנו מיד נתרצה להם. ואומר במקום אחר, שכל מי שחטא ואומר חטאתי, אין רשות למלאך ליגע בו. יש מפרשים אבל כמשמעו, אלא חטאנו, ויש מפרשים כמו (בראשית מ''ב, כ''א) אבל אשמים אנחנו. כלומר, באמת חטאנו. אנחנו ואבותינו, על שם (נחמיה א', ו') ומתודה על חטאות בני ישראל אשר חטאנו לך. ואני ובית אבי חטאנו. ועל שם (נחמיה ט', ב') ויתודו על חטאותיהם ועונות אבותיהם, וכתיב (ירמיה ג', כ''ה) כי לה' חטאנו אנחנו ואבותינו. אשמנו על שם (עזרא ט', ו') ואשמותינו גדלה עד לשמים. בגדנו. על שם כי בגדנו בך, וכתיב (ירמיה ג', ח') בגדה יהודה. גזלנו, על שם גזל אח דברנו דופי, על שם (במדבר כ''א, ז') כי דברנו בה' ובך. וכתיב (תהלים נ', כ') בבן אמך תתן דופי. ודופי הוא דבר גנאי, כדי לדחות את חבירו ממקום שיש לו תועלת ממנו, והוא מלשון (במדבר ל''ה, כ') יהדפנו, והחכם רבי יוסף קמחי ז''ל פירשו, מורכב משתי מלות, דו פי, ודו הוא שנים, בארמית. טב למיתב טן דו (קדושין מ''א ע''א) דו פרצופין, וכן בלע''ז דו שנים. ופירוש המלה שתי פיות ידבר, אחד בפניו, ואחד שלא בפניו. העוינו והרשענו, שניהם יחד בעזרא (דניאל ט', ה'). זדנו, על שם (תהלים י''ט, י''ד) גם מזדים חשוך עבדך. חמסנו, על שם (שם נ''ה, י') כי ראיתי חמס וריב בעיר. וכן (יחזקאל כ''ב, כ''ו) חמסו תורתי. טפלנו שקר, על שם (תהלים קי''ט, ס''ט) טפלו עלי שקר זדים, וכן (יחזקאל כ''ב, כ''ח) טחו להם תפל. יעצנו רע, על שם (תהלים ס''ב, ה') אך משאתו יעצו להדיח. כזבנו, על שם (שם) ירצו כזב. לצנו, על שם (ישעיה כ''ח, כ''ב) ועתה אל תתלוצצו. מרדנו, על שם (יחזקאל ב', ג') שולח אני אותך אל בני ישראל אל הגוים המורדים אשר מרדו בי. נאצנו, על שם (ישעיה ה', כ''ד) ואת [אמרת] קדוש ישראל נאצו. סררנו, על שם (הושע ד', ט''ז) כי כפרה סוררה סרר ישראל. וכן (תהלים ע''ח, ח') דור סורר ומורה. עוינו, על שם (ישעיה י''ט, י''ד) בקרבה רוח עועים. פשענו, על שם (יחזקאל ב', ג') המה ואבותם פשעו בי. צררנו לא נמצא כתוב כן גבי ישראל, אלא (תהלים קמ''ג, י''ב) והאבדת כל צוררי נפשי, שהיה אומר על רשעי ישראל, שהיו מתגרין בו. קשינו, על שם (שמות ל''ב, ט') כי עם קשה עורף הוא, וכתיב (מלכים ב י''ז, י''ד) ויקשו את ערפם. רשענו, על שם (מלאכי ג', י''ט) והיו כל זדים וכל עשה רשעה, שהוא מדבר ברשעי ישראל. שחתנו, על שם (שמות ל''ב, ז') כי שחת עמך. תעבנו, על שם (מיכה ג', ט') המתעבים משפט. תעינו, על שם אנשי תועי לבב הם (צריך לומר עַם. תהלים צ''ה, י'). תעתענו, על שם (דברי הימים ב ל''ו, ט''ז) ומתעתעים בנביאיו. סרנו ממצותיך וממשפטיך, על שם (נחמיה ט', כ''ט) ולא שמעו למצותיך ובמשפטיך חטאו בם. ולא שוה לנו, כלומר, ולא עלתה בידינו הצלחה באותו מרד על שם (איוב ל''ג, כ''ז) חטאתי וישר העויתי ולא שוה לי. ואתה צדיק על כל הבא עלינו וגומר, פסוק הוא (נחמיה ט', ל''ג). מה נאמר לפניך, על שם (עזרא ט', י') מה נאמר אלהינו אחרי זאת כי עזבנו מצותיך. יושב מרום, שנאמר (ישעיה ל''ג, ה') שוכן מרום. ואמר יושב, על שם (תהלים ט', ה') ישבת לכסא שופט צדק, רמז שיעשה לנו צדק במשפטו. מה נספר לפניך שוכן שחקים, לפי שהניח שוכן שנכתב אצל מרום, חזר ואמרו אצל שחקים, ולקח לשון מה נספר, על שם (איוב ל''ח, ל''ז) מי יספר שחקים בחכמה. הנסתרות והנגלות אתה יודע, על שם (דברים כ''ט, כ''ח) הנסתרות לה' אלהינו והנגלות לנו ולבנינו עד עולם, וכל שכן לה' אלהינו, שהם ידועים ונגלים. אתה יודע רזי עולם, על שם (דניאל ב', כ''ט) וגלא רזיא הודעך 
מה די להוא. ותעלומות סתרי, על שם (תהלים מ''ד, כ''ב) 
כי הוא יודע תעלומות לב. ולקח סתרי כל חי, לרמוז, שעל כן יודע הכל, לפי שבידו נפש כל חי. אתה חופש כל חדרי בטן, על שם (משלי כ', כ''ז) נר ה' נשמת אדם חופש כל חדרי בטן. רואה כליות ולב, פסוק הוא (ירמיה כ', י''ב). אין כל דבר נעלם ממך כיון שאתה רואה כליות ולב, וזו היא המחשבה, כי הלב חושב, והכליות יועצות. ואין נסתר מנגד עיניך, כיון שאתה חופש כל חדרי בטן, וכיון שהכל לפניך. [אבודרהם סדר תפילת יום הכפורים].
------
שחרית נכנסין לבית הכנסת, ומסדרין הברכות, וקורין הזמירות, כמו בשבת, ומוסיפין אחר יושב בסתר עליון שנים עשר מזמורים, יש מהן מענין היום, ויש מהן בעבור שהם מזמורים של בקשה ותחנונים הצריכים ליום, ואלו הן, תפלה לדוד שמעה ה' צדק (תהלים י''ג). לדוד אליך ה' נפשי אשא (כ''ה). לדוד משכיל אשרי נשוי פשע (ל''ב). למנצח מזמור לדוד בבוא אליו נתן הנביא (נ''א). למנצח מזמור לדוד שיר לך דומיה תהילה (ס''ה). למנצח לבני קרח מזמור רצית ה' ארצך (פ''ה). תפלה לדוד הטה ה' אזנך ענני (פ''ו). לדוד ברכי נפשי את ה' (ק''ג). ברכי נפשי את ה' (ק''ד). ואומר הללויה הללו את שם ה' (קל''ג). ומזמור שירו לה' שיר חדש (קמ''ט). ואומר שיר למעלות אשא עיני אל ההרים (קכ''א). שיר המעלות אליך נשאתי את עיני (קכ''ג). שיר המעלות לדוד שמחתי באומרים לי (קכ''ב). שיר המעלות לדוד לולי ה' שהיה לנו (קכ''ד). שיר המעלות ממעמקים קראתיך ה' (ק''ל). ואומר הודו לה' כי טוב. וברוך שאמר. וגומר הזמירות, וקורין קריאת שמע בברכותיה, ומתפללין שבע ברכות כמו של ערבית. כתוב בתשובת הגאונים מנהג של ישיבה לומר בשחרית שבע פעמים ויעבור, ובמוסף שבע פעמים, ובמנחה שש, ובנעילה שש. ואבי העזרי כתב, קבלתי שבתפילת יוצר יש לומר שלוש עשרה פעמים ויעבור, כנגד שלוש עשרה מידות. ורב נטרונאי כתב, מנהג של ישיבות, בשחרית אומר שבע סליחות, ובמוסף אומר חמש, ובמנחה שלוש, ואם יש פנאי אומר חמש. וחוזר שליח צבור התפלה. וכתב רב עמרם, ויורד שליח צבור ואומר במגן ומחיה ובהמלך הקדוש דברי ריצוי וסליחה, ולא דבר קצוב הוא, ולא חובה, אלא שבח והודאה, והזכרת זכות אבות, ומה שירצו אומר, להרבות או למעט, ולפנינו אין אומר אלא דבר מועט בשלוש ראשונות. אבל סליחות ורחמים חובת היום הן. ואומר אתה בחרתנו. מחול לעונותינו, עד לפני ה' תטהרו. ואומר הוידוי. וגרסינן ביומא אמר רב המדוראי, הוה קאמינא קמיה דשמואל, והוה יתיב, וכד מטי שליחא דצבורא למימר אבל חטאנו קם אכרעיה וכו'. וכתב גאון, דמהא שמעינן שכל העם צריכין לעמוד כשיאמר שליח צבור אבל חטאנו, אף על פי שכל אחד ואחד התוודה בתפילתו. ואחר כך אומר מה נאמר לפניך יושב מרום. על חטא, על חטאים. סקילה שריפה, עד מוחל וסולח, ואומר אדיר ונאור. ואחר כך אומר יעלה ויבא. מלוך על כל העולם. והשיאנו רצה ומודים. וברכת כהנים ושים שלום. ואומר ואתם הדבקים. [אבודרהם סדר תפילת יום הכפורים].
------
ואומר קדיש עד לעילא. ומתפללין תפילת מוסף, שלוש ראשונות, אתה בחרתנו. מפני חטאינו, עלינו לשבח, אוחילה, מחול לעונותינו. יעלה ויבא, מלוך על כל העולם, והשיאנו, רצה ומודים, ושים שלום, ואומר הוידוי, ועל חטא, סקילה שריפה, אלהי עד שלא נוצרתי. וחוזר שליח צבור התפלה, שלוש ראשונות, אתה בחרתנו, מפני חטאינו, עלינו לשבח, אוחילה, מחול לעונותינו, עד לפני ה' תטהרו. ואומר אלהינו ואלהי אבותינו היה עם פיפיות שלוחי עמך בית ישראל וכו' ואומר סדר עבודה, ואחר כך אומר וידוי, מה נאמר לפניך יושב מרום. על חטא, על חטאים, סקילה שריפה, עד מוחל וסולח, ואומר אדיר ונאור. ואחר כך אומר יעלה ויבא. מלוך על כל העולם. והשיאנו, רצה ומודים. וברכת כהנים ושים שלום, ואומר ואתם הדבקים, ואומר קדיש תתקבל, ומאריכין בסליחות ופזמונים, עד שיגיע זמן תפילת המנחה. למנחה אומר אשרי, וסדר קדושה, וקדיש עד לעילא. וכתב הרב רבי יעקב בן הרא''ש ז''ל (טור אורח חיים סימן תרכ''ב) ויראה שאין לומר ואני תפלתי, אף אם חל בשבת, כי מה שאומר אותו במנחה בשבת הוא על פי המדרש, שדורש בו, שאף על פי שאנו אוכלין ושותין אנו באין להתפלל, כמו שכתבנוה במנחת שבת, וזה לא שייך ביום הכפורים, לאפוקי ממנהג המקומות שאומרים אותו בכל פעם, אפילו כשחל בחול. [אבודרהם סדר תפילת יום הכפורים].
------
ומחזיר ספר תורה למקומו, ואומר קדיש עד לעילא. ומתפללין כמו ביוצר, וחוזר שליח צבור הוידויים כמו בשחרית. ואומרים קדיש תתקבל. ואם חל בשבת אומר צדקתך, ומאריכין בסליחות ופזמונים, עד שיגיע זמן תפילת נעילה, וזמנה סמוך לשקיעת החמה. וגרסינן בירושלמי דתענית (פ''ד ה''א) אימת היא נעילה, רבנן דקסרי אמרין, אתפלגין רב ורבי יוחנן, רב אמר [בנעילת שערי שמים, ורבי יוחנן אומר בנעילת] שערי היכל. פירוש, והוי ביום, אחר הקטורת והעלאת הנרות, אמר רבי יודן ענתותאה מתניתין מסייעא לרבי יוחנן, בג' פרקים בשנה כהנים נושאין את כפיהם ארבע פעמים ביום, שחרית במוסף במנחה בנעילה, בתעניות, ובמועדות, וביום הכפורים. אית לך מימר נעילת שערי שמים, הא איתקש נשיאות כפים לשירות, דכתיב (דה''א כ''ג, י''ג) לשרתו ולברך בשמו, מה שירות ביום אף נשיאת כפים ביום. אחוה דאימיה דרב אחא הוה ציר גולתיה דרב ביום צומא רבא, פירוש, היה שומר טליתו של רב, ודומה לו מה דאמרינן בשבת (כתובות ס''ז ע''ב) הוה ציר זוזי בסודרי. אמר לו כד תחמי שימשא בריש דיקלי הב לי גולתאי, דליצלי נעילת שערים, מיחלפא שיטתיה דרב, תמן הוא אומר בנעילת שערי שמים, ובהא אמר בנעילת שערי היכל. אמר רב הונא, על ידי דהוה רב מאריך בצלותיה סגי הוה מגע לנעילת שערי שמים. פירוש, סוף תפילת נעילה שלו היתה נמשכת עד נעילת שמים. ולמדנו מזה, שאפילו לרב אם רצה מתחיל להתפלל קודם שקיעת החמה, אלא שנמשכת התפילה עד צאת הכוכבים. ולרבי יוחנן צריך שישלים תפילתו קודם פלג המנחה, והוא סמוך לשקיעת החמה. וקיימא לן רב ורבי יוחנן הלכה כרבי יוחנן. ובירושלמי בפרק בתרא (דיומא) [דתענית] (פ''ד ה''א) פליג אם תפילה של נעילה פוטרת של ערבית, והלכתא דאינה פוטרת, משום דתפילת ערבית האידנא קבעוה חובה. תפילת נעילה, אומר קדיש עד לעילא, ומכריז שליח צבור לקהל לומר חתמנו לחיים. מה אנו מה חיינו. ומתפללין שלוש ראשונות, ואומר במקום כתיבה חתימה, ולא במקום זכירה. ואומר אתה בחרתנו. מחול לעונותינו, יעלה ויבא, מלוך, והשיאנו, רצה ומודים, ושים שלום, ואומר מה נאמר לפניך יושב מרום, עד הלא הנסתרות והנגלות אתה יודע. ואומר. מה אנו, על שם (עיין דברי הימים א י''ז, ט''ז). מי אני. מה חיינו על שם (תהלים פ''ח, ד') וחיי לשאול הגיעו. מה חסדנו על שם (הושע ו', ד') וחסדכם כענן בוקר. מה צדקנו על שם (ישעיה ס''ד, ה') וכבגד עדים כל צדקותינו. ואין לומר מה ישענו, כי השם הגדול והנורא הוא ישענו. מה מעשנו על שם (קהלת ה', ה') וחבל את מעשה ידיך. מה כחנו על שם (איוב ו', י''א) מה כחי כי איחל. מה גבורתנו, על שם (ירמיה ט', כ''ב) ואל יתהלל הגיבור בגבורתו. מה נאמר לפניך ה' אלהינו, הלא כל הגבורים כאין לפניך, על שם (ישעיה מ', כ''ג) הנותן רוזנים לאין, ולקח לשון גבורים, לפי שאמר מה גבורתנו. ולפי שאמר הגיבורים, אמר אחר כך ואנשי השם כלא היו, על שם (בראשית ו', ד') המה הגיבורים אשר מעולם אנשי השם. וכתיב בתריה ויאמר ה' אמחה את האדם אשר בראתי וגו'. וזהו כלא היו, והוא על שם (עובדיה א', ט''ז) והיו כלא היו. וחכמים כבלי מדע, על שם (ישעיה מ''ד, כ''ה) משיב חכמים אחור, וכתיב (ירמיה ט', כ''ב) אל יתהלל חכם בחכמתו. ונבונים כבלי השכל, על שם (ישעיה ה', כ''א) הוי חכמים בעיניהם ונגד פניהם נבונים. כי כל מעשינו תוהו, על שם (שם מ', כ''ג) שופטי ארץ כתוהו עשה. וימי חיינו הבל לפניך, על שם (תהלים צ', ד') כי אלף שנים בעיניך כיום אתמול כי יעבר, ועל שם (איוב ח', ט') כי צל ימינו עלי ארץ, וכן (תהלים צ', ט') כי כל ימינו פנו בעברתך. ולקח לשון הבל, על שם (קהלת ג', י''ט) כי הכל הבל. ומותר האדם מן הבהמה אין כי הכל הבל, פסוק הוא (שם). אתה הבדלת אנוש מראש. בעבור שחטא אדם הראשון נטרד מגן עדן. שנאמר (בראשית ג', כ''ג) וישלחהו ה' אלהים מגן עדן. ואמר הבדלת, על שם (דברים כ''ט, כ') והבדילו ה' לרעה, ואמר אנוש, בעבור שחטא, על שם (תהלים י', י''ח) לערוץ אנוש מן הארץ. וכתיב (שם ט' כ''א) ידעו גוים אנוש המה סלה. ותכירהו לעמוד לפניך, בעבור שנתחרט אדם הראשון לא גרשו מכל וכל, אלא השכינו מקדם לגן עדן, לעמוד לפניו, והוא על שם (ירמיה ט''ו, י''ט) אם תשוב ואשיבך לפני תעמוד. ואמר ותכירהו, כלומר, הכרת אותו, ולא התנכרתו, אף על פי שחטא, והיה בידך לעשות לו רע. כי יאמר לך מה תפעל, על שם (קהלת ח', ד') באשר דבר מלך שלטון ומי יאמר לו מה תעשה, ואם יצדק מה יתן לך, על שם (איוב ל''ה, ז') אם צדקת מה תתן לו, כלומר, אם ירצה להיות צדיק ולעבדך מה תתן לו, כי הטוב שלו הוא. ותתן לנו באהבה את יום הכפורים הזה וכו'. למען נחדל מעושק ידינו וכו', כלומר, אינו דן אותנו בכל (שנה) [שעה] שאנו חוטאים, אלא הוא ממתין לנו עד יום הכפורים, אולי נשוב בינתים. ואתה ברחמיך הרבים רחם עלינו וכו', ואתה אלוה הסליחות, שנאמר (תהלים ק''ל, ד') כי עמך הסליחה. ועוד כתיב (דניאל ט', ט') לה' אלהינו הרחמים והסליחות. חנון ורחום ארך אפים ורב חסד, פסוק הוא (תהלים ק''ג, ח') והמוסיף ואמת טועה הוא, כי אינו כתוב בפסוק. ומרבה להטיב, על שם (שם ל''א, כ') מה רב טובך אשר צפנת ליראיך. ורוצה אתה בתשובתן של רשעים וכו', שנאמר (יחזקאל ל''ג, י''א) אמור אליהם חי אני נאום ה' אם אחפוץ במות רשע וגו', ונאמר (שם י''ח, כ''ג) החפץ אחפוץ במות רשע וגו', ונאמר (שם י''ח, ל''ב) כי לא אחפוץ במות המת נאם ה' וגו'. ואומר כי אתה סלחן לישראל וגו', אלהי עד שלא נוצרתי וכו'. [אבודרהם סדר תפילת יום הכפורים].
------
וחוזר שליח צבור התפילה, ואומר וידוי באמצע, כמו בשאר התפילות. ואומר כתר, כמו במוסף. ואומר ברכת כהנים. ואם יש שהות ביום אומר סליחות. ואחר כך מתפללין ערבית, דהלכתא כרבי יוחנן, דאמר תפילת נעילה אינה פוטרת של ערבית אלא לכשתחשך מתפללין תפילת חול. [אבודרהם סדר תפילת יום הכפורים].
------
ונהגו לאחר שמתפללין ערבית לתקוע סימן קשר''ק פעם אחד, ואחר כך אומר (קהלת ט', ז') לך אכול בשמחה לחמך וגומר, מפני שאומר במדרש קהלת (ט, ז' עיין שם) בשעה שישראל נפטרין מבתי הכנסיות במוצאי יום הכפורים, בת קול יוצאת, ואומרת להם לך אכול בשמחה לחמך, כבר נשמעה תפילתכם לפני כריח ניחוח. וכתב רבינו האי בתשובת שאלה, מנהג כל ישראל לתקוע במוצאי יום הכיפורים, ולא מצאנו טעם לומר שהוא חובה. אלא דומה שהוא זכר ליובל, שנאמר בו (ויקרא כ''ה, ט') ביום הכפרים תעבירו שופר בכל ארצכם. ולפי שאינו ברור בחשבון זמן היובל התקינו לתקוע בכל שנה, זכר ליובל. והיינו דאמרינן (ראש השנה ח' ע''ב) מראש השנה ועד יום הכפורים שבשנת היובל לא היו עבדים נפטרין לבתיהם, ולא שדות חוזרות לבעליהן, תקעו בית דין בשופר ביום הכפורים, עבדים נפטרין לבתיהן, ושדות חוזרות לבעליהן, וזהו זכר ליובל שהיו עושין בזמן הבית. וגם תוקעין אותו, כמו העבדים כשיוצאין לחירות תוקעין לחירות דרור. [אבודרהם סדר תפילת יום הכפורים].
------
והרב רבי יצחק בן גיאת כתב, שתוקעין בשופר, כדי לערבב את השטן, דאמרינן בפרק קמא דיומא (כ' ע''א) שהשטן יש לו רשות להשטין כל ימות השנה, חוץ מיום הכפורים, שאין לו רשות, שנאמר (זכריה ג', ב') יגער ה' בך השטן, בגימטריא שס''ד, כמנין ימות החמה פחות יום אחד, שהוא יום הכפורים, ולמוצאי יום הכפורים ירצה להשטין, וקול השופר מערבבו, שופר, נוטריקון אין שטן ואין פגע רע. ואל יקשה מה שכתוב באיוב (א', ו') ויהי היום ויבאו בני האלהים להתיצב על ה' ויבא גם השטן בתוכם. ותרגם המתרגם והוא ביום דינא רבא יום שבוק סורחנייא אתו כיתי מלאכיא למיקם בדינא קדם ה'. שמשמע שהוא משטין גם ביום הכפורים, יש לומר, כי קודם מתן תורה היה משטין, אבל כיון שנתקדש יום זה. וניתנו בו הלוחות, והוא יום מחילה וסליחה, אינו יכול להשטין, ועליו נאמר (משלי ט''ו, י''ח) איש חמה יגרה מדון, איש חימה בגימטריא השטן. [אבודרהם סדר תפילת יום הכפורים].
------
ויש יחידים שנוהגין לעמוד על רגליהם ביום הכפורים כל היום. ויש סמך לזה, מדאמרינן בפרקי דרבי אליעזר (פמ''ו) ראה סמא''ל שלא מצא עון לישראל ביום הכפורים, אמר לפני הקדוש ברוך הוא, רבונו של עולם יש לך עם אחד בארץ כמלאכי השרת, מה מלאכי השרת יחפי רגל, כך ישראל יחפי רגל ביום הכפורים, מה מלאכי השרת אין להם אכילה ושתיה, כך ישראל אין להם אכילה ושתיה ביום הכפורים. מה מלאכי השרת אין להם ישיבה, כך ישראל עומדין על רגליהם ביום הכפורים. מה מלאכי השרת שלום מתווך ביניהם, כך ישראל שלום מתווך ביניהם ביום הכפורים. מה מלאכי השרת נקיים מכל חטא, כך ישראל נקיים מכל חטא ביום הכפורים. והקדוש ברוך הוא שומע עדות הקטיגור על ישראל, ומכפר עונותיהם, שנאמר (ויקרא ט''ז, ל') כי ביום הזה יכפר עליכם לטהר אתכם מכל חטאתיכם לפני ה' תטהרו. כל הסליחות שאומר שליח צבור ביום הכפורים אינם צריכים פירוש, כי מבוארים הם, חוץ מזה שהוא צריך פירוש. אלהינו ואלהי אבותינו אל תעש עמנו [כלה] על שם (יחזקאל י''א, י''ג) כלה אתה עושה. תאחז ידך במשפט, על שם (דברים ל''ב, מ''א) ותאחז במשפט ידי. כלומר, אל תעש עמנו כלה בעת שתאחז ידך במשפט, דהיינו ביום שתשפטנו. פירוש אחר, אל תעש עמנו כלה, אלא אוחז ידך במשפט, ואל תשפטנו במהרה, והוא על דרך (ירמיה י', כ''ד) יסרני ה' אך במשפט אל באפך פן תמעיטני. והראשון נכון. בבוא תוכחה נגדך, על שם (ישעיה נ''ט, י''ד) ונכחה לא תוכל לבא, כלומר, ביום שתתוכח עמנו על חטאתינו. שמנו מספרך אל תמח, על שם (שמות ל''ב, ל''ב) מחני נא מספרך וכו'. והוא ספר חיים. גשתך לחקור מוסר, על שם (תהלים מ''ד, כ''ב) הלא אלהים יחקור זאת. כלומר, בעת גישתך לחקרנו במוסרך. רחמיך יקדמו רגזך, על שם (שם ע''ט, ח') מהר יקדמונו רחמיך, ועל שם שמסיים פסוק זה כי דלונו מאד אמר מיד דלות מעשים בשורך, ואמר רגזך על שם (ישעיה י''ד, ג') מעצבך ומרגזך ורבותינו ז''ל נשתמשו בזה הלשון הרבה. דלות מעשים בשורך, כל שם (במדבר כ''ד, י''ז) אשורנו ולא קרוב. כלומר, כשתביט מעשינו הרעים והדלים. קרב צדק מאליך, על שם (תהלים ס''ט, י''ט) קרבה אל נפשי גאלה. מאליך, מעצמך, ורבותינו ז''ל נשתמשו בזה הלשון הרבה. והטעם, מצד עצמך, שאתה חסיד ומטה כלפי חסד, צדקנו במשפטיך, ואף על פי שאין אנו ראויים לכך מצד דלות מעשינו, הורינו בצעקנו לך, על שם (איכה ב', י''ח) צעק לבם אל ה', הורינו פירושו אבינו, כמו (בראשית מ''ט, כ''ו) על ברכות הורי. צו ישועתנו במפגיע, על שם (איוב ל''ו, ל''ב) ויצו עליה במפגיע, כלומר, צווה ישועתנו בתפילה שאנו מתפללין לפניך. מפגיע מלשון (ירמיה ז', ט''ו) ואל תפגע בי. ותשיב שבות אהלי תם, על שם (שם ל', י''ח) כה אמר ה' הנני שב שבות אהלי יעקב. ואמר תם, על שם (בראשית כ''ה, כ''ז) ויעקב איש תם יושב אהלים. פתחיו ראה כי שממו, על שם (דניאל ט', י''ח) וראה שוממותנו והעיר אשר נקרא שמך עליה. זכור נאמת, פירוש, זכור מה שאמרת, והוא מלשון נאום ה'. עדות לא תשכח מפי זרעו, שנאמר (דברים ל''א, כ''א) כי לא תשכח מפי זרעו. ולכן חותם תעודה תתיר, סודך שים בלמודך. על שם שכתוב (ישעיה ח', ט''ז) צור תעודה חתום תורה בלימודי. הוא מבקש מאת השם שיתיר אותו חותם. והטעם שיגיע העת שיבא אליהו שיפרש לנו סודות התורה, שהם סתומות מעינינו. טבור אגן הסהר נא אל יחסר המזג. מבקש גם כן שיחזיר את הסנהדרין ללשכת הגזית כבתחילה, כמו שאמר הכתוב (שיר השירים ז', ג') שררך אגן הסהר, נא אל יחסר המזג. ידע את אשר ידעוך, על שם (דברי הימים א כ''ח, ט') דע את אלהי אביך ועבדהו. כלומר רחם על המכירים אותך ומקבלים עליהם את אלהותך. ידע מלשון (שמות ב', כ''ה) וידע אלהים. מגר את אשר לא ידעוך על שם (שם ה', ב') לא ידעתי את ה'. מגר, ענין מפלה, כמו (תהלים פ''ט, מ''ה) וכסאו לארץ מגרת. ותרגום (בראשית מ''ט, י''ז) ויפול רוכבו אחור תמגר רוכביהון לאחורא. כי תשיב לבצרון לכודים אסירי התקוה, על שם (זכריה ט', י''ב) שובו שובו לבצרון אסירי התקוה. ופירוש בצרון ענין חזק, כמו (דברים א', כ''ח) ערים גדולות ובצורות. והטעם חוזר על מה שלמעלה הימנו, כלומר, מגר את אשר לא ידעוך, כאשר תחזק את ישראל בעת ביאת הגואל, שהם עתה בגלות, והם לכודים ואסירים, ומקוים לגאולה זה כמה שנים. כמו שאומר במדרש תהילים קוה קויתי ה' (תהלים מ', ב') זהו שאומר הכתוב (ישעיה כ''ה, ט') ואמר ביום ההוא הנה אלהינו זה קוינו לו, אין ביד ישראל אלא הקיווי בלבד, כדי שיגאלו בשכר הקיווי, וכן הוא אומר טוב ה' לקוו (איכה ג', כ''ה), ואמר (זכריה ט', י''ב) שובו לבצרון אסירי התקוה, שמא תאמר עבר קציר כלה קיץ ואנחנו לא נושענו, קוה אל ה', וכן אומר (תהלים ל''א, כ''ה) חזקו ויאמץ לבבכם כל המיחלים לה', דוד שקיוה לי עניתיו, לכך קווה קויתי. [אבודרהם סדר תפילת יום הכפורים].
------
ערבית נכנסין לבית הכנסת. בצרפת ואשכנז מתירין כל העבריינים להתפלל עמהם ואפי' אינם מבקשים, שכל תענית צבור שאין בו מפושעי ישראל אינו תענית שהרי חלבנה אין לו ריח טוב ומנאו הכתוב עם סמני הקטורת. ואומרין כן. בישיבה של מעלה ובישיבה של מטה מתירין להתפלל עם העבריינים על דעת המקום ועל דעת הקהל. ומוציא ש''צ ספר תורה ואומר כל נדרי ואסרי וכו' ואומרין אותו שלש פעמים והוא להסיר מכשול הנדרים והאסורים והשבועות שהם בשוגג או באונס בין ביחיד בין בצבור. אבל שבועות ונדרים שנדר יחיד או רבים והם זכורים או [מי] שנדר לחבירו אינו מותר כלל. אחר שאמר כל נדרי מברך שהחיינו וכל יחיד חייב לברך שהחיינו והחזן אומרו להוציא הרבים או מי שאינו בקי ולא ברך. וי''א שהחיינו קודם כל נדרי והראשון עיקר. התפלות ידועות אלא שיש מעט שנוי. בספרד אומרים יעלה ויבוא ומלוך על כל העולם כולו והשיאנו. ובצרפת ואשכנז אין אומרים ומלוך והשיאנו. מנהג טוליטול''ה לומר שליח צבור התפלה כסדרה עם הוידויים ואינם אומרים פיוט עד לאחר התפלה ויישר כחם. מנהג טוב הוא לקצר בפיוטים בתפלת שחרית כדי שיתפללו מוסף קודם שבע שעות ביום. שחרית מוציאין שני ספרי תורה בראשון קורין באחרי מות עד ויעש כאשר צוה ד' את משה. ואם חל בשבת קורין בו שבעה ומפטיר קורא בשני בפינחס ובעשור לחדש וההפטרה בישעיה כה אמר רם ונשא. ומחזירין ספרי התורות ומתפללין מוסף. וכשמחזיר ש''צ תפלת מוסף אומר סדר עבודה במנחה אומרים אשרי ובא לציון ויש אומרים שאין לומר ואני תפלתי אפי' אירע בשבת לפי המדרש שאומר כי מה שאנו אומרין אותו בשבת הוא מפני מה שאומר קודם לו ישיחו בי יושבי שער וגו' אמר דוד לפני הקב''ה רבש''ע כששותין ומשתכרין שאר עמים יושבין ומנגנין ואני לא כן אלא ואני תפלתי לך ד' וגו' אע''פ שאני אוכל ושותה אני בא להתפלל לפניך. וביום הכפורים אין אוכלים ושותים. ובטוליטול''ה אומרין אותו אפי' כשאירע בחול. ומוציאין ספר תורה וקורין באחרי מות בפרשת עריות עד סוף הפרשה שלשה בני אדם והשלישי הוא המפטיר בפרשת יונה בן אמתי ומסיים מי קל כמוך ומברך ברכותיה כמו בשחרית. וכתב רב עמרם שאין נשיאת כפים במנחה. ובעל הלכות כתב שיש בו נשיאת כפים. ובצרפת ואשכנז נוהגין כרב עמרם. אם חל בשבת אומרין צדקתך. ומאריכין בסליחות עד שעת נעילה וזמנה סמוך לשקיעת החמה וזה סדרה. יש אומרים אשרי ובא לציון כמו קודם מנחה וכן כתוב בסדור רב עמרם. ויש אומרים שאין אומרים ובא לציון גם אשרי יושבי ביתך וכו' והכל כמנהג המדינה. ובתפלה יאמר במקום כתבנו חתמנו ובמקום וכתוב וחתום ובמקום נזכר ונכתב נזכר ונחתם לפניך וכשמגיע להמברך את עמו ישראל בשלום אומר וידוי. ואחר שסיים הוידוי במקום אתה יודע אומרים בצרפת אתה נותן יד לפושעים וכו'. ובצרפת אומרים מה חיינו וכו'. ואומר כתר בתפלה כשחוזר ומסדר ש''צ התפלה. ונושאין הכהנים כפיהם. מתפללין ערבית ואומר הבדלה בחונן הדעת. וצריכין להוסיף מחול על הקדש ביציאתו. ותוקעין תקיעה שלשה שברים תרועה תקיעה זכר לתקיעת יובל שהיתה ביום הכפורים. מברכין על האור במוצאי יום הכפורים לפי שלא נהנו ממנו היום. אין מברכין על האור היוצא מן העצים ומן האבנים מה שאין כן במוצאי שבת אלא מברכין על אור ששבת. ורגילין ליקח מהנר שהודלק בבתי כנסיות. יש נוהגין לעשות שני ימים ומתפללין ככל הסדר של יום ראשון אם הם עשרה ואין זכר לדבר זה גם לא ראיתיו לגאונים. וחכם גדול הדור היה מוחה בנוהגין [כן] (ונראה שמתפללין כסדר ואומרין ברכות לבטלה). והולכין לבתיהם ואוכלין ושותין בשמחה על הוידוים והתשובה וכונת התפלה והרצאת המעשים דכתיב לך אכול בשמחה לחמך ושתה בלב טוב יינך כי כבר רצה האלקים את מעשיך. [צידה לדרך מ''ד כ''ה פ''ז].
------
נהגו לתקוע מוצאי יוה''ך בשופר תקיע' ושברי' ותרועה ותקיע' זכר ליוה''ך של יובל דכיון דאין אנו יודעין אי זו שנה היא יובל נהגו לתקוע בכל שנה ושנה כן מצאתי בתשובה לרבי' האיי גאון ז''ל ויש מקומות שאין תוקעין אותה אלא לאחר תפלת ערבית והבדלה, ונראה לפי שתקיעת שופר שבות היא ואסור לאדם לעשות מלאכה עד שיבדיל משום הכי תוקעין עד שמבדילין ואנו מנהגנו כאן לתקוע קודם תפלת ערבית דכיון דזכר ליוה''ך של יובל הוא קצת מצוה יש בדבר, ואין לחוש להבדלה וכמו שאנו מדליקין קודם הבדלה משום דצורך הבדלה לברך בורא מאורי האש וטוב היה להנהיג שיאמר התוקע שיתקע קוד' המבדיל בין קדש לחול בלא ברכה ובהכי סגי לפי מה שנראה בפרק שואל [שבת ק''נ ע''ב] מפי' רש''י ז''ל. [חי' הרשב''ץ ר''ה].
------
בעיר קולונייא''ה ערבית שחרית ומנחה נוהגין לומר אתה מבין ובמגנצ''א אין אומרים אותו אלא בערבית. וכן א''א אבינו מלכנו במוסף. ואשכחן בתשובות הגאונים ובמנהגם של ישיבה בשחרית אומר ז' פעמים ויעבור ובמוסף ז' ובמנחה ששה ובנעילה ג'. וראבי''ה קבל שבתפלת יוצר 
י''ל י''ג פעמים ויעבור כנגד י''ג מדות. מרדכי. [האגור 
סימן תתקמ''ו].
------
כתב רב עמרם בתפלת המנחה א''א לא סליחות ולא רחמים אלא אחר סיום תפלתו אומר אבינו מלכנו. אבל רב נטרונאי כתב [הרוצה] לומר סליחות במנחה הרשות בידו שיום סליחה הוא. ובכל תפלה ותפלה ראוי לומר. וכן מנהג בשתי ישיבות וכן מנהג עתה לומר סליחות בכל ארבע תפלות. ואם חל בשבת אומרים צדקתך. [האגור סימן תתקמ''ז].
------
רב עמרם כתב לומר בנעילה במקום זכרנו לחיים חתמנו לחיים. ולא נהגינן כן. וגם אין לומר במי כמוך חותם יצוריו לחיים ברחמים. ומ''מ נוהג העולם לומר בנעילה בתפלה וחתמנו בספר החיים. ובסוף בהודאה וחתום לחיים טובים וגם בשלום נזכר ונחתם לפניך כו'. [האגור סימן תתקמ''ט].
------
כשמגיע בנעילה לאתה יודע רזי עולם אומר אתה נותן יד לפושעים וכו' עד כי אתה סלחן. ובסדר רב עמרם אינו חותם כמו שאינו חותם בשאר תפלות. ונראה דאפי' למי שפוסק דאין לחתום בשאר התפלות מ''מ בתפל' נעילה חותמין בברוך. וכ''כ ה''ר זרחיה הלוי. מ''מ כיון דאיכא פלוגתא טוב שלא לחתום. לשון הטורים. [האגור סימן תתק''נ].
------
במרדכי יש שא''א אבינו מלכנו בנעילה. ובאשכנז כשיש שהות אומרים. [וכ''פ רבינו] יהודה מפרי''ז וכ''פ מהר''ם. ופירש דמה שהנהיגו (דין נעילה להתפלל אותה ביום וכן פי' ה''ר) העם להתפלל אותה בלילה ודאי לא הנהיגו רבותינו כך אלא מפני (שהזקנים) [שהחזנים] מושכין עד הלילה סוברין שבדין עושין. ותוקעין תקיעה אחת זכר ליובל. ובתשובת רב פלטוי גאון תוקעין בשופר תקיעה ושברים תרועה תקיעה וכן מנהג בשני ישיבות מרדכי. ומנהג אשכנז בתקיעה אחת לבד ובצרפת ואיטלי''ה קשר''ק. [האגור סימן תתקנ''א].
------
אחר שגמר תפלת המוסף פותח באשרי כדי להפסיק בין תפלת מוסף לתפלת מנחה. וכ''כ בסדר רב עמרם אבל אנו נוהגין לפתוח באשרי אחר גמר תפלת המנחה וכן קבלתי. וכן המנהג מרדכי. [האגור סימן תתקנ''ג].
------
בהפטרה במנחה חותם ג''כ על התורה וחותם מקדש ישראל ויום הכפורים. ואם חל בשבת מזכיר נמי של שבת בהפטרה של יוצר, ומנחה עם יום הכפורים בחתימה. וכ''כ רב עמרם וריב''א ורשב''ט וכן נוהג נמי רבינו יואל. ובאשכנז אין חותמין בעל התורה. [האגור סימן תתקנ''ד].
------
מה שהורגלו לנדור צדקה בעבור המתים ביום הכפורים יש להביא ראיה מפרשת עגלה ערופה דתניא כפר לעמך ישראל אלו החיים. אשר פדית אלו המתים מלמד שהמתים צריכין כפרה. מרדכי. [האגור סימן תתקנ''ה].
------
החסידים ואנשי מעשה באשכנז רגילים לעשות שני ימים יום הכפורים והיו מתפללין ככל סדר של יה''כ. והרא''ש היה מוחה בידם. ויש אומרים מי שעושה פעם אחת שני ימים יום הכפורים שוב אינו יכול לחזור לעולם כיון שקבלו עליו הרי הוא עליו באסור כרת. והרא''ש היה מתיר לשאול עליו. [האגור סימן תתקנ''ז].
------
שמעתי על הגאונים ר' יהודה בר ברוך ור' יצחק זצ''ל שהיו מתענין ממחרת יום הכפורים, ובניהם ותלמידיהם עדיין נוהגין כן, וראייה לדבר מההוא דרבא [ר''ה כ''א ע''א] הוה יתיב תרי יומי בתעניתא ואישתכח כוותיה, ושאין מתענין [אומרים], דרבא לא הוה אכיל אלא מערב יום הכפורים עד מוצאי יום הכפורים שיני לילה ויום. ואם אפשר לעשות כן יפה לעשות, אבל המתענין אם הם אוכלים מוצאי יום הכפורים בלילה, הלא לדבריהם יום הכפורים ואכילתו בכרת והמתענין יום שיני שומרין עצמן מכל מלאכות שיש בהן כרת. [סידור רש''י סימן ר''ד].
------
[שמעתי] על הגאונים ר' יהודה בר' ברוך ור' יצחק (ברבי) לוי [שהיו] מתענין ממחרת יום הכיפורים, ובניהם ותלמידיהם נוהגין עדיין כן. וראייות[י]הם מההיא דרבא [ר''ה כ''א ע''א] הוה יתיב תרי יומי דתעניתא ואישתכח כותיה. ושאינן מיתענין אמרי[ם] דרבא לא אכיל ביום הכיפורים עד מוצאי יום שני בלילה. [ואם] (ו)איפשר לעשות כן יפה לעשותו. אבל המתענין [אם הם] אוכלין (ערב) [מוצאי] י[ום] הכ[יפורים], הלא לדבריהם יום הכיפורים ואכילתו בכרת. והמתענין [יום שני] שומרין עצמן מכל מלאכות שיש בהן כרת. [הפרדס לרש''י הלכ' יום הכיפורים].
------
(רבי' יצחק וכמה גדולים היו רגילין להתענות למחרת י''ה, מההיא דרבא [ר''ה כ''א ע''א] דאישתכח כוותיה. וא''כ אין לאכול בלילה הראשונה ולא לעשות מלאכה). ורבי[נו] שלמה כתב בתשובה לחתנו כי אין נכון לעשות, דאין אנו בקיאים בקיבוע' דירחא, ואין נכון לעשות כלל. לשון רש''י עכ''ל. [שו''ת לרש''י סימן נ''ז].
------
ר' יצחק הלוי וגדולים אחרים היו נוהגין להתענות ממחרת י''ה מההיא דרבא [ר''ה כ''א ע''א] הוה יתיב תרי יומי בתעניתא ואישתכח כוותיה, ואותם הנוהגים כן אין להם לאכול במוצאי י''ה כלל עד לילה אחרת ולשמור עצמם למחרת מכל מלאכה. [סמ''ג לאוין סימן ס''ט].
------
ומי שהתענה ב' ימים לשם יום הכפורים צריך לעשות לעולם ב' ימים הואיל וקבל עליו יום שני לשם יום כפורי' אבל אם לא התענה לשם יום כפורי' כ''א בשביל שהוא רגיל להתענות. או בשביל תענית חלום. אינו צריך להתענות לעולם. אבל אם התנה א''צ להתענות לעולם בשני ימים טובים של ראש השנה כי אינו דומה ליום כפורים שהוא איסור כרת והואיל ואסרו פעם אחת אסור לו לעולם. 
[תשב''ץ סימן קל''ז].
------
המתענה שני ימים ביוה''כ י' וי''א ואירע יום ב' שלו בע''ש אסור לו לאכול בשבת ממה שבישלו לצרכו בע''ש ואפילו ע''י הערמה אסור אך יאכל ממה שהכינו אחרים לצורך עצמו מהר''ם. [ספר הפרנס סימן קנ''ד].
------
המתענה שני ימים לשם י''הכ כתב הר' מקור' ז''ל דחומר' יתרה בעלמא הוא שהרי אחרי שאין אנו מקדשין על הראייה בשום מקום אין לחוש והר''ם נ''ע כתב כי מי שהתענה ב' ימים לשם י''הכ צריך לעשותן לעולם הואיל וקבל עליו שני ימים לשם יום הכפורים אבל אם התנה להתענות בב' י''ט של ר''ה אינו צריך להתענות לעולם כי אינו דומה ליום הכפורים שהוא איסור כרת הואיל ואסרו עליו פעם א' אסור לו לעולם. [ארחות חיים הלכ' יום הכפורים סימן כ''ו].
------
בפסיקתא בפר' וזאת הברכה לעולם אין מחליפין זכות בחובה וחוב' בזכות. אין מעבירין את העבירות כנגד הזכיות ולא זכיות כנגד העבירות וכן מידה טובה מרובה ת''ק מדות כנגד מדת הפורענות אלא כף כף באלף בית על שם מדה במדה פורעין מן האדם על עונותיו אם הם מועטין בזה העולם נפרעין או לאחר מיתתו בלא גיהנם מייגעין אותו או מגלגלין על הקוצים ועל הברקנים או בכף הקלע מסוף העולם ועד סופו. אבל אם מת ברוב זכיות אז ליום הדין כבר פרעו לו ולזרעו מיעוט צדקותיו. לכל מי שעושין לו נס או הנאה גדולה לפנים משורת הדין מנכין לו מזכיותיו כמו שא''ר עקיבא לר' אליעזר קיבל ר' עולמו. לכך חביבין יסורין ואם אדם מיוסר או מפסיד ממונו ולא לאחרים דין הוא לגרוע מאותו אדם עונותיו. או אם יש לו אשה רעה. או דקדוקי עניות ואינו חוטא או רואה שום צער לו כנגד גיהנם. כי מלאה צבאה כי נרצה עונה אבל המחטיא את הרבים או מונע את הרבים מלזכות ומתלוצץ ושונא את טובים לוקה בזה לעולם הבא. ובמה שהאדם מזכה לבניו בה' דברים וכן המכבד חכמים יהיו בניו וחתניו תלמידי חכמים. בפרק במה מדליקין. וכך פוקד עון אבות על בנים פעמים כשחפץ או כל ישראל עריבין זה בזה. אין מדה כעובד מאהבה שלא על מנת לקבל פרס או עומד בנסיונות אשריו ואשרי איש שעושה תשובה שלימה.
בספרי יחי ראובן ואל ימות וחכמים אומרים עונשין על העבירות ונותנין מתן שכר על המצות ומה ת''ל יחי ראובן ואל ימות שעשה תשובה. ויש צדיקים גמורים שנפרעין מהם לאחר מותם דומיא ובידו רצפה במלקחים וסר עונך כענין לוי שציער ר' אפס. באש ה' נשפט לצדיקים סמכוני באשישות וכתיב והבאתי את השלישית באש ובחנתים כבחון את הזהב ואחר כך הוא יקרא בשמי נשפט לאש גיהנם. דין האדם כשדנין את האדם אז הנשמות יוצאות והכרוז יוצא ואומר מי שיודע חובה אל יבא ללמד זכות יבא. אם עשה לו רעה ויצא הרוח ואומר כך עשו לי ואם עשה טובה יבקש עליו רחמים. כל מה שעשה במאזנים לעלות המה. מי שרובו עונות בסאסאה בשלחה תריבנה כי כל סאון סואן ברעש תקל תקלתא במאזנים ואשתכחת חסיר. ואם זכה ישקלנו במאזני צדק יש מאזנים לזכות ויש מאזנים לחובה וכן היא המדה כי מלאכיו יצוה לך לשמרך בכל דרכיך המלאכים מביאים הזכות והעבירה לפני שופט צדק שכתוב והלך לפניך צדקך שתה עונותינו לנגדך שת כתיב השטן זה המקטרג והעון בראש המזל שדומה לאדם דמות העונות ודמות הזכיות ושולח משמותיו למדת הדין לפעמים הנה שם ה' בא ממרחק בוער אפו וכשחפץ ברצות ה' דרכי איש גם אויביו ישלים אתו. גם לרבות שונאיו ומדת הדין לכך סמך בישעיה ומחץ מכתו ירפא. הנה שם ה' בא ממרחק אז יבוקש העון ואיננו כי המלאך פרע לו עונותיו לפיכך חטאתיו לא תמצאנה כי אסלח לאשר אשאיר שהשאר וקיבל בשעת המשפט בגובה הכסא. ויגבה ה' צבאות במשפט אבל כשישראל עושין תשובה ומתחננים ביום הכיפורים אז למטה קצת כה אמר רם ונשא את דכא ושפל רוח בעת רצון על כסא רחמים הנה ה' יוצא ממקומו בגימ' מרחמים שם של ד' אותיות באת בש מצפץ בגימטריא ברחמים לכך אמרי' ממקומו הוא יפן ברחמים ויחון על עם המיחדים שמו לכך אומרים ביום הכפורים בכל קדושות שמע ישראל ה' אלקינו ה' אחד וכן בנעילה בסוף התפלה אומר בקול רם שמע ישראל ואחר כך זכור ברית אברהם א' זה הקדוש ברוך הוא שהוא אחד ומהפך עצמו כביכול וירא און ולא יתבונן ב''גד לשון בגד בוגדים בגדו הו' הוא שמו של הקדוש ברוך הוא זחט''י שבע כחטאתיכם עד יום הכפורים אז כף כף במאזנים ישקלו לצדק כל''מ אם יכלם ונכלמתי הרי בגד בא''ב יחד וכן קר''ש שקר ויש א' קודם בגד ה''ו יחד ז''חט ואחר כך י' צרף יהו אני ה' המדבר בצדק. שארית חמות תחגור סתום פה השטן מלהסטין לכך יגער ה' בך השטן יגער ה' בך הרי שני פעמים לגרשו מימין ומשמאל ועוד שלא יחטיא למטה ויקטרג למעלה לכך אין ף בי''ח ברכות אין אף אנף קצף נגף שצף זעף רשף כשישראל מתפללין אז דמות יעקב החקוק בכסא מליץ ואתה קדוש יושב תהלות ישראל ישראל סבא לכך מן והנה ה' נצב 
עליו ויאמר עד ויקץ יעקב יש אותיות כל א''ב ונעלם אותיות שטן ף כי שטן הוא אף בורח מתפלת ישראל וכתיב אף אלהים כי הולך הוא לשטן לו הרי השטן אף אינו עם הציבור לכך ויקץ יעקב משנתו ויאמר סופי תיבות צבור אכן יש ה' במקום הזה במקום הצבור שכינה עמהם והנה מלאכי אלהים עולים מלאכי רחמים להליץ זהו הקול קול יעקב הקל כתוב קל בגימטריא סלם מצב ארצה בגימ' המשפט סלם בגימ' סיני ד''א חסד אני ה' עושה חסד משפט וצדקה בארץ סלם מצב בגימ' לארון לכך כהן גדול מכניס הדם והקטרת בין בדי ארון לכפרה והיה מכפר בי''ו קרבנות וי''ו כפרות ול''ב הזאות וז' על המזבח ועל קרנותיו ח' מתנות ומתנה ליסוד הרי מ''ח כריתות שנכרתו על כל מצוה ומצוה ודם כנגד דם אשר כרת ה' עמכם, והנה יום הכפורים אין לו לחשב עם ימים אחרים כי אז מלובשים לבנים כלבושי הבדים והוא יום הכפורים כנגד העולם הבא יום הכפורים עשירי וכן העולם הבא עשירי ב' אלפים קדמה תורה לעולם ו' אלפים העולם הזה ואלף חרב ואז בי' יתחיל עולם הבא ולמאן דאמר אלפים העולם חרב הרי בסוף עשירי מתחיל עולם הבא לכך י' בתחלת שם הנכבד וי' בסוף כינוין כגון אדני לכך באות עשירי נברא העולם הבא על כן יודו צדיקים לשמך וכן ביום הכפורים מתוודי' ומודים לא נכתב יום בפנחס ביו''כ לכך בכל חרוז ביוצר יו''כ אז ביו''כ יש אור ונעלם בחרוז פ' פתח לנו שער על כן יש בחרז לפני חרז פ' יש ב' פעמים אור להשלים חרז פ' ולמה העלים בפ' אור לפי שיש פ' אותיות מן בראשית עד על פני המים ואחר כך ויאמר אלהים יהי אור. לכך בתמניא אפי פסוק אחד שמתחיל בפ' פלאות עדותיך ואחר כך פתח דבריך יאיר לפי שקדמה החשך היא הלילה אחת קודם האורה יהי אור ומהלך לילה או יום י' פרסאות וכל פרס' ד' מילין הרי מהלך יום מ' מיל והמיל ב' אלף אמה הרי פ' אלף אמה הרי מדת מהלך יום פ' אלף אמה היתה הלילה חשך. ואח''כ נבראת האורה באמירה ראשון מפתח פומך הוה לו נהורא לכך נעלם אור בחרז פ' למה כי בספר יצירה נברא עם פ' נוגה בעולם ורביעי בשבת כתוב בו יהי מאורות ולמה נברא עם פ' אורה לפי שלא נתלו המאורות לראות עד תחלת יום ד' הרי יום ראשון ושני ושלישי וליל ד' הם פ''ד שעות ובהאיר השחר יום ד' נראית הרי פ''ה שעות זהו פתח דבריך יאיר מבין פתאים ב' באות פתחה פי פתחתי פי פערתי פי' פתחה בחכמה ותורת חסד על לשונה בפר' בראשית ביום אגה''ו תמצא פ' אבל ביום ב''ד לא נמצא לפי שביום ב' נברא חלוקת המים ובמים לקו דור המבול הנטבע בחנק ונברא בו גיהנם שפיה צר וביום ד' יהי מארת והיו מתענים שלא תפול אסכרה בתינוקות וכתיב יסכר פי דוברי שקר לכך אין מתחילין ואין מסיימין ביום ב''ד שאין כתיב בהם פ' והפ' פיה פתחה בחכמה ואין פסוק מתחיל בפ' ומסיים בפ' כי אם זה פתח פיך לאלם אל דין כל בני חלוף לפתוח פה להליץ כגון זה פתח פיך לאלם ויליצו למעלה עליך טוב. ומה שאין כתוב פ' בבראשית בפר' ויכולו ובפנחס בחול ובכל המועדים יש בהם פ' חוץ משבת לפי שכתוב ודבר דבר דיבור הפה אסור שבת לה' אלהיך שבות ליי יכול משירות ותשבחות לכך התחיל דוד מזמור שיר ליום השבת טוב להודות ליי ולזמר יכול מן התורה לכך התחיל משה פרשת שבת ויקהל שדורשין לקהילות בשבת לכך ניתנה תורה בשבת שכולו לה' בשירות ותורה לכך נברא עם ב' שבתי בעולם ושבת בשנה ופה בנפש הרי השבת נברא באות ב' וגם פה באדם לומר פיו נברא לב' דברים בשבת לעונג ולהגות בו תורה ותשבחות וב' לובן פ' עשוי הרי בפ' יש ב' כי כתיב ימלא פי תהלתיך הרי לתהלות ולתורה לא ימושו מפיך לכך אמר דוד מה אהבתי תורתך כל היום היא שיחתי וכתיב כל היום תהלתך לכך בשער הנולד של ב' עולה אלף ותת כי אלף ותת מלאכים לקבל י''ח ברכות לכך אלף ותתי''ח ה' בכל החומש אבל מה שיש ה' עם פ' וכן הברה אחרת רק לאלו ב' אותיות הי פי אבל לכולם יותר בית ויו ויש לפ' ה' חליות לומר בפה מקומות אהחע בומף גיכק דטלנת זסשרץ וה' חומשים ותורה אחת ופה אחד שהרי ב' אזני' וב' עיני' ב' נחירים אבל פה אחד ואעפ''כ תורה שבכתב תורה שבע''פ וכן בפה ב' עניינים פיה פתחה בחכמה ותורת חסד על לשונה ללמד לאחרים חכמות בחוץ תרונה ויש דברים דבש וחלב תחת לשונך מעשה מרכבה וספר יצירה יהיו ''לך ''לבדך ואין לזרים אתך התחלתו סוד רזי לי רזי לי לפי שכתוב כל היום היא שיחתי כל היום תהלתך.
כ''ד פהין במעשה בראשית כי כ''ד כנגד כ''ד ספרים. ול''ה פסוקים מן בראשית עד ביום עשות ה' ובהן כ''ד פהין. וכן בתורה ל''ה פסוקים שכתוב בהן תמיד ובאותם פסוקים כ''ד פהין כל ההוגה תמיד כ''ד שעות ביום בזכותו עומד. וכן י''ב פהין בקרית שמע וקורין בבקר ובערב הרי כ''ד פהין ובאחרי מות ובאמור אל הכהנים כ''ד כפרות. ובלידת השבטים מן ויפתח את רחמה דלאה עד שנולד יוסף כ''ג פהין ובבנימין אחד בצאת נפשה כי מתה הרי כ''ד פהין ובויגש אליו יהודה בענין שבעים נפש כ''ד פהין וכ''ד רננות תיקן שלמה וכתיב תורת ה' בפיך וכתיב בפיך ובלבבך לעשותו יהיו לרצון אמרי פי והגיון והגית בו יומם ולילה כ''ד שעות. ג''פ כתיב יוה''כ לכפר עונותם וחטאתם ופשעיהם ולכפר קשי העם הזה אל רשעו ואל חטאתו. ג''פ אש בענין יוה''כ לכך קדר לתוכה ג' קבין גחלים כנגד ג' מינין של קטורת. ח' נפש בענין יום הכפורים. וח' הזאות לפני הכפורת מכל דם וכל על הפרוכת מן השעיר ז' למטה וא' למעלה כנגד ז' הללו כמלאכים הללו את ה' מן השמים וא' הללו את ה' מן הארץ לפי שיהיו אחד מן המלאכים לכך רום מעלה א' ומטה ז' כי אין בארץ כי אם הללו ח'. דבר אח' ח' הזאות אם עברו על התורה שהיא ח' בתמניא אפי אמרתך דברך חקיך מצותיך משפטיך עדותיך פקודיך תורתך. והלל דרש את התורה בח' ענינים. ח' הזאות לכפר ח' גופי עבירות. א' ברגלים ממהרות לרוץ לרעה. ב' בערוה. ג' בידים. ד' בפה. ה' בלשון. ו' בעינים. ז' באזנים הרי ז' למטה וא' למעלה בלב וכך חוטי ציצית וזכרתם את כל מצות ה' רום מעלה א' ומטה ז' מדם הפר וח' מדם השעיר בין הבדים הרי י''ו וכן י''ו קרבנות וכו' ולהגן מחרב הקב''ה שיש לה י''ו פנים חרב נוקמת נקם ברית וכן י''ו חיים בתמניא אפי זכרנו לחיים ויעלה זכרוננו לטובה בהזיית א' למעלה וז' למטה ז' רקיעים וא' רקיע על החיה. ו' ענויין דיום הכפורים באחרי מות כתיב ובאמור אל הכהנים ובפנחס להגן מן ו' הרעשים משחיתים ולכפר על ו' סדרים לכפר ו' דברים שכתובים ניאוף זימה טומאה תבל תועבה שכיבה ואם תחשוב גילוי והעראה הרי ח' לכך ח' הזאות לכפר. ואם תחשוב קריב' ורביעה הרי י' לכפר ובשביל זה מזכיר י' פעמים השם ביום הכפורים על שם יי יכפר בעד לכך י' קדושין בו ביום ה' פעמים כתי' לכפר וה' פעמים כפורים הם ג' יום כפורים וב' חטאות הכפורים ה' פעמים כתב שאר לכך ה' טבילות בו ביום ה' עבודות וה' תפלות בלילה ויום הכפורים. בשחר לובש בגדים של י''ח מנים לכפר י''ח פורעניות הכתובים בישעיה עד ירהבו הנער בזקן וסימן והניחם שם והניחם אותיות וי''ח מנה בערב לובש בי''ב מנים לכפר י''ב ארורים בוהיה כי תבא לי''ב שבטים י''ו הזאות מדם הפר ומדם השעיר בין הבדים וי''ו על הפרכ' הרי ל''ב וז' על טהרו של מזבח וד' על קרניו הם י''א ושירי הדם היה שופך על יסוד המזבח הרי י''ב ול''ב הרי דם. כי הדם הוא הנפש יכפר כי מתאוות דם הכבד חוטא ולמאן דאמר אין מערבין חשוב ל''ב הזאות חשוב ז' על טהרו וד' על קרנות מדם השעיר וד' מדם הפר הרי מ''ז כי מ''ז גידים בכבד שמוציאין דם כשמזה מ''ד אתן לו חיים ואם תחשוב שירי הדם הרי מ''ח לכפר אם עבר על מ''ח כריתות שנכרתו על כל מצוה כדאיתא במסכת סוטה וסימניך הנה דם ברית. וכנגד י' פעמים שקורין השם ביום הכיפורים תיקנו ימי תשובה מתקיעת שופר בראש השנה להזהר לשוב אם יתקע שופר בעיר ועם לא יחרדו זהו כשופר הרם קולך להזהיר והגד לעמי פשעם לכך כתוב שם י' דברים קרוא בגרון א' והגד לעמי ב' ולבית יעקב ג' ידרשון ד' יחפצון ה' צדקה עשה ו' ומשפט ז' ישאלוני ח' משפטי ט' יחפצון או עד למה צמנו י' וצמנו בכיפור. ותוקעין בשופר לערבב שטן לגרשו לכך בסופי תיבות שט''ן. ויגרשו מימיו רפ''ש וטיט אין שלום וסמיך ליה כשופר הרם קולך. וי' כאן למה צמנו א' ענינו ביום צומכם תצומו לא תצומו צום אבחרהו יום ענות צום ויום רצון הלא זה צום רמז ט' עינויין וא' רצון כנגד ט' ימים ורצון כנגד השבת הל''א ז''ה צום אבחר''הו בגימטריא יום הכפורים. וכשתסיר ב' ימים של ראש השנה וא' יום השבת וא' של עיה''כ שאוכלים נשארו ו' ימים שצמים בהם כנגד ואותי יום יום ידרשון ב' הן ביום ג' ביום ד' יום ה' ויום רצון הרי ו' ימים וכן ו' צמנו צומכם תצומו צום צומכם הרי ו' ואין לחשב לא תצומו שהוא כנגד ערב יום הכפורים ודרשו לקדוש ה' מכובד זה יום הכפורים קטרת לפני ולפנים ביום הכפורים שהעושה בו תשובה קציעות כל בגדותיך יהיה נפשו בצרור החיים עם ה' לעולם הבא שאין בו לא אכילה ולא שתייה כי אם הנפש נהנית כקטורת ביום הכפורים.
ה' תפילות ביום הכפורים וכן ה' נפש באחרי מות בעניין יום הכפורים כנגד ה' ענויין שכתוב בפרק יום הכפורים ואמרי' בריש פ' בתרא דיומא יום הכפורים אסור באכילה ובשתייה ובנעילת הסנדל וברחיצה ובסיכה ובתשמיש המטה חמשה כנגד מי אמר רב חסדא כנגד ה' ענויין הכתובי' בפרשה אבל שתייה בכלל אכילה ירושלמי הני ו' ענויין כנגד ו' הכתובים והא ליתא אלא ה'. אמר רבי תנחומא אחד במוסף דאך בעשור. [הרוקח סימן רט''ז].
------
מתני' תפלת הערב אין לה קבע [ברכות כ''ז, ע''ב] מאי אין לה קבע אי לימא דאי בעי מצלי ואזיל כולא ליליא ליתני תפלת הערב כל הלילה אלא מאי אין לה קבע אינה קבע כמאן דאמר תפלת ערבית רשות אמר רב יהודה אמר שמואל תפלת ערבית ר''ג אומר חובה ר' יהושע אומר רשות הלכה כדברי האומר חובה ורב אמר הלכה כדברי האומר רשות פר''ח הלכה כדברי האומר רשות משום דרב ושמואל הלכה כרב באיסורי והא דאמר בפ''ק [ד', ע''ב] בברייתא אי בעית אימא לאפוקי ממאן דאמר תפלת ערבית רשות קמ''ל דחובה ההיא ברייתא סוברת בתפלת ערבית כרבן גמליאל ולית הילכתא כוותי'. וקשה דאמר לעיל [כ''ו, ע''א] טעה ולא התפלל ערבית מתפלל שחרית שתים ואמאי הלא פסקנו דתפלת ערבית רשות וה''נ דאמר שלהי פרקין [ל', ע''ב] טעה ולא הזכיר ר''ח בלילה אין מחזירין אותו לפי שאין ב''ד מקדשין את החודש בלילה משמע הא מקדשין מחזירין ואמאי הלא רשות הוא ופי' רבינו יצחק בר שמואל זצ''ל אע''ג דרשות הוא אין לבטלה בחנם אם לא מפני טרחא כדאי' פ''ק דשבת [ט', ע''ב] אמר זעירא הני חברין בבלאי למ''ד ת''ע רשות כיון דשרא לי' המייני' לא מטרחינן לי' משמע דאי לא טרחא אפי' למ''ד רשות בעי לצלויי וה''נ אמר בירוש' [הלכה א'] עלה על מטתו אין מטריחין אותו לירד הא לא עלה מבעי' לי' לצלויי כדתנא לעיל שנתקנה כנגד אברים ופדרים שמצותן כל הלילה וכמו שאימורים לא מעכבי ה''נ איהי לא מעכב וקשה דאמר ס''פ בתרא דיומא [פ''ז, ע''ב] אמר רב תפלת נעילה פוטרת של ערבית כו' עד והאמר רב תפלת ערבית רשות פי' ומה צריכה פטור. לדברי האומר חובה קאמר. ואמאי הלא פרשנו שאין לבטלה בחנם וי''ל דהואיל דרשות אין להתפללה במוצאי יוה''כ מפני שצריך למהר צרכי סעודה כדאמר במדרש דבת קול יוצא' ואומרת לך אכול בשמחה לחמך. ובה''ג פי' אע''ג דרשות היא כיון דנהוג בה שווי' כחובה עלי' ואתי שפיר סוף פרקי' הא דאצטריך טעמא דאין מקדשין את החודש בלילה וקשה דא''כ היכא דשרא המייני' אמאי לא מטרחי' לי' הואיל וחובה היא ותו אמאי הוצרך ביומא לתרוצי לדברי האומר חובה קאמר אפילו לדברי האומר רשות אתיא שפיר דהא שויה עליה חובה אלא ודאי דאף על גב דרשות היא אין לבטלה בחנם. ונראה בעיני להביא ראי' שאין לבטלה בחנם דתנן [תענית ב', ע''א] מאימתי מזכירין גבורות גשמים ר' אליעזר אומר מיו''ט ראשון של חג ר' יהושע אומר מיו''ט האחרון של חג דהיינו יום שמיני עצרת דאי ביום שביעי בשחרית הא אמר ר' יהושע בגמ' דאינו אלא סי' קללה ותימה הא אמר ר' יהושע תפלת ערבית רשות והאיך יזכיר בה אלא ש''מ דאע''ג דסבר ר' יהושע דרשות היא מודה הוא שאין לבטלה בחנם ואין זה דומה למאי דפרישנא לעיל דהעושה בדבר שאינו מצוה נקרא הדיוט דתפלה רחמי הוא. [או''ז הלכ' תפלה סימן פ''ז].
------
תפילת נעילה פוטרת שלערבית, לפי שתפלת נעילה יכול להתפלל א[ו]תה בלילה שהוא זמן תפלת ערבית, וקורין קרית [שמע] בלילה ואינן צריכין להתפלל תפלת ערבית אחר שהתפללו נעילה. וכבר נהגו להתפלל תפלת ערבית אחר שקורין קרית שמע, כדי לסמוך גאולה לתפלה. [פסקי ריא''ז].
------

כל חייבי טבילות טובלין כדרכן בין בתשעה באב בין ביום הכפורים. והרואה קרי ביום הכפורים יורד וטובל ומבערב ישפשף דמצוה לשפשף. פי' יורד וטובל לאלתר שעדיין שכבת זרע לחה היא ואיפשר לו בלא שפשוף אבל אם אינו טובל לאלתר כגון שראה מבערב מתחלת הלילה יורד וטובל ומשפשף בשרו. פירש (יחוך) [יחוף] את בשרו שלא ישאר שכבת זרעו על בשרו כלום. ואית דמפרש אם טבל ביום הכפורים אינו צריך לשפשף לא שנא שאר יומי ולא שנא יום הכפורים מותר. הרואה קרי ביוה''כ עונותיו סדורין להמחל וידאג כל השנה כולה ואם נצל ועלתה לו שנה מובטח לו שהוא בן עולם הבא מ''ט שכל העולם כולו (רעה) [רעב] והוא שבע. אמרי במערבא מפיש חיי סגי ומסגי. 
[רי''ץ גיאת הלכ' יו''כ].
------
תנאי היא, אי פטרה נעילה את של ערבית אי לא. הכי גרסי' בתוספתא [פ''ד ה''ז] כל חייבי טבילות טובלין כדרכן ביום הכיפו' נדה ויולדת טובלות כדרכן בלילי יום הכיפור'. בעל קרי, שאסור בדברי תורה כדקיימ' לן עזרא תיקן טבילה לבעלי קריין. טובל והולך עד המנחה, אם אירע קרי קודם לכן טובל כדי שיוכל להתפלל תפילת המנחה, אבל ראה קרי מן המנחה ולמעלה אין מותר לטבול אלא ימתין עד שתחשך ויטבול דסבירא להו לרבנ' דתפילת נעילה בלילה ולדידהו פוטרת את של ערבית כרב, והא דקתני אינה פוטרת ר' יוסי היא דאמ' כל היום הוא מותר לטבול ואפי' ראה קרי לאחר תפילת המנחה טבל ביום כדי להתפלל תפילת נעילה קסבר תפילת נעילה אין זמנה בלילה ולדידיה אינה פוטרת את של ערבית. ה''ג בתוספת' [שם] ורמינהי הזב והזבה והמצורע והמצורעת ובועל נידה וטמא מת טובלין כדרכן ביום הכיפו', נידה ויולדת טובלות כדרכן בלילי יום הכיפו' בעל קרי הולך וטובל כל היום כולו ר' יוסי א' מן המנחה ולמעלה אין יכול לטבול, קשיא דר' יוסי אדר' יוסי דרבנן אדרבנן. לא קשיא, הא דאמ' ר' יוסי הכא מן המנחה ולמעלה אין יכול לטבול. בדצלי תפילת נעילה, ביום קודם שראה קרי, והא דאמ' לעיל כל היום בדלא צלי תפילת נעילה כשראה הקרי. אי דצלי מאי טעמ' דרבנן, דמתניתא בתריתא דאמ' כל היום. קסברי טבילה בזמנה מצוה, וזמנה ביום הוא דכת' והיה לפנות ערב ורחץ, הילכך דחייא רחיצה דיום הכיפו' ולא היינו הך רבנן דלעיל, ותרתי פלוגתא נינהו, במתניתא קמייתא פליגי בזמן תפילת נעילה דלרבנן בלילה ולר' יוסי ביום, ורבנן דהתם סבירא להו טבילה בזמנה לאו מצוה דתדחי יום הכיפו' ובמתניתא בתרייתא פליגי בטבילה בזמנה מצוה. לא ירחץ, שלא ימחוק השם. כורך עליו גמי, להגין עליו משטף המים. וקיימ' לן, במסכת שבת דבטבילה בזמנה מצוה פליגי, דלרבנן טבילה בזמנה לאו מצוה ואם אין לו גמי ימתין עד למחר ויבקשנו. ההיא, דאמ' לעיל ר' יוסי א' מן המנחה ולמעלה לא יטבול עד שתחשך דטבילה בזמנה לאו מצוה ר' יוסי ביר' יהו' דאמ'. דייה לטבילה שתהא באחרונה, ברייתא היא דמייתינן לה במסכת נידה בפרק המפלת, האשה שיצאת מליאה ובאה ריקנית והביאה לפנינו שלשה שבועים טהורים ועשרה שבועים אחד טמא ואחד טהור משמשת אור לשלשים וחמשה ומטבילין אותה תשעים וחמש טבילות דברי בית שמי ובית הלל א' שלשים וחמש וכולהי מפרש' להו התם וטע' מש' טבילה בזמנה מצוה ור' יוסי ביר' יהו' א' דייה לטבילה שתהא באחרונה דטבילה בזמנה לא מצוה ור' יוסי דגמי הוא ר' יוסי ביר' חלפתא. ולערב ישפשף, משו' חציצה. לערב סל' דע', מכי טביל וסליק מאי אהני ליה שיפשוף חציצה דהואי הואי. אימא מבערב, דאיתמל ישפשף כל אדם עצמו בחמין שאם יראה קרי למחר יוכל לטבול בלא חציצה. הרואה קרי ביום הכיפורים, ולא במתכוין. עוונותיו מחולין, סימן טוב הוא זה יראה זרע מאריך ימים. ידאג כל השנה כולה, שמא לא קיבלו תעניתו והשביעו במה שבידם להשביעו כעבד המוזג כוס לרבו ושופך לו קיתון על פניו. ואם עלתה לו שנה, שלא מת מובטח לו שמעשים טובים יש בידו שהגינו עליו ובן עולם הבא הוא. תדע שהרי כל העולם כולו רעב, מתשמיש והוא שבע ולא נתענה בזאת ושלא מדעתו השביעוהו ואעפ''כ עלתה שנה, יש לדעת שצדיק גמור הוא. מפיש חיי, זה שראה קרי ביום הכיפור'. סגי ומסגי, בבנים ובבני בנים שכן הסימן יראה זרע יאריך ימים. [פירוש רבינו אליקים].
------
תנא כל חייבי טבילות טובלין כדרכן בין בט' באב בין ביום הכפורים, לא ישן אדם על גבי טינא המטפחת ביום הכפורים, אבל על טינא שאינה מטפחת מותר. ואילו תלמידא דקא בעי קבולי אנפיה רביה, או אנפיה גברא רבא, או אנפיה אבוה, ואיכא מיא באורחא, שרי ליה למיעבר במיא עד צוואריה, דתניא הרי שהיה מהלך להקביל פני אביו, או להקביל פני רבו, או פני מי שגדול ממנו, עובר במים עד צווארו ואינו חושש, ובלבד שלא יוציא ידו מתחת חלוקו, ודווקא עד צווארו, אבל מעבר [לשוט אסור], וכן בסיכה לא מיבעיא כל גופו [דאסור אלא אפילו אצבע קטנה אסור] לסוך, ואי אית ליה צערא שרי לי' למישף, דתניא [ע''ז ע''ב] אסור לסוך מקצת גופו [ככל גופו], ואם היה חולה או שיש לו חטטין בראשו מותר. [סידור רש''י סימן קפ''ט].
------
וכל חייבי טבילות טובלין כדרכן בין בתשעה באב בין ביום הכיפורים. [ראבי''ה סימן תקל''א].
------
כת' רבי' יעקב מ''כ, דאע''ג דתנן [ביצה י''ז ע''ב] [ב''ה אומ' מטבילין את הכל מלפני השבת ואדם בשבת וביום טוב, ותנן נמי] [שם י''ח ע''ב] כל חייבי טבילות טובלין בין בט' באב בין ביום הכפורי' היינו למאן דאמ' טבילה בזמנה מצוה, והואיל והוא מצוה הותרה בשבת וביום הכפורי' ובט' באב, אלא למ''ד אינה מצווה אסור, דאפשר מיומא אחרינא, תדע דתנייא [יומא פ''ח ע''א] כל חייבי טבילות טובלין דאינן טבילתן ביום, נידה ויולדת טבילתן בלילה, בעל קרי טובל והולך עד המנחה, ר' יוסי אומ' כל היום כולו טובל מן המנחה ולמעלה אינו יכול לטבול, והרי ר' יוסי אית ליה טבילה בזמנה אינה מצוה והואיל וכן וגם אין צריך תפילה משהי ליה עד למחר, ומאי דאמ' עד המנחה טובל, הני מילי לבעל קרי משום צורך תפי', אבל אדם שאינו בעל קרי אע''פ שכוונתו למצווה לצורך התפילה שאינה מצווה היום יתר מלמחר אסור לטבול, ועוד דקיימ' לן כר' יהודה בן בתירא [ברכות כ''ב ע''א], ועוד דאנן קיימ' לן דטבילה בזמנה אינה מצווה, והרי מעשים בכל יום דלנידות שלנו סגי בחדא טבילה. ויש אומ' דלתפילה יכול לטבול ביום הכפורי' דלא פטרנו ר' יהודה אלא לדברי תורה, דכתי' הלא כה דברי נאם יי', אבל לתפי' לא, כדתנן היה עומד בתפילה ונזכר שהוא בעל קרי, וכן פר''ח ז''ל דר' יהודה לא קאמ' אלא לתורה אבל לא לתפילה, ונראין דבריו, ועושין כן אנשי ארץ ישראל, וכן מנהג פרובינצ' לטבול ערב הכפור וכן עיקר. [וכן כתב רבנו האלפאסי בשם רבנו האיי ז''ל בהלכות ברכות וכן ראיתי ברוב מקומות ספרד שכל בעלי קריין אינן מתפללין עד שירחצו בט' קבין. ולפי שהדבר ישר ונכון בעיני כתבתי חזיון אחד אשר חזה אחד מחכמי מריורש על זה ששאל לבעלי החלום על טבילת בעלי קריין אם יש לסמוך על הירוש' ולומ' כי תקנת עזרא לא נתקבלה בכל המקומות ובמקום שנהגו נהגו, ובמקום שנהגו שלא לטבול או לרחוץ מותר, או אם הלכה כדברי הגאונים המחמירין ומצריכין טבילה או ט' קבין לתפלה. והשיבו לו, ועבדתם את יי' אלקיכם הוי אומ' זו תפלה, ואיפשר טמא ומקריב קרבן בתמיהה, ואם תאמר שאר טמאות, אינה דומה טומא' מאונס לטומאה מדעת, אינה דומה טומאה הבאה ממקום אחר לטומאה היוצאה מגופו, ועזרא כשתקן ברוח הקדש ראה ותקן, ועוד דזה גרם ארך הגלות וחזר בו הירוש' ואמ' קודם תקנת עזרא נשנית משנה זו, ודבר זה גרם ארך הגלות כי אם היתה תפלת ישראל כתקנה נתקבלה זה ימים רבים אך סכלות הגלות ותלמוד תורה ומעשים טובים הם העומדים לישראל, ועוד השיבו לו, שמעתי מאחרי הפרגוד ליטהר כל ישראל יחד אי איפשר אך אם יטהרו שלוחי צבור בכל מקום ימהרו ביאת הגואל ובכל מקום מקטר מגש לשמי, אבא אליך וברכתיך, ע''כ, ולפי שישרו הדברים בעיני מאד כתבתים ללכת בדרכי טובים וארחות צדיקים לשמור]. [המנהיג הלכ' צום כפור].
------
טבילה בזמנה מצוה, ואין לשהות דהא קיי''ל במס' תענית ובשילהי מס' יומא (דף פ''ח) כל חייבי טבילות טובלין כדרכן בין בתשעה באב בין ביום הכפורים, ואשכחן בבני עלי מתוך ששהו קניהן כאילו שכבום כדאתמר בפרק במה בהמה. במדרש אמר הקדוש ברוך הוא למשה כמה נפשות איבדת שהוספת לילה אחת. אבל מיהו קיי''ל טבילה בזמנה לאו מצוה ואם המתינה עד ליל ח' או עד ליל ט' לא הפסידה, רק שלא תטבול ביום ז' דאמרינן בפרק הקורא את המגילה איתקש טבילה להזאה וחטאו ורחץ וטהר ותניא והזה הטהור על הטמא ביום השלישי וביום השביעי ומרבה שמיני ותשיעי רק שלא יקדים. [הרוקח סימן שי''ז].
------
תנאי היא דתניא כל חייבי טבילות. כתב המורה ה''ג בתוספתא כל חייבי טבילות טובלין כדרכן ביוה''כ נדה ויולדת טובלות בלילי יוה''כ בעל קרי טובל והולך עד המנחה ר' יוסי אומר כל היום כולו וקשיא לי דהא מוקמי לה בלא צלי ואפ''ה קאמר ת''ק עד המנחה משום דקסבר אין תפלת נעילה אלא בלילה ומשמע דס''ל לת''ק דטבילה בזמנה לאו מצוה דאי מצוה יטבול כל היום וכיון דס''ל דלאו מצוה למה מתיר לכל חייבי טבילות ביוה''כ והא כל הטמאין מותרין בתפלה וק''ש חוץ מבעל קרי כדתנן בפ' מי שמתו זב שראה קרי והמשמשת שראתה נדה צריכין טבילה כו' טעמא משום דראה קרי הא לא''ה לא שכל הטמאין מותרין בתפלה וק''ש. ונ''ל דל''ג הכא כל חייבי טבילות ונדה ויולדת כלל, אלא פלוגתא דבעל קרי בלחוד, דת''ק סבר טובל והולך עד המנחה שהוא צריך להתפלל, אבל טפי לא, ור' יוסי סבר כל היום כולו משום נעילה ופליגי בתפלת נעילה ובמתניתא בתרייתא ורמינהו ודאי גרסי' יוה''כ, הזב והזבה המצורע והמצורעת ובועל נדה וטמא מת טובלין כדרכן ביוה''כ נדה ויולדת טובלות כדרכן בלילי יוה''כ בעל קרי טובל והולך כל היום כולו ר' יוסי אומר מן המנחה ולמעלה א''צ לטבול, ות''ק סבר טבילה בזמנה מצוה ור' יוסי סבר לאו מצוה ומוקמינן לה דר' יוסי בר' יהודא הוא דסבר לאו מצוה הכא ודאי גרסי' ביוה''כ והכי איתא בתוספתא, אבל מתניתא קמייתא ליתא בתוספתא ומשום דגרסי' הכי במתניתא תנינא אישתבוש וכתבו נמי הכי במתניתא קמייתא. [תוס' רי''ד].
------
תניא, הזב והזבה המצור' והמצורעת ובועל נידה וטמא מת טובלין כדרכן ביום הכיפורים, נידה ויולדת טובלות כדרכן בלילי יום הכיפורים ובעל קרי טובל והולך כל היום כולו. פי' משום דאמרי' טבילה בזמנה מצוה. תנא דבי ר' ישמעאל, הרואה קרי ביום הכיפורים עוונותיו מחולין לו, והתניא עוונותיו סדורין לו, מאי סדורין סדורין להימחל. תני תנא קמיה דרב נחמן הרוא' קרי ביום הכיפורים ידאג כל השנה כולה, ואם עלתה לו שנה מובטח לו שהוא בן העולם הבא. אמ' רב נחמן בר יצחק כל העולם כולו רעב והוא שבע, כי אתא רב דימי אמ' אמרי במערבא מפיש חיי סגי ומסגי. פי' כדכת' יראה זרע יאריך ימים. [פסקי הרי''ד].
------
בסוף מסכת יומא (פ''ח א' ורש''י ד''ה תנאי) נחלקו חכמים אומרים זמן תפלת נעילה גם בלילה ולכך אוסרים לבעל (ה)קרי לטבול מן המנחה ולמעלה ביום הכיפורים ורבי יוסי מתיר שסובר שמצותה ביום הילכך יטבול ויתפלל, ומסקנא כתב מורי שראוי להתפלל תפילת נעילה ביום ואם התפלל בלילה יצא (תו''י שם). [סמ''ג עשין סימן י''ט].
------
ברחיצה כיצד (מו''ק ט''ו ב') אבל אסור ברחיצה דכתיב וישלח יואב תקועה ויקח משם אשה חכמה ויאמר לה התאבלי נא ולבשי נא בגדי אבל ואל תסוכי שמן וגו' ורחיצה בכלל סיכה, פירוש לפי שלא מצינו אסור בסיכה ומותר ברחיצה.
בפ''ק דתענית (י''ג א') אמר רפרם אמר רב חסדא כל שהוא משום אבל כגון תשעה באב והוא הדין לאבל אסור בין בחמין בין בצונן. ואמר רב חסדא אבל אסור להושיט אצבעו בחמין. ומסקנא והלכתא אבל אסור בין בחמין בין בצונן, ופניו ידיו ורגליו בחמין אסור בצונן מותר, ולסוך אפילו כל שהוא אסור ואם להעביר את הזוהמא מותר, ואין צ''ל במי שהיו חטטין על ראשו דסך כדרכו ואינו חושש, וכן אם היה מלוכלך בטיט ובצואה רוחץ כדרכו ואינו חושש. ומי שתכפוהו אביליו רוחץ כל גופו בצונן דא''ר אבא הכהן משום ר' יוסי הכהן מעשה ומתו בניו של ר' יוסי הגלילי ורחץ בצונן כל שבעה ואוקימנא כשתכפוהו אבליו, דתניא תכפוהו אבליו בזה אחר זה הכביד שערו מיקל בתער ומכבס כסותו במים, ואמר רב חסדא בתער אבל לא במספרים, במים אבל לא בנתר ולא בחול, גבי רחיצה נמי כיון שתכפוהו אבליו רוחץ בצונן אבל לא בחמין.
בפרק היה קורא (ט''ז ב') רחץ ר''ג בלילה הראשון שמתה אשתו אמרו לו תלמידיו לא למדתנו רבינו שאבל אסור לרחוץ אמר להם איני כשאר כל אדם איסטניס אני מ''ט אנינות דאורייתא ביום הוא דכתיב ואחריתה כיום מר ורבנן הוא דגזרו בלילה ובאיסטניס לא גזרו ביה רבנן. כתב רבינו האיי גאון ז''ל ואין מותר לאבל לרחוץ בלילה אע''פ שאומר איסטניס אני, חדא דלא קיי''ל כר''ג דאמר אנינות לילה דרבנן, ואע''ג דכתיב שבעת ימים לילות בכלל ימים, ועוד חיישינן מן הרמאין ולא כל דאמר איסטניס אני שומעין לו, אבל ודאי אי מגליא מילתא מעיקרא דאית ביה הא מלתא ושאם אינו רוחץ בא לידי סכנה ירחץ בלילה דדמיא לשעת הדחק ולרפואה, משום דאיסטניס ודאי כחולי גדול הוא ממדה זו, ולא כל מי שנוהג בנקיות בשרו איסטניס אלא מי שבא לידי סכנה אם אינו רוחץ, ע''כ דברי הגאון ז''ל, ואנו עתידין לכתוב בדין אנינות לפנינו. אבל זו שאמר שלא כל האומר איסטניס אני שומעין לו והמתנהג בנקיות מתירין אותו ברחיצה, יפה כוון, ולא למי שבא בכך לידי סכנה ממש דוקא, דאם כן אפילו ביום ראשון נמי מותר, אלא לכל המצטער הרבה ובא לידי מיחוש בכך לפי מה שהורגל מתחלה דהא מימר קאמרינן ואם להעביר את הזוהמא מותר.
לרב יצחק בן גיאת ז''ל, ואם צריך טבילה לטהרה מותר דתניא כל חייבי טבילות טובלין כדרכן בין בתשעה באב בין ביום הכפורים, ומסתברא דדוקא טבילה בזמנה משום דקיימא לן טבילה בזמנה מצוה אבל כגון נדה שלא בזמנה אסורה בימי אבילות, והכי איתוקמא בפרק יום הכפורים (פ''ח א'), דגרסינן התם הזב והזבה והיולדת והמצורע ובועל נדה וטמא מת טבילתן בלילה, בעל קרי טובל והולך כל היום כולו ר' יוסי אומר מן המנחה ולמעלה לא יטבול, ואוקימנא בדצלי והוינן בה אי דצלי מאי טעמייהו דרבנן ופרקינן קסברי רבנן טבילה בזמנה מצוה.
וראיתי בתוספות שהם ז''ל מפרשים דאפי' טבילה שלא בזמנה נמי מותרת לדברי הכל, אלא תנא קמא חיובי מחייב לבעל קרי לטבול כל היום ורבי יוסי פטר ליה מן המנחה ולמעלה בדצלי, הא אם רצה טובל הוא בין בזמנה של טבילה בין שלא בזמנה, וכך הם גורסים ר' יוסי אומר מן המנחה ולמעלה אינו צריך לטבול, תדע דהא אידך ברייתא קמייתא קתני התם כל חייבי טבילות טבילתן ביום נדה ויולדת טבילתן בלילה בעל קרי טובל והולך עד המנחה, והא האי תנא קסבר טבילה בזמנה לאו מצוה ולפיכך מן המנחה ולמעלה לא, ואם כן חייבי טבילות ונדה ויולדת למה הן טובלין, אלא ש''מ שכל חייבי טבילות מותרין לטבול אם רצו ובעל קרי חייב לטבול עד המנחה, ומן המנחה ולמעלה אם רצה טובל.
ואין הדרך הזו מחוורת לי, שגרסת כל הספרים וכן בתוספתא מן המנחה ולמעלה לא יטבול, ועוד אי בטבילה שלא בזמנה למה לי למיתני כל חייבי טבילות טבילתן ביום נדה ויולדת טבילתן בלילה, שלא בזמנן כולן בין ביום ובין בלילה הן טובלין, אלא רישא בטבילה בזמנה, וסיפא קתני בעל קרי עד המנחה אע''ג דהוא שלא בזמנה דמסתמא לאו ברואה קרי ביום הכפורים איירי. והאי דקתני באידך ברייתא ר' יוסי אומר מן המנחה ולמעלה לא יטבול ולא פליגי רבנן נמי ארישא בזב וזבה דלא יטבלו כיון דסבירא להו טבילה בזמנה לאו מצוה, משום דאיכא זב שראה קרי ונדה שפלטה שכבת זרע וכדאיתא בדוכתא במסכת ברכות (כ''ו א') כך נראה לי,  אי נמי חדא דאית בה תרתי קמ''ל. ובספר הישר פוסק דטבילה בזמנה לאו מצוה כדתנן (יומא פ''ח א') דיה טבילה באחרונה, וליתה להך מתניתין דקתני כל חייבי טבילות טובלין כדרכן אלא הלכתא כר' יוסי, ולא כן פסקו הגאונים ז''ל.
ירושלמי בפרק היה קורא [ברכות פ''ב ה''ז], תני מקום שנהגו לרחוץ אחר המטה מרחיצין ובדרום מרחיצין. אמר ר' יוסי בר' בון מי שהוא מתיר את הרחיצה עושה אותה כאכילה ושתיה. הדא דתימר ברחיצה של תענוג אבל אסור ברחיצה שאינה של תענוג. עלו לו חטטין מותר. ונראה מכאן שהיו במקצת המקומות נוהגין הקרובים והמברין להרחיץ את האבלים קודם הבראה, לפי שעשו הרחיצה כאכילה ושתיה שצריכה להם הרבה מפני שהן צריכין להעביר מהן זוהמת מתים והשיבתא המתחוללת עליהן והיו מתירין זו הרחיצה הראשונה, ואחר כך היו נוהגין איסור ברחיצה כל שבעה. וגמרא דילן בדרבן גמליאל לית ליה האי מנהגא, ואי נמי אית ליה, דלמא רחיצה שניה רחץ בלילה לפי שלא היתה דעתו מיושבת עליו בכל יום עד שירחץ בחמין בשעת שכיבה ויסוך בשמן ערב כמנהג שלהן. הילכך אי איכא דוכתא דנהיגי בהרחצה זו אין ממחין בידן.
ואשה בימי אבלה לא תכחול ולא תפקוס ולא תתקשט, דכל הני באבילות כרחיצה דמי ואסור, דתניא (מ''ק כ' ב') וכן היא שמת חמיה או חמותה אינה רשאה להיות כוחלת ולהיות פוקסת, והתם אמרינן (תענית י''ג ב') אין הבוגרת רשאה לנוול עצמה בימי אבל אביה ואוקימנא אכיחול ופיקוס דבוגרת מותרת ונערה ואשת איש אסורה, הא ברחיצה דחמין אפי' בוגרת אסורה משום דאפשר בצונן, וכן הלכה. ואין מונעין תכשיטין מן הכלה שמת אביה כל שלשים יום. [ספר תורת האדם להרמב''ן ענין האבלות].
------
כל חייבי טבילות טובלין כדרכן ביום הכפורי' מי שראה קרי בי''ה ירד ויטבול ואין צריך לשפשף מקום הקרי שעדין הקרי לח אבל אם ראה קרי בליל יום כפור יטבול ביום כפור וישפשף מקום הקרי שעל בשרו שהרי הוא יבש כך פשוט ביומא. וי''מ שכתבו דאפילו בזמן הזה דבטלו לטבילה דבעל קרי שתקן טבילה לבעל קריין דוקא לכל השנה בטלוה אבל בי''ה שצריך טהרה לא בטלוה הילכך הרואה קרי בי''ה יטבול והרמב''ם כת' דמאחר דבטלוה לטבילותא בזמן הזה אפילו ראה קרי בי''ה לא יטבול. [רבינו ירוחם נ''ז ח''ב].
------
וכל חייבי טבילות טובלין כדרכן בין בט''ב בין ביוה''ך. [אהל מועד שער ר''ה ויוה''כ דרך ג'].
------
ומי שהוא מחוייב טבילה יטבול בין ביוה''כ בין בתשעה באב. והוא שאמרו כל חייבי טבילות טובלין כדרכן בין ביוה''כ בין בט''ב. ואמרו בירושלמי [פ''ח ה''א] ביוה''כ מרחיץ את ידיו ומקנח במפה ומעביר את המפה על פניו. ומי שנכנס לבית הכסא לעשות צרכיו רוחץ ידיו כדרכו בין שנכנס להפנות בין שנכנס למים קטנים וגם ירחוץ רגליו הואיל ואינו יכול להפנות מבלי מים קטנים, רוחץ רגליו מפני הטיפות הנוטפות בהם. [ספר מצות זמניות הלכ' יוה''כ שער שני].
------
וכל חייבי טבילו' טובלין כדרכן בין בתשעה באב בין ביום הכפורי'. מי שראה קרי בזמן הזה ביום הכפורי' אם לח הוא מקנח במפה ודיו ואם יבש הוא או נתלכלך רוחץ מקום הלכלוך בלבד ומתפלל ואסור לרחוץ כל גופו או לטבול שאין הטובל בזמן הזה טהור מפני טומאת המת ואין הרחיצה לקרי לתפלה בזמן הזה אלא מנהג ואין המנהג לבטל דבר האסור אלא לאסור את המותר ולא אמרו שהרואה קרי ביום הכפורים טובל אלא כשתקנו טבילה לבעלי קריין וכבר בארנו שבטלה תקנה זו. [ארחות חיים הלכ' יום הכפורים סימן ט''ז].
------
וכל חייבי טבילות טובלין כדרכן, בין בתשעה באב בין ביום הכפורים. מי שראה קרי בזמן הזה ביום הכפורים, אם לח הוא, מקנח במפה ודיו, ואם יבש הוא, או שנתלכלך, רוחץ המקומות המלוכלכין בלבד, ומתפלל. ואסור לו לרחוץ כל גופו או לטבול, שאין (לטובל) [הטובל] בזמן הזה (טהר') [טהור] מפני טומאה, ואין הרחיצה לקרי לתפלה בזמן הזה אלא מנהג, ואין המנהג לבטל דבר האסור, אלא לאסור המותר. ולא אמרו שהרואה קרי ביום הכפורים טובל, אלא כשתיקנו טבילה לבעלי קריין, וכבר ביארנו שבטלה תקנה זו. [כל בו הלכ' יוה''כ סימן ס''ט].
------
ולענין טבילת בעל קרי, כתב הר''ר יהודה ברצלוני שטובל כדרכו, וכן בה''ג. והרמב''ם כתב כיון דקי''ל בעל קרי א''צ טבילה לתפלה ולא לד''ת אף בשאר ימות השנה אזלינן לחומרא ולא ירחוץ, אלא ירחוץ אותו מקו' לבד. וכ''פ ר''ת. וכן פסק בעל הדברות. ושאר חייבי טבילות כתב בה''ג שטובלין כדרכן ביה''כ, ור''ת כתב דהא דתניא כל חייבי טבילות טובלין כדרכן, היינו דוקא למ''ד טבילה בזמנה מצוה, אבל אנן קיימא לן דלא הוי מצוה, הלכך ימתין עד למחר. [האגור סימן תתקל''ח].
------
ובירושלמי ברכות [פ''ג ה''ד] ובפרק [ראשון ד]תענית [ה''ו] רבי יהושע בן לוי אמר אין קרי אלא מתשמיש המטה רבי חונה אמר אפילו ראה עצמו ניאות בחלום, הוין בעין מימר ובלבד מאשה רבי יונה ורבי יוסי תרוויהון אמרין ואפילו מדברים. תמן תנינין יום הכיפורים אסור באכילה ובשתיה וברחיצה וכו' עד ובתשמיש המטה ותני עלה בעלי קריין טובלין כדרכן בצינעה ביום הכיפורים ולית הדא פליגי על דרבי יהושע בן לוי דרבי יהושע בן לוי אמר אין קרי אלא מתשמיש המטה, פתר לה כששימש [מטתו] מבעוד יום ושכח ולא טבל. והתני מעשה ברבי יוסי בן חלפתא שראו אותו טובל בצנעא ביום הכיפורים אית לך מימר על אותו גוף קדש בשוכח. [ראבי''ה סימן תקל''א].
------
כל הטמאים רוחצין ידיהם בלבד כטהורים ומתפללין, אע''פ שאפשר להם לטבול ולעלות מטומאתם אין הטבילה מעכבת. וכבר בארנו שעזרא תקן שלא יקרא בעל קרי בלבד דברי תורה עד שיטבול, ובית דין שעמדו אחרי כן התקינו אף לתפלה שלא יתפלל בעל קרי בלבד עד שיטבול, ולא מפני טומאה וטהרה נגעו בה, אלא כדי שלא יהו תלמידי חכמים מצויין אצל נשותיהן כתרנגולים, ומפני זה תקנו טבילה לבעל קרי לבדו והוציאוהו מכלל הטמאין. לפיכך היו אומרים בזמן תקנה זו שאפילו זב שראה קרי ונדה שפלטה שכבת זרע, ומשמשת שראתה נדה צריכין טבילה לק''ש וכן לתפלה מפני הקרי, אע''פ שהן טמאים. וכן הדין נותן שאין טבילה זו מפני הטהרה אלא מפני הגזרה שלא יהיו מצויין אצל נשותיהן תמיד, וכבר בטלה תקנה זו של תפלה לפי שלא פשטה בכל ישראל ולא היה כח בצבור לעמוד בה. מנהג פשוט בשנער ובספרד שאין בעל קרי מתפלל עד שהוא רוחץ כל בשרו במים משום שנאמר הכון לקראת אלהיך ישראל, בד''א בבריא או בחולה שבעל, אבל חולה שראה קרי לאנסו פטור מרחיצה ואין בזה מנהג. וכן זב שראה ונדה שפלטה שכבת זרע אין בזה מנהג. אלא מקנחין עצמן ורוחצין ידיהם ומתפללין, לר''ם. [הבתים — שערי תפילה שער שביעי].
------
והרואה קרי לא יטבול מפני התפילה, מפני שהטבילה (לתפלה) [לקרי] בזמן הזה הוא מנהג, ואין מנהג לבטל דבר האיסור. כן כתב ר''מ ב''ם ז''ל. וטבילה לאשה ביום הכפורים או בלילה, הואיל ואינה ראויה לתשמיש בליל לא תטבול. וכמו שאמרו גבי תשעה באב, כדאי בית אלהינו שיבטל בו טבילה אחת בשנה (תענית י''ג), גם ביום הכפורים דין זה. [צרור החיים הדרך החמישי סימן ד'].
------
רבינו חננאל פסק דטבילה בזמנה מצוה. ור''ת פסק דלאו מצוה היא. ובירושלמי אית' כדברי ר''ת. ורבינו שמשון היה מנהיג בתו לטבול אף בחורף בזמנה אע''פ שבעלה לא היה בעיר. וכן רבינו אליהו וכן ה''ג וכן בתשובות הגאונים. וכן ספר התרומה. וכן עמא דבר לטבול בשבת. מרדכי. [האגור סימן אלף שפ''א].
------
וזה השיב רבינו שלמה לר' שלמה מטורש. וששאלת הרוחץ במי נהר בשבת אם אסור לשפשף. לא מצינו בכל מקום שאסור לשפשף, שאין מלאכת כבוס בבעלי חיים, לא נאסרה רחיצה אלא מחמי חמין בשבת. וכשהביאו ראיה מיהא, ר' יוסף אומר יורד וטובל, ובלבד שלא ישפשף. לא כיוון חביבי את דבריו. שדברי ר' יוסף אינן בשבת ולא ביום הכפורים אלא אפי' בחול. ואצל מי שהיה שם כתוב על בשרו היא שנוייה. ואיסור השפשוף מפני מחיקת השם הוא. ואומר אני שהחליף אחי משנתו ורצה להביא ראיה מזו ששנינו הרואה קרי ביום הכפורים יורד וטובל כדרכו ולערב ישפשף. והוינן בה, ולערב ישפשף, מה דהוה הוה. ואוקימנ' אימ' ומבערב ישפשף. ולמד אחי מכאן, אלמא שפשוף ביום הכפורים אסור. וההוא שפשוף בחמין הוא, דהא משום שלא יהא עליו דבר חוצץ קא עביד ליה. ואשמועינן שהיה אדם משפשף מערב יום הכפורים שלא יהא עליו דבר חוצץ, שאם יראה [קרי למחר] יטבול ויטהר. [שו''ת לרש''י סימן צ''ז].
------
ומאי דאמרינן בפרק המצניע [צ''ב ע''א] בפיו ובמרפקו פטור, מאי טעמא לא אמרינן מחשבתו משויא ליה מקום, דהתם הוצאת כלים הוא כמו שמוציא בפיו, דאע''ג דהוא במחשבתו משויא ליה מקום, בטלה דעתו אצל כל אדם. אבל אוכלין שדרכו שלאדם להתפרנס בתוך פיו, אע''ג דאין בו ארבעה על ארבעה, מחשבתו משויא ליה מקום. ובפי הכבשן ובפי הכלב נמי פעמים שאדם נותן אוכלין בפי הכבשן ובפי הכלב. הכא נמי למאן דסחי מיא, פעמים שאדם נהנה בלחות המים שעליו בין בגופו בין בשערו. אי נמי איכא למימר אע''ג דאין דרך הוצאה בכך, מכל מקום פטור אבל אסור, וכי היכי דאסרו ברשות הרבים הם הכי נמי אסרו בכרמלית. וכתב אחי ר' בנימן נר''ו, שלא היה צריך המקשה להאריך כל כך. והא דאמר שהמים פחות מכשיעור, ונדחק להפריש שיעור מים משאר משקין, זה אי איפשר שהרוחץ כל גופו במים לא יהא טופח על בשרו כמה רביעיות. והא דאמרינן מים כדי לשוף בהן את הקילוריות מפרש בירושלמי [שבת פ''ח ה''א] אמר ר' לעזר הדא דאת אמר באילין מיא דטלא, ברם באילין דידן כדי להדיח פני מדוכה. וזה ודאי אי איפשר שלא יהא טופח על בשרו כשיעור הזה. ומה שאמר אין דרך הוצאה בכך, ודאי דאין דרך הוצאה בכך, אבל מכל מקום לא נתיר אותו לכתחילה, והוי כשאר פטורי דשבת. ורבה נמי דאמר לנגובי שפיר לכתחילה קאמר, שגם בכרמלית אין מטלטלין בו לכתחילה אלא בארבע אמות. וגאון אחר השיב הרוחצין במי נהר בשבת לא מצינו בשום מקום שאסור לשפשף, שאין מלאכת כיבוס בבעלי חיים ולא נאסרה רחיצה אלא בחמין שהוחמו בשבת. ושהביא ראיה [יומא פ''ח ע''א] ר' יוסי אומר יורד וטובל ובלבד שלא ישפשף, לא כיון חביבי דבריו, שדברי ר' יוסי אינם לא בשבת ולא ביום הכיפורים, אלא אפילו בחול, ואצל מי שהיה שם כתוב על בשרו היא שנויה. ואיסור השיפשוף משום מחיקת השם הוא. ואומר אני שהחליף אחי משנתו ורצה להביא ראיה מזו ששנינו הרואה קרי ביום הכיפורים יורד וטובל כדרכו ולערב ישפשף. והוינן בה ולערב ישפשף, מה דהוה הוה. ואוקימנה אימא ומבערב ישפשף. למד אחי מיכן אלמא שיפשוף ביום הכיפורים אסור. ההוא שיפשוף בחמין הוא, דהא משום שלא יהא עליו דבר חוצץ שאם יראה בלילה או למחר קרי יטבול ויטהר. ובעל התרומה כתב אסור לאדם ליכנס במים בשבת אם נוגעין בגדיו במים פן יסחטם, כדאמרינן פרק אילו קשרים [שבת קי''ג ע''ב] פגע באמת המים כול', והמלבן הוי אב מלאכה. אבל משום מצוה מותר כדי להקביל פני רבו, כדאמרינן פרק בתרא דיומא. מכל מקום צריך ליזהר פן יבוא לידי סחיטה וליבון. [שבלי הלקט סימן ק''י].
------
והיכא דקא חזי קרי ביום הכפורים טובל בו ביום ומברך ומנגיב נפשיה בידיה, דתנו רבנן הרואה קרי ביום הכפורים, יורד וטובל, ולערב ישפשף, לערב, מה דהוה הוה, אלא אימא אם מבערב ישפשף, קסבר מצוה לשפשף. ואיתתא דאית לה ינוקא שרי לה למימשא חדא ידא ולמיתן ריפתא לינוקא משום שיבתא, דתנא [ע''ז ע''ב] דבי מנשה [רשב''ג אומר] אשה מדיחה ידה [אחת] במים, ונותנת [פת] לבנה קטן, פי' שיבתא רוחא היא דשריא על ידא דאינשי בליליא, ומאן דנגע במיכלא בלא מימשא ידא, שריא ההוא רוחא על ההוא מיכלא ומיסתכנא, ומשום הכי שרי לה רבנן למימשא ומוספא לינוקא. [סידור רש''י סימן קפ''ח].
------
והרואה קרי ביום הכיפור[ים חייב לטבול שכך שנו חכמים תנו רבנן הרואה קרי ביום הכיפורים] יורד וטובל ומבערב ישפשף, ושוב אמר ר' אסור לרחוץ מקצת גופו ככל גופו אבל אם מלוכלך בטיט ובצואה רוחץ כדרכו ואינו חושש, קל וחומר ומה טיט וצואה שאינה אלא מיאוס רוחץ כדרכו, שכבת זרע שכתוב בו ואיש אשר תצא ממנו שכבת זרע לא כל שכן שחייב לטבול. וכן שאר ימות השנה טובל משום נקייות ומשום קידוש השם בפני גוים. [הפרדס לרש''י הלכ' יום הכיפורים].
------
והרואה קרי ביום הכפורים בזמן הזה דליכא חיוב טבילה אלא רחיצה בעלמא צריך עיונא, שיש מי שאומרים שאין צריך האידנא רחיצה הרואה קרי ביום הכפורים, ואנן לעניות דעתין חזי לן דצריך רחיצה כמו בחול, ואי משום שאסור להושיט אצבעו במים ביום הכפורים, הרי מצינו היכא דאיכא צד מצוה התירו חכמים כדגרסינן בפרק יום הכפורים [ע''ז ע''ב] ההולך להקביל פני רבו או פני אביו או פני מי שגדול ממנו בחכמה עובר במים עד צוארו ואינו חושש, וכל שכן בעל קרי שאין יכול להתפלל שצריך לרחוץ, וכל שכן ביום הכפורים שצריך טהרה יתירה. זה כתב הרב רבינו יהודה ז''ל. ואם כן הוא שמותר לרחוץ בתשעה קבין ולא חיישינן לאסור יום הכפורים הוא הדין שיוכל לטבול טבילה גמורה. [האשכול — דפוס י%ם, הלכ' בעל קרי].
------
וחזי לן דבעל קרי הטובל אין צריך חפיפה כבשאר טבילות דאין חציצה פוסלת בטבילה זו אם לא חצצה ברוב הגוף דהוי כאלו לא טבל כלל מדאיבעי' להו בפ' אמר להן חוצץ או אינו חוצץ אמר לי' כל דתקון רבנן כעין דאורייתא תקון וחציצה פוסלת טבילה זו. ומדלא איבעי' לן הכי בשום דוכתא בטבילת קרי, אלמא התם דגזרו טבילה משום סרך אסור כרת שנכנס טמא למקדש ולאכול תרומה וקדשים שפיר קמבעיא, ופשיט לי' דשייך חציצה בכל טבילה דרבנן שתקנו להכשירו להכנס למקדש ולאכול תרומה וקדשים דחכמים כעין דאורייתא תקנו, אבל טבילת קרי דליכא למימר בה חכמים כעין דאורייתא תקון, דכבר התירו לטבול בשאובין כדתנן במקואות [פ''ח מ''א], ואמרו [מקוואות פ''ג מ''ד] בעל קרי החולה שנפלו עליו ט' קבין מים טהור ואפי' משנים ושלשה כלים מצטרפין, ולאו דוקא חולה אפי' בריא כדאמר רב הונא לרבנן אפשר במרחצאות והכי נמי מסקינן [ברכות כ''ב ע''ב] דלית הלכתא כרב חמא דבעי טבילה וכיון דדי בט' קבין ובשאובין, ליכא למימר חכמים כעין דאורייתא תקון, דאינהו פסולין מדאורייתא, וכיון דאינהו לא מעכבי בטבילת קרי חציצה במעוט הגוף נמי לא מעכבא. ויש מחבורתנו דאייתו ראיה דחציצה פוסלת בטבילת קרי אפילו במעוטו מהא דתניא פרק יום הכפורים [יומא פ''ח ע''א] הרואה קרי ביום הכפורים יורד וטובל ומבערב ישפשף, ופרשו מבערב, היינו מערב יום הכפורים ישפשף גופו בחמין, שאם יראה קרי ביום הכפורים יוכל לטבול עצמו בלא חציצה. ולא נהיר האי פרושא, דמי שכיח כולי האי קרי ביום הכפורים שיכין עצמו בערב יום הכפורים לכך וישפשף, ועוד למה לא אדכר בשום דוכתא גבי טבילות ישפשף חוץ מזו. ונראה כפרוש הגאון ר' יצחק ז''ל והכי קאמר אם ראה קרי ביום הצום יורד וטובל ואין צריך לשפשף, מפני שהקרי על בשרו עדיין לח ואין צריך שפשוף כי המים מעצמן יעברוהו, ואם מבערב ראה קרי שהוא ליל יום הכפורים 
ראה קרי, כשיטבול למחר ביום ישפשף בידו המקום שנפל הקרי על בשרו, מפני שהוא כבר יבש וצריך שפשוף, דשכבת זרע על בשרו כצואה ואסור להתפלל עד שיעבירנה. ותשעה קבין שאמרנו לטהר בעל קרי לתפלה דוקא בנתינה ולא בטבילה דהא ר' זירא יתיב באגנא דמיא בי מסותא [ואמר לשמעיה זיל אייתי ט' קבין ושדי עלואי דמה מ' סאה בטבילה ולא בנתינה אף ט' קבין בנתינה ולא בטבילה]. [האשכול — רצב''א, הלכ' תפילה וק''ש].
------
והרואה קרי ביום הכפורים בזמן הזה אי מחוייב בטבילה או ברחיצה בעלמא צריך עיונא. יש מי שאומר שאין צריך האידנא רחיצה הרואה קרי ביה''כ. ואנן לעניות דעתן חזי לן דצריך רחיצה כמו בחול, ואי משום שאסור להושיט אצבעו במים ביה''כ מצינו היכא דאיכא צד מצוה התירו חכמים כדאמרינן [ע''ז ע''ב] ההולך לקבל פני רבו או פני אביו או פני מי שגדול ממנו בחכמה עובר במים עד צוארו ואינו חושש. וכל שכן בעל קרי שאינו יכול להתפלל שצריך לרחוץ בט' קבין, וכל שכן ביה''כ שצריך טהרה יתרה. כך כתב הרב ר' יהודה ז''ל. ואם כן הוא שמותר לרחוץ בט' קבין ולא חיישינן לאסור רחיצה, הוא הדין שיוכל לטבול טבילה גמורה. [האשכול — רצב''א, הלכ' תפילה וק''ש].
------
תשמיש המטה. ירושלמי (פ''ח ה''א) ברחיצה אסור בתשמיש המטה לכ''ש תפתר במקום שנהגו שלא לטבול או קודם שתקנו טבילה לבעלי קריין. (שמעתי לבעלי) [שמענו] טבילה (ו)לבעלי קריין במנהגא תליא מילתא איכא אתרא דאיכא צינתא טובא ולא נהיגו משום סכנה ובאתרא דילן לא נהיג. וגרסינן בר''ה (ט''ז:) חייב אדם לטהר עצמו ברגל. ונהגו העם לטבול עיו''כ. וברכת טבילה לא צריך. ת''ר הרואה קרי ביוה''כ יורד וטובל ומשפשף בבשרו כדי שיתנקה הקרי מבשרו. ורש''י פי' ומבערב ישפשף כל גופו שלא יהא דבר חוצץ שאם יראה קרי בלילה או מחר ירד ויטבול. והשתא, דקי''ל כר''י דאין ד''ת מקבלין טומאה אסור לטבול ולכתחלה נמי מנהגא הוא וכדפי' ולא דחינן לעינוי. תדר''י הרואה קרי ביוה''כ עונותיו סדורין למחול לו והרואה קרי ידאג כל השנה אם עלתה לו שנה מובטח לו שהוא בן עוה''ב שהרי כל העולם רעב והוא שבע כי אתו רב דימי מפיש חייא סגי ואסגי. [עשרת הדברות לבעל העיטור הלכ' יו''כ].
------
והרואה קרי ביום הכיפורים אם שפשף מבערב יורד וטובל. ומצוה לשפשף. ורבנו תם השיב שאסור לטבול ביום הכיפורים כדי להתפלל בנקיות, דהא דאמר רבי יוסי בסוף יומא דטובל כל היום כולו, היינו למאן דאמר טבילה בזמנה מצוה, אבל הכא אפשר מאתמול. תדע דהא [תנא קמא דרבי יוסי] סבר מן המנחה ולמעלה אינו יכול לטבול, הואיל ואינו צורך תפלה משהינן ליה עד למחר, ועד המנחה נמי לא שרי אלא לבעל קרי, ואנן דנהגין כל השנה בין בתפלה ובין בדברי תורה כרבי יהודה בן בתירא דידן אינו מצוה. ותו דקיימא לן דטבילה בזמנה אינה מצוה, אף על גב שבית הלל סבירא להו טבילה בזמנה מצוה בפרק המפלת [ל' ע''א], הרי מעשים בכל יום שאין הנשים טובלות לסוף שבעה מיום ראייתה, אף על פי שמן התורה אז זמנן לטבול, ושוב היה להן למנות שבעה נקיים מחומרא דרבי זירא ושוב לטבול שנית, כדמשמע בהמפלת [שם] דמספיקא טובלת למאן דאמר טבילה בזמנה מצוה, הילכך אפילו לבעל קרי נמי אסור לטבול. ואף על פי שפירוש רבנו חננאל מחלק בין תפלה לדברי תורה, כדפרישית בפרק מי שמתו, ומחמירינן, הני מילי בשאר ימות השנה, אבל ביום הכיפורים אין להקל. [ראבי''ה סימן תקל''א].
------
הרואה קרי ביום הכפורים ורצה לטבול לקירוייו יורד וטובל. ואם ראה קרי מבעוד יום מבערב שכבר יבש הקרי עליו ישפשף בידו ויטבול. [פסקי ריא''ז].
------
לערב [ס''ד], לאחר שטבל היום, ולערב הבא ישפשף, אלא מבערב, רש''פ ומבערב ישפשף, מבעוד יום יחוף את ראשו וגופו בחמין, שאם יראה קרי למחר ראוי לטבול, ידאג כל השנה, שמא ימות. ואם עלתה לו שנה, ולא מת באותה שנה, שכל העולם כולו רעב, מתשמיש, והוא שבע. מפיש חיי סגי ומסגי, יראה זרע יאריך ימים. [ריבב''ן].
------
עוד כתב. ונהגו העם לטבול בערב יום הכפורים. וברכת טבילה לא צריך. תנו רבנן הרואה קרי ביום הכפורים טובל ביום הכפורים עצמו. ואם ראה מתחילת ליל יום הכפורים, יורד וטובל ומשפשף בשרו במים כדי שישפשף הקרי מבשרו. כתב בעל עשרת הדברות ז''ל, השתא דקיימא לן כר' יהודה דאמר אין דברי תורה מקבלין טומאה, אסור לטבול ולא דחי לענוי. תנא דבי ר' ישמעאל הרואה קרי ביום הכפורים. עונותיו סדורין להמחל. והרואה קרי ביום הכפורים ידאג כל השנה כולה שמא ימות. אם עלתה לו שנה מובטח לו שהוא בן העולם הבא. שהרי כל העולם כולו רעב מאותו הענין והוא שבע. כי אתא רב דימי אמר מפיש חיי סגי ומסגי. וכל מלאכה וטלטול או הוצאה הנאסרת בשבת אסורה ביוהכ''פ. דקיימא לן עירוב והוצאה לשבת ועירוב והוצאה ליום הכפורים. ואסורין בקניבת ירק בין ביום הכפורים שחל להיות בשבת. בין ביום הכפורים שחל להיות בחול. וכן אין מפצעין באגוזים ואין מפרכין ברמונים. [תניא רבתי סימן פ'].
------
הרואה קרי ביום הכפורים יורד וטובל. פירש בהשלמה אם ירצה. ואע''ג דבעל קרי מותר בדברי תורה ובקרית שמע, מכל מקום אם רצה לטבול הרשות בידו, לפי שאין כונתו להקר אלא לנקות את עצמו. וכן נראה מהלכות הרב ז''ל. וכן כל שאר חייבי טבילות כגון נדה ויולדת. אע''ג דקיימא לן טבילה בזמנה מצוה, מסתברא דהאידנא ליכא טבילה בזמנה לנשים, דכולהו ספק זבות שוינהו רבנן, הילכך לא דחו יום הכפורים. ומיהו דוקא ליום הכפורים, אבל לענין שבת ויום טוב נהגו לטבול. וכן נראה דעת ההשלמה במסכת נדה. אך הראב''ד כתב שתימה [הוא] היאך טובלות. ומכל מקום נראה מדבריו שכך היו נוהגות אפילו בדורו. לכך אין ראוי למחות בידן. הרואה קרי ביום הכפורים עונותיו מחולין וסדורין לימחל. וכתב ה''ר יצחק אבן גיאת, דדוקא בשלא הרהר. אבל הרהר אינו סימן טוב שנאמר ונשמרת מכל דבר רע, שלא יהרהר אדם ביום ויבא לידי קרי בלילה. הרואה קרי ביום הכפורים ידאג כל השנה כולה. אם עלתה לו שנה מובטח שהוא בן העולם הבא. תדע שכל העולם כולו רעב והוא שבע. מפיש חיי סגי ומסגי. [המאורות].
------
מי שראה קרי בזה''ז ביוה''כ, אם לח הוא מקנח הוא במפה ודיו. [ואם יבש הוא] או שנתלכלך בו, רוחץ מקומות הליכלוך בלבד ומתפלל. ואסור לרחוץ כל גופו או לטבול, שאין הטובל בזמן הזה טהור מפני (הטומאה) [טומאת מת], ואין הרחיצה לקרי בזמן הזה אלא מנהג ואין מנהג לבטל דבר האסור אלא לאסור דבר המותר. ולא אמרו שרואה קרי ביום הכיפורים טובל אלא כשתיקנו טבילה לבעלי קריין, וכבר ביארנו שבטלה תקנה זו. לשון רבינו משה. ויש מן הגדולים שכתב, אם ראה קרי ביום הכיפורים יורד וטובל, ואם מבערב ישפשף. ודעתם שלא בטלה תקנה זו אלא לדברי תורה, אבל לא לתפלה. וכן נראה דעת הרי''ף שהביא הברייתא כפשוטה. ונראין דברי הר''ם. [הבתים — שערי שביתת יום הכפורים שער רביעי].
------
ת''ר הרואה קרי ביוה''כ יורד וטובל ואם מבערב שהקרי יבש על בשרו ישפשף, הרואה קרי ביום הכפורים ידאג כל השנה כולה ואם עלתה לו שנה מובטח שהוא בן עולם הבא שכל העולם רעב והוא שבע. [האגודה].
------
מבערב ישפשף — כלומר יחכך בבשרו עד שיבערהו לגמרי. [הערוך ערך שףגא]. ואם מבערב ישפשף — כלומר יוליך ויביא ידו על גופו כדי שיסור מעליו טינוף הקרי. [הערוך ערך חברגא].
------
תני דבי ר' ישמעאל הרואה קרי ביוה''כ עונותיו מחולין. ודוקא שלא הרהר כדתניא [ע''ז כ' ע''ב] ונשמרת מכל דבר רע שלא יהרהר ביום כדי שלא יבא לידי טומאה בלילה, מכלל שאם הרהר רע הוא ואינו סימן יפה אלא אם כן ראה שלא בהרהור, פי' רבינו אפרים. — והתניא סדורין לו מאי סדורין סדורין למחול. תני תנא קמיה דרב נחמן בר יצחק הרואה קרי ביוה''כ ידאג כל השנה כולה, ואם עלתה לו שנה מובטח לו שהוא בן עולם הבא. אמר רב נחמן בר יצחק [תדע] שכל העולם כולו רעב והוא שבע, כי אתי רב דימי אמר מפיש חיי סגי ומסגי. [האשכול — דפוס י%ם, הלכ' יוה''כ].
------
תנו רבנן הרואה קרי ביום הכיפורים עונותיו סדורין לו למחול. וידאג כל השנה כולה ואם עלתה לו שנה מובטח לו שהוא בן עולם הבא. כי אתי רב דימי אמר אמרי במערבא מפיש חיי סגי ומסגי. [ראבי''ה סימן תקל''א].
------
אסור בתשמיש המטה ואם ראה קרי מחמת אונסו ידאג כל השנה כולה. ואם עלתה לו שנה מובטח לו שהוא בן העולם הבא יראה זרע יאריך ימים. [הרוקח סימן רי''ז].
------
פרק יום הכיפורים תנא דבי רבי ישמעאל הרואה קרי ביום הכפורים עונותיו מחולין לו והתניא עונותיו סדורין לו מאי סדורין סדורין למחול תני תנא קמי' דרב נחמן בר יצחק הרואה קרי ביום הכפורים ידאג כל השנה כולה ואם עלתה לו שנה מובטח לו שהוא בן עולם הבא אמר רב נחמן בר יצחק תדע שכל העולם כולו רעב והוא שבע כי אתא רב דימי אמר מפיש חיי סגי ומסגי. [או''ז הלכ' בעל קרי סימן קכ''ז].
------
הרואה קרי ביה''כ ידאג כל השנה. פי' ידאג כל השנה, אפש' לומר שראוי באמת לידאג איזהו עון גרם לו שנטמא ביום שנועד לטהרה ולנקיות גוף ונפש ויבקש רחמים על עצמו. ואם עלתה לו שנה נראה שדאגתו תהיה לו כפרה ונמחל לו העון ונמחק. תדע שכל העולם כלו רעב והוא שבע, כלומ' רעב מתשמיש שאסור לכל והוא אינו מעונה בזה ושלא מדעתו הוא שבע. מפיש חיי סגי ומסגי, כלומר מאריך ימים. ואפשר שהאריכו רז''ל לומר כך שמא מחמת הדאגה והצער של זה יתרע מזליה, וחזקו אותו כיון שבא זה לאונסו דרחמ' לבא בעי, ונתנו בו סימן טוב יראה זרע יאריך ימים. [המכתם — נדפס ע''ש ר' טודרוס הלוי].
------
מפיש חיי סגי ומסגי. יראה זרע יאריך ימים. [רבינו יהונתן מלוניל].
------
לבאר בו ענין ימי התשובה שבין ראש השנה ליום הכפורים. קדמתי בנשף ואשועה לדברך יחלתי, קדמו עיני אשמורות לשיח באמרתך, קולי שמעה כחסדך יי כמשפטיך חייני [תהלים קי''ט], כבר התבאר על פי קצת מפרשים שדוד ע''ה חבר זה המזמור על כונת הודעת דרכי השלמות כלם, והוא הענין אצלם בהתחברו על סדר האותיות, וכבר נודע בספריהם גם כן כונתם בחשבון שמנה פסוקים שסדר בכל אות ואות, וכבר העיר על הכונה בפתיחת דבריו אלה והוא אמרו [שם], אשרי תמימי דרך ההולכים בתורת יי, אשרי נוצרי עדותיו בכל לב ידרשוהו, העיר שכונתו אמנם לדבר על השלמים, כי התמימות תאר על השלמות כאמרו, [שם י''ט] תורת יי תמימה, וכלל שלמותם באמרו בכל לב ידרשוהו, רוצים בו על אשר לא הפנו רגע מרגעיהם לבטלה ולא נתנו חלק רעיון רק לעבודתו יתע', וכבר התפרסם במלת אשרי, שהיא אצל כל מפרש תונח בלשון על ספור מיני שלמיות נכללים במתאשר, והוא שבאה המלה לעולם בלשון רבים, שלא יתאשר האדם על הצלחה אחת מן ההצלחות ואם יגיע עד תכליתה רק על מיני הצלחות כוללות, לא יחסר כל מכל מיני ההצלחות, אם בהצלחות מקריות אם בהצלחות הגוף וכל שכן בהצלחות הנפש אשר כל שאר ההצלחות כלים אליה, כמו שנודע מספרי המוסר היות ההצלחה נחלקת על שלשת החלקים הנזכרים דרך כלל, ר''ל הצלחת המקרה, והיא השגת האדם חפציו בדברים שהם חוץ לגוף, כגון רוב האוהבים והעוזרים והשם הטוב ורוב העושר והכבוד והשררה והממשלה, והצלחת הגוף, כענין היופי והבריאות והשלוה התמידית ושלמות האברים והגבורה, והצלחת הנפש, כענין המדות הנכבדות והמוסר והחכמה אשר הצלחתה נחלקת לפנים שונים כמו שאמרו גם כן בספרי המוסר, ההצלחות המיניות שלשה והפרטיות לאין קץ, ומזה הצד בהצטרף ההצלחות כלם במתאשר יתאשר על צד נכון, כי ענין ההתאשרות הוא לרוב קבוץ הצלחות ילאה המאשר לספרם דרך פרט ויעיד התקבצם בבעליה דרך כלל והוא שיאשרהו על הצלחתו, והוא הכונה באמרו על ההצלחה הגמורה אשר בה הכונה [דברים ל''ג] אשריך ישראל מי כמוך וג', ואמרו ע''ה בדרש [ספרי שם], בשעה שברך משה את ישראל אמרו לו מה טובה עתיד הקב''ה להנחילנו לעולם הבא, אמר להם איני יודע מה לומר לכם אלא אשריכם מה מתקן לכם משל למלך שמסר את בנו לפדגוג, ר''ל אומן, היה מחזר ומראהו ואומר לו אילנות אלו שלך גפנים הללו שלך זתים הללו שלך ארצות הללו שלך, כיון שיגע להראותו אמר לו איני יודע מה לומר לך אלא אשריך מה מתקן לך, כך אמר להם משה לישראל איני יודע מה לומר לכם אלא אשריכם מה מתקן לכם, רמז בעל הדרש תחלה על הצלחת המקרים ורמז על ההצלחה הגמורה אשר לא תשוער, וכן אמר דוד ע''ה על זאת הכונה, [תהלים ל''א] מה רב טובך אשר צפנת ליריאך, וכבר רמזו ז''ל [בראשית רבה מ''ד ד'] גם כן היות יעוד דבריו לעולם הבא, וכבר התבאר ענין העולם הבא בחבור הגדול משנה תורה לר''ם ז''ל שהוא הבא לכל אדם אחר המות, וכן תמצא גם כן בסדור אנשי כנסת הגדולה שסדרהו אחר העולם הזה מיד, קודם ימות המשיח וקודם זמן תחיית המתים כאמרם, אין ערוך אליך יי אלינו בעולם הזה ואין זולתך מלכנו לחיי העולם הבא אפס בלתך גואלנו לימות המשיח ואין דומה לך מושיענו לתחיית המתים, איחר ענין תחיית המתים לכלם, נמשך על האמונה המקובלת והוא הזמן אשר יעדו קצת קבלות תלמודיות בענין יום הדין, והזכיר בראשונה בני העולם הבא להיותם רואי פני המלך היושבים ראשונה במלכות, והזמן ההוא לצדיקים חיים בלא מות, ועליהם אמר [דברים כ''ב] למען ייטב לך, לעולם שכלו טוב והארכת ימים, לעולם שכלו ארוך [קידושין ל''ט ע''ב], והוא גמול הצדיק מצד נפשו עד בא חליפתו המקובלת, כבר העידו [ברכות י''ז ע''א] העולם הבא אין בו לא אכילה ולא שתיה אלא צדיקים יושבין ועטרותיהם בראשיהם, והמכון בעטרה, הדעה אשר בה ידעוהו יתע' כפי הראוי, כבר אמר [שמות ל''ג] וחי, ואפילו חיות הקדש [תו''כ ריש פ' ויקרא], אלא שעל צד מדרגה אחרת אמרו [שם] בחייהם אינם רואים אבל רואים הם במיתתם, והוא הנקרא [ש''א כ''ה] צרור החיים, והוא המשל בסעודה המזמנת לצדיקים, והוא אמרם ז''ל, [ברכות ל''ד ע''ב] עין לא ראתה אלים זולתך יעשה למחכה לו [ישעיה ס''ד], זה יין המשמר בענביו מששת ימי בראשית, באורה אצל החכם הכללי אדני רבי ז''ל, שמלת עין היא אמנם כענין מעין, והיין כשיצא מקלפת הענב יוצא ממקורו, וקודם צאתו היה יין בכח ובצאתו מרחם אמו אמנם הוא יין בפעל, וכן במדרגת החכמות כשיוציא שכלו בחכמה, איזו חכמה שתהיה, אל הפעל אז תהיה החכמה ההיא בפעל, והמזומנת אחריה בכח, וידוע כי החכמה נמשלה ליין אמר [משלי ט'], ושתו ביין מסכתי, ובדרש [שהש''ר ב' ד'] אמרו, הביאני אל בית היין ודגלו עלי אהבה, שהביאני למרתף גדול של סיני ונתן לי משם דגלי תורה ומצות, ומה שלא היה בכחו להשיג בחייו אבל היה בכחו בקליפתו שמור לבעליו לטובה קרא יין המשמר בענביו וכו' וענין אמרם מששת ימי בראשית, רוצה בו מיום הוסד טבע בני אדם להיותם שוכני בתי חומר, ועל היותו צפון ובלתי משוער אמר [תהלים ל''א] מה רב טובך אשר צפנת וגו' והוא הנרצה במלת [דברים ל''ג] אשריך וגו'.
וכן בראש דבריו החל בספור מדות האדם השלם הדבק בתורת אלים כאמרו שם [תהלים א'], כי אם בתורת יי חפצו וגו', ויחס לו הנזרו מעל אהלי האנשים החטאים, והוציאם על לשון שלש כתות, והם רשעים וחטאים ולצים, ומלת רשע אמנם תפול על המיית ממון ושקידת מחשבות אדם בו על כל צד שאפשר לו, לא יביט אם באון ובעמל אם בכשרון ובמעשה יושר, וחטאים אמנם יונחו על עבדי התאוה יבקשו הנאות מגנות מצד טבעם, ולצים אמנם יונחו על נעדרי ידיעה כאמרו [משלי ט'], אם חכמת חכמת לך ולצת לבדך תשא, וכן יונחו על יושבי קרנות ומשיחים שיחה בטלה, ויחס לרשעים שלילת הליכה ובחטאים שלילת העמידה ובלצים שלילת הישיבה, והכונה אצלי, אע''פ שבעל המלמד כיון לדעת אחרת אם בבאור קצת שמות האנשים ואם בבאור הליכה בדרכיהם, אצלי לבאר לפי מה שנמשכתי בבאור מלת רשע, שזה הענין, ר''ל הגזלות והחמסים, הוא ממה שאין דרכי הטבע לשקוד עליו כמו שמדרכיו להעמיד במעשי תגבורת יצר בהנאת חושים מגונים, וכל שכן בהתמדת ישיבת הקרנות ורוב השיחה ולשון הרע, שימשך האדם אחריהם על תכלית המשכות, וייחס בכלם הנמשך כפי התמדת הטבע בו, ואע''פ שאמרו ז''ל [ב''ב קס''ה ע''א] רוב בני העולם נכשלים בגזל ומעוטו בעריות וכלו באבק לשון הרע, לא כונו שם רק על כמות החוטאים לא על איכותם, וזה אצלי גם כן באור מלת עצה ודרך ומושב, כי הרשעים על צד מה שנמשכתי לבאר בו הם יעשו מצד עצה והמלכה לקנות הממון, והחוטאים מצד יצרם יתכן בהם לשון דרך, כי רגליהם ירוצו למלא נפשם איש ואביו ילכו אל הנערה וכו', והלצים ענינם בישיבת הקרנות כמו שהתבאר, ולא הוצרך לספר שלילת ההליכה עם הזדים והנבלים שהם כת אחרת יותר עזה מכל אלו שהם בתכלית הכפירה והמרד, שהכונה כלה לספר על השלמות השלם שהוא אמנם ישולל מכל חברת הפחותים, אבל יתמיד לכת את חכמים לשמור מזוזות פתחיהם לשקוד על דלתותם יום יום כאמרו אחריו, [תהלים א'] כי אם בתורת יי חפצו וגו', ועל צד יעוד השלמות החל דבריו בו במלת אשרי, וגם עתה מגיד משנה משיב לו בזה המזמור הנכבד אשר העיר בו לדבר על השלם במין האדם, והוא אשר כללוהו ההצלחות ובפרט ההצלחה האמתית, והוא האהוב למעלה ונחמד למטה, והדריך האדם בנתיב יושר לבור לו מתוך דבריו הענינים אשר בהם יגיע אל המכון, הן לאשר בצדקם מתחלתם ועד סופם, הן לאשר סוקל באבני הבחרות ונרגם באבני הילדות והשחרות, שהוא אמנם צריך אל הערות גדולות והנהגות גדורות נוטות אל קצה, כמו שהתבאר בדרכי רפואתו, ובפרט בעניני התפלות והתחנונים אשר בהם יתקרב המרוחק ויתאהב בהיות תפלתו זכה ונקיה בכל לב ובכל נפש, והוא שהעיר עליה תמיד בזה המזמור, אחר הודיע התדבקו בתורתו דבוק תמידי מבלי פרוד ולא ימנעוהו טרדות מלחמות אויב ומתנקם והוא אמרו [תהלים קי''ט], מה אהבתי תורתך וגו', מאויבי תחכמני מצותיך, ומלת מה על קצת פרושיה תאמר להפלגת ענין, והורה בה תכלית חשקו בתורה כמו שאמר גם כן למעלה מזה [שם] לכל תכלה ראיתי קץ רחבה מצותך מאד, רוצה במלת תכלה ענין חמדה, מלשון [ש''ב י''ג] ותכל דוד, אמר שלכל תשוקה קץ ולכל חמדה סוף, תעבור תשוקת האדם וחשקו מן הדבר ההוא, אם בהגיע אליו ממנה די ספקו, אם מצד שנוי רצון, אבל התורה והמצוה אמנם לא ישתנה רצון המשתוקק, וכל עוד ישיג ממנה יוסיף אמץ בתשוקה ויוסיף חסרונו בה, ואמר אחר זה [תהלים קי''ט] מאויבי תחכמני מצותך וגו', רוצה בו מצד ראותי אויבי יתחכמו ויתנכלו עלי תמיד להעבירני מתורתך, ובראותי דתי נרדפת מכל האומות תכלית רדיפה, ועם כל זה יקללו המה ואתה תברך, לא יוכלו להטותי מני הדרך אם מעט ואם הרבה, זאת אות הברית ביננו ובין תורתך לדעת כי לעולם היא לנו, וכן אמר הנה [שם] קרוב אתה יי וגו', קדם ידעתי מעדותיך וגו', רוצה בו שתורתו ומצותו נוטות אל העיון ומסכימות עם המושכל והוא אמרו קרוב אתה וגו', ולא נצטרך בהאמנת התורה ללכת כפעם בפעם לקראת נחשים דעות זרות ואמונות נכריות מכלות עינים ומדיבות נפש, והוא אמרו וכל מצותיך אמת, ואמר קדם ידעתי וגו', כלומר תחלת מה שהכרתי במצותיך הוא התבונני כי לעולם יסדתם, מצד ראותו קו ישרם ונעם דרכיהם ונתיבותם, עד שבהם רפואה כוללת כל חלי נפשות וכל מכאוב לבבות, ושמירת בריאות ברי לבב הנהגות כלליות כוללות כל דעה וכל מדה וכל אמונה וכל עיון אמתי, לא יצטרך חלופה לשנוי מקום ולחליפת, בשגם היא כוללת כל מה שנזכר די הצרך לכל מקום ולכל זמן, כבר העיד עליה יודעה תורת יי תמימה, וכבר אמר ראש הפילוסופים ההויה אשר תגרע בתוספת כבחסרון היא השלמה, וכן בתורתנו הקדושה עליה אין להוסיף וממנה אין לגרוע, אם לא גדרים וסייגים, לא להתחדשות ענין רק לשמירת דרכיה והעמדת מובניה והוא אמרם [מו''ק ה' ע''א], עשו משמרת למשמרתי.
ויש שפרש באמרו [תהלים קי''ט] מאויבי תחכמני וגו', כלומר מתוך מלחמותיהם אתבודד עם כל הטרדות ואתחכם במצותיך על כרח הסבות המונעות, כי לעולם אתדבק בתורתך לא יעצרני דבר, והוא ענין שובו תמיד על תכן זה המאמר אמר [שם], צר ומצוק מצאוני מצותיך שעשועי, ואמר [שם] כמעט כלוני בארץ וגו', ואמר גם כן [שם] זדים הליצוני עד מאד, וענין מלת הליצוני רוצה בו אצלי שהיו מעבירים אותי מתורתך עד שהעמידוני בכת הלצים, שבארנו ענינם היותם נעדרי החכמה, ויבא על צד מה שבארנו בשם רבינו סעדיה ז''ל בענין [יחזקאל י''ד] פתיתי את הנביא, והזדים הם המכונים לרע מצד הזדון לא מצד תועלת נפשם והנאת גופם, אבל מרוע לב לקנאתם הבוערת להפריע כל עושה טוב ממעשיו, והוא שתקנו בנסח ברכת חנכה מסרת גבורים ביד חלשים וטמאים ביד טהורים ורשעים ביד צדיקים ורבים ביד מעטים וזדים ביד עוסקי תורתך, תמצאם כלם הפוכים, ר''ל רשעים וצדיקים, וטמאים וטהורים, ואל הזדים חבר בהפכם עוסקי תורה, על דרך זה הפסוק, ר''ל זדים הליצוני עד מאד וגו', והכונה בכל זה הערה על התדבקו בדרכי התורה דבוק תמידי בלי פרוד כמו שבארנו, ואחר זה נעתק למדה המנוייה בדרכי התשובה והיא רוב התפלה, ואמר [תהלים קי''ט] חליתי פניך בכל לב, ואמר [שם] חצות לילה אקום להודות לך וגו', וזה מצד היות תפלת הלילה זכה מבלי ערבוב מחשבות וטרדות, והוא אמרו הנה גם כן, [שם] קדמתי בנשף ואשועה, רוצה בו בעוד לילה, והוא אמרו גם כן [שם] קדמו עיני אשמורות, ואשמורות מלה נופלת על חלקי הלילה, וכבר אמרו ז''ל [ברכות ג' ע''ב] שלש משמרות הוי הלילה, ורצה בו שהוא לא ישן ומתענג כל הלילה כשאר מלכים, אבל קידם בהקצותו אף לשאר בני אדם, ובתלמוד ירושלמי [שם פ''א ה''א] דקדקו בענין אמרו ז''ל [תהלים נ''ז] אעירה שחר, בנפול מלת אעירה על לשון הפעיל והוא אמרו [שם], עורה כבודי אעירה שחר, כולהון מלכיא שחרא מעורר להון ברם אנא מעורר לשחרא, וכל זה להפלגת תפלת הלילה, ומזאת הכונה נהגו בימים אלו, ר''ל עשרת ימי תשובה, לקום בלילות ולהוסיף בתפלות ובתחנונים בבתי כנסיות קודם שיעלה עמוד השחר, ולהתעורר בסליחות ובפסוקי דרחמי ולהזכיר תמיד י''ג מדות בטוב כונה ובזכות תפלה, ונהגו גם כן להיות שליח צבור מתעטף בציצית, ואע''פ שאין לילה זמן ציצית, נהגו בזה על צד פשוטי ההגדות [ר''ה י''ז ע''ב] בזכירת שלש עשרה מדות, מלמד שנתעטף הקב''ה כשליח צבור ואמר לו למשה כל זמן ישראל חוטאין לפני עשה לפני כסדר הזה, ונהגו להאריך בזה עד שיאור היום עד שעומדים בתפלה מתוך אותם הדברים, עד שמקרוב נהגו קלות ראש בעצמם שלאחר שהשלימו כסדר זה חוזרין לבתיהן ומרבין בשינה קודם קריאת שמע ותפלה, וכבר מחו הגאונים הרבה במנהג זה, אם מפני שמא יאנס בשינה ויקרא ק''ש שלא עם הצבור או שלא בעונתה, ונמצאת תקנתו קלקלתו אחר שלא דקדק בתפלת חובה מה שראוי לדקדק בה, אם מצד היות אחד מן הדברים הנכבדים שבאותו מנהג כדי לעמוד בתפלה מתוך דברי סליחה, זהו כלל דבריהם, והם דברים נאים ומקבלים, אלא שהאריכו בחבורי תשובותיהם.
וכן המנהג להוסיף בכל תפלה של חול בשלש ראשונות ובשלש אחרונות כפי מה שנהגו בראש השנה והוא אמרו, זכרנו ומי כמוך וכתוב לחיים, בספר חיים, ויש שנהגו לומר וזכור רחמיך וכו' בברכת הודאה, וכן כתבו רב עמרם גאון, והרב ר' אשר, ויש שנהגו גם כן לאמרו בשומע תפלה, וכבר בארנו שאין תוספות אלו בכח הלכה אלא מתורת מנהג, וצריך לחתום בקדשת השם המלך הקדוש, ובברכת שופטים המלך המשפט, ואם טעה בהם חוזר על דעת קצת מפרשים כמו שכבר הקדמנו, ומנהג לומר אבינו מלכנו בכל יום ויום מהם, וכן יש מקומות שנהגו להאריך בתחנונים בשעה שמתפללין תחנה, ויש מקומות שאין מאריכין בה, אבל בכל מקום שנהגו להשכים בלילות כמו שבארנו, וכבר היו הרבה מן הגאונים שלא היו נוהגים בכך, ר''ל להשכים בימים אלו, והאריכו הרבה בהתנצלותם מזה אלא שאין להאריך בענין זה כלל, וכבר קבעו מנהג זה בכל מקום, ולא עוד אלא שיש שמקדימין בכך קודם ראש השנה כמו שכתבנו, ודברים אלו כלם רשות הם ואין בהם קביעות הלכה וכל המוסיף מוסיפין לו, ולואי שיהא אדם מתפלל כל היום כלו כמו שאמר [תהלים קי''ט] חצות לילה אקום וג', כמו אשר הקדמנו, וכל שכן בימים הללו שכל בני אדם עומדים תלוים וכל המוסיף מוסיף לעצמו, ויש מן הגאונים שכתב להתחיל באשרי ואחר כך עומד ואומר קדיש ובשעה שמסיים אומר ואנחנו לא נדע וכו', ואומר קדיש שלם.
אבל מה שכבר היתה מחלקת ישנה בין הגאונים ממה שראוי לבאר בזה הוא, שהיה להם מנהג קדום להשכים אף בלילי שבת שבין ראש השנה ליום כפורים, ויש שלא היו משכימין בלילי שבת, זה נותן טעם לדבריו, וזה נותן טעם לדבריו, זה נותן טעם לדבריו אם מצד בטול ענג שבת, אם מצד מה שאמרו [שבת י''ב ע''ב] ולא יקרא לאור הנר גזרה שמא יטה, אם מצד אסור הנזכר [עירובין ק''ד ע''א] באקושי תרעא, שכן דרך המעורר את הצבור להקיש בדלתות, ולא הותר זה בשבת לא בכלי ולא ביד אלא קריאת הפה בלבד, ומי שחלק בזה נתן טעם לדבריו, שאין כאן בטול ענג כלל ואדרבה אין לך שמחה ותענוג גדול מזה, ואסור לא יקרא לאור הנר אין כאן, שהרי באדם חשוב אמרו [שבת שם] שמותר לקרוא לאור הנר בשבת, שאין דרכו להטות, ושליח צבור ודאי בשעה שמתמנה לירד לפני התיבה אין לך חשוב ממנו להיות נוהג כבוד וצניעות בעצמו ואין בו חשש הטייה כלל, וכמו שאמרו [שם י''ג ע''א] גם כן בתינוקות של בית רבן שרשאין לקרות מפני שאימת רבן עליהן ואין בהן חשש שמא יבואו להטות, כך אנו אומרין בשליח צבור אימת שכינה וצבור עליו, ועוד שהרי בשנים הקורין בענין אחד רשאין לקרות מפני שהאחד מזכיר לחברו כמו שהתבאר שם, כך אנו אומרים בזה מפני שרוב צבור משגיחים בענינו של שליח צבור ולא יבא לידי כך, אבל מכל מקום אסור הנזכר באקושי תרעא הכל מודים בו, אלא שאותם שנוהגים להשכים לא על ידי מקיש בדלתות הם באים אלא מאליהם הם באים, ולא עוד אלא שמונעים אותו אף מקריאת הפה גזרה שמא יפשע ויקיש בדלתות, ועדין יש לומר שלא יהו אותם התחנונים דברי שאלת צרכיהם, כמו שהקדמנו שאין ימי שבת ויום טוב נתנין כדי להאריך בתפלה לשאילת צרכי שעה אלא שראוי להיותם בעניני ענג שבת ודברי רצוי כענין הזכרת ענין שבת ואהבת אבות, ומתוך שדברים אלו צריכים גדר וסייג וקרוב לפשוע בהם נהגו עכשו שלא להשכים בהם כלל, ושניהם לדבר מצוה נתכונו כי לא היתה כונת המשכימים אלא כדי להתודות בכל יום ויום מאלו הימים כמו שקדם היות הודוי מעקרי התשובה, אלא שאינו מכח הלכה כמו שקדם לנו אלא ביום אחרון של אלו והוא, ערב יום הכפורים במנחה, שהוא צריך מכח הלכה להתודות קודם שיאכל כמו שנבאר.
וכבר הוסיפו בו, ר''ל בערב יום הכפורים, והוא שנהגו זקנים לטבול בו בשחרית, ויש שנהגו לטבול בשבע שעות או בשמנה, כדי לסמוך תפלת המנחה לטהרתם, וטבילה זו כמו שכתבנו אינה מתקנת חכמים אלא ממנהג זקנים, כדי לטהר את גופם ולנקותו עד שמתוכה יתעוררו לטבילת הלב, על דרך אמרו ע''ה [ישעיה א'] רחצו הזכו הסירו רוע מעלליכם מנגד עיני, ומצד מה שאינה מתקנת חכמים יש בענינה מחלקת אם מברכין עליה אם לאו, רב סעדיה ז''ל כתב שמברכין עליה בשעת עליתו, על הטבילה, כאמרם ז''ל, [פסחים ז' ע''ב] טבל ועלה בעליתו הוא אומר אקב''ו על הטבילה, אלא שרבו המחלוקות עליו לומר שאין מברכין עליה, ואע''פ שמנהג נאה הוא ומנהג חכמים וחסידים, מכל מקום אין מברכין על המנהג, כמו שהתבאר במסכת סכה [מ''ד ע''א] בענין ערבה, חביט חביט ולא בריך קסבר ערבה מנהג נביאים היא, לא תקנתם, שאלו היה יסוד נביאים, ר''ל תקנת נביאים, היו מברכין עליה שהרי על כל מצות חכמים אנו מברכין אשר קדשנו מטעם לא תסור, הלכך טבילה זו אין מברכים עליה, ואם תמצא לומר שמברכין, קודם טבילה מברכין, שהרי כל המצות כלן מברך עליהן עובר לעשייתן [פסחים ז' ע''ב], ואע''פ שאמרו עליה חוץ מן הטבילה, ר''ל שברכת טבילה אינה עד שיטבול ויעלה, כבר העמידוה בטבילת גר, והוא הטעם שאמרו שם אכתי גברא לא חזי, וכן בטבילת בעל קרי כמו שהתבאר שם, אבל שאר חייבי טבילות קודם טבילה מברכין, שהרי [בכורות כ''ז ע''א] נדה קוצה לה חלה וחייבת לברך להפריש חלה, וכבר הגיה הרב אלפסי ז''ל בהלכותיו, על טבילת בעל קרי, וזה לשונו, ותנן נמי זב שראה קרי ונדה שפלטה קרי צריכין טבילה, ר''ל שאין קורין ומתפללין עד שיטבלו, טעמא דראה קרי ופלטה שכבת זרע הא לאו הכי קורין ומתפללין ואין צריכין טבילה, למדנו שאף קודם טבילה גברא קא חזי וראוי לברך קודם טבילה, אלא שמכל מקום נכרין דברי אמת, ואין מקום לברכה זו כלל בכאן אחר שאינה מקביעות חכמים אלא ממנהג זקנים.
ומנהג אחר נהגו זקנים ביום זה שהוא צריך לעיין עליו והוא, שהתינוקות מביאין לפניהם תרנגולים ושוחטים אותם וקוראין עליהם פסוקים, כמעט שמחללין קדשת התינוק על התרנגול, כאלו היה התינוק הקדש או מעשר שני שירצו לחלל קדשתו על התרנגול, ומחליפין וממירין זה תחת זה עד שמתגלגלין ובאין להיות תכלית היוצא מדבריהם שיהא תרנגול זה פורש למיתה והלה פורש לחיים, ונתפשט מנהג זה באמתנו עד שהוקבע בסדור המחזורים כנסח ודוי של יום הכפורים עצמו, מבלי שנדע בדבר זה שורש או יסוד בתלמוד כלל, ולא עוד אלא שכשלו בו רבים לעשות כן מדרך נחש וסימן עד שכבר מחו קצת גאונים במנהג זה, וחלקו הרבה במעשה ולא נענו, מפני שסמכו רוב הגאונים להיות עולם כמנהגו נוהג בענין זה כענין מה שאמרו [הוריות י''ב ע''א] בענין קרכס''ת, השתא דאמרת סימנא מילתא היא ליחזי איניש בריש שתא קרכס''ת, וכמו שבארנו במקומו ולדעתי רצו לומר בזה שאין הכונה במנהג רק להעיר לב האדם ולהרעידו להיות מראה את עצמו כאלו הוא ובני ביתו מחויבים לשם מצד עונותיו, ושאם ישוב לשם בכל לבו יהפך השם אליו את הקללה לברכה ויקרע גזר דינו בתכלית תשובתו, והוא שהיה מכלל המנהג היותם סמוך לזה מרבים בצדקה לשלוח מנות לאביונים עם התרנגולים ההם איש כמתנת ידו, ועל זה הצד תקנו בו לפי דעתי פסוקים יורו על זה, [תהלים ק''ז] ויצעקו אל יי בצר להם וממצוקותיהם יצילם ישלח דברו וירפאם וגו', ויחננו ויאמר פדעהו וגו', ופסוקים אחרים יורו על דמיון זאת התכונה, והיתה כונתם בקריאת הפסוקים האלו שלא יטעו לדמות היות הענין דרך נחש חלילה, כמו שכתבתי בענין קרכס''ת, ומצאתי בדברי הגאונים ענין דומה לזה, יורה גם כן היות עקר המנהג לזכור ולהיות החי נותן אל לבו ענינים יביאוהו לידי יראת השם והוא שכתבו הגאונים, שעקר מנהג זה באיל בעל קרנים אלא שאחר כן נתפשט המנהג בתרנגולים, אם מצד המצאו בבית מזומן, אם מצד היותו נקרא גבר בלשון חכמים כאמרם ז''ל [יומא כ' ע''ב] מאי קריאת הגבר ר' שילא אמר קרא התרנגול, והיה נאות אצלם בהערת התמורה נפש בנפש בשתוף השם, אבל עקר המנהג היה באיל על שם שארע ליצחק אבינו, שהיה רצון השם להצילו ולהעמיד איל תחתיו, יזכרו בזה ענין העקדה שאנו מכונים בה לזכרה תמיד באלו הימים כמו שכתבנו, עד שנתעורר בזכירתה גבול אהבת השם ויראתו עד היכן מגעת כמו שכבר קדם לנו, וכמדומה באלו הדרכים ראוי להבין במחזיקים במנהג, ומי יתן והיה לבבם זה ליראה את השם הנכבד והנורא ולקחת המנהגים בדרך הנאות והמבוקש, לא דרך בלתי מכוון ולא דרך מצוה מלומדה, כמו שבארנו בענין הטבילה היות כונת האדם בה עם טהרת הגוף הסרת המחשבות הרעות והדעות הנפסדות, ומפני זה אמרו ז''ל בקצת הטבילות, [חולין ל''א ע''ב] טבל ולא הוחזק כאלו לא טבל, ולא טבילת הגוף לבד היא הערה על זה אלא אף הטבלת כל כלי טמא, וזאת היתה כונת הפסוק באמרו על טהרת הכלים, [במדבר ל''א] וכל בגד וכל כלי עור וכל מעשה עזים וכל כלי עץ תתחטאו, והנה מלת תתחטאו בדקדוק מבנין התפעל, ותפול בלשון על מטבילי הכלים שהם יתחטאו עם התחטאות הכלים, ר''ל שעם טהרת הכלים תעלה טהרה גם כן להם, בהיות כונתם בטהרה ההיא לטהר נפשם מכל סיג, ומזה הצד נהגו קצת הטובלים לסמוך תפלתם לטבילה אם טבלו בשחרית תפלת שחרית ואם טבלו במנחה תפלת המנחה כדי לעמוד בתפלה מתוך כונת מצוה.
ותפלת מנחה זו צריך שיתודה בה כיום הכפורים עצמו כמו שיתבאר ממה שאמרו, מצות וידוי ערב יום הכפורים עם חשכה דברי ר' מאיר וחכמים אומרים צריך שיתודה קודם שיאכל שמא יארע דבר קלקלה בסעודה, והלכה כחכמים, ונסח וידוי זה כך הוא, אלהינו ואלהי אבותינו תבא לפניך תפלתנו ואל תתעלם מתחנתנו שאנו עזי פנים וקשי עורף ואיך נאמר לפניך יי אלינו ואלי אבותינו צדיקים אנחנו ולא חטאנו אבל חטאנו וכו', והר''ם ז''ל [בסוף ספר אהבה] כתב בנסח זה, שאין אנו עזי פנים וקשי ערף שנאמר לפניך צדיקים אנחנו וכו' אבל חטאנו וכו', ואחר כך אומר מה נאמר לפניך וכו' אתה יודע וכו' על חטא וכו', והוא הוא נסח הודוי שאומר בכל תפלה מתפלות יום הכפורים, ואומרו כל יחיד ויחיד אחר תפלתו, ר''ל אחר ברכת שים שלום, ושליח צבור בתפלת יום הכפורים אומרו באמצע, אלא שבקצת מקומות לא נהגו בתפלת מנחה זו להיות שליח צבור מוציא את הרבים ידי חובתם כמו שנבאר, וכל זה יתבאר, ר''ל נסח הודוי ומקום קביעתו בתפלה, ממה שאמרו ז''ל, היכן אומרה אחר תפלתו ושליח צבור אומרה באמצע, מאי אומר רבא אמר אתה יודע רזי עולם, ושמואל אמר אתה יודע עמקו של לב, ר' אומר בתורתך כתוב [ויקרא ט''ז] כי ביום הזה יכפר עליכם וגו', ר' יוחנן אמר רבון העולמים, רב יהודה אמר עונותינו רבו מלמנות, רב המנונא אמר אלהי עד שלא נוצרתי, וכל אלו הם נסחאות של תפלות ידועות אצלם, ומהם מצויות אצלנו גם כן כענין רבון העולמים ואלי עד שלא נוצרתי ואתה יודע רזי עולם, ובלשון הגמרא עוד אמר בר המדודאי לא שנו אלא דלא אמר אבל חטאנו אבל אמר אבל חטאנו לא צריך, וכן אמר בר המדודאי הוה קאימנא קמיה דמר שמואל והוה יתיב כי מטא שליחא דצבורא אבל חטאנו קם אכרעיה אמינא שמע מינה עקר ודויה האי, וכן אנו נוהגין היום להיות עקר ודוי שלנו אבל חטאנו, אלא שבתפלת יום הכפורים אנו נוהגין לומר אחריה אתה יודע רזי עולם. וכבר למדו הגאונים מזה, ר''ל ממה שראינו לשמואל שעמד בעת הוידוי, שהודוי מעומד ולא מיושב, וכן למדו מזה שאע''פ שהתפלל לעצמו כששומע מפי שליח צבור צריך לו לעמוד עמו, וכן אנו נוהגין היום.
וממה שצריך לבאר הוא, שצריך להתודות תחלה על השגגות ואחר כך על הזדונות שכך שנינו, כשהוא מתודה אומר עויתי פשעתי חטאתי, וכן בשעיר המשתלח כתוב [ויקרא ט''ז] והתודה עליו את כל עונות בני ישראל ואת כל פשעיהם לכל חטאתם, וכן במשה הוא אומר [שמות ל''ד] נושא עון ופשע וחטאה דברי ר' מאיר, וחכמים אומרים עונות אלו זדונות כדכתוב [במדבר ט''ו] הכרת תכרת הנפש ההיא עונה בה, פשעים אלו המרדים וכן הוא אומר [מ''ב ח'] אז תפשע לבנה, וכן [שם ג'] מלך מואב פשע בי, ופרוש מרדים נאמר על כל מי שעושה להכעיס לא על צד היות יצרו מתגבר עליו, חטאים אלו שגגות וכן הוא אומר [ויקרא ד'] נפש כי תחטא בשגגה, וכי מאחר שהתודה על הזדונות ועל המרדים חוזר ומתודה על השגגות, אלא אומר חטאתי עויתי פשעתי, ר''ל שמתודה תחלה על הקל ואחריו על החמור, וכן בדוד הוא אומר [תהלים ק''ו] חטאנו עם אבותינו העוינו והרשענו וכן בשלמה הוא אומר [מ''א ח'] חטאנו ועוינו והרשענו, ומה שאמר משה נושא עון ופשע וחטאה, ר''ל שהזכיר החמור תחלה במחילת העונות, אמר משה לפני הקב''ה רבונו של עולם בשעה שישראל חוטאין עשה להם זדונות כשגגות, ואמרו שם בגמרא, אמר שמואל אמר רב הלכה כחכמים, וכן ראוי לעשות, אע''פ שכבר היה מן החכמים מי שפסק כר' מאיר, והביאו ראיה ממה שאמרו במסכת יומא, ההוא דנחת קמיה דרבא ועבד כר' מאיר ואמרו ליה שבקת רבנן ועבדת כר' מאיר אמר כר' מאיר סבירא לי מדכתוב בספרא דאוריתא, זהו לשון הגמרא, ומכאן סמכו רבים לפסוק כר' מאיר, אלא שמכל מקום הלכה רווחת בכל התלמוד יחיד ורבים הלכה כרבים, וכל שכן במקום ר' מאיר שאף מחברו אין הלכה כמותו ברוב מקומות, וכל שכן בזה שכבר הורה זקן, ר''ל רב, לפסוק כחכמים כמו שכתבנו, עד שבגמרא שאלו עליו מה הוצרך לפסוק כחכמים והוא אמרו ז''ל, פשיטא מהו דתימא מסתבר טעמיה דר' מאיר מדקא מסייע ליה קרא קמ''ל דהלכה כחכמים, ע''כ, ובאור הפסוק יתבאר כמו שכתבנו, ומפני זה הצריכו הגאונים לדקדק בנסח הודוי, וכל שכן בדורות האחרונים שנוהגים להרבות בפרטים על סדר אלפא ביתא שיהיו זהירים שלא להקדים מרדים לעונות ועונות לחטאים, ועקר הודוי אין צריך בו אלא חטאנו עוינו פשענו, ואחריהן שיפרוט את החטא שידע בעצמו שעבר עליו כמו שאמרו צריך לפרוט את החטא, וכל מי שיתחסד לפרוט אף אותם חטאים שלא נכשל או שמביאו לזה סדור האלפא ביתא אינו אלא מן המתמיהין ואין ראוי לעשות כן, ואף באותם שיודע בעצמו שעבר עליהם אע''פ שהר''ם ז''ל [הל' תשובה פ''ב ה''ג] פסק כמו שכתבנו, כבר פסקו הרבה מן הגאונים שאין צריך לפרטו כדעת ר' עקיבא, כמו שיתבאר מאמרם וצריך לפרוט את החטא שנאמר [שמות ל''ב] ויעשו להם אלי זהב דברי ר' יהודה בן בבא, ר' עקיבא אומר אינו צריך שנאמר [תהלים ל''ב] אשרי נשוי פשע כסוי חטאה, ומה אני מקיים ויעשו להם אלי זהב, אמר משה לפני הקב''ה רבונו של עולם בשביל כסף וזהב שהשפעת להם עד שאמרו די הם גרמו להם לעשות אלהי זהב, ורוב הגאונים נוהגין בכך שלא לומר אלא על דרך כלל, ר''ל חטאנו העוינו והרשענו ומרדנו, כמו שאמר דניאל [דניאל ט'], ואחר זה אומרים סרנו מן מצותיך וממשפטיך הטובים ולא שוה לנו ואתה צדיק וכו' ואנחנו הרשענו, וכבר קדם לנו באור אמרם ולא שוה לנו, שהוא תאר בחסרון המתואר, ר''ל ולא נתיבה שוה לנו, ויש מי שכתב נמשך לדברי ר' יהודה בן בבא, שזו היא הסבה להאריך בפרטים על סדר האותיות מפני שצריך לדעתם לפרוט את החטא, וכדי שלא לבייש את החוטאים תקנו להיות סדור בפי הכל כך, ר''ל בפרטי החטאים כלם, וכן בנסח על חטא שחטאנו וכו' ועל חטאים וכו' נוהגים להאריך בו על כרח הרבה מן הגאונים שלא היו נוהגים להזכיר אלא במקצתם והם בשגגה וזדון בסתר ובגלוי.
וכבר סדרו כל הגאונים נסח הודוי בסדר זה, אלינו ואלי אבותינו תבא לפניך תפלתנו וכו', אבל חטאנו העוינו והרשענו ומרדנו סרנו ממצותיך וכו', אתה יודע וכו', מה נאמר וכו' עד יהי רצון מלפניך שתמחול על כל חטאתינו וסלח לכל עונותינו ותכפר על כל פשעינו וכו', על חטא שחטאנו וכו' בשגגה באנס בגלוי ובסתר, על חטאים שאנו חייבין עליהם וכו' קרבן, מיתה בידי שמים, כרת בידי שמים, מלקות, מיתת ב''ד, עשה ולא תעשה, את הגלוים לנו וכו' זהו סדר הודוי על פי ההלכה ועל סדר תקון הגאונים מבלי ערבוב תוספת וערוב נסחאות מחדשות, וכזה ראוי להתודות, ומי שבא לאמרו על הסדר הנהוג להם בסדור האותיות יזהר בסדורם שלא להקדים עונות לחטאים ופשעים לעונות כמו שכתבנו.
וכדי שלא יפשע מי שאינו בקי הנהיגו הגאונים להיות שליח צבור עובר לפני התיבה בבית הכנסת ומשש שעות ומחצה ולמעלה להתודות ולהוציא את הרבים ידי חובתם, ר''ל את שאינם בקיאים, אלא שחלקו בו במקום קביעותו בתפלת שליח צבור, יש אומרים שלא אמרו בשליח צבור לאמרה באמצע תפלה אלא בחמש תפלות של יום הכפורים, ר''ל ערבית שחרית מוסף מנחה ונעילה, מהם מי שאמר שכל זמן ששליח צבור מתפלל אומרו באמצע תפלתו ותקנו לה מקום בתפלה זו בברכת סלח לנו, וכבר שבח רב האיי מנהג זה, מפני שברכת סלח לנו דומה לענין הודוי יותר מכל שאר הברכות, וכענין שאמרו [ע''ז ח' ע''א] אם בא לומר בסוף כל ברכה וברכה מעין הברכה אומר, אלא שהוא כותב שמעולם לא נהגו בבבל להזכיר שליח צבור ודוי בתפלה זו כשחוזר ומתפלל בקול רם, אלא שאם השעה צריכה לכך, ר''ל שיהא שם מי שאינו בקי ושאינו יודע להתודות, היו מזקיקין לו להתודות בכל לשון שהוא יודע שהרי תפלה נאמרת בכל לשון, ורב עמרם ז''ל כתב שאין שליח צבור אומרה בתפלה זו אלא בסוף, ושאין מזקיקין לשאינו בקי אלא לשמוע מפי שליח צבור בלשון הקדש ובזה יצאו ידי חובתם כדין שאר תפלה, ואחר תפלת המנחה אומר תפלת אבינו מלכנו ואחריה אומר קדיש שלם ואינן נופלין על פניהם לומר תחנה, ונהגו הרבה מן הזקנים להזמין את עצמם למלקות על העמוד לאחר תפלה, וכל זה להכניע לבם להתעורר לתשובה, וכן נהגו לבקש זה מזה רצוי ומחילה כל שיש לו או שהיה לו רחוק או שנאה בינו לבין חברו, וכן קראוהו הפיטנים בפיוטי היום יום רצוי ומחילה יום שימת שלום בין חברים.
ואחר שיצאו משם, ר''ל שהתפללו תפלת המנחה, הולכין לבתיהם ואוכלין סעודתם, וסעודה זו מצות חכמים, וכבר כללוהו בכלל הימים שאין מתענין בהם, אמרו ז''ל [פסחים ס''ח ע''ב] מר בריה דרבנא כלה שתא יתיב בתעניתא בר מיומא דעצרתא ופוריא ומעלי יומא דכפורי דתני רב חייא מדפתי ועניתם את נפשותיכם בתשעה לחדש, וכי בתשעה מתענין והלא בעשירי מתענין אלא לומר כל האוכל ושותה בתשיעי מעלה עליו הכתוב כאלו התענה תשיעי ועשירי, כמו שיתבאר בג''ה, ואחר שאכלו ושתו מקבלין עליהם את התענית.
ויש מקומות שנהגו להטמין את החמין כדרך ערבי שבתות, ויש מי שמוחה בדבר מפני שהטמנה לא הותרה אלא לכבוד שבת וזה נמצא שהוא מטמין כדי לאכול בחול, ורב נטרונאי ז''ל כתב להטמין את החמין ערב יום הכפורים מפני מה הוא מטמין והלא אפשר להכין כל מה שירצה בחול, אלא שמכל מקום אין אסור בדבר ואין מוחין ביד העושה, זהו ענינם של דברי רב נטרונאי, והרב ברצלוני ז''ל אוסר בכך, וכבר הביא ראיות לדבריו אלא שאינם ראיות של עקר.
וכבר נתחייבנו מן התורה להוסיף בו מחול על הקודש, כמו שהתבאר במס' יומא [פ''א ע''ב] אמרו ז''ל שם, [ויקרא כ''ג] ועניתם את נפשותיכם בתשעה, יכול בתשעה ת''ל בערב וכו', עד כל שביתות שאתה שובת אתה מוסיף עליהם בין לפניהם בין לאחריהם, אלא שאותו תוספת אין חייבין עליו כרת הן על מלאכה הן על בטול ענוי, כמו שהתבאר מאמרם, יכול יהו חייבין כרת על התוספות, ת''ל [ויקרא כ''ג] והנפש אשר תעשה כל מלאכה בעצם היום הזה, על עצומו של יום אתה ענוש כרת ואי אתה ענוש כרת על התוספת, יכול על תוספת מלאכה אי אתה ענוש כרת אבל אתה ענוש כרת על תוספת ענוי, ת''ל [שם] כל הנפש אשר לא תענה בעצם היום הזה ונכרתה, על עצומו של יום אתה ענוש כרת ואי אתה ענוש כרת על התוספת, ותוספת זה הקלו בענינו באלו הנשים שאוכלות עד חשכה, מצד שאינן יודעות במצות תוספת, שאין ממחין בידן, שמא יבאו לעשות בזדון, ועל זה אמרו [ביצה ל' ע''א] הנח להן לבנות ישראל מוטב שיהיו שוגגות ואל יהיו מזידות, ואלו היה בו אסור כרת לא היו מקילין בו כל כך מפני חשש הנח להן, ומכל מקום אסור תורה יש בתוספת כמו שכתבנו בין באסור מלאכה בין בדין כל חמשה ענויין אלא שאין כרת בתוספת כמו שבארנו, וכן בין השמשות אין בו כרת, שהרי ספק תוספת הוא, שהרי כתבו הגאונים שלא נאמר כך אלא בבין השמשות אחד אבל בשני בין השמשות, ר''ל בכניסתו וביציאתו, חייב ממה נפשך, אם יום הוא הרי עבר בשני ואם לילה הוא הרי עבר בראשון, אבל בבין השמשות אחד אין בו אלא ספק, וענין תוספת זה שהזכרנו אין לו שעור כמה מן היום הוא צריך להוסיף, אלא כל כמה שהוא מקבל עליו תענית קודם בין השמשות זהו תוספת, לא כדברי מי שהפריז על מדותיו לומר שכיון שברך ברכת המזון כבר קבל תעניתו, שאין ברכת המזון שעור לתוספת אלא אם כן פסק דעתו לאכילה ושתיה וקבל בדעתו תענית, וקודם שיקבל עליו את התענית שורה מפה במים ועושה אותה כמין כלים נגובים כדי להעבירה למחר על גבי עיניו.
וענין הדלקת הנר ביום הכפורים תלוי במנהג המקום, כמו שיתבאר בתלמוד פסחים [נ''ג ע''ב] אמרו שם ז''ל, מקום שנהגו להדליק את הנר ביום הכפורים מדליקין מקום שנהגו שלא להדליק אין מדליקין ומדליקין בבתי כנסיות ובבתי מדרשות ובמבואות האפלים ועל גבי החולים, ואמרו שם ז''ל בין שאמרו להדליק בין שאמרו שלא להדליק לא נתכונו אלא לדבר אחד, פרוש לענין הענוי החמישי כמו שיתבאר, אלא שאם חל יום הכפורים בשבת מדליקין כמו שיתבאר.
ומכיון שהתחיל בתוספת ענוי, ר''ל שכיון דעתו לקבל עליו את התענית נאסר במלאכה מאותה שעה ומתחיל בכל חמשה ענויין על הדרך שיתבאר ענין כלם, שהקבלה היא התחלת התענית כמו שאמרו ז''ל, במסכת ערובין [מ' ע''ב] על ברכת זמן ביום הכפורים שאי אפשר לברכה על הכוס מפני שהמברך צריך שיטעום אמרו ז''ל, היכי ליעביד ליבריך ולא ליטעום המברך צריך שיטעום, לתביה לינוקא איכא למסרך, לעביד לה מבעוד יום כיון דקבלה עלויה (אפסד) [אתסר] עלויה, רוצה בזה שמאחר שיקדש את היום הרי קבלו עליו, עד שמזה יצא להם זמן אומרו אפילו בשוק, ר''ל בלא כוס, ומכאן סמכו להיות שליח צבור מברכו בבית הכנסת בשביל כל הצבור כמו שיתבאר בדין חמש תפלות בע''ה, נמצא מכל מקום שכיון שקבלו עליו הוא צריך להתחיל בענוי, ויש מן הגאונים שנהגו לקבלו מבעוד יום ולהקדים בתפלות כדי לכנס בו בתפלה וברחמים, וכן נהגו קצתם להתפלל בבית הכנסת כל הלילה, מן הצדדים שבארנו טוב הכונה בתפלת הלילה, הכל להשלים מעלת התשובה שלמות אמתי עד שממנה יצא יבוקש וימצא הדרך המכוון דרך ישר ארח חיים למעלה למשכיל, והוא אצלי הכונה במאמר דוד הקודם לנו, [תהלים קי''ט] קדמו עיני אשמורות לשיח באמרתך קולי שמעה כחסדך יי כמשפטיך חייני, רוצה אצלי באמרו כמשפטיך חייני, שתחייני על צד שיהיו חיי על המשפט, ר''ל על הצד הראוי בחקי והוא להשלים הנפש לעבודת השם, ואמרו כמשפטיך, עם אות כנוי אליו ית', רוצה בו על צד הראוי והמושפע מאתך בחקי, ואמנם תחלה אמר קולי שמעה בחסדך, כמו שבארנו היות קבלת התשובה חסד, וכבר התבאר במלת חסד ומשפט שהחסד ענינו הפלגת גמילות הטוב למי שאין לו חק עליו, או לגמול מי שיש לו חק עליו ביתר מכדי מה שאין חק על עושהו לעשותו, ומפני זה קורא תמיד הטוב הבא מאתו ית' חסד, ואמרו [תהלים קמ''ה] צדיק יי בכל דרכיו וחסיד בכל מעשיו, רוצה בו אצלי בענין מעשיו, המצאת השם את המציאות כלו שהוא חסד מאתו, וכמו שבאר הר''ם ז''ל באמרו [שם פ''ט] עולם חסד יבנה, ואמנם במלת דרכיו צרף מלת צדיק, והוא אצלי על צד מה שבאר הר''ם ז''ל, שהצדקה תאמר על המשכת טוב למי שאין לו חק עליו רק מצד הכרח מעלת עצמו כרפואת מחץ הלחוץ, וכן כל מעלות מדות, והוא אמרו [דברים כ''ד] ולך תהיה צדקה, שזה מעלת המדות, והוא ממין החסד, אלא שזה חק עליו מצד מעלתו, והמשפט הוא לעשות כפי מה שיגזור חק היושר על עושהו לעשותו מצד ענין המקבל אם טוב ואם רע, ואחר שבהמצאתו ית' המציאות כבר עשה חסד גמור קראו חסיד בכל מעשיו, כמו שנודע שכל תאר שיתואר בו ית' הוא אמנם תאר על צד המעשים כמו שיתבאר, על הצד שיתפרסם דעתנו היות הטובות או הנקמות כפי מה שיחייבם הדין הנמשך אחר חכמתו ית', ולזה יקרא ית' חסיד וצדיק ושופט, והוא אמרו גם כן, [תהלים ק''א] חסד ומשפט אשירה, רוצה בו הן שיראו הפעלות המגיעות מאתך על הוראת חסד או שיראו הוראת משפט על הכל אשיר ואזמר לשמך, ר''ל אצדיק את הדין ואודה היות הכל מאתך על צד הדין הגמור, ובדרש אמרו [ברכות ס' ע''ב] חסד ומשפט אשירה, בין מדת רחמים בין מדת הדין אשירה, כיוצא בו [תהלים נ''ו] ביי אהלל דבר וגו', אם במדת רחמים אהלל דבר אם במדת הדין אהלל דבר, ורבנין אמרין [שם קט''ז] צרה ויגון אמצא ובשם יי אקרא כוס ישועות אשא ובשם יי אקרא, הכונה בכל זה הכירו והתבוננו היות הכל על צד הדין, ולהרחיק אמונת הכופרים אמר הנה [שם ק''א] אשכילה בדרך תמים וגו' כלומר בדרך הישר והשלם, ואמר [שם] לא אשית לנגד עיני וגו', לבב עקש יסור ממני וגו', ועקש הוא תאר על הלב, אחר שבאה מלת לבב במוכרת, ותהיה מלת רע שם דבר או שם תאר על האיש הרע, כונתו בכל זה בלתי לכתו בדרך אתם, ר''ל עם הכופרים, ומנע רגלו מנתיבתם, והוא אמרו על זאת הכונה [שם צ''ט] יי בציון גדול ורם הוא על כל העמים יודו שמך גדול ונורא קדוש הוא ועוז מלך משפט אהב אתה כוננת מישרים משפט וצדקה ביעקב אתה עשית. [חבור התשובה להמאירי — משיב נפש מאמר ב' פ''ח].
------
לבאר בו ענין יום הכפורים. גל עיני ואביטה נפלאות מתורתך גר אנכי בארץ אל תסתר ממני מצותיך גרסה נפשי לתאבה אל משפטיך בכל עת [תהלים קי''ט], כבר התפרסם על הסבות המונעות שלמות האדם שהן רבות, ומהם ההתעסק בצרכי הגשמים יותר מדאי, כל שכן בהתחבר עמה בקשת המותרות בהשגת העושר, והשררות וטרדת המלחמות, ובכלל שיתחברו בענין האדם טרדות ימנעוהו מהשתדל בלמוד עד שישאר סכל נעדר הידיעה לא ידע ללכת אל עיר, ועליו רמז החכם באמרו [קהלת ז'] אל תרשע הרבה ואל תהי סכל למה תמות בלא עתך, שהוא ע''ה כמו שהתבאר כיון בזה להדריך האדם בדרך ישרה עד שמתוכה ידבק במלכו ובאלהיו ופנה למעלה, ורמז לו על היותו צריך לפלס מעגל הנהגותיו אחת לאחת בדרך הממוצעת כאמרו בבאור [שם], טוב אשר תאחוז בזה וגם מזה אל תנח ידיך, אמר תחלה [שם] אל תהי צדיק הרבה ואל תתחכם יותר למה תשומם, אל תרשע הרבה ואל תהי סכל למה תמות בלא עתך, וכיון בזה בהזהרת היות האדם מחזיק בדרך האמצעית אם במעלות מדות אם במעלות שכליות, ובאו מלות צדק ורשע, הערה על מעלות מדות, ומלות חכמה וסכלות, הערה על מעלות שכליות, ועם היות ענין צדיק מונח על אשר הנהגתו תסוב על אפני קו היושר, באה הנה מלת הרבה, להורות שאין הכונה בענין אלא שלא לנטות אחר הקצה ביותר מדאי, ר''ל עד שלא יתן לגוף חקו גם כפי ההכרח, ויהיה זה סבה למיתת גופו, וכן ענין אל תתחכם יותר, רוצה בו שלא יבקש שכלו מופת במה שלא ימצא, והוא אמרו למה תשומם, כלומר שאם יתור השכל אחר המופת עד שהוא תולה בו כל אמונתו ישאר משתומם המחשבה בקצת אמונתו ויעמוד נבוך, והוא אמרם ז''ל [חגיגה י''א ע''ב] שאין לחקור בארבעה דברים מה למעלה מה למטה מה לפנים מה לאחור, והוא אצלי באמרו [משלי ה'] ארח חיים פן תפלס וגו', ר''ל שלא תשקול מעגלי הדת על קו המושכל עד שלא תאמין מה שאין לו מציאות בשכלך, או באה הנה מלת שוממות על רוב הלאות וההתבודדות עד שיתבלבל השכל ולא יהיה בהיר להשיג האמת על פי דרכו, ובהפך זה אמר אל תרשע הרבה, וכבר התבאר על ענין רשע שהוא יאמר על ענין המייה אם אחר ממון אם אחר אי זה ענין המוני, כענין [איוב ל''ד] והוא ישקיט ומי ירשיע, וכן [קהלת ח'] לא ימלט רשע את בעליו, אם כן אין המעט ממנו מגונה אחר שאיננו מבקש המותר, ומפני זה אמר אל תרשע הרבה, רוצה בו שלא יטריד עצמו כל כך באסיפת הממון ובשאר המותרות עד שלא יוכל להשתדל בלמוד די ספקו, ואמר ואל תהי סכל, רוצה בו על התרשלות הלמוד, ואצלי לבאר שלא כיון הנה רק על מעלה שכלית, ולקח לשון צדק וחכמה ורשע וסכלות, להודעת היות אלה האחרונים, ר''ל חכמה וסכלות, מקרים נמשכים אחר הראשונים, ר''ל צדק וחכמה, כי החכמה תמשך אחר בטול ההנאה והסכלות ימשך אחר בקשת המותר, ויחס השוממות בראשונה על הצד שבארנו, ויחס המיתה בסכלות כפי הנמשך ממנה, ובא כמכון אל המיתה המתמדת כי היא מיתה על צד אמתי, ומפני זה לא הזכירה בענין הראשון.
ובדומה לזה נראה לי שכונו רבותינו ז''ל באמרם [עי' אבות דר''נ פכ''ח ה''י], לשיירה שהיתה מהלכת בדרך ועוברת בין שתי דרכים אחת של אור ואחת של שלג מהלך כנגד האור הרי זה נכוה מהלך כנגד השלג מת בצנה כיצד יעשה מהלך בנתים, יחס אל החום נזק ואל הקור מיתה, אולי העירו אל זאת הכונה, ואמר טוב אשר תאחוז בזה וגם מזה אל תנח ידך, ולקח באחד לשון חיוב ובשני לשון שלילה, רוצה בו שהדבוק באחד הוא צריך להיותו דבוק מתמיד והשני ההתקרב אצלו כפי הצורך ההכרחי לבד כמו שהתבאר, ואז בהיותו מפלס ארחותיו על זה הצד לא יירא להיותו נמשך יותר מדאי אחר ההנאות עד שיגרום לו זה היותו נקבר בקברות התאוה ונלכד בשחיתותיה והוא אמרו ע''ה [משלי כ''ד], כי שבע יפול צדיק וקם וגו', ורמז על השבע מה שרמז באמרו [שם כ''ו], כי יחנן קולו אל תאמן בו כי שבע תועבות בלבו, כמו שבארו קצת מפרשים שבא על ענין יצר הרע ופתויו והסתתו, ואמר [שם] דברי נרגן כמתלהמים וג', והוא משל על המלך הזקן, ר''ל יצר הרע, ואמר עליו שדבריו יורדים חדרי בטן, להמשיך שאר הכחות אליו ולהשמיעם לכונתו, עד אשר לרוב תקפו ימלוך עליהם ביד חזקה ובזרוע נטויה, והיא הסבה להקראו מלך כמו שהתבאר [נדרים ל''ב ע''ב] במשל הנשוא על אמרו [קהלת ט'] עיר קטנה וג', וקראו [שם ד'] זקן כי היצר הטוב גם כן יקרא מלך כשימצא מי שימליכהו, אבל היצר הרע מולך תחלה, ואין היצר הטוב מולך אלא אחר זמן ואחר נצוח מלחמות וכבוש ממלכות, וכבר אמרו ז''ל [אבות דר''נ פט''ז ה''ב] בענין משליהם, שלש עשרה שנה גדול יצר הרע מיצר הטוב שיצר הרע גדל עמו ממעי אמו, כיון שנולד התחיל מחלל שבתות ואין מוחה בידו הולך לדבר עברה ואין מוחה בידו, לאחר י''ג שנה נולד לו יצר טוב בא חברו לחלל שבת אומר לו ריקה הרי הוא אומר [שמות ל''א] מחלליה מות יומת, וכן בכלם, אדם הולך לדבר עברה כל אבריו נשמעין לו הולך לדבר מצוה התחילו הכל מצרים שיצר הרע מולך על רמ''ח אברים ויצר טוב אינו דומה אלא למי שהיה חבוש בבית האסורין שנאמר [קהלת ד'] כי מבית האסורין יצא למלוך, וכן אמרו במקום אחר [אבות דר''נ שם ה''ג] יצר הרע שרוי באדם מפתחי הלב שנ' [בראשית ד'] לפתח חטאת רובץ, רוצים בזה שהוא גובר מצד טבע, יצר לב האדם מיום הולדו, ונקרא רע להיותו כנגד המושכל, כמו שבארנו היות פעלות הטבע לפעמים כנגד השכל, ומפני זה לא נקרא האדם חוטא עד זמן היות שכלו ראוי לשפוט ולהשיב אחר פעלות הטבע אשר מצדם נקרא חוטא, וקודם זה אינו חוטא כי הטבע יתגבר ואין אומר השב, ואז ראוי להקראו יצר הרע רק על שם סופו, וכבר אמרו ז''ל [אבות דר''נ שם] אין יצר הרע בבהמה, רוצה בזה להיות פעלותיה טבע גמור כמו שהתבאר, ולהיות כחות הטבע יוצאות לפעל מיום הולד האדם קראוהו זקן, ועם היותו מלך וזקן אין ראוי לכבדו אבל להכניעו תכלית הכנעה, מצד היותו זקן אשמאי ומלך נבל מושל מקשיב על דבר שקר, וזקנתו זקנת הטפשות יוסיף דעת יוסיף מכאוב, והזהיר שלא להשמע לחלק אמריו והוא אמרו [משלי כ''ו], כי יחנן קולו אל תאמן בו כי שבע תועבות בלבו, רוצה בו על צד המשל שאם יחנן קולו, כלומר שיאמר בעצמו להמשך אחר זה המותר, כי לא ימשך עוד בזה רק בפעם הזאת, או שאין זה הענין כדאי להשיג בעשותו חסרון, וכיוצא באלו ההסתות אל יאמן בזה.
ואמר כי שבע תועבות בלבו, רוצה בו על דעת קצת מפרשים ששבעה כחות יוצאים מצדו כלם לשכים ולצנינים עוזרים לרעה והם שבע הכחות אשר למרגיש כמו שנודע למבינים, ומצד הראות לעין פעלת הכח הנזכר אשר התאוה להשיג הנאה היוצאת מכל אחד מהם בא הרמז אל זה הכח, והוא אמרו [שם כ''ד] כי שבע יפול צדיק וקם, רוצה בו שאם לפעמים יפול הצדיק ברשת אלו השבעה, לפי הצרך ההכרחי על צד מה שיחייב הטבע חיוב אין מפלט ממנו, ר''ל שלא ימשך אחריהם לצרך הנאה רק לפי צורך עמידת גופו אין בזה רע, נמצא שאין ענין ההמשך אחר החמר רע בהקש אל צורך עמידת גופו, וכן ההמיה אחר העשר ושאר המיות המוניות אין בהם הזק בהיות ההקש אל המצאת המכוון.
ואמנם הזהירו שלא להתמיד בזה כמו שביארנו באמרו [קהלת ז'] טוב אשר תאחוז בזה וגם מזה אל תנח ידיך, הזהירו שלא להשתדל בהם רק על צד שלא יאבד המכון באבדם, ולהיות הנמלטים מזה מעט מהרבה אחד בעיר ושנים ממשפחה בא הרמז באמרו [שם ח'], מי כהחכם ומי יודע פשר דבר וגו', התפלא על העוזבים ארחות יושר הקוטפים מלוח עלי שיח, ר''ל שמניחין חיי עולם ועוסקים בחיי שעה, כמו שרמזו במשליהם ז''ל על זה [ע''ז ג' ע''ב], ואמר מי כהחכם, כלומר איך אפשר להניח זאת המעלה אחר שאין אחרת כמוה כמו שאמר גם כן [קהלת ז'], בצל החכמה בצל הכסף ויתרון דעת החכמה תחיה בעליה, רוצה בו שמעלת השלמות היא עקר ואליה התשוקה, וההמון לסכלותם יעשו שאר המעלות עקר והיא טפלה להם, ומפני זה אמרו ז''ל [אבות דר''נ פכ''ח ה''י] כל מי שעושה דברי תורה עקר ודרך ארץ טפל עושין אותו עקר לעולם הבא דרך ארץ עקר ודברי תורה טפל עושין אותו טפל לעולם הבא, ובא הנה מלת דרך ארץ על כלל שאר המעלות, הכונה בכל זה להיות התורה קבע ושאר הענינים עראי, כל שכן בטרדת הענינים הנזכרים שאין לעשותם עקר, מצד שאם ישים השתדלותו בהם ימנע המצא בו מה שיבוקש ממנו, כי הטרדא צרת הלמוד לא תדור עמה בשום פנים, וכבר אמרו ז''ל [עירובין נ''ה ע''א], לא מעבר לים היא [דברים ל'], לא תמצא בסחרנין ותגרים, ומשלי הערב אמרו דרך צחות רחוק עם כבדות האדם לתפוש שני צבאים במרוצה אחת, המשל בזה שעם היות באדם מסך מבדיל בין הראות והנראה ומחיצות מונעות, רחוק בהשתדלותו להשיג שלמות חכמה עם השיגו שאר ההנאות כשלמות העשר ושאר ההנאות, ודמה השלמות לצביים, לרוב קלותם עד שילאה האדם בהשיגו את האחד ואיך יתחרה את השנים, ואמר אחד מחכמיהם גם כן בהשתדל השכל בענינים שונים ימעט שלמותו בכל אחד מן הענינים וישיג באחד לבדו בבקשת האחד מה שלא ישיג בבקשת השנים מבין שניהם, וכן אמרו רוב החריצות במה שלא יעזור ההצלחה לא יועיל אבל יזיק, ולהזהיר, ולהורות העדר האחת בסבת האחרת עד שיאבדו שתיהם בהקשותו לשאול הביאו במשליהם דרך צחות הערה על זה משל, קראוהו משל הכלבה, הניחו במשליהם, כי היתה בעיר כלבה אחת והיתה עיר אחת קרובה אל העיר ההיא, והזדמן שהכינו הכנות גדולות להתקדש למסבתם בסעודות גדולות, לשנים בנים נולדו לשתי הקריות אחת הנה ואחת הנה, והכלבה הרגישה בהכנות ההם וחשבה בעצמה שאלו תשיג ותזכה לשתי שלחנות ההם תועיל לה כל ימיה תועלת חזק, אבל שתצטרך אל זה לזריזות גדול וחריצות רב, בטוב לבה בזאת המחשבה נדדה שנתה מעיניה העירה שחר, ותקם חצות לילה ותלך אל העיר הקרובה, כי אמרה לקחת לה משם צידת ארוחתה תכף באה ואחרי כן לשוב אל עירה ולאכול ולשחוק, ויהי כבאה והבקר אור ולא הכינו עדין דבר מכל ארוחתם, ותאמר בלבה אחרי כן מה לי איפה ומשנה ביאה זו, אין לחם ואין צידה, הנה האש והעצים ואיה השה, טוב ללכת אל בית המשתה האחר וכשבעי שמה אשוב הנה ואמצא הכל מתקן לסעודה, ואמנם אצטרך לחריצות ולמרוצה קלה אולי יקדימו לאכול, ותלך לה פסוח והמליט ותמצאם כבר אכלו הקרואים לא נשאר רק מותרות לבני הבית ולמשרתים, ותבז בלבה אכול עמהם ותאמר לרוץ עד האחרת, כי אמרה אם אמצא הקרואים טוב ואם אין יגאלוני המשרתים ובני הבית ואוכל עמהם, ותלך ותרץ וכבר אכלו הכל הוסר כל שלחן ונאספה כל שמחה, ותכאב בלבה ותאמר עם כל זה לא תזיק לי זריזותי אלכה ואשובה אל מקומי הראשון אולי אמצא בני הבית יאריכו בשלחן אולי יתעשת האלים לי, ותרץ מרוצה רבה ובבאה אין נודד כנף פוצה פה ומצפצף, ותשאר העניה מרודה ועצבה משני בניה הנולדים לרעתה רעבה ויגעה בוכה ומתאבלת, ותרץ ותגד לאביה את כל התלאה אשר מצאתה בדרך, והוא בשמעו יסרה למשפט ויאמר כי חטאה בהשתדלותה, ואלו המתינה בקריאתה עד אכול ושבעה כבר השיגה החלק האחד על תכלית השבע, ואולי אחריה יהיה באה באחרת עוד שהקרואים במסבם, או לפחות תשיג מעט עם בני הבית הבאים אחריהם, כל זה משל להיות הענינים נמנע המצאם בבקשת תכלית לשניהם, והראוי לבקש האחד עד שימצא תכליתו ולהיות ידו נטויה באחר למציאות מעט עד שיוכל להעמיד שלמותו, והוא אמרם ז''ל [ברכות ל''ה ע''ב] ראשונים שעשו תורתם קבע ומלאכתם עראי זו וזו נתקיימה בידם, באורה אצלי נתקיים בידם מכל אחת מהם המבקש מהם, אחרונים שעשו תורתם עראי ומלאכתם קבע זו וזו לא נתקיימה בידם, והוא אמרם [שם] לא ימוש ספר התורה הזה מפיך [יהושע א'], יכול דברים ככתבן, ת''ל [דברים י''א] ואספת דגנך תירושך ויצהרך, הא מה אני מקיים לא ימוש ספר התורה הזה מפיך, התנהג בהם מנהג דרך ארץ, רוצים בזה שיתנהג בענין על צד ראוי, ואצלי לבאר באמרו התנהג בהם מנהג דרך ארץ, שהוא מוסב על אמרו ואספת דגנך ותירושך ויצהרך, ואמר כשתתן לבך לאסיפת העושר והקנינים התבונן באספך מגרנך ומיקבך דרך כל הארץ ואחרית האדם מה היא, ואז תבז בלבך כל אשר תצבור, והשתדל בשלמות ימצא בך לבדך לעולם, והוא שלמות החכמה אשר נוצרו יאכל פריו ואכל וחי לעולם, ועל זה אמר הנביא ע''ה [ירמיה ט'] אל יתהלל חכם בחכמתו וגו', ואמנם על דעת יונתן להיות ענין חכם בחכמתו רומז על שלמות החכמה גם כן, והכונה בפרושו שלא יתהלל בעל המעלה במעלתו אם לא יתנהג בה כראוי, והוא שהזכיר על אלו שלמה בר דוד חכימה ושמשון בר מנוח גברא ואחאב בר עמרי עתירא, מפני שאלו השלשה חטאו באלו הענינים, זה בחכמתו וזה בגבורתו וזה בעשרו, כמו שהתפרסם הכשל שמשון בגבורתו, והכשל אחאב בענין העושר על דמי נבות, וכן הכשל שלמה בענין טעמי מצות, והוא אמרם [סנהדרין כ''א ע''ב] מפני מה לא נתגלו טעמי מצות, שהרי שתי מצות נתגלה טעמן ונכשל בהם גדול הדור שנ' [דברים י''ז], לא ירבה לו נשים, לא ירבה לו סוסים וג', עד שאמר אני ארבה ולא אסור, ואומר [מ''א י''א] ויהי לעת זקנת שלמה נשיו הטו את לבבו, וטעם התגלות אלו הטעמים בתורה יותר מן האחרים שלא נתגלה הטעם באחד מהם זולתי טעם כללי לזכירות ענינים עוברים אין לחוש בידיעתם לחולשת ענין המצוה ובאלו נתגלה הטעם, נראה לי הסבה בזה שלא חששה תורה למצות מסורות ליחיד כל שכן למיוחד שבעם והוא המלך שכל הנהגותיו ביושר ובעצה נכונה.
ואמנם על דעת הר''ם ז''ל במאמר הנזכר, ר''ל אל יתהלל חכם וגו', שהשלמיות אמנם יחלקו על ארבעה חלקים, הראשון שלמות העשר, אשר כלנו ואשר דמה לנו בהיותנו כלנו כורעים ומשתחוים לפניו ככל אשר צוה לו המלך הזקן הסובב בדברינו אלה, ואין צריך להאריך בפחיתותו, וכבר נודע היותו מתהפך תמיד רצוא ושוב כמראה הבזק, ואמרו חכמי המוסר, שלשה אין לבטוח בסבר פניהם המלך והים והזמן, שזה השלמות, ר''ל הצלחת האדם במקרי הזמן, אין דבקות בינו ובין האיש כלל ואיננו רק דמיון גמור, והוא על דרך צחות לקצת מפרשים אמרו [קהלת ה'], ברבות הטובה רבו אוכליה ומה כשרון לבעליה כי אם ראות עיניו, רוצה בו אצלי הערה על פחיתות ההמיה אל זה השלמות ואמר, כי ברבות הטובה לאדם כן ירבה וכן יפרוץ ענין הוצאתו, אם כן מה כשרון לבעליה, כלומר מה הרויח בעל הנכסים המרובים אחר שהוא צריך לכל היוצא מהם יותר מבעל הנכסים המועטים, אחר שיספיק לו היוצא מהם גם כן, וכחיות זה כן חיות זה, כלומר אחר שאין הצרך בזה השלמות רק להמצא לאדם די ספקו לבד, מה הפרש בין זה לזה, נמצא שאין בזה רק דמיון גמור ושמחת היצר בראות השפע גדול והוא אמרו, כי אם ראות עיניו, כי האדם יראה לעינים והשרידים ללבב, והשלמות השני הוא שלמות בצורתו ותכונתו וגבורתו ובריאותו, וזה השלמות גם כן אין להאריך בפחיתותו, שתכלית זה השלמות אינו רק להיות האדם בעל איברים חזקים בתכלית השווי ובתכלית היופי, ישא משא כבד ביפיו תחזינה עלמות ישבר כלים בכחו ועצמתו וזה התכלית איננו לאדם באשר הוא אדם רק מאשר הוא ב''ח, אף כי לא ישיג בזה בשום דבר לשלמות אחד מב''ח, אם לכח אמיץ הנה, אם ליופי מי יועידהו, הנה אם יגיע האדם לתכלית מה שאפשר בגבורת האדם לא ישיג לגבורת האריה והפיל והפרד, ואם יגיע עד תכלית היופי לא הגיע לפלגות יופי הסוס והטווס וקצת מיני ב''ח, ובמשלי הערב העידו על מאמר אחד החסידים אמר על קצת בני אדם נעדרי החכמה שהם אצלו כבהמה וחיה בדמיון כעס וגאוה ומרמה, ואחר זה הפליגו בדברו לומר שיש לב''ח יתרון גדול עליהם מהם במלאכה ומהם בגבורה ומהם בנדיבות ומהם בערמה, כמו שתמצא שאין בכל העושים במלאכה מי שיתקן צורת רוקם בכל ציוריו כאריגת העכביש וכבנין הדבורים וקצת שאר בעלי חיים, ילאה האדם לעשות כתבניתם אשר הוא מראה מהם, וכן בשלמות הגבורה אין אדם גבור בארץ יגיע לגבורת האריה והנמר וכן לא יגיעו לנדיבות התרנגול ולערמת השועל, אחר זאת אין להאריך בחסרון זה השלמות ופחיתותו והוא נכר ונראה לעין, והשלמות השלישי הוא יותר נכבד מן הנזכרים להיותו מבוא אל השלמות האמתי, אף כי הוא הכרחי בקיום הישוב המדיני, והוא שלמות המדות, וכבר העידו עליו שהוא מבוא אל השלמות האמתי באמרם, שריח בגדותיהם של צדיקים מעין העולם הבא, כמו שכבר התבאר, ואמנם עם היות זה השלמות נכבד כשתציעהו בשכלך תמצאהו כלי לזולתו, ואם תצייר היות האדם לבדו אין מקום לזה השלמות כלל, אם כן הוא גם כן חוצה לו ואליו הוא נושא באור אמרו [ירמיה ט'] אל יתהלל חכם וגו', כי מלת חכמה נופלת על ארבעה ענינים, תפול על מלאכת האומנות כאמרו [שמות ל''ה] בחכמה טוו את העזים, וכן הרבה, ותפול גם כן על ערמה והתחכמות, [שם א'] הבה נתחכמה, [ש''ב י''ד] ויקח משם אשה חכמה, רוצה בו בעלת ערמה ותחבולה, ותפול על שלמות אחרון, [איוב כ''ח] והחכמה מאין תמצא, ותפול גם כן על שלמות מדות, [שם י''ב] בישישים חכמה, כי הדבר הנקנה מצד הזקנה לבד הוא סדור הנהגה ושלמות המדות, והשלמות האחרון הוא שלמות הידיעה אשר בו יצויר כל מושכל, והוא לו לבדו אין לזרים אתו, ומפני זה רמז עליו החכם במלות יורו זה והוא אמרו [שה''ש א'], בני אמי נחרו בי שמוני נוטרה את הכרמים כרמי שלא לא נטרתי, ואמר שעליו ראוי שיתהלל המתהלל, והוא אמרו [קהלת ז'] ויתרון דעת החכמה תחיה בעליה, רוצה שעם היות קצת השלמויות טובים והכרחיים בענין האדם מכל מקום שלמות החכמה היא תחיה בעליה, וכל ימי עמוד האדם בלא חכמה אינם חיים ולא יכנס זמנו בכלל זמן, אל יחד בימי שנה במספר ירחים אל יבא [איוב ג'].
------
ועל דרך צחות בא בספור משלי הערב באחד מן התלמידים שאל לרבו כמתפלא על רוב חכמותיו כמה ימי חייו, ויען החכם כי מספר שניו שתים עשרה שנה, והוא היה זקן כפוף הקומה ושערו הפך לבן, ויתמה על דבריו, ויאמר הנני רואה בך סמני השיבה ואותות הזקנה ואיך תאמר היות ממולדתך והנה שתים עשרה שנה לבדם, ויען החכם אתה לא שאלתני על המולד רק על ימי החיים, ואין חיים אלא בידיעת החכמה על השלמות, ולא השגתיה רק משתים עשרה שנה והנה, והוא אמרו הנה והחכמה תחיה בעליה, ומפני זה הזהיר להתמיד בשקידתה ולא יירא בהמשכו לפעמים אחר החמר כפי חיוב הכרחי לבד שזה יזיק לו, אחר שהוא שוקד על דלתות התבונה יום יום, והוא אמרם ז''ל [קידושין ל' ע''ב] דרך הערה על זה, ושמתם [דברים י''א], אל תקרי ושמתם אלא וסם תם, מלמד שנמשלו דברי תורה לסם חיים, משל לאדם שהכה את בנו הכאה גדולה והניח לו רטיה על גבי מכתו, אמר לו בני כל זמן שרטיה זו על גבי מכתך אכול מה שהנאתך ושתה מה שהנאתך ורחץ בין בחמין בין בצונן ואי אתה מתירא, ואם אתה מעבירה הרי מכתך מעלה לך נמי, כך אמר הקב''ה בני בראתי יצר הרע בראתי לו תורה תבלין, אם אתם עוסקין בתורה אין אתם נמסרין בידו, ואם אין אתם עוסקים בתורה הרי אתם בידו וכו', ראה איך העירו על זה הערה מבוארת, אמר שעם היותו משתמש בהנאות כפי הצורך אחר שהוא שוקד בלמוד לא יתן לאחרים הודו ושנותיו לאכזרי, ר''ל שלא יעשה עקר רק משלמות התורה, לא יירא בימי רע אשר עון עקביו יסבהו, ר''ל שיזיקהו ההמשך אחר החמר, כי שקדו בלמוד ישמרהו מהשתקע אחריו רק כפי הצרך, ומה נכבד גם כן אמרם בדרש, כי יי יהיה בכסלך ישמור רגלך מלכד [משלי ג'], אפילו בדברים שאתה כסיל בהם ישמור רגלך מלכד, רוצים בזה היות מלת בכסלך נגזרת מלשון כסילות, אע''פ שכל בעלי הפשט הסכימו לפרשו מענין תקוה ובטחון, באורה אצלי שאפילו בהשתמש שכלך בגופניות, והוא שקרא כסילות, אחר שכונתך לטוב לעמידת הגוף עד שימצא מוכן לקבל המבוקש הוא ית' יהיה עמך וישמור רגלך שלא ילכד בשחיתות החומר ושלא ישתקע במותרות, ובבאור תמצא בדברי שלמה שהוא קורא ההמייה אחר העשר ושאר המותרות כסילות אמר [שם י''ט], טוב רש הולך בתומו מעקש דרכים והוא כסיל, ובמקום אחר הזכיר זה הפסוק בעצמו בחלק השלישי מן הספר, אלא שהחליף מלת כסיל במלת עשיר, אמר [שם כ''ח] טוב רש הולך בתמו מעקש שפתים והוא עשיר, אם כן הכונה כי הרש המסתפק, והוא אמרו הולך בתמו, ר''ל שהוא משתמש בגופניות כפי חיוב הכרחי לבד, הוא טוב ממי שמעקם את הדרך הישרה והוא הומה אחר המותרות וישיגם, ואמנם רבינו סעדיה ז''ל פרש הנה מלת והוא כסיל מענין תקוה ובטחון, כאלו אמר טוב רש הולך בתמו מעקש שפתים והוא בוטח בעשרו.
ונשוב לדברינו והוא, ששלמה הזהיר להתמיד בשקידת התורה עד שלא יתעסק בצרכי החמר רק דרך עראי כפי הצרך והוא אמרו [קהלת ז'], טובה חכמה עם נחלה וגו', כי בצל החכמה בצל הכסף וגו', ראה מעשה האלים כי מי יוכל לתקן את אשר עותו, הודיע תחלה מעלת שני הדברים, ר''ל חכמה ונחלה, אחר שהאחת נעזרת באחרת ואם אינה מכוונת לעצמה, ואמרו ויותר לרואי השמש, לזה הפרוש רוצה בו, וכל שכן שהנחלה תצטרך לדעת אנשי הזמן שחכמת המסכן בזויה אצלם, וענין רואי השמש, פרושו, בני העולם, ומצד התגברות פעלותיו בארץ בשליחות ממציאו יחסו כלל המציאות אליו, ועל דרך זה אמרו ז''ל [נדרים ל' ע''ב] הנודר מרואי חמה אסור אף בסומין, ויש שפרשו רואי השמש, מי שלא ראה רק גלויי הדברים, לא אמתת תוכם, שהם נותנים לנחלה חלק גדול בטובות המציאות, כבר זכר זה גם כן החכם ר' שמואל בפרושו, ואצלי לפרוש במלת נחלה, קבלה, ר''ל טובה החכמה כשהיא מגעת לאיש מפי סופרים מובהקים לא מפי עצמו, כי הלמד מפי סופרים ימצא הדברים מזוקקים באין סיג, ולא יצטרך לצרופי המחקרים וללמוד האמת מצד סותרו, ואמר ויתר לרואי השמש, באורו אצלי כל שכן שיצטרך זאת הדרך למי שמתעסק בצרכי זמנו ונטרד בטרדת העולם, שאלו (לא) יצטרך למוד החכמות על דרכי המחקרים מפי עצמו לא יספיק לו זמן עם הטרדות, ואצלי עוד שנית לבאר במלת נחלה, הדברים אשר אנו מוכרחים בהאמנתם מצד קבלת האמונה, ומלת חכמה, הנה תבא על הנודעים מצד העיון, ואמר שטובה החכמה, ר''ל להיות ידיעתנו במושכלות דרך מחקר אמתי, ובלבד שלא נתלה כל אמונתנו בזה, אבל שנעמד על תוכן המקובל גם כן, וכל שכן שיצטרכו לתלות כל אמונתם על התוכן המקבל רואי השמש, אשר לא יספיקו לבא עד תכלית המחקר, ויעברו מהר בעמק הבכא לא יתנם השב רוחם עוד, וקרוב צאתם מדרך ישר לנחותם דרכי מות לסור בשאול מטה, ובפסוק השני שב לבאר השתלשלות הצרך להשתדל בעניני החמר אל השלמות המכון, והורה עם כל זה שהעקר הוא החכמה עד שהחיים תלויים במציאותה הוא אמרו, החכמה תחיה בעליה, ולהזהיר בשקידת למודה הזהירו שלא יפנה רגע לבטלה, אבל יתן כל ימיו ורגעיו להתבודדות, ולא ימנע גם כן מזה אחר השיגו המבוקש פן יסור לב ורעיונים ישתאו והיו כלא היו כאמרם ז''ל כמזהירים על זה, [אבות דר''נ פכ''ד ה''ו] יכול אדם ללמוד תורה בעשר שנים ולשכחה בשתי שנים, ועל כן אמר שיתבודד תמיד לא יפנה אל הבטלה כלל, אמר [קהלת ז'] ראה מעשה האלים כי מי יוכל לתקן את אשר עותו, באורו אצלי שיתבונן תמיד במלאכת המציאות ולא ימוש ספר התורה מפיו יומם ולילה, כי מי יוכל לתקן וג', כלומר מתי ישוב מה שהפסיד בזמן בטלתו, או רמז על היות ענין החכמה דק וקשה ועם בטולו הוא קרובה להתרחק ממנו מהר, וזה ענין אמרם [ירושלמי ברכות פ''ט ה''ה] יום תעזבני ימים אעזבך, ובארו על המאמר משל על שני בני אדם זה הולך למערב וזה למזרח כשהלך כל אחד מהם מהלך יום נמצא רחוק מחברו מהלך שני ימים, באור זה אצלי שסתר הדברים כמו שרמזנו הם לשתי סבות, אחד מצד עצמנו והוא גסות חמרנו, והשני מצד קשי המבוקש ודקותו, וכאשר יגע ועלה רוב השתדלותו בידו והוא מתיאש מן הלמוד ופונה אל הבטלה יעזרו שתיהן להעלות הדברים מלבו ולהשתכח ממנו כל מה שלמד, מקצה מזה הסבה אשר מצד עצמו ומקצה מזה הסבה אשר מצד המבוקש, יחשוב בא הסבה מצד אחד לבד והוא באה משני צדדים נעזרים בזה, ועזיבת יום דרך משל עולה לו על עזיבת שני ימים על צד המשל המונח.
ואפשר שרמז באמרו [קהלת ז'] כי מי יוכל לתקן את אשר עותו, על קצר חיי האדם אמר שיתבונן בחייו ויבין כי הזמן חולף מהר ולא יוכל עוד לתקן מעותו, כמו שכבר בארנו, וכמזהיר על זה אמר החכם הזמנים שלשה, העומד והעובר והעתיד, העובר לא ישוב אליך עוד, העומד הנה מגמת פניו ללכת, העתיד לא תדע אם תגיע אליו, אמר שהעובר כבר הלך ואם הוצאתו לבטלה לא יוכל לשוב אליך עוד ולהשיב את נדחו, ואם נשען על העומד היעיף עיניו ואיננו, ואם הוא נשען על העתיד אינו מסור לבית דינו, ומה נכבד מאמר חכמי המוסר בהערה על זה, אמר אחד מהם לתלמידיו מי יתן והיו חייכם בעיניכם כשוה כסף, אחר אשר תחמלו על הוצאתו לבטלה, ותתנדבו בפזור ימיכם לבטלה עם דעתכם היות הזמן נשמט מבין ידיכם, ועל דרך זה כון דוד בפסוקים אשר החלונו לדבר בם באמרו [תהלים קי''ט], גל עיני ואביטה וג' גר אנכי בארץ וגו', שהוא ע''ה לסבת טרדותיו ומלחמותיו היה מעביר זמנו ומוציא ימיו לדברים יגעים, ועל דרך המליצה על צד התגברות התשוקה היה מבקש עזר אלהי להגיע לידיעת נפלאותיו זה שבתו הבית מעט, ר''ל בחלקי הזמן המועטים, שהיה מתבודד בהם כפי מה שיהיה גונב או גוזל לשאר הטרדות, ואמר גר אנכי בארץ, רצה בו שזמן חיי העולם הזה קצר כאמרם ז''ל [אבות פ''ב מט''ו] היום קצר והמלאכה מרובה ופועלים עצלים והשכר הרבה ובעל הבית דוחק, וכל זה כמו שכתב הר''ם ז''ל לקוצר השנים ורוב החכמות ודקותם ועצלות בני אדם לבקשם עם הפלגת השכר הצפון למבקשים ועם אזהרת התורה תמיד על זה, ואחר זה אמר, [שם] לא עליך הדבר לגמור ולא אתה בן חורין לבטל ואם למדת תורה הרבה נותנין לך שכר הרבה ונאמן הוא בעל מלאכתך שישלם לך שכר פעלתך ודע מתן שכרן של צדיקים לעתיד לבא, באורה אצלי סובב על דקות החכמה ועמקה אמר, שאין מטבעו לבא עד תכליתה הוא אמרו ולא עליך הדבר לגמור, והודיע אחר זה שאין מזה התנצלות לסגור שערי העיון אחר שבקצת ענינים ננעלו דלתות העזרה, שמכל מקום יש שכר לפעלתו כפי מה שהיא והוא אמרו, ולא אתה בן חורין לבטל ואם למדת וכו', וסוף דבר העירו על התכלית הנכבד ואמר ודע מתן שכרן של צדיקים לעתיד לבא, ועל דרך זה המאמר אמר דוד הנה, גר אנכי בארץ, הערה על קצור זמן האדם בזה הזמן, שאין עמידת האדם נחשבת בו רק כעמידת גר בארץ לא לו, שאין שם התמידת קיום וארך עמידה, והוא על דרך הצחות אמרו [ירמיה י''ד], למה תהיה כגר בארץ וכאורח נטה ללון, כי הגר והוא מי שאינו מאזרחי הארץ אינו חושש להפסד עניני המדינה ולהעדר סדור הנהגתה, יגיל בשמע ארצו בהיותה על תכלית השווי וטוב ההנהגה ולא יחוש לרוע הנהגת ארץ נכריה, וכל שכן האורח אשר בן לילה יבא ובן לילה יצא, אבל אזרחי הארץ הם המצרים להעדר סדורה, וכשהמנהיג מאזרחי הארץ הוא משתדל על תקונה וחס על כבודה להשיב נדחי הנהגתה, אבל כשהמנהיג גר ונכרי בארץ ויהי מה לא יחוש לדבר עם יסודרו עניניה על סדר טוב ושלם ואם אין, לא אלמן הוא מארצו ומאדמתו אשר לקח משם, ועל דרך המשל והמשך צחות בראות הנביא העדר הסדור מבני אדם דרך רשעים צלחה עתקו גם גברו חיל אמר דרך משל, איך אפשר שלא ישגיח ממכון שבתו לסדור עניני הארץ וישוב ענין הנהגתו כהנהגת הגר בארץ אשר לא יחוש לסדור המדינה אשר הוא גר בה, ועל זה הצד בא דמיון מאמר גר אנכי בארץ, ועל דמיון המשל אמרו ז''ל במדרש רבה [ויק''ר ל' ג'], כד הוה הלל הזקן מפטר מתלמודי בכל יומא ויומא הוה אמר איזיל אגמול חסדא ואמטי רחמי להדא אכסניא די בגו ביתאי, חד זמן אמרין ליה תלמודוי כל יומא ויומא אית לך אכסניא, אמר לון הדין נפשא עלובתא דאיכתם אתיא וסמיכון אזלא לא אכסניא גופאי היא, לשון איכתם וסמיכון ענין תמול והיום, ויש מפרשים מלת סמיכון כענין פתאם, הנה דמה דבריו למה שהזכרנו במאמר דוד באמרו גר אנכי וגו', והוא אמרו [תהלים קי''ט] גרסה נפשי לתאוה אל משפטיך בכל עת.
ואצלי גם כן לבאר בכונת פסוקים אלו, שהוא ע''ה כיון להעיר עצמו לבלתי היות נכשל בעיונו, והוא אמרו בראש דברו זה [שם], גמול על עבדך אחיה וגו' ומלת גמול באין התחברות מלת תשלום עמה מונחת על המתחיל לעשות חסד כאמרו [יואל ד'], הגמול אתם משלמים לי בית ישראל אם גומלים אתם עלי, וכיון הנה שהוא בהשתדלותו יעלה בידו התגלות אליו סתרי הדת וסודות המציאות על צד שלא יטעה בעיונו עד שישאר נבוך ופורק עול, אבל שידריכהו עזרו בעיונו להיותו עיון צודק ודעותיו צרופות ומזוקקות, סובבות על קוטב השכל והתבונה מוסבות משבצות דרכי הדת ושמירת המצות בתים לבדים לא יסורו ממנו, הוא אמרו, גמול על עבדך אחיה ואשמרה דרכיך, ובאה כונתו הנה על דרך אמרו [תהלים קי''ט] מפקודיך אתבונן וגו' נר לרגלי דבריך ואור לנתיבתי, וכבר התבאר על פי מפרשים במלת פקודים שהיא מלה נאמרת על הדברים שראוי להיותם אצל יודעיהם כפקדון וכדבר גנוז אשר אין ראוי לשלוח יד בהם, ואמר שהוא מתבונן בהם, ומלת בינה מיוחסת למה שיודע דרך מחקר האדם בעצמו במה שלמד, והוא אמרם [אבות פ''ה מכ''א] בן ארבעים לבינה, שהוא זמן יספיק לו בו למודו כאמרם ז''ל [ע''ז ה' ע''ב], לא קאי איניש אדעתיה דרביה עד ארבעין שנין, ובזה הזמן הוא מתבונן במה שלמד וחוקר במה שראוי לחקור, ואמנם אחר שיחס לעצמו התבוננות הפקודים אמר, נר לרגלי דבריך ואור לנתיבתי רוצה בו שעם היותו מתבונן בדרכי המחקר ומתבודד באפני העיון לא אבחר מהם רק הצד הנוטה ליראת שמים כי הוא המסכים אל האמת, ועל זאת הכונה פרש אחד מחכמי דורנו זה אמרו [איוב כ''ח], אז ראה ויספרה הכינה וגם חקרה ויאמר לאדם הן יראת יי היא חכמה וסור מרע בינה, מלת ויספרה אצלו [איכה ד'] ספיר גזרתם, אמר שהתורה ספירית, רוצה בזה כמו שהספיר מקבל כל המראים כן דרכי הבאור בתורה רבים ושרשי אפניהם מתחלפים, אבל הראוי לקחת מתוכם הוא הצד הנוטה ליראת השם והוא אמרו, ויאמר לאדם הן יראת יי היא חכמה, וכן אמר שלמה בסוף דבריו [קהלת י''ב], 
את האלים ירא, כמו שיתבאר, והוא אמרו הנה [תהלים קי''ט], נר לרגלי דבריך וגו'.
ואמנם אמרו תחלה מלת נר ואחריה מלת אור, שהיא מלה תורה על אורה גדולה יותר מאור הנר, כל זה יורה על סדור למודו ולקחו הדברים על הצעה ראויה, ראשון ראשון ואחרון אחרון, וכבר אמר [משלי ו'] כי נר מצוה ותורה אור, ר''ל קיומה ולמודה, כי האור יורה על אורה יותר גדולה ויותר נכבדת, וכבר רמזו זה, בקצת נסחאות, באמרם ז''ל, [לעיל ל''ח ע''ב] עד שלא כבתה נרו של עלי זרחה שמשו של שמואל הרמתי, הנה שדמה נבואת שמואל לשמש ושל עלי לאור הנר, ואמנם אמרם עד שלא כבתה וכו', ברוב הנסחאות, שהוא ענין יורה על הפסק נבואה מחיים, כמו שידוע שהנר והשמש בזה משל על הנבואה, ולא אמר עד שלא מת עלי וכו', אלא עד שלא כבתה וכו', ר''ל עד שלא פסקה נבואתו, זה אמנם מצד שרוב הנביאים היתה נבואתם פוסקת בחייהם, מצד שהנבואה יש לה התלות בקצת כחות גופניים ובהחלש הגוף יחלשו הכחות ההם, אבל החכמה נמשכת אחר השכל לבד וכל עוד שיחלש הגוף יחזק השכל, וזו היא כונת אמרם [ב''ב י''ב ע''א] חכם עדיף מנביא, לא שיכוין בו היותו נביא בלתי חכמה, והנבא הפתאים והסכלים אצלנו נמנע כהנבא החמור או הצפרדע, כמו שכתב הר''ם ז''ל, ואין נבואה אלא בשלמות האדם בכל מיני שלמיות, מדות ומעלות עם שלמות הכנת הכח המדמה בעקר יצירתו וכח הדברו בהכנה ובלמוד, ואז קול אלים מתהלך בקרבם מדבר אליו מבין שניהם, וכפי יתרון האיש בשלמות אלו הענינים תהיה מדרגתו יותר גדולה, ועם כל זה תפסק הנבואה לסבת חולשת זה הכח המדמה שהוא אצל החכמים כח גופני, וכל כח גופני יחלש ויפסד וילאה עת ויבריא עת, ולזה תפסק נבואה עם האבל או הכעס כאמרם ז''ל [שבת ל' ע''ב] אין נבואה שורה וכו', וכבר העידו בדרש [תנחומא וישב ג'] על יעקב אבינו שלא באתהו נבואה כל ימי אבלו על יוסף וזו היא אצלי הכונה באמרם [שם] שהחרימו על כל מי שיגלה עצתם ושתפוהו להקב''ה עמהם, וכבר בארנו שהלשון יתיר על מי שגורם הדבר שיאמר עליו שהוא עשהו, כאמרו [במדבר ד'] אל תכריתו את שבט משפחות הקהתי, רוצים בו אל תניחום לראות כבלע את הקדש ולא תגרמו להם שיכרתו, וכן אמרו הנה ושתפוהו להקב''ה עמהם, רוצים בו שהם היו סבה להפסק נבואתו שהוא מצד עצבו עליו, ר''ל על יוסף, נפסקה נבואתו ואז נשתתף הקב''ה עם הסכמתם בסבתם.
ואמנם אמרו ברוב הנסחאות [לעיל ל''ח ע''ב] על נבואת עלי נר ועל נבואת שמואל שמש, הוא על צד שעניני הנבואה חלוקים מאד על מדרגות זו למעלה מזו, יש מדרגה שהיא למטה מן הנבואה והוא שימצא האדם עצמו כאלו התחדש בו כח יעירהו לדבר בעניני חכמה וסדרי הנהגה אלהית בעת היקיצה ובעת השתמש החושים על המנהג כענין דוד ושלמה, ולמעלה מזה שתהא נבואתו בהתבטלות כחותיו אם במראה אם בחלום, כי החלום גם כן ממין הנבואה על צדדים ידועים, כבר אמרו [ברכות נ''ז ע''ב] ז''ל חלום אחד מששים מנבואה, ולא יפול השעור בין דברים מתחלפים במין או בסוג קרוב, כמו שנודע אצל בעלי ההגיון, וכן אמר החכם החלק והכל אחד במין, ובבראשית רבה [י''ז ה'] אמרו נובלות נבואה חלום, וזה דמיון אמתי כמו שבאר הר''ם ז''ל, כי נובלות הוא הפרי בעצמו אלא שנפל קודם שלמות בשולו, ואמר בתורה בפרוש [במדבר י''ב], במראה איליו אתודע בחלום אדבר בו, כבר הודיע היותו מין אחד באמתת הנבואה ובמהותה, זולתי שהפריש בין נבואת משה רבינו לנבואת שאר הנביאים, וכבר באר הר''ם ז''ל [הל' יסודי התורה פ''ז ה''ו] שהיא אמנם נבדלה מכל נביא זולתו בארבעה דברים, האחת, ששאר הנביאים יתנבאו בתרדמת חושים ובהתבטלות כחות, ומשה רבינו מתנבא והולך על מנהגיו ואמר [שם ז'], וישמע את הקול וגו', ואמר הנה באמרו על האחרים במראה ובחלום, אמר עליו [שם י''ב] לא כן עבדי משה וגו', והשניה, ששאר הנביאים תגיעם נבואתם באמצעות מלאך והוא הסבה להיות כל נבואותיהם במשל וחידה, אבל הוא ע''ה הועד עליו [שם], פה אל פה אדבר בו במראה ולא בחידות, והענין השלישי, שכל נביא כשיתנבא יזדעזעו אבריו וינתק בנין גופו ותקרהו חרדה גדולה כמעט תצא נשמתו, כמו שאמר דניאל [דניאל י'] לא נשאר בי כח וגו', נהפכו צירי עלי וגו', והוא ע''ה נאמר בו [שמות ל''ג], כאשר ידבר איש על רעהו, ועל זה הצד באר אחד מן המפרשים שתמצא בענין דניאל שנרתעו כל חבריו כמו שאמר [דניאל י'], והאנשים אשר היו אתי חרדה גדולה נפלה עליהם ויברחו בהחבא, וזה היתה בראותם אימתו והרתעתו, ועליו ע''ה נאמר [שמות ל''ג] ויהושע בן נון נער לא ימוש מתוך האהל, שלא היה רואה בו ע''ה שום דבר כדי להגיע עליו חרדה ממנו, והענין הרביעי הוא, שכל הנביאים לא יתנבאו בכל עת שירצו, אבל הוא ע''ה אמר [במדבר ט'] עמדו ואשמעה, שהוא ע''ה לא היה צריך להתכונן לנבואה ולזכך נפשו עד שתבואהו אלא שהוא עומד מזומן ומתעתד התעתדות תמידי מבלי הפסק, כבר ידעת אמרם [שבת פ''ז ע''א] שהוא פרש מן האשה לעולם, ולמתנבאים האחרים שישובו לאהליהם להתעסק במה שקדם להם אמר [דברים ה'], לך אמור להם שובו לכם לאהליכם, ואתה פה עמוד עמדי וגו', והוא שדרשו [תו''כ אחרי פרשתא א' ה''ו] באמרו בסדר היום, ר''ל בפרשת אחרי מות [ויקרא ט''ז], דבר אל אהרן אחיך ואל יבא בכל עת אל הקדש, אהרן בבל יבא ואין משה בבל יבא.
ואמנם בקצת מקומות כונו בזה להזהיר המשתדלים בל יהרסו אל יי לראות פן יפרץ בם, והוא שהזכיר בתחלת הדברים מיתת נדב ואביהוא אשר נשרפו שריפת הנפש, כמו שבא בדבריהם [סנהדרין נ''ב ע''א] שריפת נשמה וגוף קיים על שהקלו ראשם במה שלא היה ראוי להם, וכן דעת רבותינו ז''ל במתאוננים, שלא בא הכתוב לפרש באי זה דבר חטאו, עד שבמדרשות דקדקו לפרש חטאם זה בכה וזה בכה, אבל אצל בעל המדרש באחד המקומות [במד''ר ט''ו כ''ג] רמז נכבד בזה אמרו שם [במדבר י''א], אספה לי שבעים איש מזקני ישראל, ראשונים שנאמר בהם [שמות כ''ד] ויעל משה ואהרן נדב ואביהוא ושבעים מזקני ישראל, היכן היו, מלמד שנשרפו במתאוננים, אלא שהיתה שריפתם כשריפת נדב ואביהוא, שאף הם הקלו ראשם בהר סיני שנאמר [שם], ויחזו את האלים ויאכלו וישתו, רוצה בו שהם נטו לראות מתוך אכילה ושתיה ושאר הנאות גופניות והרסו ושלחו מחשבתם והשיגו על הצד שהשיגו לכן התחייבו כלייה ונשרפו בתבערה כמו שרמז הר''ם ז''ל גם כן, הנה ששריפתם היתה שריפת נדב ואביהוא ומאותו הטעם בהקריבם אשר לא צוה ית', ובדבריהם ז''ל עוד אחר אצלי בזה המין מן השריפה, [חגיגה י''ג ע''א] ההוא ינוקא דהוה דריש בחשמל יצתה אש מחשמל ושרפתו, ואצלי לפרש על זה הצד מה שבא על החולקים בדעות האמתיות אשר ליונתן בן עוזיאל אמרו על זה [סוכה כ''ח ע''א], כל עוף שפורח עליו מיד נשרף, ואצלי גם כן להיות בזה המין ענין שרפת עדת קרח, וכבר נודע שהם היו רוצים להכנס עצמם במה שלא היה ראוי להם, והוא אצלי באור אמרם [במד''ר י''ח ח'], וסם המות נתון לתוכו שבו נשרפו נדב ואביהוא, רוצים בזה שהיא בעצמה הסבה אשר המיתה נדב ואביהוא, ר''ל הכנסם במה שלא נצטוו ולא בוקש מהם.
אבל אצל בעל הדרש הנזכר [תו''כ אחרי פרשתא א' ה''ו], ר''ל אהרן בבל יבא ואין משה בבל יבא, רמז בו על ענין הנבואה, ובא הדבר בלשון צווי, כמו שבארנו שהדבר הנמשך מצד הכרח הטבע יתיר הלשון האמרו דרך רמז על לשון צווי, כמו שבארנו בענין [קהלת י''א] שמח בחור וגו', ורצה להעיר על היום הנכבד, ר''ל יום הכפורים, שהיום ההוא מצד היותו נקי מכל טנף חמרי ומזוקק מכל תענוג גשמי, כמו שבא עליו [ישעיה נ''ח], ולקדוש יי מכובד, קראו קדוש יי, בהיותו כלו וחלקיו לעבודת השם לבד, וקראו מכבד, בהיותו כלו לנפש, כי הנפש תקרא כבוד, כמו שאמר [תהלים נ''ז] עורה כבודי וגו', וכן [שם ט''ז] שמח לבי ויגל כבודי, ורצה אצלי באמרו מכבד, כאלו אמר שהוא כלו נפשי, ר''ל שאין בו חוץ רק לנפש לבד, ויעד שהוא זמן נכבד, כבר נפתחו בו השמים לכל מבקש לראות מראות אלים, מה שאין כן בשאר ימות השנה שיש בהם חלק לכחות הגוף הנותנות מפלשי עב בינו ובין השם ית' מעבור תפלה, והוא אמרם ז''ל [לעיל כ' ע''א] על מלת השטן שהוא בחשבון אותיות שס''ד ימים, ושנת החמה שס''ה יום, להורות שהיום ההוא לא יעבור תחת שבטו וכל (השס''ה) [השס''ד] ימים ימכרו לו ממכרת עבד הוא אמרם ז''ל, [שם] השטן בגימטריא שס''ד מלמד שבכל הימים השטן יש לו רשות להשטין חוץ מיום הכפורים שאין לו רשות להשטין, ונועד הזמן הנכבד לסוף עשרה מראש השנה, הכונה אצלי מצד שאחד בתשרי כבר נשלמו בו ימות שנות הלבנה, ושנות החמה יתרה עליו עשרה ימים כמו שהתפרסם לבעלי התכונה, והחל זאת ההערה הנכבדת להיותה מיום הראשון לשנת הלבנה עד היום האחרון לשנת החמה, הרמז להיות תחלה וסוף לבנו נכנע לעבודתו יתעלה, ולהיות עינינו צופיות אל התכלית מראשית השנה ועד אחרית השנה, ולא חשש לקבעו באחד עשר לחוש לחשבון יכ''א ר''ד, שאין מדרכי התורה לדקדק בדקדוקין דקים אחר שאינו יום שלם, כבר אמרו ז''ל [מגילה ה' ע''א] ימים אתה מונה ואי אתה מונה שעות, מצורף אל חשבון העשירי כמו שקדם, והאריך אחר זה בספור עבודת היום כאמרו [ויקרא ט''ז] בפר בן בקר וגו' בספור דברים נכבדים בעלי הערות נפלאות, והנה יבא פרק מיוחד לספור תכונת עבודת היום על צד המעשה לא על צד באור הערה, וסוף דבר הנה שרמז על היות הנבואה בלתי מתמדת לרוב הנביאים זולתי לאדון הנביאים ע''ה.
ונשוב לדברינו והוא, שכבר הודיע במהות הנבואה שהיא חלום או מראה, ומראה היא תרדמה נופלת בהקיץ והתבטלות כחות גשמיות עד שתשאר המחשבה לבדה, ומזה המין, ר''ל החלום הצודק, באו חלומות נבואיים בהודעת דברים עיוניים, לא יספיקו בהם הקדמות עיוניות והשגות מופתיות, ואע''פ שכבר חלק בזה פילוסוף עם היותו מודה בשלמות הנבואה, ר''ל שהוא מרחיק התבאר בה ענינים עיוניים, כמו שנודע למבינים, וכבר אמר [בראשית כ''ח] ויחלם והנה סלם וגו', ואמרו ז''ל [חגיגה י''ג ע''ב] כל מה שראה יחזקאל ראה ישעיה, וכל מה שראה ישעיה ראה יעקב אבינו ע''ה שנ' והנה סלם מוצב ארצה וראשו מגיע השמימה, ואמרו ז''ל על זה סלמו של יעקב מקורת עץ החיים נעשה, וכבר העידו [בראשית רבה ט''ו ו'] שקורת עץ החיים מהלך חמש מאות שנה, והוא אמרם ז''ל [שם] עץ החיים מהלך חמש מאות שנה וכל מימי בראשית מתפלגין תחתיו, וכבר ידעת הדמות החכמה למים, הורה שכל חכמה טבעית נכללה בו, ואמר לא סוף דבר נופו אלא קורתו, אבל נופו יכלול הרבה דברים מתחלפים, וכבר אמרו גם כן [חגיגה י''ג ע''א] מן הארץ עד לרקיע מהלך ת''ק שנה, וכן באר בעל התכונה במופת, ר''ל שממרכז הארץ עד שטח גלגל הירח מהלך ת''ק שנה, נמצא שעור הסלם כשעור עץ החיים וממנו נעשה, וממה שיאמת זה אמרם כמה מעלות היו בסלם ארבע ובמקום אחר אמרו שבע, והכל מכוון לדעת אחת, וכן אמרו [בראשית רבה ס''ח י''ב] על רחב הסלם שהוא עולם ושליש, והתבאר להם זה מאמרו [בראשית כ''ח], עולים ויורדים, שנים עולים ושנים יורדים, מצורף אל זה אמרם [בראשית רבה שם] מלאך שלישו של עולם, וכבר התפרסם הבאור שבמלת מלאך בזה הוא מונח על כלל עולם המלאכים, והוא בן שלישו של עולם, אחר שהנבראות כלם יחלקו לשלשה חלקים כמו שבאר הר''ם ז''ל בחבור הגדול משנה תורה [הל' יסודי התורה פ''ב ה''ג], הנה התבארו לו בזה המין מן הנבואה מה שהתבאר לקצת נביאים במין השני והוא אמרם [בראשית רבה פ''ב ו'], והנה יי נצב עליו [בראשית כ''ח], מלמד שהאבות הם הם המרכבה, אלא שיש לפרש בו הוראת היות ההשגחה דבקה בהם כמו שהרוכב משגיח במרכבו ומנהיגו אל אשר יהיה שמה הרוח ללכת, ועל זה הצד להורות שהנבואה באה בשוללות כל סיג חמרי אמרו עליו [בראשית רבה ס''ט ז'], ויקץ יעקב משנתו [בראשית כ''ח], אל תקרי משנתו אלא ממשנתו, תנאה נאים חלים דתני חקלאה נאים חלים דכריב, ועל דרך הפשט אפשר לפרש כן משנתו, משינה הראוי לו.
נמצא אמרו הנה [ויקרא ט''ז] בזאת יבא אהרן, הוא הוראה שהיום ההוא מוכן לכל שלמות, בהיותו משולל מכל ענין חמרי כמו שבארנו, מצורף אל מה שיחס לו בבואו בהקרבת כל אלו הקרבנות כמו שיסופר, שבהם הערה לכל בטול אמונה כוזבת כמו שאמר בפרוש [שם י''ז], ולא יזבחו עוד וגו', וכן אמר [שם י''ח] כמעשה ארץ מצרים וגו', כמו שידוע השתקעם שם באמונות כוזבות כמו שקדם, והיא הסבה להיות כל קריאות היום הנכבד בזה הסדר בשחרית ובמנחה, בשחרית ספור עבודת היום, ובמנחה פרשת כמעשה ארץ מצרים, כל זה הערה לבטול אמונה כוזבת מצורף אל הסכמת אמונת גמול וענש כמו שמיעד בספור פרשת עריות, ובקריאת האפטרות רמזו גם כן הערה לשלמות אמונות תוריות בענין שנוי הטבעים, כענין יונה וכענין ספור דרכי התשובה בשתיהן, וכבר קדם לנו בענין ספור יונה בן אמתי גם כן, שעם היות דברי נבואתו לעם נכרי היו קרובים לתשובה קורבה חזקה ושבו בכל נפשם על יד תוכחת איש לא מגזעם ולא משרשם, מה יעשו בני האבות הנבחרים בשלוח יי להם נביאים מקרב אחיהם השכם ושלוח, ובמה יכופר הקשותם ערף לדבריהם ולתוכחותם, מצורף על הודעת מה שבארנו לבלתי התיאש החוטא ואם יהיו בתכלית המרד, כמו שהיו אנשי ננוה שנתחייבו כליה והנה תשובתם הצילה את נפשם, וכן בענינה הוראת תועלת התפלה כמו שתראה בספור מראה נבואתו זאת שהוא ממעי הדגה היתה תפלתו עד שנענה, כאמרם ז''ל [ברכות י' ע''א] אפילו חרב מונחת על צוארו של אדם אל ימנע עצמו מן הרחמים, הוראה מזה לכל אדם שעם היותו במעי הדאגה ובעמק נבכי ים הצרות והמבוכות לא ימנע מהתפלל לשם בכל נפשו ובכל לבבו אולי יתעשת האלים לו ולא יאבד, כמו שנענה יונה בתפלתו ונכנס למקום מיתה ויצא חי כמו שסמך גאלתו לתפלתו כאמרו [יונה ב'], ויאמר יי לדג ויקא את יונה אל היבשה, ואמנם אמרו ויאמר יי לדג וגו', רוצה בו שהעיר רצונו בזה, כי כל מלת מאמר אצל השם יונח אם על צד רצון, אם על צד מאמר נבואי, אם על צד הערת רצון, כי כשתבא אצלו אמירה מבלי שיאמר לנביא הכונה בו שכן רצה, כל שכן בהתחבר בה מלת לב כאמרו [בראשית ח'], ויאמר יי אל לבו, והוא תוספת באור להיות הענין מגיע ממנו לנבראים מבלי שליחות נביא ייעדם על זה, וכשיונח בענין אמירה לנביא יונח על מאמר דרך נבואה, וכשתמצא מלת אמירה אצל השם נאמרת למי שאינו ראוי לנבואה אם בהמון אם בשאר ב''ח הוא על צד הערת רצונו, אם כן אמרו ויאמר יי לדג, רוצה בו שהעיר רצונו שהוא ית' הסבה הראשונה לכל והכל ייוחס מאין הבטה אל סבות אמצעיות.
ונשוב לדברינו והוא, שבענין זה הערה אל רבוי התפלה, וכבר נתפשט המנהג להרבות בתפלה ביום זה, עד אשר אל דמי למזכירים אל יי לא יחשו מספר תהלותיו תמיד כל היום וכל הלילה בסליחות ובפיוטין ובפסוקים של רחמים ובהערות גדולות, יעור כל שומעם משנת הסכלות וישתדל לצאת מפחי העברות, ויסבבו כל התפלות על התמדת זכירת י''ג מדות תמיד, בטוחים על מה שאמרו [ר''ה י''ז ע''ב] שנתעטף הקב''ה כשליח צבור ואמר לו כל זמן שישראל חוטאין עשה לפני כסדר הזה, וכבר רמזנו הכונה בהתעטפו כשליח צבור, והכונה באמרו כל זמן שישראל חוטאין וכו', רוצה בו שיכירו וידעו היות עיניו משוטטות בכל הארץ עד שיודע לבני ארץ מצד פעלותיו כאמרו [ירמיה ט'], השכל וידוע אותי כי אני יי עושה חסד משפט וצדקה בארץ, כמו שהעיר הרב שהוא רמז להכחיש מאמר הקוטפים מלוח עלי שיח ואומרים עזב יי את הארץ, זאת הכונה במדות לא שיהיה הוא ית' בעל תארים ובעל תכונות נפשיות, שהוא ע''ה, ר''ל משה רבינו, בקש שתי בקשות, האחת רמזה באמרו [שמות ל''ג] הראני נא את כבודך, והאחרת רמזה באמרו [שם] הודיעני נא את דרכיך, ואמר [שם ל''ד] ויעבור יי על פניו, רוצה בו שהעבירו מן הכונה הראשונה אשר בקש, והוא אמרו עליה [שם ל''ג], ופני לא יראו, ומלת פניו שבה אל השם ית', וענינה ענין מציאות, כמו שבאר הר''ם ז''ל בשתוף מלת פנים, ואצלי מזה השתתפות אמרם תמיד [חולין ע''ח ע''א] בפני הבית, פרושו בעוד שהבית קיים, ענינו במציאות הבית, ולדעת אנקלוס כונה אחרת, ומלת פניו שבה אל משה, ואמרו על פניו, כאלו אמר לפניו, בדמיון ותעבור המנחה על פניו, והוא ע''ה שם העובר כבוד נברא, אם קול אם זולתו, אמר ואעבר יי שכינת יקריה על אפוהי, וסוף דבר הכונה הראשונה, והיא אמתת מציאותו, הודיע שאין בטבע שלמות אנושי להשיגה והוא אמרו [שמות ל''ד], וירד יי בענן ויתיצב עמו שם, רצה בזה שבהתיצבו עמו התיצבותו מכל מקום, ואם הוא עבר כל גבול היה בתוך הענן, ר''ל צד אנושותו, והיא הכונה גם כן באמרו [שם י''ט] הנה אנכי בא אליך בעב הענן, וכן בארו המפרשים באמרו [שם כ'] ומשה נגש אל הערפל אשר שם האלים, וכן [מ''א ח'] יי אמר לשכון בערפל, כל זה מצד אשר השגתנו היא מציצה מתוך חרכי החמר, ויש שבאר כי הערפל היא מלה מונחת אל בהירות חזק מונע הראות, ולדמיון הפלגת אורו עד אשר לא תוכל עין לראות קראה ערפל, כי כן היא אצלנו במאמר הקודם, ר''ל ונעלם ממנו לחזק הראותו, ואצלי בפרושו תכלית השלמות והגלות לאדם מה שבכחו וטבעו להגלות לו, ולשון ערפל אצלי גלוי הסוד וידיעת הנעלמות, נגזר ממה שקראו רבותינו המטר הדק הנכנס בתחתיות ארץ עד לשבעה כפי כל הצרך עורפילא, ושאלו שם במסכת תענית [ד' ע''א], מאי עורפילא, עורו פילי, כלומר התגלות נקבי הארץ הסתומים להפלגת הכנס המטר בחדריהם, או אפשר שפרושו גלוי הפלא ונעלם, מלשון [שופטים י''ג] והוא פלאי.
והבקשה השניה לדעת תאריו והוא אמרו [שמות ל''ג], הודיעני נא את דרכיך ואדעך, הכונה בזה כי כשידע הדרכים ידעהו, כי הוא נודע בתאריו והוא אמרו [שם], למען אמצא חן בעיניך, שזה מציאות החן על דרך האמת, עד שמתוכה התבשר במחילה על האמה, כי התבונן בדרכיו ית' עם טוב הכונה ושלמות האמונה, והיות לבב המשתדל נוטה לעבדו ולאהבו בכל לב ובכל נפש הוא אשר יענה ויעתר, לא מי שיצום ויתענה על דרך מצוה מלומדה לא על צד כונה אחרת ומבלי הבטה לעבדו באמת, וכן מי שיתפלל תפלת הפה לבד ומתענג בשירים ובפיוטים ולבו רחוק ממנו ית', אבל שיהיה צומו ותעניתו זך המחשבה מזוקק הרעיון היותו כלו לשם, צופה ומביט לעבדו עבודת עולמים, ר''ל שתהא כונתו בצומו ובתעניתו לעזוב דרך כל רשע ולהשליך מנגד כל תאוה, ולהפוך כל כחות גופו שפה ברורה לקרוא כלם בשם יי ולעבדו שכם אחד, כמאמר חכמי המוסר שאמרו, בן אדם שים פניך לשוב אל אלהיך בכל לב ובכל נפש, מכור יצרך והתמכר ליוצרך, תעבדהו מאהבה ותהיה בן חורין, לא יהיה לך עסק בלתי עסק עבודתו, ולא יעבור על רעיוניך זולתו, ולא יעלה במחשבתך בלעדיו, ולא תשלח אבר מאבריך אלא במה שתמשוך בו רצונו, ולא תתיר לשונך רק בזכרו, אם ייטיב תודהו ואם יענה תסבול, וסבול עמל לתכלית מנוחה, ואל תחוס ביגיעה כי היא תביאך אל השקט ובטח, והתענה לתוחלת תענוג, אם תנוח תיגע ואם תשקוט תתעמל, ואם תתמכר לאכול ולשתות עוד תתענה ענוי רב, ככתוב [ישעיה ס''ה] עבדי יאכלו ואתם תרעבו המה ישתו ואתם תצמאו, וזכרו במלך אחד מן הקדמונים יצא לצוד בימי החום הגדול וילך ויתע לרוב חריצותו לא נשאר עמו רק הנער נושא כליו, ובקרוב עת האכל אמר לנערו לתור בהר ההוא אם ימצא איש שיקראהו לאכול עמו, כי לא היה מטכסיסי המלוכה לאכול המלך ואין זר אתו, וילך הנער ויפן כה וכה וימצא איש אחד מרחוק עומד לבדו מתפלל ומתחנן, וילך ויביאהו אל המלך בחזקה, ויאמר לו המלך רחץ ידיך ואכול, ויאמר לו לא אוכל כי קראני לאכול מי שהוא טוב ממך והודיתי לו, אמר המלך מי הוא זה, אמר האיש השם קראני לצום וצמתי, אמר המלך ואיך תצום ביום הזה אשר הוא בתגבורת זה החום, אמר האיש אצום ביום הזה החם ליראת יותר חם ממנו, אמר המלך אכול היום לאהבתי ותצום למחר, אמר האיש אם תתן לי ערבון היותי חי למחר אעשה כדבריך, אמר המלך לא נתן זה היכולת למלך בשר ודם, אמר האיש אם כן השתדל במה שתוכל והנח מה שלא תוכל, הכונה להיות כונת האדם צרופה ומזוקקת לעבודתו ית' ולא יתערב זר בין מחשבותיו, לא יעבור בם טומאה ודופי מחשבות ענינים חמריים, כל שכן בזה היום הנכבד אשר הכונה לשלול כל סיג חמרי, והוא אצלי אמרו [שם נ''ח] הלא זה צום אבחרהו פתח חרצובות רשע התר אגדות מוטה וגו' עד וכל מוטה תנתקו, כמו שהתבאר כל ענין הפרשה בהלכות תענית בג''ה, ואמנם אמרו הנה וכל מוטה תנתקו, רוצה בו שלא תשאירו במחשבתם שום סיג, לא ימצא שאור בגבול חדרי בטן, כל חשך טמון לצפוניו תאכלהו אש.
וכבר הסבו רבותינו דברי זאת הנבואה על יום הכפורים כאמרם [שבת קי''ט ע''א] לקדוש יי מכובד [ישעיה נ''ח], זה יום הכפורים שאין בו לא אכילה ולא שתיה אמרה תורה כבדהו בכסות נקיה, באורה אצלי שלא ימצא רבב בבגדו, אבל כלו הפך לבן טהור הוא, יעמד חי לפני יי ונרצה לו לכפר עליו, והוא אמרו שם גם כן [שם], וכבדתו מעשות דרכיך ממצוא חפצך ודבר דבר, רוצה בו להשליך אחרי גוו כל צרך הדברים העולמיים, חלקו יי תאמר נפשו, לא יביט ולא יפנה רעיונו בלתי ליי לבדו, והוא שיעד לו התענוג השלם אחר הענוי, כמו שקדם אמרם התענה לתוחלת התענוג, אמר [שם], אז תתענג על יי וגו', ואמר והאכלתיך נחלת יעקב אביך, והוא אצלי מה שקדם לנו משלמותו, כאמרו על כלל התורה [דברים ל''ג], מורשה קהלת יעקב, והבטיחם בזה בהיות אפני תשובתם על תכלית הראוי, כמו שבאר בזה קצת דרכי התשובה, וכבר התבאר ענינם, ובפרט בהיות תכלית כל פעלותיהם לשם, לדעת דרכיו ולהבינו מתוך מעשיו, כי הוא אשר מצא חן בעיניו על צד האמת כאמרו [שמות ל''ג], הודיעני נא את דרכיך ואדעך למען אמצא חן בעיניך, והודיעם אותו על צד אשר הותר לתארו בהם, והם תארים מצד פעלותיו, וכפי התחלפות הפעלה יתואר בה, ויהיה כל תאר יתואר בו יתע' תאר פעלותיו לא תאר עצמו, והודיעו תארים מצד דברים שהם פעלות גמורות יתואר בכל אחת מהן על צד הפעלה היוצאת מאתו, והיא הסבה להקראם מדות, לא שהוא בעל מדות ותכונות נפשיות כמונו היום, אבל שיצאו מאתו פעלות דומות לפעלות הבאות מאתנו מצד מדותנו ותכונותנו, וכל שמותיו הנמצאים בספרים הם מזה הכת, ר''ל שהם נגזרים מן הפעלות המגיעות ברצונו לבני אדם, זולתי השם המיוחד המורה על מציאותו אינו נגזר מפעלה, וכבר בארו שלא ידובר ככתבו זולתי בברכת כהנים, וביום הנבחר, ר''ל יום הכפורים, שהיה כהן גדול מזכירו בנעימה, וכבר באר הר''ם ז''ל אמרם בפרקי דר' אליעזר [פ''ג], עד שלא נברא העולם היה הקב''ה אחד ושמו אחד, רצה בו שאין לשמות הנגזרים מקום והנחה רק לפי הפעלות הנמצאות ממנו בעולם, וכן רמז תחלת דברו הנה על השם המיוחד הנמצא מחויב המציאות, ומלת אל, תורה על הנהגה מספקת אין ליאות בחקה, כי אלים, מונח על ענין שופט ומנהיג ועל ענין היכלת כאמרו [בראשית ל''א], יש לאל ידי, ומשה רבינו ע''ה בקש זאת השאלה על צד מה שהיה צריך להנהגת העם ללכת בדרך אתו להדמות לפעלותיו כפי היכלת, והזכיר לו בהם מה שבהם די בחק הנהגת בני האדם, וכפי הנהגתו בהוית ב''ח והמצאת כחותיהם שומרי הנזק ומעמידי השלוה, וזאת ההשתדלות בהנהגה אינה בבני אדם רק אחר המיית רחמי המנהיג, יקרא לפי זה רחום, ובהיות ממציא מה שאין עליו חק להמציאו, ותקרא חנינה בבני אדם עשות מה שאין חק עליו לעשותו, יקרא חנון, וכן כמו שיבאו מבני אדם נקמות זה על זה מדרך הכעס והנקמה, יקרא על צד הפעלות אשר יחייב המשפט להביאם, קנוא ונוקם ובעל חמה ופוקד עון וכן נקה לא ינקה.
ואמנם אצל הר''ם ז''ל אין ענין ונקה לא ינקה מדת ענש, אבל מדת רחמנות, ענינו לא יכרית, כמו [ישעיה ג'] ונקתה לארץ תשב, וכל המדות אצלו מדת רחמים, מלבד פוקד עון אבות על בנים, ואמנם אצל רבים הם מדות עונש עד שלא יזכירו בזה הזמן רק מלת ונקה לבד, כונתם לסמוך הנקיון על נשיאות החטא והעון והפשע, רוצים שהשם יסלח לחוטא אם ישוב בתשובה שלמה בכל גדריה ותנאיה, כמו שהתבאר ענינם, ונקה האיש מעון, טוב כונתו הפרם ויי יסלח לו, והיא הסבה אשר לא כללו במדות לא ינקה ולא פוקד עון אבות ולא על בנים ועל שלשים ועל רבעים עד ששמו המיוחד נכלל אצלם במדות, וסעד לדבריהם בקצת מדרשות, כונתם שאין למנות רק מדות הרחמים, וכבר חלקו במנינם רבים יש מי שמונה נוצר חסד במדה אחת ומלת לאלפים מדה אחרת, ויש מי שמונה גם כן ורב חסד מדה אחת, ומלת ואמת מדה אחרת, ומלות יי יי מדה אחת, ויש שמונה המדות הכפולות, ר''ל יי יי, בשתים, ממה שמצא בדרש [פסיקתא רבתי ל''ב ז'] עזבני יי ויי שכחני [ישעיה מ''ט], אמרה כנסת ישראל בשתי מדות שהבטחתני בשתיהן שכחתני, ואמנם ענין לא ינקה וענין פוקד עון וענין על בנים על שלשים ועל רבעים לא יזכירום בכלל מדות הרחמים כלל בזמן התפלה, ודעת פשוטי המדרשות נמשכות אל זה, ואמנם אם לפי הנמשך בבאורנו נחל במנין המדות מענין רחום, וענין נוצר חסד לאלפים בשתים, וכן ענין רב חסד ואמת בשתים, יהיה ענין ונקה לא ינקה מדה אחת, וענין פוקד עון מדה אחרת תורה עונש לחוטא, וענין על בנים ועל שלשים ועל רבעים מדה אחרת, ואמנם הספיק לו ברבעים, שזה תכלית מה שאפשר לאדם לראות מזרעו, וזאת המדה על דעת הר''ם ז''ל בחטא ע''ז, והראיה אמרו עליה בעשרת הדברות [שמות כ'], לשונאי, ולא יקרא שונא זולתי עובד ע''ז, וכבר התבאר גם כן [סנהדרין פ''ז ע''ב] בשאוחזין מעשה אבותיהם בידיהם, וכבר נמשך בתורה ענין זה בענין עיר הנדחת [דברים י''ג], החרם אותה ואת כל אשר בה.
ואל זאת הכונה, ר''ל היות המנהיג ראוי להדבק אחר מדותיו ית', אמרו בפרוש והלכת בדרכיו [דברים כ''ח], מה הוא חנון אף אתה היה חנון וכו', הכונה בכל, שתאריו אמנם הם על צד הפעלות הנמשכות, כמו שבארנו בענין צדיק וחסיד ושופט, לא על צד תכונות נפשיות ותארי החיובים חלילה, וכבר הביא הרב מאמר השלם ר' חנינא [ברכות ל''ג ע''ב], על מי שהאריך בתארים כמו שאמר האל הגדול הגבור והנורא האדיר החזק הירוא וכו', אמר אליו ככועס על דבריו אשלמתינהו לכלהו שבחי דמרך, הני תלת קמיתא, ר''ל הגדול הגבור והנורא, אי לאו דכתיבי באוריתא ואתו אנשי כנסת הגדולה ותקנינהו לא הוה אפשר לממרינהו ואת אזלת ואמרת כולי האי, ואמר על זה משל למלך שהיו לו אלף אלפים דינרי זהב וקלסוהו בשל כסף והלא גנאי הוא לו, ומה מאד הטיב לראות הר''ם ז''ל אמר בשלמות המשל, שלא בא בדברי ר' חנינא למלך שהיו לו אלף אלפים דינרי זהב וקלסוהו בחמש מאות שהיה מורה שלא הגיע באלו היחסים עד תכלית שלמותו אבל מכל מקום הם ממינם, ואין זאת הכונה, אבל אמר שהיו לו דינרי זהב וקלסוהו בשל כסף, להורות שאין אלו השבחים ממינו כלל, אבל כלם חסרון בחקו, והוא אמרו והלא גנאי הוא לו, ומזה הצד בא באור נכבד לרבינו סעדיה במלות הקדיש, ר''ל יתגדל ויתקדש שמיה רבא וישתבח ויתפאר וכו', כלם באו בלשון התפעל, על אחד מצדדיו יפול בלשון על מי שיסבב המקרה בדבר דרך העברה לא שיהיה בו, כאמרו [משלי י''ג] יש מתעשר ואין כל, רוצה בו שהוא מסבב מקרה העשר לעצמו דרך העברה לא שיהיה בו, וכן אמרו [שם] מתרושש והון רב, וכן [בראשית כ''ב] והתברכו בזרעך, שהם יסבבו מקרה הברכה לעצמם ולזרעם בזכירת כבוד זרעך, עד שיאמרו לבניהם ישימך אלים כאפרים וכמנשה, וכן רבים, וכן באו הנה עליו ית' כל אלו המלות על לשון התפעל להורות שאנחנו מסבבים לו אלו המלות דרך העברה והשאלה, לא היות שבחיו ית' ממין אלו המלות כלל, כמו שתראה במלות הגדול הגבור והנורא שאמר עליהם אי לאו דכתיבי וכו', וכל תאר נמצא עליו בספרים אינו רק להיישיר לשלמותו ית', או תאר פעלות באות מאתו כענין י''ג מדות הנזכרות, אשר עליהם יסובו בזה היום הנכבד דברי תפלותנו ותחנונינו, להתבונן בהנהגה המגעת מאתו לנו ולבנינו איש לפי שכלו ולפי הנהגתו עד שמתוכם נבחן הראוי להבחין, נשא לבבנו אל כפים אל אל בשמים, אם און בידנו נרחיקהו, נחפשה דרכינו ונחקורה ונשובה אליו, כמו שבארנו בהערת קריאת ההפטרות מצורף אל מה שיגיענו בהערת קריאת הפרשיות בבטול כל אמונה כוזבת כמו שהתבאר, ובזה עם היות האדם משולל מכל סיג חמרי כמו שבארנו יצא שלמות לפעל, והוא שיעד באהרן בואו בזה היום דרך הודעת מדרגות כל נביא, זולתי אשר לא קם כמהו כמו שקדם, ואל זה אולי רמז באמרו [תהלים קי''ט], גל עיני ואביטה נפלאות מתורתך, כאמרו במקום אחר [שם נ''א] לב טהור ברא לי אלים ורוח נכון חדש בקרבי, בקש בענין לב טהור היותו משולל מכל תערובת חמרי ומכל דמוע תענוג גשמי, ושיצטרף עמו רוח נכון חרוץ בלמוד, עד שמתוך הנהגותיו אלו יתגלו עיניו להביט נפלאות תורתו, והוא אמרו [שם] גמול על עבדך ואחיה, רמז בו על החיים התמידיים כמו שהתבאר במלת חיים במקומות.
ויש שבאר בו על חיי זה הזמן הקצר, והיתה כונת דבריו סובבת על העקר הנכבד, להיות כל עניני האדם סובבים לפנות אל תכלית אחת, ר''ל לעבודת השם, והוא אמרו גמול על עבדך אחיה ואשמרה דבריך, חיים שאל ואמנם לא להשיג תענוג, אבל לשמור דבר השם, כמאמר החכם שאמר, כמו שקדם לנו, הצדיק אומר אוכל כדי שאחיה ומאמר הרשע אחיה כדי שאוכל, רצה בו שהרשע תכלית כונתו בחייו הוא לאכול ולשתות, ולא ישים אל החיים תכלית אחרת רק הנאת המאכל והתענוגים, אבל הצדיק תכלית כונתו במאכל הוא לחיות, ולו כונה אחרת בחיים והיא, לחיות בהן חיי העולם, רצה בזה שתכלית כונת הצדיק בכל מה שיעשה גם כשיתעסק בדברים העולמיים הכל פונה אל תכלית אחת, וכבר הארכנו בזה העקר, והוא אמרם ז''ל [ברכות נ''ד ע''א], ואהבת את יי אליך בכל לבבך [דברים ו'], בשתי לבבות אחד יצר רע ואחד יצר טוב, רוצה בו שתעביר כל חלקי נפשך פונות אל תכלית אחת, עד שלא יהיה בפעלותיך דבר מפעלות ההבל, רוצה בזה שאף באכילתך ושתיתך ושאר עסקיך תהיה כונתך למה שיצטרך צורך הכרחי לקיום הגוף, ותהיה כונתך בקיום הגוף השלמות הנפש, ואז כשיעלה בידו המבוקש הרי הוא מקבל שכר אף במה שהתעסק בדברים הגשמיים, אחר שהתעסקותו בהם היה על צד מה שהם היו סבה להביא בידו המבוקש, וזה אצלי הכונה במה שאמרו ז''ל [לעיל פ''א ע''ב], ועניתם את נפשותיכם בתשעה לחדש [ויקרא כ''ג], וכי בתשעה מתענין בעשרה מתענין אלא מלמד שכל האוכל ושותה בתשיעי מעלה עליו הכתוב כאלו התענה תשיעי ועשירי, באורה אצלי על הכונה הנזכרת והוא, שהמרבה בסעודה בתשיעי הוא להיותו מוכן הכנה מספקת להתענות בעשירי, ולולי אכילתו בתשיעי לא יוכל להתענות בעשירי תענית בלתי מזיק לכלי הנפש, ונמצא אם כן שאכילתו בתשיעי היא לכונת היות גופו מוכן בעשירי לעמוד ערום ושולל מכל צרכי החמר, עד שלא יצטרך לתת חלק מגופו רק לעבודת השם ית' ולהשלמת נפשו, ונמצא שיום רדיפת ההנאה כשהיא על צד כונה מעולה תביא אצלו השגת המבוקש, ואם כן שניהם עוזרים בשלמות, והוא גם כן כמי שהשתדל בשלמות שני הזמנים יחד והוא אמרו, כאלו התענה תשיעי ועשירי.
ואצלי גם כן ביאור נאה על דרך הפשט באמרו ועניתם את נפשותיכם בתשעה לחדש והוא, שהתורה באה להזהיר האדם להיות מאכלו ומשתיו בתשיעי אל זאת הכונה הנבחרת, והוא כאלו אמר שתהיה מאכלכם בתשיעי והשגת תאוות גופכם בו בהבטה ובהקש אל ענוי הנפש, להעמידה זמן משוללת מכל סיג חמרי כדי שתשלימוה שלמות אמתי, ועל צד היות מחשבתו בלקיחת המאכל ההוא לא לסבת תענוג אבל לכונת השלמת הנפש ולשללה מכל תאוה חמרית כנה התענוג ההוא ענוי, בהיותו בהקש ובהבטה אל ענוי כמו שבארנו, והוא אמרו ועניתם את נפשותיכם בתשעה לחדש וכו', ואל זאת הכונה שמו זה היום הנכבד תכלית מיוחדת לכל פעלות השנה, תמיד עיני המביאים בו מראשית השנה ועד אחרית השנה, ומזה הצד אמר החכם, פרי הימים לילות, פרי השבוע שבת, פרי השבת מועד, פרי המועד ראש השנה, פרי ראש השנה יום הכפורים, והוא תכלית הכל, זהו לשון החכם, ובאורה אצלי, אמר תחלה פרי הימים לילות, רוצה בו שהוא בהיותו נמשך ביום אחר טרדות הזמן לתור אחרי טרפו הכונה הוא, להעמיד גופו על מתכונת השלוה עד שיוכל להתעסק בלילה בתורה ובחכמות, ונמצא הלילה המבוקש מכל מלאכת היום, כמו שהפרי הוא תכלית המבקש מן העץ, ואמר פרי השבוע שבת, שהוא מיוחד להתבודדות קצת יומו ולילו, ונמצא המבוקש מכל מה שטרח בכל השבוע שבת, והוא נקרא יותר פרי מן הלילות, מפני שבו חלק להתבודדות יומם ולילה, או אפשר לפרש בזה פרי, על הנמשך מן הענין לנולד ממנו, על דרך מה שרמוז בדבריהם בהוית המטר [תענית י' ע''א], מים העליונים במאמר הם תלוים ופרותיהם מי גשמים, ויאמר שפרי הלילות שבת, ר''ל שהנמשך מהתבודדותו בלילות הוא אמונת הקבלה, והרבה פעמים נאמר לשון פרי על הוראת מה שנמשך מן הענין, כבר אמרו חכמי המדע אין העולם הבא שכר המצוה אבל הוא פריו, ואמר פרי השבת מועד, רוצה שהנמשך מאמונת החדוש הוא מה שהמועדות סובבים עליו והוא ענין שנוי הטבעים, אשר להאמנתם תסוב ענין קדשת המועדות בזכירת ענין הנפלאות, והנמשך מזאת האמונה גם כן הוא אמונת הגמול והענש, עד שזה יחרידנו וימציאנו לשוב בתשובה שלימה, בדעתנו היותנו נגמלים כמעשינו ושבידו להפסידנו אם נמרהו ולתקננו אם נעבדהו, והוא אמרו פרי מועד ראש השנה, ויהיה הנמשך מכל זה השלמת נפשנו עד שלא נשעבד חלק ממנה רק לעבודתו ית', והוא תשלום הכל כמו שהתבאר.
ואפשר להשלים תכונת הפרוש הראשון על הצד שהתחלנו ויהיה באור אמרו פרי הימים לילות וכן אמרו פרי השבוע שבת על הצד שהזכרנו תחלה, ואמרו פרי השבת מועד, שהמועדות יותר מיוחד ענינם להתבודדות, מצד שהשבת עם היות בענינו תועלת לנפש יתערבו בענינו תועלות לגוף כמו שקדם לנו, אולי יספיקו לרבים התועלות ההם לא יחפשו אחר האחרים, אבל המועדות כל עצמם אין בהם רק שיאכל וישתה וראה לבו חכמה ודעת, ואחר כן אמר פרי המועד ראש השנה, כי המועד אמנם עם היות כל חלקי הטעם בו תועלות נפשיות אמנם כבר נתן בו רשות להתמצע עם חק הגוף, כבר ידעת היות נאמר בו [ביצה ט''ו ע''ב] חציו ליי וחציו לכם, אבל ראש השנה זמן תשובה יצטרך האדם לנטות בו אל קצה, לא יספיק לו המצוע, עד שרבים התירו להתענות בו כמו שכבר קדם לנו, ואמנם עם כל זה כבר נתן רשות להתעסק מעט בצרכי הגוף ומפני זה אמר, פרי ראש השנה יום הכפורים, והוא פרי הכל, רוצה בו שהוא אין בו שום חלק לגוף, הכל להורות שכל מה שטרח בכל השנה הוא לזה התכלית, ר''ל להיותו כלו ליי ודבר אין לו עם החמר, והיא הכונה באמרם, שהספרים נחתמים בו, להיותו תכלית הכל, אמרו ז''ל בדרש [תנחומא וישלח א'] ויי נתן קולו לפני חילו [יואל ב'] וגו', נתן קולו זה ראש השנה שבו תקיעת שופר, לפני חילו אלו ישראל שמזדעזעין מקול השופר וחוזרין בתשובה כדי לזכות בדין ביום הכפורים, כי גדול יום יי זה יום הכפורים שבו ספרים נחתמין, וכן ישעיה מזהיר את ישראל [ישעיה א'] רחצו הזכו וגו', רחצו זו תשובה, לכו נא ונוכחה, ביום הכפורים, שבו מלבין הקב''ה עונותיהם של ישראל, שנ' [שם] אם יהיו חטאיכם כשנים כשלג ילבינו, וכן דוד הוא אומר [תהלים קל''ט] יי חקרתני ותדע אתה ידעת שבתי וקומי בנת לרעי, הכונה אצלם בזה, שהוא אומר שהוא ית' ידע צפון לבבו וחקרו אם התבונן לרעו, ר''ל לקול התרועה ואם שב אליו בכל לבו, והוא אמרו שם [שם] לא נכחד עצמי ממך וגו', ופרשוהו במדרשות לא נכחד עצמי ממך, אלו צדיקים גמורים, רקמתי בתחתיות ארץ, אלו רשעים גמורים שנדונין במדרגה התחתונה של גהנם, גלמי ראו עיניך, אלו בינונים, ועל ספרך כלם יכתבו, מלמד ששלשה ספרים נפתחים בראש השנה ימים יוצרו, רפואה התקנת להם עשרה ימים שבין ראש השנה ליום הכפורים, ולו אחד בהם, זה יום הכפורים, וייחסוהו לשם ית' על דרך [ישעיה נ''ח] לקדוש יי מכובד.
ובקצת נסחאות בדברי הכוזר הוסיף במאמר הנזכר אמר פרי היום הלילה ופרי השבוע שבת ופרי השבת חדש ופרי חדשים מועדים, ופרי המועדות שנה, ופרי השנה יום הכפורים, ובאר דבריו על צד רפואת הנפש, ועל זה הדמיון נשא משלו בעל המלמד ז''ל, כי כמו שסדר ההנהגה נתן לגוף להעמיד בריאותו ולהסיר חליו כן נתן השם תורה להעמיד בריאות הנפש ולהסיר חליה אם חלתה באמונות כוזבות ובמדות מגונות, וכמו שצריך לאדם לקבל מזון לצרך הגוף קבלה תמידית בכל יום, כן התפלה והלמוד בכל יום, ואולי היא הכונה באמרו הנה פרי היום לילו, שהוא עת הלמוד והתפלה המכוונת כמו שקדם, וכמו שהגוף צריך לקצת הנאות פעם אחת בשבוע כרחיצה וכיוצא בה כן צוה ביום השבת להתענג בו בידיעת דרכיו, וכן נבאר הנה אמרו פרי השבוע שבת, וכשם שצריך למשקים קלים בכל חדש כן צוה על ראשי חדשים להתעורר בקרבנות ובתפלות להנצל מכף המסית, והוא אמרו בנסח תפלה תשועת נפשם מיד שונא, והוא אמרו הנה אחר שבת חדש, וכשם שאדם צריך להקזה פעמים שלש בשנה כן נתנו הרגלים לבער כל דעת נפסד וכל מחשבה כוזבת, והוא שבא אחר החדשים מועד, וכשם שהאדם צריך בכל שנה לאספרגוס כדי לנקותו מכל הלחות עד שלא ישאר בו שום הפסד כן צותה ביום הכפורים וכשם שהרופא ישקהו משקה מרפא קודם שיקבל האספרגוס ימים במספר כן נתנו ימי התשובה אשר מראש השנה עד יום הכפורים, נמצא מכל מקום שהיום הנכבד הוא תכלית הכל בכונה, וזה אחד מן הצדדים שעליהם נדמתה התורה למים בדברי בעל הדרש [עי' תענית ז' ע''א], שהמים מכיון שזזין ממקום זחילתם אינם פוסקים מהליכתם עד שמגיעות למקום שאין להם סוף כך דברי תורה אין פוסקין מן הליכתן עד שמגיעות למקום שאין לו סוף, הכונה בזה שכמו שהמים תכלית מרוצתם מצד טבעם אינו רק ללכת ולרוץ עד הגיעם אל הים אשר הוא מקום מנוחתם כן האדם בהתדבקו בדרכי התורה ישים כונתו בכל עניניו אל התכלית הנכבד, לא יכהה ולא ירוץ עד יגיע שכלו אל מקום מנוחתו ואל משכן כבודו וכל כונתו בחייו אינה רק אל זאת הכונה, ובמשלי הערב שאל תלמיד אחד לרבו אשר שמעהו משבח את המות אמר אליו, התרצה שתמות אחר שתשבח המות כל כך, אמר אשמח בבואה ואם אבחר בחיים לא אבחר בהם רק להשלים הנפש בהם, זו היא הכונה הנבחרת להיות האדם משתדל בחק נפשו להשיבה זכה ונקיה לפני נותנה, שתהא עולה עמו ולא יורדת, ולא ירבה בעיניו כל אשר יוסיף בחקה, אבל ידע ויתבונן שאלו יתן כל חלקיו ורגעיו להשלים חקה לבד לא השלים המוטל עליו בהשלמת חקה, ובצחות משליהם אמרו דרך מליצה הא למה זה דומה לעשיר שהיה נשוא בת מלכים אע''פ שמאכילה כל מעדני עולם אינו יוצא ידי חובתו ממנה מפני כבודה, אלא שמכל מקום הכונה בכל מעשיו השלמת חקה לא יירא בימי רע, ר''ל אף בהיותו נמשך אחר צרכי החמר לפעמים, אחר שבלבבו צופה ומביט אל זה התכלית הנכבד, וכבר בארנו ענין אמרו [משלי כ''ד] כי שבע יפול צדיק וקם, כי לרוב מה שהתחזק באמונתו והתאמץ בטוב הנהגתו אפילו כל רוחות שבעולם באות ונושבות בו אין מזיזות אותו ממקומו, והוא שיעד על השלם אשר בתורת יי חפצו ובתורתו יהגה יומם ולילה, להיותו כעץ שתול על פלגי מים [תהלים א'] וגו', דמה הצלחת הנפש לפרי אשר הוא העקר, ודמה העמדת צרכי הגוף לעלה, ואמר שגם הוא לא יבול, אבל יעמוד למגן ולשמירה אל הפרי, התבונן אמרם [חולין צ''ב ע''א] אלמלא עליא לא מתקיימין אתכליא, והוא אמרו [תהלים א'] וכל אשר יעשה יצליח, כי הכל יעלה בידו, כמו שבארנו בהיות כל מעשיו לשם שמים, ואמנם משל דבריהם בעלה ובאשכול, הוא דמיון על ההמון והפחותים מבני אדם, שראוי לחמול עליהם ליסרם ולהודיעם הדרך ילכו בה ולהתפלל עמהם ועליהם, כבר התפרסם משל [עי' כריתות ו' ע''ב] חלבנה עם הסמים, לא שירחיקם תכלית הרחקה אחר שהוא כבר התחזק והתאמץ לבלתי לכת בעצתם, כמו שהעידו משלי הערב דרך צחות על אחד החסידים, מצאוהו ישן ביער בין הזאבים ושאלוהו האינך ירא מן הזאבים והחיות הרומסות, אמר אני בוש מאלהי אם אירא דבר זולתו, וזה אצלי דמיון על עמדו בין הרשעים והפחותים מבני אדם והוא ישן מאין מעורר, ושאלוהו האינו ירא להשתקע במעשיו הרעים עד שיעבור שלמותו, וכונת תשובתו שהוא כבר התאמץ והתחזק בענינו במדותיו ובמעלותיו עד שאינו ירא זולתי סבות אלהיות, ואמנם הנה יזכיר עלה ופרי אל הכונה הנזכרת והוא אמרו, וכל אשר יעשה יצליח, על דרך אמרם [אבות פ''ב מי''ב] וכל מעשיך יהיו לשם שמים, אבל זה אמנם יגיע בהביט האדם אל תכלית נכבד בכל מעשיו, והיא הכונה בהגדלת זה היום כמו שבארנו, וכבר הארכנו בבחירת זה הזמן בטעמים מושכלים מצורפים אל דעות הקבלה כמו שבארנו, ובפרט ענין הכפרה אשר נתכפרו בו ביום כאמרם בדרש [תנחומא פקודי י''א], ביום הכפורים נאמר לו [במדבר י''ד] סלחתי כדברך, וכן בו ביום נאמר [שמות כ''ה] ועשו לי מקדש, כדי שידעו הכל שנתרציתי להם, ראה איך יעדו בו שוללות כל דבר מגונה וקנין כל שלמות כמו שקדם הרמז בענין בית המקדש, והוא שיעד הכפרה בו למי שיבין ענינו, אמר [ויקרא ט''ז] כי ביום הזה יכפר עליכם לטהר אתכם וגו'. [חבור התשובה להמאירי — משיב נפש מאמר ב' פ''ט].
------
לבאר בו שאין לחוטא להתיאש מן התשובה בשום צד ואם הפליג לחטוא וארכו ימי רוע מעלליו. טוב וישר יי על כן יורה חטאים בדרך, ידרך ענוים במשפט וילמד ענוים דרכו, כל ארחות יי חסד ואמת לנוצרי בריתו ועדותיו, למען שמך יי וסלחת לעוני כי רב הוא [תהלים כ''ה], נעים זמירות ע''ה אמר פסוקים אלו מתחנן ומתנפל לבקש על נפשו בסליחת חטאיו דרך כלל ובפרט מחטאו הידוע, ר''ל עון בת שבע, ומדעתו היות העון ההוא גדול מנשוא הפליג בזה ובמקומות אחרים להתודות עליו בפרט, ולהודות לשם ית' הכירו והתבוננו היות עונו רחק מן המחילה, לולי יי שהיה לו להפלגת תשובתו ולרוב חסדי השם, והוא שהחל בזה המזמור ואמר אליך יי נפשי אשא, אמר על דרך צחות שלא יספיק לו לזה העון לקדמו בעולות וזבחים כי כל צאן ובקר ימעטו להעבירו וחיתו איזה עולה, אבל שהיה מקריב נפשו לשם ומכניע לבו לפניו, ומעלה מנחה חלבו ודמו לצום ולצעוק ולהתפלל להמשיך אליו חסדו בכפרת העון, והוא אמרו בזה חטאת נעורי ופשעי אל תזכור כחסדך זכור לי אתה למען טובך יי, כי הטוב יאמר על המשכת החסד ביתר ממה שאין חק על הממשיכו, כמו שאמר במקום אחר [תהלים קמ''ה] זכר רב טובך יביעו וג' כי הצדקה גם כן בזה הענין, והוא שסמכם גם כן למלות החנינה והרחמנות, כאמרו אחר זה [שם] חנון ורחום יי ארך אפים וגדל חסד, וכל אלו המלות, ר''ל הטוב והצדק והחנינה והרחמנות והחסד יורו על ענין יוצא מן המשפיע ביתר ממה שאין חק עליו, ר''ל יותר ממה שלא היו ראוים לקבל מאתו ית' והוא שהיה משבח את השם במזמור ההוא באלו הענינים, ואחר כן סמך לזה ואמר טוב וישר יי וג', וסמך מלת יושר למלת טוב, אע''פ שמלת היושר לא תפול רק על מדת הדין וקו המשפט, להודיע שחסד השם וחנינתו עם ברואיו בהכינו להם דרך לנוס שמה מפשעיהם ומחטאיהם, ר''ל התשובה, עם היות זה ממדות החסד והחנינה הוא נסמך גם כן אל צד יושר, והוא מה שגלה במקום אחר [תהלים ק''ג] לא כחטאינו עשה לנו ולא כעונותינו גמל עלינו, כי הוא ידע יצרנו זכור כי עפר אנחנו, ר''ל כי יצר לב האדם רע מנעוריו וטבעו רודף תאותיו, כאמרו במקום אחר מבקש סליחה על זה [שם נ''א], הן בעון חוללתי ובחטא יחמתני אמי, ירצה בו על דעת אבי העזרי ז''ל על היצר הרע הנטוע בלב האדם מיום הולדו כאלו חולל בעון, ובדרש [ויק''ר י''ד ה'] אמרו הן בעוון מלא, ר''ל בשני ווי''ן, ללמדך שאין חסיד שבחסידים שאין לו צד אחד בעון. הוא שאמ' שלמה [קהלת ז'] אין אדם צדיק בארץ וגו', ולשון צד אחד, יורה על קצת חלקי הנפש, ורצו בזה על הכחות המחטיאים הנטועים בלב האדם ואל זה רמזו ז''ל באמרם במסכת ברכות [ל''ב ע''א] אלמלא שלש מקראות הללו נתמוטטו רגליהם של שונאי ישראל, אחד אשר הרעותי ואידך [יחזקאל ל''ו] והסירותי את לב האבן מבשרכם וגו', ואידך [ירמיה י''ח] כחומר ביד היוצר כן אתם בידי בית ישראל, רצה בו שאלו הפסוקים יורו היות סבה לפשעם נטועה בהם מדרך הבריאה, וזה פתח גדול להם בתשובתם גם על צד היושר.
אמנם מצד היות בחירת האדם במעשיו נתונה בידו מדרך הבריאה גם כן, להרע או להטיב, היה בראוי להתגבר על תאותו ולמשול ברוחו להיות כל איש שורר בביתו וגבר על חטאיו כמו שדרשו ז''ל במסכת ברכות [ה' ע''א] לעולם ירגיז אדם יצר טוב על יצר הרע אם נצחו מוטב ואם לאו יעסוק בתורה וכו', כלומר שישתדל להנצל מיד היצר ויחלוש את כל עמו בחרב שכלו ויחשוך גם הוא אותו מחטו לו ית' וימלט את העיר בחכמתו, כמו שדרשו ז''ל במסכת נדרים [ל''ב ע''ב] עיר קטנה, זה הגוף, ואנשים בה מעט, אלו האברים, ובא אליה מלך גדול וסבב אותה, זה יצר הרע, ובנה עליה מצודים גדולים, אלו עונות, ומצא בה איש מסכן וחכם, זה יצר טוב, ומלט הוא את העיר בחכמתו, זו תשובה ומעשים טובים, רמז בזה אשר ביד כל איש להתנכל על יצרו הרע, הנמשל במלך גדול הסובב את העיר להלחם עליה לתפשה, באשר ימשול וישליט עליו הילד המסכן, ויתחכם עליו פן ירבה אולי יוכל יכה בו וגרשו מהסתפח בנחלתו, וכן אמרו בדרש [תנחומא בראשית ז'] שמא תאמר אין אדם יכול לשמור עצמו מיצר הרע, אמר הקב''ה יש דברים קשים בעולם ואתם מרככין אותם מרים ואתם ממתקים אותם אין לך מר מן התורמוס ואין לך קשה הימנו, ואתה שקוד לשלקו ולמתקו, וכן חרדל וכן צלף, ומה מרים שבראתי אתה ממתקם לצרכך יצר הרע שמסור בידך על אחת כמה וכמה, כל זה משל על הוראת היות בידו בחירת מעשיו אם טוב ואם רע, כמו שיתבאר, ואם יגביה יצרו כנשר בידו להשפילו עדי ארץ ולהגיעו עד עפר, יהיה ענין התשובה אם כן מחסד השם וחנינתו מצורף אל צד היושר כמו שכתבנו, ונמצא שמידיעת דרכי חסדו וישרו ראוי לכל חוטא לתת את לבו לבלתי התיאש מן התשובה לרוב מרדו ולהפלגת רשעו, והוא הנרצה באמרו [תהלים כ''ה] יורה חטאים בדרך, כאלו יורה להם זה אחר שמידיעתם דרכי טובו וישרו תצא להם זאת הכונה, ולהעיר על זה סמך בזה מלות חסד ואמת כאמרו סמוך לזה כל ארחות יי חסד ואמת. על צד הוראת מה שהורו בסמיכות מלות הטוב והיושר, והוא שאמר שלמה [משלי ט''ז] בחסד ואמת יכופר עון, אלא שאפשר גם כן לבאר הפסוק, ר''ל טוב וישר יי וג', על ענין שלוח השם נביאיו אל עמו להזהירם ולהודיעם עניני חטאיהם וענשם ותגמולם, לעוררם ולהשיבם מכל דרך רע ולמנוע רגלם מכל נתיבות עקלקלות, על דרך מאמר הנביא ע''ה [ישעיה מ''ט] ועתה כה אמר יי יוצרי מבטן לעבד לו לשובב יעקב אליו וישראל לא יאסף, כלו' שהוא יצרני להיות לו לעבד נאמן להשיב יעקב בתוכחתי ושיאסף ישראל לעבודתו, מצורף אל הכונה שבארנו גם כן, ר''ל להודיע להמון העם לבלתי התיאש מן התשובה לרע מעלליהם, ואל זאת הכונה בקש אחר כן בפרט על עונו הידוע ואמר [תהלים כ''ה] למען שמך יי וסלחת לעוני כי רב הוא, כלומר אע''פ שבקשתי מלפניך על כלל פשעי מכל מקום אני חוזר להתודות על עון המיוחד, ושואל כפרה ממנו פעם אחרי פעם מצד היות יראתו על פני כי רב ועצום הוא ממני, לא שאתיאש על סליחתו מצד תוקף החטא וגדלו, מדעתי שאין לחוטא להתיאש לרוב פשעו, כמו שהורה באמרו טוב וישר יי וג' והוא שאמר בזה וסלחת לעוני כי רב הוא, לשון יחיד, כמו שאמר עליו במקום אחר [שם נ''א] הרב כבסני מעוני, ר''ל עוני המיוחד, ושם הורה גם כן זאת הכוונה, ר''ל שלא יתיאש אדם מן התשובה ואם חטאיו רבו כמו רבו, כאמרו שם אלמדה פושעים דרכיך וחטאים אליך ישובו, שזה המזמור אמנם חברו בפרט על מחילת החטא הנזכר אחר שנתבשר במחילתו מפי נתן הנביא, כאמרו שם בראש המזמור בבא אליו נתן הנביא כאשר בא אל בת שבע, והנה תכלית דבר הנביא אליו היה [ש''ב י''ב], גם יי העביר חטאתך לא תמות, ומלת גם תורה שבאתהו המחילה על ידי התשובה, כלומר מאחר שאתה שב אליו כאמרו בספור ההוא חטאתי ליי, גם הוא מחל לך ויעביר חטאתך, ואחר הבשורה חבר זה המזמור, כמו שתמצאהו כלו סובב על ענין התשובה, כאמרו בזה לב טהור ברא לי אלים וג', הרב כבסני מעוני וג', תחטאני באזוב ואטהר וג', וכיון בזה להעיר החוטאים שלא יתיאשו מן התשובה לגודל פשעם, והוא הנרצה באמרו אלמדה פושעים דרכיך וגו', כלומר ממני ילמדו הפושעים זאת הכונה, ר''ל שלא יתיאשו לרוב עונותיהם מן התשובה ליראתם שמא לא תקובל תשובתם, שזאת המחשבה הרעה תביאם להחזיק בטומאתם, ברך אלים ומות [איוב ב'], אבל בדעתם מחילת עוני זה כלם יקוו לישועת הסליחה ונהרו אל יי ואל טובו, וזה גם כן רצה באמרו במקום אחר [תהלים ל''ב] חטאתי אודיעך ועוני לא כסיתי וג' על זאת יתפלל כל חסיד אליך וג' ובאה הנה מלת נשאת עבר במקום עתיד, ורצה בזה חטאתי אודיעך וג' כלומר אתודה עליו ולא אכחידהו ואם ידעתי תקפו וגבורתו כי גדול הוא מנשוא עם כל זה אתודה ואשוב ממנו וידעתי כי אתה תשא פשעי ותעביר את עוני, ואמר על זאת יתפלל כל חסיד אליך וג', כלומר אחר שידעו בקבלת תפלתי ובסליחת עוני הגדול יתפלל כל איש על חטאיו לעת מצוא, ר''ל לא יתיאש מן התשובה אבל יקוה לעת היותך נמצא אליו, ר''ל אחר תשובתו, ויתפלל על זה, ובא חסיד הנה על שם סופו, והיא כוונת אמרו [תהלים נ''א] אלמדה פושעים דרכיך, כמו שכתבנו, אלא שיש מי שפירש אמרו אלמדה פושעים דרכיך, היות כוונת דוד והנרצה מאתו להורות לחטאים דרכי התשובה וההנהגה הנאותה לכל מתחרט ומתנחם על רוע מעשיו, כמו שתראה אמרו אחרי כן [שם] כי לא תחפוץ זבח ואתנה עולה לא תרצה זבחי אלים רוח נשברה לב נשבר ונדכה אלים לא תבזה, אמר שלא יטעה החוטא עם ראותו בתורה הצטוות הקרבנות על העונות והתיעד הסליחה בהם, שתהיה תכלית כונת השם בקרבן ועקר מחילת החטא בו, חלילה, כי עקר המחילה בתשובה והודוי המצטרף עמו, ר''ל עם הקרבן, כמו שאמר [ויקרא ט''ז] והתודה עליו את כל עונות, וכבר אמר [ש''א ט''ו] הנה שמע מזבח טוב להקשיב מחלב אילים, ורבותינו ז''ל דרשו [ברכות כ''ג ע''א] שמור רגלך כאשר תלך אל בית האלים [קהלת ד'], שמור רגלך שלא תחטא משתחטא ותביא קרבן, וקרוב שמוע מתת הכסילים, הוי קרוב לשמוע דברי חכמים שחוטאין ומביאין קרבן ועושין תשובה ואל תהי ככסילים שחוטאין ומביאין קרבן ואין עושין תשובה, וזה רצה הנביא גם כן באמרו [מיכה ו'] במה אקדם יי אכף לאלי מרום האקדמנו בעולות בעגלים בני שנה, ובא המענה על דרך הגיד לך אדם מה טוב ומה יי דורש ממך כי אם עשות משפט ואהבת חסד והצנע לכת עם אליך ר''ל מאוס ברע ובחור בטוב ועמוד נכנע ונכלם נשבר ונדכה על מה שחטאת, והוא המשל בהצנע לכת, וכן אמר הנה אחר אמרו [תהלים נ''א] כי לא תחפוץ זבח ואתנה אמר זבחי אלים רוח נשברה וג', לבאר גם כן שעקר התשובה ויסודה ושרשה וגדרה הוא הכנעת הלב, ר''ל היות לב האדם עומד משמים ומרעיד ומתאונן על חטאיו, וכל שאר הדברים הצריכים אל התשובה הם כסעיפים וענפים אל זה השרש, והוא שלא הזכיר בזה מכל עניני התשובה רק שבירת הלב והכנעתו, כי ההתאוננות אשר יתאונן אדם על חטאו הוא אשר יחרידהו ויביאהו להתעורר לתשובה, ואם לא יכאב ויחרד לחטאו אין סבה תעוררהו וישאר נשקע במעשיו, ומזה הצד הסכימו כל אשר דברו בענין התשובה להזהיר הזהרה חמורה לכל אשר יתחרט ונחם על הרעה כשיעלה בלבו לשוב מחטאיו להסיר מעליו מדת הגאוה ולהרחיק מה שראוי להרחיק ממנה תכלית ההרחקה. כי התשובה אמנם יסודה וגדרה הכנעת הלב כמו שביארנו, וכמו שבאר הנביא באמרו [דה''ב ז'], ויכנעו עמי ויתפללו ויבקשו פני וישובו מדרכם הרעה, ואמר [שם י''ב] ובהכנעו שב ממנו אף יי, ואיך ימצא הדבר שגדרו ושרשו הכנעת הלב עם הגאוה ששרשה וענינה גבהות הלב, ואף כי ההכנעה וההתאוננות כמו שבארנו היא הסבה המעוררת לשוב, ועם הגאוה לא יכנע לבו ולא יתאונן מצד היות לבו חזק לבלתי היות יראה על פניו ואימה בלבבו, ועם העדר הסבה המעוררת לא יתעורר אבל יעמד בשכחתו ולא ירגיש ולא יזכר, ועל דרך זה, ר''ל העדר הסבה המעוררת היה ענין הגאוה שרש וסבה לכל העברות, כי לא יתעורר כלל וישאר נשכח מכל אשר צוה לעשותו, הפך מדת האוהב הנאמן, וזה אצלי המכון באמרו [דברים ח'] פן תאכל ושבעת ובתים טובים תבנה וישבת ובקרך וצאנך ירביון ורם לבבך ושכחת את יי אליך, ר''ל כי ברבות טובתך עד בלי די יגבה לבך ותחזיק עצמך כבלתי חסר דבר וכבלתי היותך צריך להשגחתו ית', מצד העדר ממך סבה תחריד אותך ולא נמצא בך דבר שתצטרך להתפלל עליו, כי הכל נתן יי אליך לך, וזה ודאי שורש וסבה להשאיר האדם נשכח על מה שראוי לזכרו.
ועל דרך המליצה דרשו [חגיגה ט' ע''ב] ז''ל הנה צרפתיך ולא בכסף בחרתיך בכור עוני [ישעיה מ''ח], מלמד שהחזיר הב''ה על כל מדות טובות ולא מצא להם לישראל אלא עניות, וענין הפסוק לדעת בעל הדרש כי הצרוף הוא ענין זקוק הכסף והסרת הסיגים ממנו, והוא משל על כפרת העונות בתשובה, כאלו אמר הנה צרפתיך, ר''ל שמחיתי פשעיך וקבלתי תשובתך עד שנשארת צרוף ומזוקק, ר''ל מאין חטא ופשע, ואמנם לא בכסף, כלומר לא היית מתעורר לתשובה מעולה כזאת עד אפס כסף, אבל בהיותך בכור העוני והדלות ותכיפת הצרות אז שויתני נגדך וזכרתני אתך, והתבוננת כי ליי הגדלה ובידו לגדל ולחזק לכל, כאמרו [דברים ח'] וזכרת את יי אליך כי הוא הנותן לך כח לעשות חיל, והוא אמרם ז''ל [חגיגה שם] יאי להו עניותא ליהודאי כורדא סומקא לסוסיא חיורא, ובספרי [עי' ואתחנן ל''ב] דרשו כל זמן שאדם שרוי בשלוה אין מתכפר לו מעונותיו כלום אלא על ידי היסורין הוא מתרצה למקום, ועל דרך זה אמר ירמיהו עליו השלום [ירמיה ג'] הלא מעתה קראת לי אבי אלוף נעורי אתה, כלומר עתה בהשיגו הצרות אותך קראת לי וגו', וכן אמרו ז''ל על דרך הצחות [יומא ע''ו ע''א], שאלו תלמידיו את ר' שמעון בן יוחאי מפני מה לא ירד להם לישראל מן פעם אחת בשנה בשביל כל השנה, אמר להם משלו משל למה הדבר דומה למלך בשר ודם שיש לו בן ופסק לו מזונותיו פעם אחת בשנה ולא היה מקבל פני אביו אלא פעם אחת בלבד ופסק לו בכל יום, אף ישראל כל מי שהיו לו עשרה בנים דאג ואמר שמא לא ירד מן למחר ונמצאו כלם מתים ברעב ומתוך כך היה לבם מסור לאביהם שבשמים, וכן דרשו ז''ל על דרך צחות [תנחומא תולדות ח'] מפני מה נתעקרו האמהות מלמד שהב''ה מתאוה לתפלתם של צדיקים אמר הב''ה עשירות הן נאות הן אם אני נותן להן בנים אינן מתפללות לפני, והמשל בזה להורות כי עקר הכונה ותכליתה בתפלה תמצא במי שצריך למה שהוא מתפלל עליו, ולשלימות התפלה לטוב כונתה בא המשל שהוא ית' מתאוה לה, כלומר שהיא רצויה לפניו להיותה יוצאה מעומק הלב לא תפלת הפה לבד, ואל זה כיון באמרו [דברים ח'] ורם לבבך ושכחת וג', כי העושר יהולל רוב בני אדם, על דרך [שם ל''ב] וישמן ישורון ויבעט, כל שכן שלא יכניע לב בעליו לשוב ליוצרו ולכוין בתפלתו ובתשובתו תכלית כונה, אם לא יכניעהו מדותיו והתבוננו באחרית עולמות ובמשפטי השם, וזה כיון אדון הנביאים גם כן באמרו [שם ו'] והיה כי יביאך וג' לתת לך ערים גדולות וטובות וג' ובתים מלאים כל טוב וג' השמר לך פן תשכח את יי אליך, כלומר אולי מתוך העושר ההוא תבטח באלי כספך וזהבך ולא תשעה אל יי עושך תשכח אל מחוללך, והוא המכון בפסוק [שם ח'] ורם לבבך ושכחת את יי אליך, כמו שכתבנו, ואין ספק על היות שכחת השם כלל כל העברות, ואחרי שכן מה זה יועיל פרטי ודוי חטאיו על מעשיו כל עוד ששרשם ויסודם קיים, התועיל כריתת הענפים עם העמדת השרש, ולפי זה הפליגו הנביאים והחכמים בהרחקתה, ר''ל בהרחקת מדת הגאוה, ואם בקצת דברי הנביאים [ש''א ט''ו] והחכמים [סוטה ה' ע''א] שבחו חלקים ממנה, הם הם חלקים ראוים להשתמש בהם למי שראוי לכך, אינם ממין שניעדהו עתה להרחיקו תכלית ההרחקה, והנה מועד שמור לנו בע''ה ליעד אל זה הענין פרק לבאר בו ענין זה כלו וחלקיו, מה שראוי להרחיק לכל, ומה שראוי להחזיק בו המלכים והשרים וכל אשר ידבר עמים תחתיו וינהיג עם בין רב למעט, ומה שראוי להשתמש בו החכמים ובני המעלה, והחלק הקטן המגיע ממנו לרוב בני אדם, אבאר זה כלו בבאורי שאר התנאים המתחברים אל התשובה ביאור רחב, אלא שאין כונתי בזה הפרק לבאר בו דבר אחר זולתי להזהיר החוטא שלא יתיאש מן התשובה לצד בלתי האמינו בה, או לצד התיאש ממנה ליראתו פן [לא] תקובל לרוב עונותיו, כי שתיהן דעות זרות ורעות יביאו הנמשך אליהן להחזיק ברשעו כי [לא] האמין בתועלת התשובה כמו שכתבם הרב מורה צדק בפרק מפרקיו, הוא ממה שלא יסודר מציאות בעלי הדת אלא להאמין בו, שאי אפשר לאדם בלא חטאים ובלא עונות כאמרו [מ''א ח'], אין אדם שלא יחטא, וכן אמרו [קהלת ז'] אין אדם צדיק בארץ אשר יעשה טוב ולא יחטא, ואם יאמין שלא יוכל לתקן את אשו עותו יתמיד לעולם על רעתו ויוסיף על חטאתו פשע, אבל בהאמינו תועלת התשובה ונזק העדרה יתחזק בו דעת אמתי והוא שהשם ית' משיג דרכינו ובידו להענישנו ולהפסידנו אם נמרהו ולתקננו אם נעבדהו, וישתדל אז לתקן מעשיו.
אמנם זה המין באלו הדעות, ר''ל בלתי האמין בתועלת התשובה רחוק מאד ולא נמצא נכשל בזה איש מבעלי הדת ומן הנמשכים אחריה, אבל המין השני, ר''ל היות מחשבת מי שהפליג במרד שלא תועיל לו התשובה להפלגת מה שהמרה, נכשלו בו רבים, וגרם להם זה הדבקם במעשיהם הרעים, כמו שהתבאר ממאמר אלישע בן אבויה [חגיגה ט''ו ע''א] שאמר בהתיאשו מן התשובה הואיל ואיטרד ליה מעלמא דאתי לפוק ולתהני בהאי עלמא, ואמר זה בדעתו שחטא בעקר האמונה בענין יחוד השם כמו שדרשו שם אחר קצץ בנטיעות, ר''ל שהפסיד אמונתו, מאי חזא חזא מטטרון דאיתיהיבא ליה רשותא חדא שעתא ביומא וכו' אמר שמא חס ושלום שתי רשויות יש אפקוה לממטרון ומחיוה בשתין פולסי דנורא ואיתיהיבא ליה רשותא למיקלינהו לזכותא דאחר ועליו נאמר [קהלת ה'] אל תתן את פיך לחטיא את בשרך, זהו לשון ההגדה, ובאורה אצלי שזה ר''ל אלישע בן אבויה טעה ליחס ממשלה למערכות העליונות, מצד מה שראה בעיונו בהראות פעלות מהם בארץ, וזה ממה שטעו בו קדומים כמו שיתבאר בזה, עד שציר דלת כל התורה והחכמה סובב על זה, ר''ל להזהיר באמונת היחוד ובהרחקת השניות, וזה יסוד מיסודות האמונה ופנה מפנותיה החזקות, והמשל באמרו אפקוה למטטרון ומחיוה בשתין פולסי דנורא, ר''ל שלא נכשלו אחריו בזה הדעת, אבל חקרוהו ומצד עיונם האמתי הוציאוהו מזאת המדרגה לבלתי יחסו ממשלה בלתי ליי לבדו, חלילה, ואמרם בזה ואיתיהיבא ליה רשותא למיקלינהו זכותא דאחר, המשל בזה שזה העון, ר''ל זאת האמונה הפסידה כל חכמותיו והעבירה באש כל זכויתיו ואם הרבה בהם, שזהו עקר עבודה זרה, וכבר אמרו ז''ל [עי' חולין ה' ע''א] שכל המודה בע''ז ככופר בכל התורה כלה, ומה מאד נאות להביא עליו בזה הענין מה שאמר עליו אל תתן את פיך וג', לפי מה שפירש בזה הפסוק אחד מחכמי הדור מסכים לזה הענין, אמר ע''ה [קהלת ה'] אל תתן את פיך לחטיא את בשרך ואל תאמר לפני המלאך כי שגגה היא למה יקצוף האלים על קולך וחבל את מעשה ידיך, רצה בזה, אל תתן וג', ר''ל שישלוט ביצרו בכל יכלתו שלא יחטא כי אע''פ שיש רפואה למכת פשעיו בתשובתו מכל מקום ישיגהו קצת ענש על מה שחטא כמו שיתבאר, וכמו שאמרו בדרש [ברכות כ''ג ע''א] שכתבנו למעלה, שמור רגלך שלא תחטא משתחטא ותביא קרבן, ועל כן אמר אל תתן את פיך לחטיא את בשרך, ואמר אחר כן ואל תאמר לפני המלאך כי שגגה הוא, כלומר אם חטאת ובאת לשוב הזהר פן תתנצל מחטאתך למלאך ופן תתפלל אליו לכפר עונך או לשחר בעדך, ואמר למה יקצוף האלים על קולך, ר''ל שאם תעשה זה לא די שלא יכפר עונך אלא שיגיעך תוספת ענש על מה שהמריתה ביחס ממשלה למלאך עד שתתפלל אליו, והנה יקצוף על קולך, ר''ל התפלה שהתפללת, ולא רצה לכנות לה שם תפלה והוציא הלשון במלת קול, ואמרו וחבל וג', שיענישך גם כן על החטאים שהיית מתפלל עליהם שהרי לא נתכפרו אחר שנעשית תפלתך תועבה, והנה זה הפירוש מסכים למה שהביאו מקרא זה ענינו לפי מה שפירשנו בהגדה ההיא, ונשוב לענינינו והוא שבידיעת אלישע בן אבויה הפסד אמונתו חשב לבלתי היות לו תקנה בתשובה לגדל חטאו, כמו שדרשו ז''ל [חגיגה ט''ו ע''א], שאל אחר את ר' מאיר אחר שיצא לתרבות רעה מאי דכתיב [איוב כ''ח] לא יערכנה זהב וזכוכית, אמר לו אלו דברי תורה שקשין לקנותן ככלי זהב ונוחין לאבדן ככלי זכוכית, אמר לו האלים אפי' ככלי חרס, אמר לו עקיבא רבך לא כך אמר אלא מה כלי זכוכית אע''פ שנשבר יש לו תקנה אף תלמיד חכם אע''פ שסרח יש לו תקנה, אמר לו ר' אף אתה חזור בך, כלו' אחר שאתה אומר בשמו של ר' עקיבא שיש תקנה ותועלת בתשובה, אמר לו שמעתי מאחורי הפרגוד שובו בנים שובבים, חוץ מאחר, ובדרש [רות רבה ו' ד'] אמרו על זה, שובו בנים שובבים חוץ מאלישע בן אבויה שהיה יודע כחי ומרד בי, וזה אמנם דמיון היות זה הדעת פשוט בעיניו שלא תועיל התשובה למפליגים במרד, ואם תועיל לקצת החוטאים, וזה אמנם עד שגרם לו זה הדעת להדבק בדרכו הרעה ולהמשיך אחר התאוות להוסיף על חטאתו פשע, והוא אמרו [חגיגה ט''ו ע''א] הואיל ואיטרד ליה מעלמא דאתי ליפוק וליתהני מהאי עלמא, ומפני זה השתדלו רבים לבטל לעקר זאת הכונה כמו שביארנו במאמר טוב וישר יי וג', ובמאמר אלמדה פושעים דרכיך על הפירוש הראשון אשר בארנו בו, וכן האריכו בדעת זה הנביאים ע''ה להודיע בני דורם שלא יכשלו בזה, והוא הוא מה שכיון הושע הנביא באמרו [הושע י''ד] שובה ישראל עד יי אליך כי כשלת בעונך, אמר להם שישובו ואע''פ שהיו בתכלית המרד עד שהיו ראוים שלא תקובל תשובתם כאמרו למעלה מזה [שם י''ג], צרור עון אפרים צפונה חטאתו, כלומר שמור הוא אצלי להענישם עליו, ועל דרך מה שאמר איוב [איוב י''ד] חתום בצרור פשעי, ואמר [שם י''ג] חבלי יולדה יבאו לו כי הוא בן לא חכם וג' מיד שאול אפדם ממות אגאלם וג', רצה בזה שיבואהו לפשעו צרות גדולות, והוא הנמשך בחבלי יולדה, ואמר הוא בן לא חכם, על מה שלא ידע להתחרט ממעשיו לשוב לטוב, כי אם יעשה כן לא יעמד עת, ר''ל זמן ארוך, במשבר בנים, ר''ל מבוכת הצרות ההן, כלומר שאם יעמד בהם מעט על דרך קצת ענש לא יהיה זה רק מעט עד שלא יהיה ראוי להקרא עת, ומכל מקום ינצלו בתשובה מן הענש הגדול, והוא אמרו מיד שאול אפדם, כלומר הייתי פודה אותם משאול וממות אך עתה בהשתקעם ברע מעשיהם, אהי דברך וג', ר''ל כי כמדבר אל העם לומר אמצא עצמי בעניניך לגזור עליך משפט מות ושיהיה קטבך, ר''ל ענשך בחטאיך, שאול, ר''ל תכלית העונש, או נפרש כאלו קורא ואומר אליו אהי דברך, כלומר אהיה עזר לך לתתם בידיך, כאלו אמר אהי עם דברך מות. ועם קטבך שאול, כלומר שאהיה נסכם עמך ועם גזרתך, ואמרו נחם יסתר מעיני, כלומר שכל כך הפליגו במרד והתחייבו תכלית הכליון שההנחם על הרעה והתבטל הגזרה והענש בשום צד נסתר מעיני, ועם כל זה אמר אחר זה [הושע י''ד] שובה ישראל עד יי וג', ומלת עד במקום אל כמו [דברים ל'] ושבת עד יי אליך שפרושו אל יי אליך, או אפשר שהנרצה בשניהם היות תשובתו חזקה ומכונת תכלית כונה יתדבק בה אליו בהדמות בדרכיו ית', וכן אפשר לפרש [יומא פ''ו ע''א] גדולה תשובה שמגעת עד כסא הכבוד, כלומר כשהיא מגעת עד כסא הכבוד, כלומר שמחשבתו זכה ונקיה ודבקה באמונת השם דבוק חזק, לא היותה תשובה חלושה מצוה מלומדה וודוי הפה, בהיות השם ית' קרוב בפיו ורחוק מכליותיו כמו שיתבאר, ואמרו כי כשלת, ר''ל שנתחייבת כליה בהמצא בך תכלית המרד והנך ברעתך אם לא תחיש לך מפלט בתשובתך, הנה שעם כל זה לא נמנע מהורות להם לתת עצה ודבר הלום להדבק בתשובה, וכל שכן שיתבאר זה על דעת מי שפירש במלת כי כשלת, כענין אע''פ שכשלת, כמו שבארו המדקדקים במלת כי, שהיא באה לפעמים במקום אע''פ, וכן פרשו קצתם [תהלים כ''ה] וסלחת לעוני כי רב הוא, כלומר אע''פ שהוא גדול, וכן [שמות ל''ד] ילך נא יי בקרבנו כי עם קשה עורף הוא, וכן אצלי [בראשית מ'] וגם פה לא עשיתי מאומה כי שמו אותי בבור, רצה בו כי גנב גנבתי מארץ העברים, כלומר אל תחשדני בראותך אותי גולה בארץ לא לי שיהיה זה מצד איזה ענין נמצא בי שבסבתו הוצרכתי לצאת ממקומי, כי גנב גנבתי וג' וגם פה לא עשיתי מאומה, כלומר אע''פ שתראוני אסור בבית הסוהר לא עון לי ולא נוקשתי בפועל כפי, והתנצל משני דברים שכל אחד יורה ענין תכונות רעות ונפסדות, האחת בהיותו גולה ממקומו ומתנכר בארץ אחרת, והשני בהיותו גם שם אסור בבית הסוהר.
ונשוב לענינינו והוא, שבמקומות רבים מלת כי משמשת בלשון אע''פ, וכן רבים על דעת קצת מדקדקים, ורצה בזה אע''פ שכשלת ונתחייבת כלייה אל תתיאש מן התשובה, כענין מה שאמרו ז''ל [ברכות י' ע''א] אפי' חרב מונחת על צוארו של אדם אל ימנע עצמו מן הרחמים, וכן ירמיה הנביא כמזהיר על זה אמר [ירמיה ג'], הינטור לעולם אם ישמור לנצח הנה דברת ותעשי הרעות ותוכל, כלומר למה תתיאשי מן התשובה ותחזיקי בכנף מרדך התחשבי שהשם ינטור לעולם עונך ועברתו ישמור נצח ושלא תועיל לך תשובתך, והוא הנאמר אחר כן הראית אשר עשתה משובה ישראל הולכה היא על כל הר גבוה ואל תחת כל עץ רענן ותזני שם ואומר אחרי עשותה את כל אלה אלי תשוב ולא שבה, כלומר עם הפלגת אלו העונות, ר''ל אשר עבדה אלים אחרים על כל הר גבוה ותחת כל עץ רענן, אמרתי אליה שתרחץ ותטהר, ר''ל שתשוב אלי ולא שבה, וזה גם כן כיון הוא באמרו [ירמיה ח'] כה אמר יי היפלו ולא יקומו אם ישוב ולא ישוב מדוע שובבה העם הזה משובה נצחת החזיקו בתרמית מאנו לשוב, רצה בזה מדוע מרד זה משובה נצחת, ר''ל עולמית, מלשון נצח, ומדוע החזיקו בתרמיתם ומאנו לשוב היפלו ולא יקומו אם ישוב ולא ישוב כלומר היחשבו שאין רפואה למכתם ושאם ישוב העם ממעשיו לא ישוב האל מחרון אפו, וכן אמר [ירמיה י''ח] רגע אדבר על גוי ועל ממלכה לנתוש ולנתוץ ולהאביד ושב הגוי ההוא מרעתו ונחמתי על הרעה, וזה היה הקדמה למה שהורה אחר זה שאע''פ שהתחייבו ענש גדול הכל יסור בשובם כאמרו [שם], הנה אנכי יוצר עליכם רעה וחושב עליכם מחשבה שובו נא איש מדרכו הרעה והטיבו דרכיכם ומעלליכם, ואל זה כיון ישעיהו באמרו [ישעיה נ'], אי זה ספר כריתות אמכם וג', וזה אמנם דמיון על התיאשם מהתקבל תשובתם, כי ספר הכריתות תכלית השלוח לאשר קבלתהו, כי נוחלה אבדה תקותנו ממנו ולא יספה שוב אליו עוד, ולהסיר זאת המחשבה אמר [שם] הן בעונותיכם נמכרתם ובפשעיכם שלחה אמכם מדוע באתי ואין איש קראתי ואין עונה, כלומר אחר שלא היתה הפרידה רק מצד עונותיכם מדוע באתי וג', והוא דמיון למה להיות ידו פשוטה לקבל שבים ולא שבו, כאמרו [ישעיה ס''ה] נדרשתי ללא שאלו וגו', כאלו אמר לעם הנני נמצא בכל עת תקראני ואתה הקשית ערפך וחדלת מעזוב דרכיך הרעים, ועם התבאר זאת הכונה מן הנביאים ומן הכתובים כמו שבארנו, ועם התבארה גם כן בתורה כמו שתראה היותה מיעדת אחר הקללות המיועדות לרוב המרדים סורם על ידי התשובה והתיעד להם טוב עליה כאמרו [דברים ל'], והיה כי יבאו עליך וג' ושבת עד יי אליך ושב את שבותך ורחמך וג' והטיבך והרבך וגו', יתבאר עם זה גם כן בדבריהם כמו שאמרו ז''ל [ע''ז ד' ע''ב], לא דוד היה ראוי לאותו מעשה ולא ישראל היו ראוים לאותו מעשה אלא כדי ליתן פתח לבעלי תשובה שאם חטא יחיד אומרים לו כלך אצל יחיד ואם חטא צבור אומרים לו כלך אצל צבור, זהו לשון המאמר, ובאורו אצלי שכמו שמדרכי השם למפליגים במרי למנוע הבחירה מהם שלא להספיק בידם לעשות תשובה כמו שיתבאר, כן ראוי להיות מדרכיו ית' למפליגים בחסידות למנוע בחירת הרע מהם מדרך הגמול גם כן, אלא שהניח זה לבחירתם ללמוד ממנה זאת הפנה, ובשם אחד מגדולי החכמים שמעתי בביאורה, לא דוד היה ראוי שיתפרסם עליו עון אשת איש ושיגלהו הכתוב על זה, אבל היה ראוי שיעלם עונו ויתכסה חטאו, לא שיכתב בספר, כי המכתב הוא הפרסום הגדול המפורסם לדורות, וכן לא היו ישראל ראויים לפרסמם בעון העגל, אלא כדי ליתן פתח לבעלי תשובה שלא יתיאשו ממנה לרוב פשעיהם לכל חטאתם, ויתבאר זה גם כן ממה שדרשו [פסיקתא דר''כ פסקא כ''ה] בפסוק זה [הושע י''ד] שובה ישראל עד יי אליך, אמר לו הב''ה לנביא צא ואמור להם לישראל עשו תשובה, אמרו לו היאך תשובתנו מתקבלת לא הכעסנוהו על כל אותם הרים שעבדנו עליהם ע''ז, הה''ד [ירמיה ג'] נשכבה בבשתנו ותכסנו כלמתנו, היתה כונתם באמרם נשכבה בבשתנו על דעת בעל הדרש, כלומר נעמוד ברשענו ונחזיק במרדנו כי תשובתנו לא תצילנו אחר שהפלגנו כל כך במרד, אמר להם לא כתבתי בתורה [עי' ויקרא כ'] ונתתי את פני באיש ההוא, שמא עשיתי להם כך, מעיד אני עליכם [עי' יחזקאל י''ח] כי לא אחפץ במות רשע נאם יי כי אם בשוב רשע מרשעתו וחיה, הה''ד [תהלים כ''ה] טוב וישר יי על כן יורה חטאים בדרך, ומפני זה סמך לזה הפסוק, ר''ל אחר שאמר נשכבה בבשתנו ותכסנו כלמתנו כי ליי אלינו חטאנו אנחנו ואבותינו מנעורינו ועד היום הזה ולא שמענו בקול יי אלינו, ואמר אחר זה [ירמיה ד'] אם תשוב ישראל אלי תשוב ואם תסור שקוציך מפני לא תנוד, כלומר לא תחזיק בזאת הכונה כי אע''פ שהפלגת במרי אם תשוב אלי תשוב, ר''ל תנוח, ומלת תשוב השניה לשון נגזר מן [ישעיה ל'] בשובה ונחת תושעון, ר''ל שלא יגלו מארצכם אם ישובו וינוחו שמה, וכן אמרו לא תנוד, שלא יגלו מארצם, ויונתן תרגם מלת תשוב השניה ענין קבלת תשובה, אם תתוב ישראל לפולחני אמר יי תתקבל תשובתך, והודיעם שתקובל התשובה ואם הפליגו במרד, ואל זה גם כן כונו ז''ל באמרם במדרש רות [רות רבה ה' ו'], ויאמר יי אל מנשה ואל עמו ולא הקשיבו ויבא עליהם את שרי הצבא אשר למלך אשור וילכדו את מנשה בחוחים [דה''ב ל''ג], מה עשו לו וג' עד היה צווח ואומר צלם פלן שזבן צלם פלן שזבן כיון שראה שלא הועילו כלום אמר זכור הייתי שאבא מקרא אותי [דברים ד'] בצר לך ומצאוך וגו' אנא צוח ליה, באותה שעה עמדו מלאכי השרת וסתמו לו כל חלונות של מעלה ואמרו לפניו רבונו של עולם אדם שהעמיד צלם בהיכל אתה מקבלו בתשובה, אמר להם אם אין אני מקבלו הריני נועל פתח בפני כל בעלי תשובה, וכן אמרו ז''ל אין הפרגוד ננעל בפני התשובה, וכן אמרו ז''ל, [פסיקתא דר''כ ריש פסקא דשובה] מבטח כל קצוי ארץ וים רחוקים [תהלים ס''ה], מה ים לעולם פתוח אף שערי תשובה לעולם פתוחין.
וזה הטעם כתבו מפרשי מקראות על היות נבואת יונה בן אמתי נכללת בכלל שאר הנבואות, שכבר באה השאלה בזה איך נכתבה נבואתו בספרי הקדש, אחר שכל הנבואה ההיא על בני ננוה אשר לא מבני ישראל המה, ואין בנבואתו זכר כלל לישראל, ואין בכל הנבואות זולתה כמוה, והמפרשים פרשו זה הענין בהרבה דרכים, הראשון שנכתבה להיות לישראל למשמרת לקחת מהם מוסר שהם עם נכרי אשר לא ידעו את יי ולא חלק להם בבינה היו קרובים לתשובה ובפעם הראשונה שהוכיחם שבו בכל נפשם על ידי תוכחת נביאי ישראל, ראוי מזה שתרבה קנאת איש ישראל עליהם ויעוררם זה התעוררות רב, שהיו ביניהם נביאים וחכמים מיסרים ומוכיחים תמיד ומודיעים לעד הדרך ילכו בה ולא בשו ממעשיהם ולא נכלמו מעונותיהם לשוב מהם, ובא זה כענין נבואת ירמיהו בענין בני יונדב בן רכב שלא רצו לשתות יין ואמר הנביא לישראל [ירמיה ל''ה] ולא תקחו מוסר הוקם דברי יונדב בן רכב אשר צוה את בניו לאמר לא תשתו יין ואנכי שלחתי לכם נביאים השכם ושלוח ולא שמעתם בקולי, הנה שהיה מדרכי הנבואה להראות לעם דברים ודרכים יתבוננו מהם ונשאו מהם קל וחומר בעצמם לשוב מדרכם הרעה, ובתלמוד בבא בתרא פרק ראשון [ט''ו ע''ב] נחשבו על דעת אחד מן החכמים נביאים שנתנבאו להם לאומות העולם וחשב בהם קצתם שהיו ישראלים וחשב מהם שבעה, והקשה אטו כולהו נביאים מי לא איתנבו לאומות העולם, ותרץ התם עקר נבואתיהו לישראל הכא עקר נבואתיהו לאמות העולם, ולא חשב ביניהם יונה אע''פ שעקר נבואתו לאומות העולם, להורות שעקר הכונה הוא לתועלת העם הנבחר להדריכם בדרך ישרה וליסר את נפשם להבוש בראותם הכנעות עם נכרי לפניו ית'.
והדרך השני, להודיע המופת והפלא שעשה השם לנביא, והדרך השלישי, והוא מה שגלגל אותנו על זה, הוא להורות שהשם ית' חומל על בעלי תשובה ואם הם בתכלית הרשע, כמו שהיו אנשי ננוה שהפליגו במרד עד שנתחייבו כלייה כמו שבא דבר השם עליהם [יונה א'], כי עלתה רעתם לפני, וכמו שבאה עליה [שם ג'] עוד ארבעים יום וננוה נהפכת, ואע''פ כן הועילה להם התשובה המעולה, כמו שהעיד בספור [שם] וינחם אלים על הרעה אשר דבר לעשות להם ולא עשה, ואעפ''י שהנראה מן הספור היתה הגזרה נגזרת להיותה נהפכת והצילה אותה התשובה, כמו שאמרנו במה שאמר הנביא [ירמיה י''ח] רגע אדבר על גוי ועל ממלכה וג' ושב הגוי ההוא מרעתו ונחמתי על הרעה אשר חשבתי לעשות לו, וכן דרך כל הנבואות הבאות דרך תוכחת ומיעדת רע הכל בתנאי אם לא ישובו, וזה סבת הודעת הנביא לעם את הגזרה והוכיחו אותם להדיעם שתשובתם הצילם.
ואחר שבארנו זאת הכונה באור מספיק עלינו לבאר ענין אמרו ע''ה [שם ב'] אם תכבסי בנתר ותרבי לך בורית וג', שהנראה מזה הוא שאין כפרה בתשובה, וזה הענין כבר פרשוהו מפרשי המקראות, והוא שישראל בזמן ההוא היו בתכלית המרד, ויש מן העונות החמורים שאין תכלית כפרתם בתשובה לבד, ר''ל שיהיו בעליה נקיים מענשי העולם הזה, שכבר נגזרו עליהם לגמרי עד שיגיעם איזה ענש בעולם הזה, והוא שאמרו ז''ל [יומא פ''ו ע''א] על קצת עונות שהיסורין ממרקין העון אחר התשובה, ואמר שאפילו ישובו בני אותו הדור בתשובה לא תועילם התשובה לגמרי שלא ישיגם איזה ענש מן העונות החמורים והגדולים, והשגת הענש ההוא הוא משל על אמרו היות העון נכתם לפניו, כמו שבאר במחילה הגמורה היות העון נמחה, אמר [ישעיה מ''ד] מחיתי כעב פשעיך, אבל מכל מקום היתה תשובתם מועלת להם, אלו חננם השם בה, לבלתי ישיגם הענש הראוי להם, ולא היה נותשם מעל אדמתם מגרשם מנחלתם ולזרותם בארצות, והיו מקבלים איזה ענש בארצותם למרוק הפלגת מה שהמרו, ומכל מקום התשובה היא עקר הכפרה וסבת הקל מעליהם הענש הגדול על דרך מה שאמרנו באמרו [הושע י''ג] כי עת לא יעמוד במשבר בנים, וזה גם כן ממה שצריך לכל בעל דת באמונתו שלא יהרהר במדות השם בבא עדיו ענש אחר חשבו ששב אל יי בכל לבו, והוא המכון גם כן באמרו [עמוס ה'] שנאו רע ואהבו טוב והציגו בשער משפט וג', הנה שעם שנאתם הרע ואהבתם הטוב שם להם חנינתם בספק כמו שאמרו ז''ל [חגיגה ד' ע''ב] ר' יוסי כי הוה מטי להאי קרא בכי אמר כולי האי ועדין אולי, וזה גם כן מצד שגדלו במרי ונגזרו עליהם גזרות קשות גלות וחרב ודבר רעב ושבי כמו שהתבאר במקראות, ועם דעת הנביא גודל מרי האומה ואת כל אשר נגזר עליה לא סר מהיותו מוכיח ומזהיר ומתרה אותם לשוב מדרכם הרעה אולי יחנן להקל הגזרות עד שלא ישאר אלא עונש מעט, ומפני זה אמר לשון אולי כי לפי ענין המרי אפשר שיקל העונש הרבה ואפשר שלא יקל כל כך, ועל זה אמר אולי יחונן וגו', וזה אצלי [ירמיה ב'] מה תיטיבי דרכך לבקש אהבה גם את הרעות וג', כלומר מה תיטיבי וג', ותחשבי היות נקיה מכל ענש, כאמרו סמוך לזה [שם] ותאמרי כי נקיתי אך שב אפו ממני וגו', ואיך תחשבי זה עם הפלגת רוע מעשיך, והנה גם את הרעות, ר''ל הנפשות המוטבעות ברוע המעשים את עלית על כלנה עד שהם, ר''ל כל הפושעים והרשעים ילמדו ממך, ר''ל שלא ידעו ולא השיגו בעניניך כי אינם יודעים לעשות רע בערך אל מעשיך, ועם היות פשעך ומרדך על כל שאר החוטאים מתגבר איך תחשבי להיות נקיה מכל ענש כלל, כאמרו למטה מזה דרך תמה [ירמיה ג'] ואת זנית רעים רבים ושוב אלי נאם יי, וזה גם כן רצה באמרו [שם ה'] שמנו עשתו גם עברו דברי רע וג', העל אלה לא אפקד וג', אמר שהם שמנו, מלשון [דברים ל''ב] וישמן ישורון ויבעט, וכן עשתו מענין עובי ושומן, ורצה בו שהרבו נכסים בגזל וחמס, כאמרו על זה [ירמיה ה'] ככלוב מלא עוף כן בתיהם מלאים מרמה על כן גדלו ויעשירו, ואמרו גם עברו דברי רע, רצה בו שהם הפליגו כל כך במרדים ובפשעים ובדברים אשר זדו עליהם עד שהתגבר רוע ענינם על מה שאפשר לספר על איש רע ובליעל, ומפני זה אמר העל אלה לא אפקד נאם יי, וכונת כל אלו הענינים שראוי למפליג במרד שיהיה נותן אל לבו להיות נענש בעולם הזה לרוב חטאיו גם עם התשובה אלא שהתשובה תמעיט הענש ההוא הנגזר ותקל בו, ועל זה אומר [עמוס ה'] אולי יחונן וג', והוא הכונה באמרו [צפניה ב'] בקשו צדק בקשה ענוה אולי תסתרו ביום אף יי אבל לא תלה בשום ספק היות התשובה מכפרת העונות, ואם רבו הפשעים, להשמרו מתכלית הענש הנגזר ומהמחות שמו מספר החיים הנצחיים, והוא אמרו במקום אחר [ירמיה ד'] כבסי מרעה לבך ירושלם למען תושעי, לא שם להם ספק ותליה כלל בתשועה אחר התשובה, ומלת התשועה, מלה משותפת אם לתשועת עולמים אם להמנע מתכלית הענש הנגזר בעולם הזה אע''פ שיענשו במקצת כמו שבארנו, ורבותינו ע''ה [ר''ה י''ח ע''א] הבינו ענין פסוק זה כבסי מרעה, לבטול העונש לגמרי, והקשו ממנו למאמר הקודם, ר''ל אם תכבסי בנתר וגו', והיוצא מדבריהם לפי מה שנראה לפרש בהגדה ההיא הוא גם כן מסכים למה שבארנו, כי התשובה להפלגת המרי ולכובד העונות עד שהענש מחויב לבא עליו לא תועיל להעביר הענש מכל וכל, אבל בקצת חטאים תעבירהו ותדיחהו מקצוף עליו ומגעור בו כלל, כאמרם [יומא פ''ו ע''א] בקצת עונות לא זזו משם עד שמוחלין לו, ובקצתם אמרו תשובה תולה ויסורין ממרקים כמו שבארנו, והוא הדמיון בגזר דין שיש עמו שבועה ובגזר דין שאין עמו שבועה, כי השבועה משל לדבר קיים אי אפשר השתנותו.
אך לפי מה שפרשנו בפשוטי המקראות היתה כונתו בענין כבסי מרעה לבך וגו', שאלו היו מתעוררים לתשובה היו מקבלים ענש בארצם ולא ישיגם תכלית העונש, ר''ל הגלות, ועל זה אמר גם כן [ירמיה ו'] הוסרי ירושלם פן תקע נפשי ממך פן אשימך שממה ארץ לא נושבה, שזה אמנם הוראה על גלותם אם לא ישובו, כמו שארע להם כן בסוף ענינם שהם לא שבו והגיע אליהם מה שנגזר עליהם וגלו מארצם, ואף גם זאת בהיותם בארץ אויביהם גם שם יד יי תנחם בתשובתם, ר''ל שתועילם להקל צרות הגלות מעליהם ואם אפשר שלא תועילם לצאת ממנו עד הזמן הנגזר בו אחר שהוא הענש המיוחד להם לקבלו על השתקעם במעשיהם, שזה אמנם, ר''ל בא הגאלה על יד התשובה קודם הקץ או בואה בעת הקץ בלתי התשובה אם העדרה בלתי שתיהם הוא ממה שחלקו בו בעלי הדרש [סנהדרין צ''ד ע''ב], אין זה מקומן, אבל מכל מקום תועיל התשובה תוך ימי הגלות להמעיט עונש הגלות, ר''ל להקל הצרות מעליהם ולהעמידם שלוים ושקטים, ובעת הוסיפם פשע בתוך הגלות יהיה הענש גם כן להכביד הצרות ולתכוף עליהם הרדיפות, כמו שנראה בגלות מצרים, שאחר שהשם יעד זמן ארבע מאות שנה, לא נתבטל לזכות השבטים, ואם היו צדיקים וחסידים עם חכם ודור טהור, אבל שהיה עמדם שם בכבוד ושררה כענין יוסף ואחיו, וכאשר מת הדור ההוא וקמו אחריהם אנשים חטאים שבו מאחרי יי לעבוד ולהאמין האמונות הרעות הקדומות ונדבקו באלהי נכר, כמו שאמר יהושע לבני דורו [יהושע כ''ד], יראו את יי ועבדו אותו בתמים ובאמת והסירו את אלים אשר עבדו אבותיכם בעבר הנהר ובמצרים, ואמנם עבודת עבר הנהר רמז בו לאבות אברהם אבינו, כאמור [שם] בעבר הנהר ישבו אבותיכם מעולם תרח אבי אברהם וגו' ויעבדו אלים אחרים, ואמנם עבודת מצרים רמז בה על הדורות אשר אחר השבטים ואז בחטאם הוכבד עול הצרות עליהם כבדות רב כמו שתראהו מספור השעבוד והפרק ההוא, וכאשר נשלמו ימי הקץ יצאו משם עם התשובה, כמו שאמר [שמות ב'] ותעל (שעותם) [שועתם] וג' וכמו שבארנו, ועם התבאר זאת הכונה מן המקראות, ר''ל שאין התשובה מבטלת ענשי העולם הזה מכל וכל זולתי בקצת חטאים כמו שכתבנו, יתבאר גם כן בדבריהם אמרו ז''ל [ויק''ר י' ה'] תשובה עושה מחצה ממי את למד מקין שנגזרה עליו גזרה קשה וכיון שעשה תשובה נמנעה ממנו חציה של גזרה הה''ד [בראשית ד'] ויצא קין מלפני יי וישב בארץ נד, נע ונד אין כתיב כאן אלא בארץ נוד, וזה אמנם דמיון על הקל העונש, והוא מה שנאמר שם דרך צחות כיון שיצא קין פגע בו אדם הראשון אמר לו היאך נחתם גזר דינך אמר לו עשיתי תשובה ונתפשרתי, וענין הפשרה הוא כונת מה שכתבנו, ר''ל להקל הענש לא לבטלו לגמרי, ושם אמר גם כן ר' פלני אומר תשובה עושה הכל, ושני המאמרים אמת והם על הדרך שבארנו, וזו היא אצלי כונת דוד באמרו [תהלים ל''ב], על זאת יתפלל כל חסיד אליך לעת מצוא רק לשטף מים רבים אליו לא יגיעו, והוא דמיון על תקף הצרות, אע''פ שאפשר שישיגהו קצת ענש.
נמצא היוצא מכל דברינו בזה הפרק שאין להתיאש מן התשובה בשום צד ושאל יסופק החוטא בתועלת התשובה אם להתבטל הענש כלו אם להקל מעליו, אף כי תועלנו תועלת בלתי מסופקת על מה שראוי להשתדל בו יותר והוא ענין החיים הנצחיים, שבתשובתו ינצל מן הענש הידוע, ויזכה בו לאור באור החיים, שזה ממה שלא יפול בו ספק או חלוקה, אע''פ שנפלה החלוקה בבטול הענש בעולם הזה, וכן הורה דוד ע''ה היות תשובתו מצילתו מכל ענש בעולם הבא באמרו [תהלים ט''ז], כי לא תעזוב נפשי לשאול ולא תתן חסידיך לראות שחת, ומפני זה אמרו ז''ל [ירושלמי חגיגה פ''ב ה''א] תשב אנוש עד דכא [שם צ'], עד דכדוכה של 
נפש, ר''ל שאפילו בעת המיתה תקובל תשובתו, ואמרו 
ז''ל [קידושין מ' ע''ב] אפילו רשע גמור כל ימיו ועשה תשובה באחרונה אין מזכירין לו שום רשעו, ורשע גמור אמנם יובן בו תכלית המרד והבטיחו שלא יזכור לו שום רשעו כלל, ואע''פ שבקצת עונות אמרו [אבות פ''ה מי''ח] אין מספיקין בידו לעשות תשובה, ומכל מקום לא אמר שאין להם כפרה בתשובה, אבל אמר אין מספיקין ורצה בו שיגיעם הענש על העברות שלא להספיק להם להתעורר לבם לתשובה כמו שיתבאר זה בע''ה, אבל דבר פשוט לכל מי שחננו השם דעת והתעוררו לשוב בכל לבבם שהתשובה תועיל להם להציל ממות נפשם ולחיותם, והוא מה שכתב הגאון פאסי ז''ל בהלכותיו, קימא לן דהני כולהו, ר''ל כל אותן הכתות שנזכרו עונשיהם לעולם הבא מהם בענש מצפצפים ועולים ומהם בענש שנים עשר חדש ומהם בענש דורי דורות כולהו כשמת בלא תשובה אבל אם מת בתשובה אין מזכירין לו שום עון אלא הקב''ה מוחל לו וכו' וכמו שאמר הנביא [יחזקאל ל''ג] ורשעת הרשע לא יכשל בה ביום שובו מרשעו, והוא יכוין אל חיי העולם הבא, ר''ל חיי הנפש ומיתתה, כאמרו [שם י''ח] הנפש החוטאת היא תמות, ואמר [שם] ובשוב רשע מרשעתו וג' הוא את נפשו יחיה, וכמו שכתב רבינו סעדיה, ומפני זה לא הזכיר בזאת הפרשה פרטי ברכות וקללות רק החיים והמות, אלא שחלקו על זה הפירוש קצת מפרשים, ופרשו בענין מות וחיים מלות מושאלות לברכות וקללות על דרך הקצור, ואמנם הכל נמשך לדעתם לענשי העולם הזה, מסכים גם כן למה שכתבנו, ופרשו גם כן במות המת, כמו במות רשע, וקראו מת על שם סופו, כמו [דברים י''ז] יומת המת, ואמנם על דעת רבינו סעדיה, ר''ל שיהיו כל עניני הפרשה מפורשים על עניני העולם הבא, נראה לי לפרש באמרו במות המת, ר''ל המות הנצחי, שהיא המיתה השניה והיא מיתת המת, ואמר שאינו חפץ בה, אבל כל זמן שישוב בכל לבו אליו יד רחמיו פשוטה לקבלו ולתת לו חלק ונחלה בחי העולם בקרב אחיו, והוא שאמר מיעד על זה [יחזקאל י''ח] שובו השיבו מכל פשעיכם ולא יהיה לכם למכשול השליכו מעליכם את כל פשעיכם אשר פשעתם בם ועשו לכם לב חדש ורוח חדשה ולמה תמותו בית ישראל כי לא אחפוץ במות המת נאם יי אלים השיבו וחיו. [חבור התשובה להמאירי — משיב נפש מאמר א' פ''א].
------
לבאר בו היות ענין התשובה נחלק למדרגות, ולפי עליונות המדרגה יהיה תגמולה יותר נכבד, ובמדה שמדד בה מודדין לו. אני אוהבי אהב, ומשחרי ימצאונני, טוב פריי מחרוץ ומפז ותבואתי מכסף נבחר, בארח צדקה אהלך בתוך נתיבות משפט, להנחיל אוהבי יש ואוצרותיהם אמלא [משלי ח'], כונת שלמה החכם בתחלת מוסריו אלה להזהיר האדם לבלתי היותו נמשך אחר תאות היצר, למנוע רגליו מנתיבתו לבלתי לכת בדרך אתו, פן ילכו וכשלו אחור ונשברו ונוקשו ונלכדו ובסוף מוסריו אלה בא להזהיר לאשר תעה לבבו אחרי התהו ונפל ברשת תאותיו וירד אל חדרי יצרו הרע, להשתדל לצאת משם מהר בטרם יתנגפו רגליו להשתקע במעשיו הרעים, אולי יחנן חסד השם עליו אחר שלא ירד להשתקע אלא לגור שם, ועל זה החל דבריו להזכירו ואמר [שם ו'] נצור בני מצות אביך ואל תטוש תורת אמך, לשמרך מאשת רע מחלקת לשון נכריה, הזהירו בל יפותה לשמוע לקול האשה הנצבת עמו על ימינו לשטנו ולפתותו ולהדיחו בחלק שפתיה, כי חלקו מחמאות פיה רכו דבריה משמן והמה פתיחות, וזה אמנם אזהרה שלא יכשל בחלק אמריה כאמרו [שם כ''ו] על זה דברי נרגן כמתלהמים והם יורדים חדרי בטן, כי יחנן קולו אל תאמן בו כי שבע תועבות בלבו, וקרא המלך הזקן והכסיל נרגן, ואמר גם כן על דבריו כי הם יורדים חדרי בטן, מפני שכל ענינו כדרך הנרגנים הנכנסים בחדרי רעיהם לדבר עמם ולפתותם בדברי רכילותם, כן הוא יורד חדרי בטן להמשיך שאר הכחות אליו לשמוע בקול דברו, ועל זה הזהירו ואמר כי יחנן קולו אל תאמן בו, ובהיות תחלת ענינו מתוק לנכשלים בו ואחריתו כלענה קרא ענין דבריהם [שם] כסף סיגים מצופה על חרס, כי הפתי יפותה בראותו הכסף ולא יבין כי סיג לו ועוד מעט ועלה חרש בידו, והוא אמרו כסף סיגים מצופה על חרש שפתים דולקים ולב רע, ואמר [שם] בשפתיו ינכר שונא ובקרבו ישית מרמה, כלומר שהוא יתנכר ויעלים מרמתו במתק שפתיו כמשפט האויב המחליק לשונו לאויבו ויתנכל עליו להמיתו, וכבר המשיכו על ענין זה בדמיון זה המשל חכמי המוסר תמיד, מהם שהמשילו ענין זה, ר''ל ההמשך אחר החומר, לדבש מעורב עם סם המות אשר יפתה האוכלו לצוף טעמו ומתקו ואחריתו עדי אובד, וכן המשילו זה לאש צפונה בתוך אבן אשר האבן קרה מבחוץ והעיף מצטנן בה ולרוב האבקו עמה יכוה בחומה, ועל דרך זה אמר שלמה בענין זה [משלי ז'] כשור אל טבח יובל וכעכס אל מוסר אויל כמהר צפור אל פח ולא ידע כי בנפשו הוא, ענינו כי השור ימשיכוהו לטבח בהנתן לו בליל חמיץ וכן הצפור יפתה בחטים, והוא שהזהיר שלמה על זה [שם ו'] אל תחמוד יפיה בלבבך וג', ולרמוז על האחרית אמר [שם] היחתה איש אש בחקו וג', ואחר המשיך את דבריו באשר לא נזהר והאשה הנצבת נתנה לו מפריה ויאכל וישבע והוא אמרו [שם ז'], וארא בפתאים אבינה בבנים וכו' עובר בשוק אצל פנה וג' והנה אשה לקראתו וג' הטתו ברוב לקחה וג', ולא ידע כי בנפשו הוא וג', ויחס הענין אל נער חסר לב כי לנערותו ולחסר שכלו לא ידע ולא יתבונן כי תפתהו לרעתו ותסיתהו לבלעו, והנה נפל ברשת חטאיו והטבעו רגליו בבוץ עונותיו והמשיך דבריו על זה כאלו התבונה תקראהו ותורהו לשוב מן הדרך ההיא ושלא ישתקע בענינה ולהתפלל לפני יוצרו למחות כעב פשעיו אמר [שם ח'], הלא חכמה תקרא וגו', הבינו פתאים ערמה וג', לי עצה ותושיה, כלומר אע''פ שחטאתם יש מקוה לישראל על זאת, ולי עצה בסליחת חטאיהם, בהתרחק מדרכי הרע והדבק בדרכי התשובה לשוב לשם להתחנן לו ולבקש מלפניו, והוא אמרו [שם] אני אוהבי אהב ומשחרי ימצאונני, ואמר בארח צדקה אהלך וג', כלומר שאקבל תשובתם דרך כלל באיזה צד ובאיזה זמן שתהיה, והוא ארח צדקה, ואמנם יהיה לכתו בארח צדקה, ר''ל קבלת התשובה, מצורף אל נתיבות יושר ומשפט לתת לאיש כפי ענין תשובתו, ומצד היות בה מדרגות הרבה הזכיר הענין בלשון רבים ואמר נתיבות, ובענין קבלת התשובה הזכירה בלשון יחיד ואמר בארח צדקה, כלומר שבקבלת התשובה אין בה דרכים חלוקים אבל שתקובל תשובת כל שב על אי זה צד שישוב, אלא לפי מדרגת תשובתו יהיה ענין תגמולו, ומכון אל זה גם כן אמר [משלי ט''ז], פלס ומאזני משפט ומעשהו כל אבני כיס, שהוא סמך זה על ענין התשובה כאמרו למעלה מזה, בחסד ואמת יכפר עון וג', ואמר שם גם כן, כל פעל יי למענהו וגם רשע ליום רעה, ופרשו בו קצת מפרשים כי בא כענין וגם לרשע יום רעה, כאלו אמר שאפילו העונשים באו לטוב למקבלים אותם בהתעוררם על ידיהם לפשפש במעשיהם, והוא אמרו בזה [שם] גול אל יי מעשיך ויכונו מחשבותיך, וכיון בזה, ר''ל באמרו פלס ומאזני משפט ליי, להודיע שהשם ית' ישר ותמים פעלו לתת לאיש כדרכיו, אל אמונה ואין עול, ושלא יקפח שכר כל בריה על איזה ענין שיעשה האדם, ולפי מה שהטיב מטיבין לו אם מעט ואם הרבה, כמו שאמרו מכונים אל זה גם כן, מדד במדה גדושה מודדין לו במדה גדושה מדד במדה מחוקה מודדין לו במדה מחוקה, וידוע כי מלת פלס ומאזנים הם מונחים על הכלים העשויים להעלות בהם הדברים הנשקלים ואבני כיס הם השקלים ששוקלים כנגדם הדברים הנמכרים, והוא הענין המדוקדק תכלית הדקדוק בענין משא ומתן, ולפי זה התמידו להמשיל בו ענין הנהגת השם עם ברואיו, כאמרו גם כן [משלי ה'] נכח עיני יי דרכי איש וכל מעגלותיו מפלס, כבר באר זה החכם בעל המלמד ז''ל, והזכיר אבני כיס בלשון רבים, מצד היות שם משקלים הרבה, מהם משקל ככר וחצי ככר ליטרא וחצי ליטרא ויחלקו עוד לחלקים דקים, וכפי אשר ירבה הכסף הקונה תרבה מקנתו ואם ימעט הכסף תמעט מקנתו, עם היות המוכר מדקדק גם כן ענין הכסף אם הוא כסף נבחר או כסף סיגים, וידקדק זה גם כן בשקל מן השקלים עשוי לבחון זה, ולפי היות הכסף צרור ונבחר, יהיה גם כן ענין הדבר הנמכר טוב ונאות, ואם כספו היה לסיגים יהיה סבאו מהול במים, כן מדרכי השם לפלס מעגל דרכי האדם הן בעונותיו הן בזכיותיו, וכפי מה שירבה להטיב או להרע פרי מעלליו יאכל וכן בתשובתו לפי ענינה יהיה תגמולה, ואע''פ שהתשובה מקובלת בכל זמן ובכל צד אפילו בעת המות, ושאין הפרגוד ננעל לעולם בפני התשובה, אלא שימינו של הב''ה פשוטה לקבל שבים ולא ימנע זה, ר''ל המחילה על ידי התשובה, הפלגת מרי, או האריך בו זמן רב עד יום מותו, מכל מקום צריך שידע שאין כל התשובות במדרגה אחת אבל היא חלוקה למדרגות רבות, ולפי היותר מעולה ושלמה יהיה תגמולה יותר רב ויותר נכבד לעולם הבא ותמעיט יותר ענש עונותיו בעולם הזה, ואם היא בענין בלתי מהודר ותשובה חלושת הכח אע''פ שתשמרהו מענש נצחי ותשימהו בכלל כל ישראל שיש להם חלק לעולם הבא יהיה חלקו גם כן כפי ענינו, ועל זה הצד נחלק ענין התשובה לתשעה חלקים, מהם שבארו קצת קדמוננו, ומהם שנוסיף אנחנו על דבריהם.
המדרגה הראשונה, והיא העולה למעלה מכלן, היא הדרך שהודיעו רבותינו ז''ל באמרם [יומא פ''ו ע''ב], היכי דמי בעל תשובה כגון שבא דבר עבירה לידו ופרש מחוי רב יהודה באותו פרק ובאותו זמן וג', כונת זה החכם שהתשובה הגמורה היא שהחוטא משים כונותיו לשם ית', ואע''פ שטבעו חזק ומוכן לפורענות כמו שהיה מקודם ככחו אז כחו עתה וההזמנה בידו לעשות העברה כמו שהיה בשעה שעשה העברות, לא העירתהו בתשובה ההיא חולשת טבע או זקנה או העדר הזמנה ויכלת, או תוכחת מוכיח, או ראותו ענש אחרים על העברה ההיא, סוף דבר לא התעורר לבו לסבה מן הסבות רק שהעירתהו טוב כונתו וההתביש מנפשו ומבוראו בעשית העברות ההם, והתבונן באחריתו והכניס לבו ויצרו לשוב אל השם ית', עזב דרכו ומחשבותיו הטיב ארחותיו, ועל זה דרשו ז''ל [ע''ז י''ט ע''א] אשרי איש ירא את יי, אשרי מי שירא כשהוא איש, הורה אמרו כשהוא איש שהוא בטבעו וכחותיו מוכן לחטוא כמו שהיה מקדם, ומלת ירא תפול גם כן בלשון על יראה הבאה מצד עצמו ותכונתו לא ההתיראות על ידי סבה מן הסבות, ועל זה אמר [משלי י''ח] לב נבון יקנה דעת, ולשון קנין במדות יורה התחדשות מדות, ויורה גם כן התעוררות האדם מעצמו וקנותו מטוב שכלו ומשלמות תכונתו המדה ההיא, על צד היות המלה הזאת מושאלת אצלו ית' כאמרו [בראשית י''ד], קונה שמים וארץ, ועל זאת התשובה אמרו ז''ל [יומא פ''ו ע''א] גדולה תשובה שמגעת עד כסא הכבוד, כמו שסמכו אל זה המאמר היכי דמי בעל תשובה וכו', והיתה כונת השואל היכי דמי בעל תשובה, ששכרו מרובה כל כך, ומחוי רב יהודה באותו פרק וכו', וכמו שבארנו, ואל זה כיון דוד באמרו [תהלים ל''ב] אשכילך ואורך בדרך זו תלך וג' אל תהיו כסוס כפרד אין הבין וגו', כמו שתראה המזמור ההוא בנוי על ענין התשובה כמו שאמר [שם] אשרי נשוי פשע כסוי חטאה, ואמר שם חטאתי אודיעך ועוני לא כסיתי וג', ומכון להורות דרכי התשובה המועילה אמר, אשכילך ואורך וגו' אל תהיו כסוס כפרד אין הבין וגו', באורו אצלי שהסוס והפרד שהמבוקש מהם להוליך הרוכב עליהם, אל אשר יהיה שמה הרוח ללכת, אין הנהגתם בזה מעצמם, והם צריכים למנהיג אחר, והוא המתג והרסן, כי המתג יעירהו ללכת בהרגישו חדוד הברזל בבשרו, והרסן יחזיק בו הרוכב ויישירנו בו ללכת הדרך ירצה אל אשר יחפץ יטנו אם להיימין אם להשמיל, ולולא הנהגת הרוכב ברסן לא ילך בדרך המבקש, ולולי הנהגת המתג אולי לא ילך כלל אבל שיתקרב לרוכבו ויעמידהו, והוא אמרו בל קרוב אליך, ואמר שלא יהיו כהם להצטרך למנהיג מבחוץ ולמעורר זולתם, אבל שיהיה מניעם מבפנים, ר''ל שיהיה שכלם מעוררם ומנהלם, ויהיה לפי באורנו ענין מתג הברזל המחודד אשר ברגלי הרוכב הנקראים בלשון רבותינו [שבת ס''ב ע''א] מגפים, כמו [משלי כ''ו] שוט לסוס ומתג לחמור, שהוא דרבן הברזל התחוב בשבט עץ שדוקרין בו החמור למהרו, ולשאר המפרשים בא הנה מתג ורסן כפל לשון על ענין אחד ובאורם, לבל יהיו כסוס כפרד אשר לולי המתג והרסן יזיקו בנשיכתם, והוא אמרו בל קרוב אליך, ונמצא שהמונע אותם מהזיק הוא מונע מבחוץ, אבל מונע האדם מכל דבר הפך השלמות הוא מונע מבפנים, וזה גם כן ביאור מספיק למה שכונתינו בו, כבר רמזו הרב מורה צדק, והכונה להתעודד האדם מצד שכלו, והוא נכבד מכל אשר יעירהו מן האנשים או מן הסבות, והיא הכונה באמרם ז''ל במסכת ברכות [ז' ע''א], טובה מרדות אחת בלבו של אדם יותר מכמה מלקיות, וזאת המדרגה אמנם ישיגנה בעל התשובה ויתמיד בה בהזהרו מאד בהעלותו בלבו דבר ממחשבות הטבע כבר מה שיתחייב טבע חמרו ולבל יעשהו עד אשר ישאל עליו לפני שכלו, ואם יסכים בו השכל על צד הצורך ההכרחי יעשהו ואם יגזור השכל להרחיקו ירחיקהו, ואל יפנה אל קשי טבע החמר ואל רשעו ואל חטאתו, ועל זה הדרך פירש הגאון רבינו סעדיה ז''ל אמרו [משלי ד'] בדרך חכמה הוריתיך הדרכתיך במעגלי יושר, רצה בו מצד שהאדם משתתף עם הבהמות בטבע הנפש החיה ומדותיה ויש לו יתרון עליהם בדעה ובשכל, יתחייב מהנהגת התורה והחכמה להיות הקצה העליון משתי קצותיו והוא השכל שליט על הקצה השפל והוא הטבע ומנהיג אותו, ואם יכניע שכלו לפני טבעו יהיה אז ביקר בל ילין נמשל כבהמות נדמו, כי אז יהיו מעשיו כמעשה הבהמות בשוה, והוא אמרו אל תהיו כסוס כפרד וגו', על דעת הגאון גם כן, ואל זה כיון אמרו בדרך חכמה הוריתיך, ר''ל להגביר שכלו ולשומו למושל ולאדון, וכן כשיגזור השכל על דבר והטבע ימאנהו ימהר לעשות אותו ויכריע הטבע לקבלו, כי טבע החומר נכסף לכל תאוב קרובה ולא יביט באחריתה והשכל ירחיקנה בראותו אחרית דבר מראשיתו, וכן הטבע ימאן כל יגיעה וכל דאגה קרובה ואם היא מביא למנוחה ולשמחה יתרה, והשכל מהיותו עיניו למרחוק יביטו תערב לו בידיעתו כי ינחל כבוד אחריה, ויתחייב מדרך הטבע עצלה על המושכלות וזריזות על המגונות וההפך בשכל, כי האדם על צד המשל בהעלותו במחשבתו להשתדל בידיעת התורה והחכמה ויתאפק ברצונו להדבק בלמוד ובשקידה ימצא טבעו מרפה ידיו לפחדו מכבדות הלמוד, בהצטרכו אל יגיעת המחשבה ונדוד השינה וראותו אורך ההקדמות וההצעות וקושי עניניהם, ושאפשר קרוב לשכח כל מה שילמד אם לא ישתעבד כל ימיו לשקידה ולהתבודדות, ולזה יברח מזה בכל כחו, ועל זה אמרו חכמי הערב במשליהם האמת כבד על כן נושאיו מעטים, וזה כיון ע''ה אמרו [משלי כ''ד] רמות לאויל חכמות, והוא אמרו גם כן [שם כ''ו] אמר עצל שחל בדרך ארי בין הרחובות, אבל השכל בראותו יתרון תכלית החכמה והתמדת הטוב ללומדיה לא ידאג לכל אלו הסבות ולארך זמן למודה ויהיו בעיניו כימים אחדים באהבתו אותה, ועל דרך זה אמר [שם י''ט] שמע עצה וקבל מוסר וג', וזה הדמיון במה שימאן הטבע ויקריבהו השכל, וכן יקרב טבע החומר לבקש כל מותר מגנה והשכל ירחיק זה, וכן יקרב הטבע כל מיני האונאות להרגישו צורך למזון ולמחיה ויראה ויתרשל מלבקש אותם על הסדר הראוי ויבקשם בטבעו למצאם כרגע וזה סבתו לאהוב העול, והשכל יגזור בבטול זה, בראותו באחרית זאת המדה יגיעה גדולה ועונש מתמיד, אמר [שם כ'] ערב לאיש לחם שקר ואחר ימלא פיהו חצץ, כבר העיר על זה הגאון רב סעדיה ז''ל בפתיחת ספרו הנקרא דרישת החכמה, ומזה ראוי לכל איש שנכשל בעונות והתחרט מהם שיזהר להכניע יצרו תכלית ההכנעה וידע שאין לו תקנה אלא בשבירה ובזיון, וכל שכן מי שמתחרט מאין סבה מעוררת זולתי טוב כונתו שיזהר בזה, ואל זאת הכונה הזהירו תמיד שעם היות האדם שאנן ושלו מאין סבה מעוררתו לפשפש במעשיו צריך שתהא עינו רואה ומבטת להתבונן בקצו ולראות אחריתו, כאמרם ז''ל [שבת קנ''ג ע''א] ר' אליעזר אמר שוב יום אחד לפני מיתתך אמרו לו תלמידיו וכי אדם יודע באיזה יום ימות אמר להם כל שכן ישוב היום שמא ימות למחר ונמצאו כל ימיו בתשובה, הורה שלא יתיאש אדם מן התשובה מצד העדר סבה מעוררת, אבל שהוא בעצם תמו כלו שאנן ושלו יהיה לבו תמיד נוטה לתשובה ומפשפש במעשה ידיו ופעולותיו איזו לכעס ואיזו לרצון, והיא התשובה המעולה, והיא שאמרו עליה [יומא פ''ו ע''א] שמגעת עד כסא הכבוד, ובאורה אצלי בהיות בעליה מגיעים בהתמדתה ובשקידת מה שמתחייב בהנהגתה עד מקום שיד שכלם מגעת, ועל זה כיון לדעתי שאמר [ברכות ל''ד ע''ב] מקום שבעלי תשובה עומדין צדיקים גמורים אינם עומדים, ואם הוא דעת יחיד, כי לדאגת מה שקדמם וליראתם פן ישלוט היצר עליהם לרצונם יזבחוהו עד אשר ימעיטו ההשתמש בו גם בהכרחיות, מה שלא ימעיטו בו אשר לא נלכדו ברשתו, ויתחייב מזאת ההנהגה התמדת שקידתם תמיד במה שמתחייב מהנהגתם עד הגיעם אל תכלית מעלה, אמנם עם היות זה נמצא ברחוק ועם היותו בלתי נמצא אם תהיה הנהגת הצדיק עמו על מדרגה זו חלקו [ברכות שם] על המאמר והפליגו ענין הצדיק, ואמנם לא למעט בכבוד התשובה ההיא וענינה כי רבה היא, והיא המדרגה הראשונה שבמדרגות התשובה כמו שבארנו.
המדרגה השניה היא, שהתעורר לתשובה גם כן מצד עצמו אבל העירהו על זה דעת ההמון שמרננין עליו לרוע מעשיו, וזה הרגיש בעצמו וידע כי לא טובה השמועה אשר יעבירו עליו, והתעורר לשלול מעליו תכונתו הרעה, על דרך מה שאמר [משלי ד'] הסר ממך עקשות פה וג', שהורה היות זה הענין, ר''ל הרחקת רנון ההמון מעליו ממה שצריך לאדם צורך רב גם במה שאין בו הפלגת מרי, כי מי שלא חשש אל זה הוא בתכלית הפלגת העון, וכל שכן אם הוא מן החכמים או מן התלמידים, כמו שכבר הכניסו מי שלא חשש אל זה בכל המחללים את השם, כאמרם ז''ל [יומא פ''ו ע''א] בזמן שאדם קורא ושונה ואין משאו ומתנו בשוק נאה ואין דבורו בנחת עם הבריות מה הבריות אומרות עליו כמה מכוערין מעשיו כמה מקולקלים דרכיו ועליו הכתוב אומר [יחזקאל ל''ו] עם יי אלה ומארצו יצאו, והביאו זה בכלל חילול השם, ואמרו גם כן סמוך לזה היכי דמי חילול השם כל שחביריו בושין משמועתו וזה חשש לכבוד עצמו והרגיש בדבריהם וזה הענין העירה לשלול מעליו התכונות ההן ושב לשם בכל לבבו ועל ידי ההתעוררות ההוא.
המדרגה השלישית היא, שהתעורר גם כן מעצמו אבל העירהו הזמן הנועד לתשובה, ר''ל עשרת ימי תשובה, בדעתו היות ענינו שקול ומעשיו בספר נכתבין להביא במשפט כל נעלם אם טוב ואם רע, ורבותינו ע''ה דרשו על זה [ר''ה י''ח ע''א], דרשו יי בהמצאו, אלו עשרת ימים שבין ראש השנה ליום הכפורים, וכן אמרו [שם ט''ז ע''א] בראש השנה כל באי עולם עוברים לפניו כבני מרון, ומזה הצד האריכו תמיד להזהר על התשובה בזה הזמן והאריכו בזה הרבה, אלא שבהתבאר בזה ענין ראש השנה ויום הכפורים יתבאר ענין זה כלו בהארכה בע''ה.
המדרגה הרביעית היא שלא התעורר מעצמו לתשובה רק שהוכיחוהו על מעשיו הרעים וקבל תוכחתם וחזר בתשובה על ידי התוכחת ההיא, וגם היא מטוב ההנהגה ומיושר המדות, ובעל המדה הזאת נקרא חכם, ועליו אמר שלמה [משלי ט'] הוכח לחכם ויאהבך, ונכלל במלת ויאהבך, שישמע ויקבל התוכחת, כי מלת אהבה מונחת על היות הדעות שוות כמו שבארו הפילוסופים על גדר האהבה אחדות הדעות ושווי הרצון, כמאמר אחד מהם, האוהב אחד הוא אתה, וזה הענין אצלי ביאור אמרם ע''ה [קידושין ל' ע''ב], לא יבושו כי ידברו את אויבים בשער [תהלים קכ''ז], מאי את אויבים בשער אפילו האב ובנו הרב ותלמידו בשעה שיושבים ועוסקים בתורה נעשים אויבים זה לזה, רצו בזה שמאחר שהם נושאים ונותנין ואין עולים לדעת אחת קראם אויבים על צד שאין דעותיהם שוות, והזכיר האב ובנו והרב ותלמידו על שם שאין שנאה ביניהם במשאם ובמתנם כאמרם ז''ל [סנהדרין ק''ה ע''ב] בכל אדם מתקנא חוץ מבנו ותלמידו, ואמר שאפילו אלו שלא נאמר שום סיג של שנאה ביניהם רק רחוק הדעות נקראים אויבים על צד בלתי השתוות דעותיהם, ויורה זה גם כן סוף השמועה אמרו שם אמר רבא לא זזו משם עד שנעשו אוהבים זה לזה, רוצים בזה שסוף מחלקתם הוא לבחון האמת ויודה האחד לחברו כפי מה שהכריע העיון על דעת האחד, וקראם אוהבים בהתקרב רצונם ובהשתוות דעותיהם, על צד מה שאמרו הפילוסופים בגדר האהבה כמו שביארנו, והוא אצלי ענין אמרם ז''ל [ברכות ח' ע''ב] אמר ר' עקיבא בשלשה דברים אני אוהב את המדיים, כלומר שאני משווה עמהם באלו, ומזה אצלי הוכח לחכם ויאהבך, כלומר שישתדל להשוות דעתו לדעתך, ר''ל שישמע ויקבל תוכחת המוכיח, ורצה בקראו לנוכח ההוא חכם, שהנוכח לתוכחת מוכיחיו נקרא חכם, ומי שאינו נוכח הוא לץ, ר''ל נעדר החכמה, כמו שבאר זאת המלה על העדר החכמה כאמרו [משלי ט'] אם חכמת חכמת לך ולצת לבדך תשא, ועל כן אמר [שם] אל תוכח לץ פן ישנאך, וכן אמר [משלי י''ג] בן חכם מוסר אב ולץ לא שמע גערה, רצה בו שהבן החכם ישמע למוסר האב ויקבל תוכחות והלץ לא יקבל גערת מוכיח, כי השמיעה בזה מונחת על קבלת הדברים, כמו שידוע על מלת השמיעה שהיא מלה משותפת לשלשה ענינים, על שמיעת האזן, ועל קבלת הדברים, ועל הבנת הענין, או נפרש בענין ולץ לא שמע גערה, על שמיעת האזן, ורצה בו שיתיאש המוכיח ממנו ולא ירצה להשחית דבריו הנעימים ולהשמיעו מוסריו ותוכחותיו, כמו שנבאר בענין השונא את התוכחת, וכל זה אמנם יורה היות המקבל נקרא חכם, וכבר הורה זה גם כן אמרו [שם ט''ו] אזן שומעת תוכחת חיים בקרב חכמים תלין, ואמר [שם] פורע מוסר מואס נפשו וגו', ורצה בו כי השנאה בקבלת התוכחת הוא סבת השתקעו במעשיו עד שימות בהכרח, והוא אמרו מואס נפשו, ואמר [שם] מוסר רע לעוזב ארח וג', רצה בו שהעוזב ארח, ר''ל החוטא העובר על דרכי הדת הוא נכנס במוסרות הענש, והוא אמרו מוסר רע, אבל מכל מקום יש תקוה לאחריתו באשר יוסר לתוכחותיו וישוב מדרכו הרעה, אבל שונא התוכחת ימות בהכרח ואין תוחלת לענינו. וזה היה ענין הנביאים תמיד עם המוזהרים מאתם כאשר לא היו מקבלים תוכחותם, אמר ישעיהו [ישעיה מ''ט] ואני אמרתי לריק יגעתי וג', כלומר אני שלוח להם להטיב ארחותם בהזהירי אותם, כמו שאמר [שם] יוצרי מבטן לעבד לו וג', והנה בראותי כי לא שבו בתשובה לתוכחתי אמרתי כי לריק היתה יגיעתי, והוא מאמר ירמיהו [ירמיה ו'] גם כן, נחר מפוח מאשתם עופרת לשוא צרף צרוף ורעים לא נתקו, וענין המשל כי הצורף כשירצה להתיך הכסף כדי לצרפו ישים עופרת עם הכסף כדי שלא יכלה האש את הכסף והצורף נופח במפוח, ואמר שהמפוח נשרף מרוב נגעו באש בעת נפחו והעופרת תם והכסף לא נתך עדין ולא בא לידי צרוף, ודמה הצורף לנביא והמפוח לגרונו ופיו המביע מוסרם אליהם תמיד כדי לצרוף סיג מעשיהם, והעופרת דמיון לעצם המשלים והחידות המובאות אליהם להוכיחם, ואמר כי נחר גרון הנביא ברוב דבריו ונשלמו כל דבריו ומליצותיו וכל הדברים שאפשר לשום מוכיח להודיע לנוכח כדי לעורר לבבו ועדין הרעים והחוטאים לא נתקו ממעשיהם לשוב מדרכיהם הרעים, ואמר על זה [שם] כסף נמאס קראו להם כי מאס יי בהם, ובאורו אצלי שהם חשבו בעצמם היותם בדרך יושר ובלתי חסרים לתוכחת, והמשיל המשל היותם כסף צרוף ונתך לא יצטרכו לצורף, ובא נמאס הנה אצלי כענין נתך, כענין [תהלים נ''ח] ימאסו כמו מים, ואמר שהם קראו לעצמם כסף נתך וצרוף, והמשיך לשונו לקחת לשון נמאס, להפיל עליו אמרו כי מאס יי בהם, על דרך הצחות, והוא דמיון על התרחקם ממנו ית' לסבת שנאתם התוכחת, כמו שידוע שהמרוחק הוא הנמאס והשנוי ממנו ית', ומזה הענין, ר''ל אזהרת הנביא על קבלת התוכחת, אמר ע''ה [הושע י'] זרעו לכם לצדקה קצרו לפי חסד נירו לכם ניר וג', והוא דמיון לעורר הלבבות לקבל דרכי התוכחת, כמו שהיה מתרעם עליהם מזה כאמרו למעלה בענין זה [שם ט'] ימאסם אלהי כי לא שמעו לי וג', ואמר שיעוררו לבותיהם לקבל תוכחת הנביא, ודמה הענין לניר על צד היות חרישת השדה מכונת לקבל הזרע, והוא שהמשיך המשל באמרו זרעו לכם לצדקה קצרו לפי חסד, כלומר שיעשו הפעלות הטובות ואז יקצרו כמעשיהם בקבלם הגמול הראוי, וחבר מלת חסד על הקצירה, להודיע שפע הגמול ביתר על מעשיהם, כאמרם ז''ל [ויק''ר כ''ז א'] צדקתך כהררי אל משפטיך תהום רבה [תהלים ל''ו], רבונו של עולם מאן דאת יהיב את משפיע לו מאן דאת מחי את מדקדק, ויש שפרשו על דרך הפשט אמרו קצרו לפי חסד, על קבלת גמול טוב בעולם הזה, וכנה זה במלת חסד, אחר שתכלית הגמול צפון לו למועד אשר דבר אתו אלים, ובא על דרך אמרם [פאה פ''א מ''א] בקצת ענינים שאדם אוכל פרותיהם בעולם הזה והקרן קימת לעולם הבא, וכן נראה לי לפרש אמרו ע''ה [דברים ז'] והיה עקב תשמעון את המשפטים האלה ושמרתם וגו', והנה כלל במלת ושמרתם כל מצות לא תעשה, וכלל במלת ועשיתם ענין מצות עשה, ואמר שבשמירת כל התורה יגמל בתורת חסד ובכח הברית המושבע לאבות, וראוי בזה לשאול מה הוצרך זה לגמול בתורת חסד וברית כרותה, והנה מידו נתנו לו וממנו פריו נמצא, וזה הגמול היה בראוי למי שאין להתלות במעשה עצמו להטות אליו חסד וגמול ברית קדומה, אבל כיון בזה על דעתי להיות נגמל בברית וחסד והוא כנוי על הדברים העולמיים על בלתי היות להם תכלית הגמול, ונשאר זכות שמרו דרכי התורה על הצד הראוי שמור לבעליו לטוב לו כל הימים, והוא אמרו הנה גם כן וקצרו לפי חסד, ונשוב לענינינו והוא שראוי למשכיל לקבל תוכחת מוכיחיו, והיא הרביעית במדרגות התשובה כמו שבארנו.
המדרגה החמישית, בקרוא אדם בתורת השם ובדברי הנביאים, ויבין בתוכחות הנביאים ובמשלי דבריהם ובאזהרותיהם וביעדים הכתובים בספריהם יתאמתו אצלו דברי התורה והנביאים יותר מדברי מוכיחיו, ויפחד וידאג בראותו היעדים הרעים למטים עקלקלותם וישוב לשם, וזה גם כן מטוב ההנהגה ויושר המדות, אמר [משלי ו'] כי נר מצוה ותורה אור וג' לשמרך מאשת רע וג', וקאמר [שם ב'] מזמה תשמור עליך וג' להצילך מדרך רע, וכן אמר [נחמיה ח'] כי בוכים העם כשמעם את דברי התורה, רצה בזה כי בשמוע העם את שמע דברי התורה ויעדיה עם דעתם רוע המעשים אשר דבקו בהם בכו למשפחותיהם ודאגו לחטאתם, וכן אמר [מ''ב כ''ב] ויהי כשמע המלך את ספר דברי התורה ויקרע את בגדיו, ובהפך זה אמר על המקשים ערפם ולא שתו לבם לזאת [ירמיה ל''ו], ולא פחדו ולא קרעו בגדיהם המלך וכל עבדיו השומעים את כל הדברים האלה, ואמר זה על המגלה השלוחה למלך על ידי ירמיהו הנביא בהודעת החורבן לרוע מעשיהם, ואמר שהיה להם להתירא לדברי הספר ולהתבונן במעשיהם המסבבים את כל הקורות ואת כל המוצאות אותם ולא חששו כלל ולא התעוררו לשוב ומפני זה ארע להם מה שאירע, וכן בכל דברי הנביאים ראוי להתעורר בקריאתם, והוא הדרך השני למדרגת התשובה הבאה על ידי התוכחת.
המדרגה הששית, שלא התעורר גם כן לשוב מעצמו ולא על צד אחד מן הצדדים שהזכרנו, אבל אחר התמדתו בעברות ראה והרגיש שאחרים נענשו ולקו על אותם העברות שבידו, נתירא פן ימות גם הוא כאחיו ויענש על רוע מעשיו ויספה בעונו כאשר חבריו נמקו בענש, על דרך מה שאמרו ז''ל [עי' זבחים קט''ו ע''ב] נורא אלים ממקדשיך [תהלים ס''ח], ממה שעשה למקדשו יראתו מגעת לבני אדם למקדשו לא נשא פנים לאחרים לא כל שכן, והתעורר בראותו הענש המגיע לאוחזי נתיבותיו ושב בתשובה, ואע''פ שזאת התשובה מיושר המדות גם כן נקראו בעליה פתאים, אמר שלמה ע''ה [משלי י''ט] לץ תכה ופתי יערים והוכח לנבון יבין דעת, ר''ל כי הפתי יתחכם בעצמו בראותו הכאת הלץ ויתעורר לשוב לבל יבאהו הנזק ההוא, אבל הנבון די לו בתוכחת ויתעורר בתוכחת לבד מבלתי שיצטרך לראות הכאת הלץ, והוא הוא הענין שכיון באמרו [שם כ''א] בענש לץ יחכם פתי והחכם יקח דעת, רצה בו שהפתי יתחכם בראותו ענש הלץ והחכם יקח דעת בהוכיח אותו מוכיחיו, והוא שהזהיר באמרו [שם ז'] אל ישט אל דרכיה לבך וג' כי רבים חללים הפילה וג', רצה בו התבונן בהרג הרוגיה ובמכת חלליה ויהיה זה סבה לשוב מן הדרך ההיא, וחכמי המוסר אמרו אם תרצה לראות העולם אחריך הבט אותו אחר זולתך, ואמנם הצרך לזה לתוכחת הפתאים כמו שבארנו, כאמרו בזה הענין [שם ח'], הבינו פתאים ערמה וכסילים הבינו לב, אבל המשכיל די בתוכחת לבד מבלי שידע בענש האחרים כמו שבארנו.
המדרגה השביעית הוא, מי שאינו מכניע לבו לכל אלה עד אשר תגע עדיו הצרה ויבהל, אם צרת יסורין באין עליו אם אבדן נפשות אם אבדן ממון, שעל כל נזק ועל כל צרה הבאה לאדם צריך האדם להתעורר, כמו שאמרו ז''ל [ברכות ה' ע''א] בצרת היסורין, אם רואה אדם שיסורין באים עליו יפשפש במעשיו, וכמו שהאריכו תמיד בהצטרך ההתעוררות על אבדן הנפשות כמו שיתבאר, עד שהעירוהו אף במיתת בנים קטנים לומר שהם נמקים בעונו, כמו שאמרו [שבת ל''ב ע''ב] בעון פלני, הכל לעורר האדם להסירו מדרך לא טוב בראותו פגעיו למען הציל אותו מידם ולהשיבו אל אביו בשמים, וכן האריכו לעוררו לפשפש במעשיו גם על הפסד ממון, כמו שאמרו ז''ל [ברכות ה' ע''ב] על אחד מהם הגיעהו הפסד ממון, עול לגביה רבנן אמרו ליה ליעיין מר במילתיה, כלומר יפשפש במעשיו, ובמדרש [ויק''ר י''ז ד'] אמרו אין בעל הרחמים נוגע בנפשות תחלה ממי את למד מאיוב וג', תחלה לקה בממונו ואחר כך בבני ביתו ואחר כך בגופו, וכן את מוצא במחלון וכליון בתחלה נגעה מדת הדין בממונם ואחר כך בגופם, וכן בנגעים שאמרו חכמים תחלה באין על ביתו חזר בו הספיק לו בחליצה לא חזר בו טעון נתיצה הרי הם באים על בגדיו חזר בו הספיק להם בטבילה לא חזר בו טעונין שריפה הרי הן באין על גופו חזר בו יטהר לא חזר בו סוף מוכר את ביתו וכו' עד לא חזר בו סוף מוכר את עצמו, הכונה בכל זה כי עם היות תכלית הענש שמור לבעליו לרעתו באבוד נפשו, מכל מקום צריך לדעת גם כן ולהכיר ולהתבונן בענש המגיע לו בימי ההבל ובזמן הכליון אשר עונותיו הטו אלה ואולתו תסלף דרכו, וזה התעורר לסבת צרה מן הצרות עזב דרכו ומחשבותיו הקדומות ויישר ארחותיו העקומות בטח במלכו ובאלהיו ופנה למעלה כענין הנאמר בתורה [דברים ל''א], ומצאוהו רעות רבות וצרות ואמר ביום ההוא על כי אין אלי בקרבי מצאוני הרעות האלה, ועל זה הצד היו קצת המשכילים שמחים ביסוריהם מצד שהגיעם על זה התעוררות רב לפשפש במעשי היצר לבלתי השאיר לו בלבבם שריד ופליט, דרשו ז''ל [שוח''ט תהלים י''ב] על צד המליצה, בשעה שהצדיקים רואים את הרשעים נדונין נפשם שמחה ונותנין שבח והודאה להב''ה על יסורין שהביא עליהם בעולם הזה הה''ד [ישעיה י''ב] אודך יי כי אנפת בי וג', הוא שאמר דוד [תהלים קט''ז] צרה ויגון אמצא ובשם יי אקרא, והוא אמרם גם כן [שוח''ט תהלים ה'] כי אשב בחשך יי אור לי [מיכה ז'], אלמלא שישבתי בחשך לא היה אור לי, אבל הרשעים לא ירגישו בבא הצרות עליהם לחטאם וישתקעו במעשיהם הרעים, והוא שאמרו שלמה [משלי כ''ז] אם תכתוש את האויל במכתש בתוך הריפות בעלי לא תסור מעליו אולתו, כלומר שלא ירגיש גם בעונש גדול וביסורין כבדים, והוא הדמיון בכתישה, כמאמר הפלשתים באמרם [ש''א ו'] לא ידו נגעה בנו מקרה הוא היה לנו, והוא שאמרה תורה [ויקרא כ''ו] ואם עד אלה לא תוסרו לי, הורה שראוי לו להתבונן ולפשפש במעשיו, ואמנם בעל זאת המדה, ר''ל מי שלא יתעורר לשוב רק בהגיע עדיו רעות רבות וצרות עם השיגו תועלת התשובה כמו שכתבנו, מכל מקום נקרא כסיל, הוא אמרו ע''ה [משלי כ''ו] שוט לסוס ומתג לחמור וגו' ואמר [משלי י''ט] נכונו ללצים שפטים וג', ועל זה הענין היה הנביא מתרעם על ישראל אמר [ירמיה ב'] אומרים לעץ אבי אתה ולאבן את ילדתני כי פנו אלי וג', רוצה בו שהם עובדים הצלמים ועושים העברות ולא יתעורר לבם לתשובה עד הגיע הצרה אליהם, ואז ישובו ויאמרו קומה והושיענו, והוא ענין חלוש גם אצל בני אדם, כמאמר יפתח שאמר [שופטים י''א] ומדוע באתם אלי עתה כאשר צר לכם, אלא שמחסדי השם לקבלו כאמרו [ירמיה ג'] שובו בנים שובבים וג', והמדרגה הזאת נחלקת לשני חלקים, הראשונה שבהגיע אליו הצרה ישוב בכל לבו תשובה שלמה ולא ישוב עוד לאולתו, וזאת היא אשר כוננו בה עתה, ותחת זאת המדרגה ששב בכל לבו ובכל נפשו בעת הצרה מבלי שתהיה מחשבתו לשוב לאולתו עוד, שזה אחד מן התנאים הצריכים אל התשובה, ר''ל היות גומר בדעתו בעת התשובה שלא ישוב עוד לחטוא, שלא תקרא תשובה ודוי פה עם מעילת המחשבה, כמו שאמר [הושע י''ד] ולא נאמר עוד אלינו למעשה ידינו, כמו שיתבאר וזה השב אע''פ שמחשבתו זכה ונקיה בעת תשובתו לגמור בדעתו לבל יוסיף יעבור בו חטא ועון, יכבד את לבו בעת היות הרוחה וישוב ישנה באולתו, וכה משפטו כל הימים ישוב בעת צרתו ויגמור בלבו לעזוב דרכו הרעה לבלתי שוב בדרך אשר הלך בה מתמול שלשום ובעת שלותו יחזור לסורו וימרוד בשם, וזה סגנון רע מאד, אע''פ שנקרא תשובה, קרוב להשתקע כל כך בפעולות רעות עד שתמנע רפואתו, וכבר הכניסו זה הענין בכלל אותם שאין מספיקים בידם לעשות תשובה, ומהם המחלל את השם והמרבה לחטוא, ומה יועילו תוכחות היסורין לאשר ישכחם תכף כסורם ממנו, ועל דרך הצחות אמרו בדרש [תנחומא נח י''ח] אם תכתוש את האויל במכתש [משלי כ''ז], מי שהוא מכה את האויל עם שהוא מעלה את השבט כדי להכותו פעם שניה הוא שוכח את הראשונה, רצו בו שהאויל והפתי תיכף עבור המכה המשולחת בו לרוע מעשיו ישוב לאולתו, אעפ''י שבעת צרתו שב עד המכהו, וזה היה טיבן של ישראל וענינם בדורות הקדומים, כאמרו [שופטים י'] ויוסיפו בני ישראל לעשות הרע בעיני יי וג' ויחר אף יי וימכרם ביד פלשתים ויצעקו בני ישראל אל יי ויאמרו חטאנו כי עזבנו את יי אלינו ויאמר יי הלא ממצרים ומן האמורי ומן בני עמון ומן פלשתים וצידונים ועמלק ומדין לחצו אתכם ותצעקו אלי ואושיע אתכם ואתם עזבתם אותי לכן לא אסיף להושיע אתכם ויאמרו בני ישראל חטאנו כי עזבנו וג' עשה אתה לנו כטוב בעיניך אך הצילנו נא כיום הזה ויסירו את אלי הנכר מקרבם ויעבדו את יי ותקצר נפשו בעמל ישראל, ופרש הרב מורה צדק באמרו ותקצר נפשו וג' פסק רצון השם וחדל מלהגדיל עוד עמלם אחרי שובם ובי''ת בעמל במקום מ''ם, כמו [ויקרא ח'] הנותר בבשר ובלחם, ומלת נפשו כענין רצונו, הנה שאחר שהיתה תשובתם בכונה רצויה ובמחשבה זכה ונקיה, ר''ל היות נגמר בדעתם לבלתי שוב עוד לחטוא, מקובלת היא אצל השם אע''פ שישוב אחר כן לסורו אחר שאין לו זאת המחשבה בעת התשובה, וכן אמר [שופטים ב'] ויעשו בני ישראל את הרע בעיני יי וג' ויחר אף יי ויתנם ביד שוסים וכי הקים יי להם שופטים והיה יי עם השופט והושיעם כי ינחם יי לנאקתם, ר''ל שינחם על הרעה ויבטלנה לסבת נאקתם ותשובתם, והיה במות השופטים וישובו והשחיתו, וכן כל ימי השופטים כמו שבא הספור תמיד ויעשו בני ישראל הרע וג' וימכרם וגו' ויצעקו אליו וג' ויקם יי להם מושיע וג', ועל זאת ההנהגה אמרו [תנחומא וישלח ח'] דרך צחות בשעת עקי נדרי בשעת רוחי שמטי, אבל הצועק בעת צרתו ודעתו וכונתו לשוב לחטאיו בעבור הצרה ההיא אין לזה מובא בשערי התשובה כלל, ולא ידע האיש העושה זאת דרך מדרכי התשובה, הלאל ידבר עולה אם צפון לבו מפניו יסתר, ואין זה תשובה אבל התול ושחוק, כי לא יועיל ודוי הפה עם היות המחשבה מיחלת ומקוה לשוב לעשות רע כאשר בתחלה, כמו שיתבאר וזה על דעת רוב מפרשים היה ענין פרעה, ועל כן הזהירו ואמר [שמות ח'] אל יוסף פרעה התל.
המדרגה השמינית היא, שהתעורר החוטא לתשובה בעת הזקנה באפיסת טבעיו ובחולשת כחותיו, ובכלל זאת המדרגה כל השב מצד העדר הזמנה או יכלת, ולא שתהיה מחשבתו שאלו ארעו לו אלו הסבות שידבק לבו ויצרו ברוע מעלליו, שזה איננו מדרכי התשובה, אבל הוא שב בכל לבו במחשבה זכה ונקיה וגומר בדעתו שאפילו תמצא לו הזמנה והיכלת או שימצא עצמו ככחו אז כחו עתה לא ישוב עוד בדרך אשר הלך לו ואל המקום אשר נטה שם אהלו בתחלה, אבל חולשת התשובה הזאת מצד שלא התעורר בה עד שנעדרו ממנו הסבות הנזכרות, ר''ל ההזמנה והיכלת ואע''פ שבעל התשובה הזאת טוב לשמים כי הוא יודע תעלומות לב אינו טוב לבריות ויחשד בעיני כל אדם שבסור הסבות המונעות ישוב ויחטא ואין חטאיו נעדרים לפי דעתם, ועל כיוצא בזה יאמר משל הדיוט דרך צחות [סנהדרין כ''ב ע''א] חסרא לגנבא נפשיה בשלמנא נקט, כלומר כשאינו מוצא לגנוב הוא מחזיק עצמו כצדיק, מכל מקום עם היות התשובה פחותה ראוי לכל זקן משרת היצר מנעוריו שישוב בימי זקנתו ויתבונן בהקרב קצו ובהגיע תר תגמולו, ואחר שלא שב בימי תקפו וגבורתו לרתיחת טבעו ישוב בימים אשר נחו בהם כחותיו מרתיחת הילדות, ואנה יוליך חרפתו ובשתו וכלמתו הזקן המשתקע בחטאת נעוריו, אוי לו ואבוי עליו כי גדל כאב הבשת ההוא מאד, וכבר אמרו חכמי המוסר אוי כמה מגונה כסילות בזקן, ורבותי' ע''ה אמרו [פסחים קי''ג ע''ב] שלשה אין הדעת סובלתן דל גאה ועשיר מכחש וזקן מנאף, והוא שהזקן ואלו חיה אלף שנים בתענוג רב ובכבוד נפלא ראוי לו להחזיק הכל בהבל בדעתו כי קרבו ימיו ובא קצו, והוא מאמר שלמה [קהלת י''א] כי אם שנים הרבה יחיה האדם בכלם ישמח וג', באורו אצלי כי אם חיה האדם כמה שנים ולא עצבו הזמן מימיו אבל עמד כל שניו ועתותיו בעושר וכבוד ובשמחה שלמה הנה בעת זכרו ימי החשך הבאים יכיר וידע כי כל שבא ועבר הבל גמור, ובאו הנה מלות יחיה וישמח עתיד במקום עבר, והורה שכל זקן אפילו מי שלא עברו מימיו שוד אנחה ושבר דאגה ראוי להתעורר בימי הזקנה להתיצבם על מצפה אלים ובקרבתם לפני יי, ומשלי הערב העידו על בן מלך בחור מתחיל לצאת הנה והנה ונעלם ממנו ענין הזקנה, ובצאתו ראה איש זקן עיניו כהו ושיניו נפלו וצורתו נשתנית וקווצותיו התלבנו, ושאל על ענינו ויאמרו לו כי הזוקן והשיבה הביאוהו לזה, ושאל להם בכמה שנים יגיע האדם לידי כך, אמרו לו לשבעים שנה, אמר להם היש דבר אחרי זה הזמן ואם יקבל עוד שנוי אחר, אמרו לו כי יבא המות אחריו ושאל היש דבר אחר המות, ואמרו לו כי יבאו אחריו התגמול והעונש, ויפחד ויירא מאד ויצר לו והשתדל בהטיב המעשים מאד, והנה הנביא אמר ממשל על התישנות הצרות ואריכות התמדתם בישראל, [הושע ז'] אכלו זרים כחו והוא לא ידע וג', כלומר לא התבונן, הורה שהאדם על הרוב ישוב מדרך רע בעת זקנתו למען השאיר לו שם ושארית בראותו אפיסת כחותיו וחולשת טבעיו, ונעים זמירות אמר [תהלים קי''ט] עת לעשות ליי הפרו תורתך, דבר על הרשעים ואמר שאפילו בעת שהיה ראוי להם לעשות ליי והוא עת הזקנה הפרו ברית עברו חק ולא הרגישו בבא קצם, וחכמי המוסר הזכירו במשלי הערב, כי בא זקן אחד לפני חכם שבדורו והודיעו בהשתקעו בחטאיו וחלה פניו להורות לו דרכי התשובה, והחכם השיבו איה מוכיח ילמדך כאשר בקדקדך, והזקן לא הבין דבריו ויפצר בו לבאר ענין תוכחת הקדקד, והחכם השיבו על דרך הצחות כי השם יתע' הלבין השער השחור והצהוב, כי השיבות שלוחי המות, להזכיר לאיש כי יבא יומו בקרוב, ואם צדקות אהב יוסיף בהם, ואם תעה לבבו יתגבר עליו ויכניעהו, וידע ויכיר כי חטא הנער יחשב לחטא אחד וחטא הזקנה יחשב כאלף או אלפים, ואמנם תקבל תפלת השב בכל עת ובכל זמן כי כל המעשים תלוים באחריתם זה ענין דבר החכם, ורבותי' ע''ה אמרו סופך טב כולך טב דכת' [איוב ח'] והיה ראשיתך מצער ואחריתך יסגא מאד.
המדרגה התשיעית היא, למי שלא יוסר בכל אלה וכאשר יגיע למות וירגיש באפיסת חיי הבלו יפחד ליום הבא וידאג לחטאתיו ויהמו מעיו לשוב לשם בכל לבו, ולא שתהא מחשבתו מועלת לשוב לדרכו אם אולי יחיה מחליו, כי זה איננו בשער התשובה כמו שנכפל בדברינו, ולעולם אין תשובה למי שבלבו לשוב לחטוא, אבל זה גומר בדעתו לעזוב עזיבה גמורה דרכו הרעה אף אם יחיה מחליו ומתוך התשובה הזאת חלף הלך לו, ואע''פ שהתשובה ההיא בתכלית החולשה, תשובתו מקובלת ועונותיו מכופרים, וכן אמרו ז''ל אפילו עבר כל ימיו ועשה תשובה ביום מיתה עונותיו נמחלין, וכן הוא אומר [תהלים צ'] תשב אנוש עד דכא, עד דכדוכה של נפש [ירושלמי חגיגה פ''ב ה''א], וצריך לו להזהר בה פן תקדם מיתתו לתשובתו ולהט אותו היום הבא, והוא שאמרו ז''ל [משלי י''א] במות אדם רשע תאבד תקוה, רצה בו כי בחייו יש עדיין תקוה לאחריתו בתוחלת התשובה, אבל אם ימותו רשעים ברשעם הנה אבדה תקותם נגזרו להם, אבל בשובם עם היות התשובה חלושה ודלה ורזה תועילנו להציל ממות נפשו ולחיותו כיום הזה, ואמנם כמו שיש הפרש בצדיקים אשר עמדו בצדקם מתחלתם ועד סופם בין מי שנמשך לטוב פעלותיו מצד בחירתו עם היות עזר תכונתו הישרה ובין מי שנמשך אליהם מצד בחירתו ומשלו בנפשו עם היותו מוטבע בתכונה רעה ונפשו מתאוה אל התכונות הרעות אלא שהוא מושל ברוחו וכובש ביצרו, שזה אמנם למטה ממדרגת מי שעזרתהו תכונתו, בהיות הראשון דבק בפעלות הישראל בלתי נכסף לרע כלל, והשני עם היותו דבק בישרות הוא משתוקק לפעלות הרע, והתשוקה לרע היא תכונה רעה בנפש תזיק לו בשלמות ענינו מהדמות אל ענין שלמות הראשון, אם תהיה שקידת כל אחד במה שראוי להם על מדרגה אחת, ואע''פ שזה הענין בתחלת העיון יראה כמתנגד עם קצת דבריהם ז''ל, כאמרם [אבות פ''ה מכ''ג] לפום צערא אגרא, וכן אמרם ז''ל [סוכה נ''ב ע''א] כל הגדול מחברו יצרו גדול הימנו, וכן אמרם לא יאמר אדם אי אפשי לאכול בשר בחלב אי אפשי ללבוש שעטנז אי אפשי לבוא על הערוה אבל אפשי ומה אעשה אבי שבשמים גזר עלי, כלומר שאני בטבעי מתאוה לזה אלא שאכבוש יצרי לכבוד יוצרי, כבר התיר הרב מורה צדק [פ''ו מח' פרקים] זה הספק בבאור אמתי אמר, שהרעות אשר הבלתי נכסף אליהם יותר חשוב מאשר השתוקק בהם וכבש יצרו מהן הן הרעות המפורסמות והנעדרות מלב כל משכיל גם בהעדר האזהרה מהם, כרציחה וגניבה וההזק לבני אדם, כאמרם בדומים לאלו [יומא ס''ז ע''ב] שאלמלא לא נכתבו ראוים היו ליכתב אבל הדברים הנמנעים מצד התורה לבד ואין מונע בענינם זולת התורה בהם אמרו שהכובש יצרו מהם יותר חשוב ומקבל תגמול מאשר ישנאם מצד תכונתו, שאין בהשתוקקות אלו הענינים חסרון בנפש, ובהמנעו מצד התורה יורה שלמותו והתבוננו בענין מניעתם יותר ממי שירחיקם מצד שנאתו אותם, והוא שאמרו אי אפשי בבשר בחלב ובשעטנז וכו', לא הרחיקו אמרו אי אפשי לגנוב אי אפשי לגזול ודומיהם, שבאלו הדברים ובדומיהם המשתוקק אליהם אע''פ שכובש יצרו מהם הוא למטה ממדרגת מי שלא השתוקק אליהם כלל, כי הוא היותר שלם מהם בלא ספק כמו שבארנו, וכמו שיש הפרש באלו שהזכרנו, ר''ל על הצדיקים, על הצד שבארנו, כך היא המדה בענין בעלי תשובה, כי בהיותה בלי הכרח ובלי סבה מעוררת יבחן היותה מטוב הרצון וצאתה מנפש חשובה ומעולה, ובהיותה על ידי סבה תורה קצת פחיתות בנפש וחסרון הכנת שלמות, בהראות בענינה שלולא הסבה ההיא כבר השתקעה במעשיה ולא התעוררה לטוב הרצון רק ליראת סבה, וכל עוד היות הסבה יותר גדולה ויותר נוטה אל צד הכרח תורה פחיתות יותר גדול בנפש, ולפי הענין הנזכר יהיה ענין התשובה נחלק לאלו המדרגות הנזכרות אשר כל המתאחרת מהן היא יותר פחותה ויותר רבת הסבה מן הקודמת לה, ולפי עלוי התשובה ומדרגתה תורה יותר שלמות בנפש ויותר הכנה וטוב רצון, ולפי ענינה ירבה שכרו ותגמולו, אע''פ שכל אחת מהן רבת התועלת כמו שבארנו בענין פלס ומאזני משפט ליי ולפיכך ראוי לכל מי שנכשל בחטאיו ונלכד ברשת יצרו להשתדל ולהעלות על לבו תמיד ענין התשובה לא שיתאחר בענינה, כי אע''פ שיגיע וישוב אין תשובתו מן המובחר כמו שבארנו, אבל יכוין ארחותיו וישתדל לקחת לו מקרב המדרגות הנזכרות ויבור לו משם הדרך הישרה שבהם. והוא שאמר אסף המשורר מדבר על ענין התשובה כאמרו [תהלים נ'], ולרשע אמר אלים וג', והאריך בענין תכונת הרשעים, ואחר זה אמר על ענין תשובתם [שם] בינו נא זאת שוכחי אלוה וג' זובח תודה יכבדנני וג', ודרשו ז''ל [מו''ק ה' ע''א] אל תקרי ושם אלא ושם, ר''ל מענין שומא, כי השוקל ארחות התשובה ומפלס ענינה הוא המשיג ממנה התועלת האמתי, והוא אמרם ע''ה [שם] כל השם ארחותיו בעולם הזה זוכה וג' שנאמר ושם דרך אראנו בישע אלים. [חבור התשובה להמאירי — משיב נפש מאמר א' פ''ב].
------
באזהרה על אחור התשובה. בכל עת יהיו בגדיך לבנים ושמן על ראשך אל יחסר, כל אשר תמצא ידך לעשות בכחך עשה כי אין מעשה ודעת וחשבון וחכמה בשאול אשר אתה הולך שמה [קהלת ט'], שלמה ע''ה בא להעיר האדם על זאת הכונה שאנו מכונים לבארה, והוא שהזהיר האדם להיות מטיב מדותיו תמיד ולא יחשוב בלבו להמשך אחר תאותיו זמן רב, ויגמור בדעתו כי לקץ ימיו יחזור בתשובה, והוא נשען על מה שבארנוהו בהיות התשובה מקבלת בכל זמן ובכל צד, ואיננו חושש אם איננה רבת הגמול אחר שהיא מועילה, הזהירו להסיר זאת המחשבה מלבו והוא אמרו, בכל עת יהיו בגדיך לבנים וג', וכונתו בזה על בעל התשובה נקשר על מה שאמר למעלה מזה [שם] כי מי אשר יחבר אל כל החיים יש בטחון כי לכלב חי הוא טוב מן האריה המת, והוא מדבר אל הנמשכים אחר תאות היצר כאמרו סמוך לזה [שם], וגם לב בני האדם מלא רע והוללות בלבבם בחייהם, ואמר על זה שעם היותם הולכים בשרירות לבם הרע ומכל מקום כשהם מחוברים אל החיים יש בטחון מצד תשובתם, והוא גם כן מה שכונו באמרם [אבות פ''ד מי''ז] יפה שעה אחת בתשובה בעולם הזה מכל חיי העולם הבא ויפה שעה אחת של קורת רוח בעולם הבא מכל חיי העולם הזה, רצו בזה שיש מן החיים ואם בפושעים נמנה שיצליח דרך תכליתו בזמן מועט בתשובתו בעולם הזה מה שלא הצליחו המתים שכבר מתו ואם להם בנצחיות החיים מדור לפי כבודם, ואל כיוצא בזה כיון באמרו כי לכלב חי הוא טוב מן האריה המת, או אפשר שהוא לא המשיל במלת אריה רק מי שהוא על תכונות המעלה אלא שהוא לא השתדל בחק נפשו על הצד הראוי, ודמה האדם הפחות לכלב, להיות חיי הכלב פחותים מעטי ההנאה, מצד שאין מזונו מצמח האדמה, והוא צריך אל מזונות האדם כלחם ובשר, והשגחת האדם נעדרת ממנו, או היא מעוטה בו מצד שאינם ראויים לרוב בני אדם לא לאכילה ולא לחרישה ולא לרכיבה ולא לעבודת משא, אף כי למעוט ההשגחה בו יצטרך לגנוב ולהזיק וגם שם יד האדם תהיה בו להכותו ולפצעו על הרוב, וחיי האריות הם בהפך יקחו להם מכל אשר בחרו, ואמר שהאדם הפחות וחסר המדות והמעלות עם היות ענינו רחוק מהשלמות לחסרון הכנותיו, ושאינו ראוי לדברים עקריים, כמנהג הכלב, ולהיות גם כן צריך לבקש מזונו על צדדים מגונים ונבזים, עם כל זה הוא טוב ממי שהיה על מתכונת ענינו בחייו על מתכונת השלוה וההשקט ועל שלמות הכנותיו, אחר שזה חי עדין ואפשר בו השינוי וההעתק ברוב ההשתדלות, וזה שכבר מת ולא השתדל על מה שראוי להשתדל בו אי אפשר להוסיף בהשתדלותו עוד, ואפשר שלקח במליצתו כלב ואריה ששניהם חיות רעות לא ימצא בהן הטוב להורות, שלא דבר מן השלמים רק באנשים שאין ביניהם רק הפחיתות והמעלה על הדרך שפרשתי, ואמנם פרשתי זה אע''פ שיצאתי מדרך רוב מפרשים שהביאו בענין אריה השלמים והחכמים, ובאו אריה וכלב על דעתם בדמיון היותר פחות שבבני אדם והיותר נכבד שבהם, מפני שאין ראוי אצלי לשבח הכלב החי על האריה המת בזה הצד, וממה שיחזק זה הוא אמרו בסמוך לזה [קהלת ט'] כי החיים יודעים שימותו והמתים אינם יודעים מאומה ואין עוד להם שכר כי נשכח זכרם, רצה בו לבאר טעם על מה ששבח הכלב החי מן האריה המת ואמר, כי החיים יודעים שימותו ואפשר קרוב אצלם בהתבוננם בקצם שישובו, אבל המתים אינם יודעים ולכן אין עוד להם שכר, כלומר אין להם תוחלת עוד בשכר, שאין תשובה אחרי המות, והוא אמרו כי נשכח זכרם, ולא יאמר כן על השלמים אשר יזכירום דבריהם ועניני הנהגתם ומדותיהם ומוסרם לעולם, ולא מת מי שהחיו אותו דבריו, ולא נשכח זכר מי שהחזיקו רבים בבריתו, ועל דרך הצחות ענה אחד מן החכמים את הכסיל כאולתו אמרו בדרש [קה''ר ט' ב'], אנדרינוס שחיק טמיא אמר ליה לר' יהושע בן חנניה אנא עדיף ממשה רבך, אמר ליה למה, אמר ליה דאנא חי והוא מית וכתוב כי לכלב חי טוב מן האריה המת, אמר ליה יכיל את למיגזר דלא ידלק בר נש נור ברומי תלתא יומין, אמר ליה הן, נפק וגזר הכן, לעדן רמשא דיומא קמא סלקון תרויהו למטיילא על אגר פטפין דידיה, חמון תננא דסליק מן רחיק, אזלון להתם, אמר ליה מהו הכן, אמרין ליה מרא דביתא באיש ופקדן אסיא דלשתי חמימין, אמר ליה תפח רוחיה דההוא גברא מן דאתגזר באורי[ת]א [שמות ל''ה] לא תבערו אש בכל מושבותיכם ביום השבת לא אדליק בר יהודאי נור בשבתא ומן דאת חיי מבטלין גזרתך ועד כדון את אמר דאת חי והוא מית, ועל דרך זה אמרו ז''ל במסכת תענית פרק ראשון [ט' ע''ב], שלשה פרנסים טובים עמדו להם לישראל משה אהרון ומרים ושלש מתנות נתנו להם באר בשביל מרים ענן בשביל אהרן מן בזכות משה מתה מרים נסתלק הבאר וחזרה בזכות משה ואהרן מת אהרן נסתלקו ענני הכבוד וחזרו בזכות משה מת משה בטלו שלשתם והיינו דכתיב [זכריה י''א] ואכחיד את שלשת הרועים בירח אחד וכי בירח אחד מתו והלא מרים מתה בניסן ואהרן באב ומשה באדר אלא שנטלו כל המתנות בירח אחד, כל זה הוראה שלא מת מי שהטוב נמשך אחריו זמן רב כל זמן שטובו ועניניו נמשכים ומפורסמים.
ונשוב לדברינו והוא, שהוא ע''ה דבר על בעל התשובה והזהירו למהר בתשובתו, ולא יקח מתון בענינה שמא לא יפנה לשוב וימות במרדו, והוא אמרו בכל עת יהיו בגדיך לבנים וג', וכבר התפרסם המשל במלת בגדים שהוא רמז על מדות האדם, כמו שבא גם כן [תהלים מ''ה], מור ואהלות קציעות כל בגדותיך, וכן [שה''ש ד'] וריח שלמותיך כריח לבנון, על הדרך הנודע בפסוקים אלו בהיות ענינם נאמר על תכונת האדם בשני השלמיות, וכבר בארו קצת החכמים טעם על היות מלת בגדים נאמרת על המדות, כי כמו שהבגדים הם קנין הגוף לא מעצם הגוף, כן המדות מקנין הנפש לא מעצם הנפש, והם לבוש הנפש כאשר הבגד לבוש הגוף, אמר על זה [איוב כ''ט] צדק לבשתי וילבשני, כמו שיתבאר, וכן תמצא דעת יונתן בן עוזיאל בענין יהושע הכהן הגדול על אמרו [זכריה ג'] היה לבוש בגדים צואים, שתרגם בו ענין המצא בו מדה מגונה, שלא מיחה בבניו בהושיבם נשים נכריות, וכן תרגם [שם] והלבש אותך מחלצות, ואלבש יתך זכוון, כנה הזכיות והעונות, ר''ל אותם שהם תלויים במדות, במלת בגדים, ואל זה כוונו ע''ה באמרם וירח את ריח בגדיו [בראשית כ''ז], מלמד שריח בגדותיהם של צדיקים מעין העולם הבא, כי המדות הם התחלת השלמות באדם, והזהיר החכם שיהיו בגדיו לבנים בכל עת, ולא ישען בעשותו העברות על מה שבדעתו לשוב בקץ ימיו על הצד שבארנו שתשובתו מתקבלת גם כן, והוא לא יחוש לדעתו חולשת התשובה ההיא אחר שינצל בה מן העונש הנצחי ותשימהו בכלל חולקי העולם הבא, הזהירו אשר לא כן יחשוב ולבבו לא כן ידמה שמא לא יפנה וימות במרדו ויפול ברשת הענש הנזכר, והוא שבאר אחר כן ואמר [קהלת ט'] כל אשר תמצא ידך לעשות בכחך עשה, כלומר אל תתאחר בהזדרז לעשות המצות ובהזהר למניעת העברות ובהשתדל להשלים עצמך בכל יכלתך לבא עד תכונת המעשים הטובים ולהגיע אל המקום אשר יבחר יי אליך לשכן שמו שם, לא שתאמר בלבך בשרירות לבי אלך ואחר כן אלכה ואשובה ואזכה לתענוג שני עולמות, כי אין מעשה וחשבון בשאול וג', רצה בו שאפשר מותו פתאום וברגע שאול יחת, הנה חטא במחשבתו וירד בעמקי שאול ואין עוד רפואה למכתו כי אין תשובה לנפש אחר מותה, ולהזהיר על זה האריכו ע''ה תמיד בענין זה, אמרו ז''ל [רות רבה ג' א'] קטון וגדול שם הוא [איוב ג'], בעולם הזה מי שהוא קטון יכול להעשות גדול ומי שהוא גדול [יכול להעשות קטן אבל לעתיד לבוא מי שהוא קטן אינו יכול להעשות גדול ומי שהוא גדול] אינו יכול להעשות קטון, וכן הוא אומר [קהלת א'] מעות לא יוכל לתקון וחסרון לא יוכל להמנות, בעולם הזה מי שהוא מעות יכול לתקון ומי שהוא מחוסר יוכל למנות אבל בעולם הבא מי שהוא מעות אינו יכול לתקון ומי שהוא מחוסר אינו יכול להמנות, היתה כונתם בזה מה שבארנו והוא, שבחיי האדם ואם הוא על תכלית הפחיתות והרוע עד שיקרא קטון ומעות ומחסר, הוא מכל מקום אפשר התקון עד ישים חלקו בחיים ועם צדיקים יכתב, אבל אם ימות על תכונת מה שהורגל אבדה תקותו, כמו שאמר [משלי י''א] במות אדם רשע תאבד תקוה, ועל הדרך הצחות דרשו ע''ה [קה''ר א' ט''ו] בא וראה שהרשעים מזדוגין זה לזה בעולם הזה אחד מהם עשה תשובה ומת ואחד מהם מת ולא עשה תשובה, לעתיד לבא נמצא זה עומד בחבורת הצדיקים וזה עומד בחבורת הרשעים, נמצא הלה עומד וצווח שמא משוא פנים יש בדין אני וזה גנבנו כאחד אני וזה הרגנו כאחד היאך זה מתעדן עם הצדיקים ואני שרוי עם הרשעים בצער זה, אומרין לו שוטה חברך הרגיש בטולו וחזר בו, אמר להם הואיל וכח התשובה גדול כל כך הניחוני ואלך ואעשה תשובה, אומרים לו שוטה שבעולם העולם הזה דומה לשבת ועולם שבאת דומה לערב שבת מי שטרח בערב שבת יאכל בשבת מי שלא טרח בערב שבת מה יאכל בשבת, וכן העולם הזה דומה לים ועולם שבאת דומה ליבשה אם אדם מכין ביבשה אוכל בים אם אין אדם מתקין ביבשה מה יאכל בים, וכן אמרו ז''ל [שוח''ט תהלים י'] בהמשל הענין לשיירה שהיתה מהלכת בדרך כיון שהחשיך בא הבורגני אצלה ואמר לה הכנסי בבורגני מפני חיה רעה ומפני לסטים, אומרת לו אין דרכה של שיירא להתירא ולהכנס בבורגן כיון שהלך בא עליהם אישון לילה ואפלה וראתה חיות רעות מחזרות ובאות ולסטים הולכים ומזדיינים, חזרה אצל הבורגני והיתה מבקשת ממנו שיפתח לה ותכנס בבורגן, אומר לה לא אמרתי לך הכנסי בבורגן ואמרת אין דרכה של שיירה להכנס בבורגן מעתה אין דרכו של בורגן להפתח בלילה ואין מקבלים את האדם משחשכה, ואל זה כיון יונתן בן עוזיאל במה שאמר הנביא [ישעיה נ''ה] דרשו יי בהמצאו קראוהו בהיותו קרוב, שזה הפסוק רבו פרושיו מצד מה שמראה מפשוטו של מקרא זה שאין השם נדרש בכל עת עד שהקשו רבותינו ז''ל [ר''ה י''ח ע''א] מזה עם מאמר נמצא לאדון הנביאים ע''ה הוא אמרו [דברים ד'] כיי אליו בכל קראנו אליו, ותרצו הענין כמו שנודע בדבריהם, ובעלי הפשט גם כן פרשוהו בפנים שונים כמו שיתבאר, אבל יונתן תרגם בו כי העדר המציאות ההוא הוא להעדר חיי האדם והוא שתרגם, תבעו דחלתא דיי עד דאתון חיין בעו מן קדמוהי עד דאתון קימין, רצה בזה שיזהרו לשוב בעוד בחיים חייתם כי אז הוא נמצא וקרוב, ויזכור כל אחד ואחד כי המות הולך וסובב תמיד ומחזר על הפתחים כעם ככהן כרב כצעיר כנער כזקן, ויעזוב רשע דרכו ואיש און מחשבותיו לפני בא יום יי הגדול והנורא, ויראה את עצמו בכל עת ובכל זמן כאלו ימות מחרתו למען יתבונן ויהיו כל ימיו בתשובה, ורבותינו ז''ל מכונים להעיר זה, אמרו [שבת קנ''ג ע''א] שוב יום אחד לפני מיתתך ונשאל בעל המאמר וכי אדם יודע באיזה יום ימות אמר להם כל שכן ישוב היום שמא ימות למחר ונמצא כל ימיו בתשובה, ואמרו ז''ל [שם] בהמשל זה הענין למלך שזמן את עבדיו ולא קבע להם זמן, פקחים שבהם קשטו את עצמם וישבו על פתח המלך ואמרו וכי חסר בית המלך כלום, טפשים שבהם הלכו למלאכתם אמרו כלום יש סעודה בלא טרח, פתאם בקש המלך את עבדיו, פקחים שבהם נכנסו כשהם מקושטים טפשים שבהם נכנסו כשהם מנוולים, שמח המלך לקראת פקחים וכעס לקראת טפשים, אמר הללו שקשטו עצמם וכו' שנ' [ישעיה ס''ה] הנה עבדי יאכלו וג', וכן אמרו ז''ל לאשתו של מלח שפרש בעלה לים והיתה אשתו מתקשטת אמרו לה שכנותיה מי ראה אשה מתקשטת ובעלה פרוש הימנה, אמרה להן בעלי ספן הוא וזוטו של ים הפכפך הוא אם רוח הופכת את הספינה הוא חוזר אלי פתאם ומוצאני כשאני מלכלכת מה אני אצלו, כל זה הורה שלא תביאהו מחשבתו לאחר תשובתו בהשענו על תשובת אחרית ימיו, שמא ימות טרם מחשבתו ותמהרהו שואה לא ידע, ואמרו ז''ל דרך צחות [סנהדרין ל''ג ע''ב], אדמוקדך יקוד קוץ קרך וצלי, כלומר הכן מחיתך בעוד שתוכל, וחכמי המוסר אמרו מלא כדך בעוד שתחזיק בחבל ובדלי, ואמר אחד מהם בנעם מליצתו, שובו פתאים בעוד שהתשובה מקבלת, והטיבו מעלליכם בעוד בידכם היכלת, טרם שתאמרו מי יתן וגוענו אבדנו ביום אשר נולדנו, מי יתן מותנו ביד יי יונקי שדים, ולא נהיה חרפה ודראון בגבהות לב ופעל ידים, וזה ענין מה שאמרו שלמה החכם ע''ה [קהלת י''ב], וזכור את בוראך בימי בחורותיך וג', באורו אצל קצת המפרשים על ימי הענש הגדול, כאמרו אחר כן, עד אשר לא ירתק חבל הכסף וגו', שהוא על ענין המות, ואצל קצתם באורו על ימי הזקנה, אבל אצלי באור הענין, שהוא רמז בענין עד אשר לא יבאו ימי הרעה, ענין אחד, ובענין עד אשר לא תחשך השמש, ענין אחר, ובענין עד אשר לא ירתק חבל הכסף, ענין אחר, והזכיר שלשת מדרגות התשובה המתאחרות שהן היותר רבות הסבה ונוטות אל צד ההכרח, ורמז בענין ימי הרעה זמן הצרות והיסורין, ובא אין לי בהם חפץ, על דרך [דברים כ''ח] בבקר תאמר מי יתן ערב ובענין עד אשר לא תחשך השמש והאור, רמז לימי הזקנה, כמו שהתבאר בכל הספור, אמר [קהלת י''ב] ובטלו הטוחנות וג' ויקום לקול הצפור וג' וינאץ השקד וג' ובענין חבל הכסף, רמז ליום המות, כאמרו עליו וישוב העבר אל הארץ כשהיה, ולפי זה בא בראוי התחלת הספור בזאת הפרשה שלש פעמים בכל אחת מהן עד אשר לא וג', ובא כל זה על בעל התשובה.
והוא אמרו [שם י''א], שמח בחור בילדותיך וג', ואמנם על דעת מפרשים הוא מן הצווים השוללים, ר''ל הנאמרים דרך הפחדה ומניעה, כענין [איכה ד'] שישי ושמחי בת אדום, וכענין [עמוס ד'] באו בית אל ופשעו הגלגל הרבו לפשע, וכן [ירמיה ז'] עולותיכם ספו על זבחיכם וגו', וכן הרבה, כמו שנודע בדרכי הדקדוק, ובא הנה על זה הדרך, כלומר שמח בחור וגו', והשתקע במצולות מעשיך הרעים והלך בדרכי לבך ובמראה עיניך מבלי שתשמע לקול מיסר ומוכיח כי הנה על הכל יגיעך הענש הגדול, והוא אמרו [קהלת י''א] ודע כי על כל אלה יביאך האלים במשפט, ואפשר שבא הצווי הנה על צד היות קרוב לנמנע שימצא האדם בלתי נמשך אחר טבעו בהיות יצר לב האדם רע מנעוריו, וכבר בא הצווי בזה הספר על ענינים טבעיים אשר השתנותם רחוק, לא שיכוין הצטוותו על הענין ההוא, ובא הנה להזהירו למהר תשובתו, ואמרו ודע כי על כל אלה וג', איננו אצלי ענין הודעה למי שלא ידע, אבל התבוננות הדבר והזכרתו אותו במחשבתו תמיד, והענין כאלו אמר אם שמחת בילדותיך ונטית אל הקצה לפי המשך טבעך התבונן תמיד במחשבתך על הענש המגיע ועל בואך במשפט, ומצד היות ענין התשובה קרוב לבעל זאת המחשבה, ר''ל למתבונן תמיד ביום המות ובאו במשפט, וכמעט שהתשובה מוכרחת עם התמדת זה ההתבוננות אמר דרך צווי גם כן על זה [שם] והסר כעס מלבך והעבר רעה מבשרך וג', רצה בו שעם זאת המחשבה תחויב שתסיר כעס מלבך ורעה מבשרך, והוא דמיון על מחשבת הפעלות ועל העשותם וכן אמרו כי הילדות וג', רצה בו שבזאת המחשבה לא יפתך הילדות ולא תשיאך רתיחת הבחרות בהכירך בענינו היותו הבל גמור אחר שתתבונן באחרית, והוא אמרו גם כן [קהלת י''ב] וזכור את בוראך בימי בחורותיך ר''ל שבשקידת זאת המחשבה תמהר לשוב ליוצרך בזמן התקף והשלוה מנדבת לבך ומטוב רצונך, מבלתי שתשמור על זה סבה מעוררת תכריח יצרך עליה, ר''ל על התשובה, והוא שהזכיר הנה שלש סבות סבת הצרות והיסורין והם ימי הרעה, וסבת הזקנה, וסבת המות כמו שבארנו, ונמצא שזה הענין, ר''ל ההתבוננות בעת המות תמיד ותתו תמיד יראת המשפט על לבבו תמציא כל ימיו בתשובה, ויזהירהו להזדרז ולמהר ענינה ותשמרהו מהתאחר בה ומהשתקע בעונות על משענת תשובת האחרית וכבר בארנו איך העירו ז''ל בהרחיק זאת המחשבה באמרם [שבת קנ''ג ע''א] שוב יום אחד לפני מיתתך, ובשאר הדברים שכתבנו מדבריהם, והוא מה שחתם הלל הזקן במאמרו הנכבד אמר ע''ה [אבות פ''א מי''ד], אם אין אני לי מי לי וכשאני לעצמי מה אני ואם לא עכשיו אימתי, רצה בזה אם לא אהיה אני המעורר את נפשי למדות ולמעלות מי המכריחני על מעשי אם לטוב אם לרע ואין עלי מכריח במעשי אבל הבחירה בידי לעשות אשר ארצה אם להשתמש בצרכי הגוף אם בצרכי הנפש, ואמרו וכשאני לעצמי מה אני פרש בו הרב מורה צדק, כאלו אמר ואחר שברשותי להטות נפשי לאיזה צד שארצה מה עשיתי מן המעשים הטובים בערך מה שראוי לי לעשות ואינני שלם, אבל אצלי לפרש בו שהוא רוצה בענין כשאני לעצמי, כשאני מתעסק בצרכי גופי מבלי שאשגיח לעבודת האל רק לעבוד עצמי לבד מה אני והנה נחשבתי כבהמה, והכונה להיות האדם משתדל בחק נפשו השתדלות תמידי ובצרכי גופו כפי ההכרח לבד, ושתהיה תכלית כונתו בהשתדלו בדברים העולמיים לעבודת השם, והוא אמרם ז''ל [ע' ברכות נ''ד ע''א] ואהבת את יי אליך בכל לבבך, בשתי לבבות וכו', כלומר שבהשתדלותו בחק נפשו והשתדלותו בצרכי גופו תהיה הכונה בשתיהן אל תכלית אחת והיא אהבת השם, כמו שיתבאר, אבל ההשתדלות בגופניות מבלי השגחה אל התכלית הנזכר והוא ענין היות האדם לעצמו לבד הוא ענין הבהמה שוה בשוה, והוא ענין אמרו וכשאני לעצמי מה אני, ואמר אחר כן ואם לא עכשו אימתי, והוא אצלי נקשר עם אמרו כשאני לעצמי וכו', אמר אם אולי החטיאני יצרי להיות לעצמי ואני נשען על מה שבלבי לתקן מעותי לקץ הימים, ויתאחר השתדלותי בתקון נפשי על צד זאת המחשבה, אם לא עכשיו אימתי, ואולי זמן תקותי ישמט מבין ידי כי המות תמהר להכאיב הנפשות פתע פתאום, כאמרו [איוב ד'] מבקר לערב יכתו וג', ואמר [תהלים צ'] בבקר יציץ וחלף וג', ואמר [תהלים קמ''ד] ימינו כצל עובר, ואמרו בדרש [בראשית רבה צ''ו ב'] לא כצלו של אילן ולא כצלו של כותל אלא כצלו של עוף פורח, ועל זה אמר אם לא עכשיו אימתי, על דרך אמרם [אבות פ''ד מ''ד] אל תאמר לכשאפנה אשנה שמא לא תפנה, נמשך אל הכונה שבארנו, והיא להזהיר החוטא שלא לאחר תשובתו בהשענו על מה שבלבו לשוב שמא לא יפנה, והנה החטיא כונתו ונפשו קשורה בחבלי שאול לא יוכל עוד לצאת ממסגר חבלים נפלו לו בחטאו.
והר''ם ז''ל ביאר ענין ואם לא עכשיו אימתי בפנים אחרים כמו שנבאר למטה, ורבותינו ז''ל העירו גם כן הערות בדרכים אחרים ירחיקו זה הדמיון הרע, ר''ל ההשתקע בפעלות הרעות על השענות מחשבת האדם בתשובה, והוא אמרם בכמה עונות שאין מן השמים מספיקין בידו לעשות תשובה, ואם יחיה שנים רבות, מצד היות העון ההוא גדול מנשוא וימות ברשעו, והוא ענוש יענש כאשר ישית עליו המשפט החרוץ להאכילו מפרי ידיו ותבואת שפתיו, אם אולי לא יצילנו איזה זכות מזה ישמרנו מהסגר בעדו דרכי התשובה לרוע מעשיו, ואחד מאלו העונות הוא בעל זאת המחשבה, ר''ל המכיר צורך התשובה וממתין בה זמן מצד השענו עליה והוא אמרם ז''ל [יומא פ''ה ע''ב] האומר אחטא ואשוב אין מספיקין בידו לעשות תשובה אחטא ויום הכפורים מכפר אין יום הכפורים מכפר, וכתב הר''ם ז''ל [הל' תשובה פ''ד ה''א] הטעם מצד חומר העון ימנע ממנה ענין התשובה על צד ענש, וראיתי מי שהתפלא מה היא החומרא הגדולה הנמצאת בזה העון בסבת היות מחשבתו לשוב ממנו בעת העשותו, אחר שהעברה ההיא אינה חמורה בעצמה עד שמי שיעשנה בבלתי מחשבת התשובה יהיה מאותם שאין מספיקין בידו לעשות תשובה, איך יתאמת במי שחטא ובעת חטאו היה בלבו תכלית כונת המרד ר''ל שלא היתה מחשבתו לשוב ממנו שתהיה מחילת חטאו וסליחת עונו קרובה ממי שבעת חטאו לא מרד תכלית המרד אבל שהחליש כח המרד בהגמר בדעתו היותו שב ממנו, התקריב התשובה הפלגת החוטא אם ירחיקנה חולשתו, ולפי מה שנמשכתי לבארו דעתי בכוונת רבותינו, שהיא באדם שבעת עשותו העברה יכיר צורך התשובה אין יצרו מושקע ומוטבע בגנות המדות כל כך שלא יוכל לכבשו בהשתדלות מעט, אבל לא חשש לקנתר עם יצרו ולאציל ממנו את אשר שאלו עיניו מצד היותו נשען על התשובה ולולא דעתו תועלת התשובה ושהיא מכפרת לשבים כבר היה מעמיד עצמו, אבל הביאו לזה השענו על מה שידע מתועלת התשובה גם אחר החטאים הגדולים וגם בעת הזקנה, ולא חשש במה שלא ימשך אחריה תגמול רב ולא חשש לפטפט ביצרו, אבל נשקע בענינו הרע ועשה כרצונו והגדיל מריו הרוג בקר ושחוט צאן ערוך השולחן אכול ושתה כי מחר נשוב, ונמצא שההשענות על חסד השם, ר''ל התשובה הביאו לאלה החטאים, לא תגבורת היצר, אם כן שכר התשובה יוצא בהפסדה, בהיותה מחטיאה את האדם על צד ההשענות עליה, ולולי הבטחון בה לא עבר זה ולא חטא כי לא עברו תגבורת היצר, ונמצא אם כן היות חסד השם סבת החטא, בכיוצא אמרו שאין מספיקים בידו לעשות תשובה, וזה אמנם מעיון מאזני היושב ומנקדת משפטי המדות התוריות, שזה בלי ספק גדול עונו מנשוא, בעשותו חסד השם סבת החטאים, אחר שהיה יכול למחות ביצרו ולא חשש למחות בו מצד השענו על התשובה בדעתו תועלתה בכל צד ובכל זמן, אבל מי שתקפו יצרו ולא יוכל טבעו להסתלק מן העבירה בשום פנים, ואף אם יחשוב שאין לו תועלת בתשובה יגבירהו יצרו לעבור בזה לתקף יצרו ולחלשת שכלו, בזה הגדיל השם חסדו לפתוח לו דרכי התשובה, ועל זה הצד היה בעל תכלית המרד קרוב לתשובה יותר ממי שאינו ראוי בתכלית המרד, ואין הפרש בו אם היה דעתו לשוב בעת חטאו אם אין, והמשל בזה על איש מבית המלך אין לו טבע הסכלות ולא יגבירהו טבעו עליו אבל יביאהו לזה בטחונו באהבת המלך והיות חסדו וחנו נטוי אליו, ולולי זה הבטחון כבר נמנע מעשות פעלות ההזק, יהיה אמנם מיושר מדות המנהיג לסגור לו שער חמלתו וחסדו לבל תהיה אהבתו וחמלתו סבה להחטיא בני אדם, והנה גדול עון האיש ההוא בעשותו אהבת המלך סבת החטאים ומקור העברות, ויהיה מן הראוי בטכסיסי המלוכה להרחיק אהבתו מזה יותר ממה שאינו ראוי להרחיקה מאנשי הבית חטאו לסכלות טבעם, ר''ל לתגבורת יצרם וחולשת שכלם, והנה נמצא על זה הצד שתהיה אהבת המלך ראויה להתרחק ממי שאינו בתכלית הסכלות יותר ממה שאין בראוי אצלה להתרחק ממי שהוא בתכלית הסכלות, ומציור המשל עוד וממה שנמשך אליו לפי הנמשל הוא כי כאשר הגדיל זה האיש והפליג בעבודת המלך ולסבת עבודתו נפתחו לו שערי חמלתו כאשר בתחלה ולא סגר הדלת אחריו ותועילו לו אהבת המלך כן זה החוטא, ר''ל האומר אחטא ואשוב, אם מצד זכות או זכיות הספיק בידו השם ושב בתשובה תועיל לו התשובה, כמו שבארנו, שאם אמר אין מספיקין בידו לעשות תשובה לא אמר אין להם כפרה בתשובה, אבל שהיה ראוי שלא יספיקו לו לעשותה, אלא שהגינו עליו מעשיו לבל יסגרו לפניו שערי התשובה, וכן צריך לפרש בכל אותם עשרים וארבעה דברים המעכבים את התשובה, שאע''פ שאמרו שמעכבין אותה, לא אמרו שמונעין אותה, אלא הרי הוא מנוחלי העולם הבא כל זמן שיעשה תשובה, ואחרי הודיע אלים לחוטא את כל זאת במה יבטח להאריך זמן בתשובתו מצד השענו עליה ולהכניס עצמו בדין שאין מספיקין בידו לעשות תשובה, ואיך לא יירא גם כן מהכרת חייו פתאם ותביאהו מחשבתו אל הענש הגמור להתרשלות התשובה, וכבר אמר [איוב ד'] אף שוכני בתי חומר וגו' מבקר לערב יוכתו וג', רצה בו שימותו פתאם, ומצד שלא ישימו על לב ענין התשובה תמיד, והוא אמרו [שם] מבלי משים, תכרת תקותם, ויאבדו לנצח, ר''ל על המות הנצחי, והוא אמרו שם הלא נסע יתרם בם ימותו ולא בחכמה, אע''פ שמלת יתרם אצל המפרשים היא נאמרת על הממון, אבל אצלי ביאורה על הדבר הראוי להשאר אחריו ברכה לו הקשיב, ואמר שהדבר ההוא נסע בנסעו ואבדה נפשו באבוד גופו, והוא שסמך אל זה ימותו ולא בחכמה, וכבר העירו עוד ז''ל הזהר על זאת המחשבה בהערה אחרת, והוא שאפשר קרוב על זאת המחשבה וכמעט שהוא מוכרח להשתקע בענינו הרע עד שיהיה ברחוק וכמעט קרוב לנמנע שיוכל עוד לסור מן המדה ההיא, ואל זה כונו לפי דעתי במה שהכניסו מדה זו, ר''ל אחטא ואשוב, בכלל עשרים וארבעה דברים המעכבין את התשובה, והטעם בזה לדעתי שזה הענין מעכב את התשובה מצד שהוא משתקע כל כך ומטביע עצמו במצולות העברות עד שלא יוכל לסור מהן, אע''פ שהר''ם ז''ל [הל' תשובה פ''ד ה''א] כיון בביאור זה לדעת אחרת כמו שנבאר בביאור אותן עשרים וארבעה דברים המעכבין את התשובה, וכבר אמר [משלי כ''ב] חנוך לנער על פי דרכו וג', ר''ל שחוק למי שהתמיד לחטא רב זמנו להטיב דרכיו ולהעתק מן ההרגל הרע אשר הטבעו בו רגליו, כמו שאמרו חכמי המוסר ההרגל על כל דבר שלטון, וכן אמרו ההרגל טבע שני, וכן באר הר''ם ז''ל ענין מה שאמר הלל במאמרו הנזכר למעלה אם לא עכשיו אימתי, כלומר אם לא אקנה המדות והמעלות בימי הבחרות מתי אשתדל בקניתם, כי אם אשען לקנותם בימי הזקנה, הלא קשה לסור בעת ההוא מן התכונות שהורגל האדם בהם מפני שהקנינים והמדות כבר נתחזקו ונתישנו אם מעלות אם פחיתיות, ואל זה כונו ז''ל באמרם במדרשות אמר ר' פנחס בן יאיר כי מי שהוא מוחלט בעברות אינו יכול לחזור בו ואין לו מחילה עולמית, והוא מה שאמר ירמיהו בהוכיחו אותם שישובו טרם בא תכונת תכיפת הצרות באמרו [ירמיה י''ג] תנו ליי אליכם כבוד בטרם יחשיך ובטרם יתנגפו רגלכם על הרי נשף, ואמר אחר כן [שם] אוי לך ירושלים לא תטהרי אחרי מתי עוד, כלומר לא תטהרי אחר התוכחת שאם לא עכשו מתי יהיה זה, התטהרי עוד אחר שתשקעי בפעלות הרעות, והוא אמרו בסמוך לזה [שם] היהפך כושי עורו ונמר חברבורותיו וג', רצה בזה שהמתחייב בהתמדתם במעשים הרעים ובהתישן ענינם בהם, שיהיה אצלם רוע ההנהגה כשחרות הכושי, שהוא מן המקרים בלתי מתפרדים, והוא אמרם ז''ל [יומא פ''ו ע''ב] כיון שעבר אדם עבירה ושנה בה נעשית לו כהתר, ר''ל שהוא לא יבוש בענינה ויתמיד בה, וכן פרשו קצת מפרשים במאמר הנביא [ירמיה ג'] הנה דברת ותעשי הרעות ותוכל, ביאור מלת ותוכל אצלם מענין [דברים י''ב] לא תוכל לאכול בשעריך, כלומר שאתה עשית הרעות כאלו הורשית בהם וכאלו לא באה מניעתם בתורה, ואמר ותעשי לשון נקבה עם אמרו ותוכל לשון זכר, כי כן דרך הנביא תמיד לדבר פעם עם הכנסיא ופעם כנגד העם, ולהזהיר על זה אמרו ג''כ ע''ה דרך צחות משל לאדם שהיה שט על פני המים אמרו לו מעט בהליכה שלא תיגע בחזרה, רצה בו שלא ישקיע עצמו בנבכי הים עד שלא יוכל לחזור, ומה נכון המשל למה שאנו מכונין לבאר בזה, כי השט על פני המים גם בעת התחילו לשוט דעתו לחזור משם 
והיה נשען בהכנסו בנבכי המים על קלותו וידיעתו בחכמת השיטין, ולפעמים יכנס בעמק עד שתהיה חזרתו קשה ורחוקה ושתהא לפעמים נמנעת, כן מי שנמשך אחר תאותיו ועושה העברות על דעת שישוב מהן אחר שתשבע נפשו בהם ישתקע כל כך במנהג הרע ההוא עד שלא יוכל לצאת ממנו עוד, ולהזהיר עוד בעל זאת המחשבה הודיעו גם כן שיש עונות רחוקה התשובה מאד מן הרגיל בהם, והם כ''ד דברים, אלא שהם מבוארים בדרכים שונים, ר''ל סבות התעכב התשובה מהם הם דרכים משתנים, כמו שיתבאר, אבל מכל מקום התשובה מתעכבת לאיזה צד שתתעכב, ולפיכך ראוי להזהר לבלתי השען על התשובה אחר שהיא רחוקה בקצת עונות שהוא לא יוכל להזהר מאותם שאמרו עליהם שמעכבין את התשובה, אם היותו נמשך לעבור על האחרות, כאמרם [אבות פ''ד מ''ב] עברה גוררת עברה, אף כי יש בהם שלא תמצא בהם התשובה על הרוב, ר''ל שאי אפשר לעשות בהם מה שראוי לעשות לבעל תשובה, ומכל אלו ההערות תתחייב ההרחקה לכל מכיר צורך התשובה ונשען עליה ותבואהו עם זאת המחשבה שואה לא ידע כי לא יוכל לתקן את אשר עותו ויוסר ממנו משען ומשענה, ואחר שהתחלנו בענין אותם עשרים וארבעה דברים המעכבין את התשובה עלינו להשלים ענינם ולבאר בפרטיהם סבת התעכב התשובה מהם מה היא בע''ה. [חבור התשובה להמאירי — משיב נפש מאמר א' פ''ג].
------
לבאר בו ענין עשרים וארבעה דברים שאמרו עליהם שמעכבין את התשובה. שמעה יי צדק הקשיבה רנתי האזינה תפלתי בלא שפתי מרמה, מלפניך משפטי יצא עיניך תחזינה מישרים [תהלים י''ז], כונת דוד ע''ה בזה על דעת קצת מפרשים להתפלל על מחילת חטאיו, והיה מיחס אל נפשו תכלית התשובה, כלומר שימחול השם עונו אחר שהוא שב אליו בתשובה שלמה ומעולה מבלי היות בענינה צד מעילה, והוא אמרו שמעה יי צדק, כלומר תפלתי שהיא בצדק, וכן האזינה תפלתי בלא שפתי מרמה, כלומר שיאזין תפלתו שיהא בלא צד מרמה ומעילה, אלא שלבו ופיו שוין בתפלה ובתשובה, לא שתהיה בלבו מחשבה מבטלת או ממעטת ענינה, וזה גם כן אמרו מלפניך משפטי יצא עיניך תחזינה מישרים, כלומר שתוציא לאור משפטי בבאי למשפט לפניך ויחזו עיניך מישרים, ר''ל דרכי תשובתי שהם על תכלית אפני התשובה וגדל ענינה, ואמנם על דעת קצת מפרשים רמז באמרו מלפניך משפטי יצא על ענין עונו המפורסם, וליראתו על סליחתו להיותו גדול מנשוא מצורף אל מה שנמשך עמו בתחבולת ספרו עם שר צבאו אמר הנה דרך צחות שיצא מלפניו ית' המשפט הראוי לו מצד העון ההוא, שלא יזכרהו בעת השפטו ושלא יענישהו, כאלו נשכח, ויש שפרש כן על כלל העונות, כלומר עברות שבידי שאני ראוי להשפט עליהם יצאו מלפניך והמישרים שבהם אזכה לחזות בנעם הכבוד תחזינה עיניך ועל פיהם יהיה ענין משפטי ודיני לא על פי העונות והחטאים, וכל זה אמנם דרך צחות והמשך מליצה להפליג בתפלתו, ועל זה הצד פרשו קצת מפרשים אמרו ע''ה [תהלים ע''ט] אל תזכור לנו עונות ראשונים מהר יקדמונו רחמיך, ובא ענין עונות ראשונים, כענין חטאת נעורים, ובא התפלה בהם על צד שהם העונות הגדולים והיותר חמורים ברוב בני אדם, ועל דרך יראת סליחתם באה התפלה שלא לזכרם, על דרך צחות, ואפשר לפרש בו מצד שאינם מצד המרי לבד אבל שיצורף בהם עוד רתיחת הבחרות והילדות, ויש שפרש בו דרך צחות גם כן אל תזכור לנו עונות ראשונים, כלומר בעת תביא יצוריך במשפט וישקלו מאזני ישרך העונות והזכיות אל תזכור העונות תחלה, והוא שסמך על זה ואמר, מהר יקדמונו רחמיך, וכל זה כמו שבארנו המשך מליצה ודרך צחות לרוב שפע לשון המתפלל מוכח קו היושר משפטיו ית' על מה שהוא.
ואמנם אמרו אחר זה [תהלים י''ז] בחנת לבי פקדת לילה וג', הוא נמשך על דעת רוב מפרשים אל העון הנזכר, כלומר באותה הלילה בחנתני ולא מצאתני נקי, והוא אמרו [שם] צרפתני בל תמצא, ואמרו [שם] זמותי בל יעבור פי, הוא על מה שאמר [שם כ''ו] בחנני יי ונסני, כלומר הלואי ומה שחשבתי לומר בחנני יי ונסני לא יעבור פי, מפני שכבר בחנתני ויצאתי חייב, ויש לפרש זה גם כן על צד הוראת עלוי תשובתו והפלגת ענינה מצורף אל מה שאמרו [שם י''ז] האזינה תפלתי בלא שפתי מרמה, כמו שבארנו, כלומר אתה עם היותך בוחן לבבות בחנת לבי, והזכיר זמן לילה באמרו פקדת לילה, מפני שהוא עת היות רבות מחשבות בלב איש, ואתה בחנת לבי ומחשבותי וצרפת ענינם ולא מצאת בענין תשובתי שמץ דבר, והוא אמרו צרפתני בל תמצא, רצה בזה שהיתה תשובתו מאין צד סיג מרמה, והוא ענין זמותי בל יעבור פי, כלומר לא היתה מחשבתי וכונתי עוברת על דברי פי אבל פי ולבי שוים בהסכמה אחת, ואמר אחר כן [שם] לפעלות אדם בדבר שפתיך וג' תמוך אשורי במעגלותיך וג', באורו אצלי כלומר מרוב חפצי בעזיבת החטאים והתחרט לבבי ממה שנכשלתי בהם הפלגתי בתשובתי עד שבענין תשובתי, והוא הרמוז בדבר שפתיך, חקרתי והתבוננתי בכל פעלות האדם איזו מהן תמשך האדם לעשות רע ותביאהו 
אל קנין איזו מדה מגונה ודקדקתי בעניני הפעלות כלם ומנעתי מעצמי ארחות פריץ, כלומר שנאתי כל דרך רע 
אף בקצת עברות שאין התלות עברה בהם, אחר שבהרגל עשותם ימצאו מדות מגונות ושהם דרכי פריץ ובליעל, ובא הנה מלת שמירה, בענין מניעה, על צד מה שבארו החכמים במאמר, [בראשית ג'] לשמור את דרך עץ החיים, או נדרשהו בענין התבוננות, כאלו אמר בדבר שפתיך, ר''ל דרכי התשובה שמרתי והתבוננתי בארחות הפריץ ופעלותיו בין שאר פעולות האדם ובררתי כל פעל טוב והנחתי כל פעלה מונחת בדרכי הפריץ והרשע, ואם איננה גוף עבירה, ולא הרגלתי עצמי רק בפעלות החסד הממשיכות אל האמת ואל השלמות, והוא אמרו [תהלים י''ז] תמוך אשורי במעגלותיך בל נמוטו פעמי, הורה בזה שמגדר התשובה ומשלמות ענינה לחפש האדם בדרכיו ומחשבותיו, ושלא יספיק לו עזיבת החטא לבד, אבל שינקה מדותיו ויסלסל דעותיו ויגדור עצמו מכל דבר הדומה לכיעור או שהוא ממשיך האדם לאיזה ענין רע אע''פ שאין 
בו גוף עברה, ואל זה כיון ישעיה באמרו [ישעיה נ''ה] יעזוב רשע דרכו ואיש און מחשבותיו וישוב אל יי וג', כיון להורות שצריך לכל בעל תשובה לחפש במחשבותיו ודעותיו לבער מקרבו הדעות הרעות המשקיעות האדם בחטאיו הממשיכות אותו אליהם, ואם אולי אין בקצתם גוף עברה כענין הכעס והאיבה והקנאה והתחרות וההתול ורדיפת הממון ורדיפת הכבוד והשררה וכיוצא בהן, שאלו הדעות הרעות אע''פ שיש מהן קצת שאינם גוף עברה הם דעות רעות מאד ימשכו עמהם עברות גדולות, ולא תמצא תשובת העברות עם המשך המדות ההן, ועל כן הזהירו לעזוב דרכו ומחשבותיו, ר''ל שישנה כל מנהגיו ויחליף חקי טבעיו לשמור עצמו מכל ענין יוליד און ויפריא עמל, וכן הזהירו לעזוב מחשבותיו והם הדעות הרעות, ועל זה הצד הכניסו ז''ל בכלל כ''ד דברים שמעכבין את התשובה קצת ענינים שאינם גוף עברה, והוא לצד חשבו זה לא ישוב מהן וימשכו אחריהן שאר העברות ונמצאו רוע מחשבותיו וסיג דעותיו מעכבין את התשובה, וערבו עמהם גם כן ר''ל באותם כ''ד דברים שמעכבין את התשובה, ענינים אחרים יעכבו את התשובה לסבות אחרות, הודיעום להעיר בעל המחשבה אשר בארנו בפרק הקודם שלא ישען על תשובתם אחר שהיא רחוקה.
וקודם שנבאר פרטיהם נאמר דרך כלל, שכל אותם כ''ד דברים שאמרו עליהם שמעכבין את התשובה נחלקים לשני חלקים, החלק הראשון, שיש קצת מהן שהתשובה מתעכבת מן החטאים עצמם, והחלק השני, שהתשובה מתעכבת בסבתן מכל החטאים, וסבת התעכב התשובה בהם אם בחטאים ההם לבד אם בכל שאר העונות גם כן נחלקות לחמש סבות על דעת מפרשים קדומים, מהם לסבת חומרת העון, שלא יספיקו בידו לעשות תשובה ממנו, אע''פ שלא יפול בזה ענין לשון מעכבין, כי ענין לשון מעכבין יורה שבטבע אלו העונות לעכב התשובה לא שיארע לו זה על דרך ענש, אלא שאפשר שלקח לשון מעכבים על רבם, אע''פ שבקצתם היה בראוי לומר בהם אין מספיקין וג', וממה שיורה זה הוא חשבו עם אלו הכ''ד דברים האומר אחטא ואשוב והמחטיא את הרבים, ובמקום אחר יאמר על כל אחד משניהם אין מספיקין וג' כאמרם [יומא פ''ה ע''ב] האומר אחטא ואשוב אין מספיקין בידו לעשות תשובה, וכאמרם [אבות פ''ה מי''ח] המחטיא את הרבים אין מספיקין בידו לעשות תשובה שלא יהיו תלמידיו יורדין לשאול והוא נוחל חיי העולם הבא, הסבה השנית בקצתם קלות העון, כי לרוב היותו קל בעיניו לא ירגיש לשוב ממנו אע''פ שהוא גוף עברה, והסבה השלישית, בקצתם שלא תמצא התשובה בהם לעולם כמו שנבאר, והסבה הרביעית, בקצתם שהם דברים אין בהם גוף עברה ולא ירגיש בהתמדתו בהם אחר שאין בהם גוף עברה, והמה פחיתות ודעות רעות עד מאד קשות לפרוש מהם וימשכו עמהם עברות גדולות, ולא תמצא תשובת העונות עם המצא המדות ההן, ועל זה הצד מעכבין את התשובה, והסבה החמישית, בקצתם שהם ענינים יעלמו בסבתם דרכי התשובה ממנו ובהעלם ענינה איך יתעורר עליה ויש אצלי בקצתם סבות אחרות אבארם בפרטיהן.
ועתה נחל לבאר ענינם דרך פרט אחת לאחת למצוא חשבון, אמרו ז''ל עשרים וארבעה דברים מעכבין את התשובה אלו הן, רכילות, לשון הרע וליצנות, ובעל חמה, ובעל מחשבה רעה, והמתחבר לרשע, והרגיל בסעודה שאינה מספקת לבעליה, והמסתכל בעריות, והחולק עם הגנב, והאומר אחטא ואשוב, והמתכבד בקלון חברו, והפורש מן הצבור, והמבזה אבותיו ורבותיו, והמקלל את הרבים, והמעכב את הרבים לעשות מצוה, והמטה את חברו מדרך טובה לדרך רעה, והמשתמש בעבוטו של עני, והמקבל שחד להטות את הדין, והמוצא אבידה ואינו מכריזה, ר''ל שאינו מכריז עליה, והרואה בנו בתרבות רעה ואינו מוחה בידו, והאוכל שור עניים יתומים ואלמנות, והחולק על דברי חכמים, והחושד בכשרים, והשונא את התוכחת, והמלעיג על המצות.
ולדעת הר''ם ז''ל [הל' תשובה פ''ד ה''א] יש באלו העשרים וארבעה ארבעה דברים שסבתם מפני חומרת העון שמענשו שלא להספיק בידו לעשות תשובה, ואחת מהן האומר אחטא ואשוב, וכבר בארנו ענינו, ובכללו האומר אחטא ויום הכפורים מכפר, כי כונת האומר זה הוא לאמר אחטא והתשובה הכללית השומא על פי כל אדם ביום ההוא וחקוקה בלב כל בעל דת תכפר העון, ר''ל שנשוב ביום ההוא ויתכפר העון, לא שיכוין היות עצמו של יום הכפורים מכפר למי שלא יתעורר לבו לשוב כלל, רק שיהיה תכלית כונתו בו מצוה מלמדה והתענג בפיוטין ובשירים רנת הפה לבד, וכבר אמרו עצמו של יום הכפורים מכפר לשבים, ולדעתי לפרש הסבה בו מפני שזה ר''ל האומר אחטא ואשוב, קל בעיניו לחטוא אחר שהוא נשען על זאת המחשבה, ולעולם תהיה זאת המחשבה תקועה בלבו ולא יחוש לשוב, כי בכל עת שתבוא עברה לידו הוא יעשנה נשען על התשובה, או נפרש בו הסבה שכבר בארנוה והוא שבהתמידו על זאת המחשבה יתמיד לחטוא וישתקע בהם עד שלא יוכל לסור מהם, ואשר במין זאת הסבה, ר''ל סבת התעכב התשובה לחומרת העון, על דעת הר''ם ז''ל גם כן המעכב את הרבים מלעשות דבר מצוה והמטה את חברו מדרך טובה לדרך רעה כגון מסית ומדיח, ובכללם המחטיא את הרבים, כי כל אלו גדול עונם מנשוא, כענין שהאריכו הרבה בענין מסית ומדיח שהחמירו בעניניהם בהרבה דברים יותר מבשאר העברות, וכמו שהאריכו תמיד [סנהדרין ק''ב ע''א] בענין ירבעם שחטא והחטיא את הרבים, וכל אלו ראוים לענש זה מדה כנגד מדה, כי מי שהחטיא את חברו והדיחו מדרך טובה לדרך רעה והפסיד ממנו חיי העולם הבא ראוי להענישו להתעכב בחטאו תשובתו למען ימות גם הוא כאחיו ויהרג כהרג הרוגיו, ועל זה אמרו [אבות פ''ה מי''ח] כל המחטיא את הרבים אין מספיקין בידו לעשות תשובה שלא יהיו תלמידיו יורדין לשאול והוא נוחל העולם הבא שנ' [משלי כ''ח] אדם עשוק בדם נפש עד בור ינוס אל יתמכו בו, ור''ל בדם נפש, שהרג את נפש חבריו ומנע מהם חיי העולם הבא, ואמר עד בור ינוס לא יתמכו בו, שלא יסייעהו בבאו לטהר ולא יסעדוהו על ערש דוי חטאיו, אבל שלא יספיקו בידו לעשות תשובה, וקראו עשוק, מצד היותו עשוק ביד יצרו הרע, ואמר שאם עשק יצרו אותו בענין שיהרוג בו נפש חבריו בהחטיאו אותם עד בור ינוס וג', ואמר ינוס, להורות על מהירות בא ענשו, ואל זה כיון ע''ה באמרו [שם] משגה ישרים בדרך רע בשחותו הוא יפול ותמימים ינחלו טוב, רצה בו שמי שהשגה והחטיא את הישרים יפול גם הוא בשחותו ויאבד באבדם, וכדי להזהר שלא להתפתות אל המחטיאים סמך אל זה ואמר [שם], חכם בעיניו איש עשיר ודל מבין יחקרנו, אמר שהמצליח בדרכיו הוא חכם בעיניו, וכן יטעו רבים אחריו ויחשבוהו משכיל בראותם הצלחתו, אבל המבין ואע''פ שהוא דל יחקרנו, ר''ל שיחקור אותו ויודע לו ענינו אם חכם הוא אם סכל ויגלה את נבלותו לעיני מאהביו הנדחים בחלק שפתיו, והוא אמרו בתחלת דבריו גם כן [משלי א'], בני אם יפתוך חטאים אל תבא, ואמר מכון אל מה שבארנו [שם] והם לדמם יארובו וג', כלומר הם חושבים לשפוך דם אחרים לבד והנה שפכו דם עצמם עמהם בהביא נפשותם בענש הגמור, ואע''פ שזה הפסוק, ר''ל והם לדמם יארובו, הוא סמוך אל אמרו [שם] כי חנם מזורה הרשת וג', מכל מקום הוא מוסב על הפסוק שלמעלה הימנו, ר''ל אמרו [שם] כי רגליהם לרע ירוצו וג', וכן מצאנו במקומות במקראות פסוקים שאי אפשר הקשרם עם הסמוכים אליהם רק עם אחד מן העוברים, כמו שביאר רבינו סעדיה ע''ה במה שאמר [תהלים ל''ד] עיני יי אל צדיקים וג' פני יי בעושי רע וג' צעקו ויי שמע וג', שעם היות סדור הפסוקים כן, סדר הענין לחבר ענין צעקו ויי שמע לאמרו עיני יי אל צדיקים וגו', וכן סדר הענין הנה אחר שאמר [משלי א'] אל תלך בדרך אתם וג' כי רגליהם לרע ירוצו וג', ותחבר בזה אמרו והם לדמם יארובו וג', כלומר שהם ממהרים לשפוך דם הרוגיהם והם אורבים לדם עצמם, ובכן יצדק קו המשפט להראות בדינו הכמכת מוכיו הכהו אם כהרג הרוגיו הורג, והוא אמרם [יומא פ''ז ע''א] שלא יהיו תלמידיו יורדין לבאר שחת והוא נוחל העולם הבא, ובהפך זה אמרו [שם] במזכה את הרבים שאין מספיקין בידו לעבור עברה שלא יהיו תלמידיו נוחלין העולם הבא והוא יורד לשאול שנאמר [תהלים ט''ז] כי לא תעזוב נפשי לשאול ולא תתן חסידיך לראות שחת.
וכן אמרו במסכת אבות [פ''ה מי''ח] המזכה את הרבים אין חטא בא על ידו וכל המחטיא את הרבים אין מספיקין בידו לעשות תשובה, וכתב הר''ם ז''ל גם כן שם כי מי שיזכה בני אדם יגמלהו השם כשימנעהו מן החטא ומי שמחטיא בני אדם יענישהו השם כשימנעהו מן התשובה, ובזה הצד יהיו אלו מן הדברים שיעכבו את התשובה, ובזה המין מן הסבות על דעת הר''ם ז''ל הרואה את בנו בתרבות רעה ואינו מוחה בידו ובכללו כל שאפשר לו למחות ואינו מוחה אלא שמניחם בכשלונם, והסבה בו כי אחר שבנו ברשותו ואלו הוכיחו קבל דבריו ונוכח לתוכחתו, נמצא שלא נמשך זה אחר העברות רק להתרשלותו, וכן באחרים גם כן אחר שישמעו הם ויקבלו התוכחת ממנו עליו להוכיח ולהורות לנחותם הדרך אשר ילכו בה ולהודיעם את המעשה אשר יעשון, וכמו שהוזהרו כל הנביאים להוכיח דורותיהם, כאמרו ית' [ישעיה נ''ח] קרא בגרון אל תחשוך וג' והגד לעמי פשעם ולבית יעקב חטאתם, וכן צריך לכל מי שיש בידו למחות להוכיח ולהודיעם רוע מעשיהם וכי גמלו רע לנפשם אולי ישובו בזכרם המעתד לנפשם על אשר עשתה ואת אשר נגזר עליה, ואם לא יגיד ונשא עונו, בהיות התרשלותו סבה להשקיעם במעשיהם כמו שאמרו ז''ל [שבת קי''ט ע''ב] לא חרבה ירושלם אלא שלא הוכיחו בה זה בזה, וכבר אמר ע''ה [משלי כ''ח] מוכיח אדם אחרי חן ימצא ממחליק לשון, באור הפסוק אצלי כלומר, אחר שגליתי והודעתי הטוב הצפון בתוכחת וגליתי נבלות האהבה המסתרת וחלק לשון המדיח או הנואש בראית רוע המעשים, כבר התפרסם מדברי אם כן תכלית אהבת המוכיח לנוכח ותכלית שנאת המחריש לעוזבים ארחות יושר, וממה שהתפרסם מדברי ימצא המוכיח חן בעיני הנוכחים ממחליק לשון, והוא שהזהיר החכם את בנו אהב את התוכחת ושנא את המשבחים, ויש שבאר במלת אחרי, תאר, על משקל זכאי ואשמאי, ובאורו על הנסוג אחור, ואמר שהמוכיח לנסוגים אחור חן ימצא וגו', וכן אמר [משלי כ''ט] גבר מחליק על רעהו רשת פורש על פעמיו, כלומר שהמחליק לו ומכסה פשעיו ממנו לבלתי הודיעו מומיו הוא פורש לו רשת, הכונה בכל זה שאין מטכסיס החכם ואם ערבות הלשון ראוי בחקו להחליק לשון למי שיראהו עוזב דרכי התורה והמוסר, אבל צריך לו שיודיעהו וימנעהו בכל אשר יוכל לא ישא פני איש ולא יהדר פני גדול, ואמרו ז''ל [שבת נ''ד ע''ב] יי במשפט יצא עם זקני עמו ושריו [ישעיה ג'] אם שרים חטאו זקנים מה חטאו אלא שרים על שחטאו זקנים על שלא מיחו בהם, וחכמי ערב הגידו בספריהם על אחד מן החסידים הקדומים היה לפני מלך זמנו ומוכיח אותו החזקת ידו ברמיזות ובדברים קצרים ונעלמים ושאלהו המלך ההוא שיגיד לו המדות הרעות שיכיר בו, אמר לו החסיד תרצה שאגיד לך קצת עניניך, אמר לו כן, אמר אליו תקבץ כל אשר תקבץ בחמס ורשע ותוציא כל אשר תוציא באון ופשע, ובזה נתכרכמו פני המלך ונתירא החכם, והשומעים דבריו כבר התנחמו עליו בחשבם אותו כבר נהרג בשמעם חזק דברו עם ראותם התכרכמות פני המלך, והנה המלך מהר ויחבקהו ויאמר לו תבורך מאלהיך אשר יצילך כיום על בלתי הניחך רצונו מפחד כעסי, ועל זה הצד האריכו תמיד בענש המתרשל בתוכחת אמרו ע''ה הואיל ובידו למחות ולא מיחה מעלה עליו הכתוב כאלו עשאה, ואמרו ז''ל [שבת שם] כל שאפשר לו למחות באנשי ביתו ולא מיחה נתפש על אנשי ביתו באנשי עירו ולא מיחה נתפש על אנשי עירו בכל העולם כלו ולא מיחה נתפש על כל העולם כלו, ושם הורו גם כן שעם היות במחשבת החכם ויראת ענותו שמא לא תקובל תוכחתו ולכן עצר בדברי פיו ויהי כמחריש עם כל זה ראוי לו לנסות ולהוכיח עד שיודע לו בבירור, אמרו ע''ה [שם נ''ה ע''א] אמר ליה ר' זירא לר' סימאי לוכחינהו מר להני דבי ריש גלותא אמר ליה לא מקבלי מינאי אמר ליה אפילו הכי לוכחינהו מר וכו', והביא לו ראיה ממה שאמרו בנסתרי ההגדות על ההבדל הנתון בין הצדיקים ובין הרשעים, אמרה מדת הדין לפני הקב''ה רבונו של עולם מה נשתנו אלו מאלו אמר הקב''ה אלו חטאו ואלו לא חטאו אמרה לפניו רבונו של עולם אם לפניך גלוי לפניהם מי גלוי וכו', אבל מי שהתפרסם אצלו ונודע לו בבירור היותו בלתי נשמע בהוכיחו כל אשר יראה בעיניו ובאזניו ישמע איננו נענש בזה אף כי ראוי לו לבלתי שחת דבריו ודי תוכחת בזה, כאמרם ז''ל [יבמות ס''ה ע''ב] כשם שמחויב אדם לומר דבר הנשמע כך מצוה שלא לומר דבר שאינו נשמע, זו היא הסבה באלו הארבעה על דעת הר''ם ז''ל כמו שכתבנו, ויש שביאר הסבה במחטיא את הרבים ובמטה את חברו מדרך טובה לדרך רעה, מצד שאין התשובה נמצאת בהן על הרוב, כענין מי שגזל את חברו שאין תשובתו גמורה עד שישיב אשר גזל וכן זה אחר שהפסידו חיי העולם הבא אין לך גזילה גדולה מזו, ומגדר תשובתו כאשר יתעורר לתשובה להחזיר גזלתו ולהשיב את נדחו.
ויש בהם שסבת התעכב תשובתם הוא היות קל בעיני העושה ולא ירגיש לשוב ממנו אם להיות העון קל בעיניו לא יחשוב היותו נענש עליו, אם לצד שאינו גוף עברה ולא ירגיש בהיות עברות גדולות נמשכות אחר המדה ההיא אחר שאינה גוף עברה, כמו שהקדמנו בסבה השנית והרביעית, כענין האוכל מסעודה שאינה מספקת לבעליה, שנמצא שהוא גוזלו בהצנע והוא אינו מדמה היותו חוטא בזה אחר שברשותו הוא עושה, ובכלל זה כל הגורם לפזר ממון עניים אפילו ברשותם כי העני בוש ונכלם לדלותו ומתרצה אל הגורמים בהוצאותם מצד בשתו, וכמעט שהוא מזמין עצמו לכך להיותו רוצה להסתיר עניו ודלותו כל עת אשר יוכל, על דרך מאמר החכם שאמר, המוסר ייפה עושר העשיר ויסתיר דלות העני, וזה נכלל בענש הגזל, וכן המשתמש בעבוטו של עני, ופרשה הר''ם ז''ל בכלים שאין ההזק נכר בהם כגון קרדום ומחרישה, וידמה בעיניו שלא גזלו אחר שאינו מתחסר כלום, והוא נכלל גם כן בענין הגזל, ובזה נכלל כל המזיק את חברו הזק קל כמעט שאינו נכר, שלא ימנע מזה להיותו קל בעיניו, אלא שדברו חכמים בעבוטו של עני, שהם על הרוב הנושים והממשכנים את כליהם, אף כי הם המדוכאים בעניים והאמללים לחסרונם גום נתון תמיד למכים ולחייהם למורטים, והם על הרוב הנזקין אלא שאין שמין להם בעדית, וכן אצלי אמרו ע''ה [משלי כ''ב] אל תגזול דל כי דל הוא וג' כי יי יריב ריבם וגו', שלא הזהיר על גזלת הדל לבד להתיר גזלת העשיר, אלא שדבר בהווה, שהעשוקים ביד רשעם לעשוק ולגזול לא ינסו זה רק לאשר לא יוכל להם וכן אמר ישעיהו [ישעיה ג'] ואתם בערתם הכרם גזלת העני בבתיכם, אמר על השופטים שהם כלו ובערו הכרם, ר''ל העם, כאמרו [שם ה'] כי כרם יי צבאות בית ישראל, ואמר גזלת העני בבתיכם, על צד שהעניים אין להם עוזר וסומך, וכשהם נגזלים סובלים צרתם מיראתם שלא ישמעו טענותיהם, אף כי הנמשך מרשע גוזליהם אשר אם ישמיעו קול עליהם ידכאום ויבישום ופורק אין מידם, והוא שהמשיך אל זה ואמר [שם ג'] מלכם תדכאו עמי וגו', אחר שזה המקרה נמשך מפעלתם. וכן אמר הנה [משלי כ''ב] אל תדכא עני בשער, כלומר שלא תכאיבהו ותבישהו, ואמרו בשער, ר''ל ברבים, אמנם רבינו סעדיה ז''ל פירש אל תגזול דל וגו', כי גזלת העני כפלי כפלים בגזלת העשיר ועל כן יעד עליו הענש בנפש גוזלו כאמרו כי יי יריב ריבם וקבע את קובעיהם נפש, מפני שהממון ההוא אשר גזלו היה בו תוחלת חיי גופו ואולי גזלו החיים בגזלת ממונו ובהשאיר אותו באין לחם ואין שמלה.
ואמנם ענין האוכל שור יתומים ואלמנות אין לפרש בו בלתי הרגיש בעון, אחר שהוא הגזל הגמור, וכבר פירש בענינו הר''ם ז''ל [הל' תשובה פ''ד ה''ג] הסבה השלישית והוא הסבה שלא תמצא התשובה בענינו מפני שבני אדם אלו אינם ידועים ומפורסמים אבל גולים מבית לבית מעיר לעיר וממדינה למדינה ואין לדבר סוף, ולסוף הימים כשיתעורר לשוב לא ימצאם ולא יכירם ולא יוכל לצאת ידי חובת הגזלה בתשובה מעולה, ואפשר לפרש הסבה בו שהעניים כמו שבארנו לא יתעוררו כלל לתבוע מי שגזלם מצד היות טענתם בזויה ובדי העשיר יחרישו אמתת דבריו, כי תחנונים ידבר רש ועשיר יענה עזות, ולכן יחרישו לגוזליהם ולחומסיהם, כמו שהעיד באמרו [ישעיה א'] יתום לא יעזורו וריב אלמנה לא יבא אליהם, רוצה בו כשיבא היתום לפניהם לא ישפטוהו וריב אלמנה לא יבא אליהם כי ראתה היותם נמנעים משפוט משפט היתום ותדמה שגם כן תשחית דבריה בזה ולא תבא אליהם כלל, וכבר העיד הדרש [עי' שוח''ט תהלים פי''ג] על אלמנה ששמעה אחד מדייניהם שהיה יושב ודורש [שמות כ''ב] כל אלמנה ויתום לא תענון, היה לה דין עם אחד והלכה לה אצל בנה וספרה לו את המאורע, למחר הלכו שניהם אצל אותו הדיין, אמר לה זילי השתא ולמחר את אתיא, למחר חזרה לפניו ואמר לה כך וכך, בשלישי אמרה לו אי לאו דשמעית מאי דהוה נפיק מן פומך כל אלמנה ויתום לא תענון לא אתיתי לגבך, השתא מן דאנא חמיא פומך לעי באוריתא ולבך רחיק מן קושטא את דילך ואוריתא דילך, והלכו להם בפחי נפש. והנה טבע האדם קשה ורחוק להחזיר גזלותיו קל וחומר בגזל הנאכל, שהעידו [חולין פ''ט ע''א] על קושיו בפרט, ואם כן כל שכן שיהיה קשה ורחוק להשיב גזלה למי שלא יתעורר כלל לתבעה, ובזה הצד תתעכב התשובה מזה, ואמנם פירש הר''ם ז''ל יותר מספיק בזה, שעם היות השופטים על תכלית קו הישר תתעכב תשובתו על לרוב מצד שאפשר שלא יכירם.
ואשר במין הסבה השנית גם כן ענין המסתכל בעריות, יחשוב שלא חטא אחר שלא עשה בה מעשה והוא אינו יודע שהיא הגורמת לגופן של עריות, כאמרו על [במדבר ט''ו] ולא תתורו אחרי לבבכם ואחרי עיניכם, ואמרו בירושלמי [ברכות פ''א ה''ה] על מקרא זה עינא ולבא תרי סרסורי דחטאה אינון, ואמר שלמה [משלי כ''ג] תנה בני לבך לי ועיניך דרכי תצורנה, ואמרו ז''ל [ירושלמי שם] על זה הב לי עינך ולבך ואנא ידע דאת דילי, וזה נכלל בענין ולא תתורו אחרי לבבכם, והר''ם ז''ל [הל' תשובה פ''ד ה''ד] כלל בזאת הסבה החושד בכשרים והמתכבד בקלון חברו, אבל אצלי הם ממין הסבה הרביעית, כי המתכבד בקלון חברו אין עקר כונתו להקלות את חברו רק לעלות את עצמו, ולא חשש אם מדבריו אם ממעשיו הגיע קלון ובושת לחברו אחר שלא היתה כונתו בדבור ההוא או במעשה ההוא להקלות חברו רק להמשיך הכבוד לעצמו, ואמרי אמנם בדבור או במעשה, כי המתכבד בקלון חברו הוא נחלק לשני חלקים בדבור ובמעשה, וענין המעשה כמי שהביאו המקרה או ההכרח לעשות איזה מעשה בלתי מכובד אצלו לפי ערך מעלתו ויחליץ עצמו מן הקלון ההוא ויעמיד אחר תחתיו יהיה זה המעשה קלון אצל זה השני גם כן, ולא יחוש האחר את קלונו אחר שהוא התנצל מעדי הקלון ההוא והלבישו אליו, ואעפ''י שאין זה הפירוש שגור בענין מתכבד בקלון חברו, התבאר זה ממה שאמרו במסכת מגלה [כ''ח ע''א], שאלו תלמידיו את 
ר' נחוניא בן הקנה במה הארכת ימים אמר להם מימי לא נתכבדתי בקלון חברי, כי הא דרב הונא הוה אזיל ודרי מרא אכתפיה אתא רב הונא בר חיננא והוה שקיל לה מיניה אמר ליה אי רגילת דדרית לה במתא דרי ואי לא איתיקורי אנא בזילותא דידך לא ניחא לי.
והדרך השני, בדבור, והוא שיעריך זה מעשיו וחכמתו כנגד מעשה חברו וחכמתו או ישבח עצמו בשבחים יגיע מהם גנות לחברו, או ישלול מנפשו אי זה דבר מגונה יודע בדבור ההוא היות הדבר המגונה בחברו, וכל זה אע''פ שאיננה גוף עברה מכל מקום היא מדה נגררות אחריה כמה מדות מגונות, והיא עברה הבאה על ידי תחבולה, וזה הענין ירגילהו להשפיל בלבו מעלת בני אדם ולהחזיר את כל העולם לתוהו ובוהו, ולנשוא עצמו עד במתי עב ולבקש שררות בלתי ראויות, יהיה זה לו שורש פורה ראש ולענת מדת הגאוה הרעה אשר עץ מות היא למחזיקים בה ותומכיה יכרתו, בשגם היא מונעת התשובה לגמרי כמו שהקדמנו.
וכן החושד בכשרים סבת התעכב התשובה ממנו לפי דעתי, אע''פ שאין בענין גוף עברה, בחשדו אותו אחר שלא חמסו ולא בישו, מכל מקום היא מדה תביאהו להיות הצדיקים כרשעים אצלו ומצדיקים הרבים לא זכו בו, ויהיו כל בני אדם שוים אצלו כצדיק כרשע אחר שהוא חושד בפעלת הצדיק כמו שראוי לחשוד בפעל אדם רשע, ועם זאת המחשבה לא יכריח טבעו להיותו שומע למצות חכמים כי יחשדם גם כן בדבריהם, וכן לא ישמע לתוכחתם אחר שהוא חושדם שהם יכשלו בהם במה שמוכיחים בני האדם, וכבר הביאה זאת המחשבה לדורות הקדמונים להמשך אחר העברות ולבלתי שמוע עצה וקבל תוכחת, כאמרם ז''ל [ב''ב ט''ו ע''ב] ויהי בימי שפוט השופטים [רות א'] דור ששופט את שופטיו אומרין לו טול קיסם מבין שניך והוא אומר לו טול קורה מבין עיניך, והמשל בקיסם על דמיון עברות קלות והמשל בקורה על דמיון עברות חמורות, וכשהיו המוכיחים מיסרים אותם על העברות היתה תשובתם להם אשר בידם תועבות רבות וגדולות מאלה אשר בידם ודי להם ביסרם את עצמם, כמאמר [סנהדרין י''ח ע''א] קשט את עצמך ואחר כך קשט את אחרים, וזה היה מביאם לשנוא את התוכחת ולהדבק במעשיהם. וזאת היא הסבה בהזהירם תמיד להיות דן את האדם לכף זכות, וכל שכן בענין החכמים שאין לדון ולהרהר אחר חזקת חסידותם עד שיודע בברור במה נטרפה, ואף אם יראה באחת מפעלותיהם אפשר קרוב להיותה נוטה לרע ואין מן הנראה בה נטיתו לטוב רק באפשר רחוק, שראוי לדונו על הצד הטוב ואם הוא רחוק, מה שלא התחייבנו בזאת המדה בשאר בני אדם כמו שבאר הר''ם ז''ל באמרו [אבות פ''א מ''ו] והוי דן את כל האדם לכף זכות, שלא נאמר רק כשלא נודע בעל הפעלה ההיא אצלנו אם צדיק אם רשע, ואין המעשה היוצא מאתו נוטה אל קצה רע יותר מהיותו נוטה אל קצה הטוב, כי אז ראוי מדרך החסידות לדונו לכף זכות ולחשוב בפעלו הצד הנוטה אל הטוב, אבל כשהיה המעשה מכריע לאחד מן הקצוות ראוי לדון אחר ההכרע, ובמי שכבר התפרסם ענינו ראוי לדונו אחר הענין שהתפרסם בו לא אחר הכרע הפעלה, רצוני בזה שאם היה זה האיש רשע והתפרסמו מעשיו ברשע ויצאה מנו פעלה שכל צדדיה מכריעים לטוב ויש בו צד אפשרות לנטות אחר מעשיו לרע ראוי להשמר ממנו ושלא יאמן בו להיותו טוב אחר שיש ברעתו אפשרות, והוא אמרו [משלי כ''ו] כי יחנן קולו אל תאמן בו וגו', וחכמי הערב כתבו במשליהם אל תשיאכם הכנעת לשון הנבלים וחלקת דבריהם כי הקשת כל עוד שיוסיף להכנע מכתו יותר אנושה, ואמרו גם כן אל ישיאו אתכם תחנוני הנבלים ודמעת עיניהם כבר באו אחי יוסף בוכים אחרי שמכרוהו, וכן בהפך זה בהתפרסם ענין בעל הפעולה לטוב והיותו צדיק וחכם בצאת מאתו פעלה שכל עניניה יורו פעל רע ואין להכריעו לטוב רק בדוחק גדול ובאפשר רחוק ראוי לדון הטוב אחר שיש בו אפשרות ואין ראוי לחשדו, ועל זה אמרו [שבת צ''ז ע''א] החושד בכשרים לוקה בגופו, ולדמיון אלו הענינים אמרו ז''ל [שם ס''ג ע''א] אם תלמיד חכם נחש הוא חגרהו על מתניך ואם עם הארץ חסיד הוא אל תדור בשכנותו, וגם במעשה אשר אין לנטות מהרהר הרע בו אמרו ז''ל [ברכות י''ט ע''א] אם ראית תלמיד חכם שעבר עברה בלילה אל תהרהר אחריו ביום שודאי עשה תשובה, כל שכן בחכמים המוכיחים המפורסמים שאין לחשוד בענינם ולבזות תוכחתם וזה אצלי ביאור מה שאמר ישעיה הנביא ע''ה [ישעיה כ''ט] מחטיאי אדם בדבר ולמוכיח בשער יקושון ויטו וגו', כמו שידוע שיש לעברים בדקדוק פעלה ידמה בענינה שהם יעשו הפעלה ההיא ואין הענין רק שהם יגלו הענין, ובהתגלותו יסוב מקרה הפעלה ההיא למתוארים ההם, וזה הענין אמנם יארע לפעלים היוצאים, ועל הרוב ימצא בבנין הנוסף, ופעם יקרה בבנין הדגוש, כענין [דברים כ''ה] והצדיקו את הצדיק והרשיעו את הרשע, שהם לא ירשיעו ולא יצדיקו אבל שיושיבו כל אחד מהם במדרגה הראויה לו ויגלו ענינו, ועל דרך זה פירש רבינו סעדיה ע''ה [יחזקאל י''ד] אני יי פתיתי את הנביא, גליתי היותו בכת הפתאים והעמדתיו בהתגלות ענינו בחברת המפותים והמודחים, וכן פירשו הוא גם כן [ישעיה ס''ג] למה תתענו יי מדרכיך, כלומר שבעזבך אותנו תחזיקנו בלב רואנו כתועים מדרכיך וכעוזבים ארחותיך, וכן פירש הוא גם כן [משלי ג'] אם ללצים הוא יליץ, רוצה בו שיושיבם במדרגה הראויה להם ויחבירם בכת הלצים, ר''ל שיתגלה התחברם עם הלצים והיותם נמנים מהם בהנתן להם מאתו הגמול הראוי להם, והוא שאמר בזה [שם] ולענוים יתן חן לא שהוא ית' יטעה בני האדם ויעזור הלצים בפעלתם, וכן מוכרח לפרש [דברים כ''ו] וירעו אותנו המצרים לפי מה שהביאו בהגדה כמו שאמרו וירעו אותנו המצרים כמה שנאמר [שמות א'] הבה נתחכמה לו, כלומר החזיקונו ברעים עד שפחדו ממנו, וזהו [שם] פן ירבה, וזהו ענין וירעו אותנו, ולא אמר וירעו לנו ורבותינו ע''ה אמרו [סנהדרין צ' ע''ב] בדבר זה זייפתי ספרי כותיים, רוצים בזה בדבר זה העמדתי ספריהם בחזקת מזוייפים, ועל דרך זה אמר הנה לפי הנראה מחטיאי אדם בדבר, ובא אדם הנה על המוכיח ואמר שהם שופטים את שופטיהם ומחזיקים המוכיח כחוטא ויסבבו לו איזה דבר ליחס אליו חטא כדי להשניא תוכחתו, ולמוכיח בשער, ר''ל ברבים, יקושון, כלומר אם עם כל יגיעם לא ימצא לו עון אשר חטא, ילקטו ויחפשו מומין במדותיו ובענינו, ובא יקושון הנה על דרך [שמות ה'] לקושש קש, כבר הסכים אל זה הפירוש החכם ר' דוד קמחי ז''ל בענין ולמוכיח בשער יקושון, ואמר גם כן ויטו בתהו צדיק, כלומר החזיקו דבריו כדברים בטלים ויחסום כנוטות מדרך האמת בדברי תהו והבל שהיו מחזרים ליחס אליו כדי לתת דופי בדבריהם, ומכוין אל זה אמר [איוב ל''ג] ויאמר חטאתי וישר העויתי ולא שוה לי, לפי מה שפרשו בו קצת מפרשים, ויהיה מלת ישר תואר אל האדם הישר, ואמר שהאדם הישר שמתיו בלבי כנעקש ונעוה שחשדתיו בפעלותיו, ואמר ולא שוה לי, באורו אצלי נמשך אל זה, כלומר שאחר שהיה בלבבי נעוה ונעקש לא הועיל לי ענינו, כי לא לקחתי מוסרו אחר שלא נמרצו לי אמריו, ויש שפירש במלת שוה תואר חסר המתואר, כאלו אמר ולא נתיבה שוה לי, וכן ביאר רבינו סעדיה ע''ה באמרנו בנוסח הודוי סרנו ממצותיך וממשפטיך הטובים ולא שוה לנו, שאי אפשר לפרש בו ולא הועיל לנו שאין זה מטכסיס הדבור שיאמר ולא הועילנו עזבנו את התורה, ולמה יועילנו מה שראוי להמיתנו, אלא שפרושו ולא נתיבה שוה לנו, ומכון אל מה שבארנו, ר''ל חסרון החושדים מי שהתפרסם ענינו לטוב, אמר שלמה ע''ה [קהלת י'] דברי פי חכם חן ושפתות כסיל תבלענו, באורו אצלי מפני מה שנודע מספרו היות נכללים בו ענין התוריות וקצת הדעות העיוניות המתנגדות אליהן, והיתה כונתו בזה להודיע טעות החולקים על התורה, ומיראתו ממקצת מעיינים יחשדוהו היותו נמשך אחר הדעות הנכריות אמר, שדברי החכם חן ואין בדבריו סיג, אבל שפת הכסיל היא שתחזיק דבריו בנשחתות ובנפסדות ותשימם בכלל דברי הבלתי מאמינים, ויהיה כנוי תבלענו שב אל החכם, וכדי להתנצל בזה אמר בחתימת דבריו [שם י''ב] סוף דבר הכל נשמע וגו', וזה ממה שראוי גם כן לכל חכם שכמו שנזהרו הכל מחשוב רע בפעלתיו צריך הוא גם כן שלא יביא עצמו אל החשד אבל שיוציא עצמו ממנו ככל אשר יוכל, שאם יביא עצמו לכך בסבת גנות מדותיו ובהלכד רגליו בפח עונותיו תתלכלך חכמתו בחטאיו ויתן דופי בידיעתו, עד אשר יתמכרו דבריו לעבדים ולשפחות ואין קונה, ובהיות דבריו בזויים יקוצו הנוכחים לתוכחתו, ואוי לה לאותה בושה אוי לה לאותה כלימה בהיות הראוים להוכיח אל החכמים נאחזים בסבך העברות ויוקשים בפח העונות מי יאזין עוד לדבריהם, ואל זה כונו ז''ל באמרם [רות רבה א' ב'] ר' שאל לר' בצלאל מאי דכתיב [הושע ב'] כי זנתה אמם הובישה הורתם, אפשר שרה אמנו זונה היתה דאת אמר כי זנתה אמם אמר לו חס ושלום אלא אימתי דברי תורה מתבזים בפני עם הארץ בשעה שבעליהם מבזין אותם, ר''ל שאין מקיימין אותם, כמו שיכריח לפרש כן מה שאמר שם, ר' יוחנן מיתי לה מן הכא [קהלת ט'] וחכמת המסכן בזויה ודבריו אינם נשמעים, וכי חכמתו של ר' עקיבא שהוא מסכן בזויה היתה, אלא מאי מסכן מי שהוא מסכן בדבריו, כיצד זקן יושב ודורש לא תטה משפט והוא מטה, לא תכיר פנים, והוא מכיר, לא תקח שוחד, והוא לוקח, כל אלמנה ויתום לא תענון, והוא מענה אותם, ודמה החכם לאם שהוא המנהיג את העם המחיה אותם, כהנהגת האם את בנה, ולזה דמה חטא החכם לזנות האם, ועל דרך הצחות אמרו על זה לא תשא את שם יי אליך [שמות כ'], שלא תהא עומס עליך מצות כדי לרמות את הבריות שלא תהא מתעטף בטליתך והולך ומרמה מניח תפילין והולך ומטעה, וזו היא כונת רבותינו ז''ל באמרם [שבת קי''ד ע''א] כל תלמיד חכם שנמצא רבב בבגדו חייב מיתה שנאמר [משלי ח'] ומשנאי אהבו מות אל תקרי משנאי אלא משניאי, וכבר קדם לנו באור המשל מדות האדם לבגדים, ובגנותו מדותיו המשיל הגנות ההוא לרבב, ר''ל החלב הנופל על הבגד ומלכלכו, ומיחסו על זה למשניאי השם, כי בראות בני האדם ענינו יקוצו בו לקול תוכחתם וגם בו לא יאמינו לעולם, אף כי הוא לדעתו צפוני לבבו ובוש להוכיח כענין מה שאמרו בדרש עד שלא יחטא אדם נותנין לו יראה והבריות מתפחדות ממנו כיון שהוא חוטא לא דיו שאין נותנין עליו יראה אלא שהוא מתפחד מן הבריות, רצה בזה על החכם שכל זמן שירגיש עצמו מנוקה מעון יוכיח בקול חזק ובדבור שלם ויביעו שפתיו ברצון לבבו לבטח ואין מחריד, ובזה ישיב רבים מעון וידריכם בנתיב אמת, אבל בהיות גם הוא את פושעים נמנה ונוסף גם הוא על שונאי השם העוד לו פה להשיב את האחרים מדרכם הרעה ומה יוכיח הוכח ממנו.
וכן ראיתי מי שפירש אמרו [בראשית ד'] הלא אם תטיב שאת, ביאר זה החכם מלת שאת מלשון [איוב י''א] כי אז תשא פניך ממום, כלומר שאם תטיב דרכיך תנשא ותכבד ויקבלו דבריך, וממה שיחזק זה הפירוש אצלו הוא מה שסמכו למה שאמר למה נפלו פניך, כלומר מדוע קרה לך הבשת הגדול הזה, והוא הדמיון לאמרו נפלו פניך, הלא אם הטיבות דרכיך היית נושא פניך באין יראה ובשת והיה הנמשך מזה שיהיו דבריך נשמעים, ואחר שאתה הרעות אתה גרמת לעצמך היותך בלתי נשמע, ואמנם לא ביאר זה המפרש דבר באמרו [בראשית שם] ואם לא תטיב לפתח חטאת רובץ, ואצלי לפרש בו לפי הנמשך, שאם לא תטיב דרכיך לא די שלא תכובד ולא יתקבלו דבריך אבל שיהיה חטאת רובץ על פתחי פיך וחוסם לשונך אשר ברצותך לדבר ולהוכיח תזכור עונך ותפחד פן יגלו אותו לפניך, ונמצא החטא רובץ על פתחי פיך ומחריש ומשתיק אותך, ואמר אחר כן [שם] ואליך תשוקתו ואתה תמשל בו, כלומר שאין התנצלות בזה באמרך כי מאת השם היתה זאת אשר הטביעך בזה היצר הרע, כי אם תשוקתו להדיחך אתה המושל בו ובידך הבחירה במעשיך, כמו שנבאר, ונמצא אם כן שאין לך התנצלות בחטאך הגדול ומפני זה הוא מסבב שתיקתך אף למי שהוא בידך למחות בו, והוא אמרו [ש''ב כ''ג] מושל באדם צדיק מושל ביראת אלים, כלומר מי ראוי שיהיה מנהיג בעם מי שהוא מושל ביראת אלים, כי אחר שהוא ירא את השם ראוי לעמו שיראו ממנו ואז יפול דברו על לב שומעיו, ולזאת הכונה הזהירו בטכסיסי החכם להיות מחנהו קדוש ומסולסל לבל ימצא בו דבר מגונה ולא יראה בו ערות דבר, אמרו ז''ל [ברכות מ''ג ע''ב] שמנה דברים גנאי לתלמיד חכם אל יצא כשהוא מבושם לשוק, ואל יצא יחידי בלילה, ואל יצא במנעלים המטולאים, ואל יספר עם אשה בשוק, ואל יצא בחבורה של עמי הארץ, ואל יכנס באחרונה לבית המדרש, ואל יפסיע פסיעה גסה, הנה שרוב אלו הענינים הם להשמרו מן החשד למען לא יבוזו לו, ועל זה הצד היתה כונת החכמים תמיד להוציא עצמם מחשד הבריות אף במה שהיו נקיים מהשם, כי עם היותם נקיים מהשם אם לא יתנקו בעיני הבריות תהיה חכמתם בזויה ודבריהם אינם נשמעים, בהיותם בעיני הבריות נאים דורשים ולא נאים מקיימים ויהיה זה סבה לעשות איש הישר בעיניו כי יקוצו לקול מוכיח, וזו היא מדה קדומה במנהיגים, אמר [יהושע כ''ב] אל אלים יי הוא יודע וישראל הוא ידע, וכן אמר [במדבר ל''ב] והייתם נקיים מיי ומישראל, וכן העידו חכמים [יומא ל''ח ע''א] על סיעת בית אבטינס שהיו בקיאין במעשה הקטרת שמעולם לא יצאתה כלה מבושמת מבתיהם וכשנושאין אשה היו מתנין עמה שלא תתבשם, שלא יאמרו ממעשה הקטרת הם מתבשמין לקיים בעצמם והייתם נקיים מיי ומישראל, וכן העידו על סיעת בית גרמו שהיו בקיאין במעשה לחם הפנים, שמעולם לא נמצא פת נקיה ביד אחד מבניהם שלא יאמרו מלחם הפנים הם נזונים לקיים בעצמם והייתם נקיים מיי ומישראל ומפני זה היו החכמים אומרים עליהם זכר צדיק לברכה, ראה איך היו משתדלים להוציא עצמם מחשד הבריות גם עם היותם נקיים מיי, וכן תמצא ר' יהושע ע''ה העידו עליו ואמרו ז''ל [שבת קכ''ז ע''ב] שפעם אחת הוצרך דבר לתלמידים אצל מטרוניתא אחת שכל גדולי רומי מצויין אצלה, אמרו ביניהם מי ילך, אמר להם ר' יהושע אני אלך, הלך ר' יהושע ותלמידיו כיון שהגיע לפתח ביתה חלץ תפליו ברחוק ארבע אמות ונתנם לתלמידיו ונעל את הדלת, אחר שיצא ירד וטבל ושנה לתלמידיו, אמר להם בשעה שחלצתי תפלי במה דנתוני, אמרו לו כסבור ר' לא יכנסו דברי קדשה למקום טומאה, בשעה שנעלתי דלת לפניכם במה דנתוני, אמרו לו שמא דבר מלכות בינו לבינה, בשעה שירדתי וטבלתי במה דנתוני, אמרו לו שמא נתזה צנורא מפיה על בגדו של ר', אמר להם העבודה כך היה ואתם שדנתוני לזכות המקום ידין אתכם לזכות, כלומר הגעתם אל האמת בזה ואתם שנחלצתם מחשוב עלי רע עם הראות בפעלה דברים המביאים אל החשד ודנתם אותי לכף זכות כפי האפשר יגמלכם הגומל כפי הראוי לכם, והוא אמרו המקום ידין אתכם לזכות ולא אמר לכף זכות, כי לא יתכן העלמות ענין אצלו ית', וכן תמצא אחד מהם אמר דבר הורה בו זה הענין גם כן, בדבר שארע לו בדין מן הדינין, והוא שידוע אצל החכמים בתלמוד שכל שני שותפין שיש להם איזה דבר בשותפות אם אותו ענין שהוא משותף הוא ענין שצריך שומא בחלוקתו אין לאחד מהם לחלוק שלא מדעת חברו ואם חלק אין חלוקתו חלוקה, אבל אם אותו ענין המשותף אינו ענין שיהא צריך שומא כענין שותפין שמכרו והיו המעות ביד אחד מהם שהמעות אין צריכין שומא, בדומה לזה רשאי האחד לחלוק שלא מדעת חברו, ועל זה הדין אמרו בגמרא [ב''מ ס''ט ע''א] דבר, זה נסח ענינן, הנהו תרתי כותאי דעבדי עסקא בהדי הדדי אזל חד מיניהו פלגינהו לזוזי בלא דעתא דחבריה אתא אידך אזמניה לדינא קמיה דרב פפא אמר מאי נפקא לך מינה מאי דפלג פלג, לשנה האחרת זבון חמרא בהדי הדדי אתא אידך פלג חמרא בלא דעתא דחבריה הדור אתו קמיה דרב פפא, אמר ליה מאן פליג לך, אמר ליה חזינא דכל דבתראי קא אתי מר, אמר רב פפא כל כי האי גונא ודאי צריך לאודועיה, זוזי כמאן דפליגי דמו חמרא איכא דבסים ואיכא דלא בסים, הנה כשהיה זה חושדו היותו דן כנגדו מצד שהיה טועה במה שאמר לו בשנה ראשונה מאי נפקא לך מינה, שיצא לו מדבריו שהשותף רשאי לחלוק שלא מדעת חברו, ועכשיו בשנה שניה כשחלק את היין ונשען על ההוראה הראשונה אמר לו מאן פלג לך, חשדו שלא יהו דבריו על פי הדין, ואמר לו חזינא דכל דבתראי קא אתי מר, כלומר הראית עצמך עלי כרודף, והתנצל רב פפא אליו והודיעו הטעם, הנה שממדות החכמים להוציא עצמם מכל חשד, כל שכן שלא יביאו עצמם בו, וממדות הכלל שלא לחשוד בכשרים אלא שיהא אדם דן את חברו לכף זכות על הצד שבארנו, והכל נמשך לכונת זכות והוא שלא לתת במעלתם שום דופי, ולהיותם נערכים בעיני כל העם והיות דברי החכם נשמעים אליהם לבעבור ישמע העם בדברו אליהם וגם בו יאמינו לעולם לבעבור תהיה יראת יי על פניהם לבלתי יחטאו.
ומזה המין מן הסבות, ר''ל סבת התעכב התשובה מצד שאיננו סר מהמשך אחר המדה ההיא מפני שאיננה גוף עברה ולא ירגיש בהיות העון נמשך בעבותות המדה ההיא, החולק עם הגנב, כי הוא לא ירגיש לשוב מזה אחר שאינו גוף עברה, מצד שאיננו גונב אלא שלוקח הדבר בדמים, ומן הפלא אם לא יביאהו עד גופה של עברה, כי הלוקח מהגונב טועם טעם הגנבה מצד שלוקח בזול מה שלוקח ממנו וימשך אחר החמדה ההיא מעט מעט, שאם התמיד לקחת ממנו על פי ההזדמן סוף שישתדל על זה במקחיו לחפש ולחזר אחר הגונבים, כי ימתק לו לקחת מהם מפני הזול, וכשישתקע בענין זה ישתקע במדות החמדה עד שיגנוב הוא בעצמו, ויש שכלל זה באותם שהם גוף עברה, ונכלל בדין מחטיא את הרבים, מפני שהוא סבת העברה ההיא, על דרך אמרם [קידושין נ''ו ע''ב] לא עכברא גנב אלא חורא גנב, ועל דרך האריכם תמיד במסיע ידי עוברי עברה, והוא לא ירגיש בחטאו אחר שאיננו מסית אותו בפרוש, ויהיה ממין הסבה השנית, ונכלל עונו בנתינת מכשול לפני העור, והר''ם ז''ל [הל' תשובה פ''ד ה''ג] כתב כן, אלא שהוא ע''ה כללה גם כן במין הסבה השלישית, ר''ל אותם שלא תמצא התשובה בהם, כי כשיתעורר לתשובה לא ידע למי יחזיר שאינו יודע גנבה זו של מי היא, אלא שהגנב גונב משל רבים ומביא לו והוא לוקח.
אבל מה שראוי אצלי להחזיר במין הסבה השנית, אע''פ שהר''ם ז''ל [שם ה''ה] כללו ברביעית, הוא ענין הרכילות כי הרכיל אי אפשר שידמה היותו בלתי חוטא כלל עם מה שנאמר [ויקרא י''ט] לא תלך רכיל, אבל יהיה העון קל בעיניו כמעט שלא ירגיש בו בספרו דבר אמת, אף כי לפעמים תבא מדתו זאת בתחבולות דברים, יאמרוהו בצדק או בהצנע לא ירגיש על חטאו בדבור ההוא, והוא הוא שורש הרכילות והמלשינות, כמו שהעידו בירושלמי [פאה פ''א ה''א] אמרו ז''ל, זה נסח דבריהם שם, חד זמן צמות בי מלכא, לא הוה תמן חד גברא דשמיה (קופד) [חובץ], אמר חד מיניהו יומא כי האידנא לית קופד ולית חובץ, אמר ר' יוחנן זה לשון הרע בהצנע, חד זמן צמות בי מלכא, לא הוה תמן חד בר נש דשמיה יוחנן, אמר חד מיניהו נלך ונבקר את ר' יוחנן, אמר ר' יוחנן זה לשון הרע בצדק, פירוש צמות בי מלכא, שנאספו כל העם במצות המלך, ונפקד מהם איש היה שמו חובץ ומאן לבא במצות המלך, אבל לא הרגישו בני המלך על העדרו ולא פקדוהו בהפקד מושבו, וזה רצה לגלות ענינו בענין שלא ירגישו עליו היות כונתו לרע ורצה להזכיר על ידי תחבולה לשון חובץ, כדי שיעלו על לבם שם האיש ההוא הנעדר, ואמר אפשר שביום כזה והוא יום התאסף ראשי העם בבית המלך לא נאכל בשר או גבנה, כי הבשר בלשון ארמי קופד והגבנה יקראו לא חובץ, וכן במעשה השני אמר הנלך לבקר את ר' יוחנן שהוא חולה, ואז הרגישו על הנעדרים, והנה זה האחרון הלשינו בענין היה נראה ממנו היותו דובר צדק וגמילות חסד, וכל זה עם היותו עון הוא קל בעיניו לא ירגיש לו ולא יתעורר לתשובתו, וכן מבני אדם קצת אנשים לא יחזיקו עצמם כהולכי רכיל בספרם איזה דבר אם לא הוזהרו על הסתרו ולא יתעוררו על זה, ועל זאת המדה אמר החכם השלם ע''ה [משלי י''א] הולך רכיל מגלה סוד וגו', יחס גלוי הסוד לרכיל, והעתיק מלת סוד במדת נאמן רוח אל מלת דבר, להורות שהרכיל ממדותיו ומפעלותיו לגלות סוד, ר''ל אף מה שהוזהר עליו להסתירו ולכסותו, אבל נאמן רוח לא דיו לכסות סוד, ר''ל מה שהוזהר ממנו, אבל אפילו הדברים ששמע במקרה מבלי שיוזהר על הסתרם אחר שידע ויכיר שיש צורך בהסתרם יכסה אותם ויסתירם, והוא ענין מה שהעתיק מלת סוד אל מלת דבר, כבר התבאר זה על פי קצת מפרשים, הוא שאמרו ז''ל במסכת יומא [ד' ע''ב] מכאן לאומר לחברו דבר שהוא בבל יאמר עד שיאמר לו לך אמור, רצו בזה שכל ענין רכילות אע''פ שלא הוזהר על הדבר ההוא הוא בכלל לא תלך רכיל, כי סבת הריסת כל מצב אהבה והפר ברית ויסבב תכלית שנאה ביניהם עד שאפשר להביאם לידי שפיכות דם, והוא אמרו [יחזקאל כ''ב] אנשי רכיל היו בך למען שפוך שם, ומזה פרשו רבים באמרו [ויקרא י''ט] לא תלך רכיל בעמך ולא תעמוד על דם רעך, רצו בו אע''פ שהמספר אינו הורג הוא סבת הריגתו, כי הוא השתדל להיות נותן חרב ביד האחד להרגו בשנאתו אשר הכניס ביניהם, ומפני זה החמירו עליהם ז''ל [ערכין ט''ו ע''ב] הרבה בענינו על המספר ועל המקבל דבריו, כמו שבא בתורה [שמות כ''ג] לא תשא שמע שוא, ובא בתרגומו לא תקבל שמע דשקר, ואמר החכם השלם ע''ה [משלי כ''ט] מושל מקשיב על דבר שקר כל משרתיו רשעים, רצה בו כשהמושל מקשיב על שפת שקר, ר''ל לדברי הרכילות, ומקבל אותם, כל משרתיו רשעים, כי אחר שידעו מנהגו יתרצו אליו תמיד בראשי העניים ויסכסכו אותם עמהם, ואפילו בספרו דבר אמת קראו שפת שקר, כי יראה בעצמו בהוליכו רכילותו שהוא עושה זה לאהבתו האיש אשר דברו בו, ולא היה ענין צפון לבבו רק להשניאם זה עם זה ולהרקיד שטן ביניהם והוא יתיצב מנגד, ואמר שהוא בקבלו הדברים יעשה כל משרתיו רשעים, ואלו לא יקבלם אבל שיגער באמרם גם לכל הדברים אשר ידברו לא יתנו לבם להשיבם אליו, וזה רצה אצל קצת מפרשים באמרו [משלי כ''ה] רוח צפון תחולל גשם ופנים נזעמים לשון סתר, ובא הנה תחולל, מלשון [בראשית מ''ד] חלילה לעבדיך, ובאורו כמו שרוח צפון תחולל הגשם כן הראות פנים זעומות למסכסכים ימנע לשון הרכילות, והוא הנקרא לשון סתר, ואל זה נטה יונתן בן עוזיאל בענין [ישעיה י''א] והיה צדק אזור מתניו, שתרגם ויהון צדיקיא סחור סחור ליה, רצה בו שבזמן ההוא יבטל ענין הקנאה והתחרות אשר הרכילות ממין פעלתם ולא יעמדו סביבו רק צדיקים, בהפך המושל המקשיב על שפת שקר, ומשלי הערב הגידו בנעם מוסריהם כי הלשין איש רע ובליעל באיש אחד והיה המלך מחסידי המלכים, ויאמר לו המלך התרצה שאשמע אמרתך בו ושאשמע גם כן מה שיאמר גם הוא עליך, ויפחד המלשין ויאמר לא ארצה אדני המלך, ויאמר לו המלך ברח מן הרע ותשיג הטוב ובקש השלום ותשכב בחק הבטחון, ואמרו הטוב שבשבחים היוצא מפי המשובחים והטוב שבמעשים המתוק באחריתו והטוב שבמלכים מי שלא יאמין בשוא, ואמרו גם כן אל תשיאכם לשון רכיל וקורץ על האוהבים כי לולא אמונת אהבתם לא השתדלו המקנאים עליהם.
אבל בעל לשון הרע ובעל ליצנות ובעל מחשבה רעה והמתחבר לרשע הם ממין הסבה הרביעית, שאין גופם של אלו גוף עברה והנה רוב העברות נמשכות עמהם, והנה העידו ע''ה באבדן כת לצים וכת מספרי לשון הרע כמו שאמרו ז''ל [סנהדרין ק''ג ע''א] ארבע כתות אינם מקבלות פני שכינה כת לצים כת שקרים כת חנפים כת מספרי לשון הרע, וכל אלו המדות עם מדות הרכילות גם כן כלן משרשי לשון הרע ומן פעלותיו, ואמנם קושי הפרדו מבעליו הוא להיות הליצנות והלשון הרע ערב על בעליו, ונמשך בו מאד ומתענג בהשתעשעו בהם, קשה מאד לפרוש הימנו, וכל שכן בחשבו בלתי היותו עושה מעשה עברה, אף כי יאמרוהו לפעמים דרך הצנע או דרך התחסדות כמו שבארנו ברכילות שהוא מענין לשון הרע, כענין המשבח את חברו במה שאין בו, או המשבחו במה שיש בו לכונה שיספרו השומעים בגנות האיש ההוא, והיה תכלית כונת שבחיו לבעבור סבב גנותו, כאמרם ז''ל [ערכין ט''ז ע''א] מתוך שבחו וכו', ורבותינו ז''ל אמר אחד מהם [ב''ב קס''ד ע''ב] על אדם מאריך בשבחי חברו כלך מלשון הרע, ואמנם עקר לשון הרע הוא המתמיד לספר בגנות האחרים ויתן דפי בענינם, או שילעג להם למעוט הצלחתם בקנינים ויחשדם היות זה בחסר שכל ושפלות דעת ואל זה אמר ע''ה [משלי י''ז] לועג לרש חרף וג', כלומר שהראה בלעג ההוא היות ההצלחה ביד האדם להשתדלו בקנינים ולתכלית שמרו אותם אחר שקנאם, כאמרו [דברים ח'] כחי ועצם ידי עשה לי את החיל הזה, על דרך מה שבארו בו קצת מפרשים לגזור מלת עצם ידי, מלשון [ישעיה ל''ג] עוצם עיניו, כאלו אמר כחי בהשתדלות על הקנינים ועצם ידי, ר''ל קפיצת ידי והשמרי מהרחיב יד לפזר הוני עשה לי את החיל הזה ולא יי פעל כל זאת, והנה הוא חרף עושהו בזה וכפר על היות הכל מאתו, והוא שאמר [דברים ח'] וזכרת את יי אליך כי הוא הנותן לך כח לעשות חיל, ומעין זה מי שילעג על חבריו למעוט השגתם בידיעה, ולא לכונת תוכחת והערה אבל לכונת לעג וליצנות, כאלו השיג הוא עד תכליתה, ואלו ידע היה מרגיש במה שיחסר לו מן הידיעה ולא התלוצץ על אחרים, וכלל הדברים כל אשר יתן מום באדם בשוט לשונו ללא כונת ענין נבחר הוא ענין לשון הרע, אם שיהיו האנשים אשר דבר בהם משחתם בהם מום בם אם נקיים המה מאשר עמס עליהם, ואומר ע''ה [משלי י''ד] אוילים יליץ אשם ובין ישרים רצון, רצה בו כי האויל יליץ ויספר מומי בני אדם ולא יספרו בו רק האשם והחטא על מנהג הזבוב, כמאמר החכם שאמר על מחפשי המומין שהם כמו הזבוב שלא ינוח עד עת מצוא הנגעים, וההפך בישרים שלא יספרו רק בנרצה והמבוקש והוא השבחים במה שאפשר לספרם ויחרישו מהפכם, והוא אמרו ובין ישרים רצון, והעידו משלי הערב על אחד מחכמיהם עובר עם תלמידיו בדרך וראו נבלה אחת ואמרו התלמידים כמה מסרחת נבלה זו והחכם גער בהם ואמר להם כמה לבנים שניה, הורה שאין לספר במומי בני האדם על דרך לעג וליצנות, אם לא יעשה כן לגלות על חטאיו ולהבאיש רוע הפעולות בעיני העמים, או לאיזו כונה, לא על צד פחיתות הכונה, ותמנע הלשון בספר מומי בני האדם, ואמנם אמרם ז''ל [ערכין ט''ז ע''א] אל יספר אדם בשבחו של חברו שמתוך שבחו הוא בא לידי גנותו, וכן מה שהשיב החכם אל המשבח [ב''ב קס''ד ע''ב], כלך מלשון הרע, הוא נקרא אצלם אבק לשון הרע, והוא ענין כל דבור שממנו יתפשט אי זה גנות בחברו, ועליו אמרו ז''ל [שם קס''ה ע''א] רוב העולם נכשלים בגזל ומעוטו בעריות וכלו באבק לשון הרע, ואמנם אמרם שלא לספר בשבח האדם, עם היות ממדות המוסר להפליג בשבח מי שראוי לכך כאמרו [משלי כ''ה], וחקר כבודם כבוד, פרשו ענינו באדם שיש להכריע בענינו או שישבחוהו במעמד שונאיו ומקנאיו, ועל צד השתקע האדם בענין לשון הרע אמרו עליו [ערכין ט''ו ע''ב] שהוא קשה מעריות וע''ז ושפיכות דמים, להיותו תשובתו יותר קשה ויותר רחוקה, והוא הוא ענין הליצנות ושרשו, ונכלל בליצנות, השיחה הבטלה, אשר היא שורש פורה לכל אלו המדות, ואמנם הספור בגנות המדות או בגנות בעליהן על כונת הרחקתם והרחוק מושב הנוכחים מן הקונים אותם להבזותם בעליהן בעיניהן ולהבאיש ריחם לפני כל יודע דת ודין, זה ממה שראוי לכל מקנא לכבוד השם קל וחומר ליחידים ולחכמים, ואשר ימנע מזה בבלי סבה ראויה למנעו יקרא חנף, והוא הנכלל בכת חנפים, הן אם יחריש בראותו פעל מגונה וימנע עצמו מן התוכחת או אם יהלל בעל המדות המגונות, אע''פ שלא ישבח פרטי פעליו, או שישמר מלשבחו בעין האחרים לבעבור לא ילמדו מדבריו אבל שישבחנו בינו לבין עצמו, ויהיה זה סבה להשקיעו במעשיו, כאמרו [משלי י''א] בפה חנף ישחית רעהו, או שלא יכשל בכל זה אבל שיתחבר עמו ויתמיד בחברתו, ואין צריך לבאר במי שישבח גוף הפעל הרע היוצא מתחת ידי הרשע או שיעזרהו או שישתדל לכסותו ולמשול בו משלים וחידות, סוף דבר לא הותר מכל זה דבר, זולתי בהיות יד הרשע תקפה, ודואג עליה פן תזיק לו ותגרום לו הפסד הותר לכבדו מעט, עד שלא יחזיקהו הרשע כמתרחק ממנו, לא לדבר טוב עליו ולא לשבח ענינו חלילה, ולא ירד ממעלתו להשתקע בחברתו, אלא לגור שם, וזה מה שהותר באמרם [סוטה מ''א ע''ב] מותר להחניף את הרשעים בעולם הזה, אבל מכל מקום ראוי לספר בגנות המדות על כונת תוכחת, וגם בזה הורו חכמי המוסר במוסר המוכיח להוכיח דרך כלל, אולי ירגיש הנכוה בעברה ההיא וישוב, ולא יתמיד להזכיר העובר בפרט עד יראה מה יועיל לו בהוכיח דרך כלל, ולמדו זה ממדותיו ית' [סנהדרין י''א ע''א], חטא ישראל גם גנבו גם כחשו וגו' [יהושע ז'], ולא הזכיר בפרט המועל בחרם, ואדון הנביאים ע''ה אמר [דברים י''ב] לא תעשון ככל אשר אנחנו עושים פה היום איש כל הישר בעיניו, כלל עצמו עם שאר החוטאים על דרך המוסר, וכן אמר [עזרא י'] ויען שכניה בן יחיאל ויאמר אנחנו מעלנו ביי ונושב נשים נכריות, אלא שהבחירה ביד המוכיח להוכיח בכל ענין שיוכל למנוע בדבריו המעשים המכוערים, לא על צד הליצנות ויתרון הלשון, רק לכונת תוכחת והתרחק המפעלים המגונים.
ודרך כלל בענין כל הדברים שהדבור טוב בהם ושהוא רע בהם, העידו חכמי המוסר על אחד מחכמיהם שהיה ממעט בדבור מאד, ושאלוהו מה היא סבת שתיקותך ברוב עם רוב חכמתך, ואמר בחנתי בדברים ומצאתים נחלקים לארבעה חלקים, הראשון דברים אין תקות תועלת בהם ויש יראת נזק, וזה כל דבר נבלה בהוצאת דבה ולשון הרע ודומיהם, ועזיבת החלק הזה מבוארת, והשני דברים שבהם תקות תועלת ויראת נזק, כהרבות בכבוד אוהב על אף שונא, לכונת התנשאות לזה והכעסה וקטרוג למתנגדיו, ועזיבתו ראויה אולי יקדם הנזק ויתאחר התועלת, והשלישי באין תקות תועלת ואין יראת נזק, כרוב ספורי המאורעות איך היה זה הענין ואיך סודר על זה הסדר, ובכלל כל ענין שיחה בטלה ודבר יושבי קרנות, והחלק הרביעי בחכמות ובמעלות ובצרכי האדם ההכרחיים ובמוסרים ובמדות ומה שהוא ממינם, כשבח המדות הטובות והדבקים בהם, כדי לעורר השומע לקנותם, וכן בגנות המדות הרעות והבזות בעליהם והכניע מדותיהם למען יסורו השומעים מעל אהלי האנשים החטאים ולא יספו בחטאתיהם, ואמר כשאני שומע הדברים אני בוחן אותם ואם אמצאם מזה המין אענה אף אני חלקי, ואם יהיו משאר החלקים אחריש מהם, והנה כלל בזה כל מה שבארנו במה שראוי לדבר עליו ובמה שהוזהר להחריש ממנו, והם שלשת חלקי הדבורים, והם נכללים בשלשה שבארנו, ר''ל רכילות וליצנות ולשון הרע, ויהיה זה החלק הראשון ענין לשון הרע שבו יראת נזק מאין תקוה ותוחלת, והשני ענין רכילות אולי יכוין בו תועלת מן המקבל דבריו ובו יראת נזק מן המסופר עליו, והשלישי ענין הליצנות, אשר חלק ממנו שיחה בטלה וישיבת קרנות שאין בו צד תועלת ולא יראת נזק והיא המביאתו לכל האחרות ומוציאה את האדם מן העולם.
ועל זה המין מן הסבות הוא ענין בעל חמה, אם שיביאהו כעסו לעבור עברות ויהיה העון קל בעיניו, אחר שהוא בא בסבת כעס, וידינהו לעצמו כשגגה, אלא שהיא עולה זדון, ויהיה על זה הצד ממין הסבה השנית, ואמרו ז''ל על זה [שבת ק''ה ע''ב] הקורע בגדיו בחמתו והמשבר את הכלים בחמתו יהיה בעיניך כאלו עובד ע''ז, ואמרו שם דרך צחות לא יהיה בך אל זר [תהלים פ''א], אי זהו אל זר שהוא בגופו של אדם הוי אומר זה יצר הרע, ר''ל זה הכעס המביאו לעבור עברות, ואם אולי לא יביאהו כעסו לעבור עברות מכל מקום היא מדה רעה נמשכות אחריה כמה מדות מגונות, אף כי היא בטבע האדם, ואם ישתקע במדה ההיא יהיה קשה לפרוש הימנה, ועל זה הצד יהיה ענינה מן הסבה הרביעית, ושניהם על תכלית רוע המדות ראוי מאד להשמר מהם, והתבונן על מי נאמר [ספרי מטות] בא לכלל כעס בא לכלל טעות, ומה יצדקו עוד אזובי קיר בהדבקם בענינה, וחכמי המוסר אמרו (על) [אל] תקצוף קצף יבהלך בחרונך, פן תקרע בכעסך אשר לא תתפור ברצונך, אל תהרוס בזעמך אשר לא תבנה בהתנחמך, וכבה להבת חמתך במי שכלך וחכמתך, ומשלי הערב העידו על אחד ממלכיהם הקדומים היה תם וישר וירא אלים לא נמצא בו שמץ דבר רק חרי האף והתחזקות הכעס, והשתדל להסיר מעליו זאת המדה, וכתב באגרת שלשה טורים וישימה ביד אחד מעבדיו, צוהו להראותה אליו בכל עת תעלה חמתו, הטור הראשון כתב בו זכור כי אתה נברא ואינך בורא, והטור השני כתב בו זכור כי אתה בשר מעותד למאכל רמה ותולעה, והטור השלישי כתב בו זכור כי לא ירוחם מחר אשר לא ירוחם היום, ואמנם התירו חכמינו מכלל זאת המדה להשתמש בה במקומות הצריכים לה על צד הכונה שבארנו בענין לשון הרע, בענין מה שהותר לחכמים לכעוס בראותם דבר נעשה שלא כהוגן כדי לבטל הדבר ההוא ולמנעו, וכענין מה שהתירו לבעל הבית לכעוס מעט כדי להטיל אימה על בני ביתו ולא שיצא מגדר המצוע בזה, כמו שהזהירו לעולם אל יטיל אדם אימה יתרה בתוך ביתו, אבל שיטיל עליהם אימה עד שיכירו שהוא מרגיש בעניניהם ופוקח עין על פעלותיהם ולא ימעט מוראו בעיניהם ולא יקלו במצותו ומאמרו, כענין מה שאמרו [שבת ק''ה ע''ב] על אחד מהם לא צריכא דקא עביד למרמה אימתא אאנשי ביתיה כי הא דרב אחא בר יעקב תבר מנא תבירי וכו', שהיה מראה עצמו כעוס לפניהם ומשבר כלים שבורים, לא שכעסו יביאהו לידי כך, אלא כדי שיטיל אימה עליהם לבעבור תהיה יראתו על פניהם לבלתי יחטאו, אבל כשיכעוס על צד כעס לבבו והעדר תגבורת שכלו זה רע ומר, משחית נפשו הוא יעשנה, יביאהו לעקור כל גבול ולעקל כל משפט, וחכמי המוסר אמרו כי חכם אחד אמר למלך זמנו היה מתגבר לכעוס עליו והיה הוא רוצה להתנצל לפניו ואמר לו אדני המלך ראוי לשכלך חק וממשלה על טבעך לשמוע בלא חימה ולענות בלא כעס כי האף שונא השכל ועל כן יבדיל בין בעליו ובין הדברים הנאמרים אליו, ואז אמר לו המלך שידבר, ודבר לפניו והשיבו המלך דבר, הכיר החכם בו כי חמתו בערה בו ושכעסו יביאהו לדבר כן, ואמר לו אדני המלך ידעתי כי לא תתגבר עלי רק בטענות מספיקות ואין הכרע באמתת הטענות רק על פי שופט נאמן ודיין בלתי עול, ואין אצלנו שופטים יכריעו דברי מול דבריך, אם כן אדני אין לדברי שופטים זולתי בחדרי לבבך ובלבבך אדני יש בו שופטים אבחר בהם אם תשים הענין בהכרעתם, ויש בהם אירא ואחת מפניהם אם תרצה למנותם שופטים עלי, אמר המלך ומי הם אלה השופטים, אמר החכם אדני המלך השופטים אשר אבחר בהם הם שכלך ומעלתך וישרך, והשופטים אשר אירא מפניהם הם אפך וחמתך, ואז שקטה חמת המלך וקבל דבריו, ראה איך הוכיחו והורהו שהכעס מביא האדם לידי הטות משפט וצאת מכל קו יושר בכל ענין והוא מקור גדול להרבה עונות, ועל זה אמרו עליו שהוא מעכב את התשובה.
וכן בעל מחשבה רעה לא ירגיש מצד שאיננו עושה מעשה עברה, והיא היא המביאתו לגוף העברה, ואמר החכם המחשבה שרש החטא, והיא מן הדברים שבעל התשובה צריך מאד להזהר בהם לחדש ולטהר מחשבותיו, והוא שהזהיר ואמר [ישעיה נ''ה] יעזוב רשע דרכו ואיש און מחשבותיו, ומשרשם הקנאה והחמדה והגאוה, שהם מעיין נרפש ומקור משחת נוזלים מהם רוב המדות המגונות, ועל זה אמרו [אבות פ''ד מכ''א] הקנאה והתאוה והכבוד מוציאין את האדם מן העולם, ועל דרך האמת הם שרש לרוב העונות.
וכן ענין המתחבר לרשע לא ימנע מזה ולא ירגיש לסור מחברתם אחר שאין זה גוף עברה, ובהתחברו עמהם מעט מעט יגרשוהו מהסתפח בנחלת השם, מהם יראה וכן יעשה, ועל זה אמרו דרך צחות [ב''ק צ''ב ע''ב] המחובר לטמא טמא המחובר לטהור טהור, ואמרו ז''ל [אבות פ''ד מט''ז] הוי זנב לאריות ואל תהי ראש לשועלים, ואמר שלמה ע''ה [משלי י''ג] הולך את חכמים יחכם ורועה כסילים ירוע, ונעים זמירות אמר בפתיחת ספרו [תהלים א'] אשרי האיש אשר לא הלך וגו', וכבר התבאר על פי מפרשים בבאור מלת אשרי שהיא מונחת על תכלית השלמות, ויעד תכלית השלמות בהזהר מהתחבר לרשע, ואמרו ז''ל [ע''ז ח' ע''ב] וכי מאחר שלא הלך מהיכן עמד וכו' אלא מלמד שאם הלך סופו לעמוד ואם עמד סופו לישב, ואמר [משלי כ''ב] אל תתרע את בעל אף וג' פן תאלף ארחותיו וגו', ומה מאד הפליגו בהרחקת חברתם ע''ה באמרם [אבות דר''נ פ''ט ה''ד] ואל תהי חבר לרשע אפילו לדבר מצוה, וכל זה בהתחייב מחברתו שתהיה המצוה גוררת עברות הרבה, והנה במשנת חסידים אמרו ז''ל [אבות פ''א מ''ז] הרחק משכן רע ואל תתחבר לרשע ואל תתיאש מן הפורענות, וזה שאין ספק שבהתמידו חברה עמו ילמד מפחיתות מדותיו, ויעדו שאם יתחבר לרשע עם היותו צדיק לא יתיאש מן הפורענות, אבל שידע שהוא מוכן אליו ויתעתד לביאת פגעיו, וחכמי המוסר [אמרו] כי הרשעים בעולם ים גדול והבריחה מהם הספינה, ואמרו האוהבים על שלשה מדרגות מהם שאתה צריך לחברתם כהצטרך למזון שאי אפשר בלעדיו והם החכמים והחסידים, ומהם שאתה צריך לחברתם כהצטרך לרפואה שהיא צריכה לעתים ידועים והם הסוחרים ובעלי המלאכה, תצטרך בהם למלאת ספקך כפי הצורך ההכרחי, ומהם שרוחק חברתך מהם כהתרחק סם המות אשר לא תרצהו לעולם והם הנבלים והליצים והרשעים, וראה שעור צורך התרחק האדם מהם, והוא מדרגה אחת עם אמרם שהוא מעכב את התשובה.
ואשר במין הסבה השלישית, ר''ל סבת התעכב התשובה לצד שאי אפשר לעשות בו את התשובה גמורה, המקלל את הרבים, כי כשיתעורר לשוב מגדר תשובתו לפייס את אשר קלל והוא לא ידע פרטי המתקללים כדי שיבקש מחילה מכל אחד ואחד ואפשר להיות הסבה בו היות העון קל בעיניו כי אחר שלא יקלל איש בפרט לא ירגיש לשוב, ומנהג העם להקל בקללת כלל ולדבר בו מאשר לא יקלו בקללת הפרטים.
וכן במין הסיבה השלישית המוצא אבדה ואינו מכריז עליה על דעת הר''ם ז''ל [הל' תשובה פ''ד ה''ג], כי לרוב הימים כשירצה לשוב לא ידע למי יחזירנה כי לא ימצא בעל האבדה, ולא יוכל להשלים גדרי תשובתו כפי הצורך. ובזה המין השלישי כלל הר''ם ז''ל המקבל שחד כמו שכתב בספרו, אבל אצלי הוא ממין הרביעי, והוא היות עון קבלת השוחד קל בעיניו לא ירגיש לשוב ממנו, מפני שטבע (הנחשד) [הנשחד] כמו שהעידו ז''ל, נמשך מאד אחר טבע המשחיד ונכנסת אהבה ביניהם, וגדר האהבה ויסוד ענינה הוא שווי הרצון וקרוב הדעת כמו שבארנו ואחר שכן עם היות קבלת השחד גוף עברה יהיה קל מאד בעיניו כמעט שלא ידמה לחטוא בהיותו מהפך בזכות האחר כי טבעו יביאהו להפך בזכותו, וידמה לו שזהו האמת ואינו חושב בעצמו היותו עוזר לשקר, מפני שכל טענותיו של זה שנתן לו השחד יהיו בעיניו אמתיות ולא יראה בלבבו לזה שום חיוב, ומזה הצד לא יתעורר לשוב מזה, ומפני זה היו רבותינו נמנעים בהיות בדין מי שעשה להם איזה דבר הנאה או איזה כבוד, כי היו יראים להיות שכלם נוטה אחר דעתו של זה לסבת ההנאה ההיא או הכבוד ההוא, והיו אומרים תמיד על כיוצא בזה [כתובות ק''ה ע''ב] פסילנא לך לדינא ואמרו גם כן תו לא חזינא לך חיובא, לא שיחשדו עצמם בהכיר האמת ונטות ממנו חלילה, אבל שיחשדו שכלם לבלתי הכיר האמת להיותו נוטה אחר האהבה, ואל זה כיון לשון הפסוק באמרו [דברים ט''ז] כי השחד יעור עיני חכמים, ומלת יעור ירצה בה שיעלים האמת מן החכם ויהיה אז שוגה בדבר, על דרך אמרו ע''ה [ישעיה מ''ב] והעורים הביטו לראות, שקרא אותם עורים על היותם נעלמים מן האמת ונעדרי הידיעה, ומזה הענין פירש החכם אבי העזרי ע''ה ענין אמרו בתורה [במדבר ט''ז] אף לא אל ארץ זבת חלב ודבש הביאותנו ותתן לנו נחלת שדה וכרם העיני האנשים ההם תנקר לא נעלה, רצה במלת העיני על דעת שאר מפרשים שתבא בו אות הה''א במקום אלו, וירצה בו אלו עיניהם תנקר לא נעלה, ואמרו עיניהם רוצה בו על עצמם, אלא שמנהג הלשון לפעמים להיות המדבר תולה קללתו באחרים, כענין [שמות א'] ועלה מן הארץ, אבל על דעת אבי העזרי שהוא ה''א התימה, כלומר הבטחתנו להוליכנו אל ארץ טובה ורחבה ולהורישנו בתוכה והנה לא אל ארץ וגו' ולא נתת לנו נחלת שדה וכרם וכי סבור אתה לנקר עיניהם של אלו שלא יכירו בעניניך, ומזה הענין אצלי מה שאמרו ז''ל [ב''ק פ''ה ע''א] אסיא רחיקא עינא עור, אע''פ ששאר מפרשים פרשו בו שהרופא הרחוק למהירותו לשוב אל ארצו יעשה רפואותיו בסמים חזקים למהר הרפואה ולפעמים לרוב חוזק הסמים יעור העין או ימות החולה או יבטל כח החולה או יבטל כח האבר המוכה אם רפואתו באבר נפרד, אבל אצלי לפרש בו כענין שהזכרנו, והוא שהרופא הבא מארץ רחוקה מבלי שיתברר ענינו יעור עין כל שומעיו, כלומר שהוא מרמה כל העולם ומחזיק עצמו בחכם גדול וקראו לפניו משכיל ונבון לחש, ואולי הנה הוא פתי או סכל ואמר לכל סכל הוא, וזאת התחבולה לא תמצא ברופא שהוא בעיר או במקום קרוב כי נודע ענינו לכל בברור, וכבר בא בדבריהם על ענין זה סמי עיניה דדין, כלומר שתרמהו בתחבולותיך שלא יכיר הענין, וזהו ענין [דברים ט''ז] כי השחד יעור פקחים, שירמה אותם ויטעם ויעלימם האמת, ולא ידמו לעזור לשקר כי יחשבו היות האמת עם המשחיד בכל דרכיו, ועל זה הצד מעכב את התשובה כמו שבארנו.
ואשר במין הסיבה החמישית, ר''ל שהם דברים יעלמו דרכי התשובה בסבתם מעושיהם, הפורש מן הצבור, כי הבדלו מהם יגרום לו שלא יתעורר להתעוררותם, כי הצבור על הרוב מתעורר תמיד על התשובה אם לצרות מתרגשות אם לזמנים המיוחדים לתשובה ובהתעוררם ישתדלו בידיעת דרכי התשובה, כענין מה שאמרו במס' תענית [ט''ז ע''א], שבזמן שהם גוזרין תענית ואין נענין גוזרין תעניות עוד ומעמידין זקן וחכם שדורש להם בעניני תשובה ואם אין שם זקן וחכם מעמידין חכם ואם אין שם זקן ולא חכם מעמידין אדם של צורה ואומר להם דברי כבושין אחינו לא שק ותענית גורמין אלא תשובה ומעשים טובים שלא נאמר באנשי נינוה וירא את שקם ואת תעניתם אלא [יונה ג'] וירא אלים את כל מעשיהם כי שבו מדרכם הרעה, וכונת זה המאמר והיה מורה להם דרכי התשובה, וזה הפורש מדרכיהם בשרירות לבו ילך והתברך בלבבו לאמור שלום יהיה לי לא ימנה בכללם ולא ישמע דבריהם.
ומזה המין השונא את התוכחת, כי יקוצו מוכיחיו בדעתם שנאתו תוכחתם ויניחוהו למקרה סכלותו לעשות מה שלבו חפץ, ולא יהיה לו מדריך במצות וישתקע בעברותיו, כענין מה שאמרו ז''ל דרך צחות [ב''ק צ''ב ע''ב] קריתיה לבר עמיתיך ולא עני דחי גודא עלויה שנאמר [יחזקאל כ''ד] יען טהרתיך ולא טהרת מטומאתך לא תטהרי עוד, רצה בו שאם הוכחתו ולא נוכח ולא קבל דבריך הניחהו להשתקע במעשיו, והוא המשל בדחית הכותל עליו, אע''פ שבמקומה פרשנוה בע''ה. וכן המבזה אבותיו ורבותיו עם היות זה גוף עברה כמו שבאה המצוה לכבד האבות והזקנים, כשיחטא בזה ויבזם תתרחק התשובה ממנו, כי התשובה על הרוב באה על ידי התוכחת, וזה מצד הבזיון שיבזם לא יקבל תוכחתם, אף כי הם ימנעו דבריהם ממנו בדעתם מנהגו הרע ולא ירצו להשחית דבריהם הנעימים, וישאר בטבעו הרע אין לו מורה דעה ומבין שמועה, ועל דרך זה פרשו קצת מפרשים מאמר שלמה ע''ה [משלי ג'] כי את אשר יאהב יי יוכיח וכאב את בן ירצה, [עמוס ג'] רק אתכם ידעתי מכל משפחות האדמה על כן אפקוד עליהם את כל עונותיכם, והוא שאמר [יחזקאל כ'] והעולה על רוחכם היו לא תהיה אשר אתם אומרים נהיה כגוים וגו', כלומר שהם מצליחים עם רוע אמונתם ולא יפקד עליהם הפסד מעשיהם ואתם חושקים להיות כמוהם, וזאת המחשבה העולה על רוחכם לא תהיה, וענינו על דעת מפרשים כי בעלי האמונות הרעות ועובדי האלילים ושאר האלוהות הדומים להם יונחו למקרה על רוב הזמנים לפחיתותם, זולתי בהיות להם דבר עם ישראל בהיות העם עושים רצון השם, או בחמס גדול וכעור ענינים כדור המבול וסדום ועמורה וכן אמרו ז''ל שאני גוים דלא מפקיד דינא עליהו, אבל ישראל שהם לקוחים לסגלה עיני יי משוטטות בהם והכל לתכלית תועלת, וכן אמר הנה [משלי ג'] כי את אשר יאהב יי יוכיח, לכפר בו מה שעברו מעונותיו עם התשובה, ואמר על זה שהוא יוכיחם בהיותם מחזיקים בבריתו וישובו לנצור חקיו ומשפטיו, ואמר [שם] כאב את בן ירצה, כלומר כאב המוכיח את הבן אשר ירצה, והוא הנשמע אליו לתוכחותיו ולא יוכיח הבנים אשר נואש מהם בדעתו שלא יועילם תוכחת, וכבר אמר [משלי י''ג] ולץ לא שמע גערה וכן אמר [שם ט'] אל תוכח לץ פן ישנאך, על זה הצד בכלל המבזה את אבותיו ורבותיו והשונא את התוכחת בכלל הדברים שהם מעכבים את התשובה כמו שבארנו, ובזה המין כלל הרב ז''ל [הל' תשובה פ''ד ה''ב] ענין המלעיג על המצות, כי מצד שנתבזו המצות בעיניו לא ירדוף אחריהם וישכח דרכי התורה והמצות שהם המודיעות דרך ונתיב אל התשובה ולא יתעורר לשוב, ויש שפירש בזה חומר העברה כי הלעג על המצוה היא העברה הגדולה וכפירה ביראת השם ראוי להמנות ענינה עם אותם שאין מספיקין בידו לעשות תשובה, ואפשר לפרש סבת התעכב התשובה מזה מפני שזה מדרכי המינות והמינות טבע שהאדם נמשך בו, כאמרם ז''ל [ע''ז כ''ז ע''ב] שאני מינות דמשכא, ומרוב המשך טבעו בזה תתרחק תשובתו רחוק גדול.
וממין הסבה החמישית גם כן החולק על דברי חכמים, והכונה בלשון חולק, מי שכונתו לחלוק ולקנתר ולהעמיד דבריו כנגד האמת מצד הנצוח, כמו שיאמר תמיד לבעל המדה הזאת פלג, כאמרם [גיטין ל''א ע''ב] על אחד מן היודעים, והוא בעל זאת המדה, עבר לפני חכמים אחרים ורצה האחד לעמוד לפניו ולהדרו כמצות מפני שיבה תקום והשיב לו האחר מקמי פלג נקום, כלומר הנעמוד אנחנו מפניו אחר שהוא פלג, רצה בו בהשפיל מעלתו כל כך להיותו חולק על צד קנתור ונצוח, ועל זה אמרו [אבות פ''ה מי''ז] כל מחלקת שהיא לשם שמים סופה להתקיים וכל מחלקת שאינה לשם שמים אין סופה להתקיים אי זו היא מחלוקת שהיא לשם שמים זה מחלקת שמאי והלל ואי זו היא מחלקת שאינה לשם שמים זו מחלקת קרח ועדתו, קרא מחלקת שמאי והלל מחלקת שהיא לשם שמים, שאין כונת אחד מהם לחלוק לכונת סתירת דברי חברו אלא לכונת ידיעת האמת, כאמרם בקצת מקומות [כלים פ''ט מ''ב] וחזרו בית הלל להורות כדברי בית שמאי, וקרא מחלקת קרח ועדתו מחלקת שאינה לשם שמים, כמו שידוע היות ענינה לקראתו על מעלת משה ואהרן, כאמרו בפרוש [במדבר ט''ז] ומדוע תתנשאו על קהל יי, והוא אמרו גם כן [שם] כי כל העדה כלם קדושים, רצה בו שהם כלם על מדרגת מעלה ולא יצטרכו להנהגתו, והוא ענין שאלתו [במד''ר י''ח ג'] בטלית שכלה של תכלת ולבית מלא ספרים שלא יצטרכו לתכלת ומזוזה, על צד מחשבתו לדמיון שהיא כלה קדש וכל פרטיה מלאים מצות, וטעה בזה על סדר ההנהגה, שאי אפשר בהנהגה מסדרת מבלתי היות בבני אדם חלוקי מעלה, ואף גם זאת לאשר מהם על מדרגה אחת צריך שימנו עליהם קצת מיחידיהם להיותם נשמעים אליהם, וכל שכן במי שהתפרסמה מעלתו בשלמות ביניהם, ולולי זה הסדר אין קיום למעלתם, כמו שאמר החכם הצבור גוף אחד והיחידים בו כנשמה, רוצים בו שהנהגת הצבור מסורה ליחידים כהנהגת הגוף לנפש, ומצד מחלקתו לצד קנאה וקנתור קראוהו ז''ל מחלקת שאינה לשם שמים, וכן בכל מה שיחלק האדם על החכמים על צד קנאה וקנתור לא על צד ידיעת האמת יקרא מחלקת שאינה לשם שמים, וזה הענין המיוחס אליהם, לגולם, ר''ל שהוא חולק עליהם לקנתר, ומפני זה אמרו עליו שאינו מודה על האמת, כאמרם ז''ל [אבות פ''ה מ''ז] שבעה דברים בגלם ושבעה בחכם חכם אינו מדבר בפני מי שגדול ממנו, ואינו נבהל להשיב ואינו נכנס לתוך דברי חברו, שואל כענין ומשיב כהלכה, אומר על ראשון ראשון ועל אחרון אחרון, ועל מה שלא שמע אומר לא שמעתי ומודה על האמת וחלופיהן בגלם, הורו בזה שאפילו היודע החולק על האמת יקרא גולם כשלא יודה בו אחר שנודע לו אבל שיחלוק בו על צד קנתור ומצד קנאתו באשר ינצחנו, כי הגולם לא יאמר על נעדר הידיעה לגמרי.
וכבר ביאר הר''ם ז''ל המצא פחיתות האדם על קצת דרכים, שאצלי להוסיף ולשנות בהם קצת דברים, והוא שהם חלוקים על ארבעה ענינים והם בור, ורק, ועם הארץ, וגלם, כבר באר הוא ע''ה קצת מאלו, ראוי גם כן לבאר ענינם בזה להורות שהתרשלותם והשתקעם ברוב ענינם יעכב מהם התשובה, וכל אחד מהם כפי רוע ענינו יתרחק יותר ממנה, כי העונות נחלקים לפי ענין בעליהם, כמו שפרש אחד מהחכמים, כי מי שיודע דרכי התורה ואין טבעו מתגבר לעברות קרוב לתשובה מאד, כי דעתו דרכי התורה יעירהו לעזוב דרכיו הרעים וטוב תכונתו ויושר מזגו יעזרוהו יבאו אחריו ומלאו את דבריו, ועל זאת התכונה אפשר שאמר [יומא ל''ח ע''ב] בא ליטהר מסייעין אותו, ומי שיודע דרכי התורה אבל טבעו מתגבר מאד על החטאים, כענין מה שאמר [תהלים נ''א] הן בעון חוללתי וג', הוא אפשר התשובה בכל עת וקרוב בימי הזקנה לפי החלש רתיחת הטבע, ועל זאת המדרגה מי שאין טבעו מתגבר לרע תכלית ההתגברות אלא שהוא מתגבר בו מעט והוא נעדר ידיעת דרכי התורה שהוא קרוב לשוב במעט השתדלות כי יעדר על נקל היצר טבעו אחר שלא יתגבר רק מעט וישוב, אבל מי שטבעו מתגבר עליו תכלית ההתגברות עם היותו נעדר ידיעת התורה ונעם דרכיה ושלום נתיבותיה הוא רחוק מן התשובה בכל עת, אלא שלא יבטל האפשר, ועל זה יאמר בכתובים דרך משל שהשם ימנע התשובה ממנו, כמו שיתבאר, וזה ממה שבארו קצת מחכמי הדור, אם כן לפי גודל הפחיתות גם כן יהיה הרחוק, וצורך ההשתדלות יגדל בו, כמו שבארנו בהתגברות לרע, וכאשר יכפל לאיש התגברות טבעו לרע עם המצא בו הפחיתות כל שכן שתתרחק יותר ממנו לפי גדל התגברות ולפי הפחיתות גם כן, אמנם הבור הוא האיש שאין לו חלק במעלה אם בשכליות ואם במדות ובמוסר כלל, לא מצד השתדלותו ולא מצד הכנת טבעו ומזגו, והוא נקרא בור בהיות השדה הבלתי זרועה והבלתי נחרשת נקראת שדה בור אחר שלא נזרע, וכן שלא הוכן לקבל את הזרע אם יזרעו בו, וזה איש אמנם יצטרך ענינו אל השתדלות רב כהצטרכו למי שירצה לתקן האדמה אשר תשם, כל שכן אם יתגבר טבעו לרע עם כל זה, ועליו אמרו ז''ל [קידושין מ' ע''ב] כל שאינו לא במקרא ולא במשנה ולא בדרך ארץ אינו מן הישוב, וחכמי המוסר אמרו דרך צחות, כי שאלו לחכם מה הטוב הגדול שיצטרך האדם לחמדו, אמר השכל יחיה בו, שאלוהו ואם נמנע ממנו, אמר יקנה המוסר שבו יכובד, שאלוהו ואם נמנע ממנו, אמר יצבור עושר יכסה בו מומיו, שאלוהו ואם נמנע ממנו, אמר יקח עצים ויגדיל המדורה וישרוף עצמו, ועל הוראת היותו אפשר התקון בהשתדלות גדול לא שיהיו פעלות האדם מוכרחות בשום צד, כמו שיתבאר אמר החכם על זה ברוב העבודה יתקן האדם הארץ השוממה והמלחה והולידה והצמיחה.
אמנם ענין רק הוא גם כן מי שאין לו מעלה כלל לא בשכליות ולא במדות אלא שהוא מוכן מצד טבעו ומזגו למעלות, אבל התרשל בלמוד ובהדרכת הטוב עד שנשאר נשקע ברקות, וזה כדמות השדה הנחרש ולא נזרע שהוא מוכן לקבל הזרע כל זמן שיזרעו בו, אבל כל עוד שלא יזרעו בו ישאר רק מן התבואה, ואמנם ענין עם הארץ, שאין לו חלק בשכליות אלא שהוא במדות ובמוסר, והוא טוב לישוב הארץ, ולהנהגות המדיניות, ולהיות קיום אנשי הארץ רבו בזה הצד יקראו להם עמי הארץ, ר''ל שהם ינהיגו את הארץ ויקימו יושביה, ורבותינו ז''ל השאילו גם על ענין הבור מלת עם הארץ בקצת מקומות, עד שהוצרכו התלמידים לפרש במלת עם הארץ חשוך בתורה, ותהיה מלת עם נגזרת מתרגום [ויקרא י''ג] כהה, וארץ נגזר גם כן מתרגום [יחזקאל ל''ו] עם יי אלה ומארצו יצאו המתורגם מאוריתא נפיקו.
ואמנם ענין הגולם הוא מי שהשתדל בשכליות השתדלות מעורבב ובלתי מסודר, ומדותיו גם כן חסרות בלתי מונחות על סדר ראוי, ובלבלו סדר חכמתו גם כן, והוא ענין מלת גלם, כענין גלמי כלי עץ הנזכר בדבריהם [חולין כ''ה ע''א], שירצו בו הכלי שנשלם ענינו אלא שיחסר גמר התקון ותכליתו המיפהו והמשלים יפי צורתו, ולא ישתמשו בו עד שישלם התקון ההוא, כן זה האיש שכבר קנה חמר השלמות אלא שהוא בלתי מסודר ובלתי נגמר לחסרון מדותיו אשר הביאהו לבלבול סדר למודו גם כן, ועליו אמרו חכמי המוסר, חכמה מבלי מוסר כתפל מבלי מלח, ושאלו לאחד מחכמיהם מתי מעוט החכמה משובח יותר מרובה, אמר כשתהיה החכמה יתרה והמוח חסר, ומה שיחזק לפרש כן הוא ענין המדות המיוחסות אליו לא יפלו במי שלא ידע כלל, אמרו עליו חלוף כל המדות הנאמרות בחכם, וחכם הוא השלם בשכליות ובמדות על השכל הראוי וכמו שצריך, וממדותיו שלא ידבר בפני מי שגדול ממנו, ושלא יכנס לתוך דברי חברו, ואינו נבהל להשיב, שואל כענין ומשיב כהלכה, ויש שגורסין שואל בענין, ופרשו בו שלא ישאל לחבריו רק בענין הראוי לשאול עליו בזמן ההוא כענין הלכות הפסח בפסח וכו', לא שישאל במה [שלא] (ש)עינו בו האחרים כדי לביישם ולעלות לעצמו, ואומר על ראשון ראשון וכו' ועל מה שלא שמע אומר לא שמעתי, ר''ל שאינו בוש להודות במה שלא ידע, ומודה על האמת, שאין כונתו במחלקתו רק לדעת האמת, וכשידענו יקבלנו ממי שאמרו ולא יקנא על היותו מנוצח, וכל אלו הסדורים יבאו בשלמות ממדות (האדם) [החכם], וחלופיהן בגולם, לחסרון מדותיו, ולכן יקרא חולק על דברי חכמים, וכן כל החולק על גזרותיהם ותקנותיהם ויקטרג בהנהגתם, מפני שכל זה מדה רעה יוצאת ממעמקי התאוה, וטבע כל בעל גאוה נמשך מאד אחר בקשת נצוח בכל ענין ולעולם לא יסכים בדעתו לדבר מדברי החכמים ובתקנותיהם לא ילך, וישוב מוטבע כל כך בזאת המדה עד שידמה היות דבריו אמת ותורתו אמת, ולא ידבק עם החכמים כלל ולא יתעורר להערתם, אף כי יניח הטוב בראותו כי החכמים יבחרוהו, כי הואיל הלך אחרי שרירות לבו וילך אחרי ההבל ויהבל, אלו הן הסבות בהתעכב התשובה לבעלי המדות האלו, ומפני זה צריך להזהר מהם.
וכן צריך שלא לבוז בקצת עברות מצד היותם קלות בעיניו, שכמו שאמרנו [אבות פ''ב מ''א] להזהר במצוה קלה כבחמורה שאין אתה יודע מתן שכרן של מצות, כך אין אדם יודע ענשן של עברות, ועוד שהקלות אין היצר מתעורר בתשובתן כמו שבארנו, והחמורות אין עברה מצויה בהן אלא מתוך תקף יצר ואחר שעה מתחרט ומתביש, ולפי גודל חטאו מתבייש מבוראו ונפשו ומתחרט חרטה גמורה, מה שאין כן במי שמזלזל בקלות, ועל דרך הצחות דרשו בזה [ויק''ר ט' ה'], אוילים יליץ אשם ובין ישרים רצון [משלי י''ד], אך אלים ימחץ ראש אויביו [תהלים ס''ח] וגו', האויל הזה כשהוא נכשל בעברה אומר וכי מה אני חייב סקילה או שריפה כלום אני חייב אלא אשם והוא אינו יודע שעונו על קדקדו מעל לשערו, רצו בו שהדברים אשר לא יחשב לעצמו עון בהם ישקיעוהו ויכשילוהו בטבעו הרע עד שיאבד ברשעו, ומפני זה צריך לכל מתעורר לתשובה לחפש בדרכיו ולבער דעות רעות מקרבו לבלי יהיו סבה לעכב תשובתו.
וחכמי המוסר אמרו שיש מדות הן שרש העברות והן, הקנאה, והתאוה, והכעס, והגאוה, והעזות, ושנאת התוכחת, והאכזריות, כי התאוה תביאהו לבקש כל מותר משם יפרד 
כל עון נתלה בביאות אסורות ובמאכלות אסורות. והקנאה, ר''ל קנאתו להשיג מה שראהו בהשגת חברו מעניני הממון, תביאהו להשתדל בקנית מה שאפשר לעמוד בלעדיו השתדלות בלתי נאות ויצאו ממנה הגזלות והחמסים והאונאות והגזלות, וכל ענין דיני ממונות, ולזה הוזהר ענין הקנאה רק בחכמה ובמיני המעלה, והכעס יביאהו אל כל מיני הנקמות וההכאות והרציחות ודומיהן, והגאוה תביאהו אל מיני הקטטות והנטירות ושנאת האחים ועזיבת התפלה והתהלות הצריכות ורוב הכנעה והשפלה ומעוט העצב, אשר כל זה שרש עברות גדולות ומדות מגונות, והעזות יביאהו לעזוב מורא וכבוד כל מי שראוי לכבדו ולהתירא ממנו, ואל כל מיני השקרות ודברי הליצנות והלשון הרע והנמשכים אליהם והדומים להם, ושנאת התוכחת והלמוד יביאהו להמשך אחר עצתו בכל דבר יביאהו אל מיני הכפירות ומיני העבודות הנכריות כי שמע לקול שכלו לכל אשר יחפץ 
יטנו, והאכזריות יביאהו לכל מיני הכילות ובטול דרכי הנדיבות והרחמנות וירחוק הצדקות והמתנות וגמילות 
חסדים ודומיהם ומיניהם, ואלו המדות אשר קראום מדות מגנות, כוללות מיני בטול הדתות והתורות ומעבירות חק השכל, ולכן הזהירו מאד בהרחקתם ולהטהר מהם החפץ לחיות טהרה מעולה ורפואה שלמה, והוא אמרו [ישעיה נ''ה], יעזוב רשע דרכו וגו', כמו שבארנו הכל, וכבר בארנו שאע''פ שהתשובה רחוקה מאלו לא נמנעה מהם, וכל זמן שיבואם חסד השם לעזוב דרכם הרעה ולשוב עדיו בכל 
לבם ובכל נפשם תשובתם מתקבלת ומועילה תועלת גמורה, ויש לו חלק לעולם הבא ונותנין לו מדור לפי כבודו, וכבר העיד [יחזקאל ל''ג] ורשעת הרשע לא יכשל בה ביום שובו מרשעו, לא הבדיל בין עון לעון, אבל אע''פ שהפליג לחטוא ולהרשיע תקובל תשובתו בעת שיתחרט ונחם על הרעה, והוא אמרו [שם י''ח] החפוץ אחפוץ במות רשע נאם יי הלא בשובו מדרכיו וחיה. [חבור התשובה להמאירי — משיב נפש מאמר א' פ''ד].
------
לבאר בו היות כל מתעורר לשוב להרחיק תכלית ההרחקה מדת הגאוה. קרוב יי לנשברי לב ואת דכאי רוח יושיע [תהלים ל''ד], כונת נעים זמירות בפסוק הזה ובפסוקים רבים להודיע, שיסוד ההתקרבות לשם והיות תפלת המתפלל נשמעת ומקבלת הוא בשבירת הלב המתפלל ובהיותו דכא ושפל רוח, והוא שסמך פסוק זה לענין קבלת השם תפלת המתפלל כאמרו [שם], עיני יי אל צדיקים ואזניו אל שועתם, רצה בו שהשגחת השם דבקה תמיד בהם ותפלתם מקובלת כאמרו אחריו [שם], צעקו ויי שמע ומכל צרותם הצילם. ובאר אחר כן שסבת קבלתו ית' תפלתם וצעקתם הוא היותם נשברי לב ושפלי רוח, כי שבירת הלב והכנעתו הוא יסוד התפלה וענינה, ועל זה סמך ואמר קרוב יי לנשברי לב, רוצה בו שהוא מקבל תשובתם כאמרו במקום אחר [תהלים קמ''ה], קרוב יי לכל קוראיו לכל אשר יקראוהו באמת, ואל זה גם כן כיון באמרו [תהלים קמ''ז], הרופא לשבורי לב ומחבש לעצבותם, וכן בענין התשובה הורה שיסודה וגדרה הכנעת הלב, כמו שהקדמנו היות ענין התשובה והגאוה קצוות הפכיים, בהיות גדר התשובה הכנעת הלב וגדר הגאוה גבהות הלב, וכן הורה ישעיה הנביא ע''ה בדברו בענין התשובה ועזיבת הדרכים הרעים כאמרו [ישעיה נ''ז], סלו סלו פנו דרך הרימו מכשול מדרך עמי, אמרו בסמוך לזה [שם] כי כה אמר רם ונשא שוכן עד וקדוש שמו מרום וקדוש אשכון ואת דכא ושפל רוח להחיות רוח שפלים ולהחיות לב נדכאים, ואמר על זה שבדרך זה ישוב השם וירחב ואם קצף לעונותיהם בזאת יכפר עונם, והוא שאמר אחר זה [שם] בעון בצעו קצפתי ואכהו וגו' דרכיו ראיתי וארפאהו וגו', רצה בו שהרמת המכשול הוא שפלות הרוח והתדכאות הלב והיא היא התשובה המועילה והיא יסודה וגדרה, ומזה הצד נמנעה התשובה מכל המחזיקים בקצה הפך זאת המדה, ר''ל הגאוה, כמו שבארנו, מצורף אל זה היותה שרש כל העברות כמו שכבר הקדמנו, וזה אצלי הטעם על בלתי היות זאת המדה מנויה בדרכי אותם כ''ד דברים שמעכבין את התשובה, שכבר נתחבטו הרבה מן המפרשים בזאת השאלה, ר''ל לבאר טעם על בלתי היות בעל הגאוה נמנה את פושעים המתים המגפה ארבעה ועשרים בעלי המדות הנזכרות, אחר שהיא גם כן מעכבת התשובה כהם אף כי יותר מהם, עד שהיה תכלית דבריהם בזה היותה נכללת בקצתם מהם שאמרו שהיא נכללת במדת החולק על דברי חכמים, שזה בודאי מטבע הגאוה ומפעולותיה, ומהם שכללוה במדת מחשבה רעה כמו שבארנו, ומהם שכללוה במדת המתכבד בקלון חברו או במדת השונא את התוכחת, וכן כללוה במדת המבזה אבותיו ורבותיו ובכללם המבזה את חכמים, גם יש שכללוה בקצת מן האחרות, ואמת אשר כל אלה תולדות מדת הגאוה, בהיות כל אלה המדות נמצאות בטבעה, אבל אפשר לבאר הטעם בזה, ר''ל על בלתי היותה נמנה עמהן, מפני שהיא קשה מכלן ואינה ממין הדברים ההם, כי הדברים ההם, ר''ל אותם 
כ''ד דברים כבר בארנו בענינם שהם מעכבין את התשובה אבל לא ימנעו אותה לגמרי, ואפשר להמצא בתשובה אף 
למי שהורגל במדות הרעות ההן ומחזיק בהן אלא שהיא רחוקה, אבל מדת הגאוה היא במין אחר קשה מזה מונע התשובה לגמרי לכל המחזיק בו לא תמצא לעולם התשובה בהמצאה, כי ההתאוננות ושבירת הלב היא הסבה אשר תחריד האדם ותעוררהו לשוב ובעל הגאוה לבו חזק מסלע לא יירא ולא יפחד ולא יחרד, וכל עוד שתעדר ממנו הסבה המעוררת יעמוד בשכחתו ולא יתעורר כלל כמו שבארתי באמרו [דברים ח'] ורם לבבך ושכחת את יי אליך, כי לרום לבבו לא יירא ולא יפחד ויחשוב מן השתנות עליו סדר זמנו, ויחזיק עצמו כבלתי חסר להשגחתו ית', וישאר ממה שעליו לזכרו, ר''ל זכירת השם ושוותו אותו לנגדו תמיד, וכן תמצא בהושע הנביא אמר מתרעם על זה [הושע י''ג], כמרעיתם וישבעו שבעו וירם לבם על כן שכחוני, אמר כי לרוב עשרם התגאו ושכחו את השם, וכבר התבאר היות שכחת השם כלל כל העברות, מיכן ואילך צא וחשוב איך תמצא תשובה עם זאת המדה ואיך תעמוד עם נחש בכפיפה, ומפני זה האריכו כל אשר השתדלו לדבר ולחבר בענין התשובה היות העקר הגדול לכל אשר יתעורר לתשובה להפשיט ולהסיר מעליו מדת הגאוה ולהרחיק תכלית הרחקה מה שראוי להרחיק ממנה, וכן הנביאים והחכמים הפליגו על זה הצד בגנות המדה ההיא מאד מאד, אמר החכם השלם [משלי י''ח] לפני שבר יגבה לב איש, [שם ט''ז] לפני שבר גאון, ואמר [שם י''ז] מגביה פתחו מבקש שבר, ואמרו ז''ל בבאורו [תנחומא בראשית ז'] לא היה לו לומר אלא משפיל פתחו מבקש 
שבר שכל המשפיל פתחו בני אדם נכשלים בו ונשברים 
אלא מי שמגביה פתחי פיו בגאוה ומוציא דברים שלא 
כהוגן הב''ה משברו, ואמרו גם כן [סוטה ד' ע''ב] על 
אמרו ע''ה [משלי ט''ז] תועבת יי כל גבה לב, כל מי שיש לו גסות הרוח כאלו עובד ע''ז שנאמר תועבת יי כל גבה לב, ומהם שאמר גם כן כאלו כופר בעקר שנאמר [דברים ח'] ורם לבבך ושכחת, ושני אלו המאמרים ענין אחד, וראה שעור מה שאמרוהו ואיך כללו במדה ההיא הריסת כל הדת ובטול כל המצות, כי הכפירה לשם או עבודה לזרים היא הריסת כל התורה, כאמרם [ספרי שלח פסקא ה'] המודה בע''ז ככופר בכל התורה כלה, ועל זה השעור היה מהם גם כן מי שהוציאו מכלל תחיית המתים, אמרו ז''ל [סוטה ה' ע''א] כל מי שיש בו גסות הרוח אין עפרו ננער שנאמר [ישעיה כ''ו] הקיצו ורננו שוכני עפר, שוכבי עפר לא נאמר אלא שוכני עפר שנעשה שכן לעפר בחייו, וכאמרם במקום אחר [ר''ה י''ז ע''ב] למי שמשים עצמו כשירים, ועל זה אמרו [תהלים ט'] קומה יי אל יעוז אנוש ידעו גוים אנוש המה סלה, ואמרו בדרש הא למדת כשהאדם מעיז ומתגאה אינו יודע שהוא איש, כלומר אינו מכיר אנושותו שאלו היה מכיר את עצמו לא היה מתגאה, וזהו ענין כפירה בעקר, וממה שדברו בגנותו גם כן אמרם ז''ל [סוטה ה' ע''א] כל מי שיש בו גסות הרוח רוח קמעא שוברתו, רצו בו על דעת קצת מפרשים שהוא נענש על הקלות כבחמורות, אבל אצלי בו פירוש אחר והוא שמתולדת הגאוה ומן היוצא ממנה היות בעליה שנוא אצל העולם, והוא בז לשנאתם עליו, כי זה מפעולותיו גם כן כי לרוב משול זאת המדה יחשוב היות חנם מזורה רשת שנאת הרבים עליו וימעטו בעיניו אלף שונאים, בהפך מצות החכם שאמר לבנו אל ירבו בעיניך אלף אוהבים ואל ימעט בעיניך שונא אחד, וזה יבוז לשנאת רבים וישלח לחם גאותו על פני המים ארוחת תמיד וברוב הימים ימצאנו יסובו עליו רבים יחד עליו יתמלאון, והוא הנרצה אצלי באמרו [אסתר ו'] אם מזרע היהודים מרדכי אשר החלות לנפול לפניו לא תוכל לו כי נפול תפול לפניו, כי המן הרשע לרוב גאותו היה בז לשנאת היהודים כמו שאמר [שם ג'], ויבז בעיניו לשלוח יד במרדכי לבדו, ומעטה בעיניו גם שנאתם גם קנאתם כמו שהגיע מהשתדלותו עליהם, וחשבה אשת המן בראותה כי החל לבא אליו מעט כשלון בסבת יהודי אשר היו כולם נבזים בעיניו ובז לשנאתם אליו, יתעוררו עליו רבים מהם, בראותם השתנות סדר הזמן עליו, ויביאו עליו עצות מרחוק לא ישקטו ולא ינוחו עד יפילוהו עד ארץ ישפילהו עד עפר, והוא הדמיון באמרו [סוטה ה' ע''א] רוח קמעא שוברתו, וכן אצלי לבאר באמרם ע''ה [שם] כל אדם שיש בו גסות הרוח שכינה מיללת עליו, והוא שדרך בני אדם לילל ולהתאנח על אשר בו הכנות טבעיות מוכנות לחכמה ולמדות הנכבדות והוא מאבד עצמו בסכלותו, ואין דרך בני אדם להתאנח על הפחותים ועל בני הנבלה אשר לא נמצאו נכונים בטבעם לענינים הנכבדים אם ימשכו אחר פחיתותם ואחר סכלותם, אבל יאמר עליהם צרעת נושנת היא בשחין פרחה, ומדת רוממות הלב והתנשאותו לא תמצא על הרוב רק בהרגיש בעליה בעצמו מעלה או מעלות ובא בסבתם לידי המדה ההיא, כי לא תמצא על הרוב זאת המדה עם תכלית הפחיתות, אבל בהרגיש בעצמו סבות ראויות לתת לו חלקים מזאת המדה הגונים לקצת בני אדם, כמו שנבאר, יקח ממנה יותר מן הראוי ויחזיק במה שראוי להרחיק תכלית ההרחקה, ועליו אמר שראוי לילל ולהתאנח לכל העולם מצד היותו נכון ומתעתד לשלמות ואבד ממנו בסכלותו, והוא שיחס על דרך הצחות ההתיללות לשכינה, או אולי יחס ההתיללות לשכינה בא לחזק ההתיללות ראוי עליו, על דרך אמרם בענינים אחרים [גיטין צ' ע''ב] אפילו מזבח מוריד עליו דמעות.
ומהפלגת גנות זאת המדה התפלאו ז''ל איך לא באה למניעתה מצוה מפורשת בתורה, ואמנם קצת בעלי הפשט כללוה במצות [ויקרא י''ט] לא תשנא את אחיך בלבבך, כי שנאת הלב הוא לדעתם ממקור זאת המדה, כי בעל זאת המדה ישנא בלבבו כל אשר לא ימשך אחר בצע רעיונו, ומקצתם ז''ל [סוטה ה' ע''א] הביאו אזהרתו מאמרו [ירמיה י''ג] שמעו והאזינו ואל תגבהו, ומאשר לא הביא זה החכם ראיה מן התורה השיבו האחר והביא אזהרת המנעו מן התורה כאמרו [דברים ח'], ורם לבבך ושכחת את יי אליך וגו' [שם ו'] השמר לך פן תשכח את יי אליך, וידוע מה שהכניסו תמיד מלות השמר פן ואל בכלל לאוין, ורצה בזה אחר שעקר האזהרה שלא לשכחו ית' והגאוה היא המשכחת והמסירה כל איש מאחריו היא נכללת בלאו שכחת השם, ולדעתי די הזהירה התורה בזאת המדה באמרו על המלך וצותה אותו היות עמו ספר התורה תמיד, ואמר [דברים י''ז] וקרא בו כל (ימיו) ימי חייו למען ילמד ליראה את יי אליו לשמור את כל דברי התורה הזאת לבלתי רום לבבו מאחיו וגו', הנה שהזהיר על המלך שאינו ראוי, והורה גם כן בזה כי שמירת דרכי התורה היא העדר הגאוה, ואם השתדלה תורה להסיר זאת המדה מן המלכים אשר מלכו בישראל רק במה שראוי ממנה כמו שנבאר, מה יעשו אזובי קיר ודי בזה תוכחת לעם, וכבר התפלאו רבים בראותם גנות החכמים והנביאים זאת המדה עם מה שהאריך שלמה גם כן בגנותה, איך שבח בקצת דבריו יקרת רוח כאמרו, יקר רוח איש תבונה חושך אמריו משכיל, וכן אמר [משלי י''ז] חושך אמריו יודע דעת יקר רוח איש תבונה, עם היות יקרת רוח אצלם מין ממיני הגאוה, אע''פ שאפשר לפרשו על מחשבת הדבור כאמרו [שם כ''ט], כל רוחו יוציא כסיל, ואמר שמי שהוא מיקר עצמו מחשוב בלבו לדבר כלל רק בעתים הצריכים הוא איש תבונה, ומלת יקר כענין [ש''א ג'] ודבר יי היה יקר בימים ההם אין חזון נפרץ, רצו בו שלא היה פתח הנבואה פתוח אבל היה החזון יקר, ר''ל נמצא על הרחוק. או נפרש רוח, דבור ממש, כהקרא הדבור ניב על שם הנשימה היוצא מן הפה לדעת רבותינו ז''ל. שאמרו [ב''ק ס' ע''א], בענין הולכת השלהבת, מאן דתני לבה לא משתבש ומאן דתני ניבה לא משתבש, מאן דתני ליבה לא משתבש דכתוב [שמות ג'], בלבת אש, ומאן דתני ניבה לא משתבש דכתוב [ישעיה נ''ז], בורא ניב שפתים, הנה אצלם מלת ניב כמלת רוח, אחר שגזרו ממנה לשון הולכת השלהבת, והיתה כונת החכם לשבח מי שאינו מדבר רק מעט מזער לפי הצורך, והוא שסמך זה בשני המאמרים אל מניעת הדבור, אמר בראשון, חושך אמריו משכיל, ואמר בשני, חושך אמריו יודע דעת, אבל לפי מה שהבינו רבים בענינו, ר''ל בענין מלת יקרת רוח, היותו מין ממיני הגאוה, אין זה סתירה בדברי האחרים בשבחו המין הזה, כי הוא המדרגה והחלק הראוי לכל חכם ובן מעלה, ר''ל מי שיש לו מעלה ויתרון על שאר העם בצד מן הצדדים, ומפני זה ראיתי לבאר ענין זה תכלית הבאור, ויותר מכלם יעירני לבאר ענין זה, מה שראיתי ברבנו הקדוש עם היותו נודע ומפורסם במדת הענוה עד שאמרו עליו בתלמוד סוטה [מ''ט ע''א] שביום שמת בטלה ענוה, עם כל זה העידו עליו בתלמוד כתובות [ק''ג ע''ב] שבשעת פטירתו צוה לבנו הנשאר נשיא אחריו שיתנהג בנשיאותו בגאוה ושררה והוא שאמר ז''ל עליו, נהוג נשיאותך ברמים, איך אפשר במי שנודע והתפרסם בחייו במדת ענוה יתרה צוה להשאיר אחריו מדת הגאוה, אף כי בעת המות אשר הוא עת השתפל כל גאה והכנע כל לב ערל, זה העירני לבאר המדה הזאת באור מספיק, מה שראוי להרחיק ממנה לכל, ומה שראוי להחזיק בו מלכים ושרים ובכללם כל מנהיגי עם, ומה שראוי להחזיק בו החכמים ובני המעלה, ומה שראוי ממנה לרוב בני אדם, אבאר כל זה באור נאה ודברים מחודשים לא קבלתים מזולתי, ואומר כי המדה הזאת חלוקה לארבע מדרגות, הראשונה נקראת בשם גאוה, והשנית נקראת בשם שררה או התנשאות, והשלישית נקראת בשם יקרת רוח, והרביעית בשם סלסול או נקיות הדעת.
הראשון הוא הראוי להמנע ממנו והמחויב להרחיקו תכלית ההרחקה לכל אדם ונקרא גאוה, ולשון גאוה ענינה ענין רוממות וגבהות, מלשון [יחזקאל מ''ז] גאו המים, [איוב ח'] היגאה גמא, שכל זה נאמר על גבהות הדבר, וענין זה המין הוא שידמה בעליו להיות מעלתו רמה ונשאה על מעלת חבריו ודעתו ושכלו על דעתם ושכלם, וישנא וימאס כל מי שיעמוד ויתריס כנגד מעלתו או כנגד דעתו, לא מצד התברר לו האמת בדבריו או בענין מחלקתו, אבל מצד חשבו היותו עליון על כל שאר החולקים על דעתו בחכמה ובמעלה, תכלית כונתו לבטל כל שאר הדעות ואם הן אמתיות, ולהכניע החולקים עליו ואע''פ שהאמת עם שכנגדו, יחלוק גם עם האמת ויצנחהו, ויכניע גם עוזרי האמת תכלית ההכנעה על אשר לא נטו מדרך הישר אחרי בצע לבבו, ועשה כרצונו והגדיל, יגזור אומר וישים כל השתדלותו לקימו, לא מצד האמת רק מצד בקשת הנצוח והמשכת הכבוד אליו בכל צד, להיות דבריו קימים אם אמת ואם שקר אחר אשר נפלו הדברים ההם בפיו, ונקרא המין הזה גם כן זדון כי הזדון יכונה על גבהות הלב כאמרו [עובדיה א'], זדון לבך השיאך וגו' אומר בלבו מי יורידני ארץ, מה שלא יתכן כן במלת רשע, כי מלת רשע תאמר גם בעשות העברות מצד היצר מבלי זדון לב והכעסה, ויקראו גם כן בעלי המדה הזאת יהירים בלשון הפסוק [משלי כ''א], זד יהיר לץ שמו עושה בעברת זדון, רוצה בו שכל פעלותיו הם בתקף הגאוה והזדון, ובלשון רבותינו יקראו גם כן גסי הרוח, וכן יקראו בלשונם זחוחי הלב כאמרם ז''ל [חולין ז' ע''א], משרבו זחוחי הלב רבו מחלוקות בישראל, הנה מרוב גבהותם היו מעמידי דבריהם כנגד האמת ורבו המחלקות תמיד בעניני ההוראות, ועל זה אמר ז''ל [פסחים ס''ו ע''ב] כל המתיהר אם חכם הוא חכמתו מסתלקת ואם נביא הוא נבואתו פוסקת, ותחת המין הזה מי שבטבעו זאת המדה אלא שאיננו מוציאה לפועל, אם להעדר יכולת אם להעדר תחבולה, אבל ימאס וישנא בלבבו החולקים עליו, יקרא זה גם כן בלשון גאוה, כאמרם על זה [פסחים קי''ג ע''ב] דל גאה, שאין לו רק רוממות הלב, ויש גם בזה המין מי שבטבעו זאת המדה ולו היכלת והתחבולה וימנעוהו מזה מדותיו או חכמתו או מוסרו מהוציא גאותו לפועל אבל ישאירנה בלבבו, ואע''פ שיצא קצת הפסדו בשכרו ונשמר מהעמיד דעות נפסדות לצד נצוח, יארע לו מזה, אחר שהשאירו אותו בלבבו רצונו והשתדלותו, להתכבד בקלון האחרים, מצד היותם נבזים ושפלים והוא הוא בעיניו הנשא הנעלה, וימעיט בכבוד הבריות תכלית ההמעטה, והוא מפעולת המין הזה, ועל זה הצד הכניסו דבורה וחולדה בכלל מדת היהירות על מעטם בכבוד הגדולים כמו שאמרו עליהן בתלמוד מגלה [י''ד ע''ב], לא נאי יהירותא לנשי, ואמרו זה על דבורה במה שנאמר עליה [שופטים י''ד], ותשלח ותקרא לברק בן אבינועם, ואלו איהי לא אזלא, ואמרו כן על חולדה באמרה לשלוחי המלך [מ''ב כ''ב], אמרו לאיש אשר שלח אתכם אלי, ולא קראתהו בשם מלך, יהיה כלל פעלת המין הנזכר הנקרא גאוה, בקשת הנצוח והמשכת הכבוד לעצמו וההמעטה בכבוד אחרים, זהו המין הרע אשר הפליגו בגנותו ושהעידו היותו שרש פורה ראש ולענה לכל העברות, וכללו בהסרת המדה ההיא שוללות כל מדות הרעות בכלל, וכן תמצא הר''ם ז''ל בדברו על תכלית השלמות אמר זה לשונו, ראוי עוד שיהיה זה האיש כבר נתבטלה מחשבתו ותשוקתו לרשיות ולשררות הבלתי אמתיות, ר''ל בקשת הנצוח, או הגדיל העם לו והמשיך כבודם ועבודתם אליו, וראה אמרו ע''ה שררות בלתי אמתיות, ר''ל בקשת הנצוח, רצה בו שאין הכונה בהם להעמיד האמת רק להתכבד ולהתנשא, והוא הנרצה בלשון ז''ל [ר''ה י''ז ע''א] בהטלת אימה שלא לשם שמים, ר''ל שלא יטילנה על צד העמיד דבר אמת רק מצד המשכת הכבוד אליו, ורבים מחכמי האומות האריכו דבריהם במשלים נאים להעביר זאת המדה, אמרו חכמי הערב במשליהם כי באו שלשה נכבדים לפני המלך וישבו לפניו בטרם יצוה אותם לשבת, ואמר להם המלך איך סדרתם ישיבתכם, ענה האיש אשר ישב על השנים יחסי הגדול הושיבני על רעי, אמר השני חכמתי היתרה הושיבתני על אשר תחתי, אמר השלישי ענותי הושיבתני תחת כלם, ויאמר המלך השלישי קום שב על כלם כי לך הכבוד והענוה ואין להם היחס והחכמה, ראה איך יסרם בהמשיך הכבוד אליהם. ואמרו גם כן במשליהם השחוח והיחס שני תאומים ושפלות הלב והכבוד שני אחים נעימים, ומה מאד הפליג במשל המשורר האזובי באמרו בשבחיו על אחד הנכבדים אשר בדורו מחזיק במדת הענוה, אמר עליו באחת מחרוזותיו, רב גדולותיו ולבו שח כעץ, שחו ענפיו עת מגדיו פשו.
המין השני נקרא שררה או התנשאות, וענינו שאין בטבעו זדון הלב וגאוה, אבל שהוא בהרגישו בעצמו מעלות רמות והמסר אליו הנהגת מדינית, כמו שידוע היות קיום הישוב צריך למנהיג והפסדו בהעדר ההנהגה, יסבב לעצמו מקרה ההתנשאות לכונה רצויה, ויתגבר להעמיד דעות אמתיות על צד העמדת האמת על מכונו לא על צד נצוח, ועל זה הצד, ר''ל היות זאת המדה בלתי מוטבעת בו, רק שהוא מסבב המקרה ההוא לעצמו על דרך הצורך ההכרחי, ר''ל לסדר הישוב וקיומו, לזה תמצא אלו שתי המלות, ר''ל שררה והתנשאות, באות על הרוב בהיותן מונחות על בני אדם בלשון התפעל, אמר [במדבר ט''ז] כי תשתרר עלינו גם השתרר, וכן אמר [שם] ומדוע תתנשאו על קהל יי, וזה כי ההתפעל על אחד מדרכיו יפול בדקדוק על מי שהוא מסבב המקרה לעצמו וממשיכו אליו, ויש בזה המין שלא יהיה עצם הדבר אצלו ויסבב לעצמו מקרה הענין הנמשך ממנו, כמו [משלי י''ג] מתעשר ואין כל, שהוא אין אצלו העושר והוא המסבב אותו לעצמו, וכן [שם] מתרושש והון רב, וכן [שם כ''ה] מתהלל במתת שקר, ויש בזה המין שהוא מסבב עצם הדבר לעצמו ומשתדל לקנותו, כמו [ש''א י'] והמה מתנבאים, ר''ל מסבבים מקרה הנבואה לעצמם ומשתדלים להגיע אליהם הנבואה, ואל זה הצד ר''ל להעמיד האמת על מכונו ולקיים הישוב יכונו בעלי זאת המדה להעמיד דבריהם ולהמשיך הכבוד לעצמם והגדלת העם להם, לא שיהיה עקר כונתם בזה מצד רצותם בכבוד, כי ממה שצריך להם להשתפל בתוך לבם לנגד השם ית' ושוותם אותו נגדם תמיד, כמו שהוזהרו מלכינו בקריאת התורה תמיד לבלתי רום לבבם, אבל שתהיה כונתם במדה הזאת להעמיד האמת ולקיים הישוב ולהסיר הרעות והנזקים מבני אדם אשר נמסרה הנהגתם אליהם, וזאת המדה היא נתונה עד תכליתה למלכים ולסגנים ולמושלי הארץ, ועל צד האמת יאות לכל מושל להראות לעם התנשאו והתרוממו עליהם לבעבור תהיה יראתו על פניהם לבלתי יחטאו, כי אלו ישוו המלך והמושל כבודם לכבוד שאר העם אולי יקל מוראו עליהם ויהרסו מצב המלכות ויפרצו גדר האדנות בסור אימתו מעליהם, והיתה ענותו ושפלות רוחו סבת היות כל הארץ חרם אלה וכחש רצוח וגנוב ואין מחריד, ואל זה כונו ז''ל באמרם [סנהדרין י''ט ע''ב] שום תשים עליך מלך [דברים י''ז], שתהא אימתו מוטלת עליך. וזה גם כן הורו משוררי ערב באמרם, מלך מיסר בחרונו טוב מעם משולח עושה כרצונו, ואל זאת הכונה אמר [משלי כ'] מלך יושב על כסא דין מזרה בעיניו כל רע, ולא ימנע בהיות המושל מתנהג בזאת המדה מהקראו ענו ושפל, אחר שהנהגתו זאת עקר כונתו בה לצורך קיום העולם, כמו שתמצא בעניני טכסיס המלך הנבחר גם כן שלא יקרא אכזרי בכלותו אנשי הרשע המחויבים לרשעם להמיתם לבערם מן הארץ, ולא ישולל ממנו היותו נקרא רחמן ואע''פ שאינו רחמן לחיבים, אחר שתכלית רצונו שלא יעשה אחד מבני עמו דבר יגיעהו הענש עליו, וגם זה מדרכיו ית' שנאמר עליו היותו בלתי חפץ במות הרשע כמו שנאמר [יחזקאל י''ח], החפץ אחפץ וגו', למי שפרשו במיתת העולם הזה, עם צוותו להמיתו ולבלתי קחת כופר עליו, וזה כי הוא ית' לא אל חפץ רשע ונמשך אל זה צוה לבער הרע, כן המלך הנבחר אשר נמסרה לו הנהגת העולם מאת השם לקיום הישוב רצונו לבלתי העניש פרט או כלל, ר''ל שלא יעשו בני עמו דבר יגיעם זה בסבתו, אבל בעשותם דבר יתחייבו הענש עליו, רצונו להענישם לכונת התבער הרע מן הארץ, ולא ישולל ממנו היותו נקרא רחמן על צד כונתו, כמו שנמצא גם כן בשם יתע' היותו נקרא רחמן עם האמר עליו [ישעיה י''ג] הנה יום יי בא אכזרי ועברה וחרון אף וגו', וכן בזאת המדה אחר היות המושל מחזיק בה לצורך קיום הישוב לא ישולל בה ממנו מדת הענוה אבל היא הענוה כמו שנבאר, ואל זה הצד באו בשם ית' על דרך המשל ועל צד ההשאלה מלות יורו על הגאוה ומלות יורו על הענוה גם כן, הורו זה באמרם [מגילה ל''א ע''א] כל מקום שאתה מוצא גדלתו של הקב''ה אתה מוצא ענותנותו, ואל זה כיון ע''ה באמרו [תהלים צ''ג] יי מלך גאות לבש לבש יי עוז התאזר אף תכון תבל בל תמוט, אשר באה השאלה איך נמשך עם לבישת השם לבוש הגאוה ענין אף תכון תבל בל תמוט, ופרש אחד מן החכמים בדרך זה כלומר, יי מלך והוא המלך הגדול אשר לבשתהו הגאוה והתלבש יפה במדת הרוממות ולו יאתה המלוכה והתנשאות ורוממות, לא כשאר המתגאים אשר לו להם תאות הגאוה ובקשו להלמה ולא הלמתם, ואמר אף תכון תבל בל תמוט, כלומר פליאה נשגבה בגאותו ית' אשר בה תכון הארץ ותעמוד מבלי התמוטטות מה שאין כן בגאות התחתונים אשר הגאוה על הרוב סבת הריסת ארץ אבל גאותו ורוממותו הוא סבת עמידת הארץ, כאמרו גם כן [דברים ל''ג] ובגאותו שחקים, וכן בהחזיק המלך בזאת המדה על צד הכונה הנזכרת הוא סבת עמידת הארץ וקיומה, והוא צריך לזאת המדה על זה הצד צרך גדול, ואל זאת הכונה אמרו תמיד [יומא ע''ח ע''ב] על קצת דברים שהותרו אצלו משום [ישעיה ל''ג] מלך ביפיו תחזינה עיניך.
וכבר למד דעת בזה ראש החכמים שלמה ע''ה כי כאשר שאלו אליו [מ''א ג'] שאל מה אתן לך, אמר אתה המלכת את עבדך וג' ואנכי נער קטן לא אדע צאת ובא ועבדך בתוך עמך עם רב ונתת לעבדך לב שומע לשפוט את עמך וג' ויטב הדבר בעיני יי כי שאל שלמה את הדבר הזה, והבטיחו לתת לו לב חכם ונבון על כל אשר היה לפניו ולאחריו, הורה שזה הענין הוא עקר הכונה במלכות להיות העם נשפט משפט צדק להסיר הנזקים ולמלא הארץ דעה, לא שיתגאה ויתנשא על צד גאוה וגבהות וזדון לב, רק להעמיד האמת על מכונו כמו שבארנו, וחכמי הערב הביאו במשליהם דבר, אחד מחכמיהם היה מיסר המלך ומורהו תכסיסי המלוכה והיה מזהירו על הענוה ועל ההתנשאות כפי הצורך על הצדדין שבארנו, אמר אליו זה לשונו, הזהר בן המלך להתמיד הענוה והשפלות ובהסוב המלוכה אליך תהיה חומל על עמך ומקרבם אליך וגומל להם חסד ואז יאהבוך כי אין המלך מלך עד שימלך בלבבות, והזהר שלא תהיה בעל כעס ותמיד חמה עזה פן יחשב לך לאכזריות, ואמנם על כל זה הזהר שלא תהיה שפל ביותר מן הראוי פן יחשב לך לרפיון ולחולשה ולהתרשלות ומעוט השגחה, ואמרו גם כן במשליהם כי מלך אחד היה עומד לפני רבו בעת מותו ואמר לו המלך אתה המורה הורני וצוני את אשר אעשה, אמר לו הזהר המלך המצליח שלא תהיה לח ותעצר ולא יבש ותשבר לא מתוק ותמצץ ולא מר ותמאס, ושאלו לאחד מהמלכים אשר היה נכבד ונאהב מאד לעיני בני עמו במה זכית לאהבת עמך על כל שאר המלכים, אמר, בשנאתי האכזרים ואהבתי את הישרים, ורבותינו ז''ל אמרו בדומה לזה [עי' קה''ר ז' ט''ז] כל המרחם על האכזרים סופו להיות אכזרי על הרחמנים מנא לך משאול, באורו שחמל על אגג ואחר כן הרג כהנים שבנוב, וכל זה מכונת מה שבארנו והוא, שראוי למלך להתעטר בזאת המדה על צד סדר ההנהגה וקיומה, ואם לא יתנהג בזאת המדה יעשה בנפשו שקר וכבוד בקלון ימיר, ועל זה הענין אמרו גם כן [יומא כ''ב ע''ב] מפני מה נענש שאול מפני שמחל בכבודו שנאמר [ש''א י'] ובני בליעל אמרו מה יושיענו זה ויהי כמחריש, ואמרו ז''ל [קידושין ל''ב ע''א] שאע''פ שהאב והרב והנשיא שמחל בכבוד עצמם כבודם מחול, מלך שמחל על כבודו אין כבודו מחול, אלא אם כן בדבר שאין זלזול בכבודו בכך, כענין מה שאמרו בהגדה [מס' שמחות פי''א] באגריפס המלך שאמרו ז''ל, המת והכלה שהיו באין בעיר זה כנגד זה מעבירין את המת מלפני הכלה מפני שאמרו כבוד החיים קודם לכבוד המתים המלך והכלה מעבירין את הכלה מלפני המלך ואין צריך לומר שמעבירין את המת מלפניו ומעשה באגריפס המלך שעבר מלפני הכלה, קבע לעצמו שביל אחר, ושבחוהו חכמים, אמרו לו מה ראית, אמר להם אני כתרי בכל יום וזו אין כתרה אלא שעה אחת תטול כתרה ותלך, ואמנם שבחוהו על זה עם הזהירם אותו תמיד שלא להקל בכבודו, מצד שזה לא היה נכר ענינו אם לכונת כבוד הכלה אם היה לו דרך באותו שביל, אף כי לא היה אצלו בזה הענין שום זלזול, ואל זה הצד, ר''ל היות המלך ממשיך כבוד אצלו ומתנשא ומתגדל על העם עם היות לבבו נכנע אל השם, היה הרמז למשחו בעת הקמתו בשמן, שהוא רומז עליונות ורוממות עם היותו רומז מדת ענוה על הצד שהענוה מחליקה ומרככת מדות האדם בהיות השמן מחליק ומרכך הדבר הנמשח בו, ועם היות המדה הזאת נתונה מכל וכל למלכים ולמושלים יתפשטו חלקים ממנה לכל מנהיג אשר תמסר אליו איזו הנהגה, הכל כפי ההנהגה אשר תחתיו איש כפי עבודתו וכפי משאו, ועל זה הצד הותר חלק ממנה למנהיגי הצבור להטיל אימה עליהם כדי להיות דבריהם נשמעים על צד האמת, כמו שתראה [ר''ה י''ז ע''א] שלא האריכו בגנות פרנס המטיל אימה אלא במטילה שלא לשם שמים, והוא מן המין הראשון אשר הזכרנו.
ואמנם האריכו בגנותו מאד עד שיעדוהו הענש הגדול והוא היותו נדון לדורי דורות כמו שאמרו שם ע''ה, ושנתנו חתיתם בארץ החיים, והם הפרנסים המטילים אימה יתרה על הצבור שלא לשם שמים, יורדין לגיהנם ונדונין בה לדורי דורות שנאמר [ישעיה ס''ו], ויצאו וראו בפגרי האנשים הפושעים בי כי תולעתם לא תמות ואשם לא תכבה, וכבר יעדו לנו בהם כלל נכון כלל אמתי לא יכזב והוא, שאינו רואה בן הגון, במדה שמדד בה מודדין לו, אמרו ז''ל [שם] כל פרנס המטיל אימה יתרה על הצבור שלא לשם שמים אינו רואה בן תלמיד חכם שנאמר [איוב ל''ז], לכן יראוהו אנשים לא יראה כל חכמי לב, אבל מכל מקום לא דברו במטיל אימה לשם שמים, אבל הוא ממה שצריך להנהגתם להעמיד האמת ולבער הרע מקרב הארץ, וזה ממין זאת המדרגה השנית אשר הזכרנו, ומכלל זאת המדרגה אמרם ע''ה [קידושין ע' ע''א], כיון שנתמנה אדם פרנס על הצבור אסור לעשות מלאכה בפני שלשה, כל זה ליקר עצמו ולהשמר שלא לזלזל בכבודו, סוף דבר הכונה להיות דבריו יותר נשמעים ויותר מקובלים לבעבור תהיה יראתו על פניהם לבלתי יחטאו, ולא יצא בהתגברותו ובהתכבדו לכונה רצוייה מגדר הענוה, אבל היא עקר הענוה, כי הענוה אצלי איננה שפלות רוח, אבל היא מדה תורה כניעת הלב, והוא שנגזרה המלה אצלי מלשון [שמות י'] מאנת לענות, שהוא ענין כניעה, ואמנם עם הכנעת לבבו ושפלותו במשאו ובמתנו ובעניני עצמו, יהיה גם כן ענינה התגברות בעליה והתנשאותו בראותו ענינים מכוערים לבטלם ולעמד כנגדם חזק לבב ואמיץ כח, ולבקש כל צד נצוח בהעדרם, כי אם ישפל רוחו בזה יחזיקוהו ברך לבב ומתרשל ולא יראו מלפני מעשות כל עול, וזה אצלי מה שאמר ית' לירמיה הנביא [ירמיה א'] ואתה תאזור מתניך וקמת ודברת אליהם את כל אשר אנכי אצוך אל תחת מפניהם פן אחתך לפניהם, בא אצלי ענין תאזור מתניך דמיון על התגברות טבעו והתאמצו, ואמרו פן אחתך לפניהם באורו אצלי אם תירא מפניהם וירך לבבך להוכיחם יהיה הנמשך לך מהם שישימוך ברעיונם כאיש שפל ומתרשל ולא יתנו לב לשמוע בקול דבריך לשוב מדרכם הרעה, ולשון פן אחתך לפניהם רוצה בו אעמידך לפניהם כנשברי לב וכנחתי רעיון ושפלי הדבור, אשר לא יתעוררו הנוכחים לקול דבריהם גם בוז יבוזו להם, והוא על דרך מה שבאר רבינו סעדיה ע''ה בענין [יחזקאל י''ד] אני יי פתיתי את הנביא, כמו שקדם וכמו שיתבאר, ועל זה הדמיון אמר אליו גם כן [ירמיה א'], ואני הנה נתתיך לעיר מבצר לעמוד ברזל וגו', ורבותינו ז''ל על זאת הכונה אמרו [יומא כ''ג ע''א] כל תלמיד חכם שאינו נוקם ונוטר כנחש אינו תלמיד חכם, וכאשר הוקשה לבעל המאמר ממה שאמרה התורה [ויקרא י''ט] לא תקום ולא תטור, פרשו בעניני עסקים וממון, לא בענין שיקרה לו ממנו זלזול בכבודו, וכן הקשה ממה שאמרו העלובין ואין עולבין שומעין חרפתן ואינן משיבין עליהם הכתוב אומר [שופטים ה'] ואוהביו כצאת השמש בגבורותו, והשיב שזה נאמר שלא להעריך דבריו מול דבריו לבל יתיצב נגדו כמטרה לחץ לשונו, אבל שראוי לו לעכב בלבבו שאור דברי נבלות המדבר בו ושלא למחול לו, והוא אמרם דנקיט ליה בליביה, ואמנם הזהירו שלא להשיב בדבריו, שאין הכונה בנקימה ובנטירה רק שלא להקל בפני כל אדם בזלזול כבודו, שלא תמעט מוראו מעליהם בהפיל אור פניו, ויהיה סבה לפרוק עול תוכחותיו, לא שתהיה כונת הנקימה והנטירה על צד כבוד עצמו, כי אין דבר נגרע מחכמתו לדברי הכסיל כדי שיצטרך להשיב על דבריו, והוא שהביא על זה ואוהביו כצאת השמש בגבורתו, על דעת הרב ר' נתן בן הרב ר' מאיר, שפירש במה שבאה השאלה בזה והוא ענין בעלובין ואינן עולבין שומעין חרפתן ואינן משיבין שיבא על עניני פסוק [שם] ואוהביו כצאת השמש בגבורתו, והוא ע''ה פרשו על הדרך הנגלה, במשל הנזכר בנסתרי ההגדות [חולין ס' ע''ב] בענין קטרוג הלבנה על השמש, באמרה אפשר לשני מלכים שישתמשו בכתר אחד והשיב לה ית' לכי ומעטי את עצמיך, הנה שבקטרג הירח על השמש לא על חמס בכפיו יצא השמש בגבורתו ולא הזיקו לו דברי הירח, והוא לקה ונעשה לו כאשר זמם לעשות לאחיו, כן ארחות כל עלוב הסובל עלבונו וכל צדיק בשמעו חרפתו ואיננו משיב שהוא יצא כזהב בתגבורת מעלתו ונשאר החסרון למי שאמרו, והצדיק לא יעלו ולא יורידו במעלתו דברי המתנגד אליו כלל, ובזה הצד פירש אחד מהחכמים אמרו ע''ה [משלי כ''ה] מעין נרפש ומקור משחת צדיק מט לפני רשע, אע''פ שדרך המפרשים לפרש בו להיות דבר מזולזל ונקלה מאד בהיות הרשע מזלזל הצדיק ומקלה בכבודו, כרום זלות המעין המקור בהיות רגל כל עובר רופשת ורומסת בהם.
ואמנם יש מי שפרש נמשך למה שבארנו כי כשהרשע מזלזל בכבוד הצדיק לא יעלה ולא יוריד זלזול דבריו במעלת הצדיק, כמו שהמעין והמקור אם ברגלים תרמסנה שאע''פ שיעכרו מעט לשעתם יחזרו לקדמותם מיד ולצלילותם הראשון, אחר שהם מים חיים ונובעים ולא ישארו בעכירותם כהשאר המים המכונסים בהרפשם, וכן הצדיק ואם לשעתו יתן הרשע דופי במעלתו לא יקבל חסרון בדבריו כלל, ובמשלי הערב העידו באחד מהנבלים חרף חכם אחד ולא ענהו, ושאלוהו מדוע כי יקללך לא תעננו, ואמר לא אבא במלחמה אשר המנצח בו מנוצח, וזה היה ענין שבחם השומעין ואין משיבין, לא לשלול מדת הנטירה ממנו עד שיבקש ממנו האחר ויודה לפשעו ויכיר בסכלותו, כאמרם על זה כשהוקשה לבעל המאמר ממה שאמרו המעביר על מדותיו מעבירין לו על כל פשעיו, השיבו על זה דמפייס ליה ומפייס, כמו שהתבאר בתלמוד במסכת יומא [כ''ג ע''א], ולא שללו קודם זה מדת הנטירה ממנו, אבל יעדוה בטכסיסי מדותיו, והכל לכונת התגברותו לבער הרע ולהעמיד הטוב, ועל זה אמרו גם כן תלמיד חכם שבזוהו בפרהסיא אסור למחול לו, וכל זה לא ישלול ממנו מדת הענוה כמו שבארנו, וכלל הדברים שכל התגברות והתנשאות כשהוא על צד כונה רצויה נקרא גם כן ענוה, וכבר הורה החכם זה הענין באמרו, ההתגדל על המתגדל ענוה ועל הגדולים סכנה ועל הבינונים פחיתות נפש, אמר שהמתגדל על המתגדל ענוה, ר''ל על המתגאה לרוב רוע תכונתיו על צד הגאוה לא לכונה רצויה, שהמתגדל עליו להפר מחשבותיו יקרא ענו ומשובח, על אשר בהתנשאותו השפיל גאה וגאון ובתבונתו מחץ רהב, הכל על צד הכונה שבארנו, וכן אצלי ראיה, בהיות משה רבינו ע''ה מפורסם במדת ענוה באמרו [במדבר י''ב], והאיש משה ענו מאד וגו', ומלת מאד תורה היות לו ענוה יתירה, ועם כל זה היות מדרכו לקנא תכלית הקנאה בכל מעשה מכוער ומתגבר בבטולו תכלית התגברות, כענין המצרי, וכענין מעשה העגל, וכענין מחלקתו של קרח, ותמצא באהרן שלא נכלל טכסיס ענינו במדת הענוה, אבל בקצה שפלות רוח, לא התגבר בראותו מעשה העגל עד שיראתו ורכות טבעיו ושפלות רוחו הביאוהו למה שאירע לו, ועל זה תמצא ז''ל שבחו משה רבינו ע''ה בענוה ושבחו את אהרן בשפלות הרוח כאמרם, לעולם יהא אדם ענו ושפל רוח ענו ממשה ושפל רוח מאהרן, התבונן איך הפרישו בין מדת הענוה למדת שפלות הרוח, עד שהם ע''ה יחסו מדת הענוה למשה רבינו ע''ה ומדת השפלות לאהרן, והוא נסכם למה שפירשתי, כי שפלות הרוח אצלי הוא ענין מי שבאזניו שמע ובעיניו יראה דברים לא היו בראוי להעשותם והחריש ביום שמעו וביום ראותו, ישב בדד וידם תמים עם יי אלהיו, לא יתגבר לבטל דעות נפסדות ולהתריס כנגד בעליהן, כענין מה שבארנו באהרן, ומן האמת כי היא גם כן מן המדות הנכבדות ושהיא צריכה במקומות רבים, כמו שתראה שהזהיר האדם על קניית שתי המדות באמרו, יהא ענו ושפל רוח, כל אחת לפי המקום ולפי הזמן ולפי הענין, ואין לו לדיין אלא מה שעיניו רואות, אלא שאין כונתי עתה רק לבאר שלא תשלול מדת הענוה מן המחזיק בזאת המדה ולא יצא מגדרה, וכן ראיה במה שבארתי ברבינו הקדוש שאמרו עליו [סוטה מ''ט ע''א] משמת ר' בטלה ענוה, וצוה לבנו [כתובות ק''ג ע''ב] נהוג נשיאותך ברמים וזרוק מרה בתלמידים, כל זה לכונת היות מוראו מוטלת על הבריות כדי להיותם נשמעים אליו, והיא הכונה להיות זאת האזהרה עליו בדברי המפורסמים, כמו שאמרו על זה כשהוקשה להם מאמר רבינו הקדוש עם מה שאמרו [סוטה י''ג ע''ב] מפני מה מת יוסף קודם אחיו מפני שהנהיג עצמו ברבנות בא התרוץ על זה הא בצנעה הא בפרהסיא, רצו בו שלא יקל כבודו בעיניהם ובזה יכון כסא האמת לעמוד על מתכונתו תמיד, ולזה אמר בשעת פטירתו ענינים קצתם יורו שפלות הרוח וענוה יתרה וקצתם יורו רצונו בהמשכת הכבוד אליו, וכבר הורה רבן גמליאל ע''ה היות מצות אביו על זה הטעם, ר''ל לכונת היות בני הדור נשמעים אליו, כשענה לר' יהושע, לאחר שהטריחו לבא לפניו במקלו ובמעותיו ביום הכפורים שחל להיות בחשבונו, ועמד ר' יהושע וקבל את גזרתו אע''פ שהיה חולק עליו בקבוע אותו היום, כמו שהתבאר במסכת ראש השנה [כ''ה ע''ב], וכשבא ר' יהושע לפניו כמו שגזר עליו עמד רבן גמליאל ונשקו על ראשו, אמר אשרי הדור שהגדולים נשמעים לקטנים כל שכן קטנים לגדולים, הורה שכונת ענינו היתה להיות דבריו נשמעים לבל ירבו המחלוקות בישראל, כמו שהורה שם [ע''א] באמרו כל בית דין ובית דין שנתמנה על ישראל הרי הוא כבית דינו של משה, ואל זה הענין אמר אחד מחכמינו ע''ה על מה שאמרו במשנה [סוטה מ''ט ע''א] משמת ר' בטלה ענוה, ואמר ליה רב יוסף לתנא לא תתני ענוה דאיכא אנא, ואלו היתה ענוה שפלות רוח הלא אין מגדר מדות שפל רוח לשבח עצמו במעלותיו ולהכירם בנפשו.
ומזה הגדר הנזכר במדת ענוה, היה אצלי ר' שמעון בן יוחאי שאמר [ברכות ז' ע''ב], מותר להתגרות ברשעים בעולם הזה שנאמר [משלי כ''ח], עוזבי תורה יהללו רשע ושומרי תורה יתגרו בם, וכשהוקשה עליו מאמר נעים זמירות באמרו [תהלים ל''ז] אל תתחר במרעים ואל תקנא בעושי עולה, [תירצו] להיות כעושי עולה, כמאמר שלמה שאמר גם כן [משלי כ''ג] אל יקנא לבך בחטאים כי אם ביראת יי כל היום, וכשהוקשה עליו מאמר חכם אחד מחכמיהם שאמר אם ראית רשע שהשעה משחקת לו אל תתגרה בו, תירץ בעל התלמוד על זה הא במילי דידיה הא במילי דשמיא, ראה איך הזהירו בהתגברות והתנשאות על העמדת האמת, אמנם מי שאמר [סוטה מ''א ע''ב] מחניפין את הרשעים בעולם הזה, אצלי מבעלי שפלות הרוח, והיא גם כן מדה מעולה על צדדים ידועים כמו שבארנו, וכבר הותרו ממנה דברים כמו שבארנו בענין המתחבר לרשע, וממה שיחזק עוד זה אצלי, ר''ל היות זה המין נכלל במדת הענוה, מה שאמר על דוד [תהלים מ''ה] חגור חרבך על ירך גבור הודך והדרך והדרך צלח רכב על דבר אמת וענוה צדק ותורך נוראות ימינך, הנה שהורהו להתגבר תכלית ההתגברות ותכלית ההתנשאות, והוא המשל בחגירת החרב וברכיבת הסוס, להעמיד האמת, וקרא זה הענין, ר''ל ההתגברות על העמדת האמת ענוה צדק, וראה אמרו ענוה צדק, על דרך שקרא הר''ם ז''ל המין האחד שררה בלתי אמתית, כמו שכתבנו, וקרא הוא זה ענוה אמתית במקום אמרו שררה אמתית, כמו שתראה קראו ההתגברות ענוה כשהיא על דבר אמת, ואלו היה ענין הענוה שפלות הרוח לגמרי, היצטרך לחגור חרב ולרכוב סוס לקנות מדת שפלות הרוח, אלא שהיתה כונתו בענין הענוה התגברות לכונה רצויה, והוזהר המלך הנבחר, ר''ל דוד ע''ה, על זאת המדה, כמו שתראה כל אותו מזמור בנוי על ענין המדות הראויות למלך נבחר, כאלו היה מצוהו שיחגור החרב, והוא דמיון על תכלית ההתגברות, ויהיה זה הודו והדרו והוא אמרו, חגור חרבך וג' הודך והדרך, וכן אמרו והדרך צלח רכב, כלומר שתתגבר על דבר אמת לקיים ולעלות הדר מעלתך, או יהיה מלת חגור, מקור, כאלו אמר חגירת חרבך על ירך הוא הודך והדרך וכן רכיבתך, והכל דמיון על ההתגברות כשהיא על דבר אמת, והוא אמרו ותורך נוראות ימינך, כלומר שבזה הענין תהיה אימתו מוטלת על הבריות, ואמנם יש מי שפירש שמלות הודך והדרך הם תואר חגירת החרב, וביאור ענינו רוצה בו חגור חרבך על ירך גבור והוא הודך והדרך, ר''ל שיעטר עצמו בצדק וביושר ושאר המדות הנכבדות שהן הוד והדר לבעליהן, וכנה הענין לחרב כי ליושר הנכבד וליושר מדותיו ייראו ממנו בני אדם כיראת חגור מפני החרב, וכבר אמר [דברים כ''ח] וראו כל עמי הארץ כי שם יי נקרא עליך ויראו ממך, על דרך אמרם עד שלא יחטא אדם נותנין לו יראה וכו' כמו שבארנו, וכן והדרך צלח רכב וגו', שתהיה מרכבתו האמת וענוה צדק, והמשל במרכבה, השגחת המנהיג בעמו אשר היא בדמיון השגחת הרוכב על מרכבתו, בהיות העם מתנהל לרגל המנהיג, על פיו יחנו ועל פיו יסעו, ומכל מקום כבר הזהירו היות מטכסיסיו וממדותיו ענות הצדק וכבר בארנו ענינו, ובאר המדה שהיא היותר צריכה מכל שאר המדות, עד שיעד עליה היות המלך מלך בסבתה, והוא אמרו [תהלים מ''ה] אהבת צדק ותשנא רשע על כן משחך אלים אליך שמן ששון מחבריך, וכן יעד לבעליה הכון כסא מלכותו על יד זאת המדה והוא אמרו [שם], כסאך אלהים עולם ועד שבט מישור שבט מלכותך, ופרשו בו שהוא חסר, והוא כאלו אמר כסאך כסא אלים וכן כתב החכם א''ע ז''ל, ולצד הצטרך זאת המדה לכל מלך, הוזהר כל העם שגם בעת המצאו שהוא נעדר מזאת המדה, ומשתפל ביותר מן הראוי, עד שהוא משוה כבודו לכבוד שאר העם לרוב שפלותו, הוזהרו לבל יקלו ביראתו על זה, ולא יפתה לבבם בראותם התדבקו והתחברו עמהם להקל בכבודו, ועל זה כתבו חכמי הערב במשליהם, כי צוה זקן אחד חכם לבנו אשר היה מעבדי המלך ומשרתיו, שים עבודת הנכבד אשר תעמוד לפני כמדורת אש אל תתרחק ממנה יותר מדאי פן ימצאך נזק הקור ואל תקרב אליו יותר מדאי פן תוקד אש ואל יפתך בשחקו אתך אשר תחשבהו כחבר, ר''ל שאם ראותו המלך כמשחק וכמשתעשע עם עבדיו לא יחשוב עצמו כחבר אליו בראותו שהוא מתרצה אליו תכלית הרצוי, אבל כל עוד שיקרבהו המלך תהא יותר יראתו ואימתו על פניו, וזה רצה איוב באמרו [איוב כ''ט] אשחק אליהם ולא יאמינו ואור פני לא יפילון, ר''ל אם לפעמים הייתי משוה כבודי לכבוד הבריות והייתי כמשחק וכמשתעשע עמהם להודיעם התרצותי אליהם לא היו מראים בעצמם שיאמינו זה ולא היו מזלזלים ומקילים בכבודי עם כל זה, וזהו המין השני מחלקי הגאוה, והוא הראוי לכל מלך ולכל מושל ולכל מנהיג איש כפי מה שיצטרך לפי הנהגתו המסורה לו, והכל על צד כונה רצויה כמו שבארנו, וכשלא תהיה זאת המדה נמצאת במי שראוי לה נקרא שפל רוח כמו שבארנו.
המדרגה השלישית, והיא יקרת רוח, יקרא בעליה יקר רוח, ענינו שאין לו גבהות לב שיביאהו לחלוק ולבקש נצוח ולהמשיך כבוד לעצמו על צד רוע לב, לא בטבעו ולא במעשיו, כענין הגאוה, וכן לא נמסרה אליו הנהגה מדינית שיצטרך בעבורה להתגבר לחלוק ולבקש נצוח על צד העמדת האמת וקיום הישוב, כענין השררה וההתנשאות, אבל שהוא נכנע הלב וענו אבל עם כל זה, ר''ל עם היותו ענו ושפל, מצד הרגישו בעצמו מעלה או מעלות הוא מיקר עצמו מהתחבר עם המון העולם התחברות תמידי רק לפי הצורך ההכרחי, על צד מה שאמר החכם לתלמידו שים התחברך אל המון אנשי העולם כבשר האפעה אשר יחליא על הרוב וירפא לפעמים, יתנהג בהם בזאת המדה דרך התיקרות בל יתן גוו להשתעבד בו הנבלים ולחייו למרמס ההמון ועמי הארץ יותר מדאי, ולשון יקר רוח רוצה בו שהוא מיקר עצמו מהם, כענין [משלי כ''ה] הוקר רגלך מבית רעך, כי הדבר הנעדר רק בזמן מהזמנים יפול עליו זה הלשון בקצת ענינים, כמו שבארנו באמרו [ש''א ג'] ודבר יי היה יקר וגו', ואמנם כונת בעל זאת המדה איננה רק להעמדת מעלתו שלא יקלו בה בני המון העולם בהתחברו עליהם התחברות תמיד, לא שיכוין בזה להמשיך כבוד אחרים אליו ולהתכבד בקלונם לקחת לעצמו עטרה והתכבדות עליהם, וזאת המדה נאותה לכל נכבד ולכל בן מעלה, ועליה אמרו ז''ל [סנהדרין צ''ב ע''ב] אפילו בשעת הסכנה אל ישנה אדם מן הרבנות, שנאמר [דניאל ג'] אדין גברא אליך כפיתו להון בסרבליהון וגו', וחכמי ערב אמרו במשליהם, אשר לא יאות לחכמים ולבני המעלה להתחבר תמיד עם ההמון ולהרבות שחוק ושעשוע עמהם רק על שני פנים, האחד כי יאות להעשות כן בין המתאהבים לחזק ביניהם מיתרי האהבה, והשני עם הנודדים הנכנסים לאהלו כדי להראות שלא יכבד עליו עמדם בביתו, ולפי ענין גריעות המתחבר ופחיתותו יהיה גם כן רחוק ענין הנכבד והחכם ממנו והנזרו מבושת חברתו, ואמרו גם כן על זה היושב עם המשכיל כיושב עם הרוכל אם לא יקח מזני בשמיו תתענג נפשו במיני הריח הטוב אשר שם, והמתחבר עם הנבל כמתאבק עם אנשים חבקו אשפתות אם יזהר מנגיעתם ישיגהו מכל מקום נזק באוש, ואמרו גם כן ממדות האיש אשר ההתרחק ממנו ראוי לבן מעלה הוא, שישחק בלא עתו ויחליף תמיד מקום מושבו וירבה דבריו ללא צורך ובעת לכתו יביט ימין ושמאל בקלות ראש וכל תנועותיו בהדיוטות ובנערות, וכבר הזהירו גם כן חכמי המוסר שלא להשתמש בזאת המדה ביותר מן הראוי אמרו, אל תתנשא מהתערב עם דלת הארץ, היה להם חומה וגודר פרץ, התערב עם הברואים במדת חסידות, ובדרוש ידידות, ובהראות חבה ואהבה רבה, רבה ניבך ירבו מאהביך, הצהל פניך בדבריך, וימתקו באזני שומעיך אמריך, כי ראש השחוח וקנות אהבת הברואים, שיקדים הרב שלום לצעירו, ושיקרב הרחוק בשארו, ועל זה נאמר [משלי ג'] ומצא חן ושכל טוב בעיני אלים ואדם, רצו בזה שמגדר מדות בעל זאת המדה להתקרב לפעמים לא על צד רקות והוללות רק על צד הראות חבה ונעם מוסר, והמוזהר אצלו שלא להרבות בזה על צד הדיטות, וכבר התירו למי שהוא בתכלית המעלה ליקר במעלתו, עד שאינו חייב לחזר אחר כבוד מי שראוי לכבדו אם לא יזדמן, כדי שלא להקל במעלתו, אמרו ז''ל [חגיגה ה' ע''ב] ר' ור' חייא הוו אזלי בארחא כי מטו לההוא אתרא אמרי מי איכא הכא צורבא מרבנן אמרי להו איכא צורבא מרבנן ומאור עינים הוא, פי' סגי נהור, אמר לי' ר' חייא לר' תוב את ולא תזיל ולא תזלזל בנשיאותך אזיל אנא ואקביל אפיה תקפיה ואזל בתריה, כלומר הפציר ר' בר' חייא, ר''ל שלא שמע בקולו מרוב התאוותו לשמוע דברי חכמים והלך אחריו, כי הוו מפטרי מיניה אמר להם אתם הקבלתם פנים הנראים ואינם רואים יהי רצון שתזכו ותראו פני כבוד שכינה שרואה ואינה נראית, אמר ליה ר' חייא לר' ממאן שמיע לך הא, כלומר מהיכן למדת להקל בכבודך ולילך ולחזר אחר הקבלת פני אחרים, אע''פ שהם תלמידי חכמים, אחר שלא למדת מהם שיכריחך בזה מצות הקבלת פני הרב, ושאינם חולים שיביאך אל זה בקור חולים, והשיב לו מפרקיה דר' יעקב שמיע לי, דהוה רגיל דהוה מקבל אפיה דר' בכל יומא וכד קש, פי' כשהזקין, אמר ליה לא ליצטעיר תו מר לאקבולי אפי דלא יכיל מר אמר ליה מי זוטר מאי דכתוב [תהלים מ''ט] ויחי עוד לנצח ולא יראה השחת כי יראה חכמים ימותו, ומה הרואה חכמים במיתתם כך בחייהם על אחת כמה וכמה, הנה שהיה ר' חייא מלמד לו ומטכסס הנהגתו שלא להקל בכבודו לילך ולהקביל פני החכם האחר אחר שלא נזדמן לו לראותו, אלא שהוא ע''ה מעביר על מדותיו לכונת כבוד החכמה ולהיותו נכסף לשמוע דברי חכמים, וכבר למד מדה זו מבית אביו, ר''ל דוד ע''ה, כבר העידו עליו [ברכות ד' ע''א] שהיה מקטין עצמו אצל מי שגדול ממנו ללמוד תורה, ולמוד היה אותו השבט בכך ר''ל שלא לישא פנים לכבוד עצמם בכבוד תלמידי חכמים, כבר אמרו גם כן [כתובות ק''ג ע''ב], ואת יראי יי יכבד [תהלים ט''ו], זה יהושפט מלך יהודה בשעה שהיה רואה תלמידי חכמים היה עומד מכסאו ומחבקם וכו', והאמנם כי לא יצא מכל זה מגדר יקרת רוח ולא מגדר שררה והתנשאות מי שראוי לה כמו שבארנו, אף כי זאת המדה, ר''ל יקרת רוח, היא מדת תלמיד חכם ונאותה אצלו מאד מצורפת עם מדת ההתגברות על בטול הרעות אם בידו למחות כמו שבארנו, ועל זאת המדה, ר''ל יקרת רוח, כונו באמרם על מדת הגאוה [סוטה ה' ע''א], תלמיד חכם צריך שיהא בו אחד משמונה שבשמינית, כלומר מעט מזער, והיא זאת המדה, ופרש שם רש''ז ז''ל, צריך שיהא בו מעט גאוה שלא יהו קלי הראש משתוללין בו, כל שכן כשיצטרף בענינו להוכיח את בני דורו שבזה יהיו דבריו מקובלים יותר, ועל זה הענין לכונת התוכחת אמר בשמתא דאית ביה ובשמתא דלית ביה, לפי שאין דבריו מקובלות אצל ההמון לפי דעת הרש''ז.
ואמנם מה שאמרו ומעטרא ליה כסאסא לשבלתא, הוא נאמר בענין יקרת רוח, וענין סאסא דשבלתא הוא, הקש הדק המסבב והמקיף את השבולת, ודמהו לזה כי כמו שהקש ההוא מכסה את השבולת כן זאת המדה שומרת החכם שלא יזונו ממנו עיני ההמון פן ישוב בעיניהם כאחד מהם לרוב התחברו עמהם, ואמרו זה על חלק מועט מן הגאוה והוא אחד משמנה שבשמינית, ר''ל מעט מזער, כמו שבארנו, ורבינו נסים ע''ה פירש באמרו אחד משמנה שבשמינית, שהוא חשבון מדוקדק, ובאר בו על דרך הצחות, אחד משמנה שבשמינית קב של גאוה שנתפשט בכל העולם כלו. כמו שאמרו על הגאוה [קידושין מ''ט ע''ב] עשרה קבין גסות הרוח ירדו לעולם תשעה נטלה עילם ואחד כל העולם כלו, ובאור הענין הוא שהקב ארבע לוגין ולוג ששה ביצים, נמצאו כ''ד ביצים בקב, ושמינית שלהם הוא שלש ביצים, ושמינית שלש ביצים הוא רביע ביצה ושמינתה, שהרי ג' ביצים הם י''ב רבעי ביצה, ונמצא השמינית, רביע ביצה וחצי רביע, שהוא חצי ביצה פחות שמינית ביצה, וכל אדם יש לו רביעית דם, שהוא שיעור ביצה ומחצה, כמו שידוע במדת הלוג שהוא ששה ביצים ונמצא רביעית שלו ביצה ומחצה, וכבר נודע מה שאמרו במזיגת היין [שבת ע''ז ע''א], כל חמרא דלא דרי על חד תלתא מיא לאו חמרא הוא, אם כן כשנמזג היין על רביעית יין שלשה של מים עדין יין גמור הוא עד שזו היא דרך שתיתו, ונקרא טעמיה וריחיה חמרא, אבל אם נמזג ביותר לאו טעמיה חמרא הוא, ואלו הותיר במדות הגאוה שעור חצי ביצה שלם תהא אותה מדה טפופה, שהרי שלא נמזגה אלא בביצה ומחצה של דם ועדין אינו אלא על חד תלתא מיא, ונמצא מדת גאוה שולטת בכל מנהגה, ומפני זה פיחתו את המדה שתהא מדתה נמזגת ביותר מכדי מזיגתה, וזו היא המדה שמעטרתו.
ולי נראה לפרש דרך אחרת ולהוסיף על המדות מעט והוא, שאצלי לפרש לפי חשבון זה לחשב אחד משמנה שבשמינית מתוך רביעית של דמו, ואמר שתלמיד חכם צריך שיהא בו אחד משמנה שבשמינית הקב שהוא רביע ביצה ומחצה, ר''ל שמשעור ביצה ומחצה דם שלו שהם שש רבעי ביצה שתהא רובע של שעור זה במדה זו, ורובע של שיעור זה הוא רביע ביצה וחצי רביע, ונמצא שעור זה מזוג בד' רבעי ביצה וחצי הנשארים, והוא על חד תלתא בדקדוק, וכך היא המדה שראויה לסבול על דרך מדת היין שהוא נמזג בכך וכל אדם יכול לשתותו ואין צריך למזגה ביותר מכדי מזיגתה, אחר שאין הענין בה אלא ליקר עצמו ותורה שבו שלא להקל ראש בו ובמה שבתוכו, ואל זה כונו באמרם, מזהירין לחכם בזאת המדה [סנהדרין נ''ב ע''ב], למה תלמיד חכם דומה לפני עם הארץ תחלה דומה לו כקיתון של זהב ספר עמו דומה לו כקיתון של כסף נהנה ממנו דומה כקיתון של חרס, ומכל מקום לא תאות המדה הזאת רק לאלו הנזכרים, ר''ל החכמים ובני המעלה לא להמון ולדלת הארץ, וכשתעדר זאת המדה ממי שראוי לה יקרא בלשונם הדיטות, וכשתמצא במי שאינו ראוי לה יקרא יוהרא בלשונם, כי כן השתמשו בזה הלשון [פסחים נ''ד ע''ב] על מי שקובע על עצמו קצת המנהגים הראוים לתלמיד חכם לבד והוא אינו תלמיד חכם, וזה רצו באמרם על מי שאמר כל אדם רשאי לעשות עצמו כתלמיד חכם, השיבו האחר ואמר, לא כל הרוצה ליטול את השם יטול, וכבר הפליגו במשל חכמי הערב, העתיק ענינו הנשיא הנשא המשורר הנעלה ר' אברהם רי''ת, אמר בחרוזיו בנאם על המשל הנזכר, קמוש וחוח העלה תמד לבל יקטוף אנוש עליו וילקוט הפרי, אך מה לדרדר העלה קוצים ואין עמו פרי ומעט דבש ומעט צרי, אמר שהתמד אמנם הוא ראוי להעלות קוצים לשמור פריו הנכבד, והוא הדמיון לחכם ולבן המעלה ראוי שיעלה קוצים, ר''ל מדת הגאוה, לשמור מעלתו וליקר יפעת חכמתו, כי אולי יכרסמנה חזיר מיער בו תרמוש כל חיתו ארץ, אבל הפחותים אשר אין אתם מעלה וכבוד, והם הנמשלים אל הדרדר מדוע יתלבשו בלבוש זאת המדה, ואין מן הראוי אצלם להתעסק רק בדברים המלאכותיים לנתוץ ולנתוש ולהאביד ולהרוס ולבנות ולנטוע, וכבר בארנו גם כן חסרון העדרה ממי שראוי לה כמו שכתבנו.
המדרגה הרביעית, והיא הראויה לרוב בני אדם היא הנקראת סלסול או נקיות הדעת, וענינה הוא להיות דעת האדם זכה ונקיה, ושלא למכור את נפשו לצמיתות לאמה ולשפחה נחרפת למדות הפחותות ולדברים המגונים, וזה מן הראוי לרוב בני אדם, שלא יגיע שפלות האדם כל כך עד שיביאהו שפלותו שלא להקפיד על עצמו בעשיתו פחיתויות ומדות נמאסות, וכל דברי הכתובים עם משלי ערבים לכל הפורש מדרכי הפחיתות שלא יקרא בהנזרו מהם גאה ולא משתרר ולא יקר רוח, אבל יקרא לו מסולסל או נקי הדעת, והוא אמרם ז''ל בגמרא דסנהדרין [כ''ג ע''א], כך היו נקיי הדעת שבירושלים עושין לא היו חותמין על השטר אלא אם כן יודעין מי חותם עמהם ואין יושבין בדין אלא אם כן יודעין מי יושב עמהן ולא היו אוכלין בסעודה אלא אם כן יודעין מי מסב עמהם, וזה כי ההתחברות עם הנבלים והזוללים פחיתות נפש כאמרו [משלי כ''ג] אל תהי בסובאי יין בזוללי בשר למו, כלומר שלא תתערב ביניהם, ולמדנו שההשמר מדרכי הפחיתות יקרא נקיות הדעת, או יקרא גם כן סלסול, כענין מה שאמרו במסכת קדושין [ע''ז ע''א], בענין מה שאמרו שם שהכהן מותר לישא בת גרים על דעת ר' יוסי, ואמנם חלק בזה עליו ר' אליעזר בן יעקב ואמר שהכהן אסור בבת גרים, ואמרו בגמרא על זה [שם ע''ח ע''ב] שהלכה כר' יוסי אלא שהכהנים נהגו סלסול בעצמם ונהגו כר' אליעזר בן יעקב, הנה שעם היות הדבר מותר אצלם אחר שהיה להם זה פחיתות בלא ספק קרא ההמנע מזה סלסול, וכן יורה לשון המלה, כי סלסול הוא הישרת הדבר וההשתדל בהתנאותו, ומזה הטעם נראה לי לפרש ענין [משלי ד'] סלסלה ותרוממך תכבדך כי תחבקנה, וכן אמרם ע''ה [ברכות מ''ח ע''א] סלסלה ותרוממך ובין נגידים תושיבך, אע''פ שקצת מפרשים פרשו ענין, הפוך הדברים והתחדד בהם, וקצת מפרשים פרשו בו ענין התרוממות והתנשאות, אבל אצלי הוא ענין סלסול המדות ואז תכבדנו חכמתו ותושיבנו בין נגידים, כי ינעמו להם דבריו ויערבו מוסריו ותוכחותיו לשומעיהם ולא יקוצו הם לדבריו, אבל כשהחכם מלכלך יפעת חכמתו במדות פחותות אז תהיה חכמתו נמבזה ונמס אותה החרימו כל שומעי שמעו, ואם אמרותיו אמרות טהורות כסף צרוף וזהב מזקק כסף נמאס קראו להם וזהב לא יחפצו בו, וזה אצלי באור אמרם ע''ה [תענית ז' ע''א], רבא רמי כתוב [דברים ל''ב] יערוף כמטר לקחי וכתוב [שם] תזל כטל אמרתי, אם תלמיד חכם הגון הוא תזל כטל ואם תלמיד חכם שאינו הגון הוא ערפהו כמטר, הנה שהחכם כשהוא הגון, ר''ל שהוא מעוטר במדות נכבדות, אמר כי טל אורות טלי אמריו, ודמה אותם לטל שהוא ענין מחיה את הזרעים תחיה תמידית מבלי הפסק יום בנתים ולא יקוצו בני האדם בו, כן החכם הנהדר במדותיו לא יקוצו בני אדם לקולו גם בהתמידו תוכחותיו ומוסרו לפניהם ואם יום ליום יביע אומר ולילה ללילה יחוה דעת, אבל כשאינו הגון, ר''ל שאין לו נעם מדות וסלסול הנהגה דמהו למטר שהוא ענין לא יבוקש רק לפי הצורך וכבואו יקוצו בו תכף שקבלו ממנו מה שצריך להם, כן החכם בהיותו נעדר שלמות המדות אע''פ שלפעמים יצטרכו לו יקוצו בו אם הרוה את הארץ והולידה, וזה אצלי דמיון הטל והמטר, וזאת המדה, ר''ל סלסול המדות ונקיות הדעת, היא הראויה לרוב בני האדם, ולא יוחזק שום אדם בגאה ויהיר על השמרו מדרכי הפחיתות, ואמר החכם הסתלסל מבלי התגדל והשתפל מבלי התנצל, ורבותינו ז''ל אמרו במוסריהם [אבות פ''ב מ''ג] אל תהי רשע בפני עצמך, ופירש הר''ם ז''ל, כלומר שלא תחזיק עצמך בפחות ובחסר כי כשתחשוב בעצמך זה, ר''ל היותך מבני הנבלים ומן הפחותים, לא יגדל בעיניך פחיתות יתרון שתעשהו, אבל כשתחזיק עצמך במסולסל ובמהודר במדות תיקר נפשך בעיניך ולא תתמכר לפחיתות, וחכמי הערב האריכו בשבחי זאת המדה וקראוה הגאות המולידה טוב הפעולת, ומהם שקראוה החלק הטוב שבגאוה, בהיות האדם נשמר בה מכל דרכי הפחיתות, ואל זאת הכונה גם כן אמרו ז''ל על השבת אבדה זקן ואינה לפי כבודו והתעלמת, והיה זה בנין אב אצל כל החכמים ע''ה לכל כבוד הבריות שדוחה את לא תעשה שבתורה, ר''ל לאו דלא תסור, כמו שהתבאר במסכת ברכות [י''ט ע''ב], ולא הפרישו בזה בין תלמיד לזולתו משאר העם, כענין מה שלא הפרישה תורה בהתעלמות האבדה בין תלמיד חכם ובין זולתו, רק שאמרה זה על כל מי שאינו רגיל במלאכה ההיא ושהיא אצלו פחיתות, כענין מי שמצא חמור יצטרך בהשבתו לחמר אחריו, שלא חיבה תורה זה לשום אדם שאינו רגיל באותה מלאכה ושהיא אצלו פחיתות, ואם התורה מחלה בכבוד מצותיה לשמור האדם מן הפחיתויות ומן הקלון כל שכן שאין העברה בחק הענוה וחוק שפלות הרוח למי שיסלסל עצמו ויעצור מעלתו במדות נכבדות.
ונמצא כלל דברינו לפי מה שכתבנו, שענין מדת הגאוה חלוק לארבע מדרגות, והמדה המתנגדת אליה גם כן נחלקת לארבע מדרגות, כי כהחלק מדת הגאוה תחלק גם כן מדת השפלות, המדרגה הראשונה מן הגאוה נקראת גאוה כמו שבארנו, והיא הראויה להרחיק לכל, והמדה המתנגדת אליה היא ענוה, וכבר בארנו ענינה, והמדרגה השניה נקראת שררה או התנשאות, ראויה למושלים ולמנהיגים, והמתנגדת אליה שפלות הרוח, ובלשונם נמוכי הרוח, ובלשון הנביאים גם דכאי רוח ונשברי לב, והמדרגה השלישית יקרת רוח, ראויה לחכמים ולבני מעלה, והמדה המתנגדת אליה היא נקראת הדיטות, והמדרגה הרביעית נקראת סלסול או נקיות הדעת, ראויה לרוב בני אדם, והמדה המתנגדת אליה נקראת פחיתות נפש, ואע''פ שנמצא לפעמים בדבריהם ז''ל שהניחו השם האחד מאלו השמות, על מה שהנחתי בו השם האחר, ר''ל שהניחו לפעמים מדת ענוה בענין מה שהנחתי בו שפלות הרוח, וכן בהפך, וכן בשמות האחרים, אפשר שדברו על צד ההרחבה ואין לדון רק על הרוב, ועל צד הצטרך הרחקת מיני הגאוה הראוים להרחיק, שבחו תכלית השבח לכל המחזיקים במדות המתנגדות אליה, ר''ל פעם מדת הענוה ופעם מדת שפלות הרוח, וזאת המדה, ר''ל שפלות הרוח, תצטרך יותר אל המתעוררים בתשובה על צד הצטרכם לבא עד קצה האחרון בהרחקת הגאוה מדרך רפאות נפשם, ועל זה אמרו [סוטה ה' ע''ב] מי שדעתו שפלה מעלה עליו הכתוב כאלו הקריב כל הקרבנות כלם, שנאמר [תהלים נ''א] זבחי אלהים רוח נשברה, והעידו היות השלמות נמצא יותר לבעלי זאת המדה, מצד בלתי התרשלם בלמוד והשתדלם בו בכל כח, ושיקטינו עצמם בענין הלמוד, והורו זה דרך משל באמרם [סוטה ה' ע''א], שהניח הקב''ה כל הרים וגבעות שבעולם והשרה שכינתו על הר סיני, שהוא הר נמוך ושפל, וכן שהניח כל אילנות שבעולם והשרה שכינתו על (זה) [סנה], וכל זה המצא השלמות על הרוב בשפלי הרוח על דרך מה שאמרו, שאיננו נמצא בבעלי גאוה, כאמרם [עירובין נ''ה ע''א] לא מעבר לים היא, לא תמצא בסחרנים ובתגרים, ולא בשמים היא, שלא תמצא במי שמתגאה עליה, ר''ל שמשים עצמו כשמים, וזה מפני שהתלמיד צריך להקטין עצמו אצל מי שגדול ממנו בחכמה וילמד קל שבקלים דרך שפלות ואחוה מה שלא ילמוד הגדול דרך בוז וקלון, ורבותינו ז''ל אמרו גם כן [סוטה ה' ע''ב] על מי שרוחו שפלה שאין תפלתו נמאסת, והביאו ראיה על זה מאמרו ע''ה [תהלים נ''א] זבחי אלים רוח נשברה וגו', וכבר בארנו היות פסוק זה נאמר על בעל התשובה שדרכו להתפלל ולזעוק תמיד אל השם על חטאיו, והיתה כונת זה החכם לומר שאין תפלת השב נמאסת בעזבו מדת הגאוה והגיעו אל מדת השפלות, לפי דרכנו למדנו מדבריו שאם היתה רוחו גבוהה אעפ''י שמתפלל תמיד וצועק על חטאיו שתפלתו נמאסת ותשובתו נשאר מעל מפני, שאין התשובה נמצאת עם המדה ההיא בשום פנים ולא יכילם גוף אחד כמו שבארנו, (ואחד) [ואחר] שהרחיק המתעורר לתשובה המדות הראויות להרחיקם, כמו שהזכרנו ובארנו כלם על פי מה שבארו ז''ל דרך כלל, יהיה יותר קרוב לתשובה על חטאיו אשר קדמו לו, וישוב אל יי וירחמהו ואל אלינו כי ירבה לסלוח. [חבור התשובה להמאירי — משיב נפש מאמר א' פ''ה].
------
לבאר בו היות מעשי האדם ומדותיו ופעלותיו מסורות לבחירתו ועל זה הצד ישקלהו המשפט במאזני הדין להגמל כפי מעשיו. נחפשה דרכינו ונחקורה ונשובה אל יי, נשא לבבינו אל כפים אל אל בשמים [איכה ג'], ירמיה הנביא היה מזהיר בני דורו ומוכיחם ומודיעם הענש הגדול אשר יקרה להם בחטאם, כדי שיתעוררו לתשובה עד אשר לא יבאו ימי הרעה אשר היה מתנבא עליהם, אולי יתעשת האלים להם ולא יאבדו כמו שאמר גם כן במקום אחר [ירמיה י''ג], תנו ליי אליכם כבוד בטרם יחשיך ובטרם יתנגפו רגליכם על הרי נשף, והודיעם בזה תחלה שעם היות הענש הגדול בא מאת השם מכל מקום הם המה אשר הכינו לעצמם רשת נלכדו בו, כי עונותיהם הטו אלה מידם היתה זאת מהם פרים נמצא אחר שהם ברשות עצמם להרע או להטיב, והוא אמרו למעלה מזה [איכה ג'] מי זה אמר ותהי יי לא צוה מפי עליון לא תצא הרעות והטוב וגו', אמר תחלה שזה הענש הגדול אין לחשוב בואו במקרה והוא אמר ותהי, ואחר זה הורה כי יקרם כל זה לרוע מעשיהם, ואלו הטיבו דרכיהם לא ניתנו לבוז ולמשסה, והוא שאמר למעלה מזה גם כן [שם] כי לא ענה מלבו ויגה בני איש לדכא תחת רגליו וגו' להטות משפט גבר וגו' לעות אדם בריבו, רצה בזה שהוא ית' לא ענה מלבו, ר''ל שאין העונש מאתו נמשך לרצון לבד, כמו שדמו קצת כתות קדומות מן המתחכמים, שזה אמנם בלתי נאות לחקו ית' חלילה לאל מרשע ושדי מעול, והוא אמרו להטות משפט גבר, כלומר לא ענה מלבו שיהא בזה הטיה במשפטי ישרו, אם לא ימשך הענש רק אחר הרצון לבד לא אחר הדין, שהוא לא יעניש רק לפי גזרת קו משפטי ישרו, כי לא ראה, ר''ל שלא ישר בעיניו להטות משפט גבר ולעות אדם בריבו להעניש מי שאינו ראוי לכך, והוא אמרו [שם] להטות משפט גבר נגד פני עליון לעות אדם בריבו יי לא ראה, רצה בכל זה בלתי הענשו רק לפי הנמשך מפעולותיהם, והוא אמרו הנה [שם] מפי עליון לא תצא הרעות והטוב מה יתאונן אדם חי גבר על חטאיו, אמר שהבחירה בידו להטיב אשר בהטיבו ישמר מן הענש הגדול, או להרע ונפל שמה בבור מעשיו, אם כן מאת כל איש יצא משפטו לפי צד בחירתו ומפי עליון לא תצא הרעות והטוב, ואמנם אמרו הרעות בלשון רבים והטוב בלשון יחיד הוא אצלי, להיות כלל העם בזמנו בתכלית המרד ראוים לענש כללי כאשר קרה להם, והחסידים בהם מעטים מאד עד אשר אמר [ירמיה ה'], שוטטו בחוצות ירושלם וראו וגו' אם תמצאו איש וגו', והיו רובם מעתדים לדרכי הענש והמתעתדים לדרך גמול מעט קט בדרך אחד ילכו לפניו ובשבעה דרכים ינוסו מלפניו, ולהיותם בהפלגת מעוט לא החבירם הלשון אל לשון הרבים, והוא אמרו הרעות והטוב, ואמר [איכה ג'] מה יתאונן אדם חי גבר על חטאיו, כלומר אחר שידע שהעונשים ישיגוהו על חטאיו ושחטאיו אמנם נעשו בבחירתו והוא אמרו גבר על חטאיו, ר''ל שהרשות היתה בידו שלא לעשותם או לשוב מהם, איך יתרעם עם ידיעת זה, ועל מי יקרא חמס לשברו רק על עצמו והנה הוא שלף חרבו ועל יי יזעק לבו, ואצלי באמרו אדם חי, שרצה בו מה יתאונן האדם אשר איננו אדם רק על צד סוגו המשותף עמו שאר בעלי חיים גם כן, ולא שם לו במה שיבדילהו מהם, כי השהו אלוה חכמה ולא חלק לו בבינה כמו שאמר עליהם גם כן [ירמיה ד'], כי אויל עמי את יי לא ידעו, ואיך יתרעם אחר סכלותו, ולגודל חטאו טח מראות עיניו מהשכיל לבו עם מה שהוא היה גבר על חטאיו, והיתה רשות נתונה בידו אם לזכות אם לחובה, ואיך יקרא חמס עוד ומה יש לו עוד פה להשיב ולזעוק על העונש אשר ישיגהו, או נפרש גבר על חטאיו, נמשך למה שפרשנו באמרו אדם חי, כלומר שאינו גבר מצד חלק שכלו רק מצד הכחות הטבעיים אשר משם נפצה תגבורת חטאיו ונמצא שאינו גבר רק על חטאיו, ואיך יתאונן מי שהתרשלותו והשתקעו במעשיו הביאהו אל כל זה, ועל זה היה מזהירם ומעוררם אל דרכי התשובה אחר שהודיע להם גם כן דרכי התשובה ושובו ית' מחרון אפו על ידה כאמרו למעלה מזה [איכה ג'], זאת אשיב אל לבי על כן אוחיל חסדי יי כי לא תמנו, ואמר [שם] טוב יי לקוויו לנפש תדרשנו וג', ואמר גם כן [שם] כי לא יזנח לעולם יי וג', כלומר שאם הענישו לרוב מריו מדי שובו זכור אזכרנו רחם ארחמנו נאם יי, ועל כן אמר [שם] נחפשה דרכינו ונחקורה וג', כלומר אחר שבחירת מעשינו בידנו לשוב מחטאתינו עם דעתנו כי פעל אדם ישלם לו ועם דעתנו תועלת התשובה על מה אנחנו יושבים ושוקדים על דרכנו הרעה, והנה אם ישבנו פה ומתנו, נחפשה דרכינו, ר''ל שנפשפש במעשינו ואם און בידנו נרחיקהו, ונשוב לשם בכונה שלימה לא תשובת ודוי הפה לבד עם השאר טומאת הלב, והוא אמרו [שם] נשא לבבינו אל כפים וגו', כלומר שעם פרישת כפנו נשא גם לבבנו עמהם, והוא אמנם דמיון על טוב הכונה, ויש שפירש כפים, מלשון [איוב ל''ו] על כפים כסה אור, רוצה בו על העבים, והענין שנכוין לבנו אל המגביהי לשבת השם עבים רכובו ית', ועל זאת הכונה, ר''ל היות כונת באור פסוקים 
אלו להודיע היות בחירה ביד האדם על כל פעולותיו אמרו ז''ל בגמ' דמכות [י' ע''ב], כתוב בתורה שנוי בנביאים משולש בכתובים בדרך שאדם רוצה בה מוליכין אותו, כתוב בתורה [במדבר כ''ב] לא תלך אתם וכתוב [שם] קום לך אתם, שנוי בנביאים [ישעיה מ''ח] מדריכך בדרך תלך, משלש בכתובים [משלי ג'] אם ללצים הוא יליץ ולענוים יתן חן, וכן אמר בעל הדרש על דרך הצחות [ע' דב''ר ד' ג'], מפי עליון לא תצא הרעות והטוב [איכה ג'] אמר ר' יוחנן מיום שאמר הקב''ה [דברים ל'] ראה נתתי לפניך את החיים ואת הטוב, לא יצא רעה וטובה מפי הקב''ה אלא שהם באות מאליהן על ידי עושיהם, ואמנם הביא זה הפסוק, ר''ל ראה נתתי לפניך וגו', כי זה הוראה פשוטה לזה הדעת, ר''ל שהרשות והבחירה ביד האדם להטיב פעלותיו.
וכל אלו הפסוקים באו לדחות דעת בטל ונפסד היה אצל הפתאים, מהם שיחשבו שהשם יגזור גזרה מוחלטת על האדם היותו צדיק או רשע, ומהם שיחסו זה להכרח תולדתו בכוכב ומזל יכריחהו לעשות טוב או רע להיותו צדיק או רשע נדיב או כילי חכם או טפש, והיה מן הנמנעות אצלם עשות האיש ההוא הפך התולדה או הפך הגזרה, חושבים לתת יקר וגדלה לשם באמרם כל אשר חפץ יי עשה ואין לאדם יכלת לעשות קטנה או גדולה, דוברים על המצות והנבואות והיעודים, מצד שזה הדעת יבטל האפשר וישוב כל פעלות האדם אם בהמנע אם בהתחיב, אלא שהם חששו לקיים מלת אפשר ואמרו, שאמנם יקרא האפשר אפשר בערך אל נושא האפשר, ר''ל שעמידת ראובן מזה המקום וישיבת שמעון בו ולכת יהודה ממקום למקום ודומיהם, ר''ל כל שאר פעלות האדם, הם כלם אפשריות בהקש אליהם, אבל כשיערכו לשם ית' אין אפשרות בהם וישוב הענין אל מחויב או נמנע, ויתחייב מזה הדעת להיות ענין התורות והיעדים והאזהרות והצוויים בלתי מועיל, כי אין מקום לעשה ולא תעשה, אחר שאין תנועתו ופעלותיו בידיו, לקיים מה שנצטוה ולהזהר ממה שהוזהר ממנו, אחר שהוא ענין נגזר, וכן לדעת מי שיחס זה להכרח תולדה, אחר שנמנע היותו משנה טבעו בשום פנים, ובאי זה צד יענש הרשע ולמה יגמל הצדיק והנה מיי יצא הדבר לא יוכל לעבור את פי יי אלהיו לעשות טובה או רעה מלבו, וכבר חשבו קצת בעלי האמונה, ר''ל מבטלי האפשר בפעלות האדם, לחזק בדק אמונתם בעזר קצת מקראות זה ענינם בתחלת העיון, מהם אמרו ע''ה [תהלים קל''ה] כל אשר חפץ יי עשה, ובענין פרעה אמר [שמות ט'] ויחזק יי את לב פרעה, [שם ז'] ואני אקשה את לב פרעה, וכן בענין סיחון [דברים ב'], כי הקשה יי אליך את רוחו ואמץ את לבבו, ואמר על הכנענים [יהושע י''א], מאת יי היתה לחזק את לבם למען החרימם, ועל נביאי השקר אשר היו בישראל בימי אליהו אמר אליהו [מ''א י''ח], ואתה הסבות את לבם אחורנית, ואמר ישעיה ע''ה [ישעיה ס''ג] למה תתענו יי מדרכיך וג', ואמר גם כן [שם ו'] השמן לב העם הזה וג', וכן קצת מקראות על זה הדמיון יורו עשות האנשים ההם התועבות והחטאים ברצון השם והוא מסבב זה, וכן יאמרו שהשם גזר על המצרים ושעבד את ישראל ולא יכלו המצרים לשנות תפקידם, מצד שגזרה מוחלטת היתה עליהם מאת השם על זה באמרו [בראשית ט''ו], ועבדום וענו אותם ארבע מאות שנה, וכן גזרה מוחלטת על ישראל לעבוד ע''ז באמרו [דברים ל''א], וקם העם הזה וזנה אחרי אלהי נכר הארץ, מפני זה השתדלו הנביאים לעקור ולבטל זאת האמונה כמו שהקדמנו, ובאר זה באור רחב באמרו [איכה ג'] מפי עליון לא תצא הרעות והטוב, ר''ל שאינו גוזר עליו היותו רשע או צדיק, אבל פעלותיו מסורות לו, אם ירצה יעשה אם לא ירצה לא יעשה, ומפני זה היה ראוי לצוותו ולהזהירו ולחיב הענש לממרים ולגמול העובדים, ואמנם יתיר הלשון ליחס פעלות האדם וכל תנועותיו לשם, להיותם ברצונו על צד הרצון הקדום אשר הושם בו בתחלת בריאתו, שיתנועע ויפעל בבחירת עצמו לעשות כרצון איש ואיש, וכמו שרצה השם להיות האדם על התכונה שהוא בה ושימשכו הדברים תמיד על טבעם, כן רצונו הקדום בו שיתנועע ויפעל וישתדל ויתרשל בבחירתו מאין מכריח או מונע, ועל זה היה ראוי להצטוות ולהזהר ולהענש או להגמל ולהרגיל עצמו לפעלות הטובות ולהתרחק מן הרעות, ואם אולי נמצאו הרעות אתו שלא יבטל בשכלו אפשרות השתנותו והעתקו ממדה למדה, אבל ידע שכל ענין יעתק וישתנה אחר שהוא מן הדברים הנתלים בפעלות אנושיות ובמדות והכל בבחירתו, ומפני זה אמר ירמיה [שם] מפי עליון וגו' נחפשה דרכינו וגו', כלומר רפואת חליינו בידנו וכמו שחטאנו ופשענו בבחירתנו כן ראוי לשוב ממעשינו הרעים.
ואמנם מה שהורו הפסוקים המתנגדים לזה העקר והוא, שאין התשובה ביד האדם אבל שהשם יקשה רוח הרשע ויחזקהו לעשות רשעו וישמין לב העם מהבין ומהשכיל כדי שלא ישובו כענין אמרו בענין פרעה, [שמות ט'] ויחזק יי וגו' [שם ז'] ואני אקשה וגו', וכן אמרו ישעיה ע''ה [ישעיה ו'] השמן לב העם וגו' פן יראה בעיניו ובאזניו ישמע ולבבו יבין ושב ורפא לו, אפשר שיפורשו המקראות על הוראת ענין זולתי המנע דרכי התשובה, וגם אם יפורשו בענין המנע התשובה לא נכריח מזה להיות פעלותיו מוכרחות, אבל כמו שהיה רצונו הקדום להמשך הדברים על טבעם כמאמר [קהלת א'], ואין כל חדש, כן רצונו להיות האדם נח ומתנועע ופועל בבחירתו מאין מכריח או מונע, ועם היות זה העקר מפורסם מצד הקבלה והנבואה העידו עליו גם כן חכמי המחקר על צד העיון בראיות ברורות, ואמנם כמו שדרכי הטבע קימו וקבלו עליהם על משפטי הדרכים הדתיים אשר הם משפטי יי צדקו יחדו להעתיקם ולהשתנותם בהתחדש מאתו יתע' דבר על דרך המופת כאמרם [ע''ז ג' ע''א], תנאי התנה הקב''ה עם מעשה בראשית, כן יקרה לפעמים מרצונו ית' להסיר מבחירת האדם ומיכלתו ענין התשובה ולבטל ממנו האפשר למנוע לבו מן התשובה לגמרי, כדמיון מה שיבטל תנועתו מדרך המופת ויניע את הנח גם כן לרצונו ית', וזה להפלגת מרי ולרוע מעלל יהיה עונש המרי ההוא המנע ממנו דרכי התשובה, למען ימות ברשעו ויענש הענש הראוי על החטאים שכבר קדמוהו בבחירתו, כי אחר שהוא הפליג במרד עד שנתחייב לתכלית הענש לא ירוחק להיות דרכי ההנצל מן הענש נעלמות ממנו לבעבור ישלם כפעלו, ואין שאלה אצלנו לומר למה לא ענש פלני בזה הענין, ר''ל למנוע ממנו דרכי התשובה, כדי להשקותו בכלי פעלותיו כמו שענש פלני והוא אצלנו מפליג במרד כמהו או יותר ממנו, כי לא תחייב חכמתנו לדעת חכמתו וישרו, אבל על דרך כלל כל דרכיו משפט, ויענש החוטא ויגמל המטיב איש כמתנת ידו, וכפי חכמתו וישרו יהיה שעור הענש, אם בזה לבד אם בבא לבד אם שניהם כאחד יכלו ימיהם ברע ושנותיו בבהלים, וענשו בזה אם בממון אם בנפש אם בשניהם הכל על פי ישרו, ואמנם הצור תמים פעלו, ואם נתחלפו משפטיו לא נתחייבנו בחלפיו לדעת אפני החלוף, רק שתדע כי הוא אל אמונה ואין עול צדיק וישר הוא, וכן לא נתחייב בזה הענש, ר''ל המנע דרכי התשובה, לשאול למה ענש בו פלני יותר מפלני, כי הוא היודע מי שראוי לו, ואחר שזה דעתנו, ר''ל שיארע ממנו ית' למנוע דרכי התשובה, יפורשו המקראות בזה הצד ונאמר, שפרעה וכל חילו מרו בבחירתם מאין הכרח וחמסו הגרים אשר בתוכם בבחירתם מאין מכריח, כי מה שגזר באמרו [בראשית ט''ו] ועבדום וענו אותם, זה כלו הודעה שסוף זרעו להשתעבד בארץ לא להם, ר''ל שהיה גלוי לפניו היות בחירתם להרע להם וכל אחד מן המצרים היה יכול למנוע עצמו מהזיקם, כי לא נגזר על איש בפרט יחמסם, וכן באמרו [דברים ל''א] וקם העם וגו', והדומים להם, כל זה דרך הודעה, כאלו יאמר האומר שהנולדים לעתיד יהיה מהם צדיק ורשע טהור וטמא, על דרך [שם ט''ו] כי לא יחדל אביון וגו', שלא יוכרח מזה הפלני להיות רשע ופלני להיות צדיק אבל כל אחד נשאר בבחירתו, שלא גזר על פלני הידוע אלא כל אחד ואחד היה בבחירתו, מצורף אל כל זה היות פנה מפנות התורה שידיעתו ית' בלתי מבטלת טבע האפשר, כמו שהתבאר במקומו, נמצא מזה היות מרי המצרים ומרדם בבחירתם מבלי הכרח, והיה עונש משפטיו לחזק את לבו, ר''ל למנוע ממנו דרכי התשובה לבלתי שלחם, עונש על מה שחטא מקודם בבחירתו להפליג בשעבודם מאין מכריח, כדי שיחול עליהם מן העונש מה שהיה ראוי להם מן הדין, ואלו לא היה מונע מהם התשובה ועשו תשובה היה הענש הגמור בורח מהם לפי מה שראוי במשפטיו ית'.
ואין אצלנו שאלה גם כן אחר שנמנעו ממנו דרכי התשובה איך היה שולח ומתרה בהם ביד נביאו והוא כבר נמנע מאתו לבלתי שלחם, שזה כלו להודיע ולפרסם נפלאות השם, אמר בפרוש [שמות ט'] ואתה ועבדיך ידעתי וגו' [שם] ואולם בעבור זאת העמדתיך וגו' ולמען ספר שמי בכל הארץ, וכן בענין סיחון למה שקדם ממריו בבחירתו הגיע עדיו ענש המנע דרכי התשובה, לבלתי הניחם לעבור בארצו עד שיהרגוהו, שלא היה הענש על שלא הניחם לעבור אבל על מה שקדם לו מן החטאים הגיעו זה הענש מאתו, ר''ל שהקשה רוחו מלתתם לעבור בארצו, ועד שהרגוהו והוא אמרו [דברים ב'], למען תתו בידך כיום הזה, וכן הכנענים למה שקדם מן העול והחמס מנע מהם התשובה וחזק את לבם להלחם למען החרימם, וכן נביאי הבעל מנע מהם התשובה להענישם על מה שקדמם, שלא יונח להם בחירה ורצון לעזוב החטא, ומזה אמרו גם כן [הושע ד'] חבור עצבים אפרים הנח לו, כלומר אחר שהוא התחבר להם בבחירתו יגיעם הענש להשתקע בהם עד שתתמלא סאתם לענשם הענש הגמור, וזה להפלגת אדיקותם בע''ז ותקף האבקם עמה כמו שהורה באמרו, חבור עצבים, כי מלת חבור תורה בהפלגת אדיקות כענין אמרו [במדבר כ''ה], ויצמד ישראל לבעל פעור, שרצה בו שהתדבק בעבודתו תכלית ההתדבקות ותקף ההתחברות, וכבר בארו קצת המחברים, הסבה בו, מה שהעידה התורה עליהם קוץ נפשם בלחם הנכבד עד שאמרו [שם כ''א], ונפשנו קצה בלחם הקלוקל, והיה זה לסבת היותו נבלע באברים עד שהיו מתפחדים בהעצרו אשר במלאת ספקם יצר להם כמו שאמרו ז''ל, [יומא ע''ה ע''ב] שהם היו אומרים עתיד המן הזה לתפח במעינו כלום יש מכניס ואינו מוציא, וכאשר מצאו עבודת זאת האבן אשר היה בה סגולה וכח לשלשל, והעבודה אשר יעבדו בה מעיד על זה, התדבקו בעבודתה תכלית (ההאתבקות) [ההתאבקות] והוא אמרו [במדבר כ''ה], ויצמד וגו', שהיא מלה תורה על תכלית האדיקות, וכן אמרו [הושע ד'] הנה חבור עצבים, יורה תוקף התקשרותם עם העצבים ועבדם להם, ועל רוב האדיקות ההוא אמר הנח לו, כלומר לא תתן להם בחירה ורצון לעזוב דרכם הרעה כדי שיענשו במדת חטאתיהם אשר חטאו, וכן אמרו בענין בני עלי, [ש''א ב'] ולא שמעו לקול אביהם כי חפץ יי להמיתם, רצה בו שהם קדמם מן המרי עד שנענשו שלא לשמוע בקול אביהם כדי שימותו מיתה עולמית לענש חטאיהם, ורבותינו ז''ל דרשו, [עי' ספרי נשא פסקא מ''ב] כתוב אחד אומר כי חפץ יי להמיתם וכתוב אחד אומר [יחזקאל י''ח] כי לא אחפוץ במות המת, ותרצו כאן קודם גזר דין כאן לאחר גזר דין, ואפשר קרוב למוצאי דעת לפרש בדבריהם זאת הכונה, והיא גם כן הכונה באמרו [ישעיה ו'] השמן לב העם הזה וגו', כי להפלגת היותם מסרבים בתוכחת הנביאים ובלתי היותם שומעים לקולם הגיעם כעס השם לסגור בעדם דלתות התשובה, שמאחר שמאנו לתוכחתם בבחירה ורצון ימאנו עוד וימרו בחזק השם את לבם, על דרך זה פרשו קצת מפרשים המשך המקראות ההם אמר תחלה [שם] את מי אשלח ומי ילך לנו, כלומר מי הוא אשר ימציא את עצמו להיות זה השליחות הקשה נעשה על ידו, ר''ל להודיעם שלא יוכלו עוד לשוב כי הסב השם את לבם אחורנית, והנביא לרוב גבורתו השיב הנני שלחני, כלומר אני הוא שראוי לי להמציא עצמי לזאת הנבואה אחר שאני הוא אשר הזהרתים ולא נזהרו הוכחתים ולא נוכחו, כמו שתראה הוכיחו אותם בראש הספר והודיעו אותם שאם ישובו יכופר להם כמו שאמר [שם א'], אם תאבו ושמעתם וגו' ואם תמאנו ומריתם וגו', ועל זה אמר הנה הנני שלחני, כלומר לי יאתה זאת הנבואה להודיעם שהם הקשו ערפם לדברי בבחירתם, ועתה יתחזק לבבם הערל בהכרח ובצד ענש, ועתה אמר [שם ו'] לך ואמרת לעם הזה שמעו שמוע ואל תבינו וראו ראה ואל תדעו השמן לב העם הזה וגו', כלומר שתדעו הענש המגיעכם מאתי הוא, שתשמעו דברי שמיעת האזן ולא תבינו להם ותראו הנביאים המוכיחים אתכם ולא תדעו תכן דבריהם, ר''ל שלא תרדו לסוף כונת המוכיחם, ויהיה לבבם אטום וסתום מהבין דרכי התשובה, ואמנם מה שפרשנו באמרו את מי אשלח וגו', שלא בא הענין כן להיות זה תחלת נבואותיו, רק להראות קושי השליחות ההוא עד שלא ראה לשלחו מבלי שאלת מי הוא שימציא עצמו לכך, כבר רמזוהו מפרשים קדומים, ויורה זה, ר''ל שלא להיות זאת תחלת נבואתו, מה שלא סדרה בראש ספרו עם היותו בו ענין יורה הפלגת השגתו, ואע''פ שלשון את מי אשלח יורה היותה תחלת הנבואות כמו שבארו רבים, כבר בארנו ענינו כמו שבארוהו קצת החכמים, ר''ל להראות קשי השליחות, ויחזק זה אצלי אמרו הנני שלחני, ואין גבורת הנביא בתחלת נבואתו מגעת עד כאן.
ונשוב לדברינו והוא, שהם הכבידו את אזנם בבחירתם לדברי הנביא בעוד שהיה הוא מבטיחם על תועלת התשובה כמו שבארנו במאמר [ישעיה א'] אם תאבו ושמעתם וגו', וכן אמר [שם] אם יאדימו כתולע כצמר יהיו, ולזה הגיעם הענש לחזק את לבם כמו שאמר [שם ו'] השמן לב העם הזה ואזניו הכבד ועיניו השע, והם כלם, ר''ל מלת השמן והכבד והשע, הם כלם, מקור, לא צווי, כלומר נגזר לפני להשמין לבבם ולהכביד אזנם ולהשע עינם לבל ישובו ויכשלו בחטאם, או הם צווים על דרך משל הלשון להיות הענין הזה, ר''ל מניעת דרכי התשובה, מחויבת ממעשיהם, וזה גם כן ענין אמרו [מ''א כ''ב], מי יפתה את אחאב ויעל ויפול ברמות גלעד ויצא הרוח וגו' ויאמר אני אפתנו ויאמר יי במה ויאמר אצא והייתי רוח שקר בפי כל נביאיו ויאמר תפתה וגם תוכל צא ועשה כן, רצה בכל זה כי למה שקדם מעונותיו וממריו הגדול העיר השם רצון נביאי השקר לפתות את אחאב ללכת ברמות גלעד למות שם, כדי שיתחזק לבו בדבריהם לבלתי שמוע בקול נביאי האמת, לא שיהיה זה בדרך נבואה, רק הערת רצון וחפץ מכוונת לדבר אליו כזאת, לבעבור יכבד לבו ולא ישמע בקול מיכיהו בן ימלא, כי חפץ יי להמיתו מצד עונש חטאיו, וכל המשך הלשון, ר''ל מי יפתה את וגו' זה אומר בכה וזה אומר בכה וגו' אצא והייתי רוח שקר וגו', כל אלה ענין מליצת דברי הנביא כמספר דרך הענש, ורבותינו ז''ל אמרו במדרשות היות מליצת הנביא בדבריו אלה להודיע היות תכלית הענש נגזר עליו על דמי נבות ואמרו, מי יפתה וגו', כלומר איזה ענש ואיזה עון יביאהו לידי זה הפתוי עד 
שימאן בדבר נביאי האמת ויאמין בנביאי השקר ללכת 
ולמות שם, ואמר זה בכה וזה בכה, וזה אצלם משל על רוב עונותיו, ויצא הרוח ויעמוד לפני יי, ר''ל רוח נבות, כאמרם בפרוש, [סנהדרין ק''ב ע''ב] ויצא הרוח זה רוח נבות, כאלו אמר על צד המליצה שהוא סבת הענש, ואחרי כן ספר הודעת דרך הענש דרך מליצה על צד שאלה והוא אמרו, ויאמר יי במה ויאמר אצא והייתי רוח שקר בפי כל נביאיו, זה אמנם הוא ענין מליצה והמכון בזה שזה העון הוא היה המביא עדיו זה הענש, ר''ל להמנע ממנו דרכי התשובה, שלא לשמוע בקול נביאי האמת על ידי הערת רצון נביאי השקר לדבר אליו כזאת, ואל זה כתב הר''ם ז''ל, [הל' רוצח פ''ד ה''ט] וכשנסדרו עונותיו של אחאב לפני אלהי הרוחות לא נמצא שיחייבהו כלייה אלא דמי נבות והוא אמרו ויצא הרוח ויעמד לפני יי זה רוח נבות, ועל צד ההמנע ממנו השמיעה בקול נביאי האמת תבא גם כן המנע דרכי התשובה על צד הענש, וכן אמרו [דה''ב ל''ו] ויהיו מלעיבים וגו' עד אין מרפא, ר''ל שהם חטאו בבחירתם עד שנתחייבו ההמנע מדרכי התשובה שהיא כמרפא, ואמנם אמרו ישעיה ע''ה למה תתענו יי מדרכיך וגו', ביאר הר''ם ז''ל [פ''ח מח' פרקים] שזה ענין אמרו כמתרעם על תקף הצרות והפסק ממשלתנו ותגבורת הכופרים עלינו ואמר, שבהראות זה הענין יתעו רבים בראותם שלות הכופרים וחולשת המאמינים, ואמר למה תתענו, כלומר שהפעלות היוצאות מאתו ית' יביאום אל זאת המבוכה, למה שיראה בתחלת מחשבתם מהעדר סדר בני אדם והיות הטובים בחיים מכאיבים והנבלים שתולים בנוה שאנן דשנים ורעננים, וכמו שבא בדברי הנביא מאמר הטובים אשר ישיגום הרעות אמר [מלאכי ב'], כל עושה רע טוב בעיני יי ובהם הוא חפץ או איה אלהי המשפט, עד שהנביא הוכיחם על זה ואמר [שם ג'] אמרתם שוא עבוד אלים ומה בצע כי שמרנו משמרתו וגו' ועתה אנחנו מאשרים זדים וגו', ובאר להם שהוא יתע' עתיד לבאר האמת והוא אמרו [שם], ושבתם וראיתם בין צדיק לרשע בין עובד אלים לאשר לא עבדו, כן יתבארו הפסוקים אשר חשבו לחזק דבריהם בענינם, ר''ל שיארע לפעמים ענש המנע דרכי התשובה ממי שכבר קדמו הפלגת מה מצד בחירתו, זהו דעת הר''ם ז''ל בקצת אלו המקראות אשר הזכרנו ענינם, נמשך למה שאמרו ע''ה [אבות פ''ה מי''ח] לקצת בני אדם שאין מספיקין בידם לעשות תשובה, ויורה גם זה באמרו [שמות י'] כי אני הכבדתי את לבו ואת לב עבדיו וגו'.
ואמנם יש קצת חכמים לא מצאו בשכלם לחמוס בני האדם להיות בחירתם נגזלת מהם בשום פנים גם על ידי שום עונש, אחר שנתברר מן הדרכים הדתיים ומן הדעות העיוניות שנתן השם לבני אדם בחירה מוחלטת להשיב מעשיו ובידו התשובה כל זמן שירצה לטהר לבבו, וכשהוקשה להם ענין המקראות אשר בארנו ענינם יפרשו אותם בדרך אחרת, על דרך מה שבאר הר''ם ז''ל גם כן והוא, שידוע שהאדם עיר פרא יולד לא שיהיה בתחלת ענינו בעל מעלה או בעל חסרון, כמו שאי אפשר הולדו בעל מלאכה או בעל מלאכות, אבל אפשר וקרוב שיולד בטבע שיהיה מוכן למעלה או לחסרון או למדה מן המדות, והוא קרוב לקנות המדה ההיא אשר הוא מוכן אליו בטבעו, לא תועיל לו הכנתו המזגית כלל אבל ישאר רק ונעור מן הדבר ההוא בלא ספק, וכן אם ישתדל לקנות הדבר אשר הוא מוכן מתחלת יצירתו להפך הדבר ההוא, יגיע בלי ספק לקנות הדבר ישתדל עליו, אלא שהוא צריך להשתדלות יותר גדול ויותר תמידי מאשר לא יצטרך לו המוכן לדבר ההוא אשר ישתדל עליו זה, וכבר הביא הר''ם ז''ל הדמיון בזה, במי שנולד ומזגו נוטה אל היובש ועצם מוחו זך, שזה לפי הכנתו יקל עיונו ויזכור ויבין הענינים יותר ממי שהוא בעל לחה לבנה רב הלחות במוח, ואם יעזב האיש הראשון אל טבעו מבלי שיתעורר כלל, ישאר סכל בלא ספק, ותם לריק כחו ולשוא צרף טבע תכונתו, ואם ישתדל השני הבלתי מוכן למעלות שכליות ללמוד ולהבין יגיע לכוונתו אבל בקושי ובהשתדלות רב, וכבר בארו זה הענין במאמר קצר אמרו ז''ל [מגילה ו' ע''ב] יגעתי ולא מצאתי אל תאמן לא יגעתי ומצאתי אל תאמן, וזה באור הענין הנזכר אות באות, ואמנם על צד ההכנה המזגית אשר תחייבהו מדות יביאוהו אל התכונה ההיא אם לא ישתדל על ההפך ייחסו אליו המדות הנמשכות מן התכונה ההיא עד שאמרו ז''ל [שבת קנ''ו ע''א], האי מאן דמתיליד וכו' רגזן יהא וכו', כל זה לפי מה שנמשך מטבעו ושהוא בלא ספק יגיע לזה אם לא ישתדל בקניית המדות המתנגדות אל המדות ההן הנמשכות מטבעו, וכן על צד ההכנה גם כן אמר [ישעיה מ''ח] ופושע מבטן קורא לך, אע''פ שיש מי שפרש בו כאלו אמר אשר מעת היותם לו ית' לעם והוא זמן יציאת מצרים החלו למרוד, כענין עון העגל ונסותם במדבר כמה פעמים, אבל הנכון לפרש בו על צד ההכנה הטבעית אשר בעקר יצירתו, וכן אמרו [תהלים נ''ח] זורו רשעים מרחם וגו', וכן בהכנת הטוב אמר [ירמיה א'] בטרם אצרך בבטן ידעתיך, וכן [ישעיה מ''ט] יי מבטן קראני וג', כל זה על צד היות התכונה בו בעקר יצירתו, ועל זאת הכונה אצלי אמרו על הצור אשר ממנו חוצבנו, ר''ל אברהם אבינו ע''ה, [נדרים ל''ב ע''א] בן שלש שנים הכיר אברהם את בוראו, רצו בו שהוא ע''ה להפלגת מזגו ולטוב הכנתו אל העיון והשלמות הוכן ביום תחלת למודו להיות זאת הפנה, ר''ל אמונת היחוד, נשלמת על ידו, ולהוציא מלב האדם התעיה הגדולה אשר התפשטה בדור אנוש ליחס הממשלה לכוכבים, והוא ע''ה היה נער קטן רך וטוב תמה ומתפלא על אפשרות היות הגלגל מתנהג באין מנהיג ומסבב, והוא אין לו מורה דעת אמתי, אבל שהוא מושקע באור כשדים בין עובדי ע''ז, והוא עם היותו ביניהם ונוהג מנהגם היה לבו משוטט ומבין דרך האמת עד שהשיג בעיונו כי יי הוא האלהים מנהיג מניע ומסובב אפס בלתו ואין עוד מלבדו ונצל מאש אמונתם הרעה, והתחיל לקרוא בשם יי וליחד שמו בפי כל הבריות, וזה היה בהיותו על שעור זמן השלמות, לא בהיותו בן שלש שנים, והוא אמרם בהגדה אחרת הביאה הר''ם ז''ל [הל' ע''ז פ''א ה''ג] בן ארבעים שנה הכיר אברהם את בוראו.
ונשוב לדברינו והוא, שעל צד תכונת מזגו בעקר יצירתו יקל לו ענין או מדה ותכבד עליו, לא שתכונתו תבטל האפשר ממנו עד שתשיב הדברים במחויב או נמנע, ואין הכרח למי שיולד על איזו תכונה להשתקע במה שנמשך ממנה, אלא שהוא צריך להשתדלות בהעתקתו ממנה יותר מאשר לא יצטרך מי שנולד על תכונה אחרת, ואמנם כשהאדם איננו משתדל לצאת מן התכונה ההיא אבל שהוא מושקע ועומד על מה שיחייבהו טבעו, תהיה תכונתו מיוחסת לשם ית', להיותה תכונה טבעית, ויהיה באור אמרו [שמות ט'], ויחזק יי את לב פרעה, שהוא בראו על תכונה נמשכו ממנה אלו המדות הרעות להתחזק לבו לבלתי שלח את ישראל מעבדו, והוא התרשל מהשתדל על העתקו מן התכונות ההם, ולזה היה ראוי להענש על פעלותיו הרעות היוצאות מן התכונה ההיא, אחר שהיה בבחירתו להשתדל ולצאת ממנה, וכן בענין סיחון באמרו [דברים ב'] כי הקשה יי אליך את רוחו וגו', וכן אמרו על הכנענים, [יהושע י''א] כי מאת יי היתה לחזק את לבם וגו', וכן נביאי השקר, [מ''א י''ח] ואתה הסבות את לבם אחורנית, כל זה בהיות קשי ערפם בא מצד הטבע והתכונה אשר בעקר יצירתם ולא השתדלו לצאת ממנה ולכן הגיעם הענש עליה, ואם יטעון הטוען על אמרו כי הקשה יי אליך את רוחו וגו', וכן מאת יי היתה לחזק את לבם למען החרימם, שהנראה מזה היות הדבר מכוון מאתו ית' לכונת היותו נמסר בידם למען החרימם, ואלו בא הקושי ההוא על צד הטבע איך אומר שהוא היה מכוון כדי שינתנו ביד אויביהם, נאמר במלת למען, שתפול לפעמים בלשון בענין סבה, ר''ל שהקשה רוחו בעקר יצירתו, וזה הענין, רל התכונה ההיא, היתה סבה לחזק את לבו ולהיותו נמסר ביד הנלחמים, כמו שתראה בפרוש אמרו [הושע ח'], כספם וזהבם עשו להם עצבים למען יכרת, והנה מלת יכרת שבה אל העם או אל הכסף שיפסק מהם, ואמר שהם עשו העצבים למען יכרת שמם או ממונם, ההיתה כונתם בעשותם העצבים להכרית שמם וזרעם, אבל רצה בזה שהם עשו העצבים והעשיה ההיא היתה סבת הכריתות, וכן ביאר אחד מהמפרשים אמרו ע''ה, [תהלים נ''א] לך לבדך חטאתי והרע בעיניך עשיתי למען תצדק בדבריך, באורו אצל זה המפרש, לך לבדך אני נחשב חוטא, כלומר שאינני צריך למחילת זולתך, רצה בו העונות שנכשלתי בהם כלם היו עברות שבין אדם למקום, ואמר למען תצדק וגו', כלומר גודל חטאי סבה להודעת גודל צדקתך בסליחתך, והמשיל הדבר כאלו היה עקר החטא למען חסד השם בסליחתו בעת שפטו וביום שידובר בו, והוא אמרם ז''ל במדרשות [עי' שוח''ט תהלים נ''א], לאדם שקפצו עליו לסטים והכבידו מכתו ביותר נכנס הרופא לבקרו אמר כמה קשה מכה זו אמר לו אין מכתי קשה כל כך אלא כדי להראות סמנין שלך כמה יפין ורפואתך כמה יפה, או יהיה באור אמרו למען תצדק בדברך וגו', שחטאי הם סבת היותך צודק בשפטך אותי ובדברך על הענש הראוי לפי מעשי, וזה אמנם הודאה לשם והצדקת דין על מה שיקרהו, שהכל באהו מצד מריו, על דרך מאמר [איכה א'] צדיק הוא יי כי פיהו מריתי, וכן יתבאר אל זה הדעת אמרו [שמות י'] כי אני הכבדתי את לבו ואת לב עבדיו וגו', כלומר שתכונתם רעה מצד טבעם ויתחזק לבם וימאנו לשלח את עמי, ויהיה זה סבה שאשית אותותי אלה בקרבו, ויהיה היוצא מזה הדעת שיתיר הלשון ליחס לשם הדבר הנמשך מצד התכונה וההכנה אשר לו מעקר יצירתו, אע''פ שהיתה הבחירה בידו לצאת הימנה על ידי השתדלות, ואל זה ביאר אחד מחכמי הדור שזה המשל, ר''ל היות השם מחזק לב האדם להשתקע ברוע מעשיו, נאמר דרך משל כמי שטבעו מתגבר עם תכונת הרעות עם היותו נעדר ידיעת דרכים ישרים יעירוהו לשוב ממדותיו הרעות על צד היות הנמשך מתכונתו והמקרה הדבק בטבעו להשתקע במעשיו מצד העדר ממנו הדרכים המעוררים עם התגבר הטבע לרע, וכבר קדם לנו זה הביאור על שלש דרכים כמו שכתבנו.
ויש שביאר בענין פרעה, שהוא אמנם לא חייבתהו תכונתו זאת המחשבה, אבל היה ממאן לשלחם ברצונו מצד הרשע, מבלי שתביאהו אל זה תכונה טבעית, והוא אמרו תחלה, [שמות ז'] ויחזק לב פרעה, לא הוזכר בו חזוק השם, אבל אחר שהורגל בזה שב הדבר אצלו כאלו היה בטבע מרוב ההרגל, ועל כן אמר [שם ט'] ויחזק יי, כמו שבארנו שהתיר הלשון ליחס כל פועל טבעי לשם באשר הוא סבת כל הפעלות, וראיתי גם כן מי שבאר בענין זה, שפרעה לרוב מריו ולקושי טבעו היה היוצא ממחשבתו והנגמר ממנה לבלתי שלחם לעולם, שהיה מפקפק שהמכות יחולו אם במקרה או בתחבולת משה, והוא מה שפרש אחד מן המפרשים באמרו [שם ח'], התפאר עלי למתי אעתיר לך וגו' ויאמר למחר, שהראוי להתפלא בזה איך לא הקשה לשאול להעבירם לשעתו, ומה ראה להמתין עד מחרתו, אלא שהוא לקושי ערפו חשב שכבר בא קץ הפסק המכה מאליו מאין תפלה למשה, ושירמהו משה בדברים להודיע שהיא אמנם תסתלק בתפלתו, ויט שכמו לסבול המכה כדי לנסות זה שלא יתפלל על סור המכה ההיא עד למחר, וכל זה מצד היותו מפקפק בידיעת סבת מה המכות האלה בין ידיו, ובהגיע תור המכה עדיו היה גומר בדעתו לדחותו בדברים עד שילאה מזה משה ויסתלק ממנו, ועל זה אמר [שם ז'] ויחזק לב פרעה, שנתחזק מאליו לרוב רשעו, וזה יורה ענין נסות החרטמים לעשות כן, וכבר אמרו זה בפרוש באמרם ז''ל [מנחות פ''ה ע''א] שהם היו אומרים, תבן אתם מכניסים לעפרוים, וכשלא היו החרטמים יכולים לעשות כן, היה מפקפק לתלות הדבר בחכמתו ית', וכאשר הוכפלו המכות ותכפוהו הצרות היה לבו מתרכך ותוקף רוע לבבו הולך ומחליש כמעט, שהיה מתחיל לחשוב היות הענין מכוון על צד עונש, אבל המתחייב מגמר מחשבתו לבלתי שלחם בשום פנים, וזהו סבת מה שהיה נעתר להם להליכת הגברים לבד ולהשאר האנשים והנשים והטף, כי היה יודע שאם יעשו כן שישובו אליו, וזה היתה כונתו גם כן באמרו [שמות י'] צאנכם ובקרכם יוצג, היותם תערובות אצלו כדי שישובו אליו, ואחר היות תכלית מחשבתו לבלתי שלחם חזק גם הוא ית' מחשבתו להיותה בתכלית הזדון ולהגדיל שעבודם ולהרע להם אז באו אליו לדבר בשמו, למען רבות מופתי הענש המתחייב ממחשבתו הקדומה, אבל מכל מקום לא נמנעה ממנו תשובה רק מצד בחירתו, וזה הדעת תורהו מלת חזוק, כי זאת המלה לא תפול על צד חדוש הרצון רק על התחזק הרצון הקדום בו.
ויש שפרש הענין על דרך מה שפרש רבינו סעדיה ז''ל באמרו [משלי ג'], אם ללצים הוא יליץ, והוא שהתיר הלשון במי שמגלה ענין האיש ומעמידו במדרגה הראויה לו שיאמר עליו שהוא סבב עליו המקרה ההוא כמו [דברים כ''ה], והרשיעו את הרשע, שהם לא החטיאו, עד שיאמר עליו שהוא ירשיעהו, אבל רוצים בו שהוא הביא ענינו בכור המבחן וגלה ענינו עד שהעמידו במדרגת הרשע וכבר בארנו קצת המקראות על זאת הכונה, ויש שפרשו כן ענין [שמות ט'] ויחזק יי את לב פרעה, וכן [שם י''ד] וחזקתי את לב פרעה, כלומר שאגלה את נבלותו ורשעו וקשי רע מחשבתו לבלתי שלח את עמי, ואחר שתכלית מחשבתו שלא לשלחם יבואו אליו התראות ועדים ומכות על זה עד שישימוהו שומעיו בכלל חזקי לב וקשי ערף הבלתי נכנעים והבלתי שומעים לקול מלחשים, והוא כאלו אמר אעמידהו ואושיבהו במדרגת חזקי לב בהראות לכל קשי מחשבתו המתחייב ממנה שלא לשלחם, וכבר בארנו בשמו גם כן זאת הכונה באמרו [ישעיה ס''ג], למה תתענו יי מדרכיך, כלומר למה תחבירנו בעיני העמים עם כת התועים מדרכיך, שהם בראותם שפלותנו והפלגת דלותנו יחזיקונו בתועים ויחשדונו כעוברים על מצותיך וכבלתי מחזיקים בתורת אמת, לא שהוא ית' יתעה, אבל ישרים דרכיו צדיקים ילכו בם, ואפשר אצלי לפרש בזה הדרך אמרו [ישעיה ו'] השמן לב העם הזה ואזניו הכבד וגו', ויהיו כלם פעלות מקור, כלומר שאפרסם נבלותם עד שיודע לרוב הצרות אשר ישיגום שהם לא שמעו לקול מוכיח ויחזיקום שומעי שמעם באטומי הלב ובכבד האזנים וטוחי העינים לבלתי שמע אל הנביאים אשר שלחתי אליהם, ואמרו [שם] פן יראה בעיניו וגו', אפשר אצלי שבאה מלת פן במקום אולי, כלומר אולי עם הצרות אשר ישיגום ישובו ויפקחו עיניהם לדעת האמת ושב יי ורפאם, וכן בארו קצת חכמים באמרו [בראשית ג'], פן ישלח ידו ולקח גם מעץ החיים, ואע''פ שברוב המקומות תבא מלת פן בענין השתדלות מניעה, בא הנה על השתדלות מעשה, כמלת אולי, ולקח לשון מלת פן להורות על מעוט הנמצאים מהם, או אפשר, ונראה לי יותר כי אמרו השמן לב העם הזה, כלומר הודיעם והוכיחם דרכי התוכחת עד שיחזיקו עצמם כסכלים אשר שמן לבם וצפן משכל, ויכירו בעצמם שכבדו אזניהם משמוע וטח מראות עיניהם, וכשיכירו חסרונם אולי ישובו ורפא להם, ולשני הפרושין אשר פרשנו בזה, בא כמו זה הענין הוא אמרו [הושע ה'], אלכה ואשובה אל מקומי עד אשר יאשמו ובקשו פני וגו', כלומר שאסלק השגחתי מהם עד שיחזיקו עצמם כאשמים לרוב צרותיהם ואז ישובו ובקשו פני, ואמנם אמרו אחר זה [ישעיה ו'] עד מתי יי וגו' עד אשר אם שאו וגו', הוא שאלת גבול על גודל הצרות אשר ראה במראה הנבואה ויעד לו מהם תכלית הצרות, ר''ל הגלות, והוא אמרו עד אשר אם שאו ערים, ויש שפרש בענין [שם] השמן לב העם הזה, שהוא נאמר על דרך מליצת המוכיח לפי קשי ערפם והפלגת מרי פעלם, אמר דרך צחות שהם היו הופכים עורף לבלתי שמוע הנביא כלל כי היו יראים שלא יפחידם עד שיכניע לבבם או אולי ייטבו דבריו בעיניהם וישובו, ומפני זה מכבידים אזניהם משמוע וטחים עיניהם מראות מהשכיל לבותם, סוף דבר כלל כל המקראות על דעת כל הבאורים היותנו נשארים על שרשנו והוא, שלא יעלה על דעת שום אדם היות מעשיו נגזרים אם לטוב אם לרע, עד שיהיה זה סבה להדבק ברע ולברוח מן הטוב, אבל ידע כי סייף וספר כרוכים ביד שכלו, ובידו לבחור אי זה יכשר הזה או זה, ולא יטעהו היות בעקר יצירתו איזה הכנה, כמו שבארנו שבידו התקון על יד השתדלות, וכבר קדם לנו אמרם בהגדה [תנחומא בראשית ז'] שמא תאמר אין אדם יכול לשמור עצמו מיצר הרע יש דברים קשים בעולם ואתם מרככים אותם מרים ואתם ממתקים אותם וכו', כמו שכתבנו.
וכבר התפרסם גם כן המשל הנשוא על דעת ז''ל ועל דעת קצת מפרשים גם כן באמרו [קהלת ט'] עיר קטנה ואנשים בה מעט ובא אליה מלך גדול וסבב אותה ובנה עליה מצודים גדולים ומצא בה איש מסכן וחכם וגו', וכל זה משל נשוא על גוף האדם וכחותיו, וענין מלך גדול הוא יצר הרע, כמו שבא בדבריהם [נדרים ל''ב ע''ב] בפירוש, ואמר עליו ובא אליה וגו', כאלו הוא בא אליה מחוץ, והיה לו לומר והיה בה, אחר שהוא כח נטוע בו כשאר כחותיו, וזה אמנם מהפלגת המשל, כבר התבאר על פי מפרשים והוא, שזה המלך לא היתה הכונה להיותו בעיר כהיות הכונה בקצת האנשים אשר בה שהיו מכונים לעצמם, ועל כן בא המשל בו כאלו הוא בא אליה מחוץ, ואמר מלך גדול, להורות על התגברותו, ואמר ובנה עליה מצודים, והוא ענין מגדלים חזקים, מלשון [תהלים י''ח] סלעי ומצודתי, להורות על מי שהתגבר עליו המלך ההוא תכלית ההתגברות עד שמשך טבע כל אנשי העיר אליו, עד שבאהבתם אותו יטה לבבם לכל אשר יחפץ הכה יכה את כל יושבי העיר ההיא לפי חרב, וזה הוראת מי שבעקר יצירתו רוע תכונה, ועם כל זה הודיע שבחכמת הילד המסכן ימלט את העיר מידו, אם ימאן לתתו לעבור בגבולו, וגם אם דחק ונכנס בידו לגרשו משם ביד חזקה ובזרוע נטויה, ולחלוש את עמלק ואת עמו לפי חרב, ואל זה כיון החכם ר' שמואל ע''ה בפרושו על מה שאמר אחר זה, [קהלת י'] אם רוח המושל יעלה עליך מקומך אל תנח כי מרפא יניח חטאים גדולים, רצה בו שאם יתגבר המושל והוא המלך הנזכר עד שיכשילך, אל תנח מקומך על זה, ר''ל שלא תסכים על העדר התקון בה, כי המרפא, ר''ל התשובה, והקמת המסכן ואת ממשלתו יהיה סבת הנחות חטאים גדולים, והוא אמרו כי מרפא יניח חטאים גדולים, למדנו שאין התנצלות לאדם לטבעו והכנתו, אבל בידו להשמר מן החטא או לשוב ממנו אם כבר נכשל בו ברוב השתדלות ובקנית מדות מעולות, ואל זאת הכונה אמרו חכמי הערב, מי שיבקשני ולא ימצאני יתנהג במדות הטובות ואז אהיה עמו, ואמרו העולם הבא נמצא לכל מי שיבקשהו ונדרש לכל אשר ישאלהו, וכן רמזו על המשל הנשוא על ענין עיר קטנה כמו אשר הזכרנוהו אמרו בדומה לזה הענין, השטן מכורותיו ומולדותיו בלבבות לבד ובידו חרב ולה שתי פיות, האחד אשר ישים בלב בני האדם להאמין כי אין תועלת בחכמה ובמדות ובשמירת דרכי התורה, והשנית אשר יתן חן מסבות הזמן ותחבולותיו בעיני האדם ואשר לא נשמר מחרבו הקשה ימות בה, ואמנם השם שם ביד האדם מגן וצנה להשמר ממנה, וידע ויתבונן כי אם יצבור כעפר כסף לא יועילנו ביום עברה, ושיכיר וידע כי החכמה תחיה את בעליה, ואמר החכם לתלמידו התבונן בזה המשל ושמרהו, כי אתה עומד בבית אשר בעליו השטן על כן אל תבוז לשמירתך ממנו, ואל זו רמזה התורה גם כן באמרו [בראשית ד'], ואם לא תטיב לפתח חטאת רובץ ואליך תשוקתו ואתה תמשול בו, אם מה שפרשו ע''ה בהגדות [עי' סנהדרין צ''א ע''ב] על אמרו לפתח חטאת רובץ והוא, שהיצר רובץ בתוכו מעת נפתחו לו שערי העולם ותשוקתו אליו תמיד להדיחו ולהטותו, ואמנם הוא ימשול בו אם ירצה כי הוא המולך על נפשו וידו בכל כחותיו משלה, זהו ענין אמרו ואליך תשוקתו ואתה תמשול בו.
ורבותינו ז''ל אמרו על זה, ר''ל על היות בחירת האדם במעשיו נתונה בידו, [אבות פ''ג מט''ו] הכל צפוי והרשות נתונה ובטוב העולם נדון והכל לפי רוב המעשה, רצה באמרו הכל צפוי, שהכל ידוע אצלו ית', ולא שידיעתו תבטל מזה האיש טבע האפשר אבל הרשות נתונה לו בכל מעשיו והוא אמרו, והרשות נתונה, והכונה היא כאמרם [ברכות ל''ג ע''ב] הכל בידי שמים חוץ מיראת שמים, שהדברים שבהם תלויה יראת שמים בחירת עשיתם היא ביד האדם, אבל הדברים הטבעיים שאין האזהרות תלויות בהם אין בחירת ענינם בידו, והיא הכונה במה שאמרו ז''ל, [אבות פ''ד מכ''א] אל יבטיחך יצרך שיש בשאול בית מנוס שעל כרחך אתה נוצר ועל כרחך אתה נולד על כרחך אתה חי ועל כרחך אתה מת ועל כרחך אתה עתיד ליתן את החשבון לפני מלך מלכי המלכים הקב''ה, כל אלו הדברים שאמר בהם שהם על כרחו הם ענינים טבעיים שאין בחירה לאדם בהם, כמו שזכר הר''ם ז''ל, ועליהם אמר הכל בידי שמים, ולא אמר על כרחך אתה חוטא על כרחך אתה זוכה או עובר עברה או על כרחך אתה יושב או עומד או מתנועע, שכל אלו הם ודומיהם תלוים בבחירתו מבלי הכרח, והוא שפרט ואמר חוץ מיראת שמים, כלומר חוץ מן הדברים שיראת שמים תלויה בהם, ר''ל הדברים אשר עליהם יסוב ענין המצות והעברות כי המצות והאזהרות אמנם יונחו בפעלות אשר לאדם בחירה בהם אם יעשה אם לא, כמו שבאר הר''ם ז''ל היות מצות התורה ואזהרותיה הם בקצת חלקי הנפש אשר לאדם בחירה בפעלות היוצאות מהן, והם החלק המרגיש והמתעורר, אבל בחלק הזן והמדמה אין מצוה ולא עברה תלויה בהם, שאין לדעת ולבחירה באחד מהם מעשה כלל לבטל מעשיהם או להוסיף בפעלותיהם, שאין פעלתם לצד בחירת בני האדם, הלא תראה שהם פועלים בעת השינה, מה שאין כן בשאר הכחות, וירצו באמרם הכל בידי שמים חוץ מיראת שמים שהענינים הטבעיים אינם בבחירת האדם בהיותו ארוך או קצר לבן או שחור, מונח על זה התבנית הנאה או על זה התבנית המכוער שלם בתבנית צורתו או חסר, ודומיהם בכל עניני העולם, וכל אלו אינם דברים שבהם תשאר נפש האדם או תשאר עזובה בקרב הארץ, אבל תנועת בני האדם ומנוחותיהם ודבורם ומחשבתם ופעולותיהם כלם בידם נתלו אם לעשותם אם להמנע מעשותם, והם הם הדברים שבהם תתענג בדשן נפשו אם חכמות בנתה ביתה, ושבהם תוכח במכאוב אם תחל לזנות אחרי אלים אחרים, את אביה היא מחללת באש תשרף, והוא שיחס יראת השמים לבחירת האדם, והיא הכונה באמרם ז''ל [אבות פ''א מי''ד] אם אין אני לי מי לי, ואצלי לבאר זאת הכונה במה שאמרו [ר''ה ט''ז ע''ב], אין דנין את האדם אלא לפי מעשיו של אותה שעה, כי אחר שידיעתו לא תבטל האפשר, מדת היושר כן תחייב לדונו על פי התכונה אשר הוא בה באותה שעה, ולא ירחיק בכל מה שבארנו ענין אמרו [תהלים קל''ה], כל אשר חפץ יי עשה, והדומים לזה, כי זה כלו מונח בלשון על הרצון הקדום מאתו ית', כמו שאמרו בירידת האבן למטה ובהתנועע האש למעלה שהוא ברצון השם, וכבר בארנו שרצונו ית' על היות האדם מונח על זאת התכונה, ר''ל היותו נצב הקומה ורחב החזה ושאר תכונותיו הוא רצונו שיהיו פעלותיו נמסרות בבחירתו מבלי הכרח או המנע, ומפני זה ראוי לדונו כפי מעשיו, אם הטיב מטיבין לו ואם הרע מריעין לו, במדה שמדד בה מודדין לו, הוא שהנביא אומר לישראל, [מלאכי א'] מידכם היתה זאת לכם וגו', ואמר [ישעיה ס''ו] גם המה בחרו בדרכיהם ובשקוציהם נפשם חפצה גם אני אבחר בתעלוליהם וג', ואמר [קהלת י''א] שמח בחור וג' ודע כי על כל אלה יביאך האלים במשפט, כלומר הבחירה בידך לשמוח ולהתהולל ולהטיב לבך ואמנם צריך שתדע כי על הכל יביאך האלים במשפט, והוא אמרו גם כן בחתימת דבריו [שם י''ב], כי את כל מעשה האלים יביא במשפט על כל נעלם אם טוב ואם רע, ואמנם דרכי הענש יפרדו לסעיפים רבים לפי המבואר מן הדרכים הדתיים והמקובל מדבריהם ע''ה, והכל לפי ישרו ית' אשר אפני דרכיו נעלמים ממנו, אבל שתדע בו דרך כלל כי תמים פעלו וכל דרכיו משפט, יש שישיגהו מצד משפטי הדרכים הדתיים ענש בזה העולם אם בגוף ואם בממון אם במיתת בנים קטנים, על דרך אמרם ז''ל, איש בחטאו ימותו [דברים כ''ד], עד שיעשה איש, ויש שיקרהו ענש על פעלו בעולם הזה ונפרעין ממנו בעולם הבא, וכהתם הענש תנתן לו נפשו להיות לו חלק ונחלה בקרב אחיו לפי הראוי לו, ויש שהעידו עליהם שאין להם חלק לעולם הבא אלא שנדונין לדורי דורות וכבר התבארו במס' ראש השנה [י''ז ע''א], ובפרק חלק [צ' ע''א], ומהם המינין והאפיקורוסין והכופרים בתורה ובתחיית המתים ובביאת המשיח, ומלת מינין ביאר הר''ם ז''ל, [הל' תשובה פ''ג ה''ז] כפירת מציאות הבורא, או הכחשת אחדות, או אמונת הגשמה, או הכחשת חדוש העולם ובריאת יש מאין, או עבודות שאר אלוהות ובכללם המכניס אמצעי בינו ובין השם ית', ובמלת אפיקורוסין ביאר [שם ה''ח] הכחשת הנבואה דרך כלל, או הכחשת יתרון נבואת משה רבינו על שאר נביאים, או כפירת השגחה, וכבר הביא הר''ם ז''ל שלש עשרה עקרים שהם יסוד האמונה ופנות התורה, והם, מציאות השם, ואחדותו, והרחקת הגשמה, והיותו ית' קדמון, והרחקת השניות, והנבואה דרך כלל, ונבואת משה רבינו דרך פרט, והיות תורה מן השמים, והיותה בלתי מתחלפת באחרת לעולם, וידיעת השם במעשי האדם והשגחתו בהם, וענין גמול וענש, וענין ביאת המשיח, וענין תחית המתים, והמאמין באלו הוא בכלל ישראל, ואם יעבור לתקף יצרו ולתגבורת טבעיו יענש כפי חטאתו אלא שיש לו חלק לעולם הבא כהתם הענש, ושהוא מפושעי ישראל, וכשיאבד לו עקר מאלו העקרים כבר יצא מן הכלל ואין לו חלק לעולם הבא.
וכבר העידו ז''ל [ב''מ נ''ח ע''ב] גם כן בקצת עונות קלים שאין לבעליהם חלק לעולם הבא כגון מלבין פני חברו ברבים ומכנה את חברו בשם, והרבה מן הדומים לאלו כמו שהתבאר בדבריהם, ולא ירצו ז''ל באלו העברות שעצמן של עברות אלו ימנעו עולם הבא אלא שהן ימשיכו בעליהן לתכלית הרע, והם הוראה על מקור המורגל באלו הענינים ועל סגנון נושאיהם שהם בהפלגת מרי, ראוים לבלתי היות להם חלק לעולם הבא אם לא ישובו בחייהם, וכן התבאר בדרכיהם דרכי הענש על פנים רבים והפרש בין צדיק ורשע ובינוני ושקול עונות וזכיות, אין צורך לזכור פרטי דבריהם בזה, וכן דרכי הגמול לפי המקובל על דרכים רבים כלם נכוחים למבין וישרים למוצאי דעת, מצורף אל זה היות נפש המטיב ארחותיו צרורה בצרור החיים אשר אין עמהם מות, ועליהם אמר [תהלים ל''ו] ירויון מדשן ביתיך ונחל עדניך תשקם, ימצו מזיו כבודו ותתענג בדשן נפשם, על דרך משל אמרם ז''ל [עי' פסחים קי''ט ע''ב] עתיד הקב''ה לעשות סעודה לצדיקים בגן עדן, ואמנם כל הקרוי להאוכל מזבחו, ר''ל פרי מעשיו, כאמרו [חולין קמ''ב ע''א] למען ייטב לך [דברים כ''ב], לעולם שכלו טוב, והארכת ימים [שם], לעולם שכלו ארוך, כאמרו ז''ל [ישעיה ג'] אמרו צדיק כי טוב כי פרי מעלליהם יאכלו, והוא הנרצה באמרו [שה''ש ד'] יבא דודי לגנו ויאכל פרי מגדיו. [חבור התשובה להמאירי — משיב נפש מאמר א' פ''ו].
------
לבאר בו דרכי העברות ומדרגותיהן, כדי לידע איזה חלק מחלקי העברות יצטרך לכל תנאי התשובה, ואי זה חלק מהם יצטרך לקצתם לבד, ואיזה חלק לא יצטרך לאחד מהם כלל. שובה ישראל עד יי אליך כי כשלת בעונך, קחו עמכם דברים ושובו אל יי ואמרו אליו כל תשא עון וקח טוב ונשלמה פרים שפתנו [הושע י''ד], כבר בארנו היות כונת הנביא להורות להם שלא יתיאשו מן התשובה עם היותם בתכלית המרד, ואמנם כונת תוכחותיו היתה פרטית על עון ע''ז, כמו שתמצא דבריו סובבים עליה תמיד, כמו שאמר סמוך לזה, [שם] תאשם שומרון כי מרתה באלהיה, וכן אמר [שם י''ג] ועתה יוסיפו לחטוא, כי מתחלה כשהיו עובדים ע''ז בימי השופטים היו עובדים הבעלים גם כן, אבל לא היו מקשים ערפם כל כך והיו שבים אל יי כשהיה עומד השופט ומחזירם למוטב, אבל אלו היו מקשים ערפם לגמרי, וזה בהיות הסבה הזאת יוצאה מן המנהיגים, כמו שנודע בענין ירבעם, שהעמיד עגלים לע''ז כדי שלא יעלו לירושלם לעבודת בית המקדש, והוא על דעת קצת מפרשים אמרו בזה, [שם י'] מימי הגבעה חטאת ישראל וגו', רצה בזה כלומר ידוע שבימי הגבעה חטא ישראל, ואלו עומדים לשם בני הדור הזה לא קנאו בהוללים ההם לנקום נקמת יי בהם ולא תשיג המלחמה על בני העולה, כי אינם חוששים לכבוד השם כלל, ובא לזה הפירוש שם עמדו, כמו אם שם עמדו, כמו [בראשית מ''ד] ועזב את אביו ומת, באורו ואם עזב, ויש שבאר בו כאלו אמר שמימי הגבעה מסרו עצמם והחליטו את נפשם למה שהם עתה, שבני בנימין החזיקו בדבר נבלה ומעשה מכוער ובני ישראל נענשו גם כן בזמן ההוא אע''פ שהתעוררו לנקום נקמת יי, מצד שהיו עובדי ע''ז, כמו שדרשו ז''ל [סנהדרין ק''ג ע''ב] על ענין פסל מיכה הסמוך לו, לכבודי לא חששתם ולכבוד בשר ודם חששתם, וזה כלו סובב על ציר תוכחותיו, ר''ל עון ע''ז והוא אמרו [הושע י'], לעגלות בית און יגורו שכן שומרון וגו', וכן אמר [שם] גפן בוקק ישראל וגו' כרוב לפריו הרבה למזבחות כטוב לארצו הטיבו מצבות, ואמר [שם ח'] כספם וזהבם עשו להם עצבים, ואמר [שם ט'] אל תשמח ישראל אל גיל כעמים וגו', ואמר [שם ד'] חבור עצבים אפרים, וכן בתחלת דבריו אמר [שם ב'], ופקדתי עליהם את ימי הבעלים אשר תקטיר להם, וכן כל ספרו תמצאהו סובב על עון ע''ז, כי כן היה דרך כל הנביאים להרבות דברים על הענין אשר היו רואים בו העם ברע בזמנם, כמו שתראה ישעיה הנביא ע''ה מרבה דבריו תמיד על ענין הטיית הדין בעבור בצע כאמרו [ישעיה ג'], גזלת העני בבתיכם, [שם א'] כלו אוהב שוחד ורודף שלמונים וגו', ואמר [שם ה'] מצדיקי רשע עקב שוחד וגו', ואמר [שם] הוי מגיעי בית בבית וגו', ואמר [שם א'] דרשו משפט אשרו חמוץ, כלומר שתחזיקו את הגזול להחזיר לו את שלו, וכן כלל הנביאים לדבר תמיד בפרט על מה שהיו רואים בו בני הזמן בתכלית המרד בו, ואמנם כונת הכל להתעורר בני זמנם לשוב ממה שהיו בו בתכלית המרד בפרט, ושמתגלגל להם על ידי העונות ההם תשובה כללית לכל העונות, שזה הוא דרך כל בעל תשובה כשרוצה לטהר לבבו בתשובתו לחפש עצמו בנרות ולבדוק ולפשפש אחר כל מעשיו לבלתי השאיר לו בחטאיו שריד ופליט, והוא שהעירם הושע הנביא הנה, שאע''פ שתכלית כונת תוכחותיו היתה על ע''ז, שיפשפשו עם כל זה אחר שאר העברות גם כן ושבו מדרכם הרעה, והוא אמרו [הושע י''ד], קחו עמכם דברים ושובו אל יי ואמרו אליו כל תשא עון וקח טוב, אמרו כל תשא עון, רוצה בו תשא כל עון והוא הפוך, והכונה בו להעירם בתשובת כל העונות, ואמרו [שם] ונשלמה פרים שפתנו, רוצה בו על הודוי, כלומר במקום קרבן נשלם לפניך ודוי שפתינו, כמו שידוע שהשם רוצה בדברי התשובה יותר מן הקרבן, שאין הקרבן מועיל בלא ודוי העון כמו שנאמר בכלם, [ויקרא ה'] והתודה אשר חטא וגו', וסמך ענין הודוי אל כלל כל העברות מצד שהודוי הוא מן התנאים הצריכים בתשובה, והוא שוה לכל העברות, ר''ל שכל העברות צריכות אל הודוי בסליחתן, הן חלק עבירות שבין אדם למקום הן חלק עברות שבין אדם לבין עצמו, מה שאין כן בקצת תנאי התשובה שאין להם מקום בעברות שבין אדם למקום כענין ההשבון, כמו שנבאר בפרק שאחר זה, שנודיע בו תנאי התשובה כלם.
ואחר שהזכרנו בגדר בעל התשובה לפשפש בכל עונותיו קלים וחמורים ולהרבות תשובתו על כל אחד ואחד מהם כפי הראוי לו, עלינו לבאר דרכי העברות איך יחלקו, מדרגות הקל והחמור שבהם, ומה שצריך מהם אל כל תנאי התשובה, ומה שצריך מהם לקצת תנאי התשובה, ומה שאינו צריך לאחד מתנאי התשובה, כדי שיתעורר בתשובתו עליהם כל אחת כפי הראוי לה, ושיבוש לגודל החטא בשאלת הסליחה והמחילה, לא שישוב לשם ויתודה מעונות חמורים במחשבת היותם נקלים בעיניו, על דרך מאמר חכמי המוסר שאמרו המחילה למי שיקל בעיניו חטאו קשה מאד לבעל היכלת ולמי שיכיר כבד פשעו מרוצה אליו.
ומעתה נתחיל ונאמר שדרכי העברות כלם אמנם יחלקו דרך כלל לשני חלקים, החלק הראשון הוא חלק עברות שבין אדם למקום, והחלק השני עברות שבין אדם לחברו, החלק הראשון נחלק לשלשה חלקים, חלק החוטא במחשבתו, וחלק החוטא בדבורו, וחלק החוטא במעשיו, הראשון במחשבה, כענין מי שחשב וגמר בדעתו לעבוד ע''ז שאע''פ ששב מזאת המחשבה ולא הוציאה למעשה נחשבת המחשבה ההיא לחטא כמו שנבאר, והחלק השני, כענין והתקצף וקלל במלכו ובאליו לחרף מערכות אלים חיים כמו שבא [במדבר ט''ו] את יי הוא מגדף ונכרתה וגו', וכן הדומים לזה החלק, והחלק השלישי כענין עובד ע''ז ואוכל מאכלות אסורות ודומיהם, החלק השני משני החלקים הראשונים והוא, חלק עברות שבין אדם לחברו, נחלק לשני חלקים מאלו השלשה חלקים והם, חלק הדבור, וחלק המעשה, חלק הדבור כענין המקלל את חברו והמקניטו, וכענין רכילות ולשון הרע ודומיהם, וחלק המעשה כענין מי שגזל את חברו או חבלו ודומיהם, אבל חלק המחשבה לא יחשב עון גמור בעבירות שבין אדם לחברו, שאם חשב לגזלו או לחבלו ועצר כח ולא צרף מחשבתו למעשה אין לו על זה צרך פיוס לחברו, אלא שמכל מקום צריך להתודות לשם, וכן על דעת קצת מפרשים אם שנאו שנאת הלב שהוא עובר על מצות [ויקרא י''ט] לא תשנא את אחיך בלבבך, אחר שעזב מחשבתו וכללו באהבתו אין צריך לפייסו אבל שיתודה לשם ממה שעבר בשנאתו אותו, והחלק הזה הבא מצד המחשבה יש ממנו צריך תשובה ויש ממנו אין צריך תשובה על דעת קצת מפרשים, אמרו ז''ל במי שחשב בדעתו לעבוד ע''ז וגמר בדעתו זה שזה חמור כאחת העברות כמו שהתבאר במסכת קדושין [ל''ט ע''ב], והביאו ראיה אל זה מאמרו [יחזקאל י''ד] למען תפוש את בית ישראל בלבם, רוצה בו שהם נתפשים ונענשים לפי מה שחטאו במחשבתם, וכן יורה מאמר איוב באמרו [איוב א'] אולי חטאו בני וברכו אלים בלבבם, הנה שמכפירת השם במחשבה שהוא ענין ע''ז, כמו שידוע שהכפירה בשם וההודאה לאל זר הכל אחד, ומיראתו זה היה מקריב בעדם להעירם אל התשובה מן העון ההוא, והשכל גם כן יקבל זה, ר''ל היות רוע המחשבה בזה הענין עון פלילי, כי האמונה עקרה בלב, ואם הלב מועל בה הוא עקר העון הנמצא בה, וכבר אמרו כן קצת מפרשים במחשבת שאר עברות, אם גמר במחשבתו לעבור עברה הן עבירה שבינו לבין המקום, כמי שגמר בדעתו לאכול מאכלות אסורות או לבא על הערוה, או עברה שבינו לבין חברו, כמי שגמר בדעתו לגזול לחברו, ואחר כן נתחרט וכבש יצרו מעשות אותה העברה שצריך לדעתם להתודות ולבקש סליחה על מה שכבר גמר בדעתו, ועל זה אמרו ז''ל [עי' סנהדרין מ''ג ע''ב] כל הזובח יצרו ומתודה עליו מעלה עליו הכתוב כאלו הקריב קרבן שנאמר [תהלים נ'] זובח תודה יכבדנני, וענין זובח יצרו רוצה בו כובש יצרו ומונעו מן העברה, ואע''פ שכבישת יצרו הוא התשובה ממנו אמר עם כל זה מתודה עליו שהוא צריך להתודות לשם על מה שהשלים במחשבתו, וכל שכן במי שגמר החטא במחשבתו ולא נמנע מעשותו רק מחסרון הזמנה או יכלת שצריך לתשובה, ואם לא ישוב שיהיה ענש השני גדול מן הראשון, והורו גם כן זה, ר''ל הצטרך הסליחה למי שחטא במחשבה, באמרם ז''ל חושן מכפר על הרהור הלב, שהכונה בו על התעוררות האדם בראיית החשן נתון על הלב ויתבונן מה הכונה בו ויתעורר על מחשבתו וישוב מהם ונסלח לו, ויהיה ענין המאמר כאלו אמר שהחשן סבת כפרת הרהור הלב, וכן מה שאמרו במקום אחר [ויק''ר ז' ג'] עולה מכפרת על הרהור הלב, רוצה בו על תכלית הערה תבואהו מצד קרבן העולה שהיא כלה כליל, יתעורר בראותו תכלית הערה לשוב מכל חטאיו עד שלא ישאר מהם הרהור הלב, ויהיה קרבן העולה אם כן סבת העברת הרהור עברה וכל שכן שהיא סבת העברת גופי עברות שגם על ידי שאר הקרבנות יתעורר האדם להעבירם, וכן יורה זה הצטרך התשובה למי שחטא במחשבה, אמרם ז''ל אם מידי עברה יצאנו מידי הרהור לא יצאנו, אלא שבמסכת קדושין [מ' ע''א] אמרו ע''ה שמחשבה רעה אין הקב''ה מצרפה למעשה, שנאמר [תהלים ס''ו] און אם ראיתי בלבי לא ישמע יי, אלא מה אני מקיים, [ירמיה ו'] הנני מביא אל העם הזה פרי מחשבותם, מחשבה שהיא עושה פירות הקב''ה מצרפה למעשה ושאינה עושה פירות אין הקב''ה מצרפה למעשה, ואלא הא כתוב [יחזקאל י''ד] למען תפוש את בית ישראל בלבם, ההוא בע''ז הוא דכתוב, זהו לשון המאמר, והנראה ממנו שאין המחשבה בשאר העונות צריכה אל הודוי ואל הסליחה, ואמנם הרב ר' אברהם ז''ל העמיד זה במי שנכשל בזאת המחשבה בקצת אנס כענין שפגע בדבר המחטיאו ובראותו עלה לבו טינה וחשב לעבור והצטער בעצמו עד שנתחרט, אלא שאפשר וקרוב להעמיד זה במה שכתבנו למעלה, ר''ל במי שהשלים מחשבתו לעבור עברה ומטוב נפשו כבש יצרו מעשותה עם המצא אצלו ההזמנה והיכלת, ואע''פ שאמרו על זה [סנהדרין מ''ג ע''ב] הזובח יצרו ומתודה עליו, שיורה זה היותו צריך אל הודוי, אפשר לפרש בו שאינו רוצה לומר התודות על החטא ההוא אבל לסבת השתדלו להמית התאוה ולכבוש היצר הוא מתפלל ומתודה, כענין אמרם [קידושין ל' ע''ב] אם פגע בך מנוול זה משכהו לבית המדרש, ובזה כבש יצרו, וכבישתו אותו הוא גמר התשובה לא יצטרך אל הודוי ממנו ואל בקשת הסליחה, ובזה יתבאר מחשבה רעה אין הקב''ה מצרפה למעשה ואמרם ז''ל [יומא כ''ט ע''א] הרהורי עברה קשים מעברה לא להצטרך הסליחה בהם אמרו כן, אבל אצלי הטעם במאמר הוא מה שבארנו בקצת אותם עשרים וארבעה דברים שמעכבין את התשובה, כי ההרהור יקל לבעליו לא ירגיש ממנו והוא סבה לו להחטיאו תמיד, ואם יארע לו חטא קל או חמור ירגיש בו ויבוש עליו וישוב ממנו ולא יוסיפו לחטוא, אחר שהרהור הרע נשאר עמו, ועל זה הצד יהיה ההרהור התמידי יותר קשה מן העברה, ולרב הר''ם ז''ל בזה המאמר פרוש נאה והוא, שהרהור והמחשבה בה בא מצד הנפש והנה הוא מחטיא בו החלק הנכבד שבשני חלקיו, וגוף העון, ר''ל המעשה, אמנם יבא מצד החומר שהוא החלק הפחות שבחלקיו, ויהיה יותר קשה העון הבא מצד הנפש ויותר נראה בו חסרון בעליו ממה שיבא מצד החומר, על צד מה שאמרו ע''ה דרך צחות, [ויק''ר ד' ה'] משל לכהן שיש לו שתי נשים אחת בת כהן ואחת בת ישראל ומסר להן עיסה של תרומה וטמאוה על מי הוא מדין לא על בת כהן שלמדה בבית אביה.
ויש בחלק המחשבה צד אחר שהוא צריך מחילה על דעת כלם לפי מה שאמרו ז''ל [קידושין פ''א ע''ב] והוא, במי שחשב לעשות עברה ועשה מעשה במחשבת עברה אלא שנזדמן שהיה המעשה מותר, כענין מי שגמר בדעתו לאכול חלב והוציא מחשבתו למעשה אלא שנזדמן שהיתה אותה חתכה של שומן, אבל שהוא אכלה במחשבת חלב, צריך הוא סליחה ומחילה על מחשבתו, ויתבאר זה ממה שאמרו במסכת קדושין [שם] על אמרם ז''ל אישה הפרם ויי יסלח לה [במדבר ל'], שבא העיון על זה מה הוצרכה זו לסליחה אחר שאישה הפרם, וכבר נתן לו השם רשות בזה, ואמרו במה הכתוב מדבר האשה שנדרה בנזיר ושמע בעלה והפר לה והיא אינה יודעת שהפר לה והיתה שותה יין ומטמאה למתים, וכשהיה ר' עקיבא מגיע לפסוק זה היה בוכה ואומר, ומה המתכון להעלות בידו בשר חזיר ועלה בידו בשר 
טלה צריך כפרה המתכון להעלות בידו בשר חזיר ועלה 
בידו בשר חזיר על אחת כמה וכמה, הנה שעם היות המעשה דבר לא יחויב עליו, צריך סליחה על רוע (הבנה) [הכוונה] אחר שעשה מעשה בכונה ההיא, וכן אמרו [קידושין מ' ע''א] על מי שעבר עברה ושנה בה שמכאן ואילך מחשבתו היא מצטרפת למעשה, וכבר התבאר בדבריהם [שם] אמרו [ירמיה ו'] הנני מביא אל העם הזה פרי מחשבותם.
ואחר שבארנו דרכי העברות דרך כלל עלינו לבאר דרך הקל והחמור שבהן כדי להרבות תשובה, וזה יתבאר בכל ענין מוזהר, ר''ל מצות לא תעשה על פי הענש הנזכר בהן, מצד שכבר בארה תורה במוזהרות ענש כל אחת מהן לבד מועטות, ועל צד הענש יודע חומרתן, ונמצא מדרגות המוזהרות שמנה מדרגות כמו שבאר הר''ם ז''ל, החמורה שבהן היא מדרגת הדברים שהוא מחויב עליהם סקילה, שניה לה מחויבי שריפה, שלישית לה מחויבי הריגה, רביעית לה מחויבי חנק, חמישית לה מחויבי כרת בידי שמים, ששית לה מחויבי מיתה בידי שמים, שביעית לה מחויבי מלקות, שמינית לה לאוין שאין לוקין עליהם, אבל במצוה, ר''ל מצות עשה לא נתלה הענין בענש רק בשכר, ולא התבאר שכר כל אחת מהן מה הוא בפרט, אלא שהוא צוה בסתם לעשות כך וכך, ולא ביאר השכר זולתי דרך כלל בהטבה לו ובהארכת ימים ובהצלחה ושאר דברים כלליים, והוא אמרם ז''ל [אבות פ''ב מ''א] הוי זהיר במצוה קלה כבחמורה שאין אתה יודע מתן שכרן של מצות, ואל זה כונו באמרם [סוכה כ''ה ע''א] העוסק במצוה פטור מן המצוה, מבלי הבטה אל מצוה שהוא עוסק בה ואל המצוה הנעדרת ממנו אי זו גדולה מחברתה, והוא אמרם גם כן [יומא ל''ג ע''א] אין מעבירין על המצות, כלומר שאם נזדמן מעשה מצוה לידו לא יעבירהו ולא יניחנו כדי לעשות מצוה אחרת, ואחר שלא נתבאר השכר בעשיתם צריך לנו לדעת בידיעת החמור והקל שבהם ידיעת הענש בהמנע מעשיתם, ולפי גדל הענש יודע לנו חומר הענין, ועל זה הצד יודע שכר הענין גם כן מידיעת ענש העדרם, והוא אמרם ז''ל [אבות פ''ב מ''א] הוי מחשב הפסד מצוה כנגד שכרה, רוצה שכל מצות עשה שיתחיב הנמנע ממנה ענש גדול שכר על עשיתה גם כן גדול, בדמיון אמרם כשם ששכר תלמוד תורה גדול מן המצות כלן כך ענש בטול תורה גדול מכל העברות, וכבר ביאר הר''ם ז''ל המשל בו מצות מילה ופסח שחייבה התורה כרת על הנמנע מעשיתם ועל הנמנע מעשית המעקה אמר [דברים כ''ב], ולא תשים דמים בביתך, ולא הזכיר להמנע ממנו ענש אחר אלא שכללו בחייבי לאוין, ומזה הצד נדע ששכר עשיית פסח ומילה גדול משכר עשית המעקה, ואמנם אמרם בסוף זה המאמר, ושכר עברה כנגד הפסדה, רוצה בו על הנמנע מעשיית העבירה מטוב נפשו ומכבישת יצרו, והכונה בו שהחטא אשר העניש בו עושהו ענש גדול, שכר הנחתו כפי הערך ההוא, ועל זה אמר כל היושב ולא עבר עברה נותנין לו שכר כעושה מצוה על הצד שהתבאר שם בגמרא קדושין [ל''ט ע''ב], והוא אמרם [עי' ירושלמי שם פ''א ה''ט], אף לא פעלו עולה בדרכיו הלכו [תהלים קי''ט], כיון שלא פעלו עולה בדרכיו הלכו, נמצא מכל מקום שהעונשין הם המודיעים אותנו חומר הענין בפרטי העברות אי זו ממצות לא תעשה יותר חמורה או ממצות עשה, אלא שיש מי שבאר בזה המאמר, שהוא בא להעיר האדם על עשיית המצות והנחת העברות, כלומר התעורר בעשית מצוה והוי מחשב בהעדרה השכר שתפסיד וגם אם לא יגיעך עונש על זה, ואמר ושכר עברה כנגד הפסדה, כלומר שתתעורר לעזוב העברה והוי מחשב בהנחתה מה שיעדר ממך הענש המיועד לה, ואמנם הפירוש הראשון יותר נכון למה שבארנוהו עתה ממדרגות המצות והעברות ורבינו שמואל פירש במסכת בבא בתרא [ע''ח ע''ב], הוי מחשב הפסד מצוה, כלומר אם תבא לידך מצוה ויגיעך בקיומה איזה הפסד העריכהו אל הגמול שיגיעך מן המצוה ויהיה ההפסד נקל בעיניך, ואם תבא עבירה לידך ויגיעך ריוח בעשותה העריך הריוח ההוא אל הענש שיגיעך עליה ויהיה הריוח נמאס בעיניך, על דרך אמרו [משלי כ'], ערב לאיש לחם שקר ואחר ימלא פיהו חצץ, וכן פרשה רש''ז בראשון של ערובין [י''ג ע''ב].
------
ואמנם דרך כלל יהיו מדרגות חומר המצות והעברות על פי אשר נזכיר עתה אחת לאחת למצוא חשבון על צד מה שסדרום קצת המפרשים הקדמונים, המדרגה הראשונה, עברות שהוזהר עליהן מדברי סופרים הן עשה הן לא תעשה אחר שהכל מדברי סופרים, וכבר הזהירתנו התורה על קיום דבריהם באמרו [דברים י''ז], לא תסור מן הדבר אשר יגידו לך ימין ושמאל, ומזה אמרו [עי' בכורות ל' ע''ב] מי שבא להתגייר ויאמר הריני מקבל כל התורה חוץ מדבר אחד של סופרים אין מקבלין אותו, המדרגה השניה, מצות עשה של תורה, מהם שאין אזהרה במניעתן ומהם שנתפרשה אזהרה במניעתן, כמו שבא במצות הצדקה, [דברים ט''ו] לא תאמץ את לבבך, אלא שבכלן באת אזהרה דרך כלל באמרו [שם י''ג], לא תוסף עליו ולא תגרע ממנו ודרך כלל הניחה גם כן תורה מקום למי שאינו מקימם לגבות ממנו קללה על בטולו כאמרו [שם כ''ז], ארור האיש אשר לא יקים את כל דברי התורה הזאת לעשות אותם, וענין לעשות יורה שזה נאמר על בטול מצות עשה, המדרגה השלישית, לאו שנתק לעשה, כענין הגזלה ושלוח הקן הנתקין לעשה, [ויקרא ה'] והשיב הגזלה, ולענין [דברים כ''ב] שלח תשלח את האם, המדרגה הרביעית, לאו גמור אלא שאין בו מעשה, וזה החלק יש בו עברות שהן תלויות בלב, ויש שהן תלויות בלשון, ויש שהן תלויות בהמנע מן המעשה, וכבר התבאר זה בדבריהם שהן יותר חמורות מן הלאוין הנתקין לעשה, אף כי יש באלו קצת שלוקין עליהן מן התלויין בלשון, כאמרם ז''ל [שבועות כ''א ע''א] כל לא תעשה שאין בו מעשה אין לוקין עליו חוץ מנשבע וממיר ומקלל את חברו בשם, או באחד מכל הכינויים, ואע''פ שלא הוזכר בתורה בלאו זה אלא דיין ונשיא וחרש כאמרו [שמות כ''ב], אלים לא תקלל ונשיא בעמך לא תאור וכן [ויקרא י''ט] לא תקלל חרש, הוא הדין לשאר בני אדם, כמו שאמרו ז''ל [תו''כ שם] לא תקלל חרש, אין לי אלא חרש שאר כל אדם מנין, ת''ל בעמך לא תאור, אם כן למה נאמר חרש, מה חרש מיוחד שהוא בחיים וכו' יצא המת שאינו בחיים, ואמנם על דרך הפשט הזכיר את אלו יותר מן האחרים, מפני שהוצרך להזהיר על אלו יותר שלא יקלל השופט על שהרשיעו בדין ולא הנשיא להענישו אותו ביד פשעו לשלחו, והוא הטעם שהזכיר זה הענין בסוף פרשת ואלה המשפטים אחר הזכירו כל הדינין, כלומר שלא תקללו אחר שהוא ישפוט אותך על פי אלה המשפטים, אם ישפוט לא בצדק יקולל ויואר ואין פשע והוא אמרם [סנהדרין פ''ה ע''א], ונשיא בעמך, בעושה מעשה עמך, וכן ענין לא תקלל חרש, הוצרך להזכירו פן יחשוב המקלל שאין ענש בקללתו מאחר שאינו שומע ולא ישיגהו צער על קללתו, ולר''ם ז''ל ביאור נאה באמרו לא תקלל חרש, והוא שנקמת האדם על שונאו חלוקה בארבע מדרגות, הראשונה, שיתעורר על שונאו לנקום עליו נקמת גופו אם להרגו אם להכותו, השניה, אשר לא רבה עליו כל כך משטמה עד שיכנו נפש אבל שיתעורר עליו להזיקו בממונו, השלישית, אשר לא שת לבו גם לזאת אבל שיתעורר להקניטו ולבישו בפניו, הרביעית, שלא יכוין הוא לכל זה אבל כשיזדמן שיעלה זכר אויבו בפי יזכירהו בקלון ויקללהו שלא בפניו, והיא נקמת רוב העולם ולכן הזהיר עליה, כלומר אף בקלה שבנקמות לא תרגיל עצמך כלל, והוא אמרו, לא תקלל חרש. המדרגה החמישית, כל לאו שיש בו מלקות, והם כל לאו שיש בו מעשה כמו שאמרו [מכות ט''ז ע''א], כל לאו שיש בו מעשה לוקין עליו, וכבר יעדו במי שמרבה בהם שראוי להשתדל במיתתו, כאמרם [סנהדרין פ''א ע''ב] מי שלקה ושנה כונסין אותו לכפה, המדרגה הששית, הדברים שהעובר עליהם במיתה בידי שמים, וההפרש בין מיתה וכרת לפי הדרכים הדתיים הוא, שענש המיתה עליו ולא על זרעו ובענש הכרת הוא וזרעו בכרת, ומחויבי מיתה בידי שמים הם, האוכל את הטבל, וכהן טמא שאכל תרומה טהורה, וזר שאכל את התרומה כמו שנזכרו במשניות, וכן כל המענה אלמנה ויתום, כמו שלמדו ז''ל מאמרו [שמות כ''ב], אם ענה תענה אותו כי אם צעק יצעק וגו' והרגתי אתכם וגו', וכן הגוזל את העני מאמרו [משלי כ''ב] אל תגזול דל וגו' כי יי יריב ריבם וקבע את קובעיהם נפש, וכן מוציא שם רע מאמרו [במדבר י''ד], האנשים מוציאי דבת הארץ, ואמרו ז''ל [עי' ערכין ט''ו ע''א] אם המוציא שם רע על העצים ועל האבנים דינו במיתה, מוציא שם רע על ישראל שנתחייב בתורה ובמצות על אחת כמה וכמה, ורבים אחרים בדין זה נתפרשו במדרשות, המדרגה השביעית, מחויבי כרת, והם רוב מחויבי חטאות על שגגתם, שאין חטאת באה אלא על דבר שזדונו כרת כענין, בא על אחותו ועל אחות אביו ועל אחות אמו ועל אחות אשתו ועל אשת אחיו ועל אשת אחי אביו ועל אשת אחי אמו, ואוכל חלב ודם, וחמץ בפסח, ועושה מלאכה ביום הכפורים, ומבטל את הפסח, ובועל נדה, וענין הכרת לפי הדרכים הדתיים הוא קצור השנים, אלא אם כן הזכות תולה לו, המדרגה השמינית, מחויבי חנק, כענין נביא השקר ומתנבא בשם ע''ז וזקן ממרא וגונב נפש ומכה אב ואם ובא על אשת איש, המדרגה התשיעית, מחויבי הרג, והם הרוצח ואנשי עיר הנדחת המדרגה העשירית, מחויבי שריפה, כענין הבא על אשה ובתה ועל בת אשתו ועל בת בנה ועל בת בתה ועל חמותו ועל אם חמותו ועל אם חמיו.
המדרגה האחת עשרה, מחויבי סקילה, כענין הבא על אשת אביו ועל כלתו ועל הזכר ובעל אוב וידעוני ומחלל שבת ומקלל אב ואם ובא על נערה המאורסה ומסית ומכשף ובן סורר ומורה והמגדף ועובד ע''ז, ויש במחויבי ארבע מיתות אלו הנזכרות, קצתם שהם חמורות משאר חייבי מיתות שהזכרנו, והם במדרגת שתים עשרה והם, ע''ז וגלוי עריות ושפיכות דמים, וחומרתן היא שאם אמרו עליהן לעבור או להרג, יהרג ואל יעבור כאמרם ז''ל, [סנהדרין ע''ד ע''א] כל עברות שבתורה יעבור ואל יהרג, שנאמר [ויקרא י''ח] אשר יעשה אותם האדם וחי בהם, ולא שימות בהם, חוץ מע''ז וגלוי עריות ושפיכות דמים, וכבר התבאר במקומו [סנהדרין שם] שלא נאמר ענין זה אלא בצנעה ושלא בשעת השמד שבאלו, ר''ל ע''ז וגלוי עריות ושפיכות דמים, אפילו אמרו לו לעבור בצנעה ושלא בשעת השמד יהרג ואל יעבור ובשאר מצות יעבור ואל יהרג, אבל אם אמרו לו לעבור בפרהסיא אפילו על אחת מכל מצות שבתורה יהרג ואל יעבר, כמו שלמדו זה מאמרו [שם כ''ב] ונקדשתי בתוך בני ישראל, ובשעת השמד, ר''ל גזרת בטול המצות, אפי' בצנעה יהרג ואל יעבור, אבל שלא בשעת השמד ובצנעה יעבור ואל יהרג בכלם, חוץ מאותם השלשה שיהרג ואל יעבור כמו שלמדום מן המקראות, ע''ז ממה שנאמר [דברים ו'] ואהבת את יי אליך בכל לבבך ובכל נפשך וגו', גלוי עריות ממה שנאמר [שם כ''ב] כי כאשר יקום איש על רעהו ורצחו נפש כן הדבר הזה, אמרו ז''ל מקיש נערה המאורסה לרוצח מה רוצח יהרג ואל יעבור אף נערה המאורסה וכו', ושפיכות דמים למדוה מן הסברא כאמרם ז''ל, ורוצח גופיה מנא לן סברא היא, כי ההוא דאתא לקמיה דרבא אמר ליה אמר לי מרי דיראי קטליה לפלניא ואם לא קטילנא לך אמר ליה מאי חזית דדמא דידך סומק טפי דילמא דמא דההוא גברא סומק טפי, רצה בזה שלא הותרה עברה במקום פקוח נפש אלא בזמן שעשית העברה מצלת נפשות, אבל בענין שפיכות דמים כענין זה, שאמר קטליה לפלניא ואי לאו קטילנא לך, אם הוא הורגו כדי להציל עצמו הרי העברה עשויה והצלת נפשות אין כאן, שלא הציל עצמו אלא בדם חברו, ולא נשארה לו טענה אלא שיאמר שמא הוא חביב יותר אצל המקום, והוא אמרו ז''ל מאי חזית דדמא דידך סומק טפי וכו', עד שלמדו קצת מפרשים מזה, שאם צוהו על הריגת נפש ואמר לו שאם לא יהרוג בשבילו שהוא יהרוג שניהם רשאי הוא להרגו כדי להציל עצמו, שהרי עשיית העברה מצלת נפש אחת, ר''ל ההורג, שהרי אף אם היה מונע חרבו מדם היו שניהם נהרגין, אלא שבתלמוד ירושלמי [תרומות פ''ח ה''ד] הפרישו הענין בין שיחדוהו לו למי שלא יחדוהו לו ובין מי שנתחייב מיתה למי שלא נתחיב מיתה והוא אמרו שם, סיעה של נשים עוברת ואמרו להן גוים תנו לנו אחת מכן ונטמאה ואם לאו נטמא את כלכן יטמאו כלן ואל ימסרו להן, סיעה של בני אדם עוברת ואמרו להם גוים תנו אחד (מהם) [מכם] ונהרגהו ואם לא אנו הורגין את כלכם יהרגו כלם ואל ימסרו נפש אחת מישראל ואם יחדוהו להם כשבע בן בכרי ימסרו להם ואל יהרגו והוא שנתחיב מיתה כשבע בן בכרי, ועוד אמרו שם על זה עולא אכתיב למלכותא, ערק ללוד אתא קיסר אקפא למדינתא אמר לון הבו לי דאי לא כן אנא מחרב מדינתא אתא ר' יהושע מסריה ליה הוה רגיל אליהו מגלי ליה ולא איגלי ליה צם כמה צומין ואיגלי ליה אמר ליה ולמסור אנא מתגלי אמר ליה ולאו משנה שלמה עשיתי אמר ליה וכי משנת חסידים היא זו, רצה בו שהיה ראוי לכל חסיד לקדש עצמו בענין שפיכות דמים אף במותר לו ולמסור עצמו לסכנה קודם שימסור נפש אחת מישראל, ושהוא צריך תשובה אף על המותר אחר שהוא מעשה מכוער כמו שאמרו גם כן [סנהדרין ע''ה ע''א] בענין גלוי עריות על מעשה ארע לאחד מהם, ימות ואל יספר עמה מאחרי הגדר, המדרגה השלש עשרה, אותם שאמרו אין להם חלק לעולם הבא, וכבר בארנו ענין קצתם, ועליהם אמר הנביא [ישעיה א'] ועוזבי יי יכלו, ר''ל שהם יכלו בלא שארית כלל, על דרך אמרו [תהלים ל''ז] ואויבי יי כיקר כרים כלו בעשן כלו, המשילם לחלב הכבשים כשהוא על האש שהוא נתך וכלה כעשן ולא ישאיר גחלת כלל ולא אפילו אפר, ולכן לא המשילם לבשר הכבשים אשר ישאיר גחלת ואפר, אבל לחלב שהוא נתך וכלה מכל וכל, ואלו שהזכרנו הם הם חלקי העברות הצריכות לתשובה הן זדונן הן שגגתן, שזה ממה שראוי להתבאר, ר''ל הצטרך התשובה, גם כן אל השוגג כאשר תודע לו שגגתו מצד שלא נזהר להשמר מן העברה, כמו שתראה ענין הקרבנות היות רובם באים על השוגג, וכבר בארנו שעקר התשובה בקרבן הוא התשובה.
ונשוב לעניננו והוא, שכל אלו שהזכרנו הם שיש צרך לתשובה בכפרתם וכפי מה שחטא ראוי לו להבוש ממעשיו ולחפש במה שחטא מהן כאמרו ירמיה ע''ה, [ירמיה ב'] דעי מה עשית בכרה קלה משרכת דרכיה, כלומר שיחפשו דרכיהם לשוב מהם ונסלח להם לא שיתיאשו מן התשובה לגדל העונות אלא שירבו בתשובה ומעשים טובים ולפי רוב העונות תרבה תשובתו, ולכן היתה גם כן מכונת הושע הנביא אחר שהזהירם בתשובת כלל עונותיהם, כמו שבארנו באמרו [הושע י''ד] כל תשא עון, הזהירם שלא יתיאשו מן התשובה אבל שיתאמת אצלם היות תשובתם מקובלת על דרך מה שאמר הנביא [ירמיה ג'], שובו בנים שובבים ארפא משובתם, ומלת שובבים רוצה בו מורדים, וכיון בזה שעם היותם בתכלית המרד תועיל להם התשובה ולא יבטל זה גודל העון, והוא אמרו הנה [הושע י''ד], ארפא משובתם אוהבם נדבה כי שב אפי ממנו, רצה בו שאם ישובו אליו כמו שהיה מיעד להם שהוא יכפר מרדם ויעביר לכל חטאתם, ואמנם, אמרו אוהבם נדבה, רוצה בו על דעת מפרשים שיאהבם בלב טוב, ואצלי לפרש בו על דרך הצחות, שבתשובת מעשיהם הרעים אע''פ שלא ירבו להטיב יצליחם וינחם במעגלי צדק, כאלו היה זה חק עליו מצד טוב מעשיהם, וזו היא אהבת נדבה, כי מלת נדבה תפול על מה שאין חק על עושהו לעשותו, והוא מה שהיה הנביא מיעד עם התשובה יעדים בהצלחה ובהתמדת הטוב לשבים והוא אמרו [שם], אהיה כטל לישראל יפרח כשושנה ויך שרשיו כלבנון, ויעדם בדמיון הטל להיותו בלתי נפסק, רוצה בו בהוראת התמדת הטוב להם, והוא הכונה להמשיל ענינו אל הזית באמרו [שם], ילכו יונקותיו ויהי כזית הודו וריח לו כלבנון, רצה בו שיתמיד טובו כהתמדת הוד הזית אשר כח לחות העלים קים כל השנה כן לא יפסק טובו כלל, ואמר אחר זה [שם] אפרים מה לי עוד לעצבים אני עניתי ואשורנו אני כברוש רענן ממני פריך נמצא, רצה בו שבראותו הצלחתו בשובו אז יכיר כי טוב לו בהניחו הדרך הרעה ויאמר מה לי עוד לעצבים וגו', ואחר שהשלים הושע תוכחותיו אמר [שם], מי חכם ויבין אלה נבון וידעם כי ישרים דרכי יי וגו', מי הוא שיכיר דרכי השם ושיתבונן כי יש מקוה לישראל, ולא כדברי הכופרים המתיאשים מן התשובה לרוב עונותיהם ומהשתקעם במעשיהם על זה והוא אמרו, כי ישרים דרכי יי וצדיקים ילכו בם ופושעים יכשלו בם. [חבור התשובה להמאירי — משיב נפש מאמר א' פ''ז].
------
לבאר בו דרך כלל התנאים אשר בהם תשלם התשובה עד שלא תקרא תשובה כלל אם יחסר אחד מהם, ולבאר דרך פרט הראשון מהם. שמוע שמעתי אפרים מתנודד יסרתני ואוסר כעגל לא למד השיבני ואשובה כי אתה יי אלהי, כי אחרי שובי נחמתי ואחרי הודעי ספקתי על ירך בושתי וגם נכלמתי כי נשאתי חרפת נעורי [ירמיה ל''א], הדבר אשר היה אל ירמיהו מאת יי להעיר בני דורו להבוש ממעשיהם הרעים ולשוב אליו ית' בכל לבם ובכל נפשם, למען הציל אותם מאשר נגזר עליהם, לשוב להיות לו לעם סגלה כימי קדם, וכיון בזה להזהירם שלא יתיאשו מן התשובה ליראתם מה שיזכרו מהפלגת רוע מעשיהם עד שיחשבו כי נכתם עונם ואם יכבסו בנתר, אבל שידעו כי התשובה תציל ממות נפשם אם יסירו לב האבן מבשרם ורוח נכון יחדשו בקרבם והוא אמר [שם ל'], כה אמר יי אנוש לשברך וגו' כל מאהביך שכחוך אותך לא ידרושו וגו', רצה בזה על צרת הגלות, והמשיל תקף הצרות לחולי כבד אשר לא תשוער עליו רפואה כלל והוא אמרו [שם], אין דן דינך למזור, כלומר כל כך נחלה מכתך עד שאין בכל היודעים אותך מי שידון דינך למזור, ר''ל לרפואה, כלומר שלא יסופק אצלם ענינך עד שישתדלו למזור ותחבושת, אבל שיאמרו רפואות תעלה אין לך, ולהמשך משל אמר כל מאהביך שכחוך אותך לא ידרושו, כלומר שכבר נתיאשו על ענינך, ואצלי באמרו תחלה כל מאהביך שכחוך ואמרו אחריו אותך לא ידרושו, הכל המשך המשל, כי החולה עד שלא יכבד עליו חליו יבקרו אותו בקור תמידי, וכאשר יכבד חליו לא יבקרוהו אבל ישאלו על עניניו למשרתים ולעומדים עמו וכאשר יודע להם אחרית ענינו ושאין תקוה בחליו יתיאשו ממנו ולא ישאלו עליו, ולכן אמר על צד המשך מליצתו, כל מאהביך שכחוך, רוצה בו על הבקור, שלא יבקרוך, ואמר אחר כן אותך לא ידרושו, כלומר שכל כך נתיאשו מעניניך עד שלא ישאלו עליו כלל, ונותן טעם למחשבתם באמרו [שם] כי מכת אויב הכיתיך, רוצה בו שכן ראוי לשער לכל מי שידע ויראה תקף הצרות כי מכת אויב הכיתיך, מוסר אכזרי, רוצה בו מוסר אדם אכזרי, שהוא מיסר בחימה ובאכזריות, ואמנם הכל במשפט לפי רוע מעלליך והוא אמרו [שם], מה תזעק על שברך על רוב עונך עצמו חטאתיך, ובאה מלת תזעק בלשון זכר עם היות כל הפרשה בלשון נקבה, כי הנביא מדבר פעם על לשון העם ופעם על לשון הכנסיה, ורצה בכל זה שאין להם לקרוא חמס על מה שארע להם מכובד הצרות, אחר שעונותיהם הטו כל אלה להם, ושראוי להם לידע שאחר שעונותיהם הרעו להם שגם כן תשובתם והטבת מעשיהם יועילו ברפואתם והוא אמרו [שם] כי אעלה ארוכה לך וממכותיך ארפאך, לא שיתיאשו מן התשובה, ולהבטיחם עוד על זה אמר בזה גם כן, [שם ל''א] מצא חן במדבר עם שרידי חרב הלוך להרגיעו ישראל, רצה בזה שאין לעם הזה להתיאש מרפואת חליים בתשובתם, כי כבר נרפאו מחולי יותר כבד, רוצה בו שכבר מצא חן בעיניו ביציאת מצרים עם היותם נשקעים שם באמונת ע''ז כמו שאמרו ז''ל בספור ההגדה, מתחלה עובדי ע''ז היו אבותינו במצרים, וכמו שאמר יהושע [יהושע כ''ד] את האלים אשר עבדתם במצרים, ומפני עונותיהם כבדו שם צרותיהם עד שהיו מתנכלים להמיתם ולכלותם, ומעבידים אותם בפרך בכל עבודה קשה והוצאתים מתוכם, ומצאו חן בעיני במדבר עד שכלכלתים שם בלא עמל ובלא יגיעה והלך הענן לפניהם להמציא להם מרגוע ומנוחה, וכנוי להרגיעו, שב אל העם, והזכיר ישראל אחריו, שלא לצרך, על דרך [שם א'] אשר אנכי נותן להם לבני ישראל, כל זה המשך מליצה להודיע שאחר ההשתקעות בדרך הרע נתקבלה תשובתם והגדיל לעשות עמהם עד להפליא, מכוין להזהירם שלא יתיאשו גם כן ויבטחו ביי כי לא החסד והרחמים והרבה עמו פדות, והוא אמרו [ירמיה ל''א], עוד אבנך ונבנית וגו' מנעי קולך מבכי וגו' כי יש שכר לפעלתך ונאמר [שם] יש תקוה לאחריתך נאם יי.
ואמנם אחר כל אלו ההבטחות הודיעם שלא יהיה זה רק אחר התשובה הגמורה והוא אמרו [שם], הציבי לך ציונים שימי לך תמרורים שיתי לבך למסלה וגו', וכיון בזה על דעת קצת מפרשים על דרכי התשובה, אע''פ שעל דעת בעלי הפשט, רוצה בו על הגלות ואמר לדעתם על דרך הצחות, כנגד כנסת ישראל, כלומר כאשר תגלי מארצך הציבי לך ציונים בדרך כדי להכיר הדרך אשר תלכי בה שתדעי לחזור, ושימי לך תמרורים, כי תמרורים לשון גובה, הוא נגזר מלשון [דניאל ח'] ויתמרמר אליו, מכוין בו אל ציונים גבוהים שיהיו נראים מהר ושלא יטעו בדרך בחזרתם, שיתי לבך למסלה, כלומר כשתלכי בגלות התבונני בדרך אשר תלכי בו עד אשר תוחק צורת הדרך בדמיונך עד שלא תפקפק בו בחזרתך, וכל זה דרך משל להודיע שלא אבדה תקותם אבל שיצאו משם בכח גדול וביד חזקה וישובו אל אהליהם אשר הנתקו משם, ואמנם יש שכיון בזה הפסוק על ענין התשובה וכבר רמזו יונתן בן עוזיאל ע''ה, שהוא תרגם הפסוק בזה הנוסח, כנשתא דישראל אדכרי עובדי דאבהתיך תקניא שפיכי תחנונים במרר שויאי לביך ואסתכלי בעובדיך דעבדת אם תקנין דכן גלית לארח רחיקא כד תתובי כנשתא דישראל לאוריתא תתובי לקרויך אלין, אמר שיזכרו מעשה האבות המתוקנים ושישפכו לפני השם תחנונים בתמרור ושיחשבו תמיד בדרכם אשר הלכו בה הטובה היא אם רעה שכן גלו בהדבקם בה בארץ רחוקה ושידעו כי בשובם מדרכם ישובו אל עריהם בשובה ונחת, וכל זה הודעה שלא נאמרו כל אלו ההבטחות רק בתשובה גמורה, ועל דעת זה פרשו קצת מפרשים, הציבי לך ציונים, כלומר שתלמדי דרכי התשובה עד שיתברר אליך כל מה שיצטרך בענין התשובה גדריה ותנאיה, והוא אמרו גם כן, שיתי לבך למסלה, ר''ל שתתבונני בדרך התשובה עד שתהיה לך דרך סלולה לא יעלם דבר מכל מה שיצטרך בידיעתה, ולא הזכיר בפרט רק התנאי הראשון והוא, התאוננות האדם על מה שעשה והתחרטו ממעשיו הרעים שזה אמנם שרש התשובה, וכל שאר התנאים נמשכים אחר זה העקר והם מצטרפים אליו, אלא שאין תשובה כלל בהעדר אחד מהם, וכבר התפרסם בתנאי התשובה שהם ארבעה, הראשון, החרטה, והוא התאוננות האדם והיות לבו נשבר ודוה על מה שעשה, והשני הוא היותו גומר בדעתו בתשובתו לבל ישוב עוד לעולם להוסיף לחטוא בדבר אשר זדו רעיוניו עליהם אשר שב עתה מהם, והשלישי, הוא ההתודות לשם עליו ובקשת הסליחה ממנו, ואלה השלשה הם בכל העברות, והתנאי הרביעי הוא בחלק עברות שבין אדם לחברו והוא, השבת הדבר לאשר גזלם והפיוס בדברים לאשר הקניטם או בישם, ויש מי שכתב בתנאי התשובה עזיבת החטא, אבל אצלי עזיבת החטא הוא סוג הכולל כל אלו המינים, ר''ל שעזיבת החטא אמנם תקרא עזיבתו עזיבה על צד אלו התנאים הנזכרים.
ואחר שהזכרנום דרך כלל נשוב לבאר כל אחד מהם בפרט והוא כונת הפרק, התנאי הראשון ההתאוננות 
והדאגה על מה שקדמו מן החטאים והיות לבו נשבר ונדכה ממעשיו, לא שימצא מרגוע בלבו על מה שהשיג מן התענוג, כי זה מסך מבדיל בינו ובין התשובה אע''פ שחוזר מן העברות ושב עתה מהם והוא מה שכיון ירמיה בפסוקים האלה אשר הזכרנו, אמר על דרך נבואה שהוא שמע אפרים מתנודד, והנרצה במלת אפרים כלל כל כנסת ישראל, והזכיר בזאת הנבואה אפרים בכלל דבריו כאמרו [ירמיה ל''א] הבן יקיר לי אפרים, וכן [שם] אפרים בכורי הוא, לפי שארכה גלותם מאד ואמר דרך נבואה שהוא שמע העם ההוא מתנודד ר''ל מתאונן ומצטער ובוכה על מה שעשה, ומלת מתנודד, מלשון [ישעיה נ''א] מי ינוד לך, [איוב ב'] לבא לנוד לו, ואמר [ירמיה ל''א] יסרתני ואוסר כעגל לא לומד, רצה שהתעורר לתשובה על ידי הצרות אשר קרוהו בחטאיו, כלומר יסרתני בגלות והנני נוסר ונוכח ולכן היה מדמה עצמו לעגל לא לומד שלא ירצה למשוך העול עד שיכו אותו תמיד ובזה ירגילוהו בכך עד שילמוד, כן סבלתי אני צרת הגלות והנה נכספתי לשוב אליך, על דרך מאמר [הושע ב'] אלכה ואשובה אל אישי הראשון כי טוב לי אז מעתה, כל זה הוראה שהוא משתדל לשוב ולומד דרכי התשובה, והוא הנרצה באמרו, [ירמיה ל''א] השיבני ואשובה כי אתה יי אלהי, ומלת השיבני פרשו בו כענין קבלני בתשובה, ואצלי הכונה בו הודעת דרכי התשובה, וכל זה אמנם ספור נבואי כאלו העם היה אומר זה, ואמר [שם] כי אחרי שובי נחמתי, כלומר אחר שמצאתי לבי ורעיוני לשוב מדרכי הרעה נחמתי ממעשי, כלומר התחרטתי מהם, כי זה דרך בעל תשובה להיות פותח תשובתו בחרטה מן מעשיו הקדומים להיות תוהה ומתחרט על מה שעשה, רצה בו שעם עזבי החטאים לא מצאתי מרגוע בנפשי במה שהשגתי מן התענוג בעבירות ובהנאות העולם ועל מה שהשלמתי תאות יצרי, כי זאת המחשבה מביאה האדם גם עם התשובה לעמוד בשלום עם היצר ולבלתי הלחם עמו, וכבר אמר החכם, בקש שלום האנשים אבל הלחם בחטאים, כי בעמוד החוטא בשלום עם היצר שכבר התגבר עליו לא הראה חרטה גמורה בזה, אף כי זאת הסבה תמשכהו ללכת אחריו תבואה שואת יצרו ולא ידע וארב לו וקם עליו, ועל זה אמר אחרי שובי נחמתי, כלומר נחרטתי והתחרטתי והתאוננתי ודאגתי על מה שקדמני מן התענוג והשגת יצרי בעברה, ואמר ואחרי הודעי ספקתי על ירך, כלומר אחר שנודעתי לעצמי והתבוננתי במה שעשיתי ספקתי כף על ירך לרוב צערי עליהם ובושתי בעצמי לרוע מעשי, ואמר וגם נכלמתי, כי הכלמה מקרה יותר חזק מן הבושה, ופרשו בו השתנות זיו פניו, על דרך [ירמיה נ''א] כסתה כלמה פנינו.
ויש שפרש באמרו ואחרי הודעי ספקתי על ירך, שרצה בו אחרי הודעי, ר''ל שהתפרסמו מעשי לבני אדם, רציתי גם כן שתתפרסם להם תשובתי ופרסמתי דאגתי והתאוננתי לכל בני אדם, והוא ענין ספקתי על ירך, על צד מאמר [איוב ל''ג] ישור על אנשים ויאמר חטאתי, וזה הענין ר''ל הדאגה וההתאוננות, הוא הוא עקר התשובה, ועליו היו סובבים תמיד דברי הנביאים, אמר [יחזקאל ט''ז] למען תזכרי ובושת, כלומר שתזכרי ותתבונני במעשיך ותבושי מהם, ואל זה כונו ע''ה באמרם [ברכות י''ב ע''ב] כל העושה דבר ומתבייש מיד מוחלין לו, ולזה אמרו [ירמיה ג'] וימנעו רביבים ומלקוש לא היה ומצח אשה זונה היה לך מאנת הכלם, רצה בו שעם ראותם הענש המשיגם לרוב רשעם לא התבוננו להבוש והכלם ממעשיהם הרעים, ואל זה כיון דוד ע''ה באמרו [תהלים ל''ח] (יי) נפוגותי ונדכיתי עד מאד שאגתי מנהמת לבי, וכן אמר [שם] כי עוני אגיד אדאג מחטאתי, רצה שהוא יפרט חטאו תמיד בשפתיו כדי שירבה בדאגת לבו ובהתאוננות עליו, ואל זה היתה כונתם ע''ה להצריך את השבים לפרוט את החטא אעפ''י שעקר הודוי הוא שיאמר דרך כלל חטאתי וישר העויתי, והוא אמרם ז''ל [עי' יומא פ''ו ע''ב] צריך לפרוט את החטא כדי שיתביש שנאמר [תהלים ל''ב] חטאתי אודיעך ועוני לא כסיתי, אמר דוד מודיע אני לעצמי כדי שאתבייש ממנו הוי אומר [שם נ''א] לב נשבר ונדכה אלים לא תבזה, כלומר נשבר ונדכה ומתאונן בזכרו החטא הבא לידו, ועוד אמרו על זה וכן במשה הוא אומר [דברים ט'] זכור את אשר הקצפת את יי אליך בחורב, וכי אומרין לו לגר הבא להתגייר זכור מעשיך הראשונים, אלא כשאתה מתודה צריך אתה לפרוט את החטא, רצה בזה שלא בא המאמר דרך מאמר מי שכועס על חבריו ומקניטם בדברים להזכיר להם מעשיהם הרעים, אלא על דרך תוכחת להודיעם היות מדרך הודוי להזכיר החטא כדי להבוש ולהתאונן ממעשיו, והיא כונתם גם כן באמרם [סוכה נ''א ע''ב], הגיעו לשער המזרחי הפכו פניהם למערב והיו אומרין אבותינו שבמקום הזה אחוריהם אל היכל יי ופניהם קדמה ואנו ליה עינינו, לא שתהא כונתם בכל זה לשבח עצמם על אבותיהם אלא לגלגל דברים שבהם תרבה דאגתם על עונותיהם וההתאוננות עליהם, ובזה הענין פרשו קצת מפרשים אמרו [תהלים ד'], רגזו ואל תחטאו, כלומר הצטערו והתאוננו על מה שחטאתם ואז יהיה סבה שלא לחטוא עוד, והוא נגזר מלשון [בראשית מ''ה] אל תרגזו בדרך, [חבקוק ג'] ותחתי ארגז, ענינם הצער על הדבר, והוא שהיה מלמד ומורה הסבה להעברת החטא מהם מצד שהיה רואה אותם נשקעים במעשיהם כאמרו סמוך לזה, [תהלים ד'] תאהבון ריק תבקשו כזב סלה, הורה להם שיצטערו וידאגו על מה אשר קדמם מן המרי ולא יוסיפו לדאבה עוד, והוא אמרו על עצמו [שם ו'] יגעתי באנחתי וגו', והיא הכונה באמרו [יואל ב'], וקרעו לבבכם ואל בגדיכם, רוצה בו על רוב הצער וההתאוננות, וכן אצל קצת מפרשים אמרו [ישעיה נ''ז], כי לא לעולם אריב ולא לנצח אקצוף וגו', רוצה במלת יעטוף, רוב הצער והדאגה, מלשון [איכה ב'] בהתעטפם כחלל, [שם] בעטף עולל ויונק, הכונה בזה שהוא ית' לא יריב לעולם, אבל תשוך חמתו אם הרוח הנאצל מלפניו יצטער וידאג מחטאתיו אשר חטא לו, וזה רצה באמרו [תהלים ל''ח] יי נגדך כל תאותי ואנחתי ממך לא נסתרה, כלומר שאין אנחה ויגון בלבי על מה שלא השגתי בעסקי העולם, ולא קנאתי בהוללים ובמתדפקים על דלתות מבוכות הזמן, אבל כל תוגתי ואנחתי לקצר ידי בעבודתך ובידיעת תורתך, על דרך מאמר החכם, בחכמה הבט למעלה ממך ובעושר הבט למטה ממך, באורו, בענין החכמה הבט למי שידע ממנה יותר ממך ותרבה קנאתך עליו עד שתשיגנו, אבל בעשר הבט למי שלא השיג ממנו מה שהשגתו ולא תחוש להיות הומה עליו, כי אם יערב לפי שעה, אחר ימלא פיך חצץ בסבתו, ואפשר לבאר בו בחכמה הבט למעלה ממך איזה בית אשר בנה לו המשתדל בחכמה ואי זה מקום מנוחתו, והתבונן כי שם בסלע קנו איתן מושבו, ובהתפתות לבך לצבור כעפר כסף הבט למטה ממך, והתבונן שתרד עליו אבל שאולה כלה ענן וילך כן תרד שאול תתיצב בתחתיות ארץ שם לעולם תשב כסאך לדור ודור עד ישקיף וירא יי משמים, ואז תדע כי יגיעך לריק וכחך לבהלה, וזאת היא כונת החכם שאמר, אנחתי מפחדך הרחיקה ממני כל האנחות ודאגתי בקצר ידי בעבודתך הרחיקה ממני כל הדאגות, ואל זה העקר, ר''ל מן החרטה וההתאוננות במה שקדמו מן המרי, כיון גם כן באמרו [ישעיה ס''ו] ואל זה אביט אל עני ונכה רוח, נגזרה מלת עני, מלשון [שמות י'] מאנת לענות מפני, רוצה בו אל זה אביט אל מי שמכניע לבו ומדכה רוחו למה שחטא, וכן אמר [ישעיה נ''ז] מרום וקדוש אשכון ואת דכא ושפל רוח וגו', והוא מה שאמרו בתורת כהנים [בחוקותי פ''ח] או אז יכנע לבבם הערל [ויקרא כ''ו], לצד התשובה דבר הכתוב, וזהו התנאי הראשון שבתנאי התשובה, כי הוא שרש כל שאר התנאים, כי החרטה והדאגה על מה שעשה והבושה שיבוש מבוראו על מה שקדמו והכנעת לבו מרוב צערו יביאהו לשוב מחטאתיו ולהשלים בחוק התשובה מה שראוי להשלים בה, כי אם יכוין האדם להתודות על חטאיו ולעזוב אותם ולא יתחרט ולא ידאג ולא יבוש ולא יכנע לבבו למה שעשה עדין השדה אשר צמחו בו החטאים עומד מוכן לזריעה ולקצירה אע''פ שכבר קצר כל אשר צמח בו, כמו שבארנו על רום הלב שהוא שרש כל העברות והוא הפך יסוד התשובה כמו שקדם לנו, וכן בארו קצת מפרשים אמרו ע''ה [משלי כ''א] גבה עינים ורחב לב ניר רשעים חטאת, אמר שהגאוה ניר רשעים, כי יפרו העונות ממנה הכונה במשל כי כמו שעושים בני אדם ניר בשדה כשרוצים לזרוע בו כדי שיצמחו בו הזרע ויאספו ממנו רוב תבואות כן יעשו הרשעים ניר גאוה בלבם יזרעו בו המחשבות הרעות להצמיח משם העברות, והוא כאלו אמר ניר רשעים ניר חטאת, רוצה בו ניר שיצמחו בו החטאים, ואל זה כיון דוד במזמור הבנוי על התשובה היות זה העקר יסוד התשובה וגדרה והוא אמרו ע''ה, [תהלים נ''א] זבחי אלהים רוח נשברה לב נשבר ונדכה אלהים לא תבזה. [חבור התשובה להמאירי — משיב נפש מאמר א' פ''ח].
------
לבאר בו התנאי השני, והוא לגמור במחשבתו לבלתי 
שוב לעשות העון או העונות אשר שב עתה מהן. אשור 
לא יושיענו ועל סוס לא נרכב ולא נאמר עוד אלינו למעשה ידינו אשר בך ירוחם יתום, ארפא משובתם אוהבם נדבה 
כי שב אפי ממנו [הושע י''ד]. כבר בארנו היות תוכחות 
זה הנביא סובבות על הרוב בענין ע''ז, והעיר גם כן הושע בקצת דבריו, כי היתה סבת שכחם את השם והתיאשם משוב אליו עם תקף הצרות וכובד המלחמות, בטחם בעזר שאר המלכים והשען עצתם על תקף עריהם, אמר [שם ח'] וישכח ישראל את עושהו ויהודה הרבה ערים בצורות, 
ואמר [שם ה'] וירא אפרים את חליו ויהודה את מזורו וגו', וכן אמר ירמיה גם כן [ירמיה ב'] ממצרים תבושי כאשר בושת מאשור וגו', ואמר [שם] גם כן על בטחם בעריהם, כי מספר עריך היו אליך יהודה, וזה על דעת אבן עזרא הוא הנרצה באמרו, ויהודה הרבה ערים בצורות, אע''פ שרוב המפרשים פרשו בו שבכל עיר ועיר היתה להם ע''ז, אבל אבן עזרא פירש בו דרך צחות, כי ספירת הערים, ר''ל שהיו מזכירים רוב עריהם הבצורות היו בוטחים בזה הבטחון כבטחון באלהים, אם כן ספירת עריהם, וזכרון תקף מבצריהם היה להם לאלוה ולמבטח, ומלת מספר אצלו מקור, כמו [במדבר כ''ג] ומספר את רובע ישראל, ואלו הסבות, ר''ל הבטחון בתקף עריהם ובעזר שאר המלכים היו מביאות אותם לכפירה בשם וממנה היו נמשכים לע''ז, והוא שכיון ירמיה באמרו [ירמיה ב'], כי שתים רעות עשה עמי אותי עזבו מקור מים חיים לחצוב להם בורות בורות נשברים אשר לא יכלו המים, ובורות הוא נאמר על חריצין אשר בתוכם מים מכונסין כי המקור אשר מימיו נובעין ממנו לא יקרא בור רק באר, כמו שבארו ז''ל [ע''ז י''ט ע''א] על אמרו [משלי ד'] שתה מים מבורך ונוזלים מתוך בארך, שבתחלה הזהירו ללמוד מה שבספרים ואחר זה שיביע כליותיו להתבונן במה שיתחדש אצלו מהם, ואמר בורות נשברים, שהבור הנשבר אחר שאין מימיו נובעים ילכו ממנו תכף הכנסתם, והנה תוחלת המאסף אותם נכזבה, כן המשיל העזר שמיחלים ישראל מאלו העמים ומן העובדים אותם, כמו שבארנו היותם בוטחים באשור ובמצרים, כמו הבורות הנשברים, המשילם תחלה לבורות כי אפילו יהיו שלמים יש להם הפסק כשיכלו המים המכונסים, ואחר זה הפליג להמשילם בבורות נשברים אשר לא יכילו המים כלל אבל שיצאו דרך השברים, רוצה בו שלא יהיה להם עזר מהם כלל, וכן היה בסוף כאשר לא קבלו תוכחת הנביאים ונמסרו ביד אויביהם ולא בא להם העזר אשר בטחו בו והוא אמרו [איכה ד'], עודנו תכלינה עינינו אל עזרנו הבל בצפיתנו צפינו אל גוי לא יושיע, ולכן אמר אותי עזבו מקור מים חיים, כלומר אשר עזרתי לא תכזב לבוטחים בה ושהיא גם כן בלא הפסק, ואחר שהוכיחם הושע והזהירם לשוב מכל עונותיהם כמו שבארנו באמרו [הושע י''ד] כל תשא עון וקח טוב, למדם שתהא גמר מחשבתם בתשובה לבל יוסיפו להעביר עוד ברעיונם ערל וטמא, וכיון בו לבלתי בטוח באדם כל כך עד שיתיאשו מן התפלה לאל ובקשת הרחמים ממנו, לבלתי לכת עוד אל אשור להושיעם ולבלתי בטוח במרכבותיהם עד שישכחו לסבת זה אשר עשם ויכוננם, אבל ישימו בטחונם בשם ויזכרוהו תמיד לא ישכח מפיהם ושלא יאמרו עוד אלים למעשה ידיהם, ר''ל שלא יעבדו עוד ע''ז אבל שיהיה מכל וכל עבודתם אליו ית' וכל בטחונם בו והוא שאמר [שם], אשר בך ירוחם יתום, כלומר כי הכרנו וראינו כי בך ירוחם אף היתום, והוא משל אל האמה השפלה אשר רבו משטיניה ורבו אוכליה, וכן תרגם יונתן דמן קדמך אתרחם אל אבהתנא כד הוו במצרים הא כיתמין, ונמשלה ליתום אשר על הרוב פסו עוזרים ממנו והנו מאכל לכל עובר ושב, כן זאת האמה שנואת העמים מימי הקדם ונאכלת בכל פיות כאמרו [ישעיה ט'], ויאכלו את ישראל בכל פה, וכמאמר דוד ע''ה [תהלים כ''ה] ראה אויבי כי רבו ושנאת חמס שנאוני, ובא הדרש על זה [שוח''ט שם] רבונו של עולם אם עשו שונא את יעקב נטל את בכורתו וכן הדין נותן אלא לכושיים ולברבריים ולענתותים מה עשה הוי ושנאת חמס שנאוני, וכן אמר [תהלים י''ד] אוכלי עמי אכלו לחם יי לא קראו, ובא הדרש עליו [שוח''ט שם, וסנהדרין ק''ד ע''ב] כל הטועם מנכסיהם של ישראל כאלו טועם טעם לחם, ועם היות הדרש נאה ומתקבל אפשר לפרש בו פירוש אחר והוא, כי מאכל הלחם הוא מאכל יותר תמידי מכל המאכלים וארוחתו ארוחת תמיד לא תפסק דבר יום ביומו, ואמר שאוכלי עמי היה אצלם המאכל ההוא כאכילת הלחם לא ישבעו ממנו ולא היה להם לזרא ולא יקוצו בו להתמדת אכילתו ונפשם השבעה לא תבוס הנפת ההוא לעולם, ועל דרך משל שפלותם המשיל כלל העם ליתום ואמר, אשר בך ירוחם יתום, כי בעזרו ירוחם השפל ויכשל הגבוה באפו ובחמתו, כענין פרעה וכענין סנחריב וכיוצא בהם, ולכן לא יהיה בטחונם עוד בשאר המלכים רק בשם ית' לבד, כמו שהיה מזהירם על זה הוא ושאר הנביאים, כמו שבארנו בנבואת ירמיה, וכמו שהעיד להם ישעיה [עי' ישעיה ל''א] על הסירם בטחונם ממנו ועל בטחם בעוזריהם ונפל עוזר וכשל עזור יחדו כלם יכליון, ואמר הושע אחר זה, [הושע י''ד] ארפא משובתם אוהבם נדבה, רצה בו שאם יעשו תשובה על התנאים אשר זכר שאחד מהם הוא, גמר המחשבה שלא לשוב עוד בהם, שהשם יסלח חטאם ומרדם, ועל זה הצד אמר [משלי כ''ח] ומודה ועוזב ירוחם, כי הרמוז במלת עוזב, שיעזוב בדעתו העברות, ר''ל שיגמור במחשבתו שלא לשוב במעשיו אשר הוא שב מהם, ואל זה כונה תורה ביחסה התשובה אל הלב כאמרו [דברים ל'], והיה כי יבאו אליך כל הקללות האלה וגו' ושבת עד יי אליך ושמעת בקולו ככל אשר אנכי מצוך וגו' בכל לבבך ובכל נפשך, ואמר על יאשיהו, [מ''ב כ''ג] אשר שב אל יי בכל לבבו, ותשובת הלב הוא שיטהר מחשבותיו מכל התועבות אשר נטמא בהם ויקוץ בם, ואל זה כיון ירמיה באמרו [ירמיה ג'], גם בכל זאת לא שבה אלי בכל לבה, וכן אמרו [שם ד'] עד מתי תלין בקרבך מחשבות אונך, רוצה בו שאינך מטהרת עצמך מהם, ר''ל על בלתי היותך גומרת בלב לעזוב החטאים, וזה ממה שיעכב התשובה, ר''ל שאין תשובתו תשובה כלל עד שתהא תכלית מחשבתו בעת התשובה שלא לשוב עוד בה, ואל זה כונו ז''ל באמרם במס' תענית [ט''ז ע''א] אדם שיש בו עברה ומתודה ואינו חוזר בו למה הוא דומה לאדם שתופס שרץ בידו שאפילו טבל בכל מימות שבעולם לא עלתה לו טבילה זרקו מידו עלתה לו טבילה שנאמר [משלי כ''ח] ומודה ועוזב ירוחם וגו', ואומר [איכה ג'] נשא לבבנו אל כפים אל אל בשמים, ואמרו ואינו חוזר בו, רוצה בו שאינו חוזר בלבו ממנה אלא שדעתו לשוב בה.
וכן כתב הר''ם ז''ל [הל' תשובה פ''ב ה''ג] כל המתודה בדברים ולא גמר בדעתו לעזוב הרי זה דומה לטובל ושרץ בידו וגו', והוא שהביא על זה נשא לבבנו אל כפים, שתהיה תשובתנו בלב, ר''ל שנגמור בדעתנו לשוב לעזוב הדרך ההוא לגמרי כמו שאמר מכוין אל זה [ישעיה נ''ה], יעזוב רשע דרכו ואיש און מחשבותיו, ומה מאד נאות המשל לפי הנמשל, כי הטבילה במים הוא דמיון על התשובה, ותפיסת השרץ הוא דמיון על היות מחשבתו לשוב לחטאו, וכשם שהטובל ושרץ בידו לא תועיל לו הטבילה גם בעת היותו במים כן התשובה בלתי גמר המחשבה בעזיבת החטא לא תועיל גם בעת התשובה, כי לא תקרא תשובה אחר שבדעתו אינו גומר שלא לחזור בהם, ועל דרך הצחות מכונים במשליהם, להעביר מחשבת איש צר ואויב לנפשו האיש הרע העושה זאת, כתבו חכמי הערב, שהתשובה השב בדרך זאת היא תשובת הזאב, הניחו במשליהם דרך צחות, כי זאב אחד בחור הלך אצל זאב זקן ללמוד הימנו דרכי התשובה, כי היה ירא לנפשו על חטאיו מאשר כל ימיו למד לטרוף טרף ורמס וטרף ואין מציל, והיה הזקן מיסרו ומלמדו דרכי התשובה, עודם מדברים והבחור נשא עיניו והנה רחל באה, ויאמר אל הזקן בקצר מלה מהר אבי כי רעב אנכי ואלהיך הקרה לפני, זה דבר השב לאל אך דבר שפתים, מתודה בפיו, ולבו לשוב לחטאיו. כמאמר [ישעיה כ''ט], יען כי נגש העם הזה בפיו ובשפתיו כבדוני ולבם רחק ממני וגו', [ירמיה י''ב] קרוב אתה בפיהם ורחוק מכליותיהם, ואיך יחשוב שתהא תשובתו תשובה מועלת, הלאל ידברו עולה אם לו ידברו רמיה, ואין מזה המין מי שבעת התשובה גומר בלבו לעזוב דרכו הרעה תכלית עזיבה אבל אחר זה יכריחהו יצרו לשוב לחטוא. וכן תמיד, על דרך מדת אבותינו כמו שקדם לנו שזה אמנם כבר היתה תשובתו תשובה בעת העשותה והועילה על החטאים הקודמים, ויהי זה בדמיון מי שטבל ואחר הטבילה עלה שרץ בידו, לא שיתפשנו בעת הטבילה, שזה אע''פ שחזר ונטמא כבר היתה טבילתו טבילה והעבירה הטומאה הקודמת, אמנם זאת ההנהגה רעה חולה תורה על בעליה סגנון קשה רע ומר, ימצאו דרכי התשובה על הרחוק בזה הטבע, ולהרחיק זה הענין הזהירו מאד להיות בעל התשובה קונה מדות ותכונות חדשות ומתעורר להרבות בטוב המעשים תמיד, כמו שכיון באמרו [תהלים נ''א] לב טהור ברא לי אלים ורוח נכון חדש בקרבי, ומלות בריאה וחדוש יפלו בלשון על קנין תכונות חדשות לא היו בלב מקודם, ואל זה כיון הנביא ביעדו לישראל המחילה והסליחה עם תשובתם כאמרו [יחזקאל ל''ו], וזרקתי עליכם מים טהורים וטהרתם, אמר [שם] ונתתי לכם לב חדש ורוח חדשה אתן בקרבכם, כל זה יורה ההצטרך לבעל התשובה לעזוב גם התכונות הקודמות ולקנות לעצמו מדות חדשות ולהתעורר להטיב מעשיו, כי אם ירגיל עצמו בתכונותיו הקודמות יהיה נקל לכתו בדרכו הרעה, אחר שהוא מחזיק במדות אשר הורגל עליהן, ואל זה כונו ז''ל באמרם בשנוי מעשה שמקרע גזר דינו של אדם, כאמרם ז''ל [ר''ה ט''ז ע''ב] ארבעה דברים מקרעין גזר דינו של אדם צעקה צדקה ושנוי השם ושנוי מעשה, ואצלי בבאור בשנוי מעשה, שלא סוף דבר שישנה מעשיו הרעים ויחליפם רע בטוב, אבל באורו עזיבת מדות הקודמות אצלו אף אותם שאין חטא בהן וקנית מדות חדשות נכבדות, והוא שהביא על זה ענין אנשי ננוה כמו שאמר שם, שנוי מעשה שנאמר [יונה ג'] וירא אלים את מעשיהם כי שבו מדרכם הרעה, וכבר העידו שהרמוז במלת מעשיהם הוא התעוררם אל מעשים טובים ומדות נכבדות עם עזיבת חטאיהם כמו שאמרו במס' תענית [ט''ז ע''א], לא שק ותענית גורמין אלא תשובה ומעשים טובים גורמין שכן מצינו באנשי ננוה שלא נאמר וירא אלים את שקם ואת תעניתם אלא וירא אלים את מעשיהם, והוא אמרם על זה תשובה ומעשים טובים, רמז במלת תשובה, העדר העברות והחטאים, ומעשים טובים, קנין מדות נכבדות והטבת מעשים ועזבו לגמרי המדות הקדומות אף במה שלא הוזכרה בהם עברה, והלשון גם כן יורה זה כי מלת מעשה, תאמר על עשית דבר, לא על שלילות חטא, ויהיה פרוש הפסוק שעם עזיבתם החטאים ראה השם קנין תכונותיהם החדשות והתעוררם בהתחדשות הנהגותיהם, והכיר בזה כי היתה תשובתם בתכלית העלוי ורחם עליהם, וזהו האות היותר גדול בתשובת השב, והסתכל איך הפליגו לעורר זה בענין שנוי השם אמרו ז''ל, שישנה את שמו, עד שידמה בעצמו היותו נהפך לאיש אחר יתעורר בזה לחדש כל הנהגתו ולשנות כל תכונותיו, ויהיה לו שמירה מעולה מחזור לסורו עוד, ועל זה הזהירו בעל התשובה לחפש במעשיו כלם ובדעותיו, ולבער מקרבו כל מדה רעה כענין כעס ושנאה וקנאה ותחרות וליצנות והמיית הממון והתכבדות ובקשת המותרות כמו שבארנו וכמו שנבאר, ושיהא נזהר בהן כהיותו נזהר על גופי העברות, שבזמן שאדם נשקע באלו קשה הוא לפרוש מהן, והמחשבות מביאות לידי מעשה, וכל שכן בעל תשובה שהוא מטבע בהן, וכמעט רמז מן העברה יהיה קרוב בפיו ובלבבו לעשותה, והוא שכון יחזקאל באמרו [יחזקאל י''ח] השליכו מעליכם את כל פשעיכם, והנרצה בהשלכה, עזיבה אשר לא תקח עוד והוא שסיים בו השליכו מעליכם את כל פשעיכם אשר פשעתם בם ועשו לכם לב חדש ורוח חדשה ולמה תמותו בית ישראל כי לא אחפוץ במות המת נאם יי אלים השיבו וחיו. [חבור התשובה להמאירי — משיב נפש מאמר א' פ''ט].
------
לבאר התנאי השלישי והוא, ההתודות לשם על מעשיו. מכסה פשעיו לא יצליח ומודה ועוזב ירוחם, אשרי אדם מפחד תמיד ומקשה לבו יפול ברעה, [משלי כ''ח] שלמה ע''ה כיון בזה להודיע האדם דרך ישרה ושלא יטעה האדם בעצמו להיותו בלתי צריך לתשובה, ושלא יחזיק דרכו בדרך ישרה, אבל שיתבונן בדרכיו ויפשפש במעשיו עד יבער כל סיג מקרבו, ולא ישען בזה על בינתו כי כל דרכי איש זכים בעיניו, עד ישקיף בשכלו וירא ויתבונן בעצמו ויחפש במעשיו והוא אמרו בזה [שם], חכם בעיניו איש עשיר ודל מבין יחקרנו, ואצלי לפרש בו על דמיון המלך הזקן אשר בעיר הקטנה, ועל דמיון האיש המסכן אשר מצא בה, ובא הנה דל מבין, על דרך מסכן וחכם, אמר כי המלך הזקן, ר''ל האיש אשר נמשך אחריו חכם בעיניו לא יכיר בדעתו, והדל המבין יחקרנו ויגלה ענינו אם יתן אליו בעליו חקו, והוא שסמך אליו [שם], בעלוץ צדיקים רבה תפארת ובקום רשעים יחופש אדם, והוא אצלי נמשך כלו על ענין אחד, לא שיהיה חציו האחרון הפך הראשון, וכבר באו כן הרבה מקראות גם בזה החלק, אע''פ שרבו על הדרך האחר, ורצה בו בעלוץ צדיקים, ר''ל הילד המסכן ואחזת מרעהו, והוא בהיות חקם נתון להם, רבה תפארת האדם, וגם אם יארע לפעמים שיתגברו אויביהם עליהם, והוא המכון באמרו, ובקום רשעים, יתבוננו לדבר ההוא תכף, ולא ישתקעו בענין ההוא אבל ישתדלו מיד לפשפש במעשיהם, ולחקור במה שעשו ולהמלט על נפשם ולהנצל כצבי מיד, והוא אמרו, יחפש אדם, ועל זה הדמיון אמר למעלה מזה [שם] אנשי רשע לא יבינו משפט ומבקשי יי יבינו כל, רצה בו אצלי אנשי רשע ר''ל הנפתים בעצת הזקן לא יבינו במה שיקרה להם באחרית הדבר, ולכן לא יחושו להמלט משם, אבל מבקשי יי יבינו כל, והוא אצלי גם כן מה שסמך אל זה [שם], ארי נוהם ודוב שוקק מושל רשע על עם דל, רמז בענין מושל רשע, דמיון ענין המלך הזקן, והמשילוהו אל ארי ודוב, על דרך מה שכבר העידו עליו [סוכה נ''ב ע''א] היותו נקרא בשבעה שמות, וכן אמר סמוך לזה, [משלי כ''ט] ברבות צדיקים ישמח עם ובמשול רשע יאנח עם, אמר שברבות צדיקים, ר''ל בהתגדל ענינם ובהתגבר ממשלתם ישמח העם אשר בעיר, על דרך מה שבארנו באמרו בעלוץ צדיקים רבה תפארת כי בהתגברו כראוי גם את הארי ואת הדוב יכה יזקין בארץ שרשו ועשה פרי למעלה, ואל זה הדמיון סמך לאמרו ברבות צדיקים ישמח עם וגו' אמרו אחר זה [שם], איש אוהב חכמה ישמח אביו ורועה זונות יאבד הון, כבר הרחיב ביאור דבריו על מה שנמשכתי בביאורו.
ואמנם דעת המפרשים לבאר הכל דרך פשט, אמר [משלי כ''ח] חכם בעיניו איש עשיר, רצה בו שבראותו הצלחת דרכו ישים עלת הכל שכלו ודעתו, ואמרו ודל מבין יחקרנו, רוצה בו שעם היותו מחזיק עצמו כמשכיל ונבון, המבין בחכמתו יחקור בענינו ויגיע לתכלית סכלתו ויכיר פחזותו ויתפלא על אפני המסבב לו הצלחתו, ויש שפרש על מלת יחקרנו שהיא מוסבת על העשיר אמר שהוא חכם בעיניו וחוקר על הדל המבין ומיחס לו סכלות בראותו דלותו ועניו, והוא אמרו גם כן בקום רשעים יחופש אדם, רוצה שיחפש במומיהם ושגיאתם להשפילם וליחס עליהם סכלות ועצלה, וכל זה להיותו חכם בעיניו, ועל דרך זה פרשו קצת מפרשים אמרו [קהלת י'], ואמר לכל סכל הוא, ר''ל שיחשוב לכל אדם זולתו, שהוא סכל ויאמר על הכל סכל הוא, וכדי להוציא מלבם אמר למעלה מזה, [משלי כ''ז] מצרף לכסף וכור לזהב ואיש לפי מהללו, רוצה בו כמו שהכסף יבחן ענינו במצרף וכן הזהב יבחן בהנתנו בתוך הכור כן האדם יבחן לפי מה שיסכימו בני העולם לשבחו, אם בחכמה אם במעלה מן המעלות, כי מה שיוסכם על ענינו הוא האמת, לא מה שהוא יחשוב על עצמו מצד עשרו, שכל אדם קרוב אצל עצמו, ואם ירשע פיו יצדיקנו, אבל מה שיסכימו בו בני העולם הוא המבחן בענינו, וכבר הורה זה בעל הדרש [עי' דב''ר ג' ו'] באמרו ברוך תהיה מכל העמים [דברים ז'], אין שבחה של מטרונה כשעבדיה מקלסין אותה אלא כשהכל מקלסין אותה, ויש שבאר באמרו ואיש לפי מהללו בדרך אחרת אמר, כי כמו שהכסף יבחן במצרף כן האדם יבחן ענינו לפי מה שנראהו נמשך תמיד, לשבחו או לגנותו, אם נראהו מתמיד בשבח החסידים והחכמים נכיר בו היותו מאוהבי הצדק והיושר ואם נראהו משבח מעשים מגנים פיו ירשיעהו ושפתיו יגלו עונו ורוע טבעו, על דרך מה שבאר אחד מהחכמים אמרו [משלי ג'], כבוד חכמים ינחלו וכסילים מרים קלון, רצה בו כי החכמים ינחלו כבוד ושבח מרוב בני העולם אבל הפחותים ונעדרי המעלה ירוממו הכסילים וישפילו החכמים, ובא הנה וכסילים מרים קלון, חסר, ורוצה בו איש קלון, כמו [תהלים ק''ט] ואני תפלה, שהמובן בו איש תפלה וכן [ירמיה ט'] שבתך בתוך מרמה, רצה בו בתוך אנשי מרמה, וכן אמר הנה וכסילים מרים איש קלון, כלומר האיש הנקלה מרים הכסילים ומשבח אותם, אבל על דרך הפרוש הראשון הוא נמשך למה שאמר הנה [משלי כ''ח] חכם בעיניו איש עשיר אלא שלפי מה שפרשו באלו המקראות, ר''ל באמרו חכם בעיניו איש עשיר וגו' ובאמרו [שם] בעלוץ צדיקים רבה תפארת וגו', לא יצורף בזה לאמרו [שם] מכסה פשעיו לא יצליח, עד שפרשו בו היותו התחלת ספור, ולפי מה שאמרו בא הנה להורות על אפני התשובה, שהוא ספר שבהתגבר המלך הזקן לפעמים לפי הצרך יפשפש הצדיק במעשיו לבער מקרבו כל ריב וכל נגע, ואמר על זה שההשתדלות בזה הוא לחקור בעצמו במה שנמשך אחר יצרו ביתר ממה שלא יכריחהו הצרך ושישוב מזה מהר, ועל זה אמר מכסה פשעיו לא יצליח, רוצה בו אצלי, שאם יעלים עין בהתגבר היצר ולא יחפש בעצמו אבל שיכסה פשעיו אך לעצמו לבלתי חקור לעצמו על מה שעשה לא יצליח במלכותו, אבל ישקיע עצמו בדרך הרע וימליך האויב על נפשו, ועל דעת כל המפרשים רמז בו על ההתודות לשם על חטאיו, ובא מכסה פשעיו, רוצה בו שמי שאינו מתודה עליהן לא יצליח בתשובתו, ובא הנה להורות אפני התשובה, והזכיר הודוי ועזיבת החטא והחרטה, כי אמרו [שם] אשרי אדם מפחד תמיד, רוצה בו מפחד הענש על מה שעשה ומתאונן על זה והוא ענין החרטה, ועזיבת החטא הנה הזכירה במלת עוזב, והודוי נכלל במלת ומודה, וכן אמר עליו גם כן מכסה פשעיו לא יצליח, על דרך מה שאמר דוד ע''ה [תהלים ל''ב] חטאתי אודיעך ועוני לא כסיתי וכן אמר [שם] אודה עלי פשעי ליי, והוא גם כן מן התנאים שהם בכל חלקי העברות, הן שבין אדם למקום הן שבין אדם לחברו עם כל חלקי העברות כלם יצטרכו אל ההתודות לשם, לא שיעלה על לב החוטא שיספיק לו בחלק עברות שבינו לבין חברו בהשיבו את העושק ואת הגזלה, וכן אם חבלו שיתכפר לו אחר ששלם מה שהדין עליו לשלמו, וכן אם הקניטו ובישו שיתכפר לו אחר שיפייסנו וימחול לו מבלי שיצטרך התוודת לשם על חטא, אבל כל זמן שיעבור על שום דבר, הן עשה הן לא תעשה הן מלקות הן כרת הן מיתה הן קרבן הן זדון הן שגגה וכל ענין שיהא צריך תשובה, חייב להתודות לשם כשישוב מן העברה ההיא.
ומצות הודוי מפורשת בתורה בפרשת נשא [במדבר ו'] אמר, איש או אשה כי יעשו מכל חטאת האדם והתודו את עונם אשר עשו, וכבר התבאר בדבריהם ז''ל [ספרי שם] שזה הפסוק נאמר על מי שגזל וכפר את גזלו ונשבע עליו לשקר, ר''ל שלא גזלו, כמו שפרשו ע''ה [שם] על פרשה זו שהיא אותה שנאמרה בפרשת ויקרא [ויקרא ה'], ר''ל נפש כי תחטא ומעלה מעל ביי וכחש בעמיתו בפקדון או בתשומת יד או בגזל וגו' ונשבע על שקר וגו', ונשנית כאן בשביל דברים שנתחדשו בה, כמו שבא בדבריהם ע''ה, והנה שבפרשה זו נכללו עברות שבינו לבין חברו כענין הגזלה, ועבירות שבין אדם למקום כענין שבועת שקר, והצריכה תורה ודוי דברים על כל אחד משני החלקים כמו שאמר, מכל חטאת האדם וגו', וכן אמר על הקרבן [שם] והתודה אשר חטא עליה, להורות שאין העון מתכפר בקרבן אלא על ידי התשובה והודוי, וכן בדרך זה כל מחויבי מיתת ב''ד או מלקות או איזה ענש לא יתכפר לו עם הענש עד שיעשה תשובה ויתודה, וכן החובל בחברו או שהזיק את ממונו או שהקניטו, אע''פ שכבר שלם לו ופיסו עד שנתרצה לו חברו אין מתכפר לו עד שיעשה תשובה ויתודה, כמו שכלל כל זה באמרו מכל חטאת האדם והתודו, וודוי זה, שהוא ודוי דברים כאמרם ז''ל שצריך להתודות בשפתיו מה שגמר בלבו, הוא הדבר הכללי לכל העברות עם שני הכללים אשר הזכרנו.
וענין הודוי הוא שיאמר אנא השם עויתי ופשעתי לפניך ועשיתי עון פלני, ופרט הדבר שחטא בו, לא שיספיק לו אמרו דרך כלל חטאתי אשמתי העויתי, אע''פ שהפרטים נכללים בזה הודוי, וזה אמנם על דעת הר''ם ז''ל שפסק כן, וכבר התבאר ענין זה המחלקת במס' יומא [פ''ו ע''ב], אמרו שם ע''ה, צריך לפרוט את החטא, שנאמר [שמות ל''ב] אנא חטא העם הזה חטאה גדולה ויעשו להם אלי זהב, ר' עקיבא אומר אינו צריך, שנאמר [תהלים ל''ב] אשרי נשוי פשע כסוי חטאה, אלא מה אני מקיים ויעשו להם אלי זהב, מלמד שאמר משה לפני הקב''ה רבון של עולם כסף וזהב שהשפעת להם לישראל עד שאמרו די גרם להם לעשות אלי זהב, נמצא לדעת ר' עקיבא שאינו צריך לפרוט את החטא בשפתיו אלא שיזכרהו בלבו ושיכללהו בדעתו במלות חטאתי וישר העויתי, ויש מן הגאונים שהכריעו לפסוק במי שמתודה על איזה עון בפרט ותשובתו באותה שעה על אותו עון בלבד שהוא צריך לפרטו בשפתיו, אבל מי שכונתו בתשובה כללית ומתודה על כל עונותיו אין צריך לפרוט את חטאיו, אלא שיהיו הגלוים אליו חקוקים בלבו ושיהא בדעתו לכללם במלת חטאתי וגו', ועל דעת זה היה נסח הודוי בימי הגאונים שלא היו בו אלא ארבע מלות בלבד, חטאנו אשמנו העוינו והרשענו סרנו ממשפטיך וכו', אבל חדשים מקרוב באו פרטו בו פרטי חטאים רבים על דרך אלפא ביתא, והסכימו על המתודה שיפרוט כל העברות שבאותו נסח ואף אם לא עשאן, ונתנו טעם לדבריהם מפני שצריך לדעתם לפרוט את החטא, ושלא לביש את החוטא תקנו להיות סדור כך בפני הכל, וחולשת טענה זו עם באור נסח הודוי וחיוב סדורו יתבאר בזה החבור בענין יום הכפורים בג''ה, שאין עתה כונתי לבאר רק שיהא פורט את החטא בעת ודויו, או על דעת האחרים שיהיו את הגלוים לו חקוקים בלבו ושיכוין לכללם לדעתו בשעה שהוא אומר חטאתי וגו', וזהו עקר הכונה עם היות בלבבו התנאים אשר הזכרנו, ר''ל החרטה וההתאוננות על מה שקדמו והיותו גומר בדעתו שלא לשוב עוד בכך, ויספיק זה בחלק עברות שבין אדם למקום, כענין אוכל דבר האסור ובא על הערוה, וכענין מחרף ומגדף ודומיהם מן העברות הנכללות בחלק הדבור, וכל שכן במה שנכלל בחלק המחשבה עם היות בה עונות חמורים עד מאד, ולא יצטרך בכל זה לפרסם חטאיו לרבים ולגלות רעתו בקהל להודיעם אשר חטא, אלא שפורט חטאיו בינו לבין עצמו, אם בלבו על צד הבאור השני, ואם בשפתיו בקול נמוך שיהא שומע ולא משמיע, ולא עוד אלא שאם עשה כן, ר''ל לפרסם חטאיו ברבים עזות פנים הוא לו, וכבר אמרו במסכת ברכות [ל''ד ע''ב] אמר רב ששת חציף עלי מאן דמפרש חטאיה שנאמר [תהלים ל''ב] אשרי נשוי פשע כסוי חטאה, ואומר גם כן [שם] אודה עלי פשעי ליי, והוא המכוון גם כן בדברי הושע באמרו [הושע י''ד] קחו עמכם דברים ושובו אל יי, אבל בעברות שבין אדם לחברו ראוי לו לפרסם מה שבינו לבינו ומה שחטא, ר''ל לפרוט חטאו בפניהם, ושיודיעם איך התחרט על מה שעשה לו, מלבד ההתודות לשם ושאר תנאי התשובה, וכשאינו עושה כן אין תשובתו מן המובחר, ועל זה נאמר [משלי כ''ח] מכסה פשעיו לא יצליח, וכן על דעת קצתם ע''ה אף בעברות שבין אדם למקום אם היה החוטא מפורסם ונודע לכל שבח הוא לו לפרטו ברבים ולהודיעם איך התחרט והתודה עליו, והוא מה שאמרו במס' יומא [פ''ו ע''ב] אמר רב יהודה רב רמי כתוב [תהלים ל''ב] אשרי נשוי פשע כסוי חטאה וכתוב [משלי כ''ח] מכסה פשעיו לא יצליח לא קשיא כאן בחטא מפורסם כאן בחטא שאינו מפורסם. רב זוטרא בר טוביה אמר כאן בעברות שבין אדם למקום כאן בעברות שבין אדם לחברו, וזה התרוץ האחרון עלה לדעת הפסק על דעת כל הפוסקים.
ואמנם על דעת תרוץ הראשון בארו קצת מפרשים אמרו [ירמיה ל''א] אחרי שובי נחמתי ואחר הודעי ספקתי על ירך, רצה בו אחרי שובי ממה שלא נודע לכל החרטתי בעצמי על מעשי, לא שאפרסם חטאתי לכל, אבל אחרי הודעי, ר''ל אחרי שנודעתי לבני אדם ופרסמו מעשי אצלם התחרטתי והצטערתי במעשים נגלים לכל, והוא הדמיון בספוק על ירך, ואמרו גם כן [איוב ל''ג] ישור על אנשים ויאמר חטאתי וישר העויתי, כמו שיתבאר, אלא שמכל מקום אין הזכרת החטא אף בעברות שבין אדם לחברו ממה שיעכב את התשובה אם לא עשה כן אלא ממה שמפליג בענינה, ומכל מקום לא ראינו לאחד מן הגאונים נוטה לפסוק כן בעברות שבין אדם למקום אלא שמתודה לשם על הצד שבארנו, והוא אמרו [תהלים נ''א], לך לבדך חטאתי והרע בעיניך עשיתי וגו', ואמר למעלה מזה [שם] כי פשעי אני אדע וחטאתי נגדי תמיד, כלומר שחטאתי כתובה על לוח לבי להיות לי לזכרון תמיד לשוב ולהתודות לפניך והוא אמרו, לך לבדך חטאתי וגו', כלומר לא חטאתי אלא בדברים שביני לבינך, ואמרו [שם] למען תצדק בדברך וגו', כבר קדם לנו, שהוא רוצה בו כבר אני מכיר חטאי ורוע מעשי ומצדיק דינך ומשפטך עלי, אם כן הכירי עצמי הוא סבה שאני מצדיק דינך עלי, ובאה מלת למען, במקום סבה, כמו [הושע ח'] כספם וזהבם עשו להם עצבים למען יכרת, כלומר הכירי רוע מעללי הוא סבת דעתי והודאתי כי תצדק בדברך פקדת עונות עלי וכי תזכה בשפטך אותי עליהם, וכל זה אמנם הודאה שאין צורך רק להתודות לשם, והוא אמרו במקום אחר [תהלים ל''ב], אשרי נשוי פשע כסוי חטאה, כלומר שינשא פשעו ונסלח לו מבלי פרסום עונותיו, ואמנם צריך שתהא תשובתו תשובה גמורה ולא שיהא מקל בענינה מצד מה שאינו מפרסם חטאיו, והוא אמרו סמוך לזה [שם], אשרי אדם לא יחשוב לו יי עון ואין ברוחו רמיה, כלומר שאם היותו כסוי חטאה, ר''ל שלא יגלה חטאיו רק לשם, תקובל תפלתו עד שימחול עונותיו כלם מחילה גמורה עד שלא יחשב לו עון כלל, ובלבד שלא יהא ברוחו רמיה, להקל במה שהוא ראוי בענינה והוא אמרו [שם], חטאתי אודיעך ועוני לא כסיתי אמרתי אודה עלי פשעי ליי ואתה נשאת עון חטאתי סלה. [חבור התשובה להמאירי — משיב נפש מאמר א' פ''י].
------
לבאר בו התנאי הרביעי, והוא השבת הדבר לאשר גזלם וחמסם, והוא בחלק עברות שבין אדם לחברו לבד. רחצו הזכו הסירו רוע מעלליכם מנגד עיני חדלו הרע, למדו היטב דרשו משפט אשרו חמוץ שפטו יתום ריבו אלמנה [ישעיה א'], כבר בארנו התמדת דברי זה הנביא על ענין הגזלה והחמס כמו שכתבנו, וכיון עתה לדבר כנגד הראשים ומנהיגים אשר בסבת התרשלותם להעמיד הדין על מכונו, כל שכן בסבת הטותם המשפט עקב שוחד, מדת הדין לוקה ומתנונה והולכת, והגזלות והחמסים רבים בעולם, מצד ראות הגזלנים והחמסנים היות יד השרים והסגנים אתם מחזיקים ידיהם אלה וכחש וגנוב ואין אומר השב, וזהו סבת רבות הגזלות והחמסים בארץ, כמו שאמר שלמה [משלי כ'], מלך יושב על כסא דין מזרה בעיניו כל רע, רצה בזה אשר כשבת המלך על כסא המשפט אז ישמעו עמים ירגזון, חיל אחז כל אוחזי עקלקלות יראו חתת וייראו לנפשם מעשות כל רע, והוא אמרו מזרה בעיניו כל רע, וכן אמר [שם] מזרה רשעים מלך חכם וישב עליהם אופן, רוצה בו שהוא מהפך מסבות תחבולותיהם, לוכד נפתלים בערמם ותקותם מפח נפש, כל זה היות הוראת המנהיג סבת הגזלות והחמסים, וזה בהתרשלו לשפוט את העם משפט צדק, כל שכן בהחזיקו ידי עושיהן בהצדיקו רשע עקב שוחד, והוא אמרם ז''ל, [שבת קל''ט ע''א] אם ראית דור שצרות רבות עליו צא ובדוק בדייני ישראל שאין פורענות באה לעולם אלא בשביל דייני ישראל שנאמר [מיכה ג'] שמעו נא זאת ראשי בית יעקב המתעבים משפט וגו', באורה אצלי, שהדיינין הם סבת כל העברות בהתרשלם בתוכחת ולנקום נקמת יי בעוברי מצותיו וכל שכן בהעזרם מהם, ואחר שהביאונו דרכי הדת להיות הצרות מתרגשות ובאות על עונשי העברות אין צריך לבדוק רק אחר המנהיגים כי הם סבת הכל, ומפני זה קרא ישעיה ע''ה המנהיגים ההם אשר בדורו, בראותו הגזלות והחמסים בתוך העם וראותו אותם מטים המשפט ומעקשים הישרה, קראם על זה קציני סדום כאמרו [ישעיה א'], שמעו דבר יי קציני סדום וגו', אמר זה כנגד המנהיגים וכנגד העם, ודמה המנהיגים לקציני סדום בעשקם העניים ובהטותם המשפט, ודמה העם גם כן לעם סדום ועמורה בהיות מעשיהם רעים גוזלים וחומסים כמו שהעיד עליהם אמרו [שם], כספך היה לסיגים סבאך מהול במים, כמו שהעיד בו בעל הדרש שלרוב התמדם בגזלות והיותם בלתי נוכחים עליהן הושקעו בהם עד שהיו משבחים עצמם כשהיו גוזלים גזלה שאינה נכרת בהודיעם לנגזליהם כאשר גזלום, ולא תערב להם הגזלה עד היותה מפורסמת כאמרו [שם ג'], הכרת פניהם ענתה בם וחטאתם כסדום הגידו לא כחדו, רוצים בו שאינם מכונים להסתיר רוע מעלליהם ולהעלימם אבל יראו בפניהם מגמת לבבם לעשות העברה, ובפניהם יוכל כל אדם להכיר פשעם, ולא תתקרר דעתם עדין בכל זה עד אשר חטאתם כסדום הגידו לא כחדו, רוצה בו שמגידים חטאתם בפיהם ולא יעלימוהו כמנהג אנשי סדום שהיו מתפארים ברשעם ושהיו מתמידים על פעלות הרשע עד שאפילו במה שהיה אפשר להביא לידם בהתר היו מחזרים עליו שיבא לידם בעברה, כמו שהביא עליהם בעל הדרש על צד מה שאמר איוב על רשעי הזמן [איוב כ''ד] ציה גם חום יגזלו מימי שלג שאול חטאו, באורו אצלי על זה הצד והוא, שהיה מעיד עליהם שאפילו במה שאלו היו שואלין אותו לבני אדם נותנין להם מיד לא ישפילו עצמם לבקש מהם אלא שגוזלים אותו מידם ואמר, שבעת ציה גם חם, שדרך בני אדם לשאול משכניהם מים קרים לשתות ושאין דרך בני אדם למנעם ממי שהוא מבקשם הם יגזלו מימי שלג, ואמר שאול חטאו, רוצה בו לפי זה הבאור, שהם אם ישפילו עצמם לשאול מהם היו מחזיקים עצמן כחוטאים על זה וכמחללים את כבודם, ובאה מלת חטאו, על דרך [בראשית מ''ד] וחטאתי לאבי כל הימים, שבאורו שאהיה מוחזק בחוטא אצל אבי כל הימים, לא שירצה בו היותו מתמיד לחטוא לאביו כל הימים, והוא שתרגם אנקלוס ואהא חטי לאבא כל יומיא, וכן פרשו קצת המפרשים [תהלים נ''א] לך לבדך חטאתי, כלומר לך לבדך אני נודע ומוחזק בחוטא.
ונשוב לדברינו והוא, שהוא דמה המנהיגים לקציני סדום על צד מעלם במשפט והטותם את הדין והוא אמרו עליהם, [ישעיה א'] שריך סוררים וחברי גנבים וגו', ולכן בא התוכחת עליהם ואמר [שם], רחצו הזכו הסירו רוע מעלליכם וגו', והדמיון ברחיצה, רחיצת הלב וטהרתו כמו שבאר בו, הסירו רוע מעלליכם, וכן חדלו הרע, כלומר שיחדלו איש לאחיו, ואמר [שם] למדו הטב דרשו משפט אשרו חמוץ, כלומר שיעמידו המשפט על מכונו והצדיקו את הצדיק והרשיעו את הרשע, ואמנם אמרו אשרו חמוץ, כיון בו שיחזיקו יד הנגזל, כי חמוץ הוא תואר על הנגזל, כמו שתהיה מלת חומץ תואר על הגזלן כאמרו [תהלים ע''א], מכף מעול וחומץ, ואמר שיחזיקו יד הנגזל, רוצה בו, שייסרו גוזליהם ויורום דרכי התשובה בהשבת מה שגזלו וחמסו והוא אמרו [ישעיה א'], שפטו יתום ריבו אלמנה, רוצה שישפטו משפט היתום ושיריבו ריב אלמנה להשיב להם גזלתם, ודבר על היתום 
ועל האלמנה מצד שהם הנגזלים על הרוב לרוב שפלותם, על דרך אמרו גם כן, [שם ג'] גזלת העני בבתיכם, והוכיחם גם כן על מה שהיו מכים אותם ומקניטים ומביישים אותם והוא אמרו [שם] מה לכם תדכאו עמי ופני עניים תטחנו, וזה אצלי על מה שמביישים אותם עד שפניהם מכותתים לרוב בשתם, וכבר פרשוהו רבים על ההכאה, ורצה באמרו ופני עניים תטחנו, שהם מכים אותם ומכתתים פניהם במכת לחי, והיה מזהירם על כל זה, ר''ל בהשבת הגזלה להם והפיוס על מה שחבלום או גזלום, וזה ממה שהוא בחק תשובת עברות שבינו לבין חברו והוא מה שיעכב את התשובה, שאם חבל בחברו או גזלו אין מתכפר לו עד שיתן לחברו מה שהוא חייב לו, ואע''פ שהחזיר לו צריך לבקש ממנו מחילה על מה שצערו, וכן אם הקניטו בדברים או ביישו וחרפו שאין בזה השבת ממון וצריך לפייסו מלבד ההתודות לשם על העון ההוא, וזה אמנם יתבאר ממה שאמרו במס' יומא [פ''ה ע''ב] את זו דרש ר' אלעזר בן עזריה [ויקרא ט''ז] מכל חטאתיכם לפני יי תטהרו עברות שבין אדם למקום יום הכפורים מכפר, פירוש עם התשובה כמו שיתבאר, אבל עברות שבין אדם לחברו אין יום הכפורים מכפר עד שירצה את חברו, זהו לשון המאמר, ודקדוקו מאמרו לפני יי, כלומר שלא הבטיח כפרה בתשובה לבד עם מה שצריך לה אלא בחטאים אשר לפני יי והוא מה שבינו לבין המקום, אבל לא מה שבינו לבין חברו עד שירצה את חברו, ובכלל רצוי חברו שישיב לו את אשר חמסו או שירצהו עד שימחול לו הממון, שאם מחלו אצלו הרי הוא כמי שהחזירו, וכבר התעוררו ז''ל להשתדל להעיר הנגזל היות מתנהג ומנהיג עצמו למחול תמיד לגוזליו את אשר כבר גזלוהו, כדי להמציא להם תשובה ושלא ימנעהו מזה חמלת הממון, ואף גם זאת בהיות הגזלן מחזיר לו גזלו השתדלו עמו, ר''ל עם הנגזל, שלא לקבל אלא אם כן היתה הגזלה קימת, ואע''פ שהאריכו הרבה בדיני השבת גזלה, הוא למי שאין הנגזל רוצה למחול, או שאין הגזלן מתעורר לשוב ולהחזיר אלא בעשוי ב''ד, שתקנה זו שלא לקבל מיד הנגזל אלא גזלה קיימת לא היתה אלא על מי שמתעורר לשוב מאליו ולמכור מה שיש לו כדי להשיב את גזלו, אלא שאף בזו אם לא רצה למחול אין ב''ד מכריחין אותו על זה, וכן הקלו על בעל התשובה בקצת דברים שהיה מן הדין להיותן חוזרות לבעליהן בעין, תקנו וקבעו בדין גמור להיותם נוטלין את דמיהן מפני תקנת השבים כעין מריש שבנאו בבירה שאין מחייבין את הגזלן לקעקע בירתו, וזה כלו יתבאר במסכת בבא קמא [צ''ד ע''ב] אמרו שם, הגזלנין ומלוי ברבית שהחזירו אין מקבלין מהם והמקבל מהם אין רוח חכמים נוחה הימנו, אמר ר' יוחנן בימי ר' נשנית משנה זו שמעשה באחד שבקש לעשות תשובה אמרה לו אשתו אם אתה עושה תשובה אפילו אבנטך אינו שלך ונמנע ולא עשה תשובה תקנו ואמרו הגזלנין ומלוי ברבית שהחזירו אין מקבלין מהן וכו', ושם אמרו שמכל מקום צריך להחזיר כדי לצאת ידי שמים, אלא שאם יחוש האחר להיות רוח חכמים נוחה הימנו ימחול לו את הכל כדי לתמוך ידיו של זה ולהעירו יותר לתשובה, וכל אלו הדברים התבארו שם בדברים ארוכים ודינין, אין זה מקומם.
ושם התבאר גם כן במי שמת פתאם ולא הספיק להחזיר שאין השבתו מעכבת תשובתו אחר שהיתה התשובה עם כל גדריה בלבו ושהיה בלבו להחזיר, והוא שאמרו שם בקצת דברים שהיורש חייב להחזירם משום כבוד אביו, ופרשנוה שם בשעשה האב תשובה אלא שלא הספיק להחזיר, וכל שכן במי שאין לו די השיב לנגזליו ולנחמסיו, אחר שהתשובה גמורה בלבו ושהוא מתאונן ונשבר על זה, ומוצא בדעתו שכבר היה משיב להם אם היתה ידו משגת, וכן שהוא גומר בדעתו להשיב להם כשתשיג ידו שאין השבתו מעכבת התשובה אחר שהיא שלימה בגדריה ותנאיה, ושם [עי' ק''ג ע''א] התבאר שאם גזל ומת הנגזל שמחזירין ליורשיו, ואם לא מצא לו יורש שיניח בב''ד ויתודה עליה, ובמסכת בבא מציעא [ל''ז ע''א] התבאר שאם בא הוא מאליו לצאת ידי שמים ואמר לשנים מנה גזלתי לאחד מכם ואיני יודע איזהו, אע''פ שמן הדין אין לו לשלם אלא מנה אחד שמודה מפי עצמו בלא תביעתם, אעפ''כ אין תשובתו תשובה גמורה לצאת ידי שמים עד שיתן מנה לכל אחד ואחד, וכן במי שגזל אחד מחמשה בני אדם ואינו יודע איזהו, אע''פ שהיה דעת ר' טרפון לומר שמניח גזלה לפניהם ומסתלק, כבר השיב ר' עקיבא על דבריו לא זו הדרך מוציאתו מידי עברה עד שישלם לכל אחד ואחד, וכבר התפרסם שהלכה כר' עקיבא מחברו, ובמקום אחר [ב''ק צ''ד ע''ב], התבאר שקודם אותה תקנה שתקנו שלא לקבל מהם כשהיתה ביד הגזלן גזלה שאינה ידועה ממי, שאי אפשר להודיע בשום פנים כדי לומר עליה שתונח בב''ד, שיעשו בדמי אותה השבה צרכי העיר, כענין בורות שיחין ומערות וגשרים, וכן לאחר התקנה אם היתה הגזלה קימת, והטעם להעשות כן מפני שצרכי העיר הם תועלות בני אדם כלם וכבר תכלול הנגזלים גם כן או יורשיהם, אבל כשהיתה הגזלה ידועה ממי היתה או שאפשר לידע אע''פ שלא נמצא הנגזל ולא נמצא לו יורש לא יעשה בה דבר אלא שתעמוד ביד ב''ד עד שימצא הנגזל או יורשו, שאין לך אדם בישראל שאין לו גואלים, ואם היה הנגזל (מת) [גר] ומת בלא יורש, ונמצא שאין בזה שום השבה שאין לו גואל כלל, כבר בארה תורה בזמן שבית המקדש קיים היות אותו הגזל מתחלק לכהנים שבאותו משמר בזמן שכפר הגזלן ונשבע על שקר ואחר כך הודה בחיי הגר ומת הגר קודם שפרעו או קודם שזקפן עליו במלוה, [אבל אם זקפן עליו במלוה] ואחר כך מת הגר זכה המחזיק, אלא שהוא צריך להוציאם מתחת ידו, אם לתתם במתנה למי שירצה אף לאחד מבניו אם לפרוע משם את חובו אם לשומם בתוך ארנקי של צדקה, אלא שבזמן הזה אני מספק, שאין אצלנו עובדי עבודת המקדש כדי שיזכו במתנות כהנה, אם כפר ונשבע והודה ומת הגר קודם שזקפן עליו במלוה מה יעשה מהן, והנראה מתורת הדין שזכה המחזיק כענין כל נכסי הפקר, שכך היא שטת הסוגיא בענין זה שכל זמן שאין לכהנים זכות בו שהוא זוכה בהם, כמו שבארנו בנשבע ומת הגר או בנשבע והודה וזקף במלוה ומת הגר, אלא שהוא צריך להוציא ולא לעכבה אצלו, כמו שבארנו שזה ממה שהקפידו בו בכל מי שזוכה בגזלה שבידו שיוציאנה לאיזו הוצאה ולא יעכבנה אצלו, וכן אמרו [ב''ק ק''ח ע''ב] במי שגזל את אביו ומת אביו ואין שם יורש אלא הוא שאע''פ שהוא זוכה בה מוציאה מתחת ידו ונותנה לאחד מבניו או פורע בה חובותיו או מכניסה לארנקי של צדקה, ואע''פ שבפרעון חובותיו או במתנת בניו כבר נשתמש בגזלה, אין לנו בזה דין ודברים, שכבר הוא זוכה מן הדין, אלא שהצריכוהו להוציא גזלה עצמה מתחת ידו כדי שלא להתמיד ולהטעימו מה שבא לידו באיסור, ומתקנתם ז''ל [שם ק''ט ע''א] גם כן בזמן שנותנו לו או שפורע את חובו ממנה או שהוא מכניסה לתוך ארנקי של צדקה שהוא חייב להודיע למקבל מתנה או לבעל חובו או לגבאי שהוא גזל שכבר זכה בו ומוציאו מתחת ידו, ואע''פ שדיני סוגית התלמוד סובבים בכך, ראוי למי שגזל מי שהוא זוכה בגזלו, כענין גזלת הגר בזמן הזה כמו שבארנו, שלא לילך אחר הדין מכל וכל אלא שיכניסם בתוך ארנקי של צדקה כמו שהורו באחד מן הדרכים כמו שכתבנו, ודברים הללו יתבארו בסדר תלתא בבי בדברים ארוכים, אין צרך להביא לשון הגמרא בכל זה כי יצטרך בו אריכות דברים, ודי מזה בהבאת כללי הדברים.
נמצא מכל מקום לפי מה שכתבנו שאם מחל הנגזל את גזלו הרי הוא כמי שמחזיר וכבר הוא נכלל בענין עד שירצה את חברו, ובכלל רצוי חברו גם כן לפייסו על מה שצערו אע''פ שהחזיר לו את ממונו, כמו שיתבאר ממה שאמרו במסכת בבא קמא [צ''ב ע''א], אע''פ שנותן לו אינו נמחל עד שיבקש ממנו שנאמר [בראשית כ'] ועתה השב אשת האיש כי נביא הוא ויתפלל בעדך, וכן אמרו שם כל אלו שאמרו דמי בשתו הן אבל צערו אפילו הביא כל אילי נביות אין נמחל לו עד שיבקש ממנו שנאמר ועתה השב אשת האיש וגו', וכן העידו אף מקניט את חברו בדברים שצריך לפייסו, כמו שיתבאר ממה שאמרו במסכת יומא [פ''ז ע''א], אמר ר' יצחק כל המקניט את חברו אפילו בדברים צריך לפייסו שנאמר [משלי ו'], בני אם ערבת לרעך וג', עשה זאת איפה בני והנצל לך התרפס ורהב רעך, אם ממון יש לך בידך התר לו פסת יד ואם לאו הרבה עליו רעים, ר''ל לבקש הימנו מחילה לפייסו, וראוי לחברו גם כן להיות נוח לו ולמחול לו כמו שאמרו במסכת בבא קמא [צ''ב ע''א], מנין שלא יהא המוחל אכזרי שנאמר [בראשית כ'] ויתפלל אברהם על אבימלך, והיא המדה המיוחסת לבני עמנו, כמו שאמר על הגבעונים על אשר לא רצו למחול ולהתפיס, [ש''ב כ''א] והגבעונים לא מבני ישראל המה, ומכל מקום אם נעשה לו אכזרי ולא רצה למחול מביא שורה של שלשה בני אדם ומבקשים הימנו בכך, לא רצה מביא שניה ושלישית, לא רצה מניחו והולך לו, והר''ם ז''ל [הל' תשובה פ''ב ה''ט] כתב, שזה שלא מחל אחר כל זה ההשתדלות הוא החוטא, ואם היה זה שלא רצה למחול רבו של זה, אין לו שעור למעלה, אלא הולך ובא לפניו עד עולם עד שימחול לו, ואם מת אותו שהקניטו או שבישו או שצערו בגזל ובחמס או בצער אחר בכל צד שיהא צריך לפיסו ומת קודם שיפיס לו, צריך המקניטו או המבישו שיביא עשרה בני אדם ויעמידם על קברו ושיאמר חטאתי לשם ולפלני זה שעשיתי לו כך, וכל זה יתבאר ממה שאמרו במסכת יומא [פ''ז ע''א], אמר ר' יצחק וצריך לפיסו בשלשה שורות של שלשה בני אדם שנאמר [איוב ל''א] ישור על אנשים ויאמר חטאתי וישר העויתי ולא שוה לי, והנה שהזכיר שלשה מיני ודוי, כי אמרו ולא שוה לי, כבר בארנו היותו ודוי על העדר ממנו נתיבה שוה, רוצה בו ולא נתיבה שוה לי, וכן בארנו באמרו וישר העויתי, שהוא תאר על האדם הישר ששמהו בנעוה ונקלה בהקלותו אותו, וכן אמרו שם ואם מת מביא עשרה בני אדם ומעמידן על קברו ואומר חטאתי ליי ולפלני זה שחבלתי בו, ואמרו שם גם כן אמר ר' יוסי בר' חנינא כל המבקש מטוי מחברו אל יבקש ממנו יותר משלשה פעמים שנאמר [בראשית נ'] כה תאמרו ליוסף אנא שא נא, ומה שכתבנו בענין רבו שמפייס לו עד שיתרצה לו, יתבאר ממה שאמרו שם, רב הוה פסיק סדרא קמיה דר' אתא ר' חייא אמר ליה הדר לרישא אתא ר' שמעון ברבי יהודה אמר ליה הדר לרישא אתא ר' חנינא אמר ליה הדר לרישא איקפד רב אמר כל מאן דליעול אמר לי הדר לרישא חלש דעתיה דר' חנינא אזל רב לקמיה תליסר מעלי יומא דכפורי ולא אפייס, והקשה בעל התלמוד על זה, והאמר ר' יוסי בר' חנינא כל המבקש מטוי מחברו אל יבקש (יותר) יותר משלשה פעמים, ותרץ, רבו שאני, והוא להיותו מיוחד מאד לכבדו, ואעפ''כ אין ראוי לרב להיות אכזרי בזה אבל שראוי לו למחול על כבודו ולקבל התנצלות ולמחול מיד, וכבר בא התמה שם על ר' חנינא ע''ה איך בא לידי אכזריות כזה עם דעתו מאמר, כל המעביר על מדותיו מעבירין לו על כל פשעיו, וזה מן הראוי ומדה כנגד מדה, והוא מאמר חכמי המוסר על מי שיקשה לבו על אשר חטא לו אמרו על זה, זכור כי לא ירוחם מחר מי שלא ירחם היום, וכבר אמרו ז''ל [עי' ספרי עקב מ''ט] הדבק בדרכיו מה הוא וכו', ואמרו גם כן [ר''ה י''ז ע''א] למי נושא עון למי שהוא עובר על פשע, וזה רצה באמרו [ישעיה נ''ה], כי ירבה לסלוח, ר''ל שלא ישיב ידו מלקבל כל חוטא בשובו, כמו שבא נסח התפלה אתה נותן יד לפושעים וימינך פשוטה לקבל שבים, וזה רצה גם כן באמרו [תהלים ק''ל], יחל ישראל אל יי כי עם יי החסד והרבה עמו פדות. [חבור התשובה להמאירי — משיב נפש מאמר א' פי''א].
------
לבאר בו ההנהגה הראויה לכל בעל תשובה. לב טהור ברא לי אלים ורוח נכון חדש בקרבי [תהלים נ''א], כבר קדם לנו בבאור זה המזמור שהוא כלו בנוי על ענין התשובה, וכיון בו על תכלית התשובה עם כל מה שצריך בענינה, תחלת דבריו היה בבקשת המחילה על החטא הידוע, כמו שבא בראש המזמור, שאמנם הוא חברו בבא אליו נתן הנביא כאשר בא אל בת שבע, והוא אמרו עליו [שם] הרב כבסני מעוני ומחטאתי טהרני, ומלת הרב פרשו בה היותה מפעלות הצווי, על משקל [דברים ט'] הרף ממני, ויהיה אם כן באור מלת כבסני, מקור בחסרון אות השמוש, רוצה בו הרב לכבסני, ויש שבאר היות מלת הרב שם דבר, וכבסני צווי, רצה בו שתכבסני הרבה מעוני, ואצלי הוא חסר המתואר, רוצה בו הרב חסדך וכבסני מעוני, ובא הנה עוני וחטאתי בלשון יחיד, רמז על העון ההוא, ואחר זה נעתק לבקשת מחילה על כל שאר העונות אמר בבאור [תהלים נ''א] וכל עונותי מחה, וכבר הורה שם חרטתו והתאוננות לבו במה שקדמו מן המרי באמרו [שם], לב נשבר ונדכה אלים לא תבזה, וכן הורה על היות לבו ומחשבתו לבלתי שוב לחטוא עוד באמרו [שם], כי פשעי אני אדע וחטאתי נגדי תמיד, כלומר שלא אשכח מה שקדמני עד שבסבת שכחתי אוסיף על חטאתי פשע, אבל שאשים חטאי נגדי תמיד ועל לוח לבי אכתבם, לזכור ענינם תמיד להיות לאות על ידי, למען אבוש תמיד בנפשי ואז לא אוסיף עוד עבור בגבול יצר לב האדם רע, וכן הורה הנה על ענין הודוי כמו שבארנו אמרו, הרב כבסני וגו', וכן אמרו [שם] לך לבדך חטאתי והרע בעיניך עשיתי, ואחר שהודיע גדרי התשובה כלם בעברות שבין אדם למקום, כי הן הנה אשר היו למוקש כמו שקדם לנו על אמרו לך לבדך חטאתי, נעתק מדברים אלו להורות על היות בעל התשובה צריך להנהגה חדשה לא שירגיל עצמו על הנהגתו הקדומה, כי הנהגת האדם היא מקום זרע מעשיו, וממקור ההנהגה יצאו הפעלות כלם אם טוב ואם רע, וכבר אמרו חכמי המוסר [אם על] כלל ההנהגה אם לפרטי המעשים, אם כן מה יועיל לו בשלח את הבנים ואת האם יקח לו ואולי אחרי בלותה היתה לה עדנה הרה עמל וילד שקר ללכת אחרי בשת עלומיה וחרפת נעוריה, והוא שבקש הנה על עזר אלהי יתמכהו בהתחדשות הנהגתו ובריאת לב טהור, כל זה משל על קנין תכונות חדשות והתחדשות ההנהגות לקדש עצמו אף במותר לו והוא אמרו [שם], לב טהור ברא לי אלים ורוח נכון חדש בקרבי, והוא אמרו אחר זה, [שם] השיבה לי ששון ישעך ורוח נדיבה תסמכני, רוצה בו שהנמשך מזה, ר''ל בהיות בעל התשובה מפלס ארחותיו ומחדש הנהגותיו, הוא שיתרצה אצל השם כאלו לא חטא כלל, והוא אמרו השיבה לי וגו', כלומר שלא יספיק לך לבד בתשובתי כפרת החטא לבד, ר''ל הנצלי מן הענש, אבל שתכללני באהבתך ולהשיב לי אבדתי ברוב ישעך ואהבתך כאלו לא חטאתי, ואמרו ורוח נדיבה תסמכני פרשו בו רוב המפרשים שהוא חסר בי''ת, רוצה בו וברוח נדיבה תסמכני, כמו [בראשית כ''ז] ודגן ותירוש סמכתיו, שענינו ובדגן ובתירוש סמכתיו, ורוצה בו שתתנהג עמי בתשובתי במדת הנדיבות, והוא היותי רצוי ונאהב ונגמל כאלו לא חטא כלל, לא שיספיק בהנצלי מענש העברות.
וזה אמנם כבר הורה ההגעה בו בהתחדש הנהגתו בהסיר מעליו הבגדים הצואים ומדות המגנות וקנות לעצמו מדות חדשות ותכונות מעלות, לא שיספיק לו לבד הסרת פרטי חיובי לאוין וכרתות ומיתת ב''ד וקיום פרטי המצות הכתובות לבד, אבל שיתכוין בהרחקת כל מדה רעה אם להיות מדה רעה בעצמה אם להיות רעה בהקש אל מה שנמשך ממנה, וכן שיתבונן בקנין כל מדה מעלה וכל טכסיס מהודר וזה אמנם יגיעהו בהתבוננו מה שנכלל בתוכה אם במצווה אם במוזהר, ושידע כי בפרטי המצות כללים רבים ונכבדים, עד שכל קנין איזו תכונה מן התכונות שיקנה האדם לעצמו אם במעלות אם בהפכן הכל יתבאר משם אם במצווה אם במוזהר, וזאת הכונה, ר''ל היות בעל התשובה ראוי לחדש הנהגתו ולקנות תכונות חדשות, כמו שכבר בארתי בענין שנוי השם ושנוי מעשה, הוא אצלי אמרם ע''ה [ברכות ו' ע''ב] אגרא דתעניתא צדקתא, כי ענין התענית הוא מדרכי התשובה, כמו שנבאר בג''ה, ורצה בו ששכר התשובה, ר''ל פריה והיוצא ממנה, הוא קנות נפש בעליה תכונות חדשות בריאות וטובות, וזכר הצדקה, כי היא ראש והתחלה לכל קנין תכונות מעלות ומדות נכבדות, וכבר נשתמשו חכמים במקומות במלת שכר על היוצא מן הענין והנמשך ממנו, והוא אצלי אמרם [אבות פ''ד מ''ב] שכר מצוה מצוה ושכר עברה עברה, כלומר פרי המצוה והיוצא ממנה הוא מצוה, ר''ל שהמצוה תמשוך ותגרור מצות עמה, ואע''פ שכבר רמז זה בעל המאמר ההוא באמרו, ר''ל בסמוך לזה, מצוה גוררת מצוה, אצלי מאמר כפול מחזק הטעם, ובאורו אצלי הוי רץ למצוה קלה ובורח מן העברה שמצוה גוררת מצוה ועברה גוררת עברה ששכר מצוה מצוה ושכר עברה עברה, רוצה בו שיהא זריז לקיים מצוה קלה, ולא יתאחר בקיומה להיותה קלה בעיניו, וכן שיהא בורח מן העברה ויזהר שלא תהא שום עברה קלה אצלו, שמצוה זו שהיא קלה בעיניו היא גוררת מצוה חמורה עמה, וכן העברה, ושמא תאמר הריני מקיים את זו החמורה אע''פ שאין בידי זאת הקלה ומה ענין קיומה של זו לקיומה של זו, לפיכך בא ולמד ששכר מצוה מצוה, כלומר שיש מצוה קלה שגוררת מצוה חמורה שהיא ממינה, ועליה, ר''ל על מצוה שהיא ממינה, הוא אומר שהיא גוררת מצוה, כלומר שמצוה זו והחמורה הנגררת עמה היא כפרי למצוה זו הקלה, ר''ל שהיא ממינה, עד שזו הקלה היא סבת קיום החמורה, כמו שהאילן הוא סבה לפרי, וכן נפרש באמרו שכר עברה עברה, שמא תאמר הריני נזהר מן החמורה אע''פ שאיני נזהר בקלה, בא ולמד שזו החמורה היא הפרי של קלה, ושאינה דבר אחר זולתה כדי שנאמר שיזהר בה אע''פ שלא נזהר בקלה, שהרי זו הקלה היא שורש וסבה לזו החמורה והיא פריה של זו, ובאר במה שכפל ששכר מצוה מצוה, שהוא רצה באמרו שמצוה גוררת מצוה ושכר עברה עברה, על מצות או עברות שהם ממין אלו הקלות, לא שתהא מצות שלוח הקן גוררת מצות שביתת שביעי, ולא שתהא אכילת חזיר גוררת הכאת אב ואם, אלא שמצות עשה של זכירת שבת לקדשו בדברים היא גוררת מצות קיום שמירת שבת שהיא חמורה שבחמורות, וכן מצות לא תחמוד ומצות איש אל כל שאר בשרו לא תקרבו, שהוא נאמר על קרוב דברים המרגילים לערוה כמו שפרשוהו ז''ל, [באבות דר''נ ריש פ''ב] גוררת מצות עריות החמורות, והוא אמרו שכר מצוה מצוה ושכר עברה עברה, וכן לכל מצוה ומצוה ולכל עברה ועברה. מצות ועברות שהם ממין אותם הענינים נמשכות עמם, אע''פ שהנמשך מהם נעלם בקצת המצות והעברות.
ולר''ם ז''ל בפרק חלק באור אחר בזה המאמר, אמר דרך כלל על היעדים הגופניים אשר בתורת משה רבינו ע''ה הן לגמול הן לענש, שאין הכונה להיות היעדים ההם תכלית הגמול או הענש, חלילה, אלא שענינם כמו שאמר [שמות ט''ו] אם שמע תשמע בקול יי אליך והאזנת וגו', יגיעך עזר אלהי לבא עד התכונה חקר תכונתם ולהשלים המכוון בהם, ר''ל שאסיר ממך הדברים המונעים והמעכבים, והם החליים ושאר הסבות, שאין עבודת השם אצל בעל הצרות שלמה בשום פנים כי הצרות ימנעוהו מבא עד תכלית המכוון, ולזה יעדם להסיר מהם הצרות למען תשלם עבודתו אצלם ויזכו לעולם הבא שהוא תכלית המכוון, לא שתהיה תכלית כונת המצות ביאת היעדים הגופניים, וכן אם יעברו על התורה יגיעם הענש בהזדמן להם דברים מעכבים ומונעים את הכל כאמרו [דברים כ''ח], תחת אשר לא עבדת את יי אליך ועבדת את אויביך, ונמצא ענין היעדים כלו כאלו הוא אומר אם תעשה קצת המצות מאהבה אעזרך לעשות הכל בהסיר ממך הדברים המעכבים והמונעים, ואם תעשה קצתם בהתרשלות וכמו שהם עליו לטורח אסבב דברים מונעים שימנעוך מעשות הכל, וזה באור שכר מצוה מצוה ושכר עברה עברה, אמנם היא כונת אמרם ז''ל [יומא ל''ח ע''ב] בא ליטהר מסייעין אותו בא ליטמא פותחין לו, ולא נצטרך לפי זה הפירוש פותחין לו.
ואצלי עוד בבאור שכר מצוה מצוה ושכר עברה עברה דרך אחרת, הזהירו שיהא רץ למצוה קלה ונזהר מעברה קלה גם כן, ולא ישער בלבו היות הענין קל בעיניו, והזהירו על זה לשתי סבות, הראשונה מפני שמצוה קלה גוררת מצוה חמורה וכן עברה קלה גוררת את החמורה על הצד שבארנו, והשניה ששכר מצוה מצוה ושכר עברה עברה ורצה בו אצלי, לא תהא שום מצוה קלה בעיניך, שפרי המצוה, עקר המצוה, ר''ל מה שנמשך מן המצוה ומה שמובן ממנה הוא הוא המצוה, ואם גוף המצוה קל בעיניך, מה שנמשך ממנה הוא ענין חמור, והוא הוא עקר המצוה, וכן בעברה, המשל בזה, מצות עשה לספר ביציאת מצרים בליל חמשה עשר בניסן, שנאמר [שמות י''ג] והגדת לבנך ביום ההוא, ולקיום מצוה זו אנו קוראים נסח ההגדה, והרי זו מצוה קלה, אלא שהיוצא ממצוה זו היא לקבוע בלבבות דעת אמתי והוא האמנת הנפלאות ושנוי הטבע ברצונו ית', נמצא שענין זה הוא פרי מצות הספור והוא הוא עקר מצות הספור ותכלית הכונה בו, אם כן אין לדון אחר קלות גוף המצוה אלא אחר חומר מה שיוצא ממנה, שפרי המצות, ר''ל היוצא מענינה, הוא הוא עקר המצוה, וכן מצות שבת וקדושו בדברים הוא להבינן מתוך דברינו ענין חדוש הבריאה, והם פנות מפנות הדת ומיסודיה החזקים כמו שהתפרסם, וכן אצלי באמרו ושכר עברה עברה, שלא תדון אחר קלות גוף העברה ומה שאין ענש גדול נזכר בה, שהיוצא מגוף העברה הוא הוא עקר העברה והוא תכלית הכונה במניעת העברה, ויש לך לדון אחר מה שיוצא ממנה כמו שתראה בענין [דברים י''ז] לא ירבה לו נשים, שהיוצא ממנה הוא סור לבבו ופנותו מעם יי אליו, וכן [שם] לא ירבה לו סוסים, שהיוצא ממנו שוב העם למצרים, אם למלחמה על דעת רוב המפרשים, אם לקנות סוסים על דעת אבי העזרי, כמו שבא [מ''א י'] ותעלה המרכבה ממצרים, והיה שובם למצרים סבת שובם לאמונות הקודמות הרעות אשר נחלו להם שם, ואמר שמה שנמשך מן העברה שהוא ענין חמור הוא הוא עקר העברה, ובזה ראוי להסתכל לא לגוף העברה כמו שבארנו במצוה, וזה אצלי שנית בביאור זה המאמר, והוא אצלי נאה ומתקבל, וכבר שמענו לקצת חכמי הקבלה דברים נכריים בבאור שכר מצוה מצוה ושכר עברה עברה.
ונשוב לענינינו והוא, שצריך לכל בעל תשובה לחדש הנהגתו הקדומה לבער מקרבו כל סיג מדה מגונה אע''פ שאין בה עון פרטי, וכן לקנות לעצמו כל מדה מעלה, ועל זה הזהירו בעל התשובה לעשות לעצמו סייגים וגדרים לשמור משמרת תשובתו בענינים ההם, הראשון הוא נטיה אל הקצה במדות שחטא בהן, ר''ל שראוי לו להזהר שלא יספיק לו לקחת הדברים אשר הוא נכשל בהם על צד המצוע ועל דרך מה שהותר לכל אבל שהוא צריך לנטיה אל הקצה בענינים ההם אשר נכשל בהם, וזהו הראוי והמבוקש בהתחלת הנהגתו אחר התשובה, וכבר התבאר מפי רוב החכמים הקדומים ענין רפאות הנפש היותה על זה הצד, כי המבוקש מאשר לא נכשל במעשים הוא לכתו בדרך הממוצעת, ולקחו המעשים השוים הממוצעים בין שני הקצוות שהאחד מהם תוספת והשני חסרון, כמו שבאר הר''ם ז''ל, [בפ''ד מח' פרקים, ובהל' דעות פ''ב ה''ב] והוא על דרך שמירת הבריאות לגוף בריא, אבל כשנמצאת הנפש נוטה אל קצה המדות הרעות ראוי לילך ברפואתה על צד מה שתחקור מלאכת הרפואה בגוף החולה, שכמו שהגוף כשיצא משוויו יסתכל הרופא אל איזה צד הוא נוטה יותר מדאי ויעמד כנגדו בהפכו עד שישוב אל השווי, לא שירפאהו בדבר ממוצע, כן בחליי הנפש כשנראה באדם תכונה נוטה לקצה רע נצוהו להתמיד בקצה האחרון אשר הוא הפכו, וכן ראוי לבעל התשובה 
לחזר ולפשפש במה שחטא ולילך באותם ענינים אחר 
קצה אחרון שבהם, וכמו שיתבונן תמיד מי שימצא בעצמו 
איזה אבר עלול שישמר מכל הדברים המזיקים ושישתדל בהתמדת הדבר המועיל אליו, כן מי שנכשל באיזה עון פרטי יזהר בשובו מדרכו הרעה מכל הסבות המביאות לענין ההוא ומושכות אותו, וישתדל תמיד בדברים המסירים והמונעים הדבר ההוא אשר נכשל בו, והוא אמרו [תהלים נ''א] כי 
פשעי אני אדע וחטאתי נגדי תמיד, רצה במלת אדע, ענין התבוננות, ר''ל שאני אתבונן בפשעי תמיד, ואעמידם נגדי שאזהר בכל מדה המביאה לעשייתם ואשתדל בהנהגת ענינים מבדילים ביני ובין העון, והוא אמרם ז''ל חטא בעריות ילך לו בקומה כפופה ובשיחת עינים, חטא בלשון הרע יעסוק בתורה [ערכין ט''ו ע''ב], רצה בזה שיתבונן בסבה אשר הביאתו לחטוא בדבר ההוא וישתדל להדריך את כל האברים אשר חטא בהם לשים עסקיהם בהפך הענין אשר הרגילהו, ר''ל קיום המצות, והוא אמרם גם כן צדיקים בדבר שחוטאין בו מתרצים, ודרשו גם כן [ויק''ר כ''א ה'] כי בתחבולות תעשה לך מלחמה [משלי כ''ד], אם עשית חבלות עברה עשה כנגדן חבילות של מצות, קרא זה הענין תחבולה, שהיא בודאי תחבולה נכבדת למי שהוא צריך לו, ואמר עשה כנגדן חבלות של מצות, ורוצה במלת כנגדן, שישוב מן העברות וישתדל בהפך הענינים אשר נכשל בהם, לא שירצה בו עשיית מצות כנגד עברות העשויות מבלי התשובה בהם, שאין בזה כפרת עברות, וכבר אמר [דברים י'] אשר לא ישא פנים ולא יקח שוחד, ובארו על זה ז''ל שחד מצות, רוצים בו שזה אם עבר עבירה הוא מתמיד בה, ר''ל שלא עשה תשובה, אע''פ שכבר הוא מחזיק בעשית מצות אין עשיית המצות מגינה עליו בעברות שהוא עושה, שאינו מקבל אותם המצות בשחד על עברות שעשה, אלא שגומלו על המצוה ומענישו על העברה, אלא שבעל הדרש כיון בזה, ר''ל במה שאמר עשה כנגדן חבלות של מצות, למה שבארנו, והוא אמרם ז''ל גם כן רגלים חשות לדבר עברה יהו רצות לדבר מצוה, וכן הרבה בדומה לזה הביאור בדרש [ויק''ר שם], והוא שהביא על זה בתחבולות תעשה לך מלחמה, על דרך מה שאמר שלמה גם כן במקום אחר, [משלי כ'] מחשבות בעצה תכון ובתחבולות תעשה לך מלחמה, שהוא ע''ה דבר במי שהכשילו יצרו עד שנשקע במעשיו הרעים כמו שבא סמוך לזה [שם], ערב לאיש לחם שקר וגו', וכן אמר [שם] מי יאמר זכיתי לבי טהרתי מחטאתי, ואמר זה, ר''ל מי יאמר זכיתי לבי, על צד המעוט, ואמנם הורה שהיות זה, ר''ל טהרת החטא, אמנם יהיה בהזדכך הלב מכל סיג ומכל טנף והוא אמרו, זכיתי לבי, על דרך [תהלים נ''א] לב טהור ברא לי אלים, והורה שזה הענין הוא בהשתדלות גדולה ובתחבולות עצה על הצדדין אשר בארנו, והוא אמרו, מחשבות בעצה תכון וגו', והוא הענין הראשון הראוי בעזרת האדם אחר השלימו חק התשובה.
והשני הוא, לחפש דרכיו ולפשפש במדותיו תמיד, הן במה שקדם לו הן במה שבידו עכשו, כדי שיראה במדותיו באיזו מהן יצרו נשקע וטבעו מתגבר ויעשה בהן לעצמו גדרים וסייגים ושמירות מעולות, והוא ענין קרוב אל הראשון, והוא אמרו [איכה ג'] נחפשה דרכינו ונחקורה וגו'.
השלישי, קצת נטיה אל הקצה הטוב בכל עניני שבירת כל תאוה אף בדברים שלא חטא בהן, מצד היות התאוה שורש פורה ראש לכל העברות, וכבר אמר [משלי י''ג] תאוה נהיה תערב לנפש, רוצה במלת נהיה, נשברת מלשון [דניאל ח'] נהייתי ונחלתי, וכן אצלי [שמות ט'] הנה יד יי הויה במקנך, רוצה בו לפי דעתי שוברת, ואמר תאוה נהיה תערב לנפש, כלומר שבשבירת התאוה תצלח הנפש בכל ענינה ואז תערב לה, ואמר גם כן [משלי כ''א] תאות עצל תמיתנו וגו' כל היום התאוה תאוה וגו', קרא הבלתי משתדל בהשלמת חק התשובה עצל, ואמר שתאותיו תמיתנו ותשיבנו למעשיו הרעים, אבל הצדיק והוא המפלס ארחותיו תמיד, יתן חקו תמיד לנפשו ולא יתרשל בזה כלל, והוא אמרו וצדיק יתן ולא יחשוך.
הרביעי, שפלות הרוח והוא, היותו נכנע בכל לב ובכל נפש כאמרו ע''ה, [מיכה ו'] מה יי דרש ממך כי אם עשות משפט ואהבת חסד, לא בקשת שררה וכבוד לעצמך על מעלותיך ועל מעשיך, ולא יהיה תכלית התפארותו רק במה שישלם אצלו מעבודת השם כאמרו ע''ה, [ירמיה ט'] אל יתהלל חכם בחכמתו וגו' כי אם בזאת יתהלל המתהלל וגו', ושתהיה כניעתו גם בדבריו ובקולו ובמהלכו ובמשאו ומתנו, ושלא יכוין בנויי המלבושים ובעדיי התכשיטין ולשאר ההנאות ומיני השררות, אבל שיבוז לעניני העולם כלם ויתבונן אל התכלית, ר''ל המות, ושידע ויתבונן כי הרחקת מיני רדיפת הבלי העולם הזה הוא מפתח לבקשת העולם הבא, כמו שאמר החכם, והוא הכונה באמרם [סנהדרין ל''ז ע''ב] גלות מכפרת עון, כי הגלות מכניע לב בעליו ומעביר השררות ממנו וההתפארויות אשר בזמן הזה החולף, ומשלי הערב הביאו בשם אחד מחכמיהם שאמר שזה העולם עדן המין ומאסר המאמין, ואמר שהעולם הזה והעולם הבא דומים לשתי צרות אשר לא תתאהב האחת בשלמות רק בשנאת האחרת, ואמר אחד מהם גרושי העולם הזה ארוסי העולם הבא, ואמר אחד מהם העולם הזה גשר עברו עליו ואל תשבו בו, רוצה בו שאין המכוון בו העמידה בתוכו אבל היותו דרך ושביל לעולם הבא, והמרבה באלו המחשבות הוא ירבה בכניעה ובשפלות ואז צדקתו לעולם תהיה וישועתו לדור דורים והוא אמרו [תהלים ל''ד], קרוב יי לנשברי לב וגו'.
החמישי, היותו נזהר כל כך עד שיחשב בעצמו שגגתו כזדון, ויחשוב הקלות כחמורות ולא יבוז לקלות העברה, אבל יביט לכעור שובו על קיאו אחר אשר חונהו צורו לשוב מדרכו הרעה והיה אצלו בראוי לו להתבונן ברעתו ולהוסיף ביראת השם להזהר ולעמוד על נפשו, והוא חזר לסורו ונקל בעיניו סורו מעבודת צורו וסורו לתאות יצרו, אין ספק שזה יותר מגונה ויותר מכוער מאשר לא היה בתחלה, וראוי להבוש אף על הקלות כמו שהיה ראוי קודם התשובה להבוש מן החמורות, והוא שדמה החכם שלמה זה הענין לכלב כאמרו [משלי כ''ו], ככלב שב על קיאו כן כסיל שונה באולתו, רצה בזה כי הכלב כל מאכלו בדברים נמאסים ובמותרות הנשלכים הנה והנה, ובהורישו אותם מבטנו הם יותר נמאסים מאשר בתחלה והוא שב עליהם לאכלם, כן ענין הכסיל כי יעשה מכל חטאת האדם הוא נמאס ומכוער, אבל כשישוב בהם אחר הסירו אותם ממנו, ר''ל אחר התשובה, הוא יותר נמאס ויותר מכוער בעיני אלים ואדם והוא אמרו, ככלב שב וגו', והורה שהמתנהג בדרך זה לא עלתה לו תשובתו והוא אמרו בסמוך לזה, [שם] חוח עלה ביד שכור ומשל בפי כסילים, קרא הבלתי מתבונן בעצמו ועומד נרדם מחקור פעלותיו תמיד שכור, ואמר שלא עלה בידו אלא חוח וקמוש, לא עקר המבוקש, ואמנם אצלי באמרו חוח עלה ביד שכור באור אחר והוא, שהבלתי מתבונן בנסתרי הדברים אחר היותו ראוי לכך קרא שכור, ורצה בו שהשכור לרוב שכרותו וחסרון הכרתו ידמה בהעלות בידו החוח שכבר השלים הצריך אצלו כאלו הפרי בידו, והמתבונן יכיר בשגיאתו וכי תחת חטה יצא חוח, כן הכסיל והעצל יחשוב בראותו המשלים והחידות לבלתי היות ענין אחר כמוס עמהם רק הדמיון ההוא, והחכם יכיר בחסרונו ובפחיתותו שלא עלה בידו רק הקלפה לבד לא הפרי שהוא המכוון, ונמצא שגיאת המשל בפי הכסיל כשגיאת החוח ביד השכור, וחכמי המוסר קוראים למי שיספיק לו קריאת הספר מבלי הבחנת ענין חמור נושא ספרים, והוא הרמוז גם כן באמרו [משלי כ''ה] תפוחי זהב במשכיות כסף דבר דבור על אפניו, ומלת אפניו בהפרד אות הכנוי הוא אפנים, וכבר נודע בספרי הדקדוק על זה המשקל, ר''ל אפנים, ידים, רגלים, עינים, שנים, פעמים, אמתים, שהוא משקל רומז על שני דברים לבד לא פחות ולא יותר, ואל תתמה במלת שינים, כי הוא רומז על שורות השנים ונמצא אם כן מלת אפנים שהיא רומזת על שניות הדבר, ויהיה באורו שהדבר הדבור על אפנים, ר''ל על שני פנים גלוי ונסתר, הוא בדמיון תפוחי זהב במשכיות כסף, וכבר התפרסם פליאת מה שדקדק בו הר''ם ז''ל, בהיותו רומז היות הזהב נסתר והוא מצופה בנקודות כסף עד שלא יראה הזהב רק לחדי הראות, וכל עוד יביט בו חד הראות יתרחבו לו נקבי המשכית עד אשר יתברר לו תכן ענינו כמו שבא בספרו ע''ה, ועל צד חלושי הראות המעלים בידם הנגלה לבד בא הנה ומשל בפי כסילים, ר''ל שלא נשאר בידם רק המשל, ואמנם יש שבארהו על ענין התשובה כמו שכתבנו, והוא כמזהיר להיות בעל התשובה נזהר לבלתי שוב לחטוא ויחשבו בעיניו קלות כחמורות כמו שבארנו.
הששי בענין התפלה, והוא שראוי לבעל תשובה להרבות תפלה תמיד ושיזהר בכונת הלב וזה מהוראת מי שהפליג בתשובה והוא שאמר דוד, [תהלים פ''ד] נכספה וגם כלתה נפשי לחצרות יי לבי ובשרי ירננו אל אל חי, רוצה בו שאין תפלתי תפלת הפה לבד אבל לבי ובשרי וגו', וכן אמר [שם קל''ח] אודך בכל לבי, ואמר [שם קי''א] אודה יי בכל לבב, ועל זאת הכונה היה דוד המלך נמשך תמיד להיות תפלתו בלילה, להיות האדם יותר פנוי ויותר מוכן אל הכונה, לסבת הפסק חברת בני אדם ממנו ולסבת נוח חושיו מרוב המוחשים, וכבר אמר [ישעיה כ''ו] נפשי אויתיך בלילה, ואמר [שה''ש ג'] על משכבי בלילות, כל זה להיות תכלית הכונה רחוקה בעתות הטרדא זולתי למי שהוא כלו ליי, וכבר העידו זה בתלמוד ירושלמי [ברכות פ''ב ה''ד] אמרו שם, אמר ר' פלני מיומוי לא מצינא כווני חד זמן אתינא לכווני אמינא מאן עיל קמיה מלכא ברישא הפרכא או אלקפטרא שמואל אמר אנא מנינא אפרוחיא ר' אבין אמר מחזיקנא טיבותא לרישי כדמטי מודים כרע מן גרמוי, אמר הראשון כל ימיו לא היה מכוין בתפלתו יום אחד שיער בעצמו שיכוין את תפלתו ושם כל השתדלותו בזה ובתוך התפלה נתערבבה מחשבתו לידע מי הוא הנכנס לפני המלך תחלה אם ההפרכא, ר''ל הפחה, אחר שהוא הנכבד אחר המלך, או אלקפטרא, ר''ל משנה המלך ויועצו, וזאת המחשבה ערבבתהו על מה שהגיע מן הענין ההוא לחוש, אם לחוש השמע אם לחוש הראות, כמו שקרה לאחר באמרו אנא מנינא אפרוחיא, אמר שהיה מונה האפרוחים המעופפים בתוך תפלתו, והשלישי הפליג בחסרון הכונה עד שאמר, שלא היתה תפלתו בפיו רק הרגל גמור ושמלות התפלה ואותיותיה יוצאות מאליהם על ידי הרגל והוא אמרו, שבשעה שהגיע למודים היה ראשו כורע מעצמו לרוב רגילותו לא לשום צד כונה, וכל זה הוראת חסרון כונה עם הטרדא, ומפני זה בהיות טרדות דוד המלך רבות וחזקות כמו שהתפרסם מספרו היה מתדבק בתפלת הלילה אמר [תהלים קי''ט], זכרתי בלילה שמך יי, חצות לילה אקום להודות לך, קדמתי בנשף ואשועה, קדמו עיני אשמורות, [שם פ''ח] צעקתי בלילה, וממנהג חכמים קדומים לצום בקצת ימים על כונת שבירת תאוה גוברת ולקום בלילה להתפלל, ואמר החכם החורף עדן המאמינים כי יקצרו ימיו ויצומו ויאריכו לילותיו ויקומו, ואל תפלת עתות הפנאי, ר''ל הלילה, אולי רמז באמרו [שם ס''ט] ואני תפלתי לך יי עת רצון אלים ברוב חסדך ענני באמת ישעך, קרא אצלי עת הפנאי עת רצון, והוא הורה שם גם כן ענין הצום באמרו [שם], ואבכה בצום נפשי וגו' ואני תפלתי וגו', ואמרו ואבכה בצום נפשי, פרשו בו שבאה מלת ואבכה במקום ותבכה, ואמר שנפשו תבכה בצומו, והנפש פועלת, ואצל אבי העזרי הנפש פעולה ואמר, שהוא בצומו בכה את נפשו בראותו ברעה אשר ימצאנה על מעשיה, ואע''פ שהוא ראוי לומר ואבכה בצום על נפשי, בא על דרך [בראשית כ''ג] לספוד לשרה ולבכותה, אע''פ שהיה ראוי לומר ואבכה עליה, ועם היותו צם ומתענה ולובש שק כאמרו שם גם כן, [תהלים ס''ט] ואתנה לבושי שק, אמר שהיתה תפלתו זכה ובזמן הפרד הטרדא ממנו, והוא אצלי אמרו ואני תפלתי וגו', והוא מן הראוי מאד לבעל תשובה כמו שבארנו, והוא סבת מה שיעדו לקום ולהתפלל בלילות בזמן המיוחד לתשובה כמו שיתבאר.
השביעי, היות חטאיו עולים בזכרונו תמיד ולא שיתייאש מהם למה שיחשוב שכבר נמחלו עונותיו, שזה אולי יביאהו להתפתות אל האורב המדיח והוא אמרו כמו שבארנו, [תהלים נ''א] כי פשעי אני אדע וגו', והוא אמרם ז''ל על בעל התשובה, [ירושלמי יומא פ''ח ה''ז] מלמד שלא יהו בעיניך עונותיך כאלו לא עשיתם אלא שיהו בעיניך כאלו עשיתם ונמחלו, התבונן בהפלגת דיוק הציור, כי הגוף הבריא מאשר הוא נשען על בריאותו יבוז להנהגת שמירת הבריאות יאכל וישתה כל מה שיזדמן ובכל עת שיזדמן, אבל מי שכבר חלה חולי ידוע או אבר ידוע אע''פ שכבר נרפא ממנו יפחד כל ימיו משובו אליו וישמר מכל הסבות האפשריות להביאו או לקרבו, וכל שכן מן הסבות ההכרחיות להשיבו אליו, ואם הוא דרך כלל כל גופו ואבריו איש מכאובות ולמוד חליים, יפחד על כל מאכל קשה ויתרחק מכל סבה, הן מן הסבות הפרטיות לסבת חליו הן לסבות אחרות, ולא יזון גם אחר הרפאו רק בדברים רפואיים או מעמידי בריאותו ומתמידי שלותו, ואלו שכח זה האיש מכאוביו הקדומים בזמן בריאותו, כבר נשען על בריאותו והיה לאכול כל מזדמן ומצאוהו צרות רבות ורעות, וכן הדמיון בחולי הנפש, אשר אם אחרי תשובתם ישכחו מה שקדם להם מעונותיהם לא יזהרו מן המדות המביאות אליהם, ויתנהגו על מנהגם כאלו לא חטאו כלל, עוד מעט ושבו לסורם ואולי פשה תפשה הצרעת אחרי טהרתו, אבל בזכרו תמיד חטאיו ישמר מכל סבה קרובה להביא החטאים ההם, ואם הוא כבר היה חוטא כללי נמשך אחר כלל גנות כל המעשים, ישמר אחרי הכבס את הנגע, מכל סבה ממהרת להשיבה אליו והוא אמרם, שלא יהו בעיניך כאלו לא עשיתם אלא שיהו בעיניך כאלו עשיתם ונמחלו, ולא שיתיאש מזה לרוב זמן, אבל לא יאמין בעצמו עד בא חליפתו, וכבר אמרו על מי שהתמיד כל ימיו במעשה הטוב, [אבות פ''ב מ''ד] אל תאמן בעצמך עד יום מותך, רצה בו שהאדם אע''פ שהתחזקו תכונותיו הטובות בנפשו לא יעלה בדעתו שימנע חליפתו והפכו, והוא אמרו אל תאמן וכו', כלומר אל תחשוב שכבר עלו בידך ואי אפשר שיסורו, ויגרום לך זה לסלק ידיך מן המעשה הטוב, ועם כל זה לא תקפוץ ידך ולא תאמץ לבבך מלכפול תמיד במעשה הטוב, כמו שבאר הר''ם ז''ל, והוא אמרו אל תאמן בעצמך עד יום מותך, קל וחומר לבעל התשובה שאין ראוי להתיאש ולבטוח על מה שכבר יצא מדרך רעה אל דרך טובה אבל שיפחד תמיד לפתוי יצרו, והוא אמרו ע''ה [משלי כ''ח] אשרי אדם מפחד תמיד ומקשה לבו יפול ברעה, והוא מאמר דבק על בעל התשובה כמו שהתבאר אמרו למעלה [שם], ומודה ועוזב ירוחם.
השמיני הוא, להדבק בחכמים, והוא שראוי לבעל התשובה להשתדל היות עמדו תמיד במעמדות החכמים, כי בהסתופף עמהם ילמד ממעשיהם ודרכיהם ויאחז נתיבתם וחברתם יעזוב רשע דרכו וטהר ידים יוסיף אומץ, וזה בבעל התשובה שהוא משל על חולה הגוף, שהוא צריך גם אחר הרפאו להתחבר עם הרופא הטוב אשר בהרגישו מעט סבה יגיד אליו מיד, לרוב אימתו ופחדו על נפשו ממה שכבר קרהו, כן יצטרך בעל התשובה להיות חברתו עם החכם ישמע ממנו תמיד דרכי רפואת הנפש למי שנצטרעה נפשו, ודרכי העמדת בריאותה אך זך וישר פעלה, ודרכי ההנהגה למי שחלה חולי הנפש ונתרפא ממנו, והוא אמרם ע''ה במשנת חסידים [אבות פ''א מ''ד], יהי ביתך בית ועד לחכמים והוי מתאבק בעפר רגליהם והוי שותה בצמא את דבריהם, אמר שיהיה ביתו מקום נועד לחכמים, ר''ל שיתמידו התקבצם בביתו כאלו הוא בית המדרש קבוע, ולא שיספיק לו העמיד אותם בביתו אבל שיקבע דירתו בתוכם ויתמיד להתחבר עמהם, ואם אינו ממינם, ר''ל שאינו חכם, אמר שעם כל זה יתמיד עמידתו עמהם אי אפשר שלא ילקט מבין שבלי חכמתם מדות ומוסרים, והוא אצלי הדמיון בעפר רגליהם, ואחר כן אמר הוי שותה בצמא את דבריהם, רצה שהוא למה שאמר שיהיה ביתו בית ועד לחכמים ויתמיד עמידתו עמהם, יזהר שלא יקוץ לדבריהם לרוב התמדת שמעו את דבורם, ושלא יבא לשמיעת דבריהם בנפש שבעה אבל שישמע דבריהם לתאבון כאיש רעב וצמא, והוא אמרו והוי שותה בצמא את דבריהם, ואמנם הזהיר בני האדם שעם התחברם עם החכם לא ירהיבם לבם להקל בכבודו אבל ישחק אליהם ולא יאמינו ואור פניו לא יפילון והוא אמרם במשנת חסידים גם כן [שם פ''ב מ''י] הוי מתחמם כנגד אורם של חכמים והוי זהיר בגחלתם שמא תכוה שנשיכתם נשיכת שועל ועקיצתם עקיצת עקרב ולחישתם לחישת שרף וכל דבריהם כגחלי אש, רצה בזה שתהא התמדת חברתו בפחד ובמורא כמי שמתחמם כנגד האור שהוא מתפחד מבא בתוך האש ונגוע בקצהו, וכבר קדם לנו מאמר חכמי המוסר באמור אחד מהם אל בנו אשר היה מאוכלי שלחן המלך ומן העובדים אותו אמר אליו, שים עבודת האיש אשר אתה נצב לפניו כמדורת אש לא תרחק יותר מדאי פן ימצאך נזק הקור ואל תקרב יותר מדאי פן תוקד אש ואל יפתך לבבך בהשתעשעו עמך היותך כחבר אליו, רצה בכל זה ההזהר בהקל בכבודו כלל, וכן המוזהר בהתחבר עם החכם והוא שאמר, שבהתחברו עמהם אמנם יהיה בפחד ובמורא והוא אמרו, הוי זהיר בגחלתם, כלומר שלא תקרב כל כך שתגע בגחלתם, על משל מדורת האש אשר זכרנו, ואמנם המשילו ע''ה ענינו לנשיכת שועל ועקיצת עקרב ולחישת שרף, מפני שכל אלו דברים שאינם מורגשים, כי השועל שניו דקות ועקומות לא ירגיש הנשוך בהם כאב גדול אבל כשיוציא השועל את שניו ממקום הנשיכה ירגיש הנשוך בצאתם כאב חזק ומכאיב לצד עקימת השנים וכפיפתם, וכן העקרב יטיל ארס מן העוקץ, שלא בנשיכת פה ולא בנגיעה חזקה, והשרף יטילנו שלא בנגיעה כלל רק בנשיפה, נמצאו אלו הדמיונות ענינים בלתי יורגש כלל ענינם בעת הנשיכה ואחר זמן מועט ירגישו מהם הרגש מכאיב וממאיר יחזק ויכאב עד מאד נשך כל דבר אשר 
ישך בהם, כן החכם יענש כל המקל בכבודם ענש מכאיב 
ולא יורגש מיד, שאינם כשאר בני אדם המפרסמים נקמתם ומרעישים בנשיכתם אם בחרפות ודברי פה אם במכת חרב ונקמת ידים, שממדות החכם ומגדר תכונותיו שכמו שהוא מובדל משאר העם בחכמתו ובדעותיו כן ראוי לו שיהא נכר ונבדל במשאו ומתנו ובכל שאר הנהגותו כמו שהתבאר בדבריהם ז''ל, [ד''א זוטא פ''ה] אלא שאין זה מקום באור הנהגתו, ומזה הצד אשר הזכרנו דמה נשיכתו לנשיכת שועל והדומים לה כמו שבארנו, כל זה להזהיר בכבוד חכמים עם ההזהר להתדבק עמהם, וכבר באה מצות עשה על שתי אלו המדות, ר''ל על ההזהר בכבודם ועל ההתחבר עמהם, אמרו ע''ה [דברים י'] את יי אליך תירא, ודרשו עליו ז''ל [קידושין נ''ז ע''א] לרבות תלמידי חכמים, ואמר ובו תדבק, ודרשו בו גם כן [ספרי עקב מ''ט] וכי אפשר לו לאדם להדבק בשכינה אלא הדבק בתלמידי חכמים כדי שתלמד ממעשיהם, וכבר התפרסם ממה שהאריכו בחומר ענש המבזה תלמידי חכמים עד שיעדוהו [סנהדרין צ''ט ע''ב] שאין להם חלק לעולם הבא, והוא הראוי להמשך מן המדה ההיא, ועל זה אמר ע''ה [משלי כ''ה] מעין נרפש ומקור משחת צדיק ימט לפני רשע, וכבר בארנוהו, ואמר אחריו [שם] אכול דבש הרבות לא טוב וחקר כבודם כבוד, רוצה בו שאין ההתמדה ערבה גם בדברים הערבים, אבל הרבות המחקר בכבוד הצדיק הוא כבוד לחוקר ורוב ההתמדה טובה לזה, כאלו אמר והרבות חקר כבודם כבוד, והכבוד המשיג החוקר בזה הוא אמנם שיהיו מעשי החכם מהודרים בעיניו עד שילמד מעשיו הנכבדים ויאחז בנתיבותיו הישרות, ואמנם יש שבאר שמלת לא טוב מושכת עצמה ואחרת עמה, כאלו אמר ולא חקר כבודם כבוד, רצה בו שאין מן הראוי לחקור בכבוד חכם ולשקול במאזני צדק עד היכן יגיע כבודו, אבל שכל המרבה בכבודו הרי זה משבח, ואע''פ שהרבות באכילת הדברים הערבים בלתי נאותה, אין זה בהרבות בכבוד החכם, אבל שראוי לכבדו ולירא ממנו בכל מיני כבוד ומורא שיזדמנו ובכל עת שיזדמן, ובזה יגדל כבודם ורבה תפארת מכבדם ותועלת המיקרם להיות דבריהם נשמעים אליו מהם יראה וכן יעשה, וכבר אמר ע''ה [משלי י''ג] הולך את חכמים יחכם וגו'.
התשיעי, לרדוף פעלות החסד בכל עניניו, ר''ל שלא תהא מחשבתו להנצל מכל חטא אחר שנמשך בכל עניניו אחר קו הדין אלא שהוא צריך לשמור מדת חסידות בכל עניניו, וכבר הזהירו ז''ל תמיד על זאת המדה, ובהרבה מקומות אמרו מדת חסידות שנו כאן, ובירושלמי [תרומות פ''ח ה''ד] אמרו על חכם אחד שהתנצל על ענין קרהו באמרו, משנה שלמה, בא אליו המענה וכי משנת חסידים היא זו, ובגמרא בבא מציעא [פ''ג ע''א] אמרו, רבה בר בר חנה תברו ליה הנהו שקולאי חבתא דחמרא שקלה לגלמיהו אתו לקמיה דרב, אמר ליה זיל הב להו גלימיהו, אמר ליה דינא הכי, אמר ליה [משלי ב'] למען תלך בדרך טובים, יהב להו גלימיהו, אמרי ליה עניי אנן טרחינן כוליה יומא ולית לן מידי, אמר ליה זיל הב להו אגריהו, אמר ליה דינא הכי, אמר ליה [שם] וארחות צדיקים תשמור, הנה שזה החכם שכר הכתפים ושברו את החבית על צד שהיו מחויבים מן הדין לשלמה, כמו שהתבאר שם, כל שכן שאין חיוב אצל השוכר לפרוע להם דבר, וזה השלם ולצד טוב ההנהגה ומדרך מדות החסד צוה להחזיר להם מה שנטל להם מן הדין ולפרוע להם, ואמר לו הטעם למען תלך בדרך טובים וארחות צדיקים תשמור, רצה בזה שראוי לשלמים וכל שכן לבעלי תשובה להמשך אחר טוב המדות בכל ענין, הן בקניית כל מדה מעולה וסלסול ומוסר וכל טכסיס נכבד, הן בהרחקת כל מדה מגנה וכל כעור או דומה לכעור כאמרם [חולין מ''ד ע''ב], הרחק מן הכעור ומן הדומה לו, ואמר [משלי ד'] ולזות שפתים הרחק ממך, ושיזהר במדות הרעות כהזהר על גופי העברות, כענין כעס וקנאה ותחרות ודומיהם, כמו שכבר הזכרנום בפרקים הקודמים, ויזדרז אל המדות המעולות כענין הצדקות וגמילות חסדים ודומיהם מכללי כל המדות הנכבדות, וזה הענין, ר''ל שלמות המדות, הוא שיעמידהו על מתכונת תשובתו כאמרם [אבות פ''א מ''ב], על שלשה דברים העולם עומד על התורה ועל העבודה ועל גמילות חסדים, וענין גמילות חסדים הוא מעלות המדות ושלמותם בנטיה שלמה אל החסידות.
וכבר ביאר הר''ם ז''ל גם כן באמרו [שם מי''ח] על שלשה דברים העולם קיים על הדין ועל האמת ועל השלום, שהשלום אמנם יאמר על שלמות המדות בהיותן עד תכלית מה שאפשר בהם לנטות אל קצה החסידות, ועל האמת פירש בו תכלית שלמות המעלות השכליות, אלא שיש מי שפירש במלת השלום ענין העדר הקנאה והתחרות, מענין [בראשית ל''ד] שלמים הם אתנו, והדין הוא ענין הדינין, והאמת רמז בו לפי זה הפירוש, על היות האמת נמצא בפי הטוען והנטען ואז יכריע השלום ביניהם, ורמז בכל המאמר להיות סדר הדינין נמצא על שלמות, אם מצד הדיינין והוא הרמוז באמרו על הדין, אם מצד הטוען, ר''ל התובע, והוא המבוקש במלת האמת, אם על צד הנתבע, והוא הרמוז במלת השלום, שלא יבא עמו לקנאה ולתחרות אחר אשר תורת אמת היתה ביניהם, ומזה פרשו קצת מפרשים אמרו הנה לשון קיום, באמרו על שלשה דברים העולם קיים, שלא רמז בו רק על קיום הנהגה מדינית, אבל במאמר הראשון והוא, על התורה ועל העבודה ועל גמילות חסדים, אמר לשון עמידה כאמרו, על שלשה דברים העולם עומד, מפני שרמז בו על שלמות מעלות מדות ושכליות, כי לשון עמידה יורה קיום יותר נצחי ויותר מתמיד, ונמצא כלל דברינו בזה שמגדר בעל התשובה לקנות לעצמו תכונות חדשות בהסרת מדות מגונות ובקנין כל מדה מעולה ורדיפת פעלות החסד לפנים משורת הדין, וזאת הכונה רמז אבי התשובה באמרו [תהלים ל''ד] סור מרע ועשה טוב בקש שלום ורדפהו, אמר על החפץ לחיות כאמרו [שם], מי האיש החפץ חיים אוהב ימים לראות טוב, שיסיר מעליו הרע ויעשה טוב וימשך אחר שלמות המדות וידבק בהם דבוק חזק מתמיד בלי פרוד, ולבאר שלמות המדות והצטרכם לבעל תשובה אמר גם כן, [שם ט''ו] מי יגור באהלך ומי ישכון בהר קדשך הולך תמים ופועל צדק וגו' לא רגל על לשונו וג' נבזה בעיניו נמאס ואת יראי יי יכבד וגו' כספו לא נתן בנשך וגו', והנראה שהוא דבר על בעל התשובה, ואמר מי יגור, על צד הפלגת המעוט, כלומר מי הוא מן הנשקעים בתאות יצרם התועים במדבר בישימון דרך, אשר יגדל השתדלותו עד אשר ידע ללכת אל עיר לתור לו מנוחה באהל השם ובהר קדשו, ויחס לו אלו המדות, אמר תחלה, הולך תמים ופועל צדק וג', רצה בו שהוא הולך בתמימות לא שיתגאה וישתרר במה שיגיעהו מעבודת הבורא, ואמרו ופועל צדק, רוצה בו שהוא עם היותו פועל צדק והוא תכלית יושר המדות עם כל זה הוא הולך בתמימות ובשפלות ולא שיתפאר במעשי יושר, אבל שישמח לבו על מה שישלם לו מעבודת הבורא והוא אמרו, ודובר אמת בלבבו, ויש שפירש בו שהוא דובר אמת לעולם לא ימצא שקר בדבריו רומז בו על היות פיו ולבו שוים, ואצל קצת מפרשים לרמוז על התפלה והיותה על תכלית הכונה, ואמרו לא רגל על לשונו וגו', רומז על היות הקלות חמורות בעיניו, ואמרו וחרפה לא נשא על קרובו, רוצה בו שלא חרף את חברו ולא גדפו, ומלת נשא במקום השיא, ויש שפרש שהוא לא סבל חרפה וגדוף מבני העולם להיותו עוזר לקרובו במה שאין ראוי לעשותו ושלא לחפות עליו, ואצלי לפרש בו דרך כלל כלומר, שהוא הטיב דרכיו כל כך שלא השיא בהנהגותיו הקדומות חרפה על אוהביו וקרוביו, על דמיון אמרם [יומא פ''ו ע''א] שחבריו בושין משמועתו, וכמו שאמרו [ב''ב י' ע''ב] שאלו לשלמה איזהו בן העולם הבא, כל שהוא נגד זקניו כבוד, כלומר שזקניו מתכבדין בו, ובא הנה אצלי נשא, יוצא, כמו השיא, כמו [ויקרא י''ט] לא תשא עליו חטא, כמו שאמרו ז''ל לא תלבין פניו ברבים, שהוא לפי הדרש כמו לא תשיא, ואמרו נבזה בעיניו נמאס, רמז על שפלות הרוח ובזות עניני השררות וכבוד העולם הזה בכללו, ואמרו ואת יראי יי יכבד, רומז על התדבקו בחכמים והזהרו בכבודם, ואמרו נשבע להרע, ר''ל להרע לעצמו, רוצה בו להמית תאותיו ולנטות אל הקצה מהם על כרח יצרו וטבעו הרע וגודר עצמו בגדרים וסייגים, ואמרו ולא ימיר, רומז בו על זכירת חטאיו תמיד עד שידבק בזאת ההנהגה בקיום תמידי לא שיתיאש מזה כלל, ואמרו כספו לא נתן בנשך, רומז בו על פעלות החסד, כי ההלואה והמתנה חסד גדול כל שכן למי שפירש זה במתנה גמורה, ובאר ענין הנשך, משל ודמיון על הגמול, רוצה בו שהוא לא נתן כספו על צד שהוא נגמל כלל ממה שנתן, אם גמול מן המקבל, אם גמול בני העולם במיני ההתכבדות והשררות, ואמר שאינו נותן על אלו הצדדין, אבל על צד טוב המדה והרחמנות והוא מה שאמרו בדרש [עי' ויק''ר ל''ד א'], אשרי משכיל אל דל [תהלים מ''א], נותן אין כתוב כאן אלא משכיל, זה שהוא נותן לו בצנעה, וכן אצלי באמרו ושחד על נקי לא לקח, הערה על פעלות החסד, רוצה בו אצלי שוחד על נקי, ר''ל אף על צד שהוא מותר לו לקח, הוא מאמר, אדון הנביאים ע''ה, [במדבר ט''ז] אל תפן אל מנחתם וגו', רוצה בו אצלי כמי שאומר אינך צריך להבטה ועיון אם שחדוני במנחה שלוחה בתשורת ממון, שזה ממה שאין צרך לחוש בו בענין הנהגתי, אבל אף במה שהיה ראוי אצלי לקחת מהם, והוא רכיבת בהמותיהם, אחר שכל מהלכי היו לצורך הנהגתם, לא לקחתי מהם והוא אמרו [שם], ולא חמור אחד מהם נשאתי, והוא שאמר המתרגם שחרית, מלשון אדנות, נגזר מלשון [ספרי דברים ו'] הדבק לשחור, וכן [אבות פ''ג מ''ב] ונוח לתשחורת, ויש בנסחאות, שחנית, מלשון חמום, כלומר אפילו דרך מועטת, ואמרו [במדבר שם] ולא הרעותי את אחד מהם, הוא אצלי כאלו אמר, שעם כל זה לא החזקתי אחד מהם ברע ולא גליתי נבלותו, אבל שעבדתי עצמי לסבול משאם וריבם ולהחריש לתלנתם, ויורה זה אצלי מלת את, לא אמר לא הרעותי לאחד מהם, וכן אצלי לחזק בזה דעת מי שבאר כן באמרו [דברים כ''ו] וירעו אותנו המצרים, כמו שנראה ממאמר רבותינו [ספרי שם] שהביאו על זה שנאמר [שמות א'] הבה נתחכמה לו, לא אמר וירעו לנו המצרים, וכן אצל רבותינו ז''ל [במד''ר ט' כ''ד] במאמר שמשון באמרו [שופטים ט''ז] ויקרא שמשון אל יי ויאמר זכרני נא אך הפעם, וכי מה זכירה זו אצל הקב''ה אלא כך אמר רבונו של עולם זכור לי עשרים שנה ששפטתי את ישראל ולא אמרתי לאחד מהם העבר לי מקל ממקום למקום, וכן שמואל צווח ואומר [ש''א י''ב] הנני ענו בי נגד יי ונגד משיחו את שור מי לקחתי וחמור מי לקחתי ואת מי עשקתי ואת מי רצותי ומיד מי לקחתי כופר ואעלים עיני בו ואשיב לכם, [במד''ר י''ח י'] שור שהייתי מקריב עליכם לקרבן משלי היה, שנאמר [ש''א ט''ז] עגלת בקר תקח בידך, וכשהייתי חוזר ועושק בדיניהם הייתי סובב בכל עיירות ישראל שנאמר [שם ז'] והלך מידי שנה בשנה וסבב בית אל וגו', דרך העולם בעלי דין הולך אצל הדיין ואני הייתי הולך אצלם ולא נטלתי אפילו חמור אחד שלהם, ואמנם אמרו [שם י''ב] נגד יי ונגד משיחו, רוצה במלת משיחו על שאול המלך, ואמר שיעידו עליו בפני השם ובפני המלך שאין דרך לכזב בפניהם, כי כל דבר לא יכחד מן המלך, ואמרו [שם] ואעלים עיני בו, אפשר שנמשך אחר ומיד מי לקחתי כופר, אמר באיזה ענין שבא לידי לקחתי כופר מיד הראוי לדון והעלמתי עיני ממה שעשה בסבת הכופר, ויש שפרש בו כלומר, מי שידע שלקחתי מידו כופר או שעשקתי שורו וחמורו אל יתירא לומר דבר זה, ואם הוא חושש במה שאני לפניו ואינו רוצה לביישני אני אעלים עיני ויעיד שלא בפני כדי שלא אדע מי הוא המעיד, והם העידו ואמרו [שם] לא עשקתנו וגו', והוא אמר [שם] עד יי ועד משיחו, ואמרו [שם] ויאמר עד, רמז על שאול המלך, ודרשו [מכות כ''ג ע''ב] שהופיע רוח הקודש בבית מדרשו, ידוע, הנה שרצה בכל זה בלתי קבלו מהם אף במה שהיה בראוי אצלם, והוא אצלי אמרו [תהלים ט''ו] ושחד על נקי לא לקח, רוצה בו על דרך נקי, כמו שבארנו במאמרו [איוב ל''ג], ולא שוה לי, שהוא בחסרון ולא נתיבה שוה לי, נמצאו כל מדות שהזכרנו כללם אבי התשובה בזה, ויהיו השלש הנהגות הראשונות נכללות בענין [תהלים ט''ו] נשבע להרע, והרביעית נבזה בעיניו נמאס ובענין הולך תמים, והחמישית בענין לא רגל על לשונו, והששית בענין ודובר אמת בלבבו, והשביעית בענין ולא ימיר, השמינית בענין ואת יראי יי יכבד, והתשיעית בענין כספו לא נתן בנשך ושחד על נקי לא לקח, אלו הן תשע הנהגות קצתם ראויות לכל אדם וכולן מיוחדות והכרחיות למי שרוצה לשוב בתשובה שלימה, ועוד בה עשיריה והיא הכוללת את כלן והיא יתד שכל ענין הנהגת האדם תלוי בו, אולי גם היא רמוזה בזה המזמור באמרו [שם] הולך תמים, רוצה בו תכלית השלמות, או בענין ודובר אמת בלבבו, כמו שנבאר.
העשירי, יהיה קדש ליי, והוא היות כל מעשי האדם פונים ומכונים אל תכלית אחת והוא, לעבודת השם והשגת ידיעתו כפי יכלתו, ושיהיה גמר מחשבתו במה שיעשה או במה שידבר או במה שינוע או שינוח, סוף דבר כל עניניו וכל מחשבותיו וכל מנהגו במחשבת זה התכלית הנכבד, הן בדברים השכליים הן במדות הן בהמשך אחר החומר לא ישעבד כחותיו רק לפי זה הדעת, המשל בזה שלא תהיה כונתו במאכליו ומשתיו ותענוגיו השלמת תענוג הגוף, אבל שישים הכונה בזה בריאות, וישים תכלית כונתו בבריאות הגוף המצא לנפשו כליה בריאים ושלמים מוכנים למעלות עד שישיג המבוקש, ועל זה הצד יהיה המשכו אחר החומר טוב לפי הצורך ההכרחי על זאת הכונה, והוא אמרו [קהלת ז'] אל תהי צדיק הרבה וגו' למה תמות בלא עתך, ואמר [שם] טוב אשר תאחוז בזה וגם מזה אל תנח ידיך, ואמנם אמר באחיזת המכוון לשון חיוב, ובהמשך אחר החומר בלשון שלילה, ר''ל אל תנח ידיך, כי זאת הכונה כן תחייב להיות אחיזת דרכי המעלות באחיזת דבוק תמידי, וההמשך אחר החומר ירוחק מצד עצמו אלא שלא יעזב מכל וכל, רק שיקח ממנו כפי הצרך ההכרחי, והכל לכונת תכלית מיוחדת, והוא השלמת מה שהיתה הכונה בו, וחכמי הערב הביאו במשליהם מאמר הנבל, אחיה כדי שאוכל ומאמר הצדיק, אוכל כדי שאחיה, רוצים בזה שהנבל הבלתי מרגיש לכונת מציאותו יכוין היות החיים כלי למאכל ושיהיה המאכל תכלית הכונה עד שיעשה החיים טפל והמאכל עקר, והצדיק לא יקח המזון על צד כונת עצמו רק על צד היותו כלי לנפש, יבקש המזון כדי שיחיה ויתעסק בעבודת האל, וכן הדמיון באסיפת הממון, אם לא על צד כונת היות טרחי עסקיו מצויים בריוח ובלא עמל עד שתרחב נפשו ונפש הראוי לו להשתדל בחק שלמותם להמציא להם מה שיצטרך מכלי השלמות ולקנות מעלות לנפשו, הכל אל כונת התכלית הנכבד, וחכמי הערב הביאו במשליהם, שאחד מנזיריהם מצא בדרך איש אחד חורש עבודה רבה כפלי כפלים ביתר ממה שלא הצטרך לו להשלים חק גופו וחק בני ביתו, נכנס הנזיר עם החורש בדברים ושאלו, פלני החורש הודיעני מה תכלית כונתך בזאת החרישה, אמר הזריעה, ומה תכלית כונתך בזריעה, אמר הקצירה, ומה תכלית כונתך בקצירה, אמר אסיפת רוב התבואה, ומה תכלית כונתך באסיפת רוב התבואה, אמר קנין רוב הממון, ומה תכלית כונתך בקנית רוב הממון, אמר להתכבד בין אוהבי ולהתגבר על אויבי, אמר הנזיר יפה אמרו נביאי ישראל [הושע י'] חרשתם רשע עולתה קצרתם אכלתם פרי כחש, כי כל מעשיך מתחלת חרישתך עד תכלית כל עניניך הכל חולל בעון, ואלו היתה כונתך באסיפת העשר ובהשלים צרכי גופך לתכלית עבודת השם באשר תוכל להשלים לנפשך מעבודתו היה הכל בצדק ובמישור, ועל זה הצד אמרו מכוונים אל זה, [ברכות ס''ג ע''א] איזו היא פרשה קטנה שכל גופי תורה תלוין בה, בכל דרכיך דעהו [משלי ג'], ואפילו לדבר עברה, רוצה בו שעם היותו נמשך בפועל ההוא אחר החומר ישים לפעל ההוא תכלית מכוונת, והוא אמרם גם כן, [ברכות נ''ד ע''א] ואהבת את יי אליך בכל לבבך [דברים ו'], בשני לבבות ביצר טוב וביצר רע, רוצה שנשים תכלית מכוונת גם בפעלות היוצאות מן התאוה, ועל זאת הכונה אמרו בדרש [בראשית רבה ט' ז'], וירא יי את כל אשר עשה והנה טוב [בראשית א'], זה יצר הרע, וזו היא גם כן כונתם באמרם [אבות פ''ב מי''ב], וכל מעשיך יהיו לשם שמים, זו היא המדה המנויה בדרכי יי, והיא הכרחית לכל מבקש יי, וכשיהיה בעל התשובה מונח על זאת התכונה ישכב בחיק הבטחון בהיותה תשובה באין סיג ומסך, והוא שרמז עליה באמרו [תהלים ל''ב] אשרי אדם לא יחשב לו יי עון ואין ברוחו רמיה, ואמר [שם פ''ד] כי שמש ומגן יי אלים וג', רצה בו ההולכים בתשובתם על צד השלמות והוא על הנהגת המדות אשר הזכרנו, ובפרט המדה העשירית והיא היתד שהכל תלוי בו, שלא יירא לבלתי היות תשובתו מקובלת, והוא אמרו במקום אחר [שם פ''ו] הורני יי דרכך אהלך באמתך יחד לבבי ליראה שמך אודך יי בכל לבבי ואכבדה שמך לעולם כי חסדך גדול עלי והצלת נפשי משאול תחתיה, יראו שונאי ויבושו כי אתה יי עזרתני ונחמתני. [חבור התשובה להמאירי — משיב נפש מאמר א' פי''ב].------

