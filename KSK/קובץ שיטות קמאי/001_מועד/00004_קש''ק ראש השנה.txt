&UniqueId=1279&CosmeticsType=#dii=1#is2=13#is3=20#ip2=<img  alt=''''  src='..\pics\dot.bmp''>_nbsp#ix2=_nbsp_nbsp#ti2=60#sil=3#bs2=20#bs3=30#pr2=<BR>#pr3=<BR><HR><BR>#pr4=<BR><HR><BR>&LastLevelIndex=2&Comments=&wrap=1

מסכת ראש השנה
@ ב' ע''א.
ארבעה ראשי שנים הן באחד בניסן ראש השנה למלכים ולרגלים, באחד באלול ר''ה למעשר בהמה, ר' אליעזר ור' שמעון אומרים באחד בתשרי. רגלים בא' בניסן הוא בט''ו בניסן הוא, אמר רב חסדא רגל שבו ר''ה לרגלים, למאי הלכתא לנודר למיקם עליה בבל תאחר, דתניא אחד הנודר ואחד המקדיש ואחד המעריך כיון שעברו עליו ג' רגלים עובר בבל תאחר, ר' שמעון אומר ג' רגלים כסדרן וחג המצות תחלה, וכן היה ר' שמעון אומר רגלים פעמים ג', פעמים ד', פעמים ה', הא כיצד נדר לפני הפסח ג', לפני העצרת ה', לפני החג ד'. ת''ר מוצא שפתיך זו מצות עשה תשמור זו מצות לא תעשה וכו' וכו'. [האשכול — דפוס י%ם, הלכ' ר''ה].
-----
ארבעה ראשי שנים הם וכו'. מפרש בגמ' [ח' ע''א] ארבעה ראשי שנים הם, שהם בארבעה ראשי חדשים, שלשה לדברי הכל, שאין בהם מחלקת בית שמאי ובית הלל, ובאחד בשבט מחלקת בית שמאי ובית הלל, אבל מחלקת ר' אליעזר ור' שמעון אינו חשוב למחלקת, דיחידים בהדי רבים אינו מחלקת. אבל רגלים שהן באמצע החדש, לא קא חשיב. באחד בניסן ראש השנה למלכים. רגילין היו למנות זמן שטרותיהן לשנות המלך, משנה שעמד בה, כדאמרי' במסכת גיטין [פ' ע''א] משום שלום מלכות. וקבעו חכמים באחד בניסן לתחלת שנתן, ואפי' עמד בשבט, או באדר, כלתה שנתו תכף שיגיע ניסן, ויתחיל למנות שנה שניה. ולרגלים. מתרץ בגמ' [ד' ע''א] רגל שבניסן, ראש השנה הוא לשאר רגלים לבל תאחר, דמוכחי' בגמ' מקרא, דכתי' [דברים ט''ז] שלש פעמים בשנה יראה כל זכורך בחג המצות וגו', למה לי למהדר בחג המצות ובחג השבועות ובחג הסוכות, ש''מ לבל תאחר. והכי קאמ', היו נראין לפניו לשלם נדריכם ולא תראו לפניו ריקם. ומדקא חשיב בחג המצות תחלה, ש''מ דבעי' שיהא חג המצות תחלה, אלא אם כן עברו משעה שנדר שלשה רגלים כסדר פסח ושבועות וסכות. ואם נדר אחר הפסח, אינו עובר עד שיעברו חמשה רגלים, שבועות וסכות ופסח ושבועות וסכות. ואע''פ שאינו עובר על בל תאחר עד שלש רגלים, אבל עובר על מצות עשה דכתי' [דברים י''ב] ובאת שמה, והבאתם שמה עולותיכם וזבחיכם וגו'. [רבינו יהונתן מלוניל].
-----
ארבעה ראשי שנים הן. צריך לדקדק במאי דתני הכא הן ובב''ק [ב' ע''א] תני ד' אבות נזיקין ולא תני הן. וי''ל, דהכא ה''ט משום דמניינא קתני דוקא דליכא תנא דתני מניינא יותר מדתנן במתניתא, אבל בב''ק [ד' ע''ב] איכא תנא בברייתא דקתני י''ג אבות. ותנא דברייתא לא תני הן, משום דלא תני ליה תנא במתניתין. עי''ל, דלא תני ליה התם, משום דנחת על לא הרי השור כהרי הבור כו', אבל הכא סיום הדבר הוא. [תוספות ישנים].
-----
ארבעה ראשי שנים הם, באחד בניסן ראש השנה למלכים ולרגלים, כלומר רגל שבו תחלה לרגלים. באחד באלול ראש השנה למעשר בהמה. באחד בתשרי ראש השנה לשנים ולשמיטין וליובלות לנטיעה ולירקות. תנא ולנדרים. בחמשה עשר בשבט ראש השנה לאילן. למלכים למאי הילכתא, לשטרות, דתנן שטרי חוב המוקדמין פסולין והמאוחרים כשרים. [המאורות].
-----
ארבעה ראשי שנים הן, באחד בניסן ראש השנה למלכים [ולרגלים] באחד באלול למעשר בהמה רבי אלעזר ורבי שמעון אומרים באחד בתשרי, באחד בתשרי ראש השנה לשנים ולשמיטות וליובלות לנטיעה ולירקות, בא' בשבט [ר''ה] לאילנות דברי בית שמאי, בית הלל אומרים בחמשה עשר בו. יש גאון שכתב דאין להתענות בכל ארבעה ראשי שנים זה כזה מדמני להו בהדדי (התשובה היא במרדכי דף שי''א) עיין לקמן בסוף המסכת. [האגודה].
-----
ארבעה ראשי שנים הם. בכל דוכתא דנחית למנינא קתני הם כי הכא. והיינו דבפ' בתרא דשבועות [מ''ט ע''ב] קתני ארבעה שומרין הן. ובפרק אין מעמידין [ל' ע''א] קתני שלשה יינות הן. ובפ' כל הצלמים [מ''ז ע''א] קתני ג' אבנים הן וקתני נמי [שם] שלש אשרות הן. ובראש ב''ק דקתני ארבע אבות נזיקין ולא קתני הן היינו טעמא משום דאמאי דלבתריה קאי כלו' ארבעה אבות נזיקין הללו לא ראי זה כראי זה. (והיינו) [והן] דהתם בגמ' באבות דר' חייא ודר' הושיעא משום דאינהו נחתי למנינא קתני הן. [חידושי הר''ן].
-----
ראש השנה. פי' רבי' שלמה ראש השנה למלכים שהיו כותבין למנין המלכים משום שלום מלכות. והא ליתה דמתני' לא משתמעי במלכי אומות העולם אלא במלכי ישראל ובמלכי ישראל מאי שלום מלכות איכא. ועוד אי במלכי אומות העולם היכי תנא באחד בניסן והא אמרי' בההוא פירקא לא שנו אלא למלכי ישראל אבל למלכי אומות העולם מתשרי מנינן. ועוד [איך] נהגו לכתוב בשטרות משום שלום מלכות הא אמרי' (הכא) בגולה אין מונין אלא למלכי יון בלבד. אלא לא שייך הכא כלל שלום מלכות. ומתני' (היכי) [הכי] מיפרשא ראש השנה למלכים למלכי ישראל מיירי דראש השנה דידהו ניסן כדפרישי'. ולענין שטרו' מיירי אי מנו בשטרותיהן למלכי ישראל. דהכי אמרי' בגמר' למאי הלכתא לשטרות. ובשלום מלכות לא מיירי כלל. והא דאמרי' בגיטין משום שלום מלכות היינו דוקא בגיטין דחשיבות הוא להם בדבר שהוא לנו מן התורה ודבר קבוע שתקנו לו זמן שלהם. אבל שאר שטרות לא הוי חשיבות להם אלא כל אחד ואחד עושה זמן מלכות שלו. כדאיתא בגט פשוט שנת פלו' דיגון (טיגון) טריגון ולא ליקשו כלל. והא דאמרי' בגולה אין מונין אלא למלכי יוונים בלבד היינו בשטרות הכתובים סתם כי ההוא דע''ז דאישתכח כו' דאמרי' דילמא שבקיה לאלפא קמא ונקטיה לאלפא בתרא. (פי' דמלכי יונים ולא ליקשו כלל) ותו לא מידי. [ספר הישר לר''ת — חידושים סימן ת''ב].
-----
למלכים. פי' רש''י משום שלום מלכות היו כותבין. ולא דק, דהכא איירי במלכי ישראל כדמפרש בגמ' [לקמן ג' ע''א], וגבי' לא שייך למימר משום שלום מלכות. ועוד, דלא (ז''ל) מצינו האי לישנא אלא גבי גט דדבר חשוב [עי' גיטין פ' ע''א]. [תוספות ישנים].
ארבעה ראשי שנים הם, באחד בניסן ראש השנה למלכי ישראל. באחד בתשרי, ראש השנה למלכי אומות העולם. לפי שהיו מונין בשטרות לשנות המלכים, וכותבין בשטר, שטר זה נכתב בשנת כך וכך למלך פלוני, והרי [שהיו] שני שטרות יוצאין על אדם [אחד] ושניהן כתובין בשנה ראשונה למלך, האחד כתוב בניסן, והאחר כתוב בתשרי, אם מונין מניסן, זה שכתוב בניסן קודם בשטרו, לגבות מנכסי הלווה, ואם מונין מתשרי, זה שכתוב בתשרי קודם לגבות. מלך ממלכי ישראל שעמד בעשרים ותשעה באדר, השטרות הנכתבין בו ביום כותבין בהם שנה ראשונה למלך, והשטרות הנכתבין באחד בניסן כותבין בהן שנה שנייה למלך, ואם עמד באחד בניסן כותבין בהן שנה ראשונה עד ניסן הבא, וכן בתשרי למלכי אומות העולם. ואין כותבין שם שמים בשטרות, שהרי למחר פורע זה חובו ונמצא זה השטר מוטל באשפה. [פסקי ריא''ז].
-----
פיס'. ראש השנה לשנים, יש אומ', למלכי ישראל מונין מניסן, ולמלכי אומות העולם מונין מתשרי. ויש אומ' לדין. לשמיטין וליובלות, דילפינן שנה שנה, כת' הכא [ויקרא כ''ה] ובשנה השביעית, וכת' בתשרי [דברים י''א] מראשית השנה. לנטיעה, למנות בו שני ערלה ורבעי, מתשרי [מונין ד] ילפי' שנה שנה [מתשרי ד] כת' [ויקרא י''ט] שלש שנים ערלים לא יאכל ובשנה הרביעית, וכת' מראשית השנה. לירקות, ליקט ישר' ירק בערב ראש השנה, וחזר וליקט גוי' לצורך ישראל משתבוא השמש, אין מעשרין מזה על זה, שזה חדש וזה ישן. וכן לעניין מעשר עני ולעניין מעשר שני אזלינן בתר לקיטה לפי שגדל על כל מים. ראש השנה לאילן, פירות שחנטו קודם ט''ו בשבט, אין מעשרין עם אותן שחנטו אחר ט''ו בשבט, והוא הדין לעניין שנייה ושלישית, דבשנה שנייה מעשרין מעשר ראשון ומעשר שני, ובשלישית מעשר ראשון ומעשר עני. והטעם לפי שבשבט יצאו רוב גשמי שנה וחונטין. [ריבב''ן].
-----
למלכים. פירש''י ז''ל שרגילין היו למנות שטרותיהן לשנות המלך משנה שעמד בה כדאמרינן במסכתא גיטין [פ' ע''א] משום שלום מלכות וקבעו חכמים אחד בניסן להתחלת שנתן ואיכא למידק דהא מתני' במלכי ישראל מוקמי' לה וכדאיתא בגמ' ובמלכי ישראל מאי שלום מלכות איכא לפיכך נ''ל שרגילין היו למנות למלכי ישראל מפני חשיבותם וגדולתם ודאמרי' התם בפרק הזורק משום שלום מלכות הכי קאמרינן שמתוך שמלכי האומות היו יודעין שרגילין היו ישראל למנות למלכיהם אי לא מנו נמי למלכותא דידהו מיקפד קפדי דסברי דמשום דלא חשיבא לן מלכותיהו לא מנינן להו. [חידושי הר''ן].
-----
אחד בניסן ראש השנה למלכי ישראל כדילפי' משלמה ונפק' מינה לענין שטרו' שאם עמד בכ''ט באדר כיון שהגיע באחד בניסן מונין לו שנה שניה, ואם כתב הסופר שטר בניסן וכתב בו בשנה ראשונה הוה לי' מוקד' ופסול. ואנן השתא רגילנן לממני מתשרי של קודם בריאת העולם ששה חדשים לר' יהושע דס''ל בניסן נברא העולם וי''ב חדש פחות מה' ימים לר' אליעזר דס''ל בכ''ה באלול נברא העולם ובאחד בתשרי היתה בריאת אדם הראשון וכבר פירש זה הר''ז הלוי ז''ל בס' המאור והרמב''ם ז''ל בהלכות שמטה, ולהאי מנינא אי טעה ספרא ולא כתב בתשרי התחלת שנה אלא כתב בו הזמן שהיה רגיל לכתוב קודם תשרי הוה ליה מוקדם ופסול. [חי' הרשב''ץ].
-----
לעשר מעשר בהמה. את ה''א תירא ותעבוד לעשר בהמתך ולהביאם בבית בחירתו דכתיב בפ' אם בחקותי וכל מעשר בקר וצאן כל אשר יעבור תחת השבט העשירי יהיה קדש לה' ותניא בת''כ מניין מעשר בהמה בעמוד ועשר ת''ל יהיה קדש מלמד שמעשר בהמה בעמוד ועשר [ריה''ג אומר והעברת מלמד שמעשר בהמה בעמוד ועשר פי' דילפינן העברה העברה מבכור רעק''א עשר תעשר מלמד שמעשר בהמה בעמוד ועשר רבי אומר אלה המצות מלמד שמעשר בהמה בעמוד ועשר] אין מעשרין מן החדש על הישן אלא בהמות הנולדות באותה השנה דתניא בספרי עשר תעשר את כל תבואת זרעך היוצא השדה שנה שנה מלמד שאין מעשרין משנה לחברתה אין לי אלא מעשר שני שבו דבר הכתוב מניין לרבות שאר המעשרות תלמוד לומר עשר תעשר מניין למעשר בהמה שאין מעשר משנה לחברתה ת''ל עשר תעשר שנה שנה ואיזו היא ר''ה שלהן כדתנן בראש השנה [ב' א'] באחד באלול ר''ה למעשר בהמה ר''א ור' שמעון אומרים באחד בתשרי והתם בגמרא [ח' א'] מפרש טעמא דכולהי. וכמה יהיו קרובין זה לזה ויצטרפו לפטור זה את זה כדתנן בבכורות פ' אחרון [נ''ד ב'] מעשר בהמה מצטרף כמלא רגל בהמה רועה וכמה רגל בהמה רועה ששה עשר מיל פי' כמו שהרועה מניח רגל בהמותיו לרוץ ולרעות ותניא בת''כ מניין שאין מעשרין מן הצאן על הבקר ומן הבקר על הצאן ת''ל וכל מעשר בקר וצאן יכול לא יעשרנו מן הכבשים על העזים ת''ל וכל מעשר בקר וצאן כל הנשמע צאן אחד פי' כל הנקרא צאן דבר אחד הוא תנן בבכורות פרק אחרון [נ''ה ב'] הלקוח והניתן לו במתנה והשותפין פטור ממעשר בהמה ותנן [נ''ז א'] הכל נכנסין לדיר להתעשר חוץ מן הכלאים והטריפה ויוצא דופן ומחוסר זמן והיתום איזה יתום כל שמתה אמו או שנשחטה ובגמרא התם מפרש טעמא דכולהו. ותניא בת''כ כל אשר יעבור תחת השבט יהיה קדש אין לי אלא בזמן שקרא שמו עשירי מניין אפי' לא קרא עשירי ת''ל העשירי [קדש] מניין שאם קרא לתשיעי עשירי לעשירי תשיעי לי''א עשירי ששלשתן מקודשים ת''ל העשירי יהיה קדש יכול שאני מרבה שמיני ושנים עשר אמרת לאו ונראה תשיעי נאכל במומו עשירי מעשר אחד עשר קרב שלמים ומה היה עושה מזה המעשר היה עולה ואוכלו בירושלים דכתיב בפ' ראה אנכי כי אם אל המקום אשר יבחר ה''א מכל שבטיכם וגו' וכתיב בתריה והבאתם שמה עולותיכם וזבחיכם ואת מעשרותיכם וכתיב בתריה ואכלתם שם לפני ה''א ותניא בספרי מעשרותיכם ר''ע אומר בשתי מעשרות הכתוב מדבר אחד מעשר בהמה ואחד מעשר דגן. תנן [נ''ג א'] מעשר בהמה נוהג בארץ ובחו''ל בפני הבית ושלא בפני הבית בחולין אבל לא במוקדשין ונוהג בבקר ובצאן והאידנא (ד)לא מפרשי מעשר בהמה וטעמא אמר רבה בבכורות פ' אחרון [נ''ג א'] משום תקלה פי' שלא יכשל בעבודתו ובגיזתו ומנא תימרא דחייש לתקלה דתניא אין מקדישין ואין מעריכין ואין מחרימין בזה''ז ואם הקדיש והעריך והחרים בהמה תעקר פירות כסות וכלים ירקבו הלכך תקנו שלא יפרישום ולא יקרא עליהם שם מעשר שאם הפרישום ולא קרא עליהם שם מעשר אין עליו שם מעשר דתנן [נ''ח ב'] היו לו מאה ונטל עשרה עשרה ונטל אחד אין זה מעשר ר''י אומר מעשר והלכה כרבנן וטעמא מפרש בברייתא דכתיב עשירי יהיה קדש ואע''פ שפרשנו למעלה דבעמוד ועשר קאי עקרו חכמים לעשה שהוא שב ואל תעשה משום תקלה וכח בידם לעקור דבר מן התורה במקום תקנה כדאמרינן ביבמות פ' האשה רבה [צ' א'] וצוו חכמים להפריש ולעשר מעשר בהמה בג' פרקים כדתנן [נ''ז ב'] ג' גורנות למעשר בהמה בפרוס הפסח בפרוס העצרת בפרוס החג דברי ר''ע בן עזאי אומר בכ''ט באדר באחד בסיון בכ''ט באב (ר''ש בן אלעזר) [ר''א ור''ש] אומר[ים] באחד בניסן באחד בסיון בכ''ט באלול וטעמא דכולהו מפרש בגמרא. [יראים סימן תכ''ד].
-----
באחד באלול ראש השנה למעשר בהמה. שאין מעשרין (על) [מן] הנולדים בשנה זו על הנולדים בחברתה, דכתיב [דברים י''ד] עשר תעשר וגו' היוצא השדה שנה שנה, ואמרי' [ח' ע''א] בשני מעשרות הכת' מדבר אחד מעשר בהמה ואחד מעשר דגן, וקאמ' רחמנא שנה שנה, כלומ' באותם פירות של שנה עצמה, ולא בפירות של חברתה, דסבירא ליה דמקשי' מעשר בהמה למעשר דגן, מה מעשר דגן סמוך לגמרו עשורו [גליון. דהיינו אלול, גמרו זמן עשורו תשרי, אף מעשר בהמה סמוך לגמרו עשורו] אב, שהרי מתעברת בהמה דקה באדר, ויולדות באב, דזמן עיבור של בהמה דקה חמשה חדשים, וסמוך לו עשורו, דהיינו אלול. ור' אלעזר ור' שמעון סבי' להו לגמרי מקשי' זמן מעשר בהמה לזמן מעשר דגן, מה מעשר דגן ראש השנה שלו תשרי, אף מעשר בהמה [ראש השנה] שלו תשרי. [רבינו יהונתן מלוניל].
-----
תניא בת''כ (בחוקותי ספי''ב) מניין למעשר בהמה שאין מתעשר משנה על חבירתה ת''ל עשר תעשר וגו' שנה שנה בשני מעשרות הכתוב מדבר אחד מעשר בהמה ואחד מעשר דגן. ואיזהו ר''ה שלהן כדתנן סתם משנה במסכת ר''ה בתחילתה באחד באלול ר''ה למעשר בהמה, לפיכך אם נולדו חמשה טלאים בכ''ט באלול וחמשה באחד בתשרי מצטרפין. [סמ''ג עשין סימן רי''ב].
-----
אז ירננו עצי היער מלפני ה' כי בא לשפוט את הארץ  וגו', (דה''א ט''ז ל''ג) אז ירננו והלא כל העולם כולו בפחד, שהקב''ה שופט את מי לחיים ואת מי למות בראש השנה,  והם ירננו, עצי פרי עץ הדר כפות תמרים וענף עץ עבות וערבי נחל אחר ראש השנה מיד יעשו בהם מצוה, וסיפה דקרא מוכיח, הודו לד' כי טוב כי לעולם חסדו [ו]אמרו הושיענו  וגו' (שם שם ל''ד ול''ה). סליק. [סידור רש''י סימן שנ''ד].
-----
והמצוה הק''ע היא שצונו לשמוע קול שופר ביום ראשון מתשרי והוא אמרו יתעלה בו (פינחס כ''ט) יום תרועה יהיה לכם. וכבר התבארו משפטי מצוה זו במסכת ראש השנה (י''ו.:00, כ''ו—ל'.., ל''ב—ל''ד:). והיא אין הנשים חייבות בה (קדושין ל''ג:00, ר''ה ל'.). [ספר המצות לרמב''ם — עשין ק''ע].
-----
והמצוה הקס''ג היא שצונו לשבות ממלאכה יום ראשון שלתשרי והוא אמרו יתעלה (אמור כ''ג) בחדש השביעי באחד לחודש יהיה לכם שבתון. וכבר קדם לך (מ' צ', קל''ה, קנ''ט) לשון אמרם האי שבתון עשה הוא. [ספר המצות לרמב''ם — עשין קס''ג].
-----
באחד בתשרי ראש השנה לשנים. מפרש בגמ' [ח' ע''א] לשטרות, שאם עמד המלך באלול או בחציו או בסופו, כיון שהגיע ראש חדש תשרי עלתה לו שנה, ויתחילו למנות שנה שניה. ומשנה זו דמנינן מתשרי למלכי דאומות העולם, ומשנה ראשונה דמנינן מניסן, מיירי למלכי ישראל, דלמלכי ישראל מנאן להו מניסן. לשמטים וליובלות. שמשנכנס תשרי אסור לחרוש ולזרוע מן התורה, אבל חכמים הוסיפו עליהן ל' יום לפני ראש השנה לנטיעות, למנין שני ערלה, ואפי' נטע באב עלתה לה שנה הראשונה לסוף אלול. דבכל הני כתי' בהו שנה או שנים, וגמרי' [ט' ע''ב] שנה שנה מתשרי, דכתי' בה [דברים י''א] מראשית השנה ועד אחרית שנה. ולירקות, למעשר ירק, שאין תורמין ומעשרין מן מה שנלקט לפני ראש השנה על שלאחר ראש השנה, דמיקרי מחדש על הישן. [רבינו יהונתן מלוניל].
-----
לשבות מכל מלאכה חוץ ממה שמיוחד לצורך אוכל נפש ביום ראשון של חדש תשרי, שנאמר [ויקרא כ''ג] בחדש השביעי באחד לחדש יהיה לכם שבתון, וחדש השביעי הוא חדש תשרי, לפי שניסן ראש השנה לחדשים וראשון יקרא בכתוב. וכתבתי במצות עשה שביעי מה שאמרו זכרונם לברכה האי שבתון עשה הוא, וכל שאר ענין המצוה כמו שכתוב שם. [ספר החינוך מצוה ש''י].
-----
שלא לעשות מלאכה ביום ראשון של חדש תשרי, שנאמר [ויקרא כ''ג] בחדש השביעי באחד לחדש וגו' כל מלאכת עבודה לא תעשו, וחדש השביעי יקרא תשרי כי הוא שביעי לניסן שהוא ראש השנה לחדשים, וזה היום של אחד בתשרי אמרו זכרונם לברכה [ר''ה ב' ע''א] שנקרא ראש השנה  למנות ממנו שנין ושמיטין ויובלות, וכן מונין ממנו לנטיעה ולירקות. ובגמרא דמסכת ראש השנה ביארו זכרונן לברכה אומרם שהוא ראש השנה לעניינים אלה למאי הילכתא. ועוד אמרו שם [ר''ה ט''ז ע''א] שביום זה נידונין כל בני העולם על מעשיהם, ואמרו שם על דרך המליצה לבאר שהשגחתו ברוך הוא על מעשה כל אחד ואחד ולא על כל המין דרך כלל שעוברין כל בני אדם לפניו כבני מרון, כלומר אחד אחד ולא בערבוב. ומשרשי מצות המועד הזה שהיה מחסדי האל על ברואיו לפקוד אותם ולראות מעשיהם יום אחד בכל שנה ושנה כדי שלא יתרבו העוונות ויהיה מקום לכפרה והוא רב חסד מטה כלפי חסד, וכיון שהם מועטים מעביר עליהן, ואם אולי יש בהן עוונות שצריכין מרוק נפרע מהם מעט מעט, וכעין מה שאמרו זכרונם לברכה [ע''ז ד' ע''א] אוהבו נפרע ממנו מעט מעט, ואם לא יפקדם עד זמן רב יתרבו כל כך עד שיתחייב העולם כמעט כלייה חלילה, נמצא שהיום הנכבד הזה הוא קיומו של עולם, ולכן ראוי לעשות אותו יום טוב ולהיותו במניין מועדי השנה היקרים. ואולם שהיותו יום מועד לדון כל חי ראוי לעמוד בו ביראה ופחד יותר מכל שאר מועדי השנה. וזהו עניין זכרון תרועה הנזכרים בו, כי התרועה קול שבור לרמוז שישבור כל אחד תוקף יצרו ויתנחם על מעשיו הרעים, וכמו שנכתוב במצות שופר בארוכה בסדר פנחס [מצוה ת''ה] בעזרת השם. וזהו הטעם שלא קבעו זכרונם לברכה לומר הלל במועד הזה, וכמו שאמרו שאין ראוי לו לאדם לומר שירה והוא עומד בדין, וכדאמר רבי אבהו בפרק האחרון דראש השנה [ל''ב ע''ב], אמרו מלאכי השרת לפני הקדוש ברוך הוא מפני מה אין ישראל אומרים הלל בראש השנה ויום הכפורים וכולי, כדאיתא התם.
מדיני השביתה ביום טוב כתבתי קצתם כמנהגי במצות מועד הפסח (עשה כ''ב] [ל''ת כ''ט], ועוד ראוי לכתוב כאן מעט מן העניינים הנזכרים במסכת ראש השנה שאמרו שם [ב' ע''א] שארבעה ראשי שנים הן באחד בניסן ראש השנה למלכים ולרגלים, פירוש רגלים, כלומר רגל שבו תחלה לרגלים, כן פתרונו בגמרא [שם ד' ע''א], באחד באלול ראש השנה למעשר בהמה, באחד בתשרי ראש השנה למה שכתבנו למעלה, באחד בשבט ראש השנה לאילנות כדברי בית שמאי, ובית הלל אומרין בחמשה עשר בו. ושם מתבאר בגמרא ראש שנים אילו לאי זה עניין. ושם אמרו [ט''ז ע''ב] שארבעה דברים מקרעין גזר דינו של אדם, צדקה צעקה שינוי השם ושינוי מעשה. ועניין שינוי השם הוא לפי הדומה כדי שיחשוב האדם כאלו הוא אדם אחר ויכשיר כל דרכיו, ובכל עת שיקרא יזכור זה ויתן לבו אל העניין. ומה שאמרו שם שלשה ספרים נפתחין בראש השנה, אחד של צדיקים גמורים ואחד של רשעים גמורים ואחד של בינוניים. ועניין פתיחת הספרים נאמר לפי הדומה על דרך משל בעניין השגחתו ברוך הוא עליהם כדי שיכנסו הדברים באזני השומעים ידברו רבותינו לעולם במורגל בבני אדם. צדיקים גמורים נכתבין ונחתמין לאלתר לחיים, פירש מורי ישמרו אל, צדיק גמור בכאן שכולו זכאי, וכן רשע גמור בכאן שכולו חייב, ולפיכך נחתם מיד למיתה אחר שאין לו זכות בעולם שיגן עליו. בינוניים תלויין עד יום הכפורים ואז גמר דין שלהם נחתם. ומה שאמרו שם בסמוך לזה, בית שמאי אומרים שלש כיתות ליום הדין, כלומר אחר המות של כל אחד ואחד מבני אדם שזה קרוי יום הדין, כת אחד של צדיקים גמורים וכת של רשעים כת של בינוניים, בכאן פירשו צדיק גמור ורשע גמור בדינם, ובזה הפירוש תסתלק קושיא גדולה מן העניין, אם תזכה בני תרגיש בה ויניח לך עמלי זה. ומה שאמרו שם שהצדיק גמור בדינו נחתם לאלתר לחיי העולם הבא, אל תחשוב שחיי העולם הבא דבר השוה לכל צדיק כי יש באותן החיים מעלות עד אין מספר, וכל צדיק וצדיק עולה בהם עד מקום הראוי לו לפי שכרו. ויתר פרטי עניינים אלה שם בראש השנה פרק ראשון. ונוהגת איסור מלאכה ביום זה בכל מקום ובכל זמן בזכרים ונקבות. ועובר עליה ועשה מלאכה שלא לצורך אוכל נפש חייב מלקות, כמו שכתבנו בשאר ימי המועדים. [ספר החינוך מצוה שי''א].
-----
...לענין נטיעה. פי', לענין ערלה שאם נטע נטיעה קודם ר''ה בא' בתשרי חשוב לו שנה. ומי' בגמ' [לקמן י' ע''א] מוכח דלאחד בתשרי בשנה שלישי' לא יצאו הפירות מדין ערלה עד א' בשבט, ואם נחנטו קודם שבט אסורין משום ערלה, אבל מה שנחנטו לאחר שבט מותרין. [תוספות ישנים].
-----
וכן אחד בתשרי הוא ראש השנה לנדרים, כיצד המודר הנאה מחבירו עד שנה, מונה שנים עשר חודש מיום ליום, ואם אמר לשנה זו, אפילו לא עמד אלא בעשרים ותשעה באלול, כיון שהגיע יום אחד בתשרי עלתה לו שנה, שהרי לצער עצמו קיבל עליו, והרי נצטער בסוף השנה. [פסקי ריא''ז].
-----
וכן אחד בתשרי הוא ראש השנה לירקות, שהירק הנלקט קודם ראש השנה מתעשר לעצמו, וירק הנלקט אחר ראש השנה מתעשר לעצמו, שאין תורמין ומעשרין לא מן הישן על החדש ולא מן החדש על הישן. כדרך שהלכו בירק אחר לקיטה, כך הלכו בתבואה אחר הבאת שליש, שהתבואה שהביאה שליש בישולה לפני ראש השנה מתעשרת לעצמה [והתבואה שהביאה שליש אחר ראש השנה מתעשרת לעצמה], בין תבואת גורן בין תבואת יקב, וכן הזתים. ואם היתה שנה שנייה שלשמטה הנכנסת לשלישית, אותם שהביאו שליש קודם ראש השנה, מתעשרין מעשר ראשון ומעשר שיני, ואותן שהביאו שליש אחר ראש השנה מתעשרין מעשר ראשון ומעשר עני. שבכל שני השבוע נותנין מעשר ראשון ומעשר שיני, חוץ משנה שלישית ושנה ששית, שנותנין [בהן] מעשר ראשון ומעשר עני. [פסקי ריא''ז].
-----
וכן באחד בתשרי ראש השנה לשמיטין. שמאז מתחילין למנות שנת השמטה בשנה שביעית, וכן שנת היובל מתחלת תשרי מתחילין למנות. וכן הנטיעה שמונין לה שלש שני ערלה, אחד בתשרי הוא ראש השנה שלה, שאפי' אם נטעה ארבעה וארבעים יום קודם תשרי, כשנכנס תשרי מונין לה שנה שנייה, לפי ששתי שבתות שהן ארבעה עשר יום הוא זמן קליטתה, ושלשים יום בשנה חשובין שנה, הרי ארבעה וארבעים יום מונין לה שנה ראשונה, ובתשרי מונין לה שנה שנייה, ובתשרי שיני מונין לה שנה שלישית, ובתשרי שלישי מונין לה שנה רביעית. ואעפ''כ אסורין פירותיה משום ערלה עד שבט הבא אחרי תשרי שלישי, לפי שאחד בשבט הוא ראש השנה לאילן, כמו שיתבאר. ומאחד בשבט, פירותיה מותרין משום ערלה, ונוהג בהן דין שנה רביעית, עד אחד בשבט שלשנה הבאה. ואם נטע נטיעה בשנה ראשונה קודם שבט, הרי בתשרי הבא עליה ראשון מונין לה שנה שנייה, ובתשרי שיני מונין לה שנה שלישית, ובתשרי (רביעי) [שלישי] מונין לה שנה רביעית, ופירותיה מותרין משום ערלה מיד, שהרי עברו עליה שלשה שבט, ושלשה תשרי, וכן ביאר מז''ה. ונוהג בהם דין שנה רביעית עד תשרי אחר, שהוא תשרי רביעי. [פסקי ריא''ז].
-----
באחד בתשרי ראש השנה לשמיטין וליובלות, פירות ששית שנכנסו לשביעית אם היו תבואה או קטנית או פירות האילן והגיעו לעונת המעשרות קודם ראש השנה הרי אילו מותרין ואף על פי שאוסף אותן בשביעית הרי הן כפירות ששית לכל דבר, ואם לא באו לעונת המעשרות אלא אחר ראש השנה הרי הן כפירות שביעית, התבואות והקטניות אסורין באכילה משום ספיחין ופירות האילן אוכלין אותן בקדושת שביעית, האורז והדוחן והפרגין והשומשמין ופול המצרי שזרעו לזרע הולכין בהן אחר גמר הפרי אם נגמר פריו קודם ראש השנה הרי אילו מותרין בשביעית כפירות ששית ואם נגמרו אחר ראש השנה אף על פי שהשרישו קודם ראש השנה הרי אילו אסורין משום ספחים (רמב''ם שמיטה ויובל פ''ד הל' ט'—י''א), והירק הולכין [בהן] אחר לקיטתו (ע''פ הל' י''ב שם). וכן פירות שביעית שיצאו למוצאי שביעית בתבואה וקטניות ואילנות הולכין אחר עונת המעשרות והאורז והדוחן והפרגין והשומשמין ופול המצרי שזרעו לזרע אחר גמר הפרי והירק אחר לקיטתו (שם הל' י''ג). [סמ''ג לאוין סימן רס''ח].
-----
באחד בשבט ראש השנה לאילן. לענין מעשר, שאין מעשרין מפירות אילן שחנטו קודם שבט על אותן פירות שחנטו לאחר שבט, שהאילן [הולך] אחר החנטה וזמן החנטה הוא באחד בשבט, שכבר עבר רוב הגשמים, שהיא מזמן הרביעה, ועלה השרף באילנות, ונמצאו הפירות חונטין מעתה. ובית הלל אומ' בט''ו בו, כדי שתצא רוב מתקופות טבת, שהיא ג' חדשים, וכיון שיצא החצי, עבר רוב הקור ומתחילין הימים להאריך, ומתיבשת קצת מלחות הארץ, כי מרוב הלחות אין האילנות חונטין עד שיהא הזמן מזוג מלחות ויובש מחום השמש. [רבינו יהונתן מלוניל].
-----
בחמשה עשר בשבט ראש השנה לאילן, שהאילן הילכו בו אחר חנטה, ואילן שחנטו פירותיו קודם חמשה עשר בשבט, מתעש' לעצמן, לפי שאז הוא כלה זמן חנטת הפירות. האתרוג הילכו בו אחר לקיטה כירק, וראש השנה שלו חמשה עשר בשבט כשאר האילנות, ולעניין ערלה ושביעית הילכו בו אחר חנטה. והחרובין נהגו בהן אחר לקיטת מעשר ולא בשביעית. באחד באלול ראש השנה למעשר בהמה, שאותם הנולדים קודם אלול מתעשרין לעצמן, ואותם הנולדים אחר שנכנס אלול מתעשרין לעצמן, לפי שהבהמות יולדות קודם אלול. [פסקי ריא''ז].
-----
ט''ו בשבט אסור בתענית ובהספד וצבור שקבלו עליהם ג' ימי' בה''ב ופגע תענית הראשון בט''ו בשבט יש לחוש לר''ה שבו לדחות התענית לשבת הבאה שלא מצינו תענית בר''ה ותנן ד' ראשי שנים הם בא' בניסן בא' באלול ובא' בתשרי ובא' בשבט דברי ב''ש וב''ה אמרי בט''ו בו, וכל דקתני בהדי הדדי אמרינן דומיא דהדדי נינהו הכא נמי כיון דג' מינייהו לית בהו תענית והספד רביעי נמי לא. מרבי ברוך הוא זה וגם זה ממנו. [תשב''ץ סימן ק''י].
-----
הערלה הוא שכל פירות שעושה כל אילן מאכל בג' שנים משהיה נטוע אסורין אף בהנאה. וספקא בחוצה לארץ מותר. וכתב ה''ר יונה ז''ל הערלה שלש שנים אסורה. ובשנת ד' עד ט''ו בשבט. וכל פירות הנחנטין עד ט''ו בשבט של שנה ד' אסורין בהנאה לעולם. ומאימתי מונין לערלה משעת נטיעה. וראש השנה שלה באחד בתשרי ואין מונין לה מראש השנה לראש השנה אלא הנוטע מ''ד יום לפני ראש השנה עלתה לו שנה שתי שבתות לקליטה ול' יום לחשוב שנה. ופירות נטיעה זו אסורין עד ט''ו בשבט של שנת ד' שהוא ראש השנה לאילן ואם נתעברה השנה נתעברה אף לערלה. נטעה פחות ממ''ד יום לפני ראש השנה מונה שלש שנים לערלה מיום ליום. וכתב הר''ז ז''ל דאין לחלק בין נטעה ל' יום לפני ראש השנה לנטעה פחות מל' יום הפירות אסורין עד ט''ו [בשבט] בין לערלה בין לרביעי וכן נמי פסק הרשב''א ז''ל. [ארחות חיים הלכ' ערלה ונטע רביעי סימן א'].
-----
למלכים למאי הילכתא אמר רב פפא לשטרות דתנן שטרי חוב וכו', ופירוש המוקדמין בשנים ומאוחרין בימים פסולין מאוחרין בשנים ומוקדמין בימים כשירין, כגון ב' שטרי חובות היוצאין בב''ד במקום שיש לוין ומלוין במדינה ויש סופרים מהן בקיאין ומהן הדיוטין ונכתבו השטרות מהן נכתבו על פי בקיאין שהיו יודעין שמונין למלכים מניסן ומהן נכתבו ע''פ הדיוטין שלא היו יודעין שמונין למלכים מניסן, ונמצא זמן השטרות האילו שנכתבו מניסן ואילך או באייר או בסיון עד אלול דהיו מונין כמו שמונין שנה מתשרי שעבר לבריאת העולם ויוד שנים למלך מניסן שעבר נכנס ניסן אחר התחילו למנות י''א למלך ועדיין (ש)מונין לבריאת עולם עד תשרי הבא, וכתב בשטר האחד [בכ'] באייר או בתמוז בפ' ליצירה וביוד למלך כסבור שעדיין לא נכנס המלך בשנת י''א והשטר האחר כתב בח' באייר או בתמוז ובפ' ליצירה בי''א למלך כאמיתת הדבר, ועל שכתב בי''א למלך נראה מאוחר ופסול ואינו אלא מוקדם וכשר לגבות קודם מן השטר החוב האחר שהוא מוכתב ביוד למלך, שזה נכתב בח' באייר או בתמוז ומוקדם בימים וכשר אע''פ שכתב בו בי''א למלך וזה נכתב בכ' לאייר או לתמוז והוא מאוחר ממנו בימים ופסול ואע''פ שכתוב ביוד למלך הורע כוחו לפני השטר חוב האחר ופסול שאינו יכול לגבות עד שיגבה ההוא דח' באייר דזה נראה מוקדם ביוד למלך והוא פסול כי מאוחר הוא בכ' לאייר שזמנו של בריאת עולם מוכיח שהוא בפ' ליצירה וזה בפ' ליצירה, ועוד שהעדאת העדים שנמצאו במתן מעות ובכתיבת השטר מודיעים לנו שזה מוקדם בטעות והוא פסול וזה המאוחר הוא כשר שעיקרו מוקדם שהן הימים, וכאלה יש חקירה בבית דין הואיל וזה ששנינו שטרי חוב המוקדמים פסולים והמאוחרין כשרין. ודוקא כאלה שאינו טעות גלוי דאין הכל יודעין שמונין למלכים מניסן, אבל טעות גלוי לא מצי אמרו טעינו אלא שקר הוא כדפרישית לעיל [בסי' מ''ח]. וי''מ כגון שהלך ראובן וכתב ש''ח על עצמו מפי שמעון בעל חובו ביוד לחדש אייר כדתנן [ב''ב קס''ז:] כותבין שטר ללוה אע''פ שאין מלוה עמו והעבירו שמעון אחר שכתב השט''ח ראובן על עצמו ולא נתן לו הממון עד כ' או כ''ה לחודש, וביני ביני מכר ראובן שדה ללוי קודם נתינת המעות מיד שמעון בע''ח ועשה לו שטר מכר בט''ו לחודש, ובכ''ה לחודש לקח המלוה מיד שמעון ונתן לו אותו שט''ח שזמנו כתב מיוד לחודש והוא מוקדם לפסול דאתי למיטרף לקוחות שלא כדין שכבר העדים מבררין הדבר בב''ד כה''ג וכו'. וליתיה לפירוש זה דאם כן מ''ש דכתיב שטרי חוב ולא כתב שטר חוב, ועוד מוקדם כה''ג דפסול מאוחר כה''ג דכשר מאי הוא, ועוד מה ילפינן מהא למלכים למאי הלכתא מאי למלכים איכא הכא. [ראב''ן שו''ת סימן ע'].
-----
גרסינן בפרק קמא דראש השנה ארבעה ראשי שנים הן באחד בניסן ר''ה למלכים ואמרינן למלכים למאי הלכתא אמר רב חסדא לשטרות כדתנן שטרי חוב המוקדמין פסולין והמאוחרין כשרין ואמר רב חסדא (ג'.) לא שנו אלא למלכי ישראל אבל למלכי או''ה מתשרי מנינן. תשובת רבינו משולם ב''ר קלונימוס לשטרות להודיע שטר מוקדם ושטר מאוחר כיצד מלך שעמד בכ''ט באדר כיון שהגיע באחד בניסן עלתה לו שנה ומניסן אתה מונה שנה שניה ומניסן הבא אחריו אתה מונה שנה שלישית ולוה באותו ניסן של שנה שלישית וכתב בשטר בניסן בשנה שניה למלך אם ניסן ר''ה למלכים שטר מוקדם הוא ופסול ואם הוא תשרי בזמנו כתוב וכשר. וכן מלך שעמד באחד בניסן אין מונין לו שנה שניה עד שיגיע ניסן אחר ואם לוה בתשרי בשנה ראשונה למלך וכתוב בשטר בתשרי בשנה שניה למלך אם ניסן הוא ראש השנה למלך שטר מאוחר הוא ואינו יכול לגבות עד שיבוא תשרי הבא אחריו ואם תשרי ראש השנה בזמנו כתוב וגובה מאותו תשרי. ורבינו שלמה פירש פי' אחר. והא דאייתי עלה כותבין שטר ללוה אף על פי שאין מלוה עמו לא איצטריך דאפי' איכא מלוה בהדי עדים לא חשו לדקדק על הזמן כדאמרינן לקמן בשטרי חוב המוקדמין שיכולין לומר על זה חתמנו ועל זה לא חתמנו. וההיא דכותבין שטר ללוה אף על פי שאין מלוה עמו הא אוקימנא בריש גמרא דבבא מציעא (י''ג.) בשטרי הקנאה ואי בשטרי הקנאה הא שיעבד נפשיה וכשר ואי בשטרי דלאו הקנאה ליכא למיחש דכי ליכא מלוה בהדיה לא כתבינן. ואיכא לפרושי נמי כדאיתא בירושלמי (פ''ק דר''ה ה''א) בין מאן דאמר מניסן מנינן בין מאן דאמר מתשרי מנינן מה ביניהון אמר ר' מונא שטרות היוצאין ביניהון לוה מלוה באייר וכתב בו באייר בשנה שניה ומכר מכר במרחשון וכתב בו במרחשון בשנה שניה מאן דאמר מניסן מנינן מלוה קדמה מאן דאמר מתשרי מנינן מכר קדם. [העיטור מאמר ראשון].
-----
במאור דף א'. ד''ה למלכים. לרי''ף סי' תתק''ל. כתוב שם. למלכים למאי הלכתא, אמר רב חסדא לשטרות, כדתנן [שביעית פ''י מ''ה] [שטרי חוב המוקדמין פסולין והמאוחרים כשרים] וכו' שלא תאמר תקנתא [הוא] כו'. אמר אברהם. זו היא שאמרתי מעולם לא הצליח בחדושיו, שאין כאן מקום לכתחלה ולדיעבד כלל, לפי שאין צורך לזה הלימוד [כלל] כמו שאין צורך לבן ובת ולעברי ועבריה ללמד שאין בהם הפרש בין לכתחלה לדיעבד, והדחק שדחקו לזה מפני שהביאו זאת המשנה של מוקדמין פסולין ולא הביאו משנת גיטין [דף כ''ו.] הכותב טופסי גיטין צריך שיניח מקום הזמן, וכן בשטר מלוה ושטרי מקח וממכר, ולכמה ענינים צריך הזמן בשטרות חוץ ממוקדמין, וזה הדחק דחקו לזה למה תפס צורך המוקדמין, והוא תמהון ללב, חדא שזו המשנה ברורה היא ומלמדת שאין המלוה טורף לקוחות שקדמו להלואה, ואם הקדים הזמן אפילו מזמן שני אינו טורף. ועוד הביא זאת המשנה מפני כי הזמן שנתנה תורה לשנות המלכים מועיל להקדמת השטרות שאם היו מונין למלך מיום שעמד בו כשיתרחק הזמן לא היה הדבר נודע שאע''פ כי העם יודעים מספר חשבון שנותיו באי זו שנה של מלך הם, כיון שאין יודעים בכיוון מתי תכלה שנתו אין הקדמת חודש וחדשים ואפילו שלשה וארבעה נודעת להם בין שנה רביעית לחמישית או בין חמישית לששית, ועכשיו שיודעים מתי תכלה שנתו אפילו בשינוי יום וחדש ידע הקדמת השנה שאם כתבו העדים בשטר בכ''ט באדר בשנה רביעית והגידו על פה כי בא' בניסן למחרתו היתה ההלואה ונכתב השטר בכך כבר נודע שהקדימו זמן השטר בשנה [ו]עשו מן החמישית רביעית והוא מוקדם שנה. וכן לשני לווים או למלוה ולוקח יועיל לדעת איזה מהם קודם כמו שפירשו בירושלמי [ראש השנה פ''א הלכה ג'] וכשנדע כי להתחלת שנותיו (ל)זמן ידוע או ניסן או תשרי, אז נודע מיד איזה מהם קודם, שאם לוה באייר בשנה שניה, ומכר במרחשון בשנה שניה אם ראש השנה שלו ניסן הרי מרחשון אחר אייר ואם לא כן אלא שמונין לו מיום שעמד בו לא יודע הדבר אלא בקושי גדול. כי העדים החתומים בשטרות הללו אין נותנים דעתם ליום שעמד בו, אלא לפי מה ששומעים מבני אדם אומרים השנה שניה היא למלך, ואינם יודעים אם בין אייר למרחשון מלך או בין  ניסן לתשרי מלך או בין תשרי לניסן, ויש הפרש גדול בין זה לזה, שאם מלך בין ניסן לתשרי לעולם כל שנותיו ניסן אחר תשרי, ואם בין תשרי לניסן מלך לעולם כל שנותיו תשרי אחר ניסן, ונפקא מינה לשני מלוים, או למלוה ולקוחות, לדעת  אם קדמה המלוה למקח או קדם המקח למלוה כדאיתא בירושלמי [שם] ועכשיו שאמרו יום קבוע שהוא ראש השנה למלך דהוא ניסן לעולם יהיה תשרי אחר ניסן בשנה אחת. ובשביל כך הביא זו המשנה שמדברת בהקדמה שבשביל ההקדמה היא פוסלת לגמרי, ואפילו מזמן שני, ואין צריך לומר למאי הלכתא שני פעמים, כמו שכתב הרב צרפתי ז''ל, כי צורך הזמן בשטרות צריך הוא לכמה דברים ידועים לאכילת פירות ולמטרף לקוחות, ולשני מלוין או לשני שטרות היוצאים על שדה אחת במכר איזה מהם קדם. ולא הביא זו המשנה אלא מפני שהיא בענין הקדמה וקביעות הזמן מועיל להודיע ההקדמה כמו שפירשתי. וקצרו של דבר הכל מפני חומרת ההקדמה והאיחור אלא שסתם החמורה שבכולן וכ' והמפורשת שבכולן [חסר]. [כתוב שם לראב''ד].
-----
במאור דף א'. ד''ה למלכים. לרי''ף סי' תתק''ל. כתוב שם. ובגמרא דילן מצינו כיוצא בדבר זה בההוא תברא דהוה חתים עליה רבי ירמיה בר אבא וכו' כדאיתא בגט פשוט [דף קס''ז:]. אמר אברהם. בחיי ראשי לא כי, אלא שאני למד משם שאין תולין בטעות אלא במי שאין דרכו לדקדק אבל במי שדרכו לדקדק אין תולין בטעות. והירושלמי [שביעית פ''י הלכה ג'] שאמר בהן הן עדיו רבותא קאמר, דכל שכן בעדים אחרים שאמרו אנו ראינו שעכשו בשנה שניה הלוה ועכשו כתבו, ואם כתבו בו שנה ראשונה והוא מודה שאין עליו מלוה אחרת, או שהעדים אחרים מכירין את השטר שהוא הוא שנכתב עכשו שהוא מוקדם באמת. אבל רבותא קאמר שאפילו הן עדיו יכולין לפסלו. והוא מן התימה היאך תולין להם בטעות בשנים והלא מצינו [ב''ב דף נ''ו:] בעדי חזקה שאם אמר זה אכלה ראשונה שניה ושלישית וזה אמר רביעית וחמשית וששית לא הוא חזקה, דשתא דקא מסהיד האי לא מסהיד האי, ולא תלינן להו בטעות כדעבדינן בחטי ושערי, והכא היכי תלינן. אלא שיש לומר הכל מדקדקים בשני השבוע מפני השמיטה ומפני המעשרות של שניה ושלישית, ואין מדקדקים בשני המלכות שאין צורך אלא לשטרות, וגם זה לא לכל אדם אלא לעדים החותמין בשטרות ומקרבי הוא להם, לפיכך תולין להם בטעות כשיאמרו טעינו. ואם תאמר כיון דמשכחת לה בעדים אחרים מנא ליה דעדיו יכולין לפסלן, יש לומר אם בעדים אחרים לא הוה תני פסולים אלא דלא הוי גבי בהו ואי תפס לא מפקינן מניה דתרי ותרי נינהו, אבל בהן עדיו פסולין הם לגמרי. [כתוב שם לראב''ד].
-----
אמר רב חסדא לשטרי דתנן שטרי חוב המוקדמין. פי' רש''י שכתוב בשטר כסלו שנה שלישית לוה פלוני מפלוני מנה, והעדים אומרים שלא ראו המלוה בשעת חתימת השטר, ואעפ''כ חתמו כדתנן [ב''ב קס''ז ע''ב] כותבין שטר ללוה אע''פ שאין מלוה עמו, אבל הם אומרים שראו המלוה בתמוז בשנה שלישית, ואין ידוע אם המלך עמד בין כסלו לתמוז והוי השטר מוקדם, או בין תמוז לכסליו והוי השטר מאוחר, והשתא שקבעו בא' בניסן ר''ה למלכים ידוע הוא שהוא מאוחר, שהתמוז שהיה בו המלוה קודם לכסליו שנכתב. וא''ת היכי ידעו הני עדים דההיא מלוה שראו היינו אותה שכתבו. וי''ל שהודה בפניהם שאותו שטר של זמן כסליו ואותה מלוה של תמוז חד הן. וקשה על פי' זה, מהיכי קאמר שהעדים יכלו לכתוב השטר אעפ''י שלא ראו המלוה, הרי מוקמי' לה בפ''ק דב''מ [י''ג ע''א] בשטר אקנייתא דמשעבד נפשיה אבל בשטרי מקח וממכר אין כותבין, דחיישינן שמא כותב ללות בניסן ולא לוה עד תשרי. ומיהו י''ל, דאיירי דאין כתב ידן של אותן עדים יוצא ממקום אחר, ונאמנים לומר שלא היו יודעים שאסור לחתום כשלא ראו המלוה בשטרי הלואה יותר משטרי אקנייתא, מיגו דאי בעי אמרינן אין זה כתב ידינו. וגם היו יכולים לומר המלוה היית בזמן השטר. ועוד יש לדקדק על פי' שפי', ועתה ע''י שנקבעו א' בניסן ר''ה למלכים יודע שהוא מאוחר וכשר, מכלל דאי לא נקבע פסלינן ליה מספק, ואמאי הא מספק ה''ל לתלות במאוחר, כדאמרי' בפ' אחד דיני ממונות [סנהדרין ל''ב ע''א], שטר שכתוב בו בא' בניסן בשמיטה ובאו עדים ואמרי האיך אתם מעידים והלא באותו יום במקום פלוני עמנו הייתם שטר כשר ועדים כשרים, דחיישינן שמא איחרוהו וכתבוהו. והכי איתא בפ' גט פשוט [ב''ב קע''א ע''א]. ונראה לתרץ פי' ולומר להיפך, כמו שזמנו בא' בתמוז בשנה שלישית והם מעידים שראו המלוה בכסלו בשנה ג' ומספק' אם הוא מוקדם או מאוחר, והיינו מכשירים אותו מספק אם הוא מוקדם, דהא חיישינן שמא איחרוהו וכתבוהו, אבל עתה שנקבע בא' בניסן ר''ה למלכים פסלוהו, ולעולם כשנודע שהוא מוקדם בזה הענין. וגם ע''ז קשי' להר''י [עי' תוס' ד''ה לשטרות] דאיך יכול להיות ששכחו כל העיר מתי עמד המלך. ונראה לר''ת לפרש, לשטרות כגון אם עמד המלך בא' באדר וכותבי' כל השנה כולה עד אדר הבא שנה ראשונה למלך, כשיגיע אדר אחר יש לספק שמא יטעו העדים ביום אחד, ויסברו שעמד אשתקד בשני באדר, ויכתבו יום ראשון של אדר בשנה ראשונה למלך, וכשיבואו לב''ד שיודעים שעמד בא' באדר יגבו בשטר זה מיום הקמת המלך, אבל כשנקבע באחד בניסן לעולם ידעו העדים שהשנה משתנית לר''ח ניסן, ואעפ''י שימי של אדר שנה השנית אינו שוין לימי אדר של שנה ראשונה, שאם עמד באדר הראשון באחד בשבת יום כתיבתו שהייתה בא' באדר של שנה שניה לא יארע בא' (בא') בשבת, מ''מ פעמים שחל שנה זו כזו, וגם פעמים שאין כותבין ימי השנה בשטר, כי ההיא שטרא דכתובות בס''פ מי שהיה נשוי [כתובות צ''ד ע''ב] דהוה כתוב בניסן סתם וא''ל רב יוסף דילמא כ''ט בניסן וכו'. והר''י מפרש דלא מיירי בראיית המלוה כלל, אלא כגון בשטר כתוב באחד באייר בשנה ראשונה (שנייה) לוה פלוני מפלוני מנה, ועידי חתימה אינן באין לפנינו כלל, שאותן היו יודעין אם הוא מוקדם או מאוחר שהיו זכורים הכתיבה והלואה, אך העדים הבאים לקיימו מעידים שנכתב בא' (בניסן) בסיון בשנה שנייה, אבל המלוה לא ראו, והם נאמנים דמה להם לשקר, ואם לא היה ניסן ר''ה לא היו יודעים איזו קודם, או אייר של שנה שניה או סיון של שנה שניה, והיה כשר מספק דשמא איחרוהו וכתבוהו, ואפי' הוא מוקדם. אבל עתה שנקבע ניסן ר''ה למלכים, ונודע שהוא מוקדם ויפסלוהו, דאייר קודם לסיון לעולם. ומיהו גם לפי' זה קשה מה שקשה לפי' רש''י שצ''ל שהדיינים וכל העולם שכחו מתי עמד המלך. [תוספות ישנים].
-----
ארבעה ראשי שנים הן, באחד בניסן, ראש השנה למלכים, ולרגלים. באחד באלול ראש השנה למעשר בהמה, ר' אלעזר ור' שמע' או' באחד בתשרי. למלכים. למאי היל', אמ' רב חסדא לשטרות, כדתנן שטרי חוב המוקדמין פסולין, והמאוחרין כשירין. פי', למה הוקבע יום קבוע לראש השנה שלמלכי', ומאי נפקא לן מינה, כל אחד ימנה כרצונו, מי שרוצה למנות מניסן, ימנה, מתשרי ימנה, מיום שעמד בו ימנה, ולמה הוזקקו חכמ' ליתן יום קבוע לכל המונין שימנו באותו היום, ולא יעשו כל אחד כרצונו. ואמר רב חסדא לשטרות, בעבור שאנו זקוקים לכתוב בשטרות שנות המלכים, משום שלום מלכות, אם לא נקבע יום קבוע לכל המונין, לא נוכל לדעת ולכוין מי קדם, זמן המלוה או זמן הלוקח. שאילו קדם זמן המלוה ללוקח, יכול לטורפו, ואם קדם זמן הלוקח, לא יוכל לטורפו, כדתנן שטרי חוב המוקדמין פסולין, דאתו למיטרף לקוחות שלא כדין. ומינה ילפי', שאם קדם זמן המלוה ללוקח טריף, ואי לא לא טריף. ואע''ג דבכוליה תלמודיה אשכחינן כמה ראיות דמצינן למילף מינייהו הכי, מכל מקום, אין לנו משנה מבוארת בזה הפירוש, ומשום הכי מייתי הך מתני'. ועכשיו, אילו הוציא המלוה שטר וכתב בו בניסן בשנה שישית למלך, והלוקח הוציא שטר שקנה מן הלווה בתשרי בשנה ששית למלך, אם לא יהיה יום קבוע לכולן, אם יטעון המלוה כי אני קדמתי לך, יאמר לו הלוקח זמני קודם, כי אני מתשרי מניתי, לשנות המלך, ולעולם תשרי קודם לניסן, ולפיכך קבעו ניסן ראש השנה, שהדבר ידוע כי לעולם ניסן קודם. והוא הדין אם היינו קובעין תשרי, או יום שעמד בו, יפה היה, דלא חיישי' לשכחה. אלא ניסן ילפינ' מקראי, כדאמרי' לקמן [ע''ב]. ואנן לא איבעיא לן אמאי קבעינן ניסן, אלא מאי נפקא לן מקביעות שנות המלכים ששנאו התנא בכלל ד' ראשי שנים, דילפי' מינייהו איסור והיתר. ת''ר מלך שעמד בעשרים ותשעה באדר, כיון שהגיע אחד בניסן עלתה לו שנה. ואם לא עמד אלא באחד בניסן, אין מונין לו שנה, עד שיגיע לניסן אחר. [פסקי הרי''ד].
-----
באחד בניסן ראש השנה למלכים, למאי הילכתא, לכדתנן, שטרי חוב המוקדמין פסולין, והמאוחרין כשירין, צריכין אנו לידע אימתי ראש השנה למלך, שאם קדם השטר להלוואה שטרו פסול, משום דאתי למיטרף לקוחות שלא כדין, ואפי' מזמן שני לא גבי, והויא כהלוואה על פה. והכי איתה בפרק איזהו נשך [ע''ב ע''א], אם הלוואה קדם (מואחר) [מאוחר] הוא, ומחל שיעבודו עד זמן השטר וכשר. ואם לא קבע יום לתחילת שנות המלך, אלא כל מלך לפי יום שעמד, פעמ' שאין להבחין. כגון אם העידו העדים, שבשנת שלש למלכות פל' בכסליו ראינו שהלוה פל' לפל', ושטר כתוב בשנת ג' למלכות פל' בתמוז, ואמרו העדים אמת מה שחתמו בזה יום, אבל ההלוואה היתה בכסליו ושנת ג', אבל אין אנו יודעין אם קודם לכן או אחרי כן, אם ניסן ראש השנה למלכים, השטר קדם ופסול, דאתי למיטרף לקוחות שלא כדין. אם תשרי ראש השנה למלכים, ההלואה קדמה וכשר. ולרגלים, מפרש לקמן [ד' ע''א]. למעשר בהמה, גדיים וטלאים הנולדים קודם אלול, אינן מתעשרין עם הנולדים אחרי כן, שנ' [דברים י''ד] עשר תעשר את כל תבואת זרעך, בשתי מעשרות הכת' מדבר, אחד מעשר בהמ' ואחד מעשר דגן, וכת' שנה שנה, שאין מעשרין מן החדש על הישן, ומן הישן על החדש. [ור' שמעון אומ'] באחד בתשרי, וטעמ' מפרש בגמ'. [ריבב''ן].
-----
למלכים למאי הלכתא אמר רב חסדא לשטרות. פירש''י ז''ל למאי הלכתא הוקבע יום למנין המלכים ולמה לא יתחיל כל מלך ומלך מיום שעמד בו. ומשנינן לשטרו' שאם לא קבעו זמן ידוע אלא כל מלך ומלך לפי מה שעמד פעמים שאין להבחין אם השטר מוקדם או מאוחר כגון אם כתוב בו בכסליו בשנה שלישית ובאו העדים ואמרו כשחתמנו בו לא ראינו שהלוהו אלא הלוה אמר לנו חתמנו כאותה ששנינו [ב''ב קס''ז] כותבין שטר ללוה אף על פי שאין מלוה עמו ואין אנו יודעים אם הלוהו קודם לכן או לאחר מכן אבל ראינו שהלוהו בתמוז בשנה שלישית למלך. ואם אין הדיינין יודעין באיזה חדש עמד המלך אין להבחין אם תמוז קודם לכסליו או כסליו קודם לתמוז. לפי שאם שנתו מתחלת בין תמוז לכסליו נמצא כסליו קודם לתמוז בכל שנותיו ואם עמד בין כסליו לתמוז נמצא תמוז קודם לכסליו בכל שנותיו ועכשיו שקבעו ניסן ראש השנה נמצא תמוז קודם לכסליו וכשר כך פירש''י ז''ל. ולפי פי' זה על כרחין בדקים לן שלא היתה אלא מלוה אחת ביניהם עסקינן כגון שהמלוה והלוה מודים שלא הלוהו אלא פעם אחת דאי לא תימא הכי אפי' תימא דכסליו קודם לתמוז מאי הוי נימא הלואה אחרת היתה אלא ודאי כדאמרן. ואיכא למידק דלפי פרש''י ז''ל משמ' דכל היכא דאיכא לספוקי בשטרא אי מוקדם הוא ופסול אי מאוחר הוא וכשר פסלי' ליה משום דמספיקא לא טרפי לקוחות וזה הוא שכ' רש''י ז''ל שעכשיו שקבעוהו ניסן ראש השנה לעולם תמוז קודם לכסליו משמע דהא לאו הכי חיישינן דילמא כסליו קודם לתמוז ופסלי' ליה. וליתא דכל היכא דאיכא למיתלי דשטר מאוחר הוא מכשרי' לי' ואפילו היכא דאיכא ריעותא. וראיה לדבר מדאמרינן בפ' אחד דיני ממונות שטר שזמנו כתוב באחד בניסן בשמיטה ובאו עדים ואמרו היאך אתם מעידים והלא עמנו הייתם במקום פלוני שטר כשר ועדיו כשרי' חיישינן שמא אחרוהו וכתבוהו. ובפרק גט פשוט [דף קע''א] נמי אמרינן שטר שזמנו כתוב בשבת או בעשרה בתשרי כשר שאני אומר אחרוהו וכתבוהו אלמא כל היכא דאיכא למתלי במאוחר תלינן ביה ומכשרי' ליה. ובודאי דאי מהך קו' בלחוד כל היכא דמפכינן ליה לההוא גוונא שכתב רש''י ז''ל אתי שפיר כגון שכתוב בו בתמוז ואמרו העדים שהלוהו בכסליו שהיינו מכשירין אותו מן הספק ועכשיו שקבעו חכמים זמן בניסן נודע שהוא מוקדם ופסול אלא אי קשיא הא קשיא דהא בכי האי גוונא ליכא למפסל שטרא כלל משום דבפ''ק דב''מ [י''ג ע''א] אפליגו רב אסי ואביי בהא דתנן כותבין שטר ללוה אעפ''י שאין המלוה עמו דרב אסי מוקי לה דוקא בשטרי אקנייתא ובהנהו ליכא למיחש לשטר מוקדם דהא אפי' לא ילוה לעולם משעת קנין שעבד נפשיה ולא משכחת לה דאיכא למיחש לשטר מוקדם אלא בעדים שעשו שלא כדין שכתבו שטר ללוה אעפ''י שאין מלוה עמו בשטרי דלאו אקנייתא דבהנהו איכא למיחש לשטר מוקדם ולא משמע שעיקר תקנתן של חכמי' היתה מפני חשש עדים שלא יעשו שלא כהוגן. ועוד שאפילו תדחוק ותאמר כן תינח לרב אסי אבל לאביי דאמ' התם דכלהו שטרי נמי כותבין ללוה אף על פי שאין מלוה עמו משום דסביר' ליה דעדיו בחתומיו זכין לו ומשעת כתיב' זכה ליכא למיחש לשום שטר שכתבו בו העדים אותו זמן שהיו עומדין בו שהיא מוקדם ולמה הוצרכו חכמים לקבוע שנה למלכים לפי פירש''י ז''ל הא אין לך לומר אלא משום חשש שמא יאמרו העדים שבכסליו היו עומדים וכתבו זמנו בתמוז ואפילו תמצא לומר שיהיו נאמנין על כך כמו שנשא ונתן על זה בסמוך בס''ד או שתאמר שעדים אחרים הוא שאמרו כן מ''מ קשה הדבר לומר שמפני חשש עדים שיעשו שלא כהוגן תקנו חכמים ראש השנה למלכים. וראיתי בפסקי הרב ר' ישעיה הזקן מטראני ז''ל שפי' דכי אמרי לשטרות הכי פירושא להבחין בין שטר מלוה לשטר מקח אי זה מהן קודם שאלו היו מונין למלך מיום שעמד בו פעמים שילוה בניסן של שנה שניה וימכור בתשרי של שנה שניה ואפשר שישכח באיזה חדש עמד המלך ומספיקא לא טרפי' לקוחות אבל עכשיו שקבעו ראש השנה שלהם ניסן ליכא לספוקי דשטר מלוה קדום וטריף. ודמייתינן הכא הא דתנן שטרי חוב המוקדמין פסולין לאו דוקא מחמת פסול מוקדמין והכשר מאוחרין אלא מחמת דין מוקדמין ומאוחרין קאמרי' כלו' משום טרפת לקוחות מחמת שטר מוקדם להן או מאוחר מהן דבין מוקדמין ומאוחרין אינו אלא מחמת טרפת הלקוחות וזה כענין מה שאמרו בירושלמי [כאן ה''א] בין כמאן דאמר מניסן מנינן בין כמאן דאמר מתשרי מנינן מה נפיק מן ביניהון א''ר יונה שטרות יוצאות בינהון לוה בה מלוה באדר וכתב בה שניה למלכותו ומכר מכירה במרחשון וכתב בה שניה למלכות מאן דאמר מניסן מנינן מלוה  קדמה ומאן דאמר מתשרי מנינן מכירה קדמה. ואף הרשב''א ז''ל פי' כן. ועדיין אין כל זה נוח לי דאי הכי מאי שייכא דמוקדמין הכא. וענין הירוש' דרך אחרת היא ולא שייך בהדיה הא דשמעתין כלל. לפיכך נראין לי דברים כפשטן דהכא למאי הלכתא קאמרי ולא בעי' טעמא אלא כי היכי דאמרינן לקמן גבי ראש השנה לרגלים דנפקא מינה לנודר למיקם עלי' בבל תאחר דנפקות' הוא דאמרינן וטעמא לא שיילינן הכי נמי אמרי' הכא בהאי ראש השנה למלכים למאי הלכתא ולמאי נפקי לן מינה. ומהדר דנפקא מינה לשטרות דתנן שטרי חוב המוקדמין פסולין הלכך מלך שעמד באדר וכתב לו סופר בניסן שלאחר י''ג חדש ניסן של שנה שניה כיון דניסן ראש השנה למלכים הוי ליה הך שטר מוקדם ופסול משום דהוה ליה הא ניסן ניסן של שנה שלישית האי הוא דנפק' מינה בהאי ראש השנה למלכי' ובהכי עסקינן השתא בגמרא. וכי תימא מפני מה קבעי להם ניסן ולא מנו מיום שעמד בה היינו מאי דאמר ר' יוחנן לקמן בסמוך מניין למלכים שאין מונין להם אלא מניסן ומהדרינן דמקיש מלכות שלמה ליציאת מצרים כלומר דכיון דיציאת מצרים היתה תחילת מלכותן של ישראל שאם לא כן משועבדין היינו בדין הוא שכל מלך ממלכי ישראל יעשה במלכותו זכר ליציאת מצרים. והיינו דהוה סבירא ליה לרב יוסף דבמלכי אומות העולם דליכא למימר הכי מיום שעמד בה מנינן וכמו שאכתוב עלה דההיא בס''ד ואלו היה טעמו של דבר כדי להבחין בין שטר מוקדם לשטר מאוחר כדברי הראשונים ז''ל כל כך היה ראוי לחוש במלכי אומות העולם כמלכי ישראל אלא ודאי כדאמרן כנ''ל. [חידושי הר''ן].
-----
דין שטר שדילג ממנו לבריאת עולם שכשר. וכן נמי אם לא כתב בו הכלל, כגון ארבעת אלפים רק הפרט תשע מאות וששים כשר. והוא הדין אם לא כתב הפרט גדול כגון תשע מאות רק הפרט קטן כגון שנת ששים שכשר. [מחזור ויטרי מספר התרומה סימן פ''א].
-----
הא דאמרי' שטרי חוב המוקדמין פסולין והמאוחרין כשרין איכא לאקשויי לאביי דאמר בבבא מציעא עדיו בחיתומיו זכין לו איכא למימר דאין פסולין אלא כגון שהיה בתשרי והקדימו לניסן אי נמי משום דלא הוה להן לאזדהורי מלקוחות. [ספר הישר לר''ת — חידושים סימן ת''ג].
-----
תנן התם (שביעית פ''י מ''ה) שטרי חוב המוקדמין פסולין והמאוחרין כשרין ופי' מוקדמין לאביי דאמר עדיו בחתומיו זכין לו כגון שכתיבתו וחתימתו בתשרי והקדים הזמן מניסן שעבר לרב אסי דמוקים לה בשטרי אקנייתא הכא בשטרא דלאו אקנייתא והעידו עדים שכתבו וחתמו בניסן ולא לוה עד תשרי אי נמי כתבו וחתמו בתשרי והקדים הזמן ההוא מניסן. ור' משה בן מימון (בפירושו שם) דחק עצמו ופירש מוקדמין שטר שלוה בו ופרעו וחזר ולוה בו. וליתא דההוא מכללא נפקא כדמוכח בפרק שנים אוחזין (י''ז.) דגרסינן שטר שלוה בו ופרעו אינו חוזר ולוה בו אימת אילימא למחר וליומא אוחרי תיפוק ליה דהוה ליה מוקדם ותנן שטרי חוב המוקדמין פסולין ואם איתא הוה ליה למימר תנינא שטרי חוב המוקדמין פסולין ולא הוה ליה למימר תיפוק ליה. ואסיקנא באיזהו נשך (ע''ב.) דטעמא דלא גבי מזמן שני ר' יוחנן אמר גזירה שמא יגבה מזמן ראשון הלכך כמלוה על פה דמי ולא גבי ממשעבדי. [העיטור מאמר ראשון].
-----
דתנן שטרי חוב המוקדמים פסולין פסקו התוספות כל שטר שיש בו ספק ויכולין ליישבו בשום ענין אין לפוסלו. (דף ש''א במרדכי פרק זה תמצא תשובה שטרי שלא היה מכוין היום לכמה בחודש ולא פסל השטר). [האגודה].
-----
פסולין. פירש''י ז''ל דלא גבי ממשעבדי אבל מבני חרי גבי והכי נמי מוכח בפ' איזהו נשך וא''ת היכי גבי אפילו מבני חרי והרי העדי' פסולין הם כיון שהקדימו הזמן. איכא למימר כגון דהוי שטר מוקד' במידי דעבידי אינשי למטעי ביה וכגון שכתבו שטר ללו' אעפ''י שאין מלוה עמו בשטרי דלאו אקנייתא שאעפ''י שאין כותבין אלא בשטרי אקנייתא וכדרב אסי כל מאן דלא גמר לה לדרב אסי לאו רשע הוא וכבר כתבתי זה בפ' איזהו נשך. [חידושי הר''ן].
-----
שטרי חוב המוקדמין. גרסי' בירושלמי מי מודיע ר' שמעון בר בא בשם ר' יוחנן הן הן עדיו והא אמר ריש לקיש עדים החתומין על השטר נעשה כמו שנחקרה עדותן בב''ד תמן בשאמרו לא חתמנו ברם הכא יכלון למימר על זה חתמנו ועל זה לא חתמנו וכ' עליו הר''ז הלוי ז''ל ומכאן אנו למדים שכל טעות שהעדים מצויין לטעות בה נאמני' הם בעצמם ואין בזה משום חוזר ומגיד וצריך בזה ב''ד גדול ולהחמיץ הדין ובגמרא דילן מצינו כיוצא בדבר זה בההוא תברא דהוה חתום עליה רב ירמיה בר אבא וכו' כדאיתא בפ' גט פשוט ע''כ נר' מדבריו שהעדים נאמנים בכך אפילו בשכתב ידן יוצא ממקום אחר. אבל הרמב''ן ז''ל כ' בפ' איזהו נשך דהאי ירוש' בשאין כתב ידן יוצא ממקום אחר קאי ומשום הכי נאמנין ואין כאן מקום להאריך בזה אבל ודאי כל טעותא דעבידי עדים למטעי ביה לית ביה משום חוזר ומגיד דהכי מוכחא ההיא דבפ' גט פשוט. [חידושי הר''ן].
-----
שטר חוב המוקדמין פסולין מפני שהוא טורף לקוחות שלא כדין והמאוחרין כשרין דאפסיד אנפשיה. הא דמוקדמין פסולין מוכח בגמ' בפ' איזהו נשך [ב''מ ע''ב ע''א] דדוקא למגבי ממשעבדי ואפי' מזמן ההלוא' אבל למגבי מבני חרי לא, ומיירי שכתבו העדים אותו שטר ללוה קודם ההלואה שלא בפני המלוה דשטרי דלאו אקנייתא ואף ע''ג דלאו שפיר עבדי כדא''ר אסי פ''ק דב''מ [י''ג ע''א] מיהו לא מיפסלי בהני דלאו רשיעי נינהו אי לא גמרי לה להא דרב אסי, אבל אם הקדימו בכונת קדימת הזמן כגון שהיו עומדין בשנה שלישית וכתבו שנה שניה אפילו מבני חרי לא גבי דעידי חמס נינהו דבעדותן אתי למטרף לקוחות שלא כדין ומיפסלי בהכי. והיכא דגבי מבני חרי על פי אותו שטר ולא ממשעבדי מיירי בשאין כתב ידם יוצא ממקום אחר והעדים נאמנין לומר אנו חתמנוהו אבל מוקד' הוא שכתבנוהו שלא בפני המלוה, אבל אי כתב ידם יוצא ממקום אחר אין נאמנין בכך וגבי אפילו ממשעבדי מהזמן הכתוב בשטר כ''כ הרמב''ן ז''ל בפ' איזהו נשך. אבל הר''ז הלוי ז''ל היה מוכיח מהירושלמי שאפילו בכתב ידם יוצא ממקו' אחר נאמנין ובודאי דכל טעו' שהעדי' עבדי למטעי ביה השטר כשר ונאמנין לומר כך הי' וליכא למימר דכיון שהגיד שוב אינו חוזר ומגיד, והכי מוכח בפ' גט פשוט [ב''ב קס''ז ע''ב] גבי ההוא תברא דהוה חתים עליה רבה בר רב חנן. ומוכח בגמ' בפ' אחד דיני ממונות [סנהדרין ל''ב ע''א] ובפ' גט פשוט [ב''ב קע''א ע''א] דכל שטר שיש להסתפק בו אם מוקדם ופסול או מאוחר וכשר מכשרי ליה, ואפי' היכא דאיכא ריעותא כגון שנכתב זמנו בשבת דאמרינן אימר אחרוהו וכתבוהו. והאי שטר מוקדם דפסול למגבי למשעבדי מצאתי כתוב דאין הלוה נאמן לומר פרעתי ואם יש בו נאמנות נוטל בלא שבועה ונ''ל דדברי טעם הם דכיון דלא מיפסל אלא משום קנסא גזירה שמא יגבה מזמן ראשון אם כן תורת שטר עליו לכל ענין לגבי בני חרי ומצי למימר להו שטרך בידי מאי בעי, ואפילו למי שסובר שבכתב ידו יכול לומר פרעתי דדיו שנקנסהו שלא לגבות מן המשועבדין כלל ואפי' מזמן שני שמן הדין יכול לטרוף אלא משו' גזירה שמא יגבה מזמן ראשון מה שאין כן בכתב ידו דכלל כלל לא טריף לקוחו' דלית ליה קלא, וה''ה נמי שמועיל הנאמנות הכתוב בו שאפי' בכתב ידו מועיל. והא דמאוחרין כשרין אמרי' בגמ' בפ' מי שמת [ב''ב קנ''ז ע''ב] בדכתב ליה דקניתי ודאקנה דאי לא אתי למיטרף לקוחות שלא כדין אם קנה נכסים בין מזמן הקנין לזמן הכתוב בשטר, שאם לא כתב לו כן לא נשתעבדו לו בשעת הקנין שהרי לא היו לו ואתי למיטרף כיון שקנאם קודם הזמן המאוחר הכתוב בשטר. הרמב''ם ז''ל פי' בפירוש המשנ' המאוחרין שלוה בתשרי ולא כתב השטר עד ניסן, ולפי פי' זה א''צ לכתוב דקניתי ודאקנה וע''כ לא כתבו בפכ''ג מהל' הלואה, והדין אמת הוא אבל פי' המאוחרין אינו כדבריו וכבר סתר דבריו הרב בעל העיטור באות זמן כמו שפירש שם בשטרי חוב המוקדמין. [חי' הרשב''ץ].
-----
@ ב' ע''ב.
מאי קמ''ל פי' ריב''ן [עי' רש''י] ל''ג מאי אלא קמ''ל, ובניחותא קאמר דפשיטא דזה אשמעינן כמו במתניתין דניסן ר''ה למלכים. מיהו י''ל כך, מאי קמ''ל דא' בניסן ר''ה למלכים לחוד, הול''ל בהדיא כמו במתניתין. [תוספות ישנים].
-----
וששאל מונין לזה ולזה. והוקשה לו שאנו מונין שנות בית הראשון על שנות מלכים ועל פיהם צרפנו שנות עולם, ומי יאמר שלא מנו מקצתן שנה לאב ולבן. כשאמרו מונין שנה לשני מלכים לא אמרו אלא בשטרות שתקנו להם מלכות מפני שלום מלכות וכבודו. וכה אמרו שהכותב שטר בתחלת השנה כותב למלך שהוא באותה שנה, וכשמת ועמד אחר תחתיו באותה שנה הבא לכתוב שטר אחריו, אינו מונה למלך המת מפני כבוד החי אלא מונה אותה ראשונה למלך העומד. אבל הכתובים דקדקו בחשבונם, בין בשני דורות שמאדם עד יציאת מצרים, בין בשני מלכי יהודה. והמצרפין את המנין לא על הכתובים סמכו, שהרי יש מקראות הצריכין להדרש ואי אפשר להעמיד (אלא) על ידי מדרש הגון. וכי אפשר לבן שיהיה גדול מאביו, כגון אשר סר אמציהו ומלך עוזיהו בנו בימיו, ולא פירש במקרא. והן ט''ו שנים שנבלעו שנות הבן בשל אביו, והעמידום רבות מסידרי העולם על ידי שמיטין ויובלות, שמנו שבעה עשר יובלות משנכנסו לארץ עד שיצאו. ואע''פ שבטלו היובלות משגלו שבט ראובן ושבטים שבעבר הירדן, מנו יובלות לקדש שמיטין ועל ידיהן עמדו על אמיתות סך החשבון. ועוד סמכו על המקרא שכת' בראש שנה בעשר לחודש ארבעה עשרה שנה אחרי אשר הוכתה העיר. ואם תחסר שנה או תוסיף שנה לא תמצא היובל בארבעה עשר לחרבן הבית. ואף שבע שחלקו מן המקרא הזה הוברר להם, וכל שכן שיש לסמוך עליו בחשבון השנים. [שו''ת לרש''י סימן י''ט].
-----
מונין שנה לזה ולזה. פירש''י ז''ל הבא לכתוב שטר באדר לאחר שעמד זה אם רצה לכתוב בשטר בשנת פלו' למלך פלו' שמת כותב ואם רצה כותב בשנה ראשונה לפלו'. ובתוס' מוסיפין עוד שכשם שבכל השנה יכולין לכתוב למנין אותו מלך שמת ואפי' במה שנעשה אחר מותו כך יכולין לכתוב בכל השנה שנה ראשונה למלך פלוני אפי' במה שנעשה קודם שעמד אם יכתבו השטר עכשיו כגון בשטרי אקנייתא וכיוצא בהם ולישנא דמונין לזה ולזה ודאמרי' נמי מהו דתימא שתא לבי תרי לא מנינן משמע. [חידושי הר''ן].
-----
מונה שנה לזה. פי' רש''י דאי ליום אחד בשנה חשוב שנה, הא תנא ליה רישא בבריית' דלעיל, ור''ל דחדא ברייתא היא, וגם רבי יב''ן פי' משום דגבי הדדי מיתניין. ומיה' אין לדחוק כל כך, וה''פ לזה ולזה פשיטא דאי אתא לאשמעינן דיום אחד בשנה חשוב שנה הו''ל למיתניה כדלעיל מלך שעמד בכ''ט באדר וכו', ומשני מ''ד שתא לבי תרי לא מנינן, וההיא דלעיל דאשמעינן דמונין לשני שנה מכ''ט באדר עד ניסן, הוה מוקמינן כגון שלא מלך לפניו, שאינה נימנית אלא למלך אחד. מ''ד שתא לבי תרי לא חזייה. קמ''ל דמוניני לבי תרי דאע''ג שמת יכולים לכתוב שנה אחרונה למלך פלוני אף במה שנעשה לאחר מותו. [תוספות ישנים].
-----
ומלך בן מלך הוא. להכי קאמר' ומלך בן מלך, דשאינו בן מלך שמעינ' מההיא דלעיל, ואפי' הן ב' ברייתות, מ''מ דייק מדהו''ל למיתני מלך שעמד בניסן כו' כדלעיל, ומדתני מת באדר ועמד אחר תחתיו בניסן, משמע דמיירי במלך בן מלך, וההיא דלעיל איכא לאוקמי כשלא היה בן מלך. [תוספות ישנים].
-----
ומלך בן מלך הוא. פירש''י ז''ל דאי אימנו עליה מאדר בלחוד מרישא בלחוד שמעי' ליה. פי' לפירושו דאע''ג דתרי ברייתות נינהו כיון דגבי הדדי מתניין על כרחין בתרייתא אשמועינן מאי דלא שמעי מקמייתא. [חידושי הר''ן].
-----
אמר ר' יוחנ' מניין למלכים שאין מונין להם אלא מניסן, שנא' [מלכ' א' ו'] ויהי בשמנים שנה וארבע מאות שנה לצאת בני ישראל מארץ מצרים בשנ' הרביעית בחדש זיו הוא החדש השני למלוך שלמה על ישראל ויבן הבית לי''י. מקיש מלכות שלמה ליציאת מצרים, מה יציאת מצרים מניסן אף מלכות שלמה מניסן. אמר רב חסדא לא שנו אלא למלכי יש', אבל למלכי אמות העולם מתשרי מנינן. [פסקי הרי''ד].
-----
מקיש מלכות שלמה ליציאת מצרים. נ''ל דקושטא דמלתא וטעמא דמלתא ילפינן מהאי קרא דמקיש מלכות שלמה ליציאת מצרים דכי היכי דביציאת מצרים מנינן מניסן הכי נמי למלכי ישראל מנינן מניסן. ומיהא נמי ילפי' טעמא דמלתא דמשום הכי מונין מלכי ישראל למלכותן מניסן כדי שיעשו זכר ליצ''מ שבאותו זמן שיצאו מעבדות לחירות התחילה ממשלתן. והיינו טעמא דבמסקנא דסוגיין אע''ג דאיגלי מילתא דקראי דר' יוחנן לא מוכחי דלימני מניסן כדמקשי' ואימ' תמוז ואימא אב ואימא אדר ואמרי' אלא א''ר אלעזר מהכא ויחל לבנותו וכו' אפי''ה מסקי' ואמרי' תניא כותי' דר' יוחנן והיינו לומר דנהי דקראי דר' יוחנן לא מוכחי דמניסן מנינן כיון דמקראי דר' אלעזר נפיק לן הרי אכתי נקטי' קראי דר' יוחנן למיקם אטעמא דמלת' דמשום הכי מנינן להו מניסן כדי להזכיר יצ''מ כנ''ל. [חידושי הר''ן].
-----
וממאי דמעשה דאב קדים. פי' השתא ס''ל להמקשה דמ''א שנה עשו במדבר שהרי לא עברו את הירדן אלא בעשור לחודש הראשון ושהו במדבר מאב דשנת הארבעים עד ניסן וכיון דלתשרי מנינן הרי נכנסו בשנת מ''א מתשרי ועד ניסן ובאדר של אותה שנת מ''א מת משה בשבעה בו. ואי קשיא היאך עולה בלב המקשן להקשות כך שיעמדו ישראל במדבר מ''א שנה וכתיב ובני ישראל אכלו את המן מ' שנים עד בואם אל ארץ נושבת וכתיב ביהושע דממחרת הפסח שאכלו מעבור הארץ שבת המן וא''כ (ש)אכלו המן מ''א שנה. תשובה אמר לך המקשה לעולם יציאת מצרים לתשרי מנינן אבל מ' שנה דאכילת המן אינו מונה אלא מירידתו שהיתה באייר ומאייר לאייר מונה שנה. [תוס' רי''ד].
-----
@ ג' ע''א.
וישמע הכנעני מלך ערד. הכא משמע דהוה סיחון, ובפי' החומש פי' רש''י [במדבר כ''א א'] דהיינו עמלק. וי''ל דודאי עמלק היה. ומיהו עמלק שינה כסות ולשון סיחון, כדי שיטעו ישראל בתפלתם שלא יזכרו עמלק. ועל זה יסד הפיט [בפיוט לפרשת זכור] כסות ולשון שינה היות כמלך ערד, וישראל נתן לב לזאת [במדבר כ''א ב'] ויאמר אם נתן תתן את העם הזה והחרמתי את עריהם, העם הזה סתמא. והכי מוכח שפיר, דאז הוה מלך סיחון קיים, דאי הוה סיחון נהרג לא היה יכול עמלק לשנות עצמו לסיחון. [תוספות ישנים].
-----
וישמע מלך ערד מה שמוע' וכו'. ונ''ל דהאי קרא היינו  האי דכתיב במסעי [במדבר ל''ג א'], ושם לא מפרשי שום שמועה ששמע, אבל כתיב קרא אחרינא [שם כ''א, א'] וישמע מלך ערד כי בא ישראל דרך האתרים וילחם בישראל. [תוספות ישנים].
-----
אל תקרא ויראו אלא וייראו וכדר''ל וכו'. משמע משום דקרינן וייראו צריך לדחוק ולומר דכי משמע שפיר בלשון דהא. ותימ' דאפילו קרינן ויראו, הוה כי לשון דהא, כמו [שמואל א' י''ז ט''ו] ויראו פלשתים כי מת גבורם, דהא מת גבורם, דא''ל לא בלשון אי ולא בלשון אלא ולא בלשון דילמא. ואומר הר' יצחק דהא לא הוי לשון שהרי, אלא לשון לפי, והשתא לפי אין לחוש דר''ל לא נקיט לשון תלמוד, ומי' לא קא בעי אי דהא משמע לשון לפי, ולא בלשון שהרי, איך יתיישב ויראו פלשתים כי מת גבורם. [תוספות ישנים].
-----
והא דאמר ר' שמעון בן לקיש כי משמש בד' לשונות  אי, דלמא, אלא, דהא. והוקשה לו, למה הפך הסדר ולא הזכירו כסדר שהן מתורגמין, דהא, דלמא, אלא, אי. לפי דברי שאילתו הבנתי שכך קבל, כי מתרגם בתורה בתרגום אונקלוס בד' לשונות. ופרשו לו ד' שאחזו המתרגמין בהם, כי יקרא, אי. כי תאמר, דלמא. כי פתח, אלא. כי גוע אהרן, דהא. וקשיא ליה אין סידורן כך. כבר עברו עשרים שנה שאיני מפרשם כתרגומו של אונקלוס, שהוקשיתי בה למה לא מנה ארי, כד, ברם, דלמא. רובם מתרגמינן ארי, כי יהיה להם כד הוי להון. כי צחקת ברם חייכת, כי חרבך דלמא תרים חרבך. ועל המתרגם כי גוע דהא תוהא אני עליהם, שאין להם לתרגם דהא מית, אלא אם כן [—יתרגמו] אתחזיאו כל כנישתא, דהכי אמרינן אל תקרא ויראו אלא וייראו כדר''ש בן לקיש. שאם אתה קורא ויראו, אין לשון דהא נופל על כי גוע, לפי שאינו בא ליתן טעם (אלא) על האומר למעלה הימינו לומר מה טעם ויראו, לפי שמת אהרן שעמוד ענן בא לרגליו. אלא ישמש אשר, כמו כי טוב העץ למאכל, ותרא אותו כי טוב הוא, כי ברח העם, כי ברח יעקב, אף כאן ויראו כי מת אהרן ויבכוהו. ואף כשיתרגמו ואתחזיאו, תוהא אני עליהם. מה חזו לשנות בו תרגום מהרבה כי שבתורה, שהן כמותן באים ליתן טעם על שלמעלה, כגון ויברך את יום השביעי ויקדש אותו (לפי) כי בו שבת, כי לא המטיר, כי מאיש לקחה, כי שת לי אלהים, כי מים על פני כל הארץ, כי בימיו נפלגה הארץ. כל אלה לשון דהא נופל עליהם, ועוד הרבה. כי פתח תפתח מה ראה לשנותו מהרבה כי שבתורה, הבאין לסתור דברי העליון לאמר, לא כן כי כן, כגון כי צחקת לא כן אלא צחקת, לא תשתחוה לאלהים כי אם הרס תהרסם, לא תכרות ברית כי את מזבחותם תתוצון. וכל כי הסמוך לאם, כגון כי אם ברכתני, כי אם בבא, כי אם לפי דברי, כולם לשון אלא הם, כמו כי פתוח. וגם בכתובים, לא על המלך לבדו כי אם על כל השרים. ומה ראו לשנות, כי יקרא בלשון אי מרוב כי שבתורה, שהם לשון תלוי, שמא בא שמא אינו בא, ככל אם שבמקרא. כי יגח, כי יגוף, כי יקריב מכם, כי תשמע באחת שעריך, כי תפגע, כי יהיה לאיש, כי יקרא. ואומר אני שעל פי השמועה הזאת החזיקו לתרגמן כך [שפירשו להם רבותיהם ד' לשונות הללו כי גוע דהא, שבו אנו עסוקין, כי פתוח אלא, כי תאמר דלמא, כי יקרא אי. ולא פירשו לתרגמן כך], אלא פירשו להם כאילו אי אפשר לשמש משמען אלא בלשונות הללו והזכירו אחד מהן לכל לשון והם אחזום וקבעום בתרגום. ואני אומר, כולן מתורגמין לשון ארי, וכאשר יהפוך כי בלשון עברית, כן יהפוך ארי בלשון ארמית ארבעתן. ור' שמעון בן לקיש (לא) [—בא] ללמד על שמוש משמען לפשטן, ולומר לך, יש כי הבא ליתן טעם, ויש כי לסתור דבר ולישב דבר, ויש כי משמע לשון תלוי, כמו אם, אותם שהזכרתי למעלה, ויש כי שהוא תמיה וסוף שמושו משמע להיות פן, כגון כי תאמר בלבבך. אם תדרוש ככל כי שבתורה לא יתחבר לו מקרא שאחריו, לא תירא מהם, אין נופל עליו לא לשון דהא, ולא לשון אם. האיך נופל עליו לשון אם, כי תאמר רבים לא תירא מהן, הא אם לא תאמר תירא. על כרחך פן תאמר רבים ותירא מהן לא תירא מהן. וכן כי תראה חמור שונאך, על כרחך בלשון פן משמש, כמו לא תראה את שור אחיך, אף כאן לא תראה וחדלת. ואם תדרשנו לשון אחר לא יתחבר. דבר יוצרינו כפטיש יפוצץ סלע יוצא לכמה טעמים, ולעולם אין מקרא יוצא מידי פשוטו. ואף כי תעבוד את אלהיהם בלשון פן ישמש, לא ישבו בארצך פן יחטיאו אותך לי פן תעבוד את וגומר. ולמדנו מדבריו שהצריך לדרוש כי באחת מכל הלשונות דורש בו לשון הנופל עליו. ועל דבריו סמכנו לדרוש בעמוד הענן שבא לרגלי אהרן, באמרנו כי גוע בא ליתן טעם. ולמדנו ש(הם) נופלים על כל שתים מהלשונות הללו, הבא לדרוש זו דורש, והבא לדרוש זו דורש. ומזה הבננו טעם של מחלוקת של בית שמאי ור' עקיבא במס' גיטין בית שמאי אומרים לא יגרש אדם את אשתו אלא אם כן מצא בה דבר ערוה. רבי עקיבא אומר אפילו מצא אחרת נאה הימנה שנאמר והיה אם לא תמצא חן בעיניו, שאינה נאה או מצא בה ערות דבר. שיש אם במקום או. כגון אם אברה חסידה ונוצה. וכן כל אם הסמוכים לתמיהא, הבמחנים אם במבצרים, הטובה היא אם רעה, הינהק פרא אם יגעה שור. ועוד למדנו שכי משמש תלוי, ככל אם שבתורה. ועל זו סמך רבי אמי לומר כל שבועה שהדיינין משביעין אותה אין בה משום שבועת ביטוי שנאמר כי תשבע, מעצמה, כלומר אם תשבע, מדלא כתי' אם תושבע או כי ישביעוהו. ומדקשיה ליה, כי וודאי לשון העתיד הוא, כמו כי תבואו אל הארץ, כי ירחק, כי תבא [—תבנה], דאי אפשר שלא תבנה, וכי תאמרו מה נאכל, עתידין אתם לומר כך. ורוב כי שבתורה, המשמשין מקום כאשר, אף כאן כי תשבע, והן שישביעך בית דין. לכך הוצרך לומר וכדר' שמעון בן לקיש, שיש כי משמעו לשון תלוי, וכיון דתשבע דהכא כי תלוי הוא ומעצמה קאמר. וכן כי יקרא, פרט למזומן, אמ' יקרא לפניך, אם יקרה לפניך, לשון מקרה. בכל אלה לא דקדקתי מפי רבותי, כי קל מהרתי בעניי לשמש אותם. אך נתננו לב לישב [—דברי] חכמי ישראל, דבר על אופניו, כי ידעתים לשונם צח וערב וברור מללו. והמתפרשים בלשון עלג וקצר רוח בעניותנו, שלא עמדנו בסודם להושיב דבר על מכונו. ואם יאמר חביבי, עוד יש שמוש ללשון כי, שהרי רובן משמשין במקום אשר, כגון כי טוב העץ, כי טוב הוא, כי ברח העם, כי ברח יעקב, כי לא יוכל לו, כי עירומים הם. ועוד יש משמשים במקום כאשר, כמו כי בא סוס פרעה, ויהי כי באנו, ויהי כי עלינו, והיה כי יראו אותך ממצרים, כל אלה בכלל לשון שמוש של אם הם. שיש אם משמש בלשון אשר, כגון אחת היא על כן אמרתם תם ורשע הוא מכלה אם שוט ימית פתאום, אשר שוט ימית פתאום, היא האחת המכלה תם ורשע, אי אפשר לדרוש לשון תלוי, אם חרוצים ימיו, אם אקוה שאול ביתי. ואם המשמש בלשון כאשר, ואם תקריב מנחת בכורים, על כרחך אינו תלוי, שהרי חובה היא מנחת העומר, ופרושו כאשר תקריב. וכן [ו]אם יהיה היובל, וכאשר יהיה היובל אין אם תלוי. וכן שנינו ר' שמעון אומר כל אם ואם רשות חוץ משלשה. אם תקריב, אם כסף תלוה, אם מזבח אבנים. וכשתבנה לי מזבח שהרי סוף לבנות שנאמר אבנים שלימות תבנה. וכן אם יבלענו ממקומו, לכשיבלענו ממקומו, אין דבר זה תלוי, שהרי באורחות שוכחי השם מדבר. [שו''ת לרש''י סימן רנ''א].
-----
כי משמש בד' לשונות — כבר פירשנו בערך אי. [הערוך ערך כיגב]. אי, דלמא, אלא, דהא — פי' כולהו צריכי דלא סגיא דלא לימא כהני לשני, דאי מתרגמינן ''כי יקרא'' (דברים כ''ב, ו') ארי, היה משמע דצריך לחזור אחריו, ואנן מפרשינן (חולין קל''ט:) לכשיקרא לו ולא שיחזור אחריו, להכי צריך לתרגם אי יערע. ''כי תאמר בלבבך'' — (דברים ז', י''ז) צריך לתרגם דילמא, דאי אמרינן ארי הוי משמע דמצוה להרהר זה הדבר, קמ''ל דלמא, כלומר הזהר בלבבך שלא תאמר זה הדבר. ''כי פתח תפתח'' (דברים ט''ו, ח') הכי נמי אי הוה אמר ארי מה הוה משמע כלומר היכי מיתמר הדבר הזה ''לא תקפוץ את ידך מאחיך'' (דברים ט''ו, ז') מאי ''כי פתח תפתח'' ארי תפתח אדרבה אם מיפתח לא הוה קפיצה ואי קפיצה לא הוה פתיחה, אלא להכי מתרגמ' אלא מיפתח תפתח דהכי מיתמר לא תקפץ אלא מיפתח תפתח. ''כי גוע אהרן'' (במדבר כ', כ''ט) נמי אי הוה אמרינן ארי משמע דעדיין לא הוה מית אלא מיית והולך, להכי אמר דהא מית אהרן שכבר נסתלקו ענני הכבוד על שכבר מת אהרן. [הערוך ערך אי]. הוא סיחון, הוא ערד סיחון שדומה לסיח שבמדבר — פי' שהוא קל ברגליו וסיח הוא ערד ופי' במקומו. [הערוך ערך סיח]. ערד שדומה לערוד שבמדבר — פי' כדכתיב (ירמיהו ב', כ''ד) ''פרא למד מדבר'' והוא חמור מדברי, ''פרא אדם'' (בראשית ט''ז, י''ב) תר''י מדמי לערוד. [הערוך ערך ערודגב].
-----
ואם איתא בחדש השלישי בשנ' השניה מבעי ליה. וא''ת אכתי דלמא ראש השנה באמצע סיון והאי קרא בראש החדש קאי כדאיתא בפ' כל כתבי ואכתי אימא דראש השנה סיון י''ל דפשיטא לן בכולה שמעתין שאין חדש א' נחלק לשתי שנים ואעפ''י שעשו אמצע ניסן ר''ה לרגלים היינו משום דעל כרחין בל תאחר ברגלים תליא רחמנא וט''ו בשבט נמי שעשאוה ראש השנה לאילן היינו נמי משום דעל כרחין באילן בתר חנטה אזלינן וחנטה תליא ברוב גשמי שנה אבל לשנים פשיטא לן שאין אמצע חדש נקבע ראש השנה ואפילו ניסן וסיון ותשרי שיש רגלים באמצעם. [חידושי הר''ן].
-----
ואימא תמוז ואימא אב ואימא אדר. לא קאימנא שפיר אטעמייהו דהני פרכי דבשלמא פרכא קמיית' דפרכינן ממאי דמניסן מנינן דלמא מתשרי מנינן תליא בטעמ' דדילמ' אע''ג דבניסן נגאלו קבעו ראש השנה שלהם תשרי לפי שהוא ראש השנה לשנים אבל היאך יקבעו ראש השנה אחד מהחדשים הללו שאינו ראשון ליציאתן ולא למנין שני העולם אלא ודאי הני פרכי קלישי נינהו אלא משום דאשכחן קרא דמייתי ר' אלעזר דאפילו הני פרכי ליכא למפרך בה פרכי' להו לקראי דר' יוחנן אע''ג דלאו פרכי אלימי נינהו. והיינו נמי דאע''ג דמשמ' דשבקינן ממרי' דר' יוחנן ואמרינן אלא א''ר אלעזר אפי' הכי אמרינן תניא כוותיה דר' יוחנן משום דאכתי סמכי' אקראי דידי' ומן הטעם האחר שפרשתי למעלה. [חידושי הר''ן].
-----
מאי שני לירח שמונין בו למלכותו. וא''ת דילמא היינו משום (דדלמא) דשלמה עמד בניסן אבל מלכים שלא עמדו בה מנלן דמניסן מנינן להו י''ל אם כן האי בשני מאי אתא לאשמועינן אי לאשמועינן באי זה חדש היה לכתו' בחדש השני בשנת הארבע למלכותו וסגי בהכי בשני למה לי אלא ודאי לאשמועינן דלכולהו מלכי ישראל מניסן מנינן להו. [חידושי הר''ן].
-----
שני בשבת לא אשכחן. בירושלמי (כאן) פריך מויהי ערב ויהי בקר יום שני. ופריק דאין למדין מברייתו של עולם כלומר דשני לבריאת עולם קאמר. [חידושי הר''ן].
-----
תניא כוותיה דר' יוחנן כו' עד ואומר ויחל לבנותו בחדש השני בשני. נ''ל דל''ג בברייתא להאי קרא דאי גרסי' לה א''כ תניא כר''א הוי ורבינו ברוך זצוק''ל כך פירש וקושיא דאב ותמוז ואדר דקשיא לר' יוחנן ה''נ תיקשי אמתניתא ול''ג אלא עד ואומר בחדש השלישי ואי גרסי ליה יש לפרש הכי אע''ג דלא קיי''ל מהאי קרא דויהי בשמנים שנה דמניסן מנינן כי היכי דאתייה ר' יוחנן אתייה נמי תנא דברייתא. [תוס' רי''ד].
-----
מדקאי בכסליו וקאי ליה שנת עשרים וקאי בניסן וכו' מכלל דר''ה לאו מניסן הוין. וא''ל אימא כולהו חדשים דמכסליו עד ניסן כמו דפרכי' לעיל, אימא אייר אימא סיון וכו'. דהואיל ומפקת ר''ה מניסן שהוא ר''ה למלכים ישראל, יש לנו לומר דתשרי ר''ה כמו שהוא לדברים אחרים לשמיטות וליובלות ולנטיעה, דהיינו דשייך בהו מניינא של שנים כמו שטרות, אבל לעיל דקאי עליה ניסן פריך שפיר אימא אייר וכו' דעדיין לא מנינן ניסן ראש לשום דבר, ורגלים נמי דקאמ' חשיב במתניתי' היינו ט''ו בניסן. [תוספות ישנים].
-----
מכלל דראש השנה לאו ניסן הוא. פי' ומדאפיק תנא מניסן שהוא ראש השנה למלכי ישראל אוקמי' אתשרי שהוא ראש השנ' לשמיטין וליובלות ולמילי טובא והיינו דלא פרכי' הכא ואימא תמוז ואימא אב כדלעיל משום דלעיל דעקרינן ראש השנה מתשרי שהוא ראש השנה לשנים ובעי' לאוקמיה אניסן פרכי' אימא תמוז לפי שאין ניסן ראש השנה לשום דבר שאף לרגלים אין ראש אלא ט''ו שבו אבל הכא נקטי' בפשיטות, דכיון דעקרינן ליה מניסן מוקמינן ליה אתשרי. [חידושי הר''ן].
-----
@ ג' ע''ב.
אותיב רב יוסף ביום עשרים וארבעה לחדש בששי כו'. מה דקשיא לי במהדורא קמא אמאי לא אותבי' מקראי אחרינא דכתיב בחגי בחודש התשיעי בשנת שתים לדריוש יש לתרץ דאיכא למימר ממאי דמעשה דאלול קדים דילמא דכסליו קדים מש''ה דייק מהנך תרי קראי דסמיכי אהדדי וליכא למימר התם (ולעשה) [דמעשה] דחדש שביעי קדים דקרא קמא דחודש שישי קאי אדלעיל דכתיב ויער ה' את רוח זרובבל בן שאלתיאל וגו' ויבאו ויעשו מלאכה בבית ד' צבאות אלהיהם והתם קאי ביום כ''ד לחדש (השביעי) בששי שבכ''ד באלול התחילו לבנות ובכ''א לתשרי צוהו השם שיאמר להם מי בכם הנשאר אשר ראה אותו בכבודו הראשון וגומר שהיו רואים שאין זה הבנין כלום לפני בנין הראשון ואמר להם גדול יהיה כבוד הבית האחרון מן הראשון ואין לומר שנתנבא זו הנבואה קודם שהתחילו לבנות א''ו קודם התחילו לבנות בחדש הששי ואח''כ נתנבא בחדש השביעי. [תוס' רי''ד].
-----
במאור דף א'. ד''ה מצאתי שיבוש. לרי''ף סי' תתק''ל. [כתוב שם]. אבל הפירוש הנכון לפי הפשט, זה שכתוב וכו' [שלשה מלכים היו]. אמר אברהם. זה הפשט בידינו הוא, אבל אינו מסכים עם ספר יוסף ן' גוריון שכתב שהרגו אלכסנדרוס לדריוש בן אסתר, ובמותו בטלה מלכות פרס, אבל האמור כאן מסכים עם מה שאמרו [ע''ז דף ט'.] מלכות פרס בפני הבית ל''ד שנה, והם הם ימי ארתחששתא שמצינו לו ל''ג שנים מפורשים, חוץ ממה שלא פירש. ואיפשר שחיה דריוש שהוא ארתחששתא לאחר בנין הבית כך וכך ימים במלכות ל''ט שנים או מ' שנה, אבל לא היו בפני הבית כי אם ל''ד. [כתוב שם לראב''ד].
-----
במאור דף א'. ד''ה מצאתי שיבוש. לרי''ף סי' תתק''ל. כתוב שם. ותנא באותו זמן לשנה הבאה עלה [עזרא] מבבל וגלותו עמו, שנאמר [עזרא פרק ז' פסוק ח'] ויבא ירושלים בחדש החמשי הוא וכו'. אמר אברהם. כל הסוגיא והפירוש שכתב זה של הצרפתי היא, ואינה נכונה דמאי חדא, ומאי עוד, ומאי אולמיה דהאי קרא מהאי קרא, ורבינו חננאל ז''ל גריס תרי ועוד, ובתרא לא נהיר, וכך פירש כל הסוגיא, חדא דאם כן קשו קראי אהדדי, כלומר אם בעבור הכשרות ישתנה לו הזמן גם כן ארתחששתא מלך כשר היה שנתקבל בקשתו לעזרא, והוא בנה ירושלים על יד נחמיה [נחמיה פרק ב' פסוק ו' ופרק ג' פסוק ו'], ולמה לא מנו לו מניסן. ועוד אם תאמר לא נחשוב לו כשרותו הואיל ובתחלת מלכותו ביטל בנין הבית כמו שכתוב בעזרא [פרק ד' פסוק ז'] מכל מקום הרי למדנו מן הברייתא דריוש או ארתחששתא, והרי הוא לדבריך מלך כשר, ולמה לא מנו לו מניסן דשנה שמינית מיבעי ליה. ואקשינן בין לרבי אבהו בין לברייתא התם כורש הכא דריוש הכא ארתחששתא, ולמה נקראו אלו השמות הללו אם מלך אחד הוא, ואם תאמר הלא מן המקראות [עזרא פרק ד' פסוק כ''ד ופרק ו' פסוק י''ד] הוא כי דריוש הוא ארתחששתא, שזה היה חשבונו לדריוש וזה חשבונו לארתחששתא, לא קשיא, דאי לאו בריתא הוה אמינא שני מלכים מלכו יחד לפרס, ולאו באותו זמן לשנה הבאה עלה עזרא מבבל, אלא זמן ארוך היה בין תכלית הבנין שהיה בשנת שית לדריוש לעליית עזרא שהיה בשנה השביעית לארתחששתא, ובאה התוספתא [ראש השנה דף ו':] ופירשה הטעם לג' שמות. כן נראה לי פירוש סוגיא זו על נכון. אלא דקשיא לי, לתנא דברייתא מנא ליה דלשנה הבאה היתה עליית עזרא ותיקשי לן דילמא לאותו ניסן הסמוך לירח אדר של שנה שית שנשלם בו הבנין, ולעולם מניסן מנינן לארתחששתא שהוא דריוש, ושביעית ממש היתה לו, יש לומר משום דכתיב בעליית עזרא [פרק ג' פסוק א'] אחר הדברים האלה במלכות ארתחששתא [מלך פרס] עזרא בן שריה וכו' ואם לאותו ניסן היה מאי אחר הדברים איכא, ומאי במלכות ארתחששתא צריך, אלא שמע מינה הפלגה היתה בין זה לזה. [כתוב שם לראב''ד].
-----
חדא דאם כן קשו קראי אהדדי דכתיב ושיצי ביתא דנא. כך נראה שגורס רש''י ז''ל וכן בתוספות ואינם גורסים ועוד דאע''ג דהוא כורש הוא דריוש הוא ארתחששתא ליכא למפרך מקרא דלעיל דכתיב ויהי בחודש ניסן שנת עשרים לארתחששתא המלך יין לפניו משום דהאי ארתחששתא ליכא לפרושי דהיינו דריוש בן אסתר שהרי בשנת שש שלו נשלם הבית כדכתיב ושיצי ביתא דנא וכו' וכיון שכן היאך הוי מבקש נחמיה ממנו בשנת עשרים למלכותו שיבנה אותו אלא ודאי האי קרא ליכא לפרושי כפשטיה והא ארתחששתא היינו כורש הראשון של פקידת הבית שהיתה בשנה ראשונה למלכותו כמו שכתוב בסוף דברי הימים ובראש עזרא והמלך יין לפניו מלתא אחרית' היא כלו' המלך דריוש הפרסי בן אסתר יין לפניו וזה היה בשנת שלש למלכותו וחשיב ג' דכורש וי''ד דאחשורוש וג' דדריוש כדאיתא בפרק קמא דמגלה והרי כאן עשרים דכורש וטעם הטפחא מוכיח כן ומשום הכי לא פריך רב יוסף מקרא דלעיל. אבל הרב בעל המאור ז''ל גורס חדא דאם כן קשו קראי אהדדי ועוד דכתיב ושיצי ביתא דנא וכו' ותניא באותו זמן לשנה הבאה כו'. מי דמי התם כורש הכא דריוש הכא ארתחששתא זו היא גרסתו ז''ל. והכי פירושא דרב יוסף מפשט הוה פשיטא ליה דדריוש וכורש וארתחששתא חד מלך הוא וכדתני' בברייתא ומשום דכתיב ושבי יהודאי בנין ומצלחין בנבואת חגי נביאה וזכריה בר עדו ובנו ושכלולי מן טעם אלה ישראל ומטעם כורש ודריוש וארתחששתא מלך פרס. מדכתיב מלך ולא כתיב מלכי משמע שמלך אחד היה והיה לו כל השמות הללו ומשום הכי פריך רב יוסף א''כ דכורש משו' דמלך כשר היה מנו לו כמלכי ישראל קשו קראו אהדדי דהא קראי דלעיל דלגבי ארתחששת' משמע דלאו מניסן מנינן והכא משמע דמניסן מנינן. ועוד דהא כתי' ושיצי ביתא דנא וגו' ותניא באותו זמן לשנה הבאה עלה עזרא מבבל וגלותו עמו שנאמר ויבא ירושלם בחדש החמישי היא השנה השביעית למלך וכתי' בתרי' כי באחד לחדש הראשון הוא יסוד המעלה מבבל ומכאן למדנו שבאותו זמן לשנה הבאה עלה עזרא מבבל שאי אתה יכול לומר שבאותו שנה עצמה היה משום דבהדיא כתיבי קראי שלאחר שעשו חנוכת הבית ולאחר שעשו פסח עלה עזרא כדכתיב ואחר הדברי' האלה במלכו' ארתחששת' מלך פרס וכו' וכיון שעלה עזרא באחד בניסן על כרחין באותו זמן לשנה הבאה היה כי זמן סוף אדר עם תחלת ניסן אחד הוא ואם איתא דמניסן מנינן שנה שמינית מבעי ליה ופרכינן מי דמי התם כורש הכא דריוש הכא ארתחששתא והאי פירכא קימ' אדרב חסדא ורב יוסף דמייתו ראיה מקראי דדריוש וארתחששתא ואדר' אבהו דקאמר עלה כורש מלך כשר היה ומפרקי' דחד מלך הוא וכדתניא וכו', וא''ת ולרב יוסף גופיה מי ניחא הא כיון שהכל אחד קשו קראי אהדדי. י''ל דרב יוסף הוי סביר' ליה דלמלכי אומות העולם לא קבעו זמן כלל אלא לכל אחד ואחד מיום שעמד בו מנינן ליה והלכך קראי שפיר כתיבן דדלמא יום שעמד בו מלך זה מרחשון הי' והלכך משכחת כסליו ואחריו ניסן בשנת עשרים למלכותו וכן החדש הששי והשביעי בשנה אחת וכן אדר ואב. ולפי זה מכאן אתה למד שאי אפשר לומר שזמן שקבעו חכמי' למלכים מפני חשש שלא יהא ניכר בין מוקדמין למאוחרין תקנוהו שאם לא כן למה לא הי' ראוי לחוש כזה למלכי אומות העולם כמו שחששו למלכי ישראל אלא ודאי עיקר הדבר כמו שכתבתי במשנתינו שלמלכי ישראל תקנוהו זכר ליציאת מצרים ומשום הכי הוי סבירא ליה לרב יוסף דבמלכי אומות העולם דלא שייך האי טעמא מיום שעמד בו מנינן ואפי' הכי מסקי' שכיון שקבעו זמן למלכי ישראל אף למלכי אוה''מ משום לתא דידהו קבעו תשרי שהוא ראש השנה לשמיטין וליובלות ולא רצו לקבוע יום שעמד בו לפי שאפשר שיעמוד איזה מלך ממלכי האומו' בניסן וכשיראו שימנו לו מניסן יחשבו שראש השנה שלהם ניסן כמלכי ישראל. ועוד דיום שעמד בו אינו ידוע לכל וזימנין דמימנו עליה ולא אימלכוהו ולפיכך קבעו להם תשרי כנ''ל. והדרינן לפרוקי קושיא דרב יוסף ואמרי' מ''מ קשי' כלו' כיון ששלשה שמות הללו על מלך אחד נאמרו וכדתניא בברייתא ומפרקי' לא קשיא כאן קודם שהחמיץ כאן לאחר שהחמיץ ולפי פי' זה (אין) [אנו] צריכין לומר שאעפ''י שנשלם הבית בשנת שש חומת העיר לא נבנתה עד שנת עשרים. [חידושי הר''ן].
-----
@ ד' ע''א.
ר', מטונך — פי' מן הראיה שתביא משם תשובה עליך. [הערוך ערך טןגד]. סלע זו לצדקה בשביל שיחיו בני ובשביל שאזכה בה לעוה''ב — הרי זה צדיק גמור — כך קבלנו מר' משה הדרשן צדיק גמור — פי' צדקה חשובה היא אע''פ שהזכיר שיחיו בניו זוכה לחיי עד. [הערוך ערך צדקגא]. ואי בעית אימא לעולם שגל — מלכתא היא, ורבה בר לימא להא גמרא גמיר לה ומאי קרי לה שגל — שהיתה חביבה עליו כשגל, אי נמי שהושיבה במקום שגל. [הערוך ערך שגל].
-----
נותן צדקה לעני כדי שיחיו בניו הרי זה צדיק גמור ולא דמי לעבדים המשמשים את הרב על מנת לקבל פרס, דהתם מתחרט ותוהא אם לא יתנו לו פרס. [האגודה].
-----
האומר תנו סלע זו לצדק' בשביל שיחיו בני או בשביל שאזכה לחיי העול' הרי זה צדיק גמור. ומיהו טפי עדיף אי עביד מאהבה וכדתנן באבות [פ''א מ''ג] אל תהיו כעבדים המשמשין את הרב ע''מ לקבל פרס וכו'. וה''מ בישראל שהוא רגיל בכך ולבו לשמים ואם מריעין לו בחייו אינו קורא תגר אלא תולה ייסוריו בעונותיו, אבל עכו''ם לא שמוכיחים בדעתם ולבם שלא לשמים הן עושין כ''א להנאתם ואם אינם משיבין לו גמולו יקרא תגר. [חי' הרשב''ץ].
-----
מנא לן דאחמיץ מהכא נדבכין די אבן גלל תלתא. פי' אעפ''י שכורש זה לא צוה כן אלא דכרן פתגמי הוא דאשכחן דכורש קדמאה כתב כן וכדכתיב באדין דריוש מלכא שם טעם ובקרו בבית ספריא די גינזיה מהחתין תמה בבבל והשתכח באחמתא בבירתא די במדי מדינתא מגילה חדא וכן כתיב בגוה דכרונה. בשנת חדא לכורש מלכא כורש מלכא שם טעם וכו' נדבכין די אבן גלל תלתא וגו'. אפי' הכי מכיון שסמך הוא על אותה מגילה ולא נתן להם רשות שיבנו כמו שירצו ש''מ דאחמיץ. וא''ת ומתי היה כשר שהרי זה היה כתבא הראשון כשנתן להם רשות לבנות ומתי מנו לו כמלכי ישראל. י''ל שמתחלה לא דקדקו בענין אלא מכיון ששמעו שנתן רשות לבנות חשבו שיהא כשר ומנו לו מניסן כמלכי ישראל והיינו מנינא דבשביעי בעשרים ואחד לחדש וכשחזרו וראו שלא נתן להם רשות לבנות אלא נדבכין די אבן גלל תלתא ונדבך די אע חדת חשבוהו שהחמיץ ומנו לו מתשרי. [חידושי הר''ן].
-----
כשבונין ההיכל והעזרה, בונין בה אבנים גדולות ואם לא מצאו אבנים, בונים בלבנים. ואין מפצלין אבני הבנין בהר הבית, אלא מפצלין ומסתתין אותו מבחוץ ואחר כך מכניסין אותן לבנין שנ' אבנים (שלמות) [גדולות] אבנים יקרות ליסד הבית אבני גזית. ואומר ומקבות והגרזן כל כלי ברזל לא נשמע בבית בהבנותו. ואין בונין בו עץ [בולט] כלל. אלא באבנים או בלבנים וסיד. ואין עושין אכסדראות שלהם עץ בכל העזרה, אלא או של אבנים או של לבנים, לר''מ. כתב הראב''ד שלשכת כהן גדול היתה של עץ. ובשמחת בית השואבה הקיפו כל העזרה גזוזטרא, ולא אסרה תורה כל עץ, אלא אצל מזבח ה' אלקיך, והיא עזרת כהנים, משער נקנור ולפנים, אבל בעזרת נשים ובהר הבית מותר. והרב ר' יהונתן הכהן העמיד דברי הר''ם לפני ענין ההלכה, ונראין דבריו. [הבתים — שערי בית המקדש שער ראשון].
-----
פיס'. ולרגלים, רגלים באחד בניסן הוא בחמשה עשר בניסן הוא, אמ' רב חסדא הכי קאמ' רגל שבו ראש השנה לרגלים, למאי נפקא מינה לנודר למיקם עליה בבל תאחר, דתניא אחד הנודר ואחד המקדיש ואחד המעריך כיון שעברו עליו שלשה רגלים עובר בבל תאחר, ותניא ר' שמעון אומר שלשה רגלים כסדרן וחג המצות תחילה, וכך היה ר' שמעון בן יוחאי אומ' רגלים פעמים שלשה פעמים ארבעה פעמים חמשה כיצד נדר לפני הפסח הרי כאן שלשה, לפני עצרת הרי כאן חמשה, לפני החג הרי כאן ארבעה. ואע''ג דאשכחן ר' אליעז' בן יעקב דאמ' בבריית' כיון שעברו עליהן שני רגלים עובר בבל תאחר, וקיימ''לן [ערובין ס''ב ע''ב] משנת ר' אליעזר בן יעקב קב ונקי. ואפי' הכי קיימלן [יבמות מ''ב ע''ב] מחלוק' דברייתא וסתם דמתני' הל' כסתם מתני'. [פסקי הרי''ד].
-----
בט''ו בניסן הוא, פסח. רגל שבו, רגל שהוא בחודש הנכנס באחד בניסן ראש השנה לרגלים תחילה לרגלים, ור' שמעון היא, דאינו עובר על בל תאחר, אלא אם כן עובר ג' רגלים כסדרן. [ריבב''ן].
-----
לא תאחר לשלמו. ויראת מאלהיך ושמור מוצא שפתיך ולא תאחר לשלמו דכתיב בפ' כי תצא כי תדור נדר לה' אלהיך לא תאחר לשלמו ובאיזה נדר הכתוב מדבר כדתניא בר''ה פ''א [ה' ב'] כי תדור נדר לה' נאמר כאן נדר ונאמר להלן נדר ואם נדר או נדבה מה להלן נדבה עמו אף כאן נדבה עמו ומה נדר האמור כאן לא תאחר אף נדר האמור להלן לא תאחר לה' אלהיך אלו הערכין וההקדשות לא תאחר לשלמו הוא ולא חלופיו כי דרש ידרשנו אלו חטאות ואשמות עולות ושלמים ה' אלהיך זה הקדש בדק הבית צדקות ומעשרות בכור ופסח מעמך זה לקט שכחה ופיאה וכמה יאחר ויעבור בבל תאחר שני רגלים דתניא בר''ה פ''א [ד' א'] חייבי ערכין והקדשות חטאות ואשמות עולות ושלמים צדקות ומעשרות בכור לקט שכחה ופיאה כיון שעברו עליהם שלשה רגלים עובר בבל תאחר [רש''א ג' רגלים כסדרן וחג המצות תחילה רמ''א כיון שעבר עליו רגל אחד עובר בבל תאחר ראב''י אומר כיון שעברו עליהן שני רגלים עובר בבל תאחר ר''א בר''ש אומר כיון שעבר עליהן חג הסוכות עובר בבל תאחר] וטעמא דכולהי מפרש התם וקיי''ל כראב''י שמשנתו קב ונקי ובצדקה אמרינן בההוא פרקא [ו' א'] אשר דברת בפיך זו צדקה ואמר רבא וצדקה מחייב עליה לאלתר מ''ט דהא קיימי עניים פשיטא מהו דתימא הואיל ובעניינא דקרבן כתיבא לא לחייב עד דעברי עלה שלשה רגלים קמ''ל וטעמא דרבא דההוא קרא דמפיק מיניה רגלים בקרבנות כתיבא ולא בצדקה וכי אמרינן בצדקה דחייב עליה לאלתר כשהוא מאחרה מטעם צרות עין אבל אם מאחרה כדי ליתן להגון לא עבר עלה בבל תאחר ואמר רבא [ו' ב'] כיון שעברו עליו זמני רגלים בכל יום ויום עובר עליו בבל תאחר וכן לצדקה למאחרה בצרות העין. וישמור אדם פיו ולא ימהר לידור כדתניא [נדרים ט' א'] טוב אשר לא תדור טוב מזה ומזה שאינו נודר כל עיקר דברי ר''מ ר' יהודה אומר טוב מזה ומזה שנודר ומשלם ואמרי' בנדרים פ''א [י' א'] ואפי' ר' יהודה לא קאמר אלא דאמר הרי זה אבל אמר הרי עלי לא משום דאתי בבל תאחר ולמה יקצוף האלהים על קול הנודר וחבל את מעשה ידיו כדאמרינן בשבת פ' במה מדליקין [ל''ב ב'] בעון נדרים אשתו של אדם מתה ובניו ובנותיו מתים כשהם קטנים ובשעת צרה מותר לידור דתניא וידר יעקב נדר לאמר ללמד לדורות שיהיו נודרים בשעת צרה. [יראים סימן שצ''ג].
-----
והמצוה הקנ''ה היא שהזהירנו מאחר הנדרים והנדבות ושאר הקרבנות שהם חובה עלינו. והוא אמרו ית' (תצא כ''ג) כי תדור נדר לי''י אלהיך לא תאחר לשלמו. ובאה הקבלה (הו' במ''ע פ''ג) שהוא אינו עובר על לאו זה עד שיעברו עליו שלשה רגלים. וכבר התבארו משפטי מצוה זו בפרק ראשון ממסכת ראש השנה (ד'—ו':). [ספר המצות לרמב''ם — לאוין קנ''ה].
-----
והמצוה הצ''ד היא שצונו לקיים כל מה שקבלנו על נפשנו במלת שבועה ונדר וצדקה וקרבן וזולת זה והוא אמרו יתע' (תצא כ''ג) מוצא שפתיך תשמור. ואע''פ שכבר חלקו מלות זה הפסוק ושמו כל מלה ממנו לענין (ר''ה ו'.) אמנם הכוונה המגעת מכל מה שזכרתי לך שמצות עשה הוא לקיים כל מה שיבטא האדם מחיוב על עצמו באי זה דבר שיהיה מן הדברים. והעובר עליו עבר מצות לא תעשה. והנה אבאר זה בזכרי מצות לא תעשה (קנ''ז). ולשון ספרי מוצא שפתיך מצות עשה. ואתה יודע שאין שום ענין יוצא מדבור מוצא שפתיך לבדו ואמנם הכוונה מה שזכרתי לך להבין פשטיה דקרא שצוה לעשות כל מה שהוציא בשפתיו. והנה נכפל הציווי במצוה זו והוא אמרו (ר''פ מטות) ככל היוצא מפיו יעשה. וכבר התבארו משפטי מצוה זו במקומות רבים משבועות ונדרים. ובסוף מנחות (ק''ב:—ק''ט.) ומסכת קנים (ספ''ג) גם כן. כלומר ששם התבאר הדקדוק להזהיר האדם לעשות הדבר שחייב נפשו ואיך יפטור עצמו כשיפול לו ספק במה שאמר. [ספר המצות לרמב''ם — עשין צ''ד].
-----
כתב הרב והמצוה תשעים וארבע שנצטוינו לקיים כל מה שחייבנו נפשותינו בדבור משבועה ונדרים וקרבן וזולת זה והוא אמרו ית' (תצא כ''ג) מוצא שפתיך תשמור ועשית וכבר הפרישו מלות זה הפסוק ושמו כל מלה ממנו לעניין ואולם המגיע מכל מה שזכרתי הוא שמ''ע הוא קיום כל מה שידבר בו האדם מחיוב עצמו בדבר מן הדברים וכבר נכפל הלשון בזאת המצוה והוא אמרו ככל היוצא מפיו יעשה. ואני אומר כי הרב בכאן כלל שתי מצות שהן חלוקות בדיניהם וענינם ועשאן אחת. כי הכתוב הזה מוצא שפתיך תשמור ועשית נאמר בענין מה שאדם מחייב נפשו לתת לשם האל ית' בין שיהיה מן הדברים הקרבים לפניו או הנתנים במצותו לאשר צוה לתתם אליו והוא שנאמר (שם) כי תדור נדר לי''י אלהיך כי דרש ידרשנו י''י אלהיך מעמך, ירצה לומר שיבקש ממך הממון הנידר לו (ויהיה) זה שנא' כי תדור נדר ויהיה לך עוד באיחורו חטא. וכן אמרו (ר''ה ד'.:) חייבי הדמים והערכין והחרמים וההקדשות והחטאות והאשמות ועולות ושלמים צדקות ומעשרות בכור ומעשר ופסח לקט שכחה ופאה כיון שעברו עליו שלשה רגלים עובר בבל תאחר. ונתרבה להם בפסוק הזה עוד הצדקה ודרשו (שם ו'. וש''נ) בפיך זו צדקה. אבל מה שחייב בו האדם את עצמו מדברי הרשות שקראו חכמים (שבועות פ''ג מ''ז—י', ספרי ריש מטות) בטוי, והוא שנדר או נשבע אוכל היום או לא אוכל אלך למקום פלוני או לא אלך, זה אינו נכנס בכלל מצות הכתוב הזה. ומפני זה אמר הכתוב (שם) וכי תחדל לנדור לא יהיה בך חטא, כי הוצרך להבטיח שאין לנמנע מנדרי הקרבנות חטא. אבל בנדרי הרשות מצוה אחרת נתיחדה בה פרשה והיא פרשת נדרים ששם כתוב לאסור אסר על נפשו לא יחל דברו ככל היוצא מפיו יעשה. וכבר פירשו (ספרי) לאסור אסר על נפשו לאסור את המותר.
וההפרש עוד ביניהם שאלו הנאמרים בעשה הזה מוצא שפתיך תשמור ועשית איננו צריך להזכיר בו הנדר אלא שיאמר בהמה זו קרבן או כלי זה יהיה לבדק הבית או אתן מנה למזבח או לבדק הבית או צדקה לעניים ובזה בלבד הוא מחוייב לקיים מה שיוציא מפיו בעשה ולא תעשה. אבל בדבר הרשות צריך שיזכיר נדר או דבר המורה עליו, כגון מה שחכמי' קוראים אותו (נדרי' ב'—ג':00, ה':00, ו'.:) ידות הנדרים או הכנויים, אבל אמר לא אוכל ככר זו או אלך למקום פלוני או אתן מנה לפלוני עשיר איננו מתחייב בזה כלל. וכן עוד בשבועות בטוי או נדרי בטוי איננו עובר מהם משום בל תאחר, שאם נשבע שיתן לפלוני עשיר מנה או שילך למקום פלוני איננו מתחייב בזה בנפשו לעשות כן קודם שלש רגלים אבל כשיזדמן לו. וכבר אמרו בשביעי שלקמא (פ'.) וכן מי שנדר ליקח לו בית או לישא אשה בארץ ישראל אין מחייבין אותו ליקח מיד אלא עד שימצא ההגון לו. ומה ששנו בספרי לא יחל דברו מגיד שעובר על בל יחל ועל בל תאחר ור' עקיבא אומר ככל היוצא מפיו יעשה ואשה כי תדור נדר מקיש אשה לאיש מה האיש עובר על בל יחל ועל בל תאחר אף אשה עוברת על בל יחל ועל בל תאחר, ירצו בזה לרבות בל יחל בנדרי גבוה עם מה שעובר עליהם בבל תאחר וזהו שהצריכו לרבות בהן האשה לומר אע''פ שאינה עולה לרגל תתחייב בבל תאחר ברגלים כאיש שעולה שם. ודברי הרב בכאן מעורבבין אבל במצות קנ''ז מלא תעשה חזר ונזכר אלא שחייב שם בנדרי גבוה בשלשה רגלים משום בל תאחר ומשום בל יחל מן הלשון הזה השנוי בספרי.
ולפי דעתי שעובר בשלשה רגלים משום בל תאחר אבל משום בל יחל אינו עובר עד שיעבור על הנדר ואי אפשר לקיימו ואין לבל יחל ענין ברגלים. והיוצא מכל זה שנמנה מצוה אחת לקיים מוצא שפתיו בנדרי גבוה ונמנה מצוה אחרת לקיים הנדרים והשבועות שלביטוי כמו שנתבאר. [השגות הרמב''ן על ספר המצות לרמב''ם].
-----
אחד הנודר. פי' סתם נדר הוי שנדר הרי עלי קרבן ולא האומר הרי דמי עלי כדפריש המורה. [תוס' רי''ד].
-----
שלא נאחר הנדרים והנדבות ושאר הקרבנות שהם חובה עלינו, ועל זה נאמר [דברים כ''ג] כי תדור נדר ליי' אלהיך לא תאחר לשלמו, ובאה הקבלה שאין עוברין על זה הלאו עד שיעברו שלש רגלים אחר שנדר. כל ענין מצוה זו כתבתיו מבואר במצות עשה ט''ו [תקע''ה] שבסדר זה, וקחנו משם. [ספר החינוך מצוה תקע''ד].
-----
שנצטוינו לקיים כל מה שנחייב עצמינו בדבור משבועה ונדרים וזולת זה, ועל כל זה נאמר [דברים כ''ג] מוצא שפתיך תשמור וגומר. וכתב הרב רבנו משה בן מימון זכרונו לברכה [בספר המצוות] וכבר הפרישו מלות זה הפסוק ושמו כל מלה ממנו לענין, ואולם המגיע מכל מה שזכרתי לך הוא שמצות עשה הוא שיקיים האדם כל מה שידבר בו מחיוב עצמו בדבר מהדברים. וכבר נכפל הלשון בזאת המצוה והוא אמרו ככל היוצא מפיו יעשה, עד כאן. והרב רבנו משה בן נחמן ז''ל [בהשגותיו] תפש עליו ואמר כי הוא כלל שתי מצוות בכאן שהן חלוקות בדיניהן וענינן ועשאן אחת, כי הכתוב הזה של מוצא שפתיך וגומר נאמר בענין מה שאדם מחייב נפשו ליי' יתברך בין שיהיה דבר מקרבנות או מצדקות, והוא שנאמר כי דרש ידרשנו מעמך, כלומר שיבקש ממך הממון הנידר לו ויהיה לו באיחורו חטא, וכן אמרו זכרונם לברכה [ר''ה ד' ע''א] חייבי החרמים והערכים וההקדשות והחטאות והאשמות ועולות ושלמים צדקות ומעשרות בכור ומעשר ופסח לקט שכחה ופיאה כיון שעברו עליו שלשה רגלים עובר בבל תאחר, אבל בכל מה שיחייב האדם עצמו מדברי הרשות שקראו חכמים ביטוי והוא שנדר או נשבע אוכל או לא אוכל, אלך למקום פלוני או לא אלך, וכל כיוצא בזה, זה אינו נכנס בכלל מצות הכתוב הזה, וזהו שהוצרך הכתוב להבטיח וכי תחדל לנדור לא יהיה בך חטא, שאלו בנדרי ביטוי ידבר באמת לא היה צריך לומר שלא יהיה בנו חטא אם נחדל מנדרי ביטוי, ואמנם בנדרי ביטוי מצוה אחרת נתיחדה בו והיא פרשת נדרים בסדר ראשי המטות ששם [דברים ל'] כתוב לאסור אסר על נפשו וגו' ככל היוצא מפיו יעשה, ופירשו זכרונם לברכה [ספרי] לאסור את המותר. וההפרש עוד שבין נדרי ביטוי לנדרי גבוה שבנדרי גבוה אין צריך להזכיר בו נדר אלא שיאמר בהמה זו קרבן או כלי זה לבדק הבית או אתן מנה לבדק הבית או לעניים, ובזה בלבד הוא מחוייב לקיים דברי פיו בעשה ולא תעשה הנזכר בזה הכתוב, שאם עברו שלשה רגלים ולא קיים נדריו עובר משום בל תאחר, אבל משום בל יחל דברו אינו עובר עד שיעבור על הנדר בענין שאי אפשר לו לקיימו עוד, אבל בדברי הרשות צריך להזכיר בהן נדר או דבר המורה עליו כגון מה שיקראו ידות הנדרים או בטויים, אבל אמר בדבור בלבד לא אוכל ככר זה אלך למקום פלוני או אתן מנה לפלוני עשיר איננו מתחייב בעשה כלל, אבל ראוי לכל מי שחננו האל דעת לקיים כל דבריו, ונאמר כן בנדרי ביטוי איננו עובר בבל תאחר ואפילו לאחר כמה רגלים. והיוצא מכל זה לדעתו של הרב רבנו משה בן נחמן זכרונו לברכה שנמנה מצות עשה אחת לקיים האדם מוצא שפתיו בנדרי גבוה, ונמנה מצוה אחרת לקיים הנדרים והשבועות של ביטוי.
משרשי המצוה כתבתי בסדר ראה אנכי במצות חיוב הבאת הקרבנות ברגל ראשון עשה ב' בסימן תל''ז [תל''ח]. מדיני המצוה מה שאמרו זכרונם לברכה בפרק קמא דראש השנה [ו' ע''א] שצדקה מחוייב האדם לעשותה מיד, ואמרו בטעם זה משום דהא קיימי עניים, כלומר מכיון שבידו לקיים המצוה מיד חיוב העשה גם כן עליו מיד, ומכל מקום לענין לעבור עליו בבל תאחר אין עוברין עד שיעברו עליו שלשה רגלים, שדרך כלל תחייב התורה בכל נדרי שמים בבל תאחר אחר שלשה רגלים ולא קודם לכן, וכדברי הבריתא שכתבתי במצוה זו סמוך, זהו דעת קצת המפרשים. אבל יש מהם שאמרו שאף בבל תאחר מחייבינו בצדקה בשאינו פורע אותה לאלתר, ואמרו שחילוק יש בין מה שאדם מחייב עצמו בו כגון צדקה למה שאין אדם מחייב עצמו בלקט שכחה ופיאה, דמה שחייב הוא עצמו בו ובידו לקיים דאית ביה הני תרתי כגון צדקה מחוייב עלה בבל תאחר מיד, אבל בלקט שכחה ופיאה לא חייב הוא עצמו בהן, וקרבנות שחייב הוא עצמו בהן אין בידו להקריבם מיד, ולפיכך אינו עובר עליהן עד אחר שלשה רגלים. תזכה בני ותבחן דבריהם. ויתר פרטי המצוה, כלומר ביאור הדיקדוק, כלומר להזהיר האדם לעשות מה שחייב לעשותו ואיך ינצל מזה כשיפול לו ספק במה שאמר הכל מבואר במקומות משבועות ונדרים וסוף מנחות ובמסכת קינים כמו כן. ונוהגת מצוה זו בכל מקום ובכל זמן בזכרים ונקבות, ועובר על זה ולא קיים דברו בנדרי גבוה כגון קרבנות ונדרי בדק הבית בזמן הבית תכף שאפשר לו לקיים, וכמו שכתבנו בסדר ראה אנכי עשה ב' [מצוה תל''ח], בטל עשה זה, וכשעברו עליו שלשה רגלים ולא קיים דברו עבר על לאו דלא תאחר, וכמו שנכתוב בסדר זה בעזרת השם. ובזמן הזה הנודר צדקה ולא פרעה ביום שנדרה לגבאים או לעניים אם ישנן שם בטל עשה זה, וגם עבר בבל תאחר מיד כדעת קצת המפרשים, ואם אחר לעשות הדבר שלשה רגלים לדברי הכל. ולענין חיוב נדרי ביטוי כבר נתיחדה בהן מצוה שחייב לקיימן בסדר ראשי המטות כמו שאמרנו, ואם איחר לקיימן עד שבא עליהן ביטול שאין בידו עוד לקיים אותן אז נאמר בהן שבטל עשה דכל היוצא מפיו יעשה והלאו דלא יחל דברו [מצוה ת''י] ולא קודם לכן ואפילו עברו עליו כמה רגלים. [ספר החינוך מצוה תקע''ה].
-----
לרגלים למאי הילכתא, לנודר למיקם עליה בבל תאחר, דתניא אחד הנודר ואחד המקדיש ואחד המעריך כיון שעברו שלשה רגלים עובר בבל תאחר, והוא שיהיו כסדרן, וחג המצות תחלה. ופעמים שהם שלשה ופעמים שהם ארבעה, כיצד נדר לפני הפסח הרי כאן שלשה לפני עצרת חמשה לפני החג ארבעה. והר''מ [הלכ' מעשה הקרבנות פי''ד הי''ג] פסק דלא בעינן כסדרן, וצ''ע. ואפשר כי הרב פסק כסתם מתני' דלא בעינן כסדרן ופליג על ר' שמעון. ומכל מקום יש לנו לומר דכיון דסתם משנה דהכא כר' שמעון אתיא שמע מינה דהכי הלכתא דבעינן כסדרן. [המאורות].
-----
האזהרה קנ''ה לר''ם [סהמ''צ ל''ת קנ''ה, מעשה הקרבנות פי''ד הי''ג] הוזהרנו מלאחר הנדרים והנדבות ושאר הקרבנות המחוייבים לנו. והוא אמרו ית' [דברים כ''ג כ''ד] וכי תדור נדר לה' אלקיך לא תאחר לשלמו. ובאה הקבלה [ר''ה ד' ע''ב] שאינו עובר על לאו זה עד שיעבור עליו שלשה רגלים,  ע''כ. כונת אזהרה זו למען ישמור האדם מוצא שפתיו ולא ימצאנו השכחה במה שנדר. אמנם אינו עובר עד שיעברו שלשה רגלי השנה, נראה שהוא בתכלית היאוש מהשלים נדריו ונדבותיו, וברגלים הוא שראוי שיתעורר להשלים מה שנתחייב מנדריו ונדבותיו וקרבנותיו. [הבתים — ספר המצוה].
-----
המצוה פ''ה להקב''ה, צונו לקיים כל מה שחייבנו על נפשנו במבטא מנדר ושבועה וקרבן וזולת זה [סהמ''צ לר''מ עשין צ''ד, רמב''ם הלכות נדרים פ''א] והוא אמרו ית' [דברים כ''ג כ''ד] מוצא שפתיך תשמור ועשית, ואעפ''י שהובדלו מצות אלו בפסוק ושמו כל דבור לענין [ר''ה ו' ע''א וע''ב] אבל הכונה המגעת כל מה שזכרתי לך שמצות עשה הוא לקיים כל מה שבטא בו האדם מחייבו לעצמו דבר מן הדברים, והעברה על זה מצות לא תעשה. ולשון ספרי [דברים פיס' רס''ה] מוצא שפתיך מצות עשה. ואתה יודע שלא יקום ענין ממלת מוצא שפתיך לבדה, ואמנם הכונה מה שאמרתי לך מהשיג פשטיה דקרא אשר צוה לעשות כל מה שהוציא בשפתיו, וכבר נכפל זה הצווי בזאת המצוה ואמר [במדבר ל' ג'] ככל היוצא מפיו יעשה ע''כ. וכונת מצוה זו מבוארת שמשלמות האדם שיקיים דבורו אשר בו נשלם משאר בעלי חי, ונתן לו לבחון האמת מן השקר, וצריך שיהיה דבורו קדש. ולזה בארו באזהרת זאת המצוה לא יחל דברו [במדבר ל' ג'] לא יעשה דברו חולין [ספרי במדבר קנ''ג. תוספתא נדרים פרק ד' הלכה ו'. נגעים פרק ב' משנה ה'. חגיגה י' ע''א] וכל שכן אם הנדרים יעשה לגדור עצמו ולרפאות חליי נפשו ולהעמידה על הבריאות, כאמרם [אבות פ''ג מי''ג] נדרים סייג לפרישות. ואמנם אמרם סייג לפרישות. מי שיצרו גובר עליו ומבקש לטרדו מן העולם הבא הנצחי ואוסר על עצמו קצת דברים להכניע חמרו. ועל זה נקרא הנזיר קדוש [במדבר ו' ה'] עד שיהיה נזירות בסבת זה, אמנם אמרם [תענית י''א ע''א] כל היושב בתענית נקרא חוטא קל וחומר מנזיר ומה נזיר שלא ציער עצמו אלא מן היין נקרא חוטא המצער עצמו מכל דבר עאכ''ו. זה יאמר על מי שהוא ישר הטבע ומדותיו ממוצעות הולכות בדרך היושר והשווי, וכשמצער עצמו הוא חוטא לנפשו מצד החסרון שיגיע לנפש בצער הגוף, כי לשלמות הנפש צורך גדול לבריאות הגוף, ועל זה אמרו [תענית שם] לעולם יראה אדם עצמו כאלו קדוש שרוי בתוך מעיו דכתיב [הושע י''א ט'] בקרבך קדוש, וזה מבואר הכונה. וכן אמר [תענית כ''ב ע''ב] ויהי האדם לנפש חיה [בראשית ב' ז'] נשמה שנתתי בך החייה. ואמר בתלמוד ירושלמי בנדרים [ירוש' נדרים פ''ט ה''א] לא דייך מה שאסרה תורה אלא שאתה מוסיף עליך דברים. אמנם מי שטבעו רע נוטה מדרך השווי נמשך לתענוגות בני אדם ויבין וישכיל שזה מחסר נפשו ומונעה מן השלמות ומענה ומסגף נפשו להכניע חמרו הוא הנקרא קדוש, וכיוצא בזה הענין אמרו רבותינו [תענית שם, נדרים י' ע''א] כאשר הוקשה להם מדברי האומר נקרא קדוש למאמר האחר לעולם יראה אדם עצמו כאלו קדוש שרוי בתוך מעיו, והעמידו הא דצריך ליה הא דלא צריך ליה, אי נמי הא דמצי מיצער נפשיה הא דלא מצי מיצער נפשיה. והכל כונה אחת. סוף דבר כי האדם באשר הוא אדם, ר''ל שנברא בצלם אלקים, הוא פושע כאשר מסגף מצער נפשו, וזה שאם לא יצטרך או לא יוכל לסבול כבר בארנו ההפסד המגיעו, ואם בסבת התגברות החמר יצטרך להכניעו איננו כלי פשע באשר לא משל ברוחו, כי לאהבת ה' אותנו חננו ברוב מצות שהם מתג ורסן לבלום עדי החמר וגדר לשמירת עץ החיים לבל יעלה הפורץ, וזה אשר קרהו חולי זה ר''ל שהוא עיר פרוצה אין חומה נמשך אחר תאות החמר, זה היה בסבת התרשלותו מבריאות נפשו, ר''ל מן התורה והמצות. וכבר ידעת אמרם [סוכה נ''ב ע''ב] אם פגע בך מנוול זה משכהו לבית המדרש אם אבן הוא נמוח אם ברזל הוא מתפוצץ. ולכונה שאמרנו אמרו [תענית י''א ע''ב] בר בי רב דיתיב בתעניתא כלבא ליכול שירותיה, לפי שהוא עוסק בתורה ולא יצטרך להכנעה אחרת, עם מה שבארנו בו ג''כ מפני שממעט במלאכת שמים. אמנם לאשר יצטרך לו אמר שהיושב בתענית נקרא חסיד לפי הדרך שבארנו. ועיקר הענוי וההכנעה עשיית המעשים הטובים ועבודת התורה. הלא ידעת מה שאמר הנביא [ירמיה כ''ב ט''ו—ט''ז] אביך הלא אכל ושתה וגו' דן דין עני ואביון אז טוב לו. באר הנביא שבתכונות המדות לא יצטרך לענוי אחר. עם הכונה באמרו דן דין עני ואביון, רמז להכנעת חמרו ותאותו ויוציא לאור המשפט הילד המסכן. ועתה נשוב לענין הנדרים כתב הר''ם בהלכות נדרים [פ''א ה''א] הנדר נחלק לשתי חלוקות החלק הראשון שיאסור על עצמו דברים המותרים כגון שיאמר פירות מדינה פלוני אסורין עלי כל שלושים יום או לעולם, או מין פלוני מפירות העולם [צ''ל וכו'] אע''פ שאין שם שבועה ולא הזכרת ה' ולא כנוי, או שיאמר הרי הן עלי אסר, וחלק זה אני קורא נדרי אסור. והחלק השני [שם ה''ב] שיחייב עצמו בקרבן שאין מחוייב עצמו [שם, בו] כגון שיאמר [חסר, הרי] עלי להביא שלמים והאומר עלי נקרא נדר וחייב באחריותו, אמר הרי זו נקרא נדבה ואין חייב באחריותו, [ר''ה ו' ע''א] והכל ממין אחד, וחלק זה אני קורא נדרי הקדש, ע''כ. החלק הראשון הוא שבארנו כוונתו, ועל זה החלק אמרו רבותינו [נדרים כ''ב ע''א] כל הנודר כאילו בנה במה והמקיימו כאלו הקריב עליה קרבן. והכונה אצלי בזה המאמר כי אחר שהשם ית' למען צדקו נתן לנו תורתו למען נעבדהו בלב שלם ובנפש חפיצה, וזה עם מצות ה' יצטרך לענינים אחרים, לפי כונתו הרי הוא כאלו בונה במה והוא שעושה עבודה הנאסרת עליו. וכבר הבאנו מה שאמרו רבותינו לא דייך במה שאסרה תורה אלא שאתה מוסיף עליה דברים, ואמר המקיימו וכו'. הכוונה בו שאינו רוצה לשאול עליו, ולפי הדרך שבארנו הרי הוא כאילו הקריב עליה קרבן שכר מעשהו ונכריה עבודתו. ועל החלק השני הוא ''נדרי הקדש'' כתב הר''ם [פי''ג מהל' נדרים הכ''ה] מצוה לקיים ולא ישאל עליהם אלא מדוחק, שנאמר [תהלים קט''ז י''ד] נדרי לה' אשלם. וכאשר תתבונן בזה תמצא שהחלק הראשון הוא למה שיצטרך להכנעת החמר, וכבר בארנו מה שבזה החלק ממה שראוי לעשותו ה' ישים לו דרכים ומסלות יעלה בהם אל ה' ה' ויקום במקום קדשו. בא בענין הנדר שיהיו פיו ולבו שוים [שבועות כ''ו ע''ב, רמב''ם שם פ''ב ה''ב] וזה מבואר הכונה שעקר שלמות הדבור וקדושתו עם מחשבת הלב כי לא הובדל האדם משאר בעלי חיים בדבור הרצוני לבד, כי בזה ישתתף עם נהיקת הבהמות רק בדבור הלב. ולזאת הכונה יתבארו לך הרבה ענינים בענין הנדרים שהם מותרים כגון נדרי הבאי ונדרי אונסין [נדרים כ' ע''ב] ומה שאמר [שם י''ג ע''ב] שהנדרים חלים על דבר מצוה כדבר הרשות. מה שאין כן בשבועות, כגון שאסר עליו מצה בפסח או ישיבת סכה וכיוצא בזה, כבר בארו רבותינו [תוס' רשב''א ור''ן נדרים ט''ז ע''ב, והל' רמב''ן שם] הטעם משום דאסר חפצא עליה. והכונה אצלי בזה כי כאשר אסר עליו הדבר ההוא הרי הוא אצלו כאלו אינו בעולם, ואין חיוב אל האדם בענין המצות בדבר שאינו מצוי אצלו אמנם הנשבע לבטל את המצוה כגון שנשבע שלא יאכל מצה, כבר בארו בו הטעם מפני שהוא מושבע ועומד מהר סיני ואין שבועה חלה על שבועה, [שבועות כ''ו ע''א] וכתב הר''ם [רמב''ם פ''ג מהל' נדרים ה''ח] כשאתה מתבונן בכתוב תמצא שהדברים מראים כן כמו שקבלו חכמים מפי השמועה, שהרי הוא אומר בשבועות בטוי [ויקרא ה' ד'] להרע או להטיב בדברי הרשות שיאכל וישתה היום או שיצום וכיוצא בהן, ובנדרים הוא אומר [במדבר ל' ג'] ככל היוצא מפיו יעשה לא חלק בין דבר מצוה לדבר הרשות ע''כ. והחילוק שיש בין נדרים לשבועות שמתפיסין בנדר ואין מתפיסין בשבועה [רמב''ם שם פ''ג ה''א] כגון שיאמר הפת הזה אסור עלי ואחר אמר ופת זה כזה הרי התפיסו בדבר האסור שאסורו בעצמו, אמנם אין מתפיסין בשבועה כגון שנשבע שלא לאכול פת זה האסור הוא בעצמו, ר''ל בנשבע שאסר עצמו על הפת, וכשיתפיס פת אחר על זה הפת אינו כלום, שאין הפת נאסר מצד עצמו וזה מבואר. ואמרם [נדרים י''ג ע''ב] שאין הנדרים חלים על דבר שאין בו ממש, כגון שיאמר קונם שינה עלי [רמב''ם שם ה''י] זה מבואר שאין השינה דבר שיאסר שאין בו ממש ואסר הוא שאוסר הדבר עליו. אבל אם אמר קונם עיני בשינה אסר עיני שיש בו ממש בשינה [שם הי''א] וכן הנשבע שלא יישן השבועה בעצמו, לא בשינה. ומה שאמר [נדרים י''ז ע''א רמב''ם שם ה''א] נדר חל על אסור נדר ואין שבועה חלה על שבועה, זה מבואר, כי כשיאמר הרי עלי קרבן אם אוכלנה כל פעם ופעם מקבל עליו קרבן, אמנם כשנשבע שלא יאכל פת זה ואחר נשבע שלא יאכלנה אינו מקבל עליו דבר, ואינו מוסיף באסור שכבר היה אסור, ויקרא חוטא אם יעבור על שבועתו בין בפעם אחת בין בהרבה פעמים, אמנם לענין קיום דברו שבועה חלה על שבועה, שהנשבע על הפת פעמים שלש ונשאל על הראשונה צריך להשאל על האחרות שלא יעשה דבריו חולין [שם י''ח ע''א] וזה מבואר. ומה שאמרו רבותינו [שם י''ג ע''א, י''ד ע''א] שהאוסר על עצמו דבר בנדר צריך שידור בדבר הנדר לשם, כגון שיאמר הפת עלי כקרבן, אבל אם אמר הרי עלי כחזיר או כנבלה או כעבודה זרה וכיוצא בזה מותר [משנה שם י''ג ע''ב]. הכונה בזה מבוארת שענין הנדר שמפריש ממנו הדבר המותר ועושהו כקרבן לשם ואסור הקרבן אינו מצד עצמו, רק מצד שהבדילו לה', וכן יכול לאסור על עצמו דברים אחרים כקרבן, אמנם הדברים שאסורם מצד עצמו לא יוכל להניח על הדברים המותרים שיהיו כדברים ההם, וזה מבואר במעט עיון. ולפי זה הדרך יתבארו לך כמה ענינים בענין הנדרים. [הבתים — ספר המצוה].
-----
לרגלים לבל תאחר דתניא כיון שעברו שלשה רגלים עובר בל תאחר, רבי שמעון אומר שלשה רגלים כסדרן וחג המצות תחילה, [וא''כ] פעמים ג', פעמים ד', פעמים ה' [ו' ע''א] אמר רבא וצדקה מחייב לאלתר, היכי דקיימי עניים אבל במקום שאין עניים יכול להמתין ג' רגלים ואחרי כן יעבור אם לא יחזור אחריהם. [האגודה].
-----
וכתב הרב מאן דמקדש קדשים לעניים או לבית הכנסת לא יזכיר שום הקדש, אלא לימא הרי זו לעניים או לבית הכנסת. ואסור לו לאדם להיות רגיל בנדרים, והנודר נקרא רשע ושאינו נודר נקרא כשר, כדתנן [נדרים ט' ע''א] כנדרי רשעים נדר בנזיר בקרבן ובשבועה, כנדרי כשרים לא אמר כלום. ותניא [שם כ' ע''א] אל תהי בז בנדרים שסופך למעול בשבועות. [האשכול — דפוס י%ם, הלכ' נדרים].
-----
הבכור בין תם בין בעל מום, שעברה עליו השנה, אע''פ שלא עברו עליו שלשה רגלים כסדרן, כיון שנתחייב בו בין פסח לעצרת, כיון שעברה עליו שנה עובר בבל תאחר, שנ' [דברים ט''ו] לפני ה' אלהיך תאכלנו שנה בשנה. וכן שאר כל הקדשים. אם לא עברה עליהם שנה, אינו עובר בשלשה רגלים, עד שיהא כסדרן. וכן אם איחר להפריש מעשרותיו עד שעברו עליהם שלשה רגלים כסדרן, עובר בבל תאחר. אבל אחר שהפריש' יכול לעכבן, ואינו נותנן ללוי עד שלש שנים, שנאמר [שם י''ד] מקצה שלש שנים תוציא את כל מעשר תבואתך וגומ', כמו שביאר מז''ה. [פסקי ריא''ז].
-----
המאחר נדרו כיון שעברו עליו שלשה רגלים כסדרן, עובר בבל תאחר, שנ' [דברים כ''ג] כי תדור נדר לה' אלהיך לא תאחר לשלמו. ובשעת עלייתו לרגל יש לו לאדם להביא נדריו, כגון אם נדר להביא קרבן, או קדשי בדק הבית וכיוצא בהן, אם לא הביאן ברגל הראשון עובר בעשה, שנאמר [שם י''ב] ובאת שמה והבאתם שמה. אבל בלאו אינו עובר עד שיעברו עליו שלשה רגלים כסדרן, וחג המצות תחלה, שאם נדר לפני חג המצות ועברו עליו חג המצות וחג השבועו' וחג הסוכות עובר בבל תאחר. ואפילו אם הפרישן ולא הביאן, וכיון שעברו עליו שלשה רגלים הללו [כל יום ויום] עובר בל תאחר. [פסקי ריא''ז].
-----
ת''ר [ר''ה ד' ע''א] חייבי הדמין והערכין והחרמין וההקדשות וחטאות ואשמות ועולות ושלמים וצדקות ומעשרות בכור ומעשר ופסח ולקט שכחה ופאה כיון שעברו עליהם שלשה רגלים [עובר בבל תאחר, ר''ש אומר שלשה רגלים] [כסדרן וחג המצות תחלה, ר' מאיר אומר כיון שעבר עליהם רגל אחד] עובר בבל תאחר, ר' אלעזר בר' שמעון אומר כיון שעבר עליהן חג הסוכות עובר בבל תאחר. תניא אידך אחד הנודר ואחד המקדיש ואחד המעריך כיון שעברו עליהם וכו' כדאיתא בראש השנה. חייבי הדמין הוא האומר דמי עלי ששמין אותו כעבד הנמכר בשוק, ערכין כדאיתא בפסוקים באומר ערכי עלי שדמיו מן התורה קצובין, ההקדשות מי שמקדיש שום חפץ לבדק הבית או בהמה או זרע כמפורש במקומו, חרמין כדכתיב כל חרם אשר יחרים איש לה' (מצאנו ומבקרו) [מכל אשר לו מאדם ובהמה] וגו', וכדתנן [ערכין כ''ח ע''א] מחרים [אדם] מצאנו ומבקריו ומעבדיו ומשפחותיו הכנענים ומשדה אחוזתו ואם החרים את כולן אינן מוחרמין וכו'. ואם אמר בפירוש הרי זה חרם לכהן הרי הן חרמים לכהנים ואין להם פדיון ונתנים לכהנים, ואם אמר בפירוש חרם לבדק הבית יש לו פדיון כשאר [קדשי] בדק הבית, ואם אמר הרי זה חרם סתם ולא פירש אם לכהן אם לשמים פלוגתא דר' יהודה בן בתירא ורבנן [שם], דר' יהודה ב''ב סבר סתם חרמים לבדק הבית שנאמר כל חרם קדש קדשים הוא לה', ורבנן סברי סתם חרמים לכהנים שנאמר כשדה החרם לכהן תהיה אחוזתו. ואפליגו בה רב יהודה ועולא במס' ערכין [כ''ט ע''א], [והלכתא] כרב יהודה דסבר הלכה כר' יהודה ב''ב ועבד מעשה בההוא גברא דאחרמינהו לנכסיה ואמר ליה רב יהודה שקול ארבעה זוזי ושדי בנהרא ולישתרי לך, כשמואל דאמר הקדש שוה מנה שחללו על שוה פרוטה מחול, ואפילו בפרוטה הוה סגי ליה והאי דא''ל ד' זוזי לפרסומי מילתא. ואע''ג דכי אמר שמואל דאיעבד קאמר אבל לכתחלה לא, הני מילי בזמן שבית המקדש קיים משום פסידא דהקדש, אבל בזמן הזה אפילו לכתחלה, ואמר עולא אי הואי התם הוה יהיבנא [כו]ליה לכהנים, אלמא קסבר עולא סתם חרמים לכהנים. ובעל הלכות קבע כרב יהודה. וגם הגאון ר' יצחק ז''ל כתב בהלכות שלו בפ''ק דע''ז בזה הלשון, תניא אין מקדישין ואין מעריכין ואין מחרימין בזמן הזה ואם הקדיש והעריך והחרים בהמה תעקר וכו' ואי פריק להו בשוה פרוטה שפיר דמי דאמר שמואל הקדש מנה שחללו על שוה פרוטה מחול. ולא פירש אי בחרם סתם קאמר אי במפרש לבדק הבית, ואעפ''כ מאחר דלא פירש משמע דכרב יהודה סבירא ליה. הילכך חרמים דלא אמר בפירוש לכהן אית להו תקנתא בשוה פרוטה, אבל למאן דאמר לכהן הא תנן [ערכין כ''ח ע''ב] חרמי כהנים אין להם פדיון אלא נתנן לכהנים. חרמים [כל זמן] שהם בבית בעלים הרי הן כהקדש לכל דבריהם [שנאמר כל חרם [קדש קדשים הוא] לה'], נתנן לכהן הרי הן כחולין לכל דבריהם שנאמר כל חרם בישראל לך (ת)[י]היה. וצדקה מחייב עלה לאלתר מ''ט דהא קיימי עניים. ולקט שכחה ופאה בזמן הזה מדת חסידות. ובעל הלכות כתב שאלו כולן בחוצה לארץ מדרבנן. ובתשובה אין מעריכין ואין מקדישין ואין מחרימין וכו' ואי דחיק מריה דהאי חרם או דהקדש פריק להו בד' זוזי ויוליכם לים המלח ומשתרי ההוא חרם או הקדש לדיליה דאמר שמואל הקדש שוה מנה וכו'. [האשכול — דפוס י%ם, הלכ' נדרים].
-----
פ''ק דר''ה ת''ר הדמים והערכין והחרמי' וההקדשות חטאות ואשמות עולות ושלמים צדקות ומעשרות בכור ומעשר ופסח לקט שכחה ופאה כיון שעברו עליהם שלשה רגלים עובר בבל תאחר. ותנו רבנן מוצא שפתיך זו מצות עשה תשמר זו מצות ל''ת ועשית אזהרה לב''ד שיעשוך כאשר נדרת זה נדר לה' אלהיך חטאות ואשמות עולות ושלמים נדבה כמשמעו אשר דברת אלו קדשי בדק הבית בפיך זו צדקה ואמר רבא וצדקה מיחייב עלי' לאלתר אי לא יהיב מ''ט דהא קיימי עניים. מכאן יש ללמוד שהנודר צדקה אינו יכול לחזור בו מדדרשינן בפיך זו צדקה דאי אמרת בשלמא אינו יכול לחזור בו היינו דקאמר בפיך זו צדקה שמכיון שהוציא בפיו שוב אינו יכול לחזור בו וצריך לקיים מה שהוציא בפיו אבל אם יכול לחזור בו מאי קאמר בפיך (הרי) זו צדקה ותו מדקאמר רבא וצדקה מחייב עלי' לאלתר ש''מ דלא מצי הדר בי' דאי מצי הדר בי' אמאי עבר בבל תאחר הא אי בעי לא יהיב כלל והא ליכא למימר דכל כמה דלא הדר בי' עבר בבל תאחר ולעולם אי בעי מצי למהדר בי' דא''כ היכי יליף מבפיך זו צדקה כדפרי' ותו הואיל דבעניינא נדרים ונדבות כתיבא ש''מ דלא מצי הדר בי' דומיא דנדרים ונדבות. ובתשובות הגאונים פסק שאם גמר בלבו ליתן צדקה אע''פ שלא הוציא בפיו חייב מההיא דפ''ג דשבועות [ד' כ''ו, ע''ב] מוצא שפתיך תשמור אין לי אלא שהוציא בשפתיו גמר בלבו מנין ת''ל כל נדיב לב ופי' רבי' שלמה זצ''ל גבי נודר להביא קרבן כתי' דילפי' מכל נדיב לב דהיכי דגמר בלבו נדר או נדבה להביא קרבן שחייב להביא אע''פ שלא הוציא בשפתיו וריש פ' האיש מקדש [ד' מ''א, ע''ב] נמי פריך סתמא דתלמודא אקדשים ותרומה מה להנך שכן ישנם במחשבה הא למדת דמחייב אמחשבה כאלו הוציא בפיו וצדקה נמי התם כתיבא אף על גב דפ''ג דשבועות קאמר דתהוי תרומה וקדשים שני כתובים הבאים כאחד [הא] פי' בתשובות דצדקה כנדרים ונדבות דמי הלכך גמר בלבו ליתן צדקה אע''פ שלא הוציא בפיו חייב ואמר בירושלמי [פ' הזהב] אמר (להביא) [ליתן לחבירו] מתנה מרובה מותר לחזור בו הדתמר לעשיר אבל לעני נעשה נדר פי' והוי כנודר צדקה ואסור לחזור בו ותו אמר בירושלמי רב הוה מפקד לשמשא כד אמינא לך הב דינרא לפלוני אי עתיר הוא תא אימליך בי אי עני הוא לא תמלך בי כלו' אם הוא עשיר אע''פ שאמרתי לך ליתן לו דינר תתיעץ בי פעם שני' קודם שתתן לו שמא אחזור בי אבל אם הוא עני אל תתיעץ בי אלא תן לו כי איני יכול לחזור בי מפני שהוא נדר. ודוקא שיש בידו בשעה שנודר כפי מה שנדר ליתן צדקה הוי נדר ולא מצי הדר בי' אבל אם אין בידו כפי מה שנדר מצי הדר ממה שלא הי' בידו דאין הנדר חל עליו ראי' לדבר מההיא דריש שור שנגח ארבעה וחמשה [דף ל''ו, ע''ב] דההוא גברא דתקע לי' לחברי' שלחה רב טובי בר מתנא לקמי' דרב יוסף הא דתנן התוקע לחבירו נותן לו סלע סלע צורי תנן או סלע מדינה תנן פשטוה מהא דאמר רב יהודה אמר ר' אבא כל כסף האמור בתורה כסף צורי ושל דבריהם כסף מדינה א''ל ההוא גברא הואיל ופלגא דזוזי הוא לא בעינא ניתבי' לעניי הדר א''ל הביי' ניהלי איזול אברי בי נפשאי א''ל רב יוסף כבר זכו בי' עניי ואע''ג דליכא עניי הכא דמזכו בי' אנן [יד] עניי אנן וכו' ואע''ג דבעלמ' תנהו לפלוני בלא מעמד שלשתן לא קני הכא כמעמד שלשתן דמי הא אנן יד עניי אנן ותימא בלא מעמד שלשתן נמי לא מצי הדר בי' כדפרי' ופי' רבי' יצחק בר' שמואל זצ''ל דהיינו בדבר שבידו שכשנדר היה בידו כפי נדרו וגם מה שנדר הי' בידו כבר אע''פ שעתה אין בידו כגון שהלוה לאחרים אבל מה שלא בא לידו מעולם ולא זכה בו אע''פ שחייב לו אין הנדר של צדקה חל עליו וכש''כ אם אין שום אדם חייב לו כפי נדרו אשר נדר לצדקה ובידו נמי אין לו שאין הנדר של צדקה חל עליו וכן פסק רבי' יצחק אלפס זצ''ל ואפי' אם הי' נדר או הקדש בכי האי גונא אינו חל דנעשה כאומר כשיבוא לידי יהי' קודש. [או''ז הלכ' צדקה סימן י''ב].
-----
והצדקות וכו'. תימא דקא' רבא לקמן [ו' ע''א] צדקה עבר עליה לאלתר. וי''ל, דהכא מיירי באתרא דלא קיימו עניים. ומיהו תימא לאחר ג' רגלים אמאי עובר בבל תאחר אם אינו מוצא עניים. וי''ל, דקא (בעי) קבעי זמן לרגלים משום דכו''ע אזלי לרגל, ואי אפשר שלא ימצא בג' רגלים עניים ליתננה. פסק. ועל הצדקות שרגילים לידור בביהכנ''ס כגון לברכות חולים וליולדות אין שייך עליה בל תאחר, אעפ''י שיש שם הרבה עניים, משום דנדרינן על אדעתינן, ודעתינן ליתנה לעני הגון לפי ראות עינינו, וא''כ יכול כל אחד להשהות בידו עד שימצא עני הגון שירצה ליתנה לו, שהרי אם היו נותנים אותו ליד הגבאי, ודאי שהיו פטורין מיד, ואין להם לעשות יותר, והן מעכבין בידם עד שימצאו עניים הגונים, ואז אנו מניחים אותם בידנו להיות נזכרים לחלק לדעתינו [עי' ר''ן בשם התוספות]. [תוספות ישנים].
-----
ומעשרות. במעשר שני של כל השנה שניה, מזכיר (בביאור) [בביעור] בכמה מקומות, ומשמע פשט הך מילתא שעדיין לא עבר עליו בל תאחר עד (...עוד) [זמן ביעור] דלא כפר''ח מקץ שלש שנים תוציא כל מעשר הארץ [דברים י''ד כ''ח] לא שיעבור על בל תאחר, ובשעת הבעור כבר עברו שלש רגלים (על) [עד] רבעי כסדרן המעשר של שניה, דהביעור לא היה עד ערב פסח של רביעית [מע''ש פ''ה מ''ו]. ואינו נראה לומר דהני ג' רגלים דקאמר היינו אם עבר ליה לאחר עונת הביעור, שהרי תני ליה דומיא דצדקות, וצדקות עובר עליה לאחר ג' רגלים מיד, ונראה לומר להר''י דאיכא למימר דמשכחת לה כגון שלא הגיע לעונת מעשרות שלא נתמרח בכרי או לא ראה פני הבית (או) עד שנת ג', וא''כ בשעת הבעור לא עברו עליו ג' רגלים. ועוד נ''ל, דבמעשר שני לא שייך בל תאחר אלא כשמאחר להוליכו לירושלים, אבל אם הוליכן בירושלים ואוכלו כל שעה ושעה, מה יש לו לעשות יותר, ואפי' לה הספיק לאוכלו כולו עד לאחר ג' רגלים אינו עובר, שכל שעה (ש)הוא עוסק במצותו, וכשהגיע זמן ביעור ודאי שהוא חייב לבערו. [תוספות ישנים].
-----
ומעשרות. פי' אחד מעשה ראשון וא' מעשר שני ואחד מעשר עני. וא''ת והיכי קתני בהו דכיון שעברו ג' רגלים עובר בבל תאחר שהרי קבעה תורה להן זמן ביעור כדכתיב מקץ שלש שנים תוציא את כל מעשר תבואתך. י''ל דאין הכי נמי דמקמי הכי עבר בבל תאחר אלא דכי מטו ג' שנים קאי בעשה יתירה אי נמי דבל תאחר איתיה היכא דאפרשינהו ולא יהבינהו אבל היכא דלא אפרשינהו לא קאי בבל תאחר דהא לקמן מצרכינן תרי קראי חד לאמ' ולא אפרשיה וחד לאפרשי' ולא אקרביה ומעשר דלית לן אלא חד קרא לית לן ביה בל תאחר אלא היכא דאפרשיה ולא יהביה ולהכי אתא קרא דמקץ ג' שנים לחיוביה לאפרושינהו. וקשי' לי דהא לקמן כי עבדינן צריכותא בין אמר ולא אפרשיה לאפרשיה ולא אקרביה משמע דלית לן אכרעות' בהי מנייהו מחייב טפי וכיון שכן במעשר דלית לן אלא חד קרא אית לן לחיובי בתרוויהו לאו דבל תאחר או לית לן לחיובי בחד מנייהו ואי לא מחייבינן בחד מנייהו קרא דבל תאחר במעשר למה לי. וכי תימא קרא דמקץ ג' שנים גלי לן דקרא דבל תאחר למעשר קאי היכא דאפרשיה ולא יהביה ג''כ היכא מספקא לן לקמן ואמרינן דאיכא למימר דטפי שייך בל תאחר היכא דאמר ולא אפרשיה מהיכא דאפרשי' ולא אקרבי' נפשוט ממעשר דטפי שייך באפרשי' ולא אקרביה. וניחא לי דכי מספקא לן לקמן הכי הני מילי בקרבנות שהן לגבוה ושייך למימר בהו דכיון דאפרשינהו בי גזא דרחמנא איתנהו אבל מעשרות הניתנין להדיוט כי אפרשינהו אכתי בי גזא דידי' נינהו הלכך פשיטא לן דחד לאו דבל תאחר דכתיב בהו מתוקם בדאפרשינהו ולא יהבינהו ועשה דמקץ ג' שנים היכא דלא אפרשינהו. [חידושי הר''ן].
-----
צדקות. פרשו בתוספות דהא דאמרי' הכא דצדקה לא עבר עליה בבל תאחר עד שיעברו עליו שלשה רגלים הני מילי בדליכא עניים הכא דלא מחייב לאהדורי בתרייהו ולא עבר עד ג' רגלים הא קיימי הכא עניים עובר עלה לאלתר והיינו דרבא דאמר לקמן וצדק' מחייב לה לאלתר דהא קיימי עניים. והרשב''א ז''ל הקשה דא''כ כי קאמר רחמנא דלא עבר בקרבנות עד שיעברו עליו ג' רגלים היינו משום דלא קיימי מקדש וכהנים קמיה ואם איתא הנודר בירושלם דקיימי גבי מקדש וכהנים יעבור לאלתר כי היכי דעבר בצדקה. ועוד דאי משום טרחא יהב ליה רחמנא זמנא מאי טעמא דר' שמעון דבעי כסדרן הא איכא רוחא בשלא כסדרן ומאי טעמא עבר חד בשלשה ואידך לא עבר אלא עד חמשה אלא ודאי גזרת הכתוב היא בלאו דלא תאחר וכיון שכן מה לי קרבנות מה לי צדקה. ועוד דאם איתא דצדקה לאלתר קא עבר עליה בבל תאחר קרא דצדקה בדליכא עניים מיירי וכיון שכן לא הוה ליה לרבא למימר סתמא וצדקה מחייב עליה דהא קיימי עניים אלא הכי הוי ליה למימר וצדקה אי קיימי עניים מחייב עלה לאלתר. ועוד דאקשי עלי' דרבא פשיטא ומאי פשיטותא אדרבה צריכה רבה דמסתמא כיון שלא חייבה תורה אלא בג' רגלים כסדרן אי לאו רבא הוי אמינא דגזרת הכתוב היא ואפילו היכא דקיימי עניים. לפיכך פי' הרשב''א ז''ל דלעולם ג' רגלים לבל תאחר גזרת הכתוב היא ואפילו היכי דקיימי עניים אינו עובר עד ג' רגלים ודרבא לחייבו בעשה דמוצ' שפתיך וכדדרשינן מוצא שפתיך זו מצות עשה. וא''ת והא אמרי' עלה דרבא מהו דתימא כיון דבענינא דקרבנות כתיבי עד דעבר עלה שלשה רגלים כקרבנות לא מחייב דאלמא רבא דאמר מחייב בבל תאחר קאמר דאי לחיובי' בעשה קאמר הו''ל למימר עד דעבר עליה רגל אחד דהא בקרבנות כיון שעבר עליו רגל אחד עובר בעשה וכדאמרי' לקמן. י''ל דכיון דהתם לאו דוכתא הוא למידק בקרבנות אי בשלשה רגלים לבל תאחר או ברגל אחד לעשה נקט פשיטות דמילתא ולאו דוקא. וכן כתב הר''ר ישעיה מטראני ז''ל ונ''ל דלאו בחיוב לאו קאמר רבא אלא בחיוב עשה דלא תאחר בג' רגלים הוי אפי' לצדקה דמשום דקיימי עניים לא מצינן למעקר קרא אבל עשה דקרא דלא מפרש אימת מצינן למימר דקאי בעשה, אלו דברי הראשונים ז''ל. ואני אומר לא כדברי זה ולא כדברי זה משום דקשיא לי אכל חד טובא שלפי שיטת התוספות ז''ל קשיין הני פרכי דכתיבנ' לעיל. ולפי שיטת הרב ר' ישעיה ז''ל לא הו''ל למימר עד דעברי עלי' ג' רגלים ומה דאמר' דלאו דוקא לא דייק לי כלל. ולפיכך אני אומר דמידי דתלי במקדש (דחייבי) [כחייבי] הקדשות וקרבנות תלי גבי רגלים ומידי דלא תלי במקדש כצדקה לא תלי ברגלים כלל וליכא פלוגתא בין קיימי עניים ללא קיימי ובין היכא דקאי גבי מקדש וכהנים להיכא דלא קאי שהתורה לא נתנה דברים לשעורין. וברייתא הכי קתני דחייבי הדמין וכו' וצדקות וכו' וכל אותן השנויין בברייתא כיון שעברו עליהן ג' רגלים עובר בבל תאחר ותרתי קמ''ל חדא דבכל הני קאי עלייהו בבל תאחר וכדמפקי' לקמן בסמוך מדרש' דאכולהו אזהר רחמנא ואשמועינן תו דליכא חד מנייהו שלא יעבור עלי' בבל תאחר כיון שעברו עליו ג' רגלים אבל איפכא לא קאמר לומר שלא יעבור על שום אחד מהן בבל תאחר עד ג' רגלים. ומיהו ודאי אפשר למטעי בהכי ולפיכך בא רבא ופירש דצדקה מחייב עליה לאלתר לומר דמאי דתני צדקה בהדי הנך היינו לומר דבצדקה נמי קאי בבל תאחר ומשום דרוביהו דמתנו בברייתא תלו במקדש ובעי' לבל תאחר דידהו ג' רגלים קאמר בכלהו כיון שעברו ג' רגלים דבצדקה נמי קושטא דמילתא היא דכיון שעברו ג' רגלים עובר עליה בבל תאחר אבל אין הכי נמי דלאלתר מחייב ועבר עלה דהא קיימא עניים ולא תליא במקדש כלל. וסעד יש לי בסברא זו מדברי הר''מ במז''ל שכתב [בפ''ח] מהלכות מתנות עניים האומר הרי עלי סלע לצדקה או הרי הסלע הזו צדקה חייב ליתנה לענים מיד ואם איחר חייב בבל תאחר לשלמו שהרי יש בידו ליתן מיד והעניים מצוין הם אם אין שם עניים מפריש ומניח עד שיבואו עניים ע''כ ובהכי אתיין כולהו שמעתתא שפיר דמידי דלא תלי במקד' לא תלי ברגלים כלל ומידי דתלי במקדש תלי ברגלים. וכי תימא אכתי אמאי איכא לר' שמעון בין כסדרן לשלא כסדרן. איכא למימר דגזרת הכתוב היא. ועוד דאפשר שקבעה תורה רגל אחד ידוע דהיינו חג הסוכות שכל העוברין בבל תאחר לא יהיו עוברין אלא בו כדי שבאותו רגל יפשפשו הכל בנדריהם ונדבותיהם כנ''ל. וכתבו בתוספות שנשאל ר''ת ז''ל על הצדקות שאנו רגילין לידור בבית הכנסת או בביתו אם עבר מיד כי קיימו עניים. והשיב שכיון שאנו נודרין לדעתינו ואלו היינו משלימין אותה לגזבר היה הנודר נפטר בכך ומה יש לו עוד לעשות והגזבר אם ממתין עד שיבואו עניים הגונים או מחלקה מעט מעט אינו עובר גם אנו מטעם זה אין לחוש אם הנודר משהא אותה בידו מפני שאנו נודרין לדעת שיהא הנודר עצמו כגזבר לחלקה כפי ראות עיניו. ונראה שסובר ר''ת ז''ל דכי קאמר רבא צדקה מחייב עליה לאלתר הכי קאמר דמחייב לתת לב לאלתר לחלקה כפי העניים למראית עיניו ואם גמר בדעתו לקפץ ידו מלתתה עכשיו מיד עובר בבל תאחר. [חידושי הר''ן].
-----
@ ד' ע''ב.
לקט שכחה ופאה. תימה, היכי דמי דשייך בהו בל תאחר, הרי חייב להניחן כל שנה בשדה, ואם ליקטה עובר מיד משום [דברים כ''ד י''ט] בל תשוב לקחתה. וכ''ת דמיירי באתרא דלית ביה עניים שילקטוה ובא הוא וליקטה, א''כ הרי הוא שלו כדמוכח בחולין פ' הזרוע [חולין קל''ד ע''ב] דלוי ליקט שדהו ולא הוה לשם עניים למשקל לקט, אתי' לקמיה דרב ששת א''ל לעני ולגר וגו', ולא לעורבים, ומוכח התם דהיו שלו מדפריך עליה מתרומה ומעשרות ומתנות. ונ''ל כגון שלא היה לשם עניים, ומיד שהתחיל ללקטן באו עניים והקדימם ולקטן. [תוספות ישנים].
-----
לקט שכחה ופאה. הקשו בתוספות היכי שייך בהו בל תאחר. תעזוב אותם אמר רחמנא וליתו עניים ולשקלו לנפשייהו. י''ל משכחת לה כגון שעבר ולקטה דאפילו לאביי דאמר בפ''ק דתמורה דכל מאי דאמר רחמנא לא תעביד אי עבד מהני בהא מודה משום דכתיב ביה תעזוב יתירה כדאיתא התם. וכדתני' התם לא הפריש פאה מן הקמה מפריש מן העמרים לא הפריש מן העמרים מפריש מן הכרי. והקשו עוד אכתי היכי דמי אי דאיכא עניים בההיא שעתא לאלתר קא עבר בבל תאחר כדאמרינן לקמן בצדקה ואי דליכא עניים מצי זכי לנפשי' כדאמרי' בפ' הזרוע [חולין קל''ד ע''ב] לוי זרע בכישור לא הוה עניים למשקל לקט אתא לקמיה דרב ששת אמר ליה לעני ולגר תעזוב אותם אותם אמר רחמנא ולא לעורבים ולעטלפים והתם משמע שהיא שלו. והם נדחקו בתירוץ קושיא זו. ולדידי לא קשיא מידי שכבר פירשתי למעלה דמידי דלא תלי במקדש לא תלי ברגלים ורבא קאמר וצדקה מחייב עלי' לאלתר הוא הדין ללקט שכחה ופאה אלא משום דבל תאחר דלקט שכחה ופאה לא משכחת להו אלא בשעבר ולקטם דתעזוב אמר רחמנא נקט רבא בצדקה ולא נקט בלקט שכחה ופאה דבאיסורא לא קמיירי הלכך משכחת לה בדאיכא עניים ואין ה''נ דלאלתר קא עבר עליה בבל תאחר. [חידושי הר''ן].
-----
אתא חג הסוכות שבו דיבר הכתוב וסליק מיניה. אבל מפסח ושבועות לא קאמר, דודאי צריכים לאהדורי לומר דעובר עלייהו דלא סליק מינייהו, כך פי' רש''י. אבל ר''ח גורס אצ''ל חג המצות שבו פתח הכתוב תחילה אלא לומר שהוא ראשון. ולא נהירא, דמשום דפתח בו לא צריך לה אמר'. אלא נ''ל כפי' רש''י משום שבו דבר. ור' שמעון דהכא ור' אלעזר ב''ר שמעון דשמעתין פליגי בסברא, דזה ס''ל לומר שזה גורם, ור' אליעזר ס''ל לדרוש דמשום דסליק מיניה הוה תחילה. [תוספות ישנים].
-----
אכילת קדשים קלים בכורים ובכורות ומעשר בהמה. צוה הקב''ה שיאכלום ישראל בירושלים [דברים י''ב] דכתיב בפ' ראה אנכי והבאתם שמה עולותיכם וזבחיכם ואת מעשרותיכם ואת תרומת ידכם ונדריכם ונדבותיכם ובכורות בקרכם וצאנכם ואכלתם שם לפני ה' אלהיכם. [יראים סימן צ''ה].
-----
מצות נדרים ונדבות אם עולות או שלמים. צוה הב''ה בנדרים ונדבות להביאם למקדש דכתיב בפ' ראה אנכי והבאתם שמה עולותיכם וזבחיכם ואת מעשרותיכם ואת תרומת ידכם נדריכם ונדבותיכם. [יראים סימן ת''מ].
-----
והמצוה הפ''ג היא שצונו להביא כל הקרבנן שהם מוטלין עלינו ברגל ראשון שיפגע בנו משלש' רגלי' עד שלא יעבור אחד משלשה רגלים אלא שכבר הקריב כל אחד ממנו כל קרבן שהיה עליו. והוא אמרו ית' (ר''פ ראה) ובאת שמה והבאתם שמה עולותיכם וכו'. וענין זה הציווי שהוא יאמר כשתבא שמה והוא בכל רגל משלשה רגלים חייב אתה להביא כל קרבן שעליך. ולשון ספרי ובאת שמה והבאתם שמה למה נאמר לקבעם חובה שיביאם ברגל ראשון שפגע בו. ושם נאמר אינו עובר עליו משום בל תאחר עד שיעבור עליו רגלי השנה כלה. כלומר כשעברו עליו שלשה רגלים ולא הביא אז עבר על לאו [ל''ת קנ''ה] ואולם כשעבר עליו רגל אחד הנה עבר על עשה לבד. ובגמר ראש השנה (ד':) רבי מאיר אומר כיון שעבר עליו רגל אחד עובר בבל תאחר ונאמר בתלמוד מאי טעמיה דרבי מאיר דכתיב ובאת שמה והבאתם שמה אמר רחמנא כי אתית אייתי ורבנן ההוא לעשה הוא דאתא. הנה כבר התבאר שאמרו והבאתם שמה מצות עשה. והוא שיביא כל מה שחובה עליו מחוקי האל ויפטר מהם בכל רגל. בין מיני הקרבנות כלם בין דמים או ערכין וחרמין והקדשות ולקט שכחה ופאה יציאתו ידי חובתו מאלו החוקים כולם ברגל ראשון שפגע בו מצות עשה כמו שהתבאר בגמר ראש השנה (ד'.:). [ספר המצות לרמב''ם — עשין פ''ג].
-----
מצות עשה שיביא אדם ברגל שפגע בו תחילה כל מה שהוא חייב בין מנדרים ונדבות בין מדברים אחרים כמו שדורש בירושלמי דר''ה (פ''א ה''א) ובת''כ (אמור פט''ו) ממקרא שנ' בפרשת ראה ובאת שמה והבאתם שמה עולותיכם וזבחיכם ואת מעשרותיכם ואת תרומת ידכם ונדריכם ונדבותיכם ובכורות בקרכם וצאנכם ואכלתם שם לפני ה' א%להיכם ושמחתם איזהו זמן שמחה ברגל ועל זה אומר ובאת שמה כלומר כשתבא שם לרגל תביא כל מה שאתה חייב וכן ראיתיה בספרי (ראה) ואמר רבא בפ''ק דר''ה (ו', א'—ב') שאם הגיע הרגל ולא הביא הרי זה בטל מצות עשה ואם עברו עליו שלש רגלים עובר על לא תאחר (ע''פ רמב''ם מעשה הקרבנות פי''ד הי''ג) בכל יום כאשר נתבאר בספר מצות לא תעשה (של''א). [סמ''ג עשין סימן קפ''ז].
-----
המצוה ע''ו. לשון הר''ם בס''ה [מצוה פ''ג], צונו להפריש כל החקים שהם מצוה עלינו במועד הראשון שיבא עלינו, משלש רגלים עד שלא יעבור רגל משלש רגלים, שלא נקריב בו כל קרבן שיש עלינו להקריב, והוא אמרו ית' [דברים י''ב ה'] לשכנו תדרשו ובאת(ה) שמה והבאתם שמה. ענין זה הצווי שהוא אומר כשתבא שמה, וזה יהיה בכל רגל משלש רגלים, תתחייב שתביא כל קרבן שיש עליך להקריב. וכתוב בספרא [תו''כ אמור פט''ו ה''ב] ובאת שמה והבאתם שם למה נאמר לקבעם חובה שיביאו ברגל ראשון שפגע בו, ושם נאמ' אינו עובר עליו בבל תאחר עד שיעברו עליו רגלי שנה, ר''ל כשיעברו עליו ג' רגלים ולא הביא, אז יהיה עובר עליו. אמנם כשיעבור עליו רגל אחד, יהיה עובר עליו על עשה בלבד. ובגמרת ר''ה [ו' ע''א] אמר רבא כיון שעבר עליו רגל א' עובר בעשה. ונאמר שם מאי טעמא דר' מאיר דכתיב ובאת שמה והבאתם שמה מצות עשה, והוא שיביא כל מה שיש עליו. [הבתים — ספר המצוה].
-----
ור' מאיר ור''א בן יעקב האי בחג המצות מאי עביד ליה. ה''ה דהוה מצי למיבעי אדראב''ש מחג המצות ובחג השבועות. אמנם חג הסוכות איצטריך ליה לומ' שזה גורם, ומשו''ה לא רצה החג למינקט ליה בהדיא. [תוספות ישנים].
-----
ור' מאיר ור' אליעזר בן יעקב האי בחג המצות ובחג השבועות ובחג הסוכות מאי דרוש ביה. וא''ת אמאי לא אבעיא לן נמי לר' אלעזר בר' שמעון בחג המצות ובחג השבועות מאי דרשי ביה וכי תימא איידי דבעי למכתב חג הסוכות כתבינהו נמי לחג המצות ולחג השבועות אי הכי כי תרצי' לר' מאיר ור' אליעזר בן יעקב דחג המצות וחג השבועות מצטרכי להקישא דתשלומין מאי מקשי' תו למאי הלכתא כתביה רחמנא לחג הסוכות לימא ליה אגב גררא דחג המצות וחג השבועות דטפי איכא למימר דמיגרר חד לגבי תרי לדידהו ממאי דניחא לן לר' אלעזר בר' שמעון דמגררי תרי לגבי חד דהא לא פרכינן לדידיה מידי. וי''ל דאין הכי נמי דאיכא למפרך לר''א בר''ש אלא מיהו כיון דלר''מ ולר''א בן יעקב קשו כלהו ולר''א בר''ש לא קשו אלא תרוויהו פרכי' לדידהו ומאי דמתרצינן אליבייהו דהני הקישא דתשלומין סליק פירוקא למאי דאיכא למפרך לר' אלעזר ב''ש. עוד נ''ל דלר''א בר''ש לא קשיא לן מידי דאיכא למימר דמשום גררא דחג הסוכות נקטינהו לתרוויהו ודאקשי' לר''מ ולר''א בן יעקב למאי הלכתא כתביה רחמנא לחג הסכות, הכי קא קשי' לן דבשלמא לר' אלעזר בר''ש לא כתבינהו רחמנ' לאקשינהו אלא חג הסכות אצטריך לגופי' ומשום לתא דידיה כתבינהו לחג המצות ולחג השבועות אבל לר''מ ולר' אליעזר בן יעקב דאמרי דלדמינהו כתבינהו לא הוה ליה למכתב בהדייהו חג הסוכות דלא דמי להו. [חידושי הר''ן].
-----
בשמיני עצרת ליל התקדש חג. שמיני ספק שביעי הוא ומקדש בסוכה את יום שמיני לחג עצרת הזה. וצריך לומ' זמן שהרי רגל בפני עצמו הוא. כדאמ' פ''ק דיומ'. וראש השנה לעיניין פז''ר קש''ב ת'. רגל לעיניין לינה. ואבל. כפר''ח וברכה ברכת מלך עולם. כדאמ' בתוספת'. ושיר מפר' במסכת סופרים [פי''ט ה''ב] למנצח על השמינית. ותרי מזמור כתיבי על השמינית. ושמא חד נאמ' בשני עינייני'. והשני על המילה. ת''ם. ודלא כפי' הקונט'. חדא דפזר לקשב הוה ליה למימר ולמיחשב לינה. כדמוכח בלולב וערבה. ועוד ברכת המלך כל שבעה מי איכ' כדפריך גבי זמן התם. ועוד דמסיק התם ברכת המזון ותפילה. וא''כ היינו רגל היינו ברכה. ת'. [מחזור ויטרי סימן שפ''ד].
-----
ויום שמיני רגל בפ''ע כשאר יו''ט ומקדש על היין וגומר את ההלל ואומר שהחיינו דאר''י (סוכה מ''ז.) אומר זמן בשמיני של חג ואין אומר זמן בשמיני של פסח ותדע שהרי חלוק בג' דברים בלולב ובסוכה ובניסוך המים רפ''א כתיב הכא פר הכא כתיב פרים הכא כתיב ביום הכא כתיב וביום התם כתיב כמשפט הכא כתיב כמשפטם ותניא נמי שמיני פז''ר קש''ב פייס בפ''ע רגל בפ''ע זמן בפ''ע קרבן בפ''ע שיר וברכה בפ''ע. שאומרים ומזכירים יום שמיני חג העצרת הזה בבהמ''ז ובתפלה והמפרש ברכת המלך קשיא הא דפריך בגמרא (סוכה מ''ז:) שמיני טעון ברכה ולינה מאי לאו זמן לא ברהמ''ז ותפלה לשני לי' לא ברכת המלך ורבינו אלפסי ז''ל פירש רגל בפ''ע לענין אבילות ורש''י פירש שאין יושבין בסוכה ואין נוטלין לולב ואין מנסכין בה מים ופרש''י סוכה והלל ולולב ועל כולן אנו מברכין זמן. [עשרת הדברות לבעל העיטור הלכ' הלל].
-----
פז''ר קש''ב. פר פייס, לשאר קרבנות בחג לא היה פייס, אלא פרים לכ''ד משמרות ופר ואיל של כל משמרות מתפייסות עליו. רגל בפני עצמו, דאין שם סוכות עליו כך פרש''י. אבל ר''ת פי' רגל לענין לינה כשאר רגלים. ור''ח פי' רגל לענין אבילות דיום אחד לפני הרגל וז' ימי החג ושמיני עצרת עולין לכ''א יום. שיר. פי' רש''י לא אתפרש לנו שירו, ונמצא במס' סופרים [פי''ט ה''ב] דהיו אומרים למנצח על השמינית וגומ' על שם היום שהוא שמיני של חג, או שמו נדרש עליו. ברכה. פי' רש''י, שמברכין את המלך זכר לחנוכת הבית שנאמר [מלכים א' ח' ס''ו] ביום השמיני שלח את העם ויברכו את (העם) [המלך]. והר''י פי' ברכת המזון ותפילה שמזכיר את יום חג השמיני עצרת הזה. וכן אמרי' בפ' לולב וערבה [סוכה מ''ז ע''א] כשם שז' ימי החג טעונים קרבן שיר ברכה ולינה אף שמיני עצרת כן, ופריך (ליל) [דאי] ס''ד זמן זמן כל ז' מי איכא, ומוקי לה בברכת המזון ותפילה, ולא הוה מצי למימר ברכת המלך שכל הז' ימים לא היו אומרים ברכת המלך, רק יום השמיני בלבד. ואין לתמוה אמאי לא פי' התלמוד ברכת המלך, וי''ל שהתלמוד לא חשיב ליה האי ברכה. [תוספות ישנים].
-----
שמיני עצרת רגל בפני עצמו הוא לענין פז''ר קש''ב (ר''ה ד' ב' וש''נ) ופירש רבינו שלמה (ע''ש ברש''י) פייס לעצמו, זמן לעצמו לברך שהחיינו, רגל בפני עצמו שאומר בברכת קידוש ובברכת המזון ובתפילה חג [ה]שמיני עצרת הזה, קרבן לעצמו כאשר בארנו [הו' בסוכה מ''ב ב'], שיר לעצמו לא פירש והריב''ן פירש שהיו אומרים למנצח על השמינית וראיתו במסכת סופרים (פי''ט ה''ב), ברכה שהיו מברכין לתפילת חיי המלך כך מפורש בתוספתא דסוכה (פ''ד ה''י) על שם ביום השמיני שלח את העם ויברכו את המלך, ורבינו יעקב פירש ברכה בברכת המזון ובתפילה שמזכירין שמיני עצרת ורגל פירוש לעניין לינה שטעון לינה בפני עצמו, ור''ח פירש רגל לעניין אבילות כדאיתא בפרק אחרון דמועד קטן (כ''ד ב') דיום אחד לפני סוכות וסוכות ושמיני עצרת הרי אלו עשרים ואחד יום (ר''ה ד' ב' ותד''ה פז''ר). [סמ''ג עשין סימן ר''ו].
-----
רש''י ד''ה שיר לעצמו וכו' במסכת סוכה הומבה''י. היו אומרים הומבה''י, אבל בשמיני עצרת היה חג בפני עצמו. ולא פורש לי איזה שיר היו אומרים. ושוב הגיה, ראיתי במסכת סופרים שהיו אומרים למנצח על השמינית. ור''י פירש דההיא דמסכת סופרים לא היו אומרים אותם בשעת הקרבן אלא בבית הכנסת כמו שאומרים (לדוד) מזמור שיר ליום השבת. [תוספות רבינו פרץ יומא].
-----
בית ברכה בפני עצמה. למזון ולתפלה, שהיו אומרים ''חג שמיני העצרת''. וקשה דהיינו רגל דקאמר. וי''ל ברכה בפני עצמה היינו ויברכו את המלך, דהוה בשמיני עצרת. ועוד י''ל דברכה דקאמר היינו [בתפלה להזכיר] שמיני העצרת, ורגל בפני עצמו היינו דרגל טעון לינה כדכתיב ופנית בבוקר והלכת לאהליך. אי נמי לענין אבלות כדאיתא במועד קטן יום אחד לפני הרגל עולה לשבעה ימים והרגל עצמו שבעה ימים הרי כאן ארבעה עשר, ואמרינן נמי יום אחד לפני החג והחג ושמיני עצרת הרי כאן עשרים ואחד יום. רש''י ד''ה ברכה לעצמה וכו' בחיי המלך. נ''ב גיליון מכאן סמך למנהג שלנו שאנו עושין בשמחת תורה חתן תורה וחתן בראשית ומברכין אותם. תוספות שנץ. ע''כ. [תוספות רבינו פרץ יומא].
-----
שמיני עצרת רגל בפני עצמו לענין פז''ר קש''ב. פייס בפני עצמו כלומר שכל ז' ימי החג אין הכהנים מפייסין כלומר אין מטילין גורלות מי יקריב אלא כהן שהקריב היום אינו מקריב למחר כי חלק כחלק יקריבו ובשמיני של חג מפייסין ופעמים עולה הגורל למי שהקריב אתמול. זמן בפני עצמו פי' שאומרים בו זמן פי' שהחיינו משא''כ בימים אחרונים של פסח. רגל בפני עצמו. פי' לענין אבלות כמו שא''זל יום א' לפני החג והחג ושמיני של חג הרי כאן כ''א יום ואין צריך להשלים אחר הרגל לשלשים יום אלא ט' ימים נמצא ששמיני של חג עולה כשבעת ימי החג. וי''מ רגל בפני עצמו לענין תפלה וברכת המזון שמזכירין את יום שמיני חג העצרת ואין מזכירין בו חג הסוכות כלל רק יש לו שם בפני עצמו. קרבן בפני עצמו פי' שאין קרבן של יום השמיני הולך על סדר שאר הימים כי בשאר הימים מתמעטין והולכין א' א' יום ראשון מקריב י''ג יום שני י''ב יום שלישי י''א וכן כלם בכל יום ויום מתמעטין והולכין לפי סדר זה היה לנו להקריב ביום שמיני ששה פרים ואין מקריבים אלא אחד ועוד כי בכל שבעה מקריבין אלים שנים וי''ד כבשים ויום שמיני אין מקריבין רק פר א' איל א' וז' כבשים. שירה בפני עצמה שבשאר הימים אין אומרים ביום זה שירה שאומר אתמול כדאמרינן בגמרא דמנחי ביה סימנא ואמרי נמי התם שאם חלה שבת ביום אחד מז' ימי החג שידחו שירת הים ויאמרו מזמור שיר ליום השבת אבל אם יבא ביום שמיני של חג אין שירת שמיני נדחית מפני יום השבת אבל אומרים למנצח על השמינית. ברכה בפני עצמה פי' שביום שמיני של חג מברכין את המלך כמו שכתוב ביום השמיני שלח את העם ויברכו את המלך וזה הפי' לדעת המפרש רגל בפני עצמו לענין תפלה וברכ' המזון שמזכירין את יום שמיני חג העצרת הזה ולזה הפי' נפרש רגל בפני עצמו לענין אבלות כמו שכתבנו וכן הדין ביום שני שהוא שמחת תורה. [ארחות חיים הלכ' שמיני עצרת סימן מ''ד].
-----
[פז''ר קש''ב] עיין פרק קמא דיומא [ב' ע''ב]. [האגודה].
-----
רגל בפני עצמו. פירש''י ז''ל שמזכירין בברכה ותפלה שמיני חג העצרת. וברכה בפני עצמה שהיו מברכין בו את המלך זכר לחנוכת הבית דכתיב ביום השמיני שלח את העם ויברכו את המלך. והכי תניא בתוספתא דסוכה. אבל ר''ת ז''ל פירש ברכה שמזכירין שמיני חג העצרת בתפלה ובברכת המזון וכאותה ששנינו בברייתא בפרק לולב וערבה כשם ששבעת ימי החג טעונין קרבן שיר ברכה ולינה כך שמיני טעון קרבן שיר ברכה ולינה. ואוקימנא התם מאי ברכה ברכת המזון ותפלה. ופי' רגל. לומר שטעון לינה. ור''ח ז''ל פירש רגל לענין אבלות משום דאמרינן בפרק ואלו מגלחין דהקובר את מתו שבעת ימים קודם לרגל בטלה ממנו גזרת שלשים וזימנין דליכא שבעה קודם לחג ואפילו הכי בטלה ממנו גזרת שלשים מחמת שמיני חג העצרת שהוא רגל בפני עצמו ומיהו לא מבטל להו לגמרי, אלא שבעה וכדאמרינן התם יום אחד לפני החג וחג ושמיני שלו הרי כאן עשרים ואחד יום. [חידושי הר''ן].
-----
מה חג המצות טעון לינה אף חג הסוכות טעון לינה וא''ת הקישא למה לי דהא בספרי מרבינן מקרא דופנית בבקר לכל הקרבנות שטעונין לינה דתניא התם אין לי אלא אלו כלומר זבחים דומיא דפסח מניין לרבות המנחות ויין ולבונה והעצים ת''ל ופנית בבקר כל פינות לא יהו אלא בבקר והכי נמי מוכח בפרק לולב וערבה וכיון שכן הקישא ללינה דחג הסוכות למה לי תיפוק לי דטעון לינה מפני קרבנות שהבי'. תרצו בתוספות דאי מופנית בבקר הוה אמינא לינת לילה אחת דקרבנות אתאי הקישא לחייבה בלינה כל החג דומיא דחג המצות דמשמ' שטעון לינה כל שבעה דכולה חג כבקר אחד דמי והכי מוכח בפרק דם חטאת דתנן התם ר' טרפון אומר אם בשל בו מתחלת הרגל יבשל בו כל הרגל ואמרי' בגמ' מאי טעמא דר' טרפון אמר ר' יצחק דאמר קרא ופנית בבקר והלכת לאהליך הכתוב עשאן לכולן בקר א' ואע''ג דפרכינן עליה וכי אין פגול ברגל ואין נותר ברגל אפילו הכי לענין לינה משמע דעשאן בקר אחד כפשטיה דקרא שלאחר כל הרגל ישוב לביתו. והכי נמי משמע לכאורה בפרק לולב וערבה דתניא התם כשם ששבעת ימי החג טעונין קרבן שיר ברכה ולינה כך שמיני עצרת ואמרינן מאי ברכה זמן ופריך זמן כל שבעה מי איכא ומדלא פריך הכי גבי לינה משמע לכאורה דפשיטא לן דכל ז' טעונין לינה. [חידושי הר''ן].
-----
@ ה' ע''א.
טעונין לינה. פי' רש''י, עד [ליל] חול המועד, דכתיב [דברים ט''ז ז'] ופנית בבקר ולא בי''ט, שאותו יום חייב ליראות בעזרה להביא עולת ראיה. [שלמי] פסח. פי' רש''י פסח שנאבד וחוזר ומצאו. [תוספות ישנים].
-----
אטו עצרת יומי מנינן שבועי לא מנינן. וא''ת אכתי  נימא תפסת מועט תפסת תפסת מרובה לא תפסת כדאמרינן לעיל בסמוך, וי''ל דהיינו דקאמר ועוד חג השבועות כתיב. ול''נ כי אמרינן דתפסת מרובה לא תפסת היכא דאי מדמית ליה למרובה ליכא לדמויי למעט כלל אבל הכא לתרוויהו (נמי) [דמי] דעיקר עצרת חד יומא ותשלומין דידיה ז'. [חידושי הר''ן].
-----
פסח זימנא [קביעא] ליה, אי אקרביה — אקרביה, [ו] אי לא אקרביה — אידחי ליה אמר רב חסדא פסח כדי נסבא — פירוש שיטפא בעלמא הוא, בפירוש ר''ח כתוב ופריק רב חסדא פיסוק ניסביה — כלומר חתוך זכרו מזו הברייתא. [הערוך ערך כדי].
-----
@ ה' ע''ב.
שלא לאחר נדרים דכתיב (דברים כ''ג כ''ב) כי תדור נדר לה' א%להיך לא תאחר לשלמו וגומר, תניא בפרק קמא דראש השנה (ה' ב') נאמר כאן נדר ונאמר להלן (ויקרא ז' ט''ז) אם נדר או נדבה מה להלן נדבה עמו אף כאן נדבה עמו, לה' א%להיך אילו הערכין והחרמין וההקדשות, לא תאחר לשלמו הוא ולא חליפיו, פירוש שאם בתוך הזמן נפל מום בבהמה הראשונה שנדר ופדאה על גבי בהמה אחרת נותנין לבהמה שנייה זמן אחר כאילו היא בהמה ראשונה, כי דרוש ידרשנו אילו (ה)חטאות ו(ה)אשמות עולות ושלמים, ה' א%להיך זה הקדש בדק הבית צדקות ומעשרות בכור ומעשר ופסח, מעמך זה לקט שכחה ופאה, וכמה יאחר ויעבור רבי שמעון אומר (ר''ה ד' ב') ג' רגלים כסדרן וחג המצות תחילה ר' מאיר אומר כיון שעבר עליהם רגל אחד עובר בלא תאחר רבי אליעזר בן יעקב אומר כיון שעברו עליו שני רגלים עובר בלא תאחר, ולכאורה משנת רבי אליעזר בן יעקב עיקר שהוא קב ונקי (ע''פ יראים סי' שצ''ג ע''ש ובתעפ''ר) ואפילו בברייתא כדמוכח בפרק החולץ (יבמות ל''ז א'), אמנם אומר רבא שם (ר''ה ו' ב') כיון שעברו עליו שלש רגלים עובר על בל תאחר בכל יום. ובצדקה עובר עליה לאלתר דהא קיימי עניים (שם ו' א'), וכבר בארנו בהלכות צדקה (עשין קס''ב) בשם רבינו תם כי הנדרים שאנו נודרין עכשיו אנו נודרין לדעת עצמנו ואנו כגזברים עליהם ואם אנו ממתינין עד שנמצא הגון לקבל צדקה אין כאן בל תאחר (עי' ר''ה ד' א' תד''ה והחרמין). [סמ''ג לאוין סימן של''א].
-----
מה להלן נדבה עמו. פי' רש''י דכתיב [ויקרא ז' א'] ואם נדר או נדבה. ואינו נראה לדחוק כן, אלא ר''ת פי' כדכתיב בקרא דכתיב [דברים כ''ג כ''ד] כי תדור כאשר נדרת לה' אלקיך נדבה. כי דרוש ידרשנו אלו חטאות ואשמות. תימה אמאי לא מפיק להו מלה' אלקיך דרישא דקרא, ולקמן נמי מפיק מלה' אלקיך דגבי מוצא שפתיך תשמור. וי''ל, דקא מפיק חטאות מכי דרוש ידרשנו כדדריש בלקט טוב [פסיקתא זוטרתא תצא מ' ב'] דנאמר בחטאת [ויקרא י', ט''ז] דרש דרש משה ואתקש כל הקרבנות אהדדי, ואתייתר לה' אלקיך משום חייבי חרמין וערכין דלעולם מוקמי' קרא בדדמי טפי. והצדקות והמעשות וכו'. ותרומה נמי בכלל מעשר. אבל בכורים קשה מ''ט לא חשיב ליה בהדייהו. וי''ל, משום שאינו יכול לעכבו ולעשות מצותו אלא עד עצרת, דלאחר עצרת מביא ואינו קורא [בכורים פ''א מ''ו]. והחרמים. היינו חרם לה', ומשום הכי מפיק מלה' אלקיך. ותימה חרם של כהנים מהיכא תיתי. וי''ל דלא גרע מצדקות. [תוספות ישנים].
-----
הערכין חייבין עליהן משום לא יחל דברו ומשום לא תאחר לשלמו ומשום ככל היוצא מפיו יעשה (ע''פ רמב''ם ערכים וחרמים פ''א ה''א). [סמ''ג עשין סימן קכ''ח].
-----
אלו חטאות ואשמות עולות ושלמים. פי' המורה עולות ראייה ושלמי חגיגה. וא''ת היאך קבע שלש רגלים למצותן ברגל הראשון שהקריבן, כגון שהפרישן ואבדן והקריב אחרים תחתיהן ונמצאו שלא יאחרם יותר מג' רגלים. [תוס' רי''ד].
-----
עולות ושלמים. פירש''י ז''ל עולת ראי' ושלמי חגיגה שהן חובה עליו. והזקיקו לומר כן דאי עולה ושלמים שהן באין בנדר ונדבה קאמר מכי תדור נדר נפקי אי נמי מדכתיב דרוש ידרשנו דמשמע שהוא מחויב בהן ונדרשין מעמו. וא''ת דעולת ראיה ושלמי חגיגה זימנא קביע להו דאלו עבר הרגל ולא חג אינו חייב באחריותו והלכך אי אקרביה אקרביה ואי לא אידחי ליה כדאקשי' לעיל גבי פסח. י''ל דמשכחת ליה בדאפרשי' ולא אקרביה דקא עבר עלי' ודמרבינן להו לקמן ממוצא שפתיך ואמרי' דחד לאמר ולא אפרשי' וחד לאפרשי' ולא אקרביה דקא עבר עליה בעולת נדבה ושלמי (חגיגה) [נדבה] איירינן. וא''ת אמאי דרשינן אלו חטאות ואשמות ועולות ושלמים מכי דרוש ידרשנו ולא מפקינן להו מלה' אלהיך כדמפקינן להו מיניה בברייתא דלקמן דאמרינן לה' אלהיך אלו חטאות ואשמות ועולות ושלמים. י''ל דודאי מקרא דלה' אלהיך טפי משמע מניה חטאות ואשמות עולות ושלמים שהן קרבין לגבוה מדמין וערכין וחרמין והקדשות שאינן קרבין ומשום הכי אלו מפקינן מלה' אלקיך דכתיב בהאי קרא חטאות ואשמות תו לית לן דמין וערכין ואינך וכיון דחזינן דמכי  דרוש ידרשנו נפקי חטאות ואשמות פש לן לה' אלקיך לדמין וערכין. ודאמרי' בהאי ברייתא מה להלן נדבה עמו אף כאן נדבה עמו אע''ג דבאידך קרא כתיבה נדבה בהדיא כדאמרינן לקמן נדבה כמשמע' תרוויהו צריכי חד לאמר ולא אפרשיה וחד לאפרשיה ולא אקרביה. [חידושי הר''ן].
-----
אכילת מעשר [שני] מהאי קרא גופיה נפקא דכתיב [דברים י''ב] ואת מעשרותיכם וכתיב קרא אחרינא [דברים י''ד] ואכלת שם לפני ה' אלהיך מעשר דגנך תירשך ויצהרך ובכורות בקרך וצאנך. [יראים סימן צ''ו].
-----
תודה שנתערבה (בחברתה) [בתמורתה] ומתה אחת מהן חברתה אין לה תקנה. פירוש אין להעמידה בתודת חובה אלא בתודת נדבה תודת חובה מאי היא כגון שאמר הרי עלי תודה שאם הפרישה ואבדה חייב באחריותה א''נ כגון שהי' מארבעה הצריכין להודות דכתיב בהו ויזבחו זבחי תודה וכיון דהוא חייב באחריותה אם מתה חייב להביא אחרת תחתיה וכיון שהוא חייב להביא אחרת תחתי' אמאי אמרי' דחברתה אין לה תקנה יביא אחרת ויתנה ויאמר אם אותה שמתה היתה תודתי ה''ז תודה תחתי' ויביא עמה לחם ואותה שנשארה ה''ז תמורה ותקרב בלא לחם ואם אותה שמתה היתה התמורה ה''ז שלמים והלחם הזה יהי' לתודה הראשונה ולמה אומר חברתה אין לה תקנה ואמרי' בפ' התודה אמר רבא זו תודה וזו לחמה אבד הלחם מביא לחם אחר אבדה תודה אין מביא תודה אחרת מ''ט לחם גלל תודה ואין תודה גלל לחם וכי תימא ה''נ כגון דאפריש לחם בהדי תודה קמייתא שכשמתה אינו יכול להביא תודה אחרת עם אותו הלחם משום דקאמר זו תודה וזו לחמה ומש''ה קאמר אין לה תקנה הא לאו מילתא הוא דכל זמן שלא נשחטה התודה אין הלחם קדוש קדושת הגוף אלא קדושת דמים ובר פדיון הוא כדאמרי' בפ''ק דפסחים בה' דשתי חלות של תודה פסולות וכיון דבר פדיון הוא הדמים שהי' צריך ליתן בלחם אחר יפדה בהם הלחם הזה ויפלו אותם הדמים לנדבה ולעולם יביא תודה אחרת ויתנה ואמאי חברתה אין לה תקנה הילכך אין להעמידה אלא בתודת נדבה כגון דאמר ה''ז נדבה שמשעה שהפרישה אינו חייב באחריות' והפריש תודתו ולחמה והמיר בה ומתה אחת מהן ואלו הי' רוצה להביא אחרת הי' מביא ומתנ' כדפריש' אלא כיון שהיתה נדבה ואינו חייב באחריותה אינו רוצה להפריש אחרת תחתי' ומש''ה אין לה תקנה. עיין בפרק התודה שמדקדק עליה התלמוד הרבה ואינה מעמידה בתודת חובה אלא בתודת נדבה כדפרישית אבל מיהו כשמתנה בתודת חובה אינו מתנה בשלמי' כדכתבית מפני שמביא קדשים לבית הפסול שאין התודה נאכלת לשני ימים ולילה אחד. [תוס' רי''ד].
-----
כגון שהומם בתוך הרגל מיהא שמעינן דכוליה רגל בעי' וחצי רגל בין בתחילתו בין בסופו אינו כרגל לעבור עליו אפילו לדידן דמדר''מ נשמע לרבנן. ומיהו לרבנן גם הקדישו בתוך חג המצות בחציו לכשיגיע חג המצות אחר בחציו עובר עליו דחצאין מצטרפין וראיה לדבר מדאמרינן לקמן גבי הא דתניא רגלים בלא שנה שנה בלא רגלים ואמרינן דשנה בלא רגלים לא משכחת לה אלא למאן דאמר דבעינן רגלים כסדרן ואם איתא דחצאין אינן מצטרפין אפילו לתנא קמא דלא בעי כסדרן ואפילו לר''א בר''ש דלא בעי אלא חג הסוכות משכחת לה וכגון דאקדשיה באמצע חג הסוכות דכי מטי חצי חג הסוכות שנה איכא רגלים ליכא אלא ש''מ דחצאין מצטרפין. [חידושי הר''ן].
-----
יכול יהא בכור שעברה שנתו כפסולי המוקדשין ויפסול. פירש''י ז''ל שהרי אין שנה בלא רגלים ברוב שנים. ולא היה רש''י ז''ל צריך לומר כן דכיון דאחרים היינו ר''מ ואיהו רגל אחד קאמר לא היה רש''י ז''ל צ''ל דאין שנה בלא רגלים ברוב שנים דבכל שנים נמי אי אפשר בלא חד רגל אלא לרוחא דמלתא אליבא דאידך תנאי פי' הכי. [חידושי הר''ן].
-----
מה מעשר דאינו נפסל משנה לחברתה. פי' רש''י דכתיב [דברים י''ד כ''ח] מקץ שלש שנים תוציא כל מעשר תבואתך, אלמא דבתוך ג' לא יהי' חייב. וכן לפי' שפירשתי לעיל [ד' ע''א ד''ה ומעשרות] דהיינו היכא שלא הגיע לעונת מעשרות, אבל הגיע לעונת מעשרות עובר משום בל תאחר לאחר ג' רגלים, ע''כ נ''ל פי' אחר שפי' לעיל בשם הר''י. [תוספות ישנים].
-----
מה מעשר אינו נפסל משנה לחברתה. פי' דכתי' מקץ שלש שנים תוציא את כל מעשר תבואתך. ואף ע''ג דפירש''י לעיל דההוא בדלא אפרשיה מ''מ אע''ג דקרא דביעור לא אצטריך אלא לדלא אפרשיה אפי' הכי אפרשיה לא נפיק מכללא דקרא בכלהו קאמר אלא דלא אצטריך עקריה אלא משום דלא אפרשיה. [חידושי הר''ן].
-----
@ ו' ע''א.
אותו בלא ירצה. גבי פיגול כתיב, והכי משמע דה''ק, אותו כשמחשב לחוץ לזמנו האיסור דההוא בלא ירצה, אבל באחור זמנו דנידרו ירצה. [תוספות ישנים].
-----
אלא בך חטא ולא באשתך חטא. ותימה דאמרי' בפ' במה מדליקין [שבת ל''ב ע''ב] בעון נדרים אשתו של אדם מתה. וי''ל, דהתם מיירי בנודר ממון ואין לו לשלם, והיינו נמי הא דאומר הכא אלא א''כ מבקשין ממון ממנו ואין לו, וקרא מוכח הכי דכתיב [משלי כ''ה כ''ז] ואם אין לו לשלם למה יקח משכבך, אבל אם משום עון איסור בלבד כשעומד לשלם אין האשה נענשה. [תוספות ישנים].
-----
הואיל ואמר ר' יוחנן ואיתימא ר' אלעזר אין אשתו של אדם מתה אא''כ מבקשין ממנו ממון ואין לו כו'. פי' והם ה''נ אמרי' בפ' במה מדליקין תניא ר' נתן אומר בעון נדרים אשתו של אדם מתה שנא' אם אין לך לשלם למה יקח משכבך מתחתיך ושניהן שוים בדבר זה שכל זמן שיש לאדם לשלם ואין לו או שגזל או שנדר כגון שאמר ערכי עלי וכלה ממונו טרם שיקיים נדרו ועכשיו באים הגזברים למשכנו ואין לו מה ליתן להם בעון זה מתה אשתו אבל בעבור עון בל תאחר שיש לו לקיים נדרו אלא שעברו עליו ג' רגלים ועדיין לא קיים נדרו אין אשתו מתה ובזה דרשינן בך חטא ולא באשתך חטא. [תוס' רי''ד].
-----
כתב הר''א ממיץ אע''ג דאסור לידור בעת צרה מותר דכתיב וידר יעקב נדר לאמר לדורות שיהיו נודרים בעת צרה. [ריקאנטי סימן תקע''א].
-----
אלא אם כן מבקשים ממנו ממון ואין לו פירש''י בזבחים [כ''ט ע''ב] ממון שגזל, ור''י פירש בנדרים והכי אמרינן  פרק במה מדליקין [ל''ב ע''ב] בעבור נדרים מתה אשתו. [האגודה].
-----
תנו רבנן מוצא שפתיך זו מצות עשה, תשמור זו מצות לא תעשה, ועשית אזהרה לב''ד שיעשוך, כאשר נדרת זה נדר, לי''י אלקיך אלו חטאות ואשמות [עולות ושלמים], נדבה כמשמעה, אשר דברת אלו קדשי בדק הבית, בפיך זו צדקה דכתיב [ישעיה מ''ה] יצא מפי צדקה. אמר רבא וצדקה מחייב עליה לאלתר בבל תאחר מ''ט דהא קיימי עניים לחלק להם, פשיטא מהו דתימא כיון דבעניני קרבנות כתיב, עד דעברו עליה ג' רגלים כקרבנות, קמ''ל. [ראב''ן].
-----
גרסי' בבבא קמא [ל''ו ע''ב] ההוא דתקע ליה לחבריה וכו' עד אמר ליה הואיל ופלגא דזוזא [הוא] לא בעינא נתביה לעניי, [הדר אמר להו נתב(ו)[יה] נהליה דאזיל ואברי ביה (א)נפשאי, אמר ליה רב יוסף כבר זכו ב[י]ה עניי, ואע''ג דליכא עניי הכא דליזכו ביה] אנן יד עניים אנן, [דאמר רב יהודה אמר שמואל יתומים אין צריכין פרוזבול וכן תני רמי בר חזקיה יתומים אין צריכין פרוזבול, ר''ג ובית דינו אביהם של יתומים]. ונשאל רבינו האי גאון ז''ל בהאי עובדא, ודשאילתון אמירתו לגבוה כמסירתו להדיוט [קדושין כ''ח ע''ב] כיצד שור זה הקדש בית זה הקדש וכו' וה''ה לעניים דקנו באמירה כגון דאמר בית זה לעניים או חפץ זה לעניים, או דילמא לא קנו אלא במשיכה או בחליפין כשאר בני עלמא, וכדאמרי' בההוא גברא דתקע ליה לחבריה וכו' דאמר ליה רב יוסף כבר זכו ביה עניי אע''ג דליכא עניי, אנן יד עניים אנן, טעמו דזכו ליה בי דינא דהוה ליה כיד עניים הא לאו הכי לא, ועוד מעשה [מעשר שני פ''ה מ''ט] בר''ג וזקנים שהיו באים בספינה וכו' עד עשור אחר שאני עתיד למוד נתן לעקיבא בן יוסף שיזכה בו לעניים ומושכר לו מקומו, ואי ס''ד קנו עניים באמירה למה לי לאוגורי. ואת''ל לא קנו באמירה קשיא לן האי מתניתא דת''ר [ר''ה ו' ע''א] מוצא שפתיך זו מצות עשה ומפרש בה בפיך זו צדקה, ועוד דאמרי' התם [ערכין ו' ע''א] צדקה הרי הוא כנדר לבל תאחר מכלל דשויא להקדש. ואי איכא למימר לא קנו עניים להקדש באמירה גרידתא, אבל כי יהיב לעניים מידי ואמר בלשון הֶקדֵש הכי נמי דקנו, יליף מרנא. הכין חזינא דלעניין איחיובי נודר בצדקה לאלתר דאמר הרי מטבע זו לצדקה איחייב ליה להנפוקי לצדקה, ומאחר דאמר יש עלי צדקה כך וכך איחייב ליה כמה שאמר בפיו, ומן כד אתי עני לידיה ואית בידיה למיתב ליה ולא יהיב עבר במה שאמר בפיו ומשום בל תאחר, דאמר רבא [ר''ה ו' ע''א] וצדקה מחייב עלה לאלתר, מ''ט דהא קיימי עניים, ודאמריתון צדקה הרי היא כנדר לבל תאחר וכולהו נדרי בדבור פה בלחוד אינון. אבל האי נודר אי אתא למהדר ביה בעון קאי, וב''ד לא מצו למעבד ביה מדעם, ולא עניים אית להון בהדי[ה] עסק דברים. וכד זכי פרנס לעניים כגון ר' עקיבא דזכה לעניים, וכדקאמר רב יוסף אנן יד עניים אנן אי אתי למהדר [ביה] לא משגחינן ביה, וב''ד מתפשין להאי מדעם לעניים ולית בהא מילתא דבר אחר. ורבינו חננאל גאון ז''ל כתב בפירושו [ב''ק ל''ו ע''ב] הכי בהאי עובדא אמר הואיל ופלגא דזוזא הוא לא בעינא ליתבוה לעניי, הדר אמר ליתבוה נהלי אברי ביה נפשאי וכו' אמר רב יוסף כבר זכו ביה עניים, פי' האי גברא לאו אחרוטי איחרט והדר ביה מדלא קאמר הדרי בי אלא קאמר ליתבוה השתא לדידי איזיל ואברי ביה נפשאי ובתר הכי יהיבנא להון אנא מדידי, ואמר ליה רב יוסף אנן יד עניים אנן וכיון דאמרת ליתבוה לעניי, כאלו אמרת מנה לי בידך תנהו לפלוני במעמד שלשתן, ותוב לית לך רשותא לשנותה, דמשבאתה ליד גבאי אסור לשנותה, ואנן השתא יד עניים אנן וכאלו באתה ליד גבאי הוא וזכו בה עניים, ותו לית לך למשקלה השתא ולאהדורי בתר הכין, ושמעינן מינה דעניים כיתומים נינהו מדפשטינן ר''ג ובית דינו אביהם של יתומים, ובהדיא אמור רבנן במס' גיטין [נ''ב ע''א] נכסי יתומים הרי הן כהקדש. והגאון ר' יצחק ז''ל כתב בהלכות דיליה הכי אמר רב יוסף כבר זכו ביה עניים איכא מאן דפשט מיהא מאן דיהיב מידי לעניי ובעי למהדר ביה מצי למהדר ביה, ואמר הכי מדאמר רב יוסף ואע''ג דליכא עניי דליזכי ביה אנן יד עניים אנן, שמעינן דדינא דעניים כדינא דהדיוט דמי דבהדיוט אי אמר ליה לחבריה מנה לי בידך תנהו לפלוני במעמד שלשתן קנה ואי לא לא קנה, הם ה''נ דינא דעניים. ומשום הכי אמר רב יוסף אע''ג דליכא עניים הכא דליזכו ביה בדינא דמעמד שלשתן אנן יד עניים אנן. ואנן אמרי' ליכא למשמע [הכי] דבהדיא אמרי' בפיך זו צדקה, אלמא בדבור בלבד מחייב, והאי דאצטריך רב יוסף הכא למימר דאע''ג דליכא עניים הכא אנן יד עניים אנן, דאלמא אי לאו משום הכי הוה מצי למהדר ביה, לאו משום דדין עניים כדין הדיוט דמי, אלא משום דההוא פלגא דזוזא לאו ברשותיה הוה קאי דהא לא אתא לידיה, כדאמר רב [ב''ב ז' ע''א] כל ממון שאינו יכול להוציאו בדיינים הקדשו אינו קדוש, ואקשינן הא יכול להוציאו קדוש אע''ג דלא אפיקתיה, והא אמר ר' יוחנן גזל ולא נתייאשו הבעלים שניהם אין יכולים להקדיש זה [לפי שאינה שלו וזה] לפי שאינה ברשותו. ואוקימנא להא דרב במקרקעי דכי יכול להוציאו ברשותיה דמריה קאי, ושמע מינה דבמטלטלי אפילו ממון שהוא יכול להוציאו בדיינין הקדישו [אינו] קדוש, ומשום הכי אמר ליה רב יוסף אנן יד עניים אנן דלא גרע מדינא דהדיוט דקני במעמד שלשתן,  אבל מידי דאיתיה ברשותיה ואמר הרי הוא לעניים כבר  זכו ביה עניי ולא מצי למהדר ביה, כדאמרי' בפיך זו צדקה [ואמר רבא] וצדקה מחייב עלה לאלתר דהא קיימי עניים. אבל ודאי אי בעי לשנויי לההוא מידי דיהבי לעניים עד  דלא אמטויוה לידי גבאי במידי אחרינא דכותיה מצי למעבד הכי, [כד] גרסינן בערכין [ו' ע''א] אמר רב נחמן אמר רבה בר אבוה [אמר רב] האומר סלע זו לצדקה מותר לשנותה בין לעצמו בין לאחרים ל''ש אמר זו ול''ש אמר עלי, ות''ר האומר סלע זו לצדקה עד שלא באתה ליד גבאי מותר לשנותה [משבאתה לידי גבאי אסור לשנותה]. [האשכול — דפוס י%ם, הלכ' צדקה].
-----
תשמור זו מצות לא תעשה. וא''ת והא אמרי' ביומא פ' בתרא [פ''א ע''א] השמר דלאו לאו השמר דעשה עשה, וזהו השמר דעשה לקיים נדרו, וגם דכתי' גבי עשה [דברים כ''ג כ''ד] כאשר נדרת לה' אלקיך נדבה. וי''ל דהואיל וכתיב בל תאחר ובעינן למימר תשמור ולא תאחר, הוה השמר דלאו. [תוספות ישנים].
-----
ת''ר מוצא שפתיך זו מצות עשה. פי', הוה ליה למיכתב תשמור ועשית כאשר נדרת, מוצא שפתיך, קרא יתירה הוא, ולא אתא אלא לעשה, למידרש (ביום) [ביה] מוצא שפתיך עשה, כדכת' [במדבר ל''ב] והיוצא מפיכם תעשו. תשמור, זו מצות לא תעשה. ועשית, אזהרה לבית דין שיעשוך. כאשר נדרת, זו נדר. פי', סתם נדר [הוא] שנדר, ואמ' הרי עלי עולה. לי''י אלהיך. אילו חטאות ואשמות עולות ושלמים שהן חובה כגון עולת ראייה ושלמי חגיגה. ואם תאמר, היאך קבע להן ג' רגלים שמצותן ברגל הראשון שהקריבן. כגון, שהפרישן ואבדו, והקריב אחרים תחתיהן, ונמצאו שלא יאחרם יותר מג' רגלים. נדבה, כמשמעו. אשר דברת, אילו קדשי בדק הבית. בפיך, זו צדקה. אמר רבא וצדקה מיחייב עלה לאלתר, מאי טעמא דהא קיימי עניים, פשיטא, מהו דתימא כיון דבענינא דקרבנות כתיבי, עד דעברי עלה שלשה רגלים כקרבנות, לא מיחייב, קמ''ל, התם הוא דתלנהו רחמ' ברגלים, אבל הכא לא דהא שכיחי עניים. ונראה לומר דלאו בחיוב לאו קאמ', אלא בחיוב עשה, דלא תאחר בג' רגלים הוי  אפי' לצדקה, דמשו' דקיימי עניים לא מצינן למיעקר קרא, אבל עשה דקרא לא מפרש אימת, היל' מצינן דקאי בעשה. [פסקי הרי''ד].
-----
מוצא שפתיך זו מצות עשה דמשמ' מוצא שפתיך קיים. תשמור, מצות לא תעשה, כר' אילא, [עירובין צ''ו ע''א] דאמ', כל מקום שנ' השמר פן ואל, אינו אלא לא תעשה, שיעשוך, להקריב הנדר. עולות ושלמים עולה ראייה ושלמי חגיגה, דאי בנדר ונדבה הרי כבר נאמ' נדר ונדבה, אשר דברת, אילו קדשי בדק הבית, דבדבור בעלמ' מוקדשין. בפיך זו צדקה, דכת' [ישעיה מ''ה] יצא מפי צדקה, דהא קיימי ענים, שצריך להם. [ריבב''ן].
-----
ת''ר מוצא שפתיך זו מצות עשה, תשמור זו מצות לא תעשה, ועשית אזהרה לב''ד שיעשוך. שמעינן מהכא שמצווין ב''ד וכל מי שנתמנו על הצבור לכופם לפרוע נדריהם, וכל שכן אם יש עליהם או על אחד מהם חוב להקדש בית הכנסת או לצדקה ולכל דבר מצוה. כאשר נדרת, זו נדר. לי''י אלקיך, אלו חטאות ואשמות ועולות ושלמים. נדבה, כמשמעה. אשר דברת, אלו קדשי בדק הבית. בפיך, זו צדקה. וצדקה מיחייב עלה לאלתר, דהא קיימי עניים. וכתב הרב בעל התוספות [ד' ע''א] דהיכא דליכא עניים אינו צריך לחזר אחריהם עד הרגל. ולענין זה הוי זמן שלש רגלים בצדקה. וכתב עוד על הצדקה שרגילים עכשיו לידור בבית הכנסת שאלו לרבינו יעקב ז''ל אם עוברים עליה בבל תאחר, וגם מיד יהא חייב עליה אם לא יתננה לאלתר כדאמרינן וצדקה מיחייב עלה לאלתר. והשיב שאנו רגילים לידור לדעת עצמנו, והרי אם היו נותנין אותה לגזבר מיד יהא נפטר הנותן מיד כי אין לו לעשות יותר, ואם הגזבר מחלקה כפי דעתו וממתין שיבאו עניים הגונים ואין הכל מחלק ביחד אינו עובר בכך, ואף אנו נודרין להיות במקום הגזברים לחלקה כפי ראות עינינו, עד כאן. וה''ר שלמה ב''ר אברהם תירץ, דכי אמרינן וצדקה מיחייב עלה לאלתר, הני מילי כשהפריש דינר ואמר דינר זה יהיה לצדקה. אבל אם נדר ואמר כך וכך אתן לצדקה, בההיא אזלינן לשלשה רגלים. וצ''ע שקשה לסברא זו דהיינו נדבה אבל נדר דאמר הרי עלי, ומיניה קאמר דצדקה מיחייב עליה לאלתר. מיהו יש לכל אדם להיות זריז ונזהר על כך, שעון נדרים גדול הוא, כדאמרינן [שבת ל''ב ע''ב] בעון נדרים בנים מתים וגשמים נעצרים. ובהרבה מקומות האריכו על זה במסכת שבת [שם] ומסכת נדרים [כ''ב ע''א] ומסכת תענית [ח' ע''ב]. וכשם שהעונש גדול למי שאינו נזהר בהם, כך שכרו מרובה לכל מי שנזהר בהם ומקיימם וכמו שמצאנו ביעקב דכתיב וידר יעקב נדר לאמר וגו', ודרשו בבראשית רבה [פרשת ויצא] מהו לאמר, לאמר לדורות שיהיו נודרים בעת צרתם וכו'. וכן בדוד הוא אומר נדרי לי''י אשלם נגדה נא לכל עמו. וכתיב נדרו ושלמו וגו'. והאריכו על זה מאד במדרשים. [המאורות].
-----
אזהרה לב''ד שיעשה. יש להקשות מהא דקתני בב''ק [ק''ב ע''ב] חייבי עולות ושלמים ממשכנין אותן הואיל וחובת הגוף הן, ותימה דהיכא מיירי, אי כשעבר עליו ג' רגלים חייבי חטאות נמי אמאי אין ממשכנין אותן, הא אמרי' אזהרה לב''ד שיעשוך. ואי דלא עבר ג' רגלים חייבי עולות ושלמים אמאי ממשכנין אותן עד שיעברו עליהן ג' רגלים. וי''ל, דאיירי בתוך ג' רגלים, אמנם אנו יודעים בו דכשיבא הזמן לא ישלם דמערמה הוא מתעצל מהן, יש לנו לכופו אפי' קודם הזמן, אבל חייבי חטאות ואשמות שהן משום בל תאחר, ומסתמא כשיבא הזמן יביאם אפי' יהא עתה מתצל בהן אין כופין. בפיך זו צדקה. נפ''ל, כדכתיב [ישעיה מ''ה כ''ג] יצא מפי צדקה. אותו מלמד שכופין. תימה, פשיטא שכופין אותו, דאמרי' בכתובות פ' נערה [מ''ט ע''ב] בד''א בלא תעשה אבל במצות עשה כגון עשה סוכה ואינו עושה מכין אותו עד שתצא נפשו. וי''ל, דקרא אתא לומר דלאחר דכפינן ליה ורצה, הקרבן כשר, דס''ד כיון דכתיב לרצונו בשום כפיה יהא פסול, קמ''ל אותו דכשר. [תוספות ישנים].
-----
גמרא. רגלים באחד בניסן הוא, [ד' ע''א] אמ' רב חסדא רגל שבו הוא תחלה לרגלים, מפורש בפי' המשנה. כאשר נדרת זה נדר, שאמ' הרי עלי להביא קרבן, ואפי' הפרישה אחר כן ואמ' הרי בהמה זו לנדר שנדרתי, ונגנבה או נאבדה חייב באחריותה, דכיון דאמ' עלי, כמאן דאטענה אכתפיה דמי, עד שתקרב. נדבה כמשמעה, דאמ' הרי זו עולתי שמיד הוא מפרישה, ואם נגנבה או שנאבדה אין אחריותה עליו, ופי' כמשמעה, שעולה היא ולא חטאת, שאין חטאת נדבה. לי''י אלקיך, אלו חטאות ואשמות, ועולות חובה ושלמי חובה, כגון עולת ראיה ושלמי חגיגה. משום דבכל הני כתי' בהו י''י אלהיך. מחייב ע(ו)לה לאלתר, מאי טעמ' דהא קיימי עניים. בפיך זו צדקה, שאינו צריך אלא דבור, ובדבור לחודיה קם, כדאמרי' [קידושין כ''ח ע''ב] אמירתו לגבוה כמסירתו להדיוט. [רבינו יהונתן מלוניל].
-----
בפיך זו צדקה כדכתיב יצא מפי צדקה. דברת אלו קדשי בדק הבית כדכתיב בעזרא וישמחו העם על פי הדבר. ריב''ן ז''ל. וקשיא לי אמאי לא מנינן בהך ברייתא מעשרות ובכור ומעשר ופסח ולקט שכחה ופאה כדמנינן להו בברייתא דלעיל בשלמא דמין וערכין וחרמין והקדשות בכלל קדשי בדק הבית נינהו אלא אינך צריכי טעמא. ונ''ל דהיינו טעמא משום דהני כולהו לא שייך בהו אמר ולא אפרשיה דבכור ומעשר ופסח מופרשין הן ולקט שכחה ופאה לא משכחת להו אלא בשלקטן לעצמו וכמו שכתבתי למעלה ומעשרות נמי אע''ג דמשכחינן בהו דלא אפרשינהו כבר כתבתי למעלה דלהכי אתא מקץ שלש שנים הלכך כיון דהני תרי קראי אצטרכי לאמר ולא אפרשיה ולאפרשיה ולא אקרביה ובהני לא משכחי' בהו אלא חד גוונא לא מני להו בהך ברייתא. [חידושי הר''ן].
-----
תשמור זו מצות לא תעשה. פי' כדר' אבין דאמר כל מקום שנאמר השמר פן ואל אינו אלא לא תעשה. וא''ת דבפ' בתרא דיומא [פ' ע''א] אמרינן דאי הוי כתיב השמר במצות ענוי כיון דעל עשה הוה כתיב עשה הוי משום דהשמר דעשה עשה והשמר דלאו לאו והאי השמר נמי דקאי אעשה דמוצא שפתיך עשה הוא. י''ל דהכא השמר דלאו הוא דאלא תאחר דלעיל מניה קאי. [חידושי הר''ן].
-----
יקריב אותו מלמד [ש]כופין אותו. הוא הדין לכל מצות עשה כדאיתא בפר' הכותב בכתובו' אלא דהכא אצטריך רבויא משום דכתיב לרצונו דסד''א דלא כייפינן ליה. ועשית אזהרה לב''ד שיעשוך. וא''ת הא דתנן בערכין פרק האומר משקלי עלי חייבי חטאות ואשמות אין ממשכנין אותן חייבי עולות ושלמים ממשכנין אותן. היכי דמי אי בשעבר על בל תאחר אפי' חטאות ואשמות נמי דהא חטאות ואשמות מהאי קרא נפקי ואכולהו כתיב ועשית. ואי קודם שיעבור על בל תאחר אפילו עולות ושלמים נמי לא. ותרצו בתוס' בשלא עבר עדיין אלא שאנו רואין אותו מתעצל בהבאתו. [חידושי הר''ן].
-----
בפ''ק דר''ה אמר רבא וצדקה מיחייב עליה לאלתר משום בל תאחר מאי טעמ' דהא קיימי עניים פשיטא מהו דתימא כיון דבעניינא דקרבנות כתיבא לענין בל תאחר כקרבנות דמיין ולבעי ג' רגלים קמ''ל דעבר עלי' לאלתר ופי' רבותינו בתשובות דהא קיימי עניים או בכאן או חוץ לחומה לנו שהרי עניי העיר מחלקין להו מע''ש לע''ש וקיימי עניים דקאמר אעניי עולם קאי שצריכין לתמחוי או לככר בפונדיון ויש ספרים שמסיים בהם קמ''ל דשכיחי עניים והיינו דשכיחי עניים שמצויין עוברים ושבים כל שעה ושעה ואע''ג דגבי פאה היכא דליכא עניים אמרי' לעני תעזוב ולא לעורבים ולא לעטלפים התם קודם שיבואו עניים היה נפסד ואפי' כשיבואו לא ידעו שהוא לקט ושכחה ופאה ולא שייך התם לומר שכיחי עניים ופי' בתשובות דהא דקאמר רבא וצדקה עובר עליה לאלתר דהיינו משתבע הגבאי ולא משעה שנדר דאיהו אין בידו לחלקן ולא פסדי עניים אבל גבאי תובע ומחלק וממשכן כדבריהם ז''ל ממשכנין על הצדקה ואם מונע משכון או מעות עובר לאלתר והביא ראי' לדבריו רבי' תם מפ''ק דערכין [ד' ו', ע''א] האומר סלע זו לצדקה עד שלא באת' ליד גבאי מותר לשנותה ומשבאתה ליד גבאי אסור לשנותה וטעמא על כרחין משום פסידא דעניים דקיימי כדמוכח דפריך והא ר' ינאי יזיף ופרע שאני ר' ינאי דעניים ניחא להו דכמה (משתעי) [דמשהי] מעשה ומייתי להו ואיכא רווחא לעניים הא למדת שמותר לשנות קודם שבאתה ליד גבאי דבידו לחלק [אבל משבאת לידו] אסור לשנותה משום פסידא דעניים דקיימי ולא יהיו המעות מזומנים אבל אם הגבאי בר עשויי כרבי ינאי מותר הא למדת שהנודר יש בידו לשנות ולאחר עד שיתבע הגבאי לא שנא יום אחד ול''ש שנה שלימה דא''כ נתת דבריך לשיעורין ולדבריו היכי שנדר כדי ליתן למי שירצה עובר לאלתר דהא קיימי עניים ויש בידו ליתן להם דלאו כדי ליתן לגבאי נדר ואין לומר שאינו עובר משום שיכול לומר איני רוצה ליתן לאלו אלא לאחרים שיבואו דא''כ כך יפטור עצמו לעולם מיהו היכי שנדר ליתן לפלוני ודאי לא עבר עד שיבוא אותו פלוני והיכא שברכו ש''צ בביהכ''נ ליתן צדקה הואיל ושמע הגבאי ויודע שהו' צדקה לא עבר עד דתבע לי' גבאי והיכא שנדר נדר ליתן ביד גבאי והגבאי אינו יודע שיתבע אותו א''כ לעולם לא עבר ומסתבר דחייב להודיע לגבאי שהוא חייב לו צדקה דדוקא היכי דידע הגבאי לא עבר עד דתבע לי' משום דהואיל ויודע ואינו תובע אותו הרי אינו צריך ואין לומר קיימי עניים שהוא עובר דאי קיימי הוה תבע לי' אבל היכי דלא ידע הגבאי שהוא חייב צדקה דאי הוה ידע דילמא הוה תבע מסתבר דחייב להודיע לגבאי ואי לא אודעיה עבר. [או''ז הלכ' צדקה סימן ה'].
-----
הנודר צדקה לעניים, חייב עליה לאלתר, לפי שאינה תלויה ברגלים כקרבנות וכקדשי בדק הבית שצריך להעלותם בעלייתו לרגל, אלא הצדקה ניתנת לעניים בכל מקום שהם, והרי העניים מוכנין לקבל, ועובר עליה בבל תאחר, כמבואר בקונטרס הראייו'. המעכב נדרו, בית דין כופין אותו שיתן, שנ' [דברים כ''ג] מוצא שפתיך תשמור ועשית, אזהרה לבית דין שיעשוך. [פסקי ריא''ז].
-----
הצדקה הרי היא בכלל נדרים דכתיב בפיך זו צדקה, לפיכך האומר הרי עלי סלע לצדקה אמרינן בפרק קמא דר''ה שחייב ליתננה לעניים מיד ואם איחר עובר משום בל תאחר [לשלמו] שהרי בידו ליתן מיד והעניים מצויים הם (ע''פ רמב''ם מתנו''ע פ''ח ה''א). ואומר רבינו יעקב שנדרי צדקה שאנו נודרים עכשיו אנו נודרים לדעת עצמינו ואנו כגזברין עליה ואם אנו ממתינין עד שיבואו עניים הגונים אין כאן בל תאחר. [סמ''ג עשין סימן קס''ב].
-----
ואומר רבינו תם (בתו') שנדרי צדקה שאנו נודרים עתה אנו נודרים לדעת עצמינו ואנו כגזברים ממנה, ואם אנו ממתינים עד שיבאו עניים מהוגנים אין כאן משום בל תאחר. [סמ''ק סימן רמ''ח].
-----
ואומר ר''ת (דף ד' ד''ה והחרמין) צדקה שאנו נודרים עכשיו אנו נודרים לדעתנו ואנו כגזברין ממנה ואם אנו ממתינין עד שיבואו עניים הגונים אין כאן בל תאחרא).  א) כי אם שמאחרין מפני צרות עין, לשון תשב''ץ (סי' תי''ג). ואומר אם נדר אדם מעות לצדקה יכול ליתנם לקרוביו וכן המעשר שלו יכול ליתן לקרוביו ואם נדר יהודי בעיר אחת נדר אם יש שם גדול העיר אינו יכול ליתנו בעיר אחרת כדאמר בפרק בני העיר (מגילה דף כ''ז) בני העיר שהלכו לעיר אחרת ופסקו עליהם צדקה צריכים ליתנם ביד גבאי ומפרש התם משום חשדא שלא יחשדו אותם שאינם רוצים ליתן וכשילכו משם יטלו אותם מיד הגבאים והני מילי כשאין שם חבר עיר אבל יש להם חבר עיר אסור כלומר שאסור להוליך משם לעיר אחרת. ואדם שנדר דבר לצדקה אחת אינו יכול ליתנה לצדקה אחרת אבל הגבאים יכולים לשנותה אך כשפירש העני אסור לשנותה, לשון תשב''ץ (סי' ת''ו, ת''ז). [סמ''ק מצוריך סימן רמ''ו].
-----
כתב רבינו ברוך ז''ל בשם הר''ר אליעזר ממיץ הא דאמרינן צדקה מחייב עלה לאלתר הכי משמע כשמאחרה מחמת צרות עין אבל אם מאחרה כדי ליתן להגון אינו עובר בבל תאחר. [תשב''ץ סימן תי''ג].
-----
צדקה אם אמר ליתנה מחוייב לתת אותה מיד ועובר בבל תאחר, ואין לה זמן כמו בקרבן שיש לו ג' רגלים, כי צדקה הא קיימי עניים ליתן להם מיד כך פשוט בר''ה. וכתב הרא''ש דוקא במפרש או בנודר מעות סתם לצדקה אבל יכול להפריש מעות לצדקה שיהו מונחי' אצלו ליתנם מעט מעט לצדקה ואין בשהייתן משום בל תאחר. [רבינו ירוחם ני''ט ח''א].
-----
מי שנדר צדקה לעניים חייב עליהם לאלתר ועובר עליה בבל תאחר משתבעה הגבאי וכן הדין בספר תורה או בשמן למאור ומיהו בשם ר''ת אמרו דספר תורה או מפה או ש''ל אינו עובר עליהן דעל דעת עצמן הן נודרין. [אהל מועד שער ראשית חכמה דרך ט'].
-----
וצדקה מחייב עלה לאלתר וה''מ בשאין שם גבאי אבל יש שם גבאי ויש ספק בקופה של צדקה לא דאמרינן (ערכין ו' ע''א) האומר סלע זה לצדקה מותר לשנותה בין לו בין לאחר. והר''י מקורביל ז''ל כתב ואומר [ר''ת] שנדרי צדקה שאנו נודרין היום אנו נודרים על עצמינו ואנו גזברים ממנה ואם אנו ממתינין עד שיבואו (גזברין) [עניים] מהוגנין אין כאן משום בל תאחר ע''כ. עוד מצאתי בשם ר''ת דה''ה בנדרי ספר תורה או מפה או עטרה ושמן למאור דעל דעת עצמינו אנו נודרין אותן ואין בהן משום בל תאחר. ויש חולקין בזה דכולהו לי''י אלהיך שייך בהו שהכל עשוי לכבודו. [ארחות חיים דין צדקה סימן א'].
-----
וכל הנדרים שאדם נודר בבית הכנסת ישלם באותה שנה אם יש מנין קבוע. וגם נדרי ספר תורה אם יש איש שיתבע אותם חייבין לשלם. [כל בו הלכ' תקנות וגזרת קדמונים סימן קט''ז].
-----
האומר תנו מאתים זוז לבה''כ או לספר תורה ינתנו לב''ה או לספר תורה הרגיל בו. האומר תנו מאתים זוז לעניים ינתנו לעניי אותה העיר. ואומר ר''ת שנדרי צדק' שאנו נודרים עתה אנו נודרי' לדעת עצמינו ואנו גזברין ממנה. ואם אנו ממתינין עד שיבאו גזברין מהוגני' אין כאן משום אל תאחר. [כל בו הלכ' צדקה סימן פ''ב].
-----
הנודר צדקה לעניים עובר בבל תאחר לאלתר דהא קיימי עניים ואי לא קיימי עניי' לא מחייב לאהדורי אבתריהו תוך ג' רגלים אבל לאחר ג' רגלים כסדרן וחג המצות תחלה מחייב לאהדורי בתריהו לשיטת התוס' ולשיטת הרב ר' ישעיה ז''ל והרשב''א ז''ל בעשה עובר לאלתר בבל תאחר לאחר ג' רגלים אפי' היכא דקיימי עניים ולשיטת הר''ן ז''ל אפי' בבל תאחר עובר לאלתר דלא שייך רגלים אלא בקרבנות מיהו היכא דלא קיימי עניים מיחייב לאפרושי לאלתר ולכשיבאו עניים יתן להם אבל לא מצינו שיהא חיי' לחזר אחריהן וזהו דעת הרמב''ם ז''ל בפ''ח מהלכות מתנות עניים. עוד כתב שם אם אין עניים יפריש עד שימצא עני ואם התנה שלא יתן עד שימצא עני א''צ להפריש וכן אם התנה וכו' ע''כ יראה מדבריו דאע''ג דאמרי' בגמ' דאמר ולא אפריש עבר בבל תאחר כי היכי דאפריש ולא יהיב והכא אע''ג דליכא עניים ולא מצי יהיב להו אפי' הכי היכא דנדר סתם מיחייב לאפרושי, אפי' הכי היכא דאתני מהני תנאה שלא לעבו' אם לא יפריש דאי לא למאי כי אתני הא אפי' סתמא לא מיחייבו לאהדורי בתרייהו היכא דלא קיימי גביה אלא ש''מ דמשום הכי אתני שלא ליתן עד שימצא עני כדי שלא לחייבו להפריש עד דליתו עניים ויפריש ויתן כאחד, זה נראה לי לפרש כוונתו ודעתו ז''ל. וראיתי בספר יורה דעה שהביא לשון הרמב''ם ז''ל וכתב עליו וז''ל יראה מדבריו שאין התנאי מועיל אלא בשאין עניים, ולא נהירא ועוד מה צורך תנאי בשאין עניים והלא אין עליו חיוב אלא משום שבכל שעה עניים מצויים וא''כ פשיטא שאינו חייב עד שיזדמנו עניים עכ''ל. ולפי מה שכתבתי יפה אמר רבינו ז''ל דבלא תנאי מיחייב לאפרושי לאלתר אפי' היכא דלא קיימי עניים דכיון דאיצטריכו תרי קראי חד להפריש ולא אקריב וחד (לא'אק') [דאמר] ולא אפריש א''כ הוא לאלתר מחייב לאפרושי שמא יזדמנו לו עניים בין איתנהו השתא קמיה ובין ליתנהו דהפרשה לא תליא בקיימי גביה, וכיון שכן צריך היה להתנות שלא יתחייב להפריש עד שיבאו עניים ובהא הוא דאצטריך תנאה, אבל לתת לעניים לא היה צריך להתנות דבלא תנאי נמי לא מיחייב אלא היכא דקיימי גביה. ומיהו כתב ר''ת שהצדקות שאנו רגילין לידור בבית הכנסת כיון שאנו נודרין לדעתינו, ואלו היינו משלמין אותה לגזבר היה הנודר נפטר בכך דמה יש לו עוד והגזבר אם ימתין עד שיבאו עניים הגונים או מחלקה מעט מעט אינו עובר, גם מטעם זה אין לחוש אם הנודר משהה אותה בידו עד שיחלקוה כפי ראות עיניו דגזבר. ונ''ל דדוקא באותן צדקות שאדם נודר מעצמו אבל צדקות שהצבור פוסקין לאורחים או לשבויים או לעניי העיר מיחייבי עלה לאלתר דקא קיימי עניים שפסקו להן אותן צדקה ולא לדעתו נדר אלא לדעתן. [חי' הרשב''ץ].
-----
גרסינן בתחלת [נדרים] [ז' ע''א] בעי רב פפא יש יד לצדקה או אין יד לצדקה, היכי דמי אי נימא דאמר הדין זוזא לצדקה להוי והדין נמי, ההוא צדקה עצמה היא, אלא כגון דאמר והדין ולא אמר נמי, מי אמרי' והדין נמי קאמר, או דילמא והדין [לנפקתא] בעלמא אמר ודבורא הוא דלא אסקיה, מי אמרי' כיון דאתקש לקרבנות דכתיב בפיך זו צדקה יש יד, או דילמא כי אתקש לבל תאחר, לידות לא אתקש, או דילמא אין הקש למחצה, יש יד להפקר וכו'. [האשכול — דפוס י%ם, הלכ' צדקה].
-----
אמר רבא כיוון שעבר עליו רגל א' ולא הביא (נדרו) עובר בעשה [נ''א פירוש כיון שעבר עליו רגל א' ולא הביא נדרו עובר בעשה] דכתיב ובאת שמה והבאת וגו' אבל בבל תאחר עד שיעברו עליו שלש רגלים אליבא דסתם [תנא ד]ברייתא או שלשה כסדרן אליבא דר' שמעון. [פירוש הרמב''ם].
-----
אמר רבא כיון שעבר עליו רגל אחד עובר בעשה. פי', דכת' [דברים י''ב] ובאת שמה והבאתם שמה. ואמ' רבא כיון שעברו עליו שלש' רגלים, בכל יום ויום עובר עליו בבל תאחר. ושלשה רגלים, ילפי' מדכת' [שם ט''ז] שלש פעמים בשנה, מיכדי מיניהו סליק למה לי למיהדר ולמיכתב בחג המצות ובחג השבועות ובחג הסוכות, ש''מ, לבל תאחר. [פסקי הרי''ד].
-----
שכל מי שנדר או התנדב שום קרבן למזבח או שום דבר לבדק הבית בתוך השנה שיביא אותו ברגל שפגע ראשון אחר נדרו, שנאמר [דברים י''ב] ובאת שמה והבאתם שמה עולותיכם וגומר, ונדריכם זהו נדר, כלומר דאמר הרי עלי קרבן ולעולם חייב באחריותו עד שיקרב אותו, ונדבותיכם, זו נדבה כגון דאמר הרי זו עולה ואם נאבדה אינו חייב באחריותה, ואמרו בספרי ובאת שמה והבאתם שמה לקבעם חובה להביאם ברגל ראשון, וכן משמעות הכתוב, מיד שתבא שמה דהיינו רגל ראשון והבאת הקרבן. משרשי המצוה לפי שאין ראוי לו לאדם שיתעצל במה שנדר לעשות מצוה כידוע בין בני אדם שזהירים הרבה במה שיש להם לעשות במצות מלכי ארץ, כל שכן מצות מלך מלכי המלכים הקדוש ברוך הוא, ומכל מקום לא תטריחנו התורה לעלות מיד פן ימנעו בני אדם מנדרים ונדבות, אבל ברגל שיש להם לעלות שם יזהירם לשלם נדרם. ולענין לעבור עליהם בבל תאחר אינו אלא עד שלשה רגלים, וכמו שנכתוב בגזרת השם בסדר כי תצא במצוה ט''ו בסימן תקמ''ו [תקע''ד]. מדיני המצוה כגון מה שאמרו זכרונם לברכה בספרי ובאת שמה והבאתם שמה לא נאמר אלא לקבעם חובה שיובאו ברגל ראשון שפגע בו, ושם אמרו אינו עובר עליו בבל תאחר עד שיעברו עליו שלש רגלים, אבל מכל מקום מכיון שעבר עליו רגל אחד ולא הביא עובר בעשה, וכן אמר רבא בגמרא דראש השנה [ו' ע''א] בפירוש. ויתר פרטיה שם בראש השנה. ונוהגת מצוה זו בזמן הבית שאז לנו רשות לעשות נדרים ונדבות והיה לנו מקום להקריב, אבל בזמן הזה אמרו זכרונם לברכה [ע''ז י''ג ע''א] שאין מקדישין, וכענין שכתבתי בסדר אם בחוקותי עשה ראשון בסימן ש''נ. ואפילו מי שעבר והקדיש אין ספק בידו היום להביאו למקדש לפי שהבית חרב בעונו'. [ספר החינוך מצוה תל''ח].
-----
אמר רב זביד משמיה דרב כגון שהיה חולה פי' כגון שהיה הולד חולה בעצרת שאי אפשר להקריבו כדתניא בספרי בפרשת כל הבכור מנין לבעל גרב ולבעל יבלת ולבעל חזזית זקן חולה ומזוהם פי' מנין שכל אלו מומין ואינם ראוים לקרב על גבי מזבח ת''ל (מום רע) [כל מום]. [פירוש הרמב''ם].
-----
@ ו' ע''ב.
והמצוה הקס''ב היא שצונו לשבות ממלאכה יום עצרת והוא אמרו יתעלה (אמור כ''ג) וקראתם בעצם היום הזה מקרא קודש. [ספר המצות לרמב''ם — עשין קס''ב].
-----
לשבות מכל מלאכה זולתי מה שמיוחד לצורך אוכל נפש ביום ששה בסיון שזהו הנקרא חג השבועות, שנאמר [ויקרא כ''ג] וקראתם בעצם היום הזה מקרא קדש. וכבר כתבתי במצות עשה ז' שבסדר הזה שבכל מקום שנאמר בתורה מקרא קדש עניינו לומר קדשהו שלא לעשות בו מלאכה, וגם שם כתוב רמז. משרשי המצוה שמספיק על צד הפשט בכל הימים טובים, ובמי נוהגת, וקצת דיניה נכתוב בלאו דאיסור מלאכה דיום טוב שבסדר זה בעזרת השם. [ספר החינוך מצוה ש''ח].
-----
שלא לעשות מלאכה ביום עצרת שזהו יום ששי בסיון, שנאמר [ויקרא כ''ג] וספרתם לכם ממחרת השבת וגו' תספרו חמשים יום. ופירוש ממחרת השבת כלומר מחרת יום טוב ראשון של פסח, שבו דבר תחלה, דאי בשבת בראשית אם כן לא יודיענו אי זהו, ונמצא שחמשים יום כלים בששה בסיון, כיצד, ט''ו ימים מניסן שהוא מלא לעולם, וכ''ט מאייר שהוא חסר לעולם, וששה מסיון הרי חמשים, וביום החמשים זה שהיה יום שניתנה בו תורה הוא חג העצרת, ונקרא גם כן חג השבועות, וכתוב בסוף הפרשה [שם] על זה היום הנכבד כל מלאכת עבודה לא תעשו. כבר כתבנו כי מלאכת עבודה נקראת כל מלאכה שאינה צורך אוכל נפש. שורש מצות המועד הזה רמוז במצות ספירת העומר שבסדר זה י''א וקחנו משם. ודיניה כתבתי קצתם כמנהגי בשביתת מלאכה ביום ראשון של פסח (עשה כ''ב) [ל''ת כ''ט] שבסדר זה, ואין צורך להאריך בשאר ימי מועדי השנה, כי ששת ימי המועדים הידועים, והן ראשון ושביעי של פסח וראשון ושמיני של חג ועצרת וראש השנה, דין אחד לכולן לכל היתרן ולכל איסורן. וביאור כל דיניה בארוכה במסכתא הבנויה על זה והיא מסכת ביצה. [ספר החינוך מצוה ש''ט].
-----
עובר בכל יום ויום בבל תאחר. לא למלקות קאמר, אלא לעבור עליו. בכור כיון שעבר עליו שנה בלא רגלים ורגלים בלא שנה וכו'. ה''ה לשאר קדשים והא דתני בכור, משום דכתיב בהדיא גבי' [דברים ט''ו כ'] שנה בשנה. בשלמא לרבי משכחת לה. תימא לרבי נמי קשה מר''מ דאומר רגל אחד, שנה בלא רגלים היכי משכחת לה. וי''ל, כגון דכל השני רגלים חלה, ואין מקריבין לא את החולה ולא את המזוהם [בכורות מ''א ע''א] דכתיב [מלאכי א' י''ג] כי תגישו פסח או חולה וגומ' [אין] רע. וה''ה נמי דתלמודא נמי מצי לשנויי הכי לרבנן דרבי. בשלמא למ''ד כסדרן משכחת לה. ולאו לגמרי כר' שמעון, שהרי ר' שמעון לית ליה שנה וכו', מדקאמר פעמים שלש פעמים חמש, אלא ס''ל כוותיה בחדא ופליג עליה בחדא כך פי' רש''י. והרשב''ם פי' דלעיל מיירי באמר ולא אפריש, והכא מיירי באפריש דומיא דבכור דהוי אפריש, ובאפריש אפשר דר''ש מודה דשנה בלא רגלים. אלא דלית ליה כסדרן היכי משכחת לה. בירושלמי [ר''ה פ''א ה''א] קאמר כגון שנולד בד' ימים קודם פסח, והיה מחוסר זמן בפסח, ולא היה ראוי להקריב, וכשבא פסח אחר... קודם, נמצא שיהיה לו שנה אחת, ולא עברו עליה ג' רגלים שיהי' ראוי להקריב. דאקדשי בתר חג המצות. היינו בתר הרגל, דאין לומר לאחר הרגל ממש שכבר עלו מניסן כ''ב. ויש אומרים ששנות החמה יתיר' על שנת הלבנה הרי ל''ג, א''כ לא כלתה לו שנתו על ג' ימים בתוך ניסן, ותלמודא יאמר עד שילהי דאדר בתרא. אלא נ''ל, דבתר חג המצות היינו כ''א ניסן, ומ''מ לא חשיב מכאן ולהבא רגל דעיקר החיוב בתחילת הרגל, וכן משמע בשהומם בתוך הרגל. [תוספות ישנים].
-----
אחד בכור ואחד כל הקדשים משום דעקר קרא דשנה שנה כתיב בבכור פריט ליה באפי נפשיה ושאר קדשים מפיק להו בספרי מרבויא דכל הבכור כיון שעברה עליהן שנה בלא רגלים רגלים בלא שנה עובר בבל תאחר. קשיא לי דרבנן דפליגי עליה דר' מאיר סבירא להו דקרא דובאת שמה והבאתם שמה עשה הוא דאתי ולא אמרי דכיון דאמר רחמנא איתי ולא איתי ממילא קם ליה בבל תאחר כדסבירא ליה לר''מ וכיון שכן מנא להו דכיון שעברה עליהם שנה בלא רגלים עובר בבל תאחר אי משום קרא דכתיב לפני ה' אלקיך תאכלנו שנה בשנה נימא לעשה אחרינא הוא דאתי' דכיון שעברה עליו שנה מתוסף ביה דקא עבר האי עשה לפני ה' אלקיך תאכלנו שנה בשנה ואכתי למקים עליה בבל תאחר מנ''ל וניחא לי דודאי רבנן מודו דסברא הוא דכיון דבל תאחר סתמא כתיב כל היכא דאמר רחמנא אייתי ולא אייתי קם ליה בבל תאחר אלא דבעשה דובאת שמה והבאתם שמה לא מצו למימר הכי משום דמייתר להו קרא דבחג המצות ובחג השבועות ובחג הסוכות דכיון דמינייהו סליק למ''ל למהדר ולמכתב וכדאמר לעיל ואם איתא דכיון דאזהר רחמנא בעשה דובאת שמה והבאתם שמה ממילא קם לי' בבל תאחר תו לא מצינן לאוקמי קרא דבחג המצות וכו' לבל תאחר דרגלים בלא רגל לא משכחת לה ומייתר לן קרא אבל אי אמרי' בעשה דשנה בשנה דממילא קם לי' בבל תאחר לא מיתר ליה קרא דבחג המצות וכו' דאיכא למימר דתרי זמני קבע לן קרא לבל תאחר שנה בלא רגלים דמפקי' מעשה דלפני ה' אלקיך תאכלנו ורגלי' בלא שנה דמפקינן מקרא דבחג המצות וגו'. [חידושי הר''ן].
-----
במאור דף א'. ד''ה בשלמא רגלים. כתוב שם. אבל התלוי בשנה אינו עובר אלא על כל שנה, כמ''ש [דברים פרק ט''ו פסוק ב'] תאכלנו שנה בשנה. אמר אברהם. כל דבריו של זה תהו ורעיון רוח. אלא או כדברי הרב צרפתי [רש''י דף ו': ד''ה תימא], או כדברי, שאני אומר שלא נאמר שנה בלא רגלים אלא על הבאת קדשים קלים, שהם כעין בכור שנאמרה בו שנה לענין אכילתו שנה, דהואיל דיש גבול שנה לאכילתו גם הוא גבול לבל תאחר להבאתו, אבל לענין מעשרות ודמים וערכין ושאר הקדשות אין להם גבול אלא ג' רגלים כסדרן לר''ש, וג' רגלים כלשהן לרבנן, כנ''ל. [כתוב שם לראב''ד].
-----
בשלמא רגלים בלא שנה משכחת לה פי' כגון שנדר קודם הפסח שעברו עליו פסח שבועות סוכות ועדיין לא נגמרה לו שנה עד ניסן הילכך רגלים מלאו ושנים לא מלאו אלא שנה בלא רגלים היכי משכחת לה אליבא דרבנן אבל אליבא דר' שמעון דסבר ג' רגלים [כסדרן] וחג המצות תחלה אפשר כגון שנדר בראש חדש אייר אחר חג המצות שנגמרה שנה ועדיין לא נגמרו רגלים ואין עמו רגל [אחר] חוץ מפסח אליבא דר' שמעון דאינו עובר עד שיעברו עליו ג' רגלים כסדרן אלא למאן דלית ליה כסדרן היכי משכחת לה ולרבי (יהודה) נמי משכחת לה וכו' אלא לרבנן היכי משכחת לה ואהדרינן משכחת לה כדתני רב שמעיה עצרת פעמים ו' פעמים ז' הא כיצד שניהם מלאים פי' ניסן ואייר שבעה כמו שפי' ר''ח ז''ל ושיילינן מאן תנא דפליג עליה דרב שמעי' ואהדרינן אחרים דתניא וכו' פי' שאין להם לא חסרים ולא שלמים אלא לעולם ניסן מלא ואייר חסר (וכן שאר החדשים אחד מלא ואחד חסר) ושמעינן להו להאי סברא מהא דתניא אחרים אומרים אין בין עצרת לעצרת ואין בין ראש השנה לר''ה אלא ד' ימים בלבד כגון אם היתה ר''ה בשנה זאת יום א' יהא לשנה הבאה יום חמישי ונמצא ביניהם ד' ימים יום א' יום ב' יום ג' יום ד' וכן עצרת אם היתה בשנה זו יום ד' תהי' לשנה הבאה יום א' נמצא ביניהם ד' ימים יום ד' ויום ה' ויום ו' ויום ז' ואי אתה מוצא שנים כסדר הזה אלא א''כ היו חדשים כסדרן וביאור דבר זה אם יהי' ראש השנה אליבא דאחרים יום א' מרחשון יהי' יום ב' וג' כסלו ד' טבת ה' ו' שבט ז' אדר א' ב' ניסן ג' אייר ד' ה' סיון ו' עצרת ד' תמוז (ראש השנה אליבא דאחרים יום א' מרחשון יהי' יום ב' וג' כסלו ד' טבת ב' ג' שבט ד' אדר ה' ו' ניסן ז' אייר א' ב' סיון ג' עצרת) [ז' א' אב ב' אלול ג' ד' לשנה הבאה ר''ה ה' מרחשון ו' ז' כסלו] א' טבת ב' ג' שבט ד' אדר ה' ו' ניסן ז' אייר א' ב' סיון ג' עצרת א' [נמצא שאין] בין ראש השנה לראש השנה ובין עצרת לעצרת אלא ד' ימים בלבד אלא א''כ היו חדשים כסדרן חדש ב' ימים וחדש יום אחד. ואם היתה שנה מעוברת חמשה פי' אם היתה שנה זאת יום ב' אליבא דאחרים והיא מעוברת תהיה השנה הבאה יום ז' נמצא ביניהם ה' ימים יום ב' יום ג' ויום ד' ויום ה' ויום ו' ובלבד שתעשה אדר שני (מלא) [וניסן] יום אחד מפני שניסן לעולם מלא ואם תעשה ב' ימים לניסן נמצא אייר יום אחד ונמצא ניסן חסר. וצריך אתה לידע שזה שאמרנו ואם היתה שנה מעוברת חמשה הוא בין עצרת של שנה שקודם המעוברת ובין עצרת של שנה המעוברת אבל בין עצרת של שנה מעוברת ובין עצרת של מוצאי המעוברת ד' ימים הן [וביאור דבר] זה אם היתה ראש השנה יום ב' מרחשון יום ג' ד' כסלו ה' טבת ו' ז' שבט א' אדר ב' ג' אדר שני ד' ניסן ה' אייר ו' ז' סיון א' עצרת ו' תמוז ב' ג' אב ד' אלול ה' ו' לשנה הבאה ר''ה ז' נמצא בין ר''ה זו לר''ה שעברה ה' ימים ב' ג' ד' ה' ו'. מרחשון א' ב' כסלו ג' טבת ד' ה' שבט ו' אדר ז' א' ניסן ב' אייר ג' ד' סיון ה' עצרת ג' נמצא בין עצרת לעצרת שעבר ד' ימים ו' ז' א' (א) [ב]. הנה נתבאר לך לפי חשבון שבין ר''ה שעברה ובין שנה המעוברת הוא החשבון אבל בין המעוברת ומוצאי המעוברת ד' ימים בלבד בין עצרת לעצרת אבל בין ר''ה של מעוברת ובין ר''ה של מוצאי מעוברת נמי חמשה (נמצאת אומר) אם היתה שנה מעוברת בין עצרת שבה ובין עצרת שעבר' ה' ימים (ובין ר''ה זאת המעוברת ובין ר''ה הבאה ה' ימים) כמו שיתבאר מן החשבון. [פירוש הרמב''ם].
-----
אלא שנה בלא רגלים היכי משכחת לה. בדין הוא דהוה מצי לתרוצי כגון שהיה חולה ברגלי' דעל כרחין לר''מ דסגי ליה ברגל אחד ולר' אליעזר בן יעקב דבשני רגלים מיהת סגי ליה לית ליה אוקמת' אלא בהכין אלא דאי מוקי לה בחולה לרבנן משמע דלא משכחת לה בבריא ולית' דבבריא נמי איכא לאוקמה וכדמסקינן. [חידושי הר''ן].
-----
הניחא למאן דאמר כסדרן משכחת לה. וא''ת והיכי מצינן לאוקמ' אליביה מאן דאמר כסדרן מני ר' שמעון והא איהו קתני פעמים שהן ארבעה פעמים שהן חמשה ואי בשנה בלא רגלים עובר בבל תאחר אפי' ארבעה נמי לא אשכחן כבר נשמר מזה רש''י ז''ל שפי' דסבר לה כר''ש בכסדרן ופליג עליה בשנה בלא רגלי'. ואחרים פרשו דכר''ש אתיא לגמרי דהא דקתני בברייתא עובר בב''ת דוקא ברגלים בלא שנה דסמיך לי' אבל בשנ' בלא רגלים עובר משום לפני ה' אלקיך תאכלנו שנה בשנה ואין שם בל תאחר ומ''מ כיון דבין הכא ובין הכא עובר לא חיש תנא לפרושי ואע''ג דאמרינן לעיל מכדי תנא אלאוי קא מהדר אלאוי לאו דוקא אלא כמאן דאמר אאיסורי קא מהדר. והרשב''א ז''ל הקשה אי בעשה קאמ' שנה למ''ל דהא ברגל א' סגי וכדאמרינן לעיל. ולדידי לא קשיא דתנא אתא לאשמועינן דקרא דשנה בשנה קאי נמי אשאר קדשים כי היכי דקאי בבכור וקרא נמי דשלש רגלים קאי אבכור כי היכי דקאי אשאר קדשים שלא תאמר זמנו של זה לא כזמנו של זה דכיון דקבע רחמנ' שנה לבכור ממילא בסוף שנה עבר עליה בב''ת דידהו ברגלים כדמוכח קרא דבחג המצות משום הכי אשמועינן תנא דליתא אלא קרא דשנה בשנה אכולהו קדשים קאי מרבויא דכל וכיון שכן קרא דמפקינן מניה ג' רגלי' לבל תאחר נמי אבכור קאי ומשום הכי קתני דאחד בכור וא' כל הקדשים כיון שעברה עליהם שנה בלא רגלים רגלים בלא שנה עובר בב''ת. [חידושי הר''ן].
-----
משכחת לה כגון דאקדשה בתר חג המצות. בתר לאו דוקא אלא בתר דאיקלע קאמ' כגון בי''ו בניסן או בי''ז וכי מטי שלהי אדר בתרא שנה מלאי דבי''ז דאדר שני הוי ליה שנה טפי עלייהו י''א יום כדי להשלים שס''ה של שנות החמה קם ליה בכ''ח דאדר שני ואכתי רגלים לא מלו דפסח שנדר בו אינו מן המנין דחצי רגל לא ככולי דאי בתר דוקא קאמר לאחר פסח הוי לי' בכ''ב בניסן וכי מטי כ''ב באדר וי''א יום דאית לן לטפוי כמנין ימות החמה קם ליה בחמשה בניסן וכיון שכן היכי אמרינן דכיון דמטא ליה שלהי אדר בתרא שנה מלאי הא אכתי לא מלאי עד חמשה בניסן אלא ודאי כדאמרן. אי נמי דבתר חג המצות דוקא וכי מטי שלהי אדר לאו דוקא אלא שלהי אדר וקצת יומי מניסן דסמיך ליה קאמר. [חידושי הר''ן].
-----
היורש אינו עובר בבל תאחר, שלא אמרה תורה לא תאחר לשלמו אלא לנודר עצמו, וכן מוצא שפתיך תשמור לנודר, אבל היורש אינו חייב על נדר אביו אלא כמו שחייב על שאר חובות המוטלין על אביו או על שאר מורישין. האשה אינה עוברת על קרבנותיה בבל תאחר, שאינה חייבת לעלות לרגל. [פסקי ריא''ז].
-----
ומקשי התם [נדרים ד':] והרי [חטאת] יולדת דלא אתיא לכפרה ועבר עליה בבל תאחר. ואקשי קרובי עלה, מנ''ל לתלמודא הא סברא דעבר עליה בבל תאחר. ועוד הקשה, הא בעיא היא בראש מס' ר''ה [ו':] אשה מה היא בבל תאחר מי אמרי' הא לא מחייבי בראייה או דילמא הא מחייבי בשמחה ופשיט ליה אביי תיפוק לי דהא מיחייבי בשמחה, דאמרינן מאי אולמא דשמחה מראייה ופשיטותא דאביי לאו פשיטות הוא. ואני אומר פשיטותו דאביי פשיטות הוא, דכיון דמחייבה לעלות משום שמחה אע''ג דלא מחייבה בראייה קא עברה על בל תאחר בשלש רגלים, ולאו אולמא דשמחה מראייה, אלא משום דבשמחה מיחייבה דכתב ושמחת אתה וביתך ואין שמחה אלא בבשר שלמים דכתב וזבחת שלמים ואכלת שם ושמחתם וגו'. ומהכא פשיטא ליה לבעל התלמוד דחטאת יולדת עבר עליה בבל תאחר, מפישוט דאביי. [ראב''ן שו''ת סימן צ''ה].
-----
במאור דף א'. ד''ה בעי רבי זירא. כתוב שם. ואף חנה כמו כן אלמלא משום מפנקותא דשמואל היתה מתרצית לבעלה לעלותו ולשמוח עמו, ומכל מקום הרשות בידה הוא וכו'. אמר אברהם. איפכא הוא. בגמרא [חגיגה דף ו'.] אמרינן דהות אימיה מחייבת בשמחה, והוא אמר שאין עליה החובה אלא על בעלה. אבל לעולם לדעת אביי אין האשה חייבת בשלמי שמחה, דמאי דקאמר התם בחגיגה [דף ו'.] דאימיה מחייבא בשמחה לדבריו דרבי זירא קאמר, דרבי זירא הוא דאתקיף אמתניתין [חגיגה דף ב'.] עד הכא מאן אתיא, ומאי דאמרינן התם ולטעמך חנה גופה מי לא מיחייבא בשמחה לא גרסינן התם אביי אלא לישנא דגמרא הוא, ולא יתכן שישוב אביי לקושיא דרבי שהשיב לדברי בית שמאי. אי נמי יש לומר אע''פ שאמר אביי שאינה חייבת בשלמי שמחה, אבל היא חייבת לעלות כדי שישמח בעלה עמה ולא מחובת עצמה. ואל תתמה על שאמר בעלה משמחה, שהאחת תפס מן השתים, ובאמת וברור שניהם משמחים זה את זה. ורבי זירא סבר חייבת בשלמי חגיגה וקרינא בה ובאת שמה והבאתם שמה, ואמר ליה אביי כיון דסבירא לך דחייבת בשלמי שמחה אע''ג דלא מחייבא בעולת ראיה עוברת בבל תאחר, ובמסכת קידושין [דף ל''ד:] איכא תנא דסבירא ליה דמחייבא כרבי זירא ומנו רבי יהודה. [כתוב שם לראב''ד].
-----
או דילמא הא איתא בשמחה. פי' וכיון דהיא חייבת בשמחה כדאמרי' בפ''ק דחגיגה ובפ''ק דקידושין אי אפשר לה שלא תעלה שאין שמחה אלא בבשר שלמים וקרינא בה ובאת שמה והבאת שמה. א''ל אביי ותיפוק לי' מיהא דהא איתא בשמחה. פי' וכיון דחייבת לעלות מה לי משום שמחה מה לי משום ראייה. [תוס' רי''ד].
-----
ומי אמר אביי הכי והאמר אביי אשה בעלה משמחה. פי' בפ''ק דקידושין אמר הכי למימרא דאשה לא מחייבא בשמחה דבעלה משמחה שאינה חייבת היא להביא שלמי שמחה אלא בעלה חייב להביאם והיא עולה ואוכלת עמו והיא אינה חיבת להביא שלמים וכיון שאינה חייבת בקרבן לא קרינא ובאת שמה והבאתם שמה דלא מיקרי ובאת שמה אלא בעזרה שכל ישראל מביאין קרבנותיהן שם ולא בירושלים ואשתו של יונה שהיתה עולה ברגל ולא מיחו בידה חכמים צריך לפרשו שהיתה עולה ונראת בעזרה כזכרים אבל בירושלים כל הנשים נתחייבו לעלות אבל אינן חייבות קרבן וכיון שאין חייבות בקרבן אין חייבות לבא בעזרה שהמתחייב להביא קרבן מיטפל בהבאתו בעזרה כדכתיב אל פתח אהל מועד יקריב אותו ותניא בספרא מיטפל בהבאתו עד העזרה. ומתרץ לדבריו דר' זירא קאמר ולי' לא ס''ל, פי' דשמעי' לר' זירא דאמר או דילמא הא איתא בשמחה וא''ל אביי אי סברת דאיתא בשמחה פשיטא דהיא בבל תאחר דקרינא בה ובאת שמה והבאתם שמה ואמאי קא מבעיא לך אבל מיהו אביי ס''ל דגם בשמחה אינה חייבת אלא בעלה משמחה. [תוס' רי''ד].
-----
אשה בעלה משמחה. פי' רש''י בבגדי' צבעונין בבבל בא''י בבגדי פשתן המלובנים. ולא נהירא, דהיינו לאחר הבית כדמוכח התם [קדושין ל''ד ע''ב] ובס''פ (א)ע''פ [פסחים ק''ט ע''א] דקאמר בזמן שבית המקדש קיים אין שמחה אלא בבשר וכו'. לכך פי' ר''ת אשה בעלה משמחה בזבחי שלמים שלו, וה''ק אביי גופא בחגיגה [ו' ע''א] השתא דאומר אינהי מיחייבי בשמחה (בשמחה) איימה, ואחייב לאו דוקא, אלא חייבי' לשמוח בזבחי שלמים של בעלה, ומזה גם הוא חייב לשמחה דכתיב [דברים ט''ז י''ד] ושמחת בחגך אתה וביתך. [תוספות ישנים].
-----
אשה בעלה משמחה. פירש''י ז''ל בבבל בבגדי צבעונין בארץ ישראל בבגדי פשתן המגוהצין. וקשיא ליה לר''ת ז''ל דהני מילי בזמן שאין בית המקדש קיים אבל בזמן בית המקדש קיי''ל דאין שמחה אלא בבשר שלמים כדכתיב וזבחת שלמים ואכלת שם ושמחת וכדאיתא בפ' ערבי פסחים. ובפ''ק דחגיגה נמי אמרינן אמתני' דאיזהו קטן כל שאינו יכול לעלות מירושלים להר הבית. ובעי' בגמ' עד הכא מאן אתייה ואהדר אביי דעד הכא דהוה אמיה מחייבה בשמחה אייתיתיה אלמא אביי גופא מודה דאשה זקוקה לעלות משום שלמי שמח' לפיכך פי' ר''ת ז''ל דבעלה משמחה היינו לומר שאין החיוב עלי' אלא על בעלה שהוא חייב להעלות אותה כדי שישמח עמה כדכתיב ושמחת אתה וביתך. ודאמרי' בחגיגה דמחייבה בשמחה לאו משום חיוב עצמה קאמרי' אלא שהיא נגררת אחר בעלה. [חידושי הר''ן].
-----
שנינו בפרק עד כמה (בכורות כ''ו ב') עד כמה ישראל חייב ליטפל בבכור בבהמה דקה עד שלשים יום ובגסה עד חמשים יום ואם אמר הכהן בתוך הזמן הזה תנהו לי ואטפל בו לא יתן לו מפני שנראה ככהן המסייע בבית הגרנות ואם היה בעל מום ואמר תנהו לי שאוכלנו או תמים בשעת המקדש ואמר תנהו לי שאקריבנו מותר (יראים סי' קמ''ב). ותנן (שם) הבכור נאכל בתוך שנתו בין תם בין בעל מום שנאמר לפני ה' א%להיך תאכלנו שנה בשנה וגומר וכי יהיה בו מום פסח או עור וגומר בשעריך תאכלנו, ותניא בגמרא (כ''ח א') בכור בזמן הזה עד שלא נראה להראותו לחכם פירוש שלא נולד בו מום רשאי לקיימו שתים ושלש שנים פירוש שהרי אין יכול להקריבו (יראים שם). ורבינו שמשון כתב שלא נזדמן לו חכם אחר שנפל בו מום רשאי לקיימו שתים ושלש שנים ואין זקוק להוליכו למקום אחר רחוק במקום שהחכם שם (תד''ה עד). ומשנראה להראותו לחכם נולד בו מום בתוך שנתו רשאי לקיימו כל י''ב חדש, לאחר שנתו אינו רשאי לקיימו אפילו יום אחד ואפילו שעה אחת אבל מפני השבת אבידה לבעלים רשאי לקיימו שלשים יום ואמר רבי אלעזר בכור נותנין לו שלשים יום משעה שנולד בו מום (לשון יראים שם ע''ש) ואף על פי שמתאחר לאחר שנתו (ע''פ רמב''ם בכורות פ''א ה''ט ע''ש ובהי''א). ומאימתי מונה לו אמרינן בפ''ק דר''ה (ו' ב') אם תם הוא מונה לו מיום השמיני שהוא ראוי להקרבה ואם נולד בעל מום מונה לו מיום שנולד והוא שכלו לו חדשיו שהרי נראה לאכילה ביום לידתו אבל אם לא ידע בוודאי שכלו לו חדשיו מונה לו מיום השמיני (ע''פ רמב''ם שם ה''ח ע''ש). [סמ''ג עשין סימן רי''א].
-----
ולא פליגי הא בתם והא בבעל מום. ובירושלמי מוכיח שאפילו מונין לו משעה שנולד דגרסי' התם אמר ר''ה זאת אומרת ימים שהבכור מחוסר זמן בהם עולין מתוך שנתו א''ר מנא ר' יונה אבא שמע לה מן הדה כל הבכור אשר יולד בבקרך בצאנך הזכר תקדיש משעת לידתו את מונה לו שנה. [תוס' רי''ד].
-----
@ ז' ע''א.
ולא פליגי הא בתם הא בבעל מום [צריך אתה לידע בכור בעל מום] מצואתו שיאכל בשנתו כדתנן בבכורות פרק ד' הבכור נאכל שנה בשנה [בין תם בין בעל מום שנאמר לפני ה' אלקיך תאכלנו שנה בשנה] ואם היה תמים שהוא עתיד להקרב אין מונין לו אלא מיום שנולד מפני שהוא (עומד לאכילה) [עתיד להאכל] וראוי לאכול (בו) ביום שנולד. ואתמיהינן בעל מום מי מצי אכיל ליה פי' ואע''ג שהוא בעל מום אינו ראוי לאכילה אלא לאחר ח' ימים דפחות משמונה נפל הוא. ואהדרינן דקים ליה [בגויה] שכלו (לו) חדשיו. [פירוש הרמב''ם].
-----
דקים ליה בגווה שכלו חדשיו. קשיא לי מדאמרינן בפ' ר' אליעזר דמילה [קל''ה] כל ששהה ח' ימים בבהמה אינו נפל הא לא שהה ספיקא היא ומפקי' ליה מקרא דמיום השמיני והלאה ירצה כלו' דמקמי הכי לא דאיכא למיחש דלמא נפל הוא וכיון דסוגיין דהכא מוכחא דאפי' קים ליה בגוויה שכלו לו חדשיו לאכילה הוא דחזי אבל להרצאה לא היכי ילפי' מההוא קרא דבתוך שמנה איכא לספוקי דילמא נפל הוא והא קרא דמיום השמיני והלאה גזירת הכתוב הוא ולא משום ס' נפל דהא אפי' היכא דקים ליה דכלו לו חדשיו מסקי' הכא דלא חזי להרצאה וכבר כתבתי בפ' ר''א דמילה בס''ד. [חידושי הר''ן].
-----
באחד בניסן ראש השנה לחדשי' פי' נפקא מינה למיקם אפירושא דקראי כגון פסח דכתיב ביה בראשון ור''ה ויוה''כ דכתיב בהו בחדש השביעי וכן לשאר ספורין הכתובים שכתוב בהם בחדש השני בחדש השלישי ודכוותייהו. [חידושי הר''ן].
-----
בעינא רוב אביב וליכא מידי רוב אביב כתי' אלא אמר רב חסדא ומסקי' בעינן רוב אסיף וליכ' ומקשי' מידי רוב אסיף כתיב נ''ל דהכי פירוש' בעינן רוב אביב וליכא דסתם אביב רוביה משמע ולא מיעוטא ומקשינן מידי רוב אביב כתיב כלומר דאדרבא הכא מיעוטא משמע מדכתיב שמור ומשו''ה נדינן מהאי קרא וקיימי' אקרא דבאספכם דכיון דלית ביה שמור מסתמא רוב אסיף משמע ואפי''ה מקשי' מידי רוב אסיף כתיב דבאספכם תחילת אסיפה נמי משמע. [חידושי הר''ן].
-----
בחדש העשירי הוא חודש טבת. מדטבת עשירי ניסן ראשון. תימה, דלעולם אימא לך דניסן לאו ראשון, אלא אייר או אחר, ושמא טבת קודם לכסלו או מרחשון. ונ''ל דהיינו דאנו יודעין שמותם מקבלה, כך... הידוע לנו מקבלה אמת ודאי הוא. [תוספות ישנים].
-----
אבל מפני הדחק מעברין אותה אחר ר''ה מיד. בפ''ק דסנהדרין אמרי' ת''ר על שלשה סימנים מעברין את השנה על אביב ועל פירות האילן ועל התקופה על שנים מהן מעברין ועל אחד מהן אין מעברין ובזמן שאביב אחד מהן הכל שמחין לעבר רשב''ג אומר אף על התקופה איבעיא להו על התקופה שמחין או דילמא מעברין תיקו ובע''כ הך ברייתא דתני מפני הדחק מעברין אותה אחר ר''ה מיד כרשב''ג אתיא דאמר אף על התקופה דהא אביב ופירות האילן מי יודע מר''ה איך יהיו עד שלא יבא אדר הילכך האי דמעברין סמוך לר''ה מיד אינו אלא בעבור חשבון התקופה ובדורות הללו אין לנו לא אביב ולא פירות האילן וכל מה שאנו מעברין ועושין ו' עיבורים לכל מחזור של י''ט שנה אינו כ''א בעבור חשבון התקופה להשוות שנת הלבנה עם שנות החמה א''כ העיקר התקופה היא. [תוס' רי''ד].
-----
ואם תאמר, למה מעברין חודש אדר יותר משאר החדשים. ויש לומר, מפני שצריך שיהא תשרי שביעי, שנאמר (ויקרא כ''ג, כ''ד) בחודש השביעי באחד לחודש, וטבת גם כן צריך שיהיה עשירי, שנאמר (אסתר ב', ט''ז) בחודש העשירי הוא חודש טבת, ושבט גם כן אין מעברין, משום שנאמר (שם ג', ז') לחודש שנים עשר הוא חודש אדר, אי נמי, דומיא דחודש, מה חודש מעברין אותו באחד ממנויו, דהיינו יום, אף שנה באחד ממנויה, דהיינו חודש, ומה חודש מעברים אותו ביום אחרון, אף שנה בחודש האחרון (עיין מכילתא בא) אי נמי, מפני שחודש אדר הוא סמוך לאביב, ובו יהיה נודע אם צריך לעבר מפני האביב, או לא. [אבודרהם תפילת פורים].
-----
ותלתין יומי קמי פיסחא דרשינן במילי דפסחא כדתניא שואלין בהלכות פסח קודם הפסח שלשים יום רבן שמעון בן גמליאל אומר שתי שבתות ומאן דבעי למיזל בספינתא או בדוכתא רחיקא ואיכא בתי דקיימין בתחומיה דליכא איניש אחרינא דאית ליה רשותא למיעל להתם אי מקמי תלתין יומין אזיל דאכתי לא איחייב במילי דפסחא לא צריך למבדק והדר מיזל ואי בגו תלתין יומין אזיל דאיחייב במילי דפסחא צריך למבדק והדר מיזל [פסחים ו'.] דאמר רב יהודה אמר רב המפרש בים והיוצא בשיירא קודם לפסח שלשים יום אינו צריך לבער תוך שלשים יום צריך לבער. ברם צריך הני שלשים יום דקא אמרינן בשדעתו לחזור קודם הפסח אי בשאין דעתו לחזור מי אמרינן בשדעתו בתוך שלשים יום הוא דחל עליה חיובא דחיישינן דילמא אתי בעידנא דלא אספיק לבער ואמור רבנן דלבער והדר ליזיל אבל קודם שלשים לא חיישינן דלא חל עליה חיובא אבל אין דעתו לחזור אפילו תוך שלשים כמאן דלא חל עליה חיובא דמי דליכא למיחש דילמא משכח ליה ואכלי ליה או דילמא אין דעתו לחזור הוא דתוך שלשים מיחייב דחל עליה חיובא קודם שלשים לא מיחייב אבל דעתו לחזור תוך שלשים יום אע''ג דאין דעתו לפנותו קודם לפסח אפילו קודם שלשים יום חייב לבער זימנין דאתי בעידנא דלא אספיק לבעוריה ואתי ביה לידי איסורא דאע''ג דמבטל ליה מישתלי ואכיל ליה ת''ש [פסחים ו'.] דאמר רבא העושה ביתו אוצר ואין דעתו לפנותו קודם שלשים יום אין זקוק לבער מאי טעמא איחיובי לא איחייב במילי דפסחא ודילמא משכח ליה ואכיל ליה ליכא למיחש ליה  דהא אין דעתו לפנותו קמי פסחא הילכך כי מטי זימניה מבטיל ליה ביטולי אבל אם תוך שלשים יום אע''ג דאין דעתו לפנותו קמי פסחא חייב לבער והדר ימלא את האוצר משום דאיחייב במילי דפסחא כי מטי פסח לא בדיק וכן הילכתא. [שאילתות פרשת צו שאילתא ע''ח].
-----
ר' טבי שהיה תלמידו של ר' יאשיה גר' בפ''א דראש השנ' באחד בניסן ראש השנה לתרומת שקלים מנלן א''ר טבי א''ר יאשיה אמ' קרא זאת עולת חדש בחדשו אמרה תורה חדש והבא קרבן חדש מתרומ' חדשה וגמר שנה שנה מניסן וכו' ופרכי' וליגמר שנה שנה מתשרי ומשני לה גמ' דידן הכי, מיהו בירושלמ' דשקלים בתחלתו [ה''א] ובירושלמ' דראש השנ' פ''א [ה''א], תרומ' שקלים בההיא דא''ר שמואל בר רב יצחק כתחלתה ויהי בחדש הראשון בשנה הש' באחד לח' הוק' המש', ותני עלה בו ביום שהוקם המשכן בו ביום נתרמה תרומ' ר' טבי ר' יאשיה בשם כהנא נאמ' כאן חדשי לחדשי השנה ונאמ' להלן ראש' הו' לכ' לחדשי השנה מה להלן אין מונין אלא מניסן אף כאן אין מונין אלא מניסן, א''ר אבין א''ר יונה בשקלים שבק טבי רישא ואמר סופא דלא כן כהדה דתני זאת עולת חדש בחדשו, יכול יהא תורם בכל חדש וחדש ת''ל בחדשו לחדשי השנה חדש אחד תורם לכל חדשי השנה יכול באיזה חדש שירצה נאמ' כאן חדשי ונאמ' להלן חדשי מה חדשי שנ' להלן אין מונין אלא מניסן אף חדשי שנ' כאן אין מונין אלא מניסן. ולא עולת בלבד באין מתרומ' חדשה אלא כל שהוא קרבן ציבור כגון עומר ושתי הלחם וקטרת כדתנן בשקלים פ''ד [מ''א] התרומה מה היו עושין בה לוקח' בה תמידין ומוספין ונסכיהם והעומר ושתי הלחם ולחם הפנים, י''ס גורסי' וזבחי שלמי ציבור אבל בסדר משנה דוקנית לא מצ' זבחי שלמי ציבור אלא וכל קרבנות הציבור, ובפ' אחרון דכתובות [ק''ו ע''ב] הקטרת וכל קרבנות הציבור באין מתרומ' הלשכה. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך ר' טבי שהיה תלמידו של ר' יאשיה].
-----
גרסינן בסדר יומא פרק אמר להם הממונה, תני רב הונא בר יהודה ואמרי לה רב שמואל בר יהודה, לאחר שכלתה עבודת ציבור כהן שעשתה לו אמו כתונת לובשה ועובד עבודת יחיד ובלבד שיסירנה בציבור. ופרכינן פשיטא. מהו דתימא ניחוש שמא לא ימסרנה יפה יפה קמ''ל. ועיין למטה בסדר אלעזר בן חרסום. ומסיק מעשה בישמעאל בן פאבי שעשתה לו אמו כתונת ממאה מנה ולבשה ועבד בה עבודת יחיד ומסרה לציבור. ובשקלים פרק התרומה [פ''ד ה''א], שומרי ספיחים בשביעית נוטלין שכרן מתרומת הלשכה. רבי יוסי אומר רצה מתנדב שומר חנם. אמרו לו אתה אומר שאין באין משל ציבור. והא מתניתא אייתי בשלהי בבא מציעא [קי''ח ע''א], ואיכא דמוקי לה דפלוגתייהו שמא לא ימסור יפה יפה.
ובתחילת הגמרא [שקלים פ''ד ה''א] מייתי ההיא דפרק אחרון דמסכת תעניות [כ''ח ע''א], זמן עצי הכהנים בשעה שעלו בני הגולה לא מצאו בלשכת הדיר עצים עמדו אלו והתנדבו משלהן ומסרום לציבור וכו'. עד עוד כהדא האשה שעשתה כתונת לבנה צריכה שתמסרם לציבור ואמר רבי אחא, (בר) [ר'] יוסי היא הרוצה מתנדב שומר חנם. ורבי יוסי בשם רבי אילא במה פליגי בגופו של קרבן, אבל במכשירי קרבן כולי עלמא מודו שמשתנה קרבן יחיד לקרבן ציבור. ותמידין [מנחות ס''ה ע''א] שהיו צדוקים אומרים שהיחיד מתנדב משום דכתיב תעשה לשון יחיד, וחכמים חולקים ואומרים תשמרו שיהו באים מתרומת הלשכה. נראה אם [רצה] יחיד למסור לציבור יפה דמן התורה מותר לקבל. דהאי דפליגי בגופו של קרבן משום שמא, אבל בודאי לא פליגי.
והא דגרסינן בפ''א דכריתות [ה' ע''א] המפטם את השמן ואת הקטורת למוסרו לציבור פטור, ומשמע אבל לכתחילה לא. משום דמצוה בשל ציבור יותר מבשל יחיד. ומקרא הוא דנפקא לן התם דכתיב לכם. לא תעשו לכם לכם הוא דלא תעשו, אבל למוסרה לציבור פטור ויליף שמן המשחה מקטורת כדאיתא התם. והאי דאיצטריך למילף משום דהוה אמינא כל מפטם קודם מסירה ליד גזבר ליחייב קמ''ל דאפילו פיטמה והדר מסר דפטר. והיינו דקתני ''למוסרה'' לציבור, ולא קתני ''מסרה''. דפשיטא דכל מה שיחיד מוסר לציבור דציבור הוא. דאי לא תימא הכי [היכי] מתמה תלמודא אהא ובלבד שימסרנה לציבור פשיטא, צריכא וצריכא אי בעלמא לא מהני. מיהו לפי מה שכתבתי למעלה מחיבור אחי דקתני דבבגדים הניקנים מתרומת הלישכה כשירה לעבודת ציבור, והניקחין מן היחיד אין כשרין אלא לעבודת יחיד, איצטריך קרא דקטורת. ותימה (דבתמיד) אפילו רבנן מודו [בתמיד] בעומר ובשתי הלחם (דאין) [דאם] מוסרין יפה יפה דכשרים אף לציבור. מיהו למסקנא דשמעתא דהתם [ב''מ קי''ח ע''ב] דטעמא משום בעלי זרועות וכו' מסקנא משמע דרבנן פליגי ואמרי מדבריך לדברינו אין תמידין ומוספין באין משל ציבור, משמע דתמידין ועומר ושתי הלחם הכל דין אחד להן, ואין סומכין על מסירת יחיד לעבודת הציבור, אלא בקטורת ושמן המשחה בלבד, משום דגלי בהו קרא לכם. וכמו שהירושלמי [שקלים פ''ד ה''א] מפרש שיש חילוק בין מכשירי קרבן לקרבן עצמו דהירושלמי אפילו בקרבן עצמו פליג רבי יוסי. ומשמע דהירושלמי במסירה פליגי דרבנן סברי [שמא] לא ימסרם יפה ורבי יוסי סבר המתנדב עינו טובה ומוסר בעין יפה יפה.
גרסינן בפ''א דר''ה [ז' ע''א] קרבנות ציבור הבאים באחד בניסן מצוה להביא מן החדש, ואם הביא מן הישן יצא אלא שחסר מצוה. ויחיד שהתנדבו משלו כשר ובלבד שימסרו לציבור. ומסיק דלא חיישינן שמא לא ימסרם יפה אלא ברור שמוסר בעין יפה. הרי כל קרבן שמוסר לציבור לא חיישי(נן) רבנן. ואי לאו הירושלמי דשקלים הייתי אומר דלא פליגי אלא בשומרי ספיחים בלבד דמשום דטרח בשמירה חיישי(נן) רבנן שמא לא ימסרם יפה, אבל כל דבר שאדם מוסר מדעתו וחפצו ברור שהתנדב ומסר בעין יפה. ובהקומץ רבה [מנחות כ''א ע''א] נמי מייתי ההיא דשקלים דבן בוכרין דכהן ששוקל אינו חוטא, משום דמייתי ומסר לציבור. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך ישמעאל בן פאבי].
-----
שקלים שלא הספיקו להם לכל [ה]קרבנות של צבור מוציאין את הראוי להם מקדשי בדק הבית, אבל אין בדק הבית מוציא את הראוי לו מקדשי מזבח (רמב''ם שקלים פ''ד ה''י). גרסינן בפרק שני שעירי (יומא ס''ה ב') ובפרק קמא דראש השנה (ז' א') אמר שמואל משיגיע ר''ח ניסן אין מקריבין קרבנות צבור אלא מתרומה חדשה ואם לא באה החדשה לוקחים מן הישנה (שם הי''א). [סמ''ג עשין סימן מ''ה].
-----
@ ז' ע''ב.
המשכיר בית לחבירו לשנה הרי זה דר בה שנים עשר חודש מיום ליום. ואם אמר לשנה זו, אפילו לא עמד אלא שלשים יום לפני ראש השנה, כיון שהגיע ראש השנה עלתה לו שנה, אבל בפחות משלשים יום, לא עלתה לו שנה, שאין אדם טורח להשכיר בית בפחות משלשים יום. [פסקי ריא''ז].
-----
מתני' באחד בניסן ראש השנה למלכים וכו' ת''ר באחד בניסן ראש השנה לחדשים וכו' ויש אומרים אף לשכירות בתים. תניא המשכיר בית לחבירו אחד בניסן וכתב לו שנה ואפי' למ''ד יום אחד בשנה חשוב שנה שאני הכא דלא טרח איניש למיגר ביתיה בציר מתלתין יומין, ואימא תשרי דאמר דבני אדם (מצו) [מנו] מתשרי וטפי הוה מסתבר למיזל בתר לשון אדם בכי הא מלמקבע ניסן, ופריק כי אגר איניש ביתא לכלהו ימות הגשמים אגר. ותנא דידן ותנא קמא דבריית' בניסן נמי שכיחי קטרי פי' עבים מתקשרי והגשמי' יורדין והוי ימות הגשמים כלומר וכיון שכן לא חזי לאקבועי ריש שתא ניסן טפי מתשרי ומשמע דקי''ל הכא, דהאי ברית' די''א היא ופליגי עליה תנא דידן ות''ק דידיה וכיון דסתמא דמתני' לא ס''ל נמי כי''א ובברייתא נמי פליג ת''ק ליתא לדי''א כך נ''ל. אבל מסופקני באומר לשנה זו מאי ס''ל לתנאי דפליגי עלייהו די''א אי ס''ל דתשרי הוי ר''ה לשכירו' בתים או דילמא ס''ל דליכא ר''ה כלל אלא בין אמר שנה זו בין אמר שנה סתם מונה י''ב חדש, וכך היה לכאורה ממה שלא כתבוה הראשוני' ז''ל דמשמע דס''ל דאין לשכירות בתים ר''ה כלל אלא בכל ענין מונה י''ב חדש מיום ליו' ומסתברא דס''ל להני תנאי דתשרי הוי ר''ה לשכירות בתים דמשמע דסתמא דתלמודא ס''ל דהני דקא מקשה ואימא תשרי, ועוד שאין סבר' לומר שהאומר שנה זו והאומר שנה סתם יהיו שוין בדינן וכן היה נראה נמי באומר לחדש זו שאינו שוכרו אלא עד סוף החדש, דאע''ג דלא אגר איניש בציר מתלתין יומין ה''מ בסתם אבל במפרש אפילו יום א' אגר, ואין מפרש יותר מזה שאומר לחדש זה, ולקמן מוכח דליכא מאן דפליג ביום א' בחדש חשוב חדש ואם אמר לחדש מונה ל' יום וכן נמי לשנה זו ולשנה סתם דכוותה, אלא דפליגי על י''א במאי דאכרע בניסן טפי מתשרי משו' גשמי' דבניסן נמי שכיחי קטרי והדרי לסברא וללשון בני אדם אלא שקשה לי א''כ אמאי לא תני תנא דידן א' בתשרי ר''ה לשכירות בתים וצריך לי עיון. ונראה ודאי דר''ה לשכירות בתים הוי תשרי ואם אמר לשנה זו מונה עד תשרי, ואע''ג דתניא דמתני' לא תני ליה הא לא קשיא דתנא ושייר דהא נמי תנא דברייתא מוסיף נדרים ותנא דמתני' לא תני לה כלל דמשמע דמידי דתליא בלשון בני אדם ולא מוכחי לי' (מקרה) [מקרא] לא תני תנא דמתני', א''נ דבר''ה דהתחלה מיירי בראש השנה דהפסקה לא מיירי כדאמרי' בגמ' [ז' ע''א] גבי עבורין הילכך אם (שגרו) [שכרו] קודם ר''ה ל' יום אינו מונה אלא עד תשרי אבל בפחות מיכן לא, חדא דהא קי''ל דל' יום בשנה חשובין ולית' לר' מאיר כדלקמן, ועוד דלא אגר איניש בציר מתלתין יומין, ולהודיענו דין זה לא היו צריכין המחברים ז''ל לכתבה להאי בריית' ופלוגתא דידה כיון דאי[ד]חייא הא די''א אידך סברא תינוקות של בית רבן יודעין אותה, ולהודיענו דין ל' יום לא היו צריכין מאחר שכתבו ההיא דפרק שואל [ב''מ ק''א ע''ב] דצריך להודיענו ל' יום קודם החג מההיא משמע דבציר מתלתין יומין מקמי שתא לא חשיבי כלל זה נ''ל. [חי' הרשב''ץ].
-----
כיון דהגיע לו יום אחד בניסן עלתה לו שנה. ואין לדקדק ולומר הדמים מודיעים [ב''ב ע''ח ע''א], דהכא לא מיירי מידי במעות, אלא דקאמר דעלתה לו שנה, ומכאן ואילך חוזרת למשכיר. ותנא דברייתא בניסן נמי משכח שכיחא קטרי. תימא מאי טעמא לא משני כדלעיל תנא דידן בהתחלת שנה קא מיירי בהפסקא שנה לא קא מיירי והיינו הפסקה שנה בניסן. ואומר ר''י דכה''ג נמי משכחת לה התחלת שנה, כגון אם אמר לו אני משכיר' משתכנס שנה שאחר זו עד סוף שנה, והיינו אתחלתה דשתא, והלכך משני דמשכח שכיחי קטרי. [תוספות ישנים].
-----
בניסן נמי משכח שכיחי קיטרי — פי' שמתקשרין שמים בעבים וחשוב כמו ימות הגשמים ולא אגרי לשלשים יום. [הערוך ערך קטרגא].
-----
ותנא דידן ותנא דברייתא בניסן נמי משכח שכיחי קטרי והלכך משמע דלתנא דידן ולת''ק דברייתא לא שנא אמ' שנה ולא שנא אמר שנה זו לעולם מונה שנים עשר חדש וקיימ''ל כוותייהו כך ראיתי בחדושי הרשב''א ז''ל. ותמהני למה דכיון דתנא דידן ותנא דברייתא לית להו דלהוי ניסן ר''ה לשכירו' בתים משום דשכיחי קטרי הדרינן ללשון בני אדם דר''ה שלהן תשרי. [חידושי הר''ן].
-----
והרי רגלים דלא חיילי מאורתא. נראה לי דמקשה הכי ס''ל דכיון שתלתה תורה בל תאחר ברגלים אלמא לא מחייב לאתויי מקמי הכי אלא ברגל קמא חייל חיובא דידיה ובתר הכי חייל ברגל שני ובתר הכי חייל ברגל שלישי וכל היכא דלא אשלמיה לחיוביה בג' רגלים הללו קא עבר בב''ת ומשו''ה מקשי' והרי רגלים דהך חיובא דמתחיל בהו לא חייל מאורתא עד שיקריב תמיד של שחר שהוא זמן הראוי לנדרים ונדבות ולמאן דס''ל דנדרים ונדבות אין קרבין ביו''ט אינו יכול להקריבן עד חש''מ ומשו''ה משנינן דאי חיובא מתחיל האידנא ה''נ דלא חיילי מאורתא והא ליתא דלאתוי מעיקרא מחייב וקאי כדי שישלים נדרו אלא דגזירת הכתוב הוא דכיון שעברו עליו ג' רגלים כסדרן עובר בבל תאחר וכיון שחג המצות תחלה מאורתא חייל ר''ה דידיה. והקשה הרשב''א ז''ל אפי' נימא דלקרבנות לא חייל מאורתא מאי הוי אכתי חייל מאורתא לענין דמי' וערכין. ולדידי לא קשי' דלדמין וערכין נמי לא חייל מאורתא עד חש''מ דליפרע בי''ט אי אפשר דכמקח וממכר הוי ואסור מדברי קבלה דכתיב ממצוא חפציך. [חידושי הר''ן].
-----
והרי יובלות אע''ג דמקשה גופא ידע דמתני' כר' ישמעאל בנו של ר' יוחנן בן ברוקא אתיא דהא קתני דבאחד בתשרי ראש השנה ליובלות אפ''ה הוי ס''ל למקשה דעיקר יובל בתר תקיעת שופר הוא ותלי במעש' ואיהו משני ליה דכיון דר' ישמעאל בנו של ר' יוחנן בן ברוקא הוא מר''ה הוא דחייל עיקר יובל ולא תלי במעשה. [חידושי הר''ן].
-----
@ ח' ע''א.
פיס'. באחד באלול ראש השנה למעשר בהמה. פי', כי היכי דמעשר דגן אינו מתעשר מן החדש על הישן, ולא מן הישן על החדש, כדכת' [דברים י''ד] עשר תעשר את כל תבואת זרעך היוצא השדה שנה שנה, ואין מערבין החדש על הישן ביחד להתעשר, אלא זה מתעשר לעצמו וזה מתעשר לעצמו, הם הכי נמי מעשר בהמה כל שנה ושנה הם מתעשרין לעצמן, ואין מתערבין הנולדין קודם ראש השנה עם הנולדין אחר ראש השנה, דאיתקש למעשר דגן דכת' עשר תעשר, אחד מעשר דגן ואחד מעשר בהמה. והילכך הוצרכנו לקבוע יום קבוע. ותנא קמא סבר באחד באלול ראש השנה למעשר בהמה, ור' אלעזר ור' שמע' אומ' באחד בתשרי, תנא קמא סבר מקיש מעשר בהמה למעשר דגן, מה מעשר דגן (סמך) [סמוך] לגמרו עישורו, אף מעשר בהמה סמוך לגמרו עישורו, והן מתעברות באדר ויולדות באב וראש השנה שלהן אלול. ור' אלעזר ור' שמעו' סברי מקיש מעשר בהמה למעשר דגן, מה מעשר דגן ראש השנה שלו תשרי, אף מעשר בהמה ראש השנה שלו תשרי. פיס'. באחד בתשרי ראש השנה לשנים. למאי היל', אמר רב פפא לשטרות, ולא קשיא כאן למלכי ישראל כאן למלכי אומות העולם. [פסקי הרי''ד].
-----
לבשו כרים הצאן פירש''י ז''ל מתלבשו' כבשי' שמתעברו' ובבראשית רבה אמרינן לבשו דוכריא ולשון נקיה היא לומר שמתלבשות מהזכרים העולין עליהן. ויולדות באב דזמן עיבור בהמה דקה ה' חדשי'. וכי תימא תינח בהמה דקה בהמה גסה מאי איכא למימר דהא ימי עיבורה של בהמה גסה ט' חדשים כדאית' התם. י''ל דקרא אקשינהו כדכתי'  כל מעשר בקר וצאן. ואכתי לא ניחא לי דמאי חזית דמקשת בקר לצאן ניקש צאן לבקר. ואפשר משום דרובה ננהו. [חידושי הר''ן].
-----
בזמן ששיבולות אומרות שירה — פי' בזמן שהתבואה גדולה ונמצאת קמה וכשהרוח מנשבת בה נשמע מתוכה קול הברכה וזהו כעין שירה. [הערוך ערך שרגיב]. באפלתא,  דהוו בניסן. [הערוך ערך אפל]. בחרפתא, דהויין מאדר — חרפי — ראשונים כמו ''בימי חרפי'' (איוב כ''ט, ד')  אפלי — [מאוחרים] כמו ''כי אפילות הנה'' (שמות ט', ל''ב). [הערוך ערך חרףגב].
-----
באחד בתשרי ר''ה לשנים למאי הילכתא, רב נחמן בר יצחק אמר לדין, דכתב מראשית השנה ועד אחרית שנה, מראש השנה נידון מה תהא בסופה. וממאי דתשרי הוא, דכתיב בכסא ליום חגינו, איזהו חג שהחודש מתכסה בו שאין הלבנה נראת בו הוי אומר זה תשרי, וכתב משפט לאלקי יעקב. כי חק לישראל הוא, מלמד שאין ב''ד נכנסין לדין אא''כ קדשו ב''ד את החדש. [ראב''ן].
-----
באחד בתשרי וכו', שטרי חוב המוקדמין, כגון שלוה ראובן משמעון בשנה שניה למלך וכתב בשנה ראשונה, אותו השטר פסול, כלומ', אין לו דין כמלוה בשטר שגובה ממשעבדי, אלא כמלוה על פה שאינו גובה אלא מבני חורין, דאי אמרי' דטריף לקוחות ממשעבדי מזמן (שעה) [שנה] שניה, אתי למיטרף לקוחות מזמן הכתו' בשטר, והוי שלא כדין, דהא אכתי לא הוו משעבדי נכסי דלוה למלוה, אלא מזמן הלואה ואילך. ואם מכרן לאחר קודם שלוה, אין ללוקח שום אשמה בעולם. והמאוחרים כשרים, שאם לוה בשנה ראשונה, וכתב המלוה בשטר בשנה שנייה, כשר הוא השטר, משום שאם רצה למחול לו שעבודו, מצי מחיל, ותבא עליו ברכה. [רבינו יהונתן מלוניל].
-----
לעבר שנים כדכתיב (דברים ט''ז) שמר את חדש אביב ואומר ושמרתם את חדש אביב, ולחשוב תקופות ומולדות כדכתיב (דברים ד') ושמרתם ועשיתם כי היא חכמתכם ובינתכם לעיני כל העמים. ומעתה אכתוב מולדות ותקופות ותקופה מתוך המולד ולחשוב אותם מבריאת עולם בקוצר מבוארים היטב עם קצת טעמיהם כמו שקבלתי מרבותי ולא היו כתובים בהעתק של הספר הזה, גם לוח הזהב אכתוב אחרי כן בעזרת הקל יתברך ויתעלה. אתחיל טעמי המולדות בשם מוליך המזלות. תנן התם (ראש השנה כ''ה) פעם אחת נתקשרה השמים בעבים ונראת חמה כדמות לבנה ברקיע כסבורים העם לומר ראש חדש הוא אמר להם רבן גמליאל כך מקובלני מבית אבי אבא שאין חידושה של לבנה פחותה מכ''ט יום וחצי ושתי ידות שעה וע''ג חלקים, והא דנקט פחותה לא משום שיהא יותר אלא משום דבעי למעבר שתא ולפחות נקט פחותה אבל דבריו מכוונים לא פחות ולא יותר, במדרש שאל איך ידע רבן גמליאל ואומר כי מבית דוד למדו ובני דוד מבני יששכר שהיו באוכלי שולחנו וכתיב (דברי הימים א' י''ב) ובני יששכר יודעי בינה לעיתים, מאי עשו ראו לבנה בחידושה כי מטא ירחא אחרינא אשכחן כ''ט יום בנתייהו לירח שלישי אשכחו ל' יום אמרו נחלק אותו יום לשני החדשים מנו כ''ט יום וחצי לכל חדש, ונראה לי הטעם שלפעם השינית לא ראוהו עד ל' יום מפני שהלבנה מתכסה יום אחד בין החדש ובין הישן כדאיתא בראש השנה (דף כ') שהלבנה מתכסה תמני סרי פירוש שעות מעתיקא ושית מחדתא הרי כ''ד שעות, המתינו בני יששכר ג' שנה ונשתהה החדש לבא יום אחד אז חלקו אותו יום לל''ו חלקים שיש בכל חלק שתי ידות שעה כי היום כ''ד שעות ויהיה ל''ו חלקים כנגד ל''ו חדשים שבג' השנים, אז מנו בני יששכר כ''ט יום וחצי ושתי ידות שעה, המתינו עוד ל' שנה ונשתהה החדש לבא יום אחד ומשהו המתינו עוד ל' שנה (ושתהו) [ונשתהה] יום אחד ומשהו המתינו עוד ל' שנה ונשתהה יום אחד ומשהו ועלו אותן ג' משהו לשעה אחת, הרי ג' ימים ושעה שנשתהה החדש בצ' שנה והם עולים ע''ג שעות, אז חלקו שעה לתתר''ף חלקים נגד תתר''ף חדשים שבצ' שנה הרי נמצא לע''ג שעות ע''ג חלקים לכל אחד מהתתר''ף חדשים, אז מנו בני יששכר כ''ט יום וחצי ושתי ידות שעה וע''ג חלקים בחדש. וסימן כ''ט י''ב תשצ''ג, כ''ט ימים י''ב שעות תשצ''ג חלקים, י''ב שעות חצי יום, תשצ''ג חלקים זהו שתי ידות שעה וע''ג חלקים כלולים יחד, כיצד יש בשעה תתר''ף חלקים וסימן אפשע''ה ב''ם שהם ט' מאות וט' פעמים כ' קח לך השני שלישים מט' מאות יהיה ת''ר ושני שלישים מט' פעמים כ' והוא ק''ך ושניהם שת''ך, וצרפיהו עם ע''ג ויעלה תשצ''ג, הרי לך מפורש מניין כ''ט י''ב תשצ''ג, והשלך כ''ח יום בשביעיות וישאר א' י''ב תשצ''ג. ויש בשנה י''ב חדשים, ואם באתה לדעת מניין שנת לבנה מנה י''ב פעמים מנין החדש, ותלוה לי''ב פעמים כ''ט י''ב י''ב חצאי ימים ויהיה י''ב פעמים ל' והוא י''ח פעמים כ' ועולים ש''ס יום, צא מהם י''ב חצאי ימים שליות שהם ו' ימים וישאר שנ''ד ימים, ומנה עוד י''ב פעמים שתי ידות שעה ויעלו ח' שעות הרי לך ש''ד ימים ח' שעות, מנה עוד י''ב פעמים ע''ג חלקים ויעלה תתע''ו הרי מנין שנת לבנה שנ''ד ימים ח' שעות תתע''ו חלקים, וסימן שנד''ח תתע''ו, והשלך ממנו ש''נ בשביעיות וישאר ד''ח תתע''ו.

הנה תבין כי	ב' פעמים אי''ב תשצ''ג — ג''א תק''ו
		ב' פעמים הי''א רפ''ז — גכ''ב תקע''ד
		ב' פעמים ד''ח תתע''ו — אי''ז תרע''ב
		ב' פעמים בט''ו ר''ד — ה''ו ת''ח
		ב' פעמים בי''ו תקצ''ה — ה''ט ק''י
אשכילך לעשות אחור כשתדע הפנים או לעשות פנים כשתדע האחור, מה שיחסר לך מן הפנים למלאותו לז' ימים הוא האחור, או מה שיחסר לך מן האחור למלאותו לז' ימים הוא הפנים. כגון אי''ב תשצ''ג — הי''א רפ''ז הוא ז' ימים מכוונים, וכן ד''ח תתע''ו — בט''ו ר''ד הוא ז' ימים מכוונים, וכן כולם אחור ופנים ז' ימים מכוונים, והדרך לחשוב אותם בקל, וכ''ג תתר''ף ז' ימים מכוונים. הנה ידעת שהמותר משנה פשוטה ד''ח תתע''ו, וכשהוא עיבור אז תוסיף עליו אי''ב תשצ''ג שהוא יתרון מחדש אחד ויהיה הכ''א תקפ''ט, וככה תעשה לכל שנה מעוברת. ואילו הן מעוברות במחזור של י''ט שנים, ג' ו' ח' י''א י''ד י''ז י''ט הם ז' מעוברות, ובזה תדע לחשוב כל יתרונות של השנים כמפורש לעיל, גם ידעת שיתרון המחזור של י''ט שנה שהוא מחזור לבנה שממנה אנו מונין למולדות ואותו היתרון בי''ו תקצ''ה. ועתה שים לבך לדברי ואלמדך כלל טוב לידע ולחשוב המולדות מבריאת עולם, וזה הדרך, קח ג' פעמים בי''ו והוא יום אחד, כיצד ג' פעמים ב' הוא ו' ימים וג' פעמים י''ו הוא מ''ח שעות שהוא ב' ימים כי כ''ד שעות יום אחד, אם כן בין הכל ח' ימים והנה תשליך ז' בשביעיות, אם כן ג' פעמים בי''ו הוא ח' ימים, וז' פעמים ח' הכל הולך בשבועיות, כ''א מ''ב פ''ד ק''ה, וכן ר''י וכן רנ''ב כולם השלך בשביעיות, ויותר לך מן ע''ר מחזורים י''ח פעמים בי''ו זהו ו' ימים, כי ג' פעמים בי''ו יום אחד כדפרשתי לעיל, מעתה תזכור הו'. ועוד יש לך לחשוב ע''ר פעמים תקצ''ה, וזה לך הדרך תחסר מכל תקצ''ה נ''ה וישאר תק''ם והוא חצי שעה כי תתר''ף שעה שלימה, נמצא ע''ר פעמים תק''ם הוא קל''ה שעות שלימים, ק''ך שעות הוא ה' ימים ונשאר ט''ו שעות, הרי י''א ימים וט''ו שעות עם הו' ימים דלעיל. ועוד יש לך לחשוב מכל תקצ''ה הנותר נ''ה, וזה לך הדרך, תחסור א' מנ''ה וישאר נ''ד וחשוב עשרים פעמים נ''ד הוא שעה, וק' נ''דין הוא ה' שעות, ועוד ק' נ''דין ה' שעות, הרי ר' פעמים נ''ד י' שעות, ועוד יותר עי' נ''דין הוא ג' שעות ותק''ם, הרי לך י''ג שעות ותק''ם. ועוד יש לך ע''ר חלקים כי לא לקחת כי אם נ''ד והיה נ''ה, ועתה שים הע''ר על התק''ם ויהיה תת''י. והנה יש לך לעיל י''א ימים וט''ו שעות וי''ג שעות, הרי י''ב ימים וד' שעות ותת''י חלקים, והשלך מהי''ב ז' ימים בשביעיות ונשאר ה''ד תת''י, הרי ע''ר פעמים בי''ו תקצ''ה. ואם תרצה לחשוב ער''א מחזורים שעברו, תוסיף בי''ו תקצ''ה על ה''ד תת''י ויהיה זכ''א שכ''ה, ושימהו על ב''ה ר''ד שהוא מולד תוהו ויהיה ג''ב תקכ''ט, והוא תחילת מחזור ער''ב, והוא מולד תשרי ק''ן לפרט באלף הששי. (הגה''ה. בי''ו תקצ''ה על ה''ד תת''י זהו יתרון על יתרון ותמצא יתרון מער''א מחזורים, אבל כשתרצה לידע המולד אז תצטרך לזרוק היתרון על המולד ההוא). ואם תרצה לחשוב המולד שהוא עתה תשרי קס''ב לפרט, תשליך בי''ב תשכ''ד שהוא יתרון מי''ב שנים על ג''ב תקכ''ט ותמצא הט''ו קע''ג, והוא מולד תשרי קס''ב לפרט, והוא י''ג שנים במחזור ער''ב. (הגה''ה. ואם תרצה לחשוב המולד בקוצר מבריאת העולם תשליך הכ''ב ר' שהוא יתרון מר' מחזורים על ו''ו תר''י שהוא יתרון מע' מחזורים ותמצא ה''ד תת''י, ותוסיף בי''ו תקצ''ה על ה''ד תת''י ויהיה זכ''א שכ''ה, ושימהו וכו' כדפרשתי לעיל. עוד דרך אחר לחשוב המולד בקוצר מבריאת עולם כתבתי קודם התחלת מצוה ראשונה שהיא לידע שאותו וכו').
(הגה''ה. פי' הנה היתרון מער''א מחזורים שעברו זכ''א שכ''ה, ואם תרצה למצוא המולד (עתה) אז תשליך זכ''א שכ''ה (על אי''א תקמ''ג, כי עתה ק''ס לפרט י''א שנים במחזור הקטן שהוא י''ט שנה, ותמצא ב''ח תתס''ח, וכן תשליך זכ''א שכ''ה על) איזה מולד שתרצה בלוח דלעיל, שהוא באותו שנה במניין המחזור שאתה מבקש, ואז עולה בידך המולד מכוון. וכשיכלה המחזור דלעיל של י''ט שנה, תשליך בי''ו תקצ''ה על זכ''א שכ''ה ותמצא גי''ג תתק''ד, ואז תשליך גי''ג תתק''ך על איזה מולד שתרצה, וכן חוזר חלילה לעולם הלוח דלעיל, ובזה תחשוב לעולם המולד מבריאת עולם). (הגה''ה. ועתה שעבר מחזור ער''ב, תשליך בי''ו תקצ''ה על גי''ג תתק''ך ותמצא ו''ו תל''ה, והוא יתרון של ער''ג מחזורים, ועתה אייר קפ''ט לפרט שהוא שנה שנייה במחזור ער''ד, השלך ג''ז קנ''א על ו''ו תל''ה ותמצא בי''ג תקפ''ו). (א''ה. עתה אדר ראשון בשנת תשל''ג, שהיא שנה י''ד במחזור ע''ב, השלך די''ג תתצ''ה, שהוא היתרון מש''א מחזורים, על בי''ח שס''ט, ותמצא ז''ח קפ''ד). ואם תרצה להוכיח שמולד תוהו ב''ה ר''ד, תמנה שנות העולם משנת תוהו, כדתניא (פסיקתא פ' כ''ג) ר' אליעזר אומר בכ''ה באלול נברא העולם כ''ו בו יום שני כ''ז בו יום שלישי כ''ח בו יום רביעי ובו בט''ו שעות נתלו המאורות כ''ט בו יום חמישי ל' בו יום שישי ובו נברא האדם ובו בי''ד שעות עמד אדם וקידש הלבנה, כי כל מעשה בראשית בצביונם נבראו, וקודם קידוש אינו ממניין, אם כן כלה שנת החמה קודם הלבנה אכ''ג, יום אחד וכ''ג שעות, כיצד תמנה מט''ו שעות ביום רביעי עד י''ד שעות ביום ששי אכ''ג, נמצא שנת הלבנה מתחלת ו' י''ד, והשלך עליו אחור מן שנה שהוא בט''ו ר''ד ומצא ב''ה ר''ד לתשרי תוהו, כלומר קודם בריאת העולם. וא''ת השלך על וי''ד אחור מן חדש אחד, וי''ל דכמה עניינים בעיבור חוזרים חלילה משנה לשנה ואותם ה' ימים לא היו חוזרים חלילה לכך צריכים אנו לחשוב שנה תמימה שלפני הבריאה כדפרשתי כבר, והוא ב''ה ר''ד. סליק המולדות מפורשים מאד שבח לא' יתברך.
הא לך עניין התקופות מפורשים מאד בעזרת הא' יתברך ויתעלה. אמר שמואל (עירובין נ''ו) אין בין תקופה לתקופה אלא צ''א יום וז' שעות ומחצה, והסימן צ''א וז''ח ממנו לא יזח. ויש בשנה ד' תקופות של צ''א וז''ח, ותוסיף על כל תקופה בשנה ט' ימים ויהיה ד' מאות ימים, צא מהן ל''ו ימים שהוספת וישאר שס''ד ימים, ותוסף עליהם ד' פעמים ז' שעות ומחצה ויעלו יום ורביע, כלול אותן יום ורביע על שס''ד ויהיה שס''ה ימים ורביעית היום שהוא ו' שעות, הנה פרשתי שנת החמה. כבר בעניין המולדות פירש''י שנת לבנה שנד''ח תתע''ו, ותמצא שנת החמה יתירה על שנת הלבנה יכ''א ר''ד, פירוש י' ימים כ''א שעות ר''ד חלקים, וכשם שאנו מקובלים שאין חידושה של לבנה פחותה מכ''ט י''ב תשצ''ג כמו שפירשתי כבר, כך קבלנו שחדש החמה ל''י תק''ם פירוש ל' יום י' שעות תק''ם חלקים, והנה תחשוב כמה יתירה חדש החמה על הלבנה ותמצא כ''א שעות ותתכ''ז חלקים, וסימנך כ''א תתכ''ז, לב' חדשים אי''ט תקע''ד, לג' חדשים שהוא תקופה בי''ז שכ''א, והוא היתרון מתקופה אחת, לב' תקופות ה''י תרמ''ב, לג' תקופות ה''ג תתקס''ג, לד' תקופות שהוא שנה יכ''א ר''ד, לב' שנים תכפיל יכ''א ר''ד ותמצא כ''א י''ח ת''ח, לג' שנים שים יכ''א ר''ד על כ''א י''ח ת''ח ותמצא היתרון ל''ב ט''ו תרי''ב. עתה תראה שהחמה עוברת את הלבנה בג' שנים יותר מחדש, אם כן יעבור בי''ח שנה ו' חדשים, נמצא סוכות בקייץ ופסח בחורף ואמר הכתוב (דברים ט''ז) שמור את חדש האביב פירוש שיהיה חג הפסח בחדש האביב, לכך, תקנו רבותינו ז' מעוברות במחזור של י''ט שנה להשוות לבנה לחמה, ואנו מונין המועדים לשנת לבנה. ונחזור לעניין ראשון, שהחמה עוברת הלבנה בג' שנים ל''ב ט''ו תרי''ב, עתה שעיברו השנה צא מהם חדש העיבור העולה כ''ט י''ב תשצ''ג וישאר ג''ב תתצ''ט, לד' שנים י''ד כ''ג (א''ה, י''ד ימים כ''ג חלקים), לה' שנים כ''ד כ''א רכ''ז, לו' שנים ל''ה י''ח תל''א, צא מהם כ''ט י''ב תשצ''ג כי הוא עיבור וישאר ו''ה תשי''ח, לז' שנים יז''ב תתקכ''ב, לח' שנים כ''ח מ''ו, וצא מהם כ''ט י''ב תשצ''ג כי הוא עיבור [ויחסור] (וישאר) לך אי''ב תשמ''ז, לט' שנים ט''ח תקל''ז, לי' שנים כ''ה תשמ''א, לי''א שנים לא''ב תתקמ''ה, וצא מהם כ''א י''ב תשצ''ג כי הוא עיבור וישאר א' י''ד קנ''ב, לי''ב שנים י''ב י''א שנ''ו, לי''ג שנים כ''ג ח' תק''ם, לי''ד שנים ל''ד ה' תשס''ד, וצא מהם כ''ט י''ב תשצ''ג כי הוא עיבור וישאר די''ו תתרנ''א, לט''ו שנים ט''ו י''ד קע''ה, לי''ו שנים כ''ו י''א שע''ט, לי''ז שנים ל''ז ח' תקפ''ג, וצא מהם כ''ט י''ב תשצ''ג כי הוא עיבור וישאר זי''ט תת''ע, לי''ח שנים י''ח י''ו תתרע''ד, לי''ט שנים שהוא מחזור כ''ט י''ד קצ''ח, וצא מהם כ''ט י''ב תשצ''ג כי הוא עיבור וישאר שעה אחת ותפ''ה חלקים, הרי הוכחתי שיתרון המחזור שעה ותפ''ה חלקים. (הגה''ה. ואם תאמר למה קבעו חכמים עיבור לשנת ח' ולא המתינו עד שנת ט', כמו שעשו בשנת ג' ובשנת ו' כבר במחזור. ויש לומר מוטב שיחסור לך אי''ב תשמ''ז משיותר לך ט''ח תקל''ז). ואם תרצה לחשוב כמה היתרון מבריאת עולם צא ומנה כמה מחזורים עברו מבריאת עולם, ותמצא לה' אלפים ומאה ומ''ט שנים ער''א מחזורים, כיצד תמנה לכל מאה שנה ה' מחזורים וה' שנים הרי ה' אלפים וקמ''ט שנים ער''א מחזורים מכוונים. ועתה שים לבך לדברי ואלמדך כלל טוב לידע ולחשוב התקופות מבריאת עולם, וזה הדרך. כבר ידעת שיתרון מחזור אחד שעה ותפ''ה, צא ומנה לע''ר מחזורים ע''ר שעות זהו עולה י''א ימים ו' שעות, כיצד לק''ך מחזורים ה' ימים לר''ם מחזורים י' ימים, ונשאר ל' מחזורים, וקח מן הל' מחזורים כ''ד מחזורים שהוא כ''ד שעות כי שעה למחזור, וכבר מניתה י' ימים הרי שניהם י''א ימים, גם שים עליהם ו' שעות מן ו' מחזורים הנשארים כי לא לקחת רק כ''ד מחזורים מן הל', הרי מניתה לע''ר מחזורים ע''ר שעות ועולה י''א ימים ו' שעות, וזכור את זה. וצא ומנה ע''ר פעמים תפ''ה, וזה הדרך, תלוה לכל תפ''ה נ''ה ויהיה תק''ם והיא חצי שעה שהוא לע''ר מחזורים קל''ה שעות שלימים והוא ה' ימים וט''ו שעות, כיצד ק''ך שעות ה' ימים נמצא שהוא ה' ימים וט''ו שעות, וצא מהם ע''ר פעמים נ''ד, ועשרים נ''ד הוא שעה, נמצא שתוציא י''ג שעות ותק''ם חלקים, כיצד ק' נ''ד ה' שעות, ר' נ''ד י' שעות, וס' נ''ד ג' שעות, ונשאר י' נ''ד והיא חצי שעה שהוא תק''ם, זהו שהוצאת י''ג שעות ותק''ם. וגם צא מהם ע''ר, כי לוית נ''ה ולא חשבת להוציא כי אם נ''ד, והוא עולה ע''ר חלקים לע''ר מחזורים, ותניח הע''ר על י''ג תק''ם ויהיה י''ג שעות תת''י חלקים. ועתה התבונן שהיה לך מתחילה י''א ימים ו' שעות, ואחר כך גם היה לך ה' ימים ט''ו שעות, ובין הכל י''ו ימים כ''א שעות, וצא מהם י''ג שעות שלוית וישאר לך י''ו ימים ח' שעות, וגם תוציא מהם תת''י חלקים מהאחת מהח' שעות וישאר ז' שעות וע''ר חלקים, ולע' י''ו ימים, נמצא הסימן י''ו ז' ע''ר, פירוש י''ו ימים ז' שעות ע''ר חלקים. ואם תרצה לחשוב מחזור ער''א, תוסיף על י''ו ז' ע''ר שעה ותפ''ה שהוא יתרון ממחזור אחד ותמצא י''ו ח' תשנ''ה, והפל מהם ז' ט' תרמ''ב שקדמה החמה לשמש לפני הלבנה בעוד שהיתה נזופה, ועוד הפל מהם ה' י' תרמ''ב שהוא מותר מחצי שנה שהחמה מנינן מניסן והלבנה מתשרי, ושניהם פירוש ז''ט תרמ''ב וה''י תרמ''ב עולים יב''ך ר''ד, וקח יב''ך ר''ד מי''ו ח' תשנ''ה ויהיה ג' י''ב תקנ''א, והוא היתרון מער''א מחזורים שלימים, בהתחלת מחזור ער''ב הוא תשרי ק''ן לפרט. ואם תרצה לחשוב יתרון התקופה שהוא עתה תשרי קס''ב לפרט, והוא י''ג שנים במחזור ער''ב, תשליך י''ב י''א שנ''ו שהוא יתרון מי''ב שנים על ג' י''ב תקנ''א ותמצא ט''ו כ''ג תתק''ז, והוא יתרון של (תקופת) תשרי קס''ב לפרט.
מעתה שים לבך לדברי ואלמדך לחשוב תקופה מתוך המולד שהיא העיקר באמת, וזה לך הדרך, אם תרצה לחשוב תקופה של תשרי קס''ב לפרט, השלך היתרון של השנה ההיא כדפירשתי לעיל והוא ט''ו כ''ג תתק''ז על הט''ו קע''ג שהוא מולד של תשרי קס''ב לפרט, וה' של הט''ו אל תחשוב כי אינה נמנה לשום מניין רק מורה על יום המולד, ורק תחשוב ט''ו כ''ג תתק''ז על ט''ו קע''ג ותמצא י''ו ימים וט''ו, פירוש ט''ו שעות אחר המולד יום ה' של הט''ו, ותתחיל למנות ביום ה' וככה תמנה ה' ו' ז' אבגדהו''ז אבגדה''ו הרי י''ו ימים וט''ו שעות אחרי כן, הרי ביום ז' ג' שעות י''ו בו (פי' בתשרי), ותמיד מונין י''ב שעות ליום וי''ב שעות ללילה. ואם תרצה לחשוב תקופת טבת קס''ב לפרט, תשליך בי''ז שכ''א שהוא יתרון מתקופה אחת על ט''ו כ''ג תתק''ז ותמצא י''ח י''ז קמ''ח, והוא היתרון מתקופת טבת, ואחר כך תשליך די''ד רי''ט שהוא יתרון המולד של ג' חדשים על הט''ו קע''ג ותמצא ג''ה שצ''ב והוא המולד של טבת, ותשליך י''ח י''ז קמ''ח על ג''ה שצ''ב, וג' של ג''ה אל תחשוב כדפרשתי כבר רק תחשוב י''ח י''ז קמ''ח על ה' שצ''ב, ותמצא החשבון י''ח כ''ב תק''ם אחר יום ג' של ג''ה, ותתחיל למנות ביום ג' וככה תמנה גדהו''ז אבגדהו''ז אבגדה''ו הרי י''ח ימים, וכ''ב שעות אחרי כן הרי יום ז' י' שעות ומחצה י''ח בו. ואם תרצה לחשוב תקופת ניסן קס''ב לפרט, תשליך בי''ז שכ''א על י''ח י''ז קמ''ח ותמצא כ''א י' תס''ט, והוא היתרון מתקופת ניסן קס''ב, ואחר כך די''ד רי''ט על מולד ג''ה שצ''ב ותמצא זי''ט תרי''א והוא המולד של ניסן, ותשליך כא''י תס''ט על י''ט תרי''א כי הז' אל תחשוב ותמצא כ''ב אחר יום ז' של זי''ט, ותתחיל למנות ביום ז' ותמצא התקופה ליל א' ו' שעות כ''ב בו. ואם תרצה לחשוב תקופת תמוז, תשליך בי''ז שכ''א על כ''א י' תס''ט ותמצא כד''ג תש''צ, ואחר כך תשליך די''ד רי''ט על מולד ניסן שהוא זי''ט תרי''א ותמצא ה''ט תת''ל והוא המולד של תמוז, ותשליך כד''ג תש''צ על ט' תת''ל ותמצא כ''ד י''ג תק''ם אחר יום ה' של ה''ט, ותתחיל למנות ביום ה' ותמצא התקופה יום א' שעה ומחצה כ''ד בו. מזה תבין לחשוב תקופה מתוך המולד מתקופה לתקופה ומשנה לשנה ומחזור למחזור. גם אשכילך לעשות אחור על יתרון התקופות כשתדע הפנים, בי''ז שכ''א תמלא עליו כ''ו י''ט תע''ב ושניהם כ''ט י''ב תשצ''ג, וכן כולם לעולם פנים ואחור כ''ט י''ב תשצ''ג. (הגה''ה. תקופת ניסן היא השעה והחלק שתכנס בו השמש לתחילת מזל טלה. תקופת תמוז היות השמש בראש מזל סרטן. תקופת תשרי היות השמש בראש מזל מאזנים. תקופת טבת היו השמש בראש מזל גדי. מיסוד רבינו משה). סליק תקופה מתוך המולד.
ואילו י''ב שורות משקל תיקן רבינו אברהם עזרא לחשוב בהן תקופות לעולם.
אלי כל יודעי עיתים בכל חכמה מבוארה
אגלה סוד אשר יסד ספרדי אבן עזרה
להוסיף על שנת עולם רביעיתם באזרה
והשנים לך ימים בסוד חכמה מפוארה
והעודף אשר עדיף שביעיתם לך תקרה
לשומו על תחילת ליל רביעיתם אשר יקרא
לבד שנה שאתה בה לך תהיה בלי ספירה
ועוד שנים אשר יוצאים לעבר מחזור שמרה
ויוד אלף לכל אחת תהא נותן והותירה
ועליהם ט' ואז תלך בדרך השם מאושרה
ויוצאים מכלל מספר שלושים הם לך עזרה
להורות כי במספרים קבע ניסן לך עברה
(הגה''ה. פי' חשוב כמה שנים עברו מבריאת עולם, וחשוב כל שנה ליום ורביע, והשלך השביעיות, ומה שנשאר לך בידיך שימהו על תחילת ליל ד', כך נפלה תקופת ניסן של תוהו, ותמנה לפניך אז תמצא התקופה באיזה יום ובאיזה שעה, ואחר כך תמנה כמה שנים אתה במחזור קטן של י''ט שנה, ותוסיף לכל שנה י''א ימים וכלול אותם יחד, והוסיף עליהם לתקופת תשרי ג' לתקופת טבת ו' לתקופת ניסן ט' לתקופת תמוז י''ב, והשליכם ל' ל', ומה שישאר בידך כך ימים תפול התקופה בחדש). (א''ה, כאן נמצא בכת''י הלוח לקביע המועדים, ומפני שכבר נדפס בטור או''ח אחרי הל' ראש חדש לא העתקנו אותו כאן, וכתבנו רק ההגהות שנמצאו על הגליון). (דין שאלה. לעולם כשהחדשים שלימים אז השאלה בכסליו יום אחד פחות ממה שהיתה התקופה בתשרי, אבל כשהחדשים כסדרן או חסרים אז השאלה כל כך ימים בכסליו כמו שהיתה התקופה בתשרי, כדפי' לעיל במצוה להתפלל (מצוה י''ב). שמעתי סימן לחנוכה כ''ח נער''ה שיר''ה, פי' כ'סדרן חסרים נ'ר ע'רב ר'אש ה'שנה ש'לימים י'ום ר'אש ה'שנה. ל''ג בעומר לעולם ח''י אייר, וביום שהיה פורים יהיה, וסימן פל''ג. כללא דמילתא, תזריע ומצורע, ואחרי וקדושים, ובהר ובחקתי, בפשוטים לעולם דבוקים ובמעוברים לעולם חלוקים. והסימן של ניצבים וילך, ב''ג המלך פת וילך, פי' ב' או ג' ראש השנה מחלקים נצבים וילך).
לוח%הזהב. זאת הלוח חוזרת חלילה לעולם לידע התקופה. לידע איך יפול התקופה באיזה יום ובאיזה לילה ברוב  או במיעוט ובכמה שעות, ידע כמה שנים במחזור גדול, וימנה בעיגול גדול מאותו תקופה שירצה כמנין שנים שהוא בפעם במחזור גדול, ובאותו נקודה שישאר ידע אם יום  או לילה רוב או מיעוט. השחורים לילה הלבנים יום, השחורים קטנים מיעוט לילה השחורים גדולים רוב לילה, הלבנים קטנים מיעוט יום הלבנים גדולים רוב יום. האות שכתוב על השחורים או על הלבנים מורה את יום או ליל התקופה. סימן תקופת תשרי ג''ט, פי' ג' שעות או ט' שעות ביום או בלילה. סימן תקופת טבת די''ם, פי' ד' שעות ומחצה או י' שעות ומחצה ביום או בלילה. סימן תקופת ניסן ת''ו, פי' תחילה או ו' שעות ביום או בלילה. סימן תקופת תמוז אז''מ, פי' א' שעות ומחצה או ז' שעות ומחצה ביום או בלילה. לידע השאלה, ימנה מן השאלה כמו השנים שהוא הפעם במחזור גדול ובמה שישאר ידע השאלה באיזה יום לפי האות שכתוב על גביו, אבל כמה ימים השאלה בחדש אין ידוע מכאן אך עיין בגיליון אצל לוח הזהב על יד ימינך. אם תרצה לידע בכמה לחדש יפול התקופה, יראה בעיגול קטן, וידע כמה שנים במחזור קטן, וימנה מאותו תקופה שירצה כשנים שהוא עכשיו במחזור קטן, ובאיזה יום שישאר כך יפול התקופה בכך בחדש. [סמ''ק מצוריך סימן ק''ג].
-----
חידושה של לבנה אינה פחותה מכ''ט יום וחצי ושני שלישי שעה וע''ג חלקים ולעולם אנו עושין כל החודשים א' מלא וא' חסר ואחד כסדרן ואין לשנות הסדר זולת ממרחשון וכסליו שפעמים שהם מלאים ופעמים שהם חסרין ופעמים כסדרן והכל לפי המולד והדחיות לעולם כשיבוא ר''ה בשני בשבת או בז' לא יהיו מרחשון וכסליו כסדרן ואם יבא בג' בשבת יהיו כסדרן אין משתנים שנים פשוטות ומעוברות לענין סימניהם אלא הסימנין שוין מלבד סימן שהיא בפשוטה לבד וסי' ה''ח הוא במעוברת ואינה בפשוטה ושערי שנים פשוטות הם ב''ש ב''ח ג''ך ה''ש ה''ך ז''ש ז''ח ובמעוברות הם כענין זה מלבד שבמקום שער ה''ך יש בהם ה''ח ואות [ראשונה] מאלו הסימנין הוא לסימן היום שאירע בו ר''ה והאות השניה לבאר אם יהיו מרחשוון וכסליו מלאים או חסרים או כסדרן סידור המחזורים כדי לחזור בהם חלילה רס''ז רס''ח רס''ט ר''ע רע''א רע''ב רע''ג רע''ד רע''ה רע''ו רע''ז רע''ח רע''ט וכשיתחיל לימנות ממחזור ר''ף חוזר לשערי מחזור (רס''ו) [רס''ז]. מחזור רס''ז מתחיל ה' אלפים ונ''ה ומחזור רע''ט הוא סוף הי''ג מחזורים ויתחיל לימנות מש' רפ''ג לאלף הששי: וזאת היא לוח המחזורים וסימני שנות כל א' מהם: 
אמר נתן בר שמשון הלוי קח מה שאצל מחזורך ומה שאצל שנתך ומה שאצל חדשך ותצא לך התקופה וכן תעשה במולדות וכשלא יסכים היום עם בכמה בחודש תוסיף עליו יום או יומים או ג' כי היום הוא העיקר וכשישלמו המחזורים תוסיף על האחרון ב' י''ח ותוציא מהם כפי מה שתרצה והשנים והחדשים ישארו לעולם כמו שהם:

אמר הכותב קח מה שאצל מחזורך ומה שאצל שנתך ומה שאצל חדשך ויצא לך המולד וכן תעשה בתקופות וכשישלמו המחזורים תוסיף על האחרון בי''ו תקצ''ה ותוציא מהם כפי מה שתרצה והשנים והחדשים ישארו לעולם כמו שהם:
 [אהל מועד שער מועד קטן דרך ד'].
-----
דע כי התקופה הראשונה שהיתה בעולם היא תקופת ניסן, כי כן היו רבותינו ז''ל מונין לתקופה כרבי יהושע, האומר (ראש השנה י''א ע''א) בניסן נברא העולם, והתקופה הזאת היתה בתחילת ליל רביעי, כשנבראו מאורות בתחילת הלילה, והיה מולד ניסן בשנה ההיא בתשע שעות תרמ''ב חלקים מליל רביעי, כמו שביארנו, והקדימה התקופה למולד ניסן זה לדברי שמואל שבעה ימים תשע שעות תרמ''ב חלקים, כאילו היתה אחר מולד אדר כ''ב יום ושלש שעות וקנ''א חלקים, וכשיהיו כל אלו הענינים מסורים בידך, מנה התקופה לדעת שמואל בכל עת שאתה רוצה, ויהיה ברור לך מכאן, שאין תקופת ניסן נופלת לעולם כי אם בתחילת הלילה, או בחצי הלילה, או בתחילת היום, או בחצי היום, מפני כשתשליך שנת החמה ז' ז', לא יהיה המותר מימי השבוע בין שנה לשנה כי אם יום ורביע, ואם התקופה הראשונה היתה בתחילת הלילה, בידוע כי בשנה השנית היתה בחצי הלילה, אחר יום ורביע. ובשנה השלישית היתה בתחילת היום, וברביעית בחצי היום, ותחזור בשנה החמישית לתחילת הלילה, כאשר היתה בשנה הראשונה, זה מנהג תקופת ניסן, שהיתה בתחילה ליל רביעי. וידוע שתקופת תמוז הראשונה הבאה אחריה היתה בז' שעות ומחצה מליל רביעי. ותהיה מפני זה תקופת תמוז נופלת לעולם או בשעה אחת ומחצה, או בשבע שעות ומחצה, בין ביום בין בלילה. ותקופת תשרי הראשונה היתה שלוש שעות מיום רביעי, ותהיה מפני זה תקופת תשרי נופלת לעולם או בשלוש שעות, או בתשע שעות, בין ביום בין בלילה. ותקופת טבת הראשונה היתה בעשר שעות ומחצה מיום רביעי, ותהיה מפני זה תקופת טבת נופלת לעולם או בארבע שעות ומחצה, או בעשר שעות ומחצה, בין ביום בין בלילה. וכל הסובב הזה יהיה שלם בכל כ''ח שנה יחזור לראש, ועל כן קראו לשמונה ועשרים שנה מחזור גדול לחמה, כמו שאמרנו, מפני שהיום ורביע שהוא עודף מימי השבוע בשנת החמה, יספה כולו, ויצא ז' ז' בכל שנה.
ומעתה, כאשר תרצה לדעת באיזה יום מימי השבוע תהיה התקופה, ובכמה שעות מן הלילה, או מן היום, קח שנות העולם הגמורים, והשליכם כ''ח כ''ח, ומה שישאר פחות מעשרים ושמונה, הוסף עליו רביעיתו, ומה שיתקבץ הוסף עליו שלשה במספר. ומה שיתקבץ מזה הם ימים, השליכם ז' ז'. והנשאר פחות מז' החל למנות מיום ראשון מתחילת הלילה, והיכן שיגיע החשבון, באותו יום ובאותה שעה תהיה תקופת ניסן באותה שנה שאתה רוצה. והטעם שמוסיפין שלשה, מפני שהתקופה הראשונה (על) [של] שנת היצירה היתה בתחילת ליל רביעי, כמו שאמרנו. כיצד, הרי שרצינו לדעת מתי תהיה תקופת ניסן בשנה זו, שהיא שנת ק' ליצירה. לקחנו השנים הגמורים והם חמשת אלפים וצ''ט, ששנת ק' לא נגמרה, והיא השנה שבקשנו לדעתה, והשלכנו השנים הגמורים, כ''ח כ''ח, ונשאר שלוש, והוספנו עליו רביעית, והוא שני שלישים, יהיה המקובץ שלוש ושני שלישית, והם ימים, כמו שאמרנו. ואחרי כן הוספנו על המקובץ ג', יהיה הכל ו' ימים ושני שלישי יום, שהם שמונה עשרה שעות, ותתחיל למנות מיום ראשון, יצא לך החשבון ביום שבת, בו' שעות מן היום. ובשעה זאת מהיום הנזכר תהיה תקופת ניסן בשעה זו. וכשתדע באיזה יום ובאיזה שעה תהיה תקופת ניסן, יהיו שאר התקופות ידועות. וזהו כשתוסיף שבע שעות ומחצה לעולם על שעות איזה תקופה שתהיה, יצאו שעות התקופה שאחריה. כיצד, הרי תקופת ניסן בשנה זו בשש שעות מיום שבת, ותוסיף על זה שבע שעות ומחצה, יהיה המקובץ מהכל י''ג שעות ומחצה, השלך מהם שתים עשרה שעות ומחצה. השלך מהם שתים עשרה שעות ליום שבת, תשאר שעה וחצי מליל ראשון, ותדע שתקופת תמוז שתהיה אחר תקופת ניסן בשנה זו תהיה בשעה וחצי מליל ראשון. אחר כן תוסיף על השעה וחצי ז' שעות ומחצה, יהיה המקובץ מזה תשע שעות. ותדע שתקופת תשרי שתהיה אחר תקופת תמוז בשנה זו תהיה בתשע שעות מליל ראשון, אחר כן תוסיף על התשע שעות שבע שעות ומחצה, יהיה המקובץ מזה שש עשרה שעות וחצי, השלך מהם י''ב שעות, שהם לליל ראשון, ישאר מהם ארבע שעות וחצי מיום ראשון, ותדע שתקופת תמוז תהיה בארבע שעות וחצי מיום ראשון. אחר כן תוסיף על הארבע שעות וחצי שבע שעות ומחצה, יהיה המקובץ מזה שתים עשרה שעות, והם שעות יום ראשון, ותדע שתקופת ניסן הבאה אחריה תהיה בשעה ראשונה מליל שני. ועל דרך זה הולך לעולם, כשתדע תקופה אחת תוסיף שבע שעות ומחצה, ותדע שעות תקופה הבאה, ובאי זה יום תהיה, כפי מה שבארנו.
וכאשר יהיה ידוע אצלך באיזה יום מימי השבוע תהיה התקופה, ובכמה שעות מהלילה, או מן היום, ישאר לך לדעת בכמה ימים מימי החודש תהיה התקופה, וידיעת זה הוא, שתקח שנות העולם הגמורים, ותשליכם י''ט י''ט, והנשאר פחות מתשעה עשר שמרהו, והם שנים שעברו מהמחזור שאתה בו, תן לכל שנה י''א יום, והמתקבץ מן הימים תוסיף עליו ז', והשלך הכל שלשים שלשים, והנשאר משלשים מנה כנגד אותו החשבון מראש חודש ניסן, בשנה פשוטה. ובמעוברת מנה מראש חודש אדר שני, ואם הגיע החשבון ליום שתהיה בו התקופה, תדע, כי באותם הימים מראש חודש ניסן או מאדר שני תהיה התקופה. ואם לא יגיע החשבון, הוסף יום אחד, ואם לא יגיע הוסף שני ימים, ואם לא יגיע הוסף שלשה ימים, ותגיע בלא ספק. כיצד, הרי שרצונך לדעת תקופת ניסן בשנה זו שהיא שנת מאה, והיא מעוברת, בכמה ימים מאדר שני תהיה. וכבר בארנו שתקופת ניסן בשנה זו תהיה בשש שעות מיום שבת. השלכנו שנות העולם הגמורין י''ט י''ט, ישארו שבע שנים, והם השנים שגמרו ועברו ממחזורנו, שהוא מחזור רס''ט, וניתן לכל שנה י''א יום י''א יום, ויהיה המקובץ מזה ע''ז. ונוסיף על זה [ז'] ויהיה הכל ארבעה ושמונים יום, ונשליך חשבון זה ל' ל' ישארו כ''ד יום, ונעיין באיזה יום יהיה אדר שני בשנה זו, שהיא ח' למחזורינו, ומצאנו אדר שני בשנה זו יום ג' ד', ומצינו מיום ד' שהוא ראש חודש אדר ב' כ''ד יום, והגיע החשבון ליום שישי, ולא הגיע ליום התקופה, כי התקופה ביום שבת, כמו שבארנו, והוספנו יום אחד, והגיע החשבון ליום התקופה, שהוא יום שבת, וידענו בתקופת ניסן בשנה זו בו' שעות מיום שבת, בכ''ה יום מחודש אדר שני.
וכשתדע בכמה יום מימי החודש תהיה תקופת ניסן, יהיו שאר התקופות ידועות, והוא, שתמנה מיום התקופה, והשעה שהיתה בה התקופה, צ''א יום ושבע שעות ומחצה, ותצא לך התקופה שאחריה. כיצד, הרי שידענו שתקופת ניסן בשנה זו היתה בשבע שעות מיום שבת, יום כ''ה מאדר שני, ומצינו משעה זו ויום זה צ''א יום ושבע שעות ומחצה. ויצא החשבון לשעה ומחצה מליל ראשון, יום כ''ט מסיון. וידענו שתקופת תמוז שהיתה אחר תקופת ניסן בשנה זו תהיה בשעה ומחצה מליל ראשון יום כ''ט מסיון. אחר כך נחשוב מיום זה, ושעה שנפלה בה תקופת תמוז, תשעים ואחד יום ושבע שעות ומחצה, ויצא החשבון לתשע שעות מליל ראשון, יום ב' מתשרי, וידענו שתקופת תשרי שהיתה אחר תקופת תמוז בשנה זה תהיה בתשע שעות מליל ראשון, יום ב' בתשרי. אחר כן נחשוב מיום זה ושעה זו שנפלה בה תקופת תשרי צ''א יום וז' שעות ומחצה, ויצא החשבון לארבע שעות וחצי, מיום ראשון יום ג' מטבת. וידענו שתקופת טבת תהיה בארבע שעות וחצי מיום ראשון, יום ג' מטבת. אחר כן נחשוב מיום זה ושעה זו שנפלה בה תקופת טבת צ''א יום ושבע שעות ומחצה, ויצא החשבון בשעה ראשונה מליל שני יום ז' מניסן, וידענו שתקופת ניסן שהיתה אחר זאת תהיה בשעה ראשונה בליל שני י''ז מניסן, וכן עד סוף העולם. ודע, כי זה שאמרנו שאם לא יגיע החשבון ליום התקופה שתוסיף יום אחד או שנים או שלשה, לעולם לא תצטרך להוסיף יותר יום אחד, ופלא גדול יהיה אם נצטרך להוסיף ארבעה, ואם מצאת שתצטרך להוסיף יותר על זה, תדע שטעית בחשבון, ותחזור ותחשוב בדקדוק.
סימנים לארבע תקופות אלו. כבר בארנו, ששנת החמה לפי דעת שמואל שס''ה יום ורביע, חילקוה על ארבע תקופות השנה, והנה לכל חלק תשעים ואחד יום ושבע שעות ומחצה, וזהו המרחק שיש בין תקופה לתקופה. וזה לך הכלל, על ראשון ב' תוסף, ועל שני ג' תעדיף. ועל ג' ש' כ' ח' א' ב' ג' תגליף. ועל רביעי פ' ג' ע' ב' תדליף. ולא תחליף. פירוש, על ראשון ב' תוסיף, כשתחשב ג' חדשים מתקופת ניסן, שהוא ראשונה לתקופות, תוסיף עליהם ב' ימים, כיצד, אם תפול תקופת ניסן בתחילת ליל ארבעה בה' בחודש, חשוב השאר הם כ''ה ימים, וכ''ט מאייר, הרי כאן נ''ד, ול' מסיון הרי כאן פ''ד, קח מתמוז ה' ימים שנחסרו מניסן, והם פ''ט לג' חדשים. ועליהם תוסיף ב' ימים, הרי צ''א יום, נמצאת תקופת תמוז נופלת בז' שעות וחצי מליל ד', בז' ימים מחודש תמוז. ועל ב' ג' תעדיף, פירוש, כשתחשב ג' חדשים מתקופת תמוז, שהיא שניה, תוסיף עליהם שלושה ימים, וכן שבע שעות ומחצה, כמו שאמרנו, ועל ג' ש' כ' ח' א' ב' ג' תגליף, פירוש, כשתחשב שלושה חדשים מתקופת תשרי, שהיא שלישית, אם תהיה השנה שלמים תוסיף עליהן יום אחד. ואם היא כסדרן, תוסיף שני ימים, ואם היא חסרון, תוסיף שלושה ימים, ועל רביעי פ' ג' ע' ב' תדליף, פירוש כשתחשב ג' חדשים מתקופת טבת, שהיא רביעית, אם תהיה השנה פשוטה תוסיף עליהן שלשה ימים, ואם היא מעוברת תוסיף שני ימים. סימנים אחרים לתקופות אלו, וכבר בארנו, שתקופת ניסן חוזרת בראש כל כ''ח שנים של המחזור הגדול של חמה לתחילת ליל רביעי, כמו שהיתה בשנה ראשונה של יצירה. ובכל כ''ח שנים אלו יש ז' מחזורים קטנים של ארבע שנים, שתקופת ניסן חוזרת בכל אחד מהם מתחילת הלילה. ורבותינו ז''ל נתנו סימן אז''ג י' ואט''ד, פירוש אז''ג י' בשנה זו, ואט''ד בשנה שניה, כיצד, כשתבא תקופת ניסן בשנה ראשונה מליל רביעי, תהיה תקופת תמוז בז' שעות ומחצה מאותו לילה. ותקופת תשרי בשלוש שעות מן היום. ותקופת טבת בעשר שעות ומחצה מן היום. ואט''ד בשנה שניה, כי תהיה תקופת ניסן בו' שעות מליל חמישי. ותקופת תמוז באחד ומחצה מיום חמישי. ותקופת תשרי בתשע שעות מיום חמישי. ותקופת טבת בארבע שעות ומחצה מליל שישי. ובשנה שלישית תהיה בשעה אחד מיום ששי, להתחיל לספור מתחילת יום שישי, ועל אז''ג י' ואט''ד לשתי שנים, ובשנה החמישית תתחיל תקופת ניסן בתחילת ליל שני. ועל דרך זה חוזרת לתחילת הלילה מארבע שנים לארבע שנים, עד השלמת ז' מחזורים, שחוזרת למקום תקופתה. וסימן ז' מחזורים דב''ז הגא''ו לראשי מחזורים קטנים נראו, פירוש, במחזור ראשון תהיה תקופת ניסן בתחילת ליל רביעי. ובמחזור שני בתחילת ליל שני. ובמחזור שלישי בתחילת ליל שבת. ובמחזור רביעי בתחילת ליל חמישי. ובמחזור חמישי בתחילת ליל שלישי. ובמחזור ששי בתחילת ליל ראשון. ובמחזור שביעי בתחילת ליל שישי, וזהו לפי החשבון שבארנו.
ודע שכל זה שבארנו בענין התקופות הוא לפי דעת שמואל. אבל לפי דעת רב אדא, שהוא מונה שנת החמה שס''ה יום וה' שעות ותתקצ''ו חלקים ומ''ח רגעים, יש בין כל תקופה ותקופה צ''א יום ושבע שעות ותקי''ט חלקים ול''א רגעים, והסימן צא''ז תקי''ט ל''א. וכשתדע תקופה מן התקופות מתי תהיה, תחשב מאותו רגע מנין זה, ותדע תקופה שלאחריה, על הדרך שבארנו בתקופת שמואל. תקופת ניסן היתה בשנה ראשונה של יצירה קודם מולד ניסן לפי חשבון זה בתשע שעות ותרמ''ב חלקים, וכן היא לעולם בכל שנה ראשונה של כל מחזור, קודם מולד ניסן בתשע שעות ותרמ''ב חלקים. וכשתדע תקופת ניסן של שנה מן המחזור, תחשב ממנה צ''א יום ושבע שעות ותקי''ט חלקים ול''א רגעים לכל תקופה ותקופה, עד סוף המחזור. וכאשר תרצה לדעת מתי תהיה תקופת ניסן לפי חשבון זה, תדע תחילה השנים הגמורים שעברו מן המחזורים, ותקח לכל שנה מהן יתרונה, שהוא י' כ''א קכ''א מ''ח, וקבץ כל הרגעים לחלקים, וכל החלקים לשעות, וכל השעות לימים, כדרך שתחשב במולדות. ותגרע מן הכל ט' שעות ותרמ''ב חלקים, והנשאר תשליכנו חדשי לבנה, והנשאר שאין בו חודש לבנה תוסיף אותו על מולד ניסן של אותה שנה, וברגע שיגיע המנין, בו תהיה תקופת ניסן של אותה שנה. וכתב הרמב''ם ז''ל, נראה לי הדברים, שעל חשבון תקופת רב אדא היו סומכין לענין עיבור השנה, בעת שבית דין הגדול מצויין, שהן מעברין מפני הזמן או מפני הצורך, לפי שחשבון תקופה זו היא יותר אמת מחשבון תקופת שמואל, והוא קרוב מדברים שנתבארו באצטגניות יותר מחשבון שמואל. וחשבון שני התקופות האלו שבארנו הכל בקרוב הוא, ובמהלך השמש האמצעי לא במקומה האמיתי. אבל במקום השמש האמיתי תהיה תקופת ניסן בזמנים אלו בכמו שני ימים קודם שתי התקופות שיוצאין בחשבון זה, בין לשמואל בין לרב אדא, עד כאן.
ודע כי תקופת ניסן היא השעה והחלק שתכנס בו השמש לתחילת מזל טלה. ותקופת תמוז היות השמש בראש מזל סרטן. ותקופת תשרי היות השמש בראש מזל מאזנים. ותקופת טבת היות השמש בראש מזל גדי. ובכל תקופה ותקופה עתי יום ולילה משתנים, בתקופת ניסן היום והלילה שוין. ובתקופת תמוז היום כפלים כלילה, ובתקופת תשרי היום והלילה שוין. ובתקופת טבת הלילה כפלים כיום. ופירוש לשון תקופה הוא מלשון הקפה, שרצה לומר חזרה וסיבוב, וכמוהו (יהושע ו', ג') וסבותם את העיר כל אנשי המלחמה, וכתיב (שם) הקיף את העיר פעם אחת. ויש חילוק בין הקפה לסיבוב, כי ההקפה היא השלמת הסיבוב עד סופו, והסיבוב יכול יהיה סובב את מקצת העיר, ולא יהיה משלים את כולה. והמקיף [מקיף] את כל העיר, ולכן אמר את כל העיר, כלומר השלם אותה לסיבוב פעם אחרת. וכן (תהלים י''ט, ז') מקצה השמים מוצאו ותקופתו על קצותם, שרצה לומר יוצא מן הקצה וחוזר אל הקצה. שהוא דרך מהלך השמש, ואין נסתר מחמתו, בכל המהלך הזה. וכן לתקופת הימים, להשלמת הימים, ולכן קורין לארבעה חלקי השנה תקופות, מפני שהזמן בכל תקופה מהן גומר ענין אחד ממידת הלילה והיום, בחסרונן או ביתרונן, ומתחיל בענין אחר, כמו שאמרנו.
מצאתי כתוב, שיש ליזהר בכל תקופה מארבעתן, שלא לשתות מים בשעת התקופה, משום סכנה, שלא ינזק ויתנפח, מפני שתקופת ניסן היא, לפי שנהפכו מימי מצרים לדם, לפי רגע. ותקופת תמוז, לפי שבשעה שאמר הקדוש ברוך הוא למשה ולאהרן (במדבר כ', ח') ודברתם אל הסלע לעיניהם ונתן מימיו וגומר, והם לא עשו כן, והכו אותו, וזבו ממנו דם, שנאמר (תהלים ע''ח, כ') הכה צור ויזובו מים, ואין זיבה אלא דם, שנאמר (ויקרא ט''ו, כ''ה) ואשה כי יזוב זוב דמה. ובאותה שעה לקו כל המימות בדם. ותקופת תשרי, לפי שבאותו פרק בא אברהם לשחוט את בנו, וטפטפה הסכין דם, ואותה הטפה נתפרשה במימות. ותקופת טבת היא, לפי שבאותו הפרק נשחטה בת יפתח, ונהפכו כל המימות לדם, ואי אפשר לעולם בלא צחצוח דם באותן פרקים, והיא מלקת. ויש אומרים, שארבעה מלאכים ממונין על המים בארבע תקופות אלו, כל אחד ואחד בתקופתו, ומתחלפין, וכשזה יוצא זה נכנס, ועומדין המים ללא שמירה. ויש אומרים שהשטן משליך טפה של מרה במים. ויש אומרים, כי עקרב מתגרה עם אריה, ועקרב משליך טיפת דם במים. כשאומרים תקופה נופלת.
וכתב החכם בן עזרא, שאלו חכמי קריאות לרבינו האי, למה נהגו ישראל הדרים במערב להשמר שלא ישתו מים בשעת התקופה. והשיב, כי נחוש בעלמא הוא, בחיבור שהוא תחילת השנה, או תחילת רביעתה, ולא ירצו לשתות מים שימצאו חנם, על כן יאכלו בה כל מתוק, להיות שנתם מתוקה. ואני אומר מתוקה שנת העובד השם, הבוטח בו לבדו. והנה היודעין תקופה האמת לא אמרו כי תזיק לאוכל ולשותה, ודבר הנפוח שיחות הזקנות. ודרש שנשחט יצחק ובת יפתח יש לו סוד, כי לא נשחטו כלל, כאשר פירשתי בספרי. ויש מהגאונים שאמרו על התקופה (במדבר כ''ג, כ''ג) כי לא נחש ביעקב, אלא הקדמונים אמרו אלה הדברים להפחיד בני אדם, שייראו מהשם, ולא יוסיפו הרשעים להרשיע, וישובו, כדי שיצילם השם מארבע תקופות, כי ידוע ידענו כי כל דברי חכמים אמת, כאשר הם במשמעם, או יש להם סוד סתום, כאשר רמזתי מקצת סודם בספר הישר, שהוא פירוש התורה, עד כאן דבריו. [אבודרהם שער התקופות].
-----
לרבי אליעזר מונין מתשרי ולר' יהושע מניסן ואנו מונין מולדות מתשרי ותקופות מניסן ופירשו בתוס' (שם מבואר היטב) דזהו הטעם דאנו מסירים ז''ט תרמ''ב, כי אנו מחשבים לבהר''ד והוא הי' מולד מתשרי תהו, ולתקופות מונין מניסן ויתרון החמה לחצי שנה ה' י' תרמ''ב ותקופת תשרי קדמה למולד א' כ''ג פי' יום א' כ''ג שעות עם ה''י תרמ''ב ויהי' ז''ט תרמ''ב. ויש מפרשים משום דנהגה הלבנה נזיפה בעצמה ז''ט תרמ''ב ואין נראה לר''י. [האגודה].
-----
דע כי בתקון מועדותינו תלויות כמה מצות חמורות שיש בהן כרת כעשיית פסח ואכילת חמץ וענוי יוה''כ ושאר מצות ידועות לכל אדם. ותקונם הוא תלוי במהלך שני המאורות הגדולים שהם השמש והירח כי הם הפועלים הגדולי' בזה העולם כאשר הוא נגלה מעניינ' לכל אדם חכם ושאינו חכם. ואמנם היות תקון מועדותינו תלוי בשניהם יחד בענין השמש הוא מבואר שהרי הקפידה תורה שיהיה חג המצות בחדש האביב וחג השבועות בעת הקציר וחג הסוכות בעת האסיף וכל אלה העתים הם תלוים במהלך השמש אין לירח רושם בכל זה ע''כ הישמעאלים שאין משגיחין במועדותיהם למהלך השמש הם משתנים בכל עתות השנה כאשר הוא ידוע ממנהג' וגם אנחנו צריכין למהלך הירח לפי שהתורה הקפידה שיהיה חג המצות בט''ו יום לחדש הלבנה וכן חג הסוכות ויום הזכרון באחד לחדש ויוה''כ בעשור ועל כן הנוצרים שאין משגיחין למהלך הירח מועדותיהם יבואו פעם בתחלת החדש פעם באמצעו פעם בסופו זולתי בקצתם שהם רודפים אחרינו בהם כאשר הוא נודע ממנהגם. ואחר שתקון מועדותינו הוא תלוי במהלך שני המאורות על כן אנחנו צריכין לדעת מהלכם כדי שיבואו מועדותינו בעת הקצוב להם מן התורה כפי מהלך השמש ומהלך הירח יחד. וידוע כי אין לשמש חדש כ''א שנה לפי שאין לשמש רושם מדי חדש בחדשו כ''א מידי שנה בשנה שהם חוזרים העתים בשנה זו כאשר היו בשנה שעבר' קור וחום וקיץ וחורף על כן נקרא' שנה שהיא שונה לבא כאשר בתחילה. ולירח אין לו שנה כ''א חדש לפי שבכל חדש הוא משתנה ענינו מתוספת אורה אל חסרון ומחסרון אורה אל תוספת ועל זה נקרא חדש לפי שהאור הוא מתחדש בו בזה העולם מדי חדש בחדשו. וידוע הוא כי בשנת השמש יש שנים עשר חדשי הירח ותוספת ימים ולפי שראו הנוצרים ששתים עשרה פעמים היא מתחדשת הלבנה בשנה חלקו השנה לשנים עשר חדש כדי שיקל מעליהם מניינם כי אלו היו מונים השנה לימים בלבד היה כבד עליהם שיאמרו כך וכך ימים יש לנו מהשנה וחלקו אותה לשנים עשר חלקים וקראו כל חלק חדש לא שיש בו חידוש של כלום כי לפעמי' יבא תחלת חדשם בתחלת חדש הלבנה פעם באמצעו פעם בסופו ולפי ששנת השמש הוא יותר מי''ב חדשי הלבנה על כן אותו תוספת חלקוהו לי''ב חדשים ויעשו חדש שלשים יום וחדש שלשים וא'. גם הישמעאלים לפי שראו שבשנת החמה היא מתחדשת הלבנה י''ב פעמים עשו שנתם מי''ב חדשים ולפי ששנת החמה היא יתירה על י''ב חדשי הלבנה על כן היא מתקבצת שנתם שיעור אותו תוספת ומשתנה חג פסחם מקיץ לחורף ומחורף לקיץ. ומשלמות תורתנו הקדושה היה לתקן מועדותינו על דרך שני המהלכים יחד שיהיו חדשנו חדשי הלבנה ושנותינו שנות החמה בלי שום שנוי וחלוף וזה מחייב להיות שנותינו פעם משנים עשר חדשי הלבנה פעם משלש עשר' ובזה התקון יבואו לעולם מועדותינו כהלכתם לפי חשבון מהלך השמש ולפי חשבון מהלך הירח ולפי שזה הוא ענין מפואר הרבה לתקן בין שני המהלכי' ואין בשאר האומות אומה הולכת על דרך זו על כן נקראת חכמה זו חכמתנו וכמו שאמרו חז''ל [שבת ע''ה ע''א] כי היא חכמתכם ובינתכם לעיני העמים זהו חשוב תקופות ומזלות וזה נקרא סוד העיבור לפי שנמסר להם לישראל בקבלה מהנביאים ומלמדים אותו לראויים בסוד ובהצנע וזאת היא חכמתם של בני יששכר שנא' ומבני יששכר יודעי בינה לעתים לדעת מה יעשה ישראל ואמרו [מגילה י''ב ע''ב] ויאמר המלך לחכמים יודעי העתים מאן יודעי העתים רבנן שיודעים לעבר שנים ולקבוע חדשים ואחת מהשבועות שהשביע הקב''ה לישראל היא שלא יגלו סוד העיבור לא''ה. ולפי שאמרו חז''ל [שבת שם] שכל מי שיודע לחשב תקופות ומזלות ואינו מחשב עליו הכתוב אומר ואת פועל ה' לא הביטו ואת מעשה ה' לא ראו על כן אני כותב בכאן דברים קלים למצוא דברי חפץ במה שאנו צריכין לענין תורתינו בגלות החיל הזה. וגם אני יודע כי יש בחשוב תקופות ומזלות עניינים שאינם תלוים במצות התורה אלא לדעת מאורעות העולם ולא יספק זה אחד מבעלי תורה שהרי אמרו [ב''ר י' ו'] אין לך כל עשב ועשב מלמטה שאין לו מזל ברקיע מכה אותו ואומר לו גדל הדא הוא דכתיב [איוב ל''ח] הידעת חוקות שמים אם תשים משטרו בארץ שוטר וכן אמרו [עי' עירובין נ''ו ע''א] כשתקופת טבת נופלת בצדק וכו'. וידיעת דברים אלו היא חכמה מפוארה ג''כ אלא שאינה שלימה היום וגם לאנשי התור' אין צורך אליה כי אין רשם למזלות בבעל התורה וכבר אמרו ז''ל [עי' שבת קנ''ו ע''א] מאותות השמים אל תחתו כי יחתו הגוים מהמה גוים יחתו ישראל לא יחתו ואמרו אין איצטרוגינין מתקיימין ביהודי'. אבל מה שאנחנו צריכין לתורתנו הוא לדעת תקון המועדות התלוי בחדשי הירח ובשנת החמה. וקראתי שם לזאת האגרת תפאר''ת ישרא''ל לפי שהיא פארם הודם והדרם לעיני העמים כאשר נזכר בתורה השלימה כמו שכתבתי ופתחתי בה שערים להקל למעיין.
השער הראשון במהלך הירח לבד דע כי גלגל הירח היא למטה מכל הגלגלים ואין אור הירח מעצמו אלא מאור השמש וכשהוא תחת השמש הוא חשוך אצלנו ומאיר כנגד השמש והוא מתרחק ממנו מעט מעט וכל אשר יתרחק ממנו הוא מוסיף אורה עד שהוא מתרחק ממנו חצי הגלגל והם זה כנגד זה אז הוא מאיר החצי שהוא נראה אלינו ונראה אותו כולו מאיר ואחר כן הוא מוסיף להתקרב אל השמש ותחסר האורה מעט מעט עד שהוא פוגע בו פעם אחרת אז יחסר אורה ומעת הדבקו בו בראשונה עד הדבקו בו בשניה יש חדש אחד. ודע כי יש לירח תנועות שונות כי חמשה תנועות יש לירח זה מצד רבוי הגלגלים שהם נושאים אותו על כן אנו רואים אותו פעם גדול פעם קטון פעם רחוק מנקודת ראשינו פעם קרוב פעם מהיר פעם מאחר אעפ''י שתנועתו בגלגלו היא שוה לעולם וכבר אמרו חז''ל [ר''ה כ''ה ע''א] פעמים בא בארוכה פעמי' בא בקצרה והביאו ראיה לזה ממאמר הכתוב [תהלים ק''ד] עשה ירח למועדים שמש ידע מבואו. ואמרו שם שמש ידע מבואו ירח לא ידע מבואו והיא ראיה אמיתית ואני עתיד לפרש זה בעזרת העוזר יתברך. ולענין מה שאנחנו בו אין אנחנו צריכין לכל זה כי חדשה של לבנה אשר אנחנו מתקנין מועדותינו עליו הוא מהלך הירח האמצעי שהוא שוה לעולם לא יחסיר ולא יעדיף והוא על תנועת גלגל קטן שהירח תקוע בו והגלגל ההוא תקוע בגלגל הנושא אותו ומהלכה הוא שוה לעולם וכשהגלגל הזה הקטן שקורין אותו גלגל היקף הוא כנגד השמש אז הוא מולד ותחלת החדש יהיה הירח תחת השמש ממש או נוטה ממנו שיעור חצי קוטר אותו גלגל קטן. אמנם כמה הוא חדשה של לבנה כבר חקרו בו הקדמונים דור אחר דור כי זאת החכמה א''א לעמוד בה בדור אחד וצריכין האחרונים לסמוך על ספרי הראשונים במה שמעידים להם שהם ראו מצב הגלגלים על אותו דרך שהניחו בספריהם וכשהם מעריכים מה שמוצאים הם למה שמצאו הראשונים אז יתברר אליהם מה שלא נגלה לראשונים כי אם הראשונים כוונו חשבונם למה שנראה להם ואולי טעו בדבר מועט בלתי מורגש בימיהם כי לפי גודל הגלגל וקוטן הכלים שהם משתמשים בהם דבר מועט בלתי מורגש וברוב הימים הוא עולה לחשבון גדול. על כן צריכה אומנות זאת לסמוך על הקדמונים ועל זה אמרו ז''ל שהראשונים היו מאריכים ימים עד קרוב לאלף שנים מפני התקופות ולכוין חדשה של לבנה בלא ספק צריך זמן גדול. ונניח שאין חדשה של לבנה אלא כ''ט יום וחצי לפי שאנחנו רואים שהחדשים הם בין כ''ט יום לשלשים יום לא ראינו לעולם חדש פחות מכ''ט ולא יותר על שלשים ואלו עשינו כן תמיד חדש כ''ט יום וחדש שלשים יום בלא ספק בכל שלש שנים יחסר לנו יום אחד כי נעשה ר''ח היום ולא יהיה דבוק הירח עם השמש עד למחר. על כן הוצרכנו להוסיף על חדשה של לבנה שני שלישי שעה בשלש שנים פשוטות יהיו ע''ב שלישיות שהם כ''ד שעות שהם יום א' על כן אמרנו כי חדשה של לבנה הוא כ''ט יום וחצי ושני שלישי שעה ואלו הסתפקנו על זה החשבון יחסר לנו בכל שלשים שנה פשוטות יום אחד על כן הוצרכנו להוסיף על החדש חלק אחד מט''ו בשעה שעולה בשנה פשוטה שעה פחות חומש בשלשים שנה פשוטות שלשים שעות פחות שלשים חומשים שהם שש שעות שלימות והם כ''ד שעות שהם יום אחד על כן אמרנו שהחדש הוא כ''ט יום וחצי ושני שלישי שעה וחלק אחד מט''ו בשעה עד כאן הגיע פלפול בטלמיו''ס היוני והכחיש הראשונים שהיו עושים החדש פחות מזה החלק שהוא חלק מט''ו בשעה והיו מסתפקין בעשותו מכ''ט יום וחצי ושני שלישי שעה. אבל עדיין הוא טועה בחשבונו כי אלו הסתפקנו על זה החשבון יחסר לנו בכל אלף ושמוני' חדשים שהם תשעים שנים פשוטות שנה אחת וכ''ד פעמים אלף ושמונים חדשים כנגד כ''ד שעות שיש ביום עולים עשרים וחמשה אלף ותשע מאות ועשרים מולדות שהם מאה ועשרה מחזורות ושבעים חדשים לפי מנין מאתים וחמשה ושלשים מולדות לכל מחזור כי כן הוא עולה כל מחזור של י''ט שנים כמו שאני עתיד לבאר בעזרת העוזר יתברך. ובזמננו זה שאנו מחשבין יותר ממאתי' ושבעים מחזורות יתרחק המולד מהחדש קרוב לשני ימים וחצי על כן אנו צריכין להוסיף על החדש חלק אחד מאלף ושמונים בשעה ויהיה החדש כ''ט יום וחצי יום ושני שלישי שעה וחלק אחד מט''ו בשעה וחלק אחד מאלף ושמונים בשעה וזהו טעם חלוקתנו לשעה לאלף ושמונים חלקים כי לולי זה מאין היה להם להרבות בחלקים והלא כל חכמי אומנות זאת אינם מחלקים חלקיה' אלא לששית לפי שיכולים לחלקו להרבה חלקי' למחצית לשליש ולרביע ולחומש ולששית ולעשירית ולשנים עשר ולחמשה עשר ולעשרים ולשלשים ודי בזה חלוקות. ואעפ''י שאלף ושמונים ג''כ הוא מתחלק לכל אלה החלקים וליותר כי הוא מתחלק למחצה לשליש ולרביע ולחמישית ולשישית ולשמינית ולתשיעית ולעשירית ולחמשה עשר ולשמנה עשר ולעשרים ושבעה ועשרים וששה ושלשים ולארבעים ולד' וחמשי' ולששים ולשנים ושבעים ולמאה ושמנה ולמאה ועשרי' ולמאה וחמשה ושלשים ולמאה ושמנים ולמאתים ושש עשרה ולמאתים ושבעים ולשלש מאות וששים ולחמש מאות וארבעים כן הוא האמת אבל למלאכתנו בתקון המועדו' אין אנו צריכין לכל אלה החלוקות ולמה חלקו השעה לאלף ושמנים חלקים אבל הטע' בזה הוא לפי שהחדש הוא מכ''ט יום וחצי יום וב' שלישי שעה וחלק א' מט''ו כשע' וחלק א' מאלף ושמני' בשע' וכשנחלקנו השעה לאלף ושמנים יהיו שני שלישי שעה תש''ך חלקים כי שליש אלף ושמנים הוא ש''ס ושני פעמים ש''ס הם תש''ך וכשהוספנו על זה חלק אחד מט''ו בשעה ע''ב חלקים כי ט''ו פעמים ע''ב עולים אלף ושמונים יהיו תשצ''ב וכשהוספנו על זה חלק אחד מאלף ופ' בשעה יהיה חדשה של לבנה כ''ט יום וחצי יום ותשצ''ג חלקים מאלף ופ' בשעה הסימן כ''ט וב' תשצ''ג וזה הוא מקובל אצלנו מבית אדוננו דוד ע''ה [ר''ה כ''ה ע''א] כמו שאמר רבן גמליאל הבא מזרעו כך מקובלני מבית אבי אבא אין חדשה של לבנה פחות מכ''ט יום וחצי יום ושתי ידות שעה ושלשה ושבעים חלקים ואלו לא היה החשבון הזה מכוון היה משתנה ראש חדשינו מזמנו ועד היום. ולפי שראינו שהחדשי' הם באים כסדרן על פי חשבון זה ידענו באמת כי הוא החשבון האמתי ודבר אלהינו יקום לעולם ואשרנו מה טוב חלקנו. ודע כי יש מחכמי זאת המלאכה האחרונים שהעמיקו בחכמה זאת הרבה ומצאו טעות לראשונים בחשבונם וכשהגיעו למקום הזה לא מצאו שיש בזה החשבון קרוב כ''א בדבר מועט הרבה והוא שאמרו כי אין חדשה של לבנה מגיע כ''א לכ''ט יום וחצי יום ושני שלישי שעה וחלק א' מט''ו בשעה וחלק אחד מאלף ק''ח בשעה לא נשתנה להם הענין אלא מחלק אחד מאלף פ' לחלק אחד מאלף ק''ח ואף אם יהיה כדבריהם אנו אומרים כי קבלתינו זלזלה באותו מועט לפי שא''א לבא ברוב הימים לשעה אחת כי מה שהוסיף החשבון הזה על חשבוננו בחלוקת השעה לאלף ק''ח הוא כ''ח שהוא חלק מל''ט וחצי וחצי שביעית בחלק אחר מחלקי השעה כשחלקנוה על אלף ק''ח וזה השיעור אנו מוסיפים בכל חדש על חשבון זה ויהיה בכל ל''ט חדשים וחצי חדש וחצי שביעית חדש חלק אחד מאלף ק''ח בשעה ויהיה בכל ל''ט חדשים ושביעית חדש שני חלקים מאותן חלקים ובכל תקנ''ד חדשים יהיה י''ד חלקים מאותן חלקים ובשני אלפים ותרי''ב מחזורות ושנה פשוטה אחת יהיה שעה אחת ואחר שאינו מגיע תוספת זה אלא לדבר מועט הקבלה האמיתית לא השגיחה לזה התוספת וחלקה השעה למספר קרוב לזה שהוא מספר מקבל רוב החלוקות כמו שביארתי ואין אנו צריכין להרבות חלקים וחלקי חלקים כי היה חדשה של לבנה לפי חלוקה זו כ''ט י''ב תתי''ג חלקים קרוב משני שלישי חלק מחלקי אלף ק''ח לשעה והיה הדבר כבד לכוין החשבון בחלקי חלקים על כן להקל מעלינו כל אלה הטרחים נחלקה השעה לאלף פ' חלקים ולאותו שיעור מועט הנוסף לפי חשבון המדקדקים האחרונים לא חששנו כי אינו מזיק כלל למה שאנו צריכין לו לרוב מיעוטו והיה מוליד ערבו' בחשבונות והיה ההפסד מרובה על השבח ואין ראוי לשלמות התורה להניח ענינים מביאים לידי ערבוב.
ואחר שידעת זה יש לך לדעת כי התחלת המולדות הוא בהר''ד וממנו עשינו יסוד ואתה צריך לדעת מה ראינו לעשות ממנו יסוד ומולד איזה חדש מאיזו שנה הוא כבר ידענו כי בחמשה ועשרים באלול נברא העולם כי כן קבלו חז''ל [עי' ר''ה ח' ע''א] וקבלתם זאת אמיתית היא שהרי כשנחשב משנתינו למפרע לפי חשבון המקובל אלינו מהיצירה מצינו כי מולד שנה שנוצר בה אדה''ר היה יום ששי בשבת אחר ארבע עשרה שעות והסימן וי''ד ואותו יום היה ר''ח בלא ספק וראש השנה והעולם כבר התחיל להבראות יום א' ואם יום ששי היה תשרי יום א' יהיה כ''ה באלול על כן אמרו ז''ל כי בכ''ה באלול נברא העולם ומה שתקנו בתפלותינו לומר בר''ה זה היום תחלת מעשיך הוא לפי שהאד' שהוא עיקר היצירה ביום ר''ה נברא ולפי שהמולד היה בתחלת שעה שלישית מהיום על כן נגמרה צורת האדם בשעה שלישית מהיום וכמו שאמרו ז''ל [עי' סנהדרין ל''ח ע''ב] שעה ראשונה קבץ עפרו. שניה גבלו. שלשית רקמו. והרקום הוא ציור האברי' ותכונתם ולפי שצורת האדם היתה הצורה הנכבדת שבצורות התחתונות על כן כל הצורות נבראו בחסרון הלבנה וצורת האדם בתחלת חדושה וכיון שהעולם נברא בכ''ה באלול וא''א להניח אותן ימים וגם אין לנו להתחיל חשבונותינו אלא בתחלת החדש ואז אפשר לעשות תחלת חשבונותינו מר''ח אלול על כן הקדמנו חשבונותינו מתשרי שלפני אותו אלול שהוא שנה אחת קודם יצירת האדם ואם מולד אדם היה יום ששי אחר י''ד שעות א''כ מולד תשרי של שנה שעברה יהיה בהר''ד כי כשתחלק ד''ח תתע''ו שהוא מותר שנים עשר חדש מן וי''ד ישאר בהר''ד על כן אנו מונין כל חשבונותינו ממולד בהר''ד ואם הוא מולד תהו כי לא היה ולא נברא ומכל אותה שנה לא נבראו כ''א ה' ימים אחרונים של אלול ולפי שיום אחד בשנה חשוב שנה מנינו כל אותה שנה ועשינו יסוד מנינינו בהר''ד. ואחר ההקדמה זו אחל תת לך דרכים להוציא מולדות והנה יש לך לדעת כי השבוע יש בו ז' ימים. והיום יש בו כ''ד שעות מערב עד ערב והשעה יש בה אלף ושמונים חלקים והחדש יש בו כ''ט יום וי''ב שעות ותשצ''ג חלקי' ושנה פשוטה שהם י''ב חדשים יש בה שנ''ד ימים ח' שעות ותתע''ו חלקים ושנה מעוברת שפ''ג יום וכ''א שעות ותקפ''ט חלקים מחזור של י''ט שנים שיש בו י''ב שנים פשוטות וז' מעוברות שהם מאתים ול''ה חדש יש בהם ו' אלפים ותשע מאות ול''ט יום וי''ו שעות ותקצ''ה חלקים. וכל זה מתקבץ מחדשה של לבנה שהוא כ''ט י''ב תשצ''ג ובהוצאות המולדות אינך צריך לדעת מנין הימים ויספיק לך לדעת באיזה יום מימי השבוע יהיה המולד ובאיזה שעה מאותו יום ובאיזה חלק מהשעה על כן כשיהיה בידך קבוץ ימים השליכם ז' ז' ומה שישאר בידך אחר שתשליכם שביעיות אותו יום הוא היום מימי השבוע שיהיה בו המולד ולפ''ז אינך צריך ליטול בידך מימי החדש כי אם אי''ב תשצ''ג כי כ''ח הם הולכים שביעיות ומותר שנה פשוטה הוא ד''ח תתע''ו כי ש''נ הוא הולך שביעיו' ומותר שנה מעוברת הב''א תקפ''ט ומותר מחזור בי''ו תקצ''ה כשתשליך הכל בשביעיות. ואחר שידענו כל זה אם רצית להוציא מולד איזה חדש שתרצה דע המולד הידוע לך ותכתוב תחתיו א' י''ב תשצ''ג ימים תחת ימים ושעות תחת שעות וחלקים תחת חלקים וחבר הכל ואם יתחבר לך מהחלקים יותר מתתר''ף חלקי' עשה מהם שעה והוסיפ' על השעות והנשאר מהחלקי' פחות מתתר''ף קח בידך וכן תעשה בשעות עם השעות ואם יתחברו השעות יותר מכ''ד עשה מהם יום א' והוסיף אותו עם הימים והנשאר פחות מכ''ד קח בידך וכן תעשה בימים עם הימים אם יתחברו הימים יותר מז' השליכם אינך צריך אליהם והנשאר ז' או פחות מז' אותו קח בידך ובזה תדע באיזה יום מהשבוע יהיה המולד ובאיזו שעה מאותו יום ובאיזה חלק משעה שלאחריה. כיצד הרי יש לך מולד תשרי שהוא במאתים וד' חלקים משעה ששית מיום שני הסי' בהר''ד ותרצה לידע מולד מרחשון תכתוב אי''ב תשצ''ג תחת בהר''ד ותחבר ר''ד עם תשצ''ג ויהיה תתקצ''ז ותחבר י''ב עם ה' ויהי' י''ז והוא מספר השעות ותחבר א' עם ב' ויהיה ג' והסי' גי''ז תתקצ''ז תאמר כי ביו' ג' מהשבוע בי''ז שעו' ותתקצ''ז חלקים מהשעה הי''ח יהיה מולד מרחשון. ואם תרצה לידע מולד כסליו הבא אחר מרחשון תוסיף אי''ב תשצ''ג על גי''ז תתקצ''ז ויש לך מולד כסליו וכשחברת תשצ''ג עם תתקצ''ז יעלה מהם אלף ושמוני' שהם שעה א' נשארו תש''י. ותוסיף השעה הזאת עם השעות ותחבר י''ב עם י''ז ויהיו כ''ט שעות ושעה אחת שהיתה בידך יהיו ל' שעות תקח כ''ד ותעשה מהם יום וישארו שש שעות ותחבר א' עם ג' ותוסיף עליהם היום שנשאר בידך מתוספת השעות ויהיה ה' תאמר כי מולד כסלו יהיה ביום ה' מהשבת ו' שעות תש''י חלקי' הסי' הות''שי וכן תעשה לעולם. ואם תרצה לדעת ממולד תשרי זה מולד תשרי הבא אחריו והיא שנת פשוט' הוסי' ד''ח תתע''ו על מולד תשרי ויצא מולד תשרי אחר והמשל רצינו לידע מולד תשרי אחר בהר''ד הוספנו ד''ח תתע''ו עליו והנה תתע''ו עם ר''ד הם אלף ופ' והיא שעה א' לא נשארו חלקים לקחנו שעה א' והוספנו על ח' של ד''ח תתע''ו ועל ה' של בהר''ד והיה הכל י''ד וחברנו ד' של ד''ח תתע''ו עם ב' של בהר''ד והיה הכל ו' והנה מולד תשרי של שנה הבא' יהי' יום ו' בי''ד שעות והסי' וי''ד וכן תעשה לעולם בשנה פשוטה. ואם היא שנה מעוברת תחבר במקום ד''ח תתע''ו הב''א תקפ''ט ויצא לך מולד תשרי של שנה הבאה. כיצד הרי לך מולד תשרי של שנת חמשת אלפים וקפ''ב הי''ו תקס''ד והשנה היא מעוברת כי היא שנת י''ד למחזור רע''ג תוסיף עליו הי''ו תקס''ד הב''א תקפ''ט ויצא לך מולד תשרי של שנת קפ''ג תעשה כך תקפ''ט עם תקס''ד הם אלף ופ' שהיא שעה א' עוד ישאר ע''ג חלקים כ''א עם י''ו עם שעה זאת שנתקבצה מהחלקי' הם כ''ד שעות שהם יום א' עוד ישאר י''ד שעות. ה' עם ה' עם יום אחד שנתקבץ מהשעות הם י''א תשליך ז' ונשאר ד' והנה יהיה מולד תשרי של שנת קפ''ג יום ד' בי''ד שעות וע''ג חלקים משעת ט''ו והסי' די''ד ע''ג. וכן כשתרצה לידע ממולד ראש מחזור מולד ראש מחזור הבא אחריו תחבר בי''ו תקצ''ה שהוא מותר ראש מחזור אחד עם מולד ראש המחזור ויצא לך מולד המחזור הבא כי כשתחבר בי''ו תקצ''ה על מולד בהר''ד יצא לך דכ''א תשצ''ט שהוא מולד מחזור שני של בריאת העולם שהיא שנת ג' ליצירה למנין בהר''ד ועל דרך זה תעשה לעולם.
והנה אסדר לך לוחות תוציא מהם בקלות מולד כל חדש שתרצה מהיום ועד תשלום ששת אלפים שנה כי אז יחרב העולם כקבלת חז''ל [ר''ה ל''א ע''א, סנהדרין צ''ז ע''א] שתא אלפי שני הוי עלמא וחד חרוב. וסידרנו בזה ד' לוחות הלוח הא' משנת ה' אלפים קפ''ח ונקר' לוח ההיקף הגדול ויש בו שמנה שטות כל שטה משמשת ששת מחזורות שהם קי''ד שנים ויש בו ה' טורים. הטור הא' מנין שני העולם הטור הב' יום השבוע שבו יהיה המולד. הטור הג' בכמה שעות. הטור הד' בכמה חלקים. הטור הה' מנין המחזורות והוא תחלת המחזור שבו הוא המולד. והלוח הב' נק' לוח היקף קטן ויש בו ו' שטין וכל שטה מהם משמשת מחזור א' של י''ט שנים ויש בו ד' טורים. הטור הא' יום השבוע שבו יהיה המולד הטור הב' בכמה שעות. הטור הג' בכמה חלקי'. הטור הד' מנין שני המחזור. והלוח הג' יש בו י''ט שטין י''ט שני המחזור ויש בו ה' טורים. הטור הא' מנין שני המחזור. הטור הב' יום השבוע שבו יהיה המולד. הטור השלישי בכמה שעות. הטור הד' בכמה חלקים. הטור הה' אם פשוט' אם מעוברת. והלוח הד' יש בו י''ג שטין כנגד י''ג חדשי' שבשנה מעוברת ויש בו ה' טורים. הטור הא' שם החדש למעוברת. הטור הב' שם החדש לפשוטה. הטור השלישי יום השבוע שבו יהיה המולד. הטור הד' בכמה שעות. הטור החמישי בכמה חלקים. ולפי ששנה המתחלת אחר שנה זו היא שנת חמשת אלפים קפ''א והיא י''ג למחזור רע''ג סדרתי לוח א' לתשלום זה המחזור ויש בו ה' טורים. הטור הא' מנין השנה. הטור הב' יום השבוע שבו יפול מולד תשרי. הטור הג' בכמה שעות. הטור הרביעי בכמה חלקים. הטור החמישי כמה שנים ממחזור רע''ג. ואחר שהודעתיך סידור הלוחות אודיעך אופן השתמשותך בהם. רצית לידע מולד אייר של שנת חמשת אלפים קפ''ב והיא מעוברת שהיא שנת י''ד למחזור רע''ג תקח מלוח שארי' מחזור רע''ג הי''ו תקס''ד שהוא מולד תשרי של שנת י''ד למחזור והוסיף עליו ה''ה תתקמ''ד שהוא רמ''ח החדשי' לאייר של שנת מעובר' ותחבר מין עם מינו הי''ו תקס''ד תקס''ד עם תתקמ''ד יש בו יותר על אלף פ' שהוא שעה אחת תכ''ח וישאר בידך שעה א' ה''ה תתקמ''ד. עוד תחבר י''ו עם ה' ויהיו כ''א ושעה א' שהיתה בידך מחבור החלקי' יהיו כ''ב עוד תחבר ה' עם ה' יהיו י' תשליך ז' ישארו ג'. והנה יהיה מולד אייר של שנת ה' אלפי' קפ''ב יום ג' כ''ב שעות תכ''ח חלקי'. דמיון אחר רצינו לידע מולד אדר שני של שנת ה' אלפי' ר''ך לקחנו מלוח ההיקף הגדול א' י''א תרל''ט שהוא מולד תשרי של שנת ה' אלפים קפ''ח יחסר לנו עד ה' אלפים ר''ך ל''ב שנים נקח מלוח ההיקף הקטן בי''ו תקצ''ה שהוא מותר לי''ט שנים עוד יחסר לנו לתשלום ל''ב שנים י''ג שנים לקחנו מלוח שני המחזור ו' כ''א תק''ך שהוא מותר תשרי לי''ג שני' שלימות. ולפי שהשנה הנכנסת היא שנת י''ד והיא מעוברת לקחנו מלוח החדשים ב''ד תל''ח שהוא לאדר שני והנה יש לנו ד' סימנים א' י''א תרל''ט. ב' י''ו תקצ''ה. ו כ''א תק''כ ב' ד' תל''ח. ונחבר הכל מין עם מינו ויעלו החלקים אלפיים קצ''ב לקחנו מאלפיים ומאה וששים שתי שעות נשאר ל''ב חלקים וחברנו השעות והיו נ''ב וב' שעות שנשארו בידינו מהחלקים הם נ''ד עשינו מהמ''ח שני ימים נשארו ו' שעות וחברנו הימים והיו י''א יום ושנים שנשארו בידינו מחיבור השעות הם י''ג נשליך ז' ישארו ו' ויהיה המולד המבוקש יום ששי ו' שעות ל''ב חלקים סי' להם ו''ו ל''ב ועל דרך זו תעשה לעולם וצריך שלא תטע' בלוח שני המחזור שהוא לשנים שלימות שעברו והשנה שאתה רוצה לידע המולד היא השנה אחריה אם פשוטה אם מעוברת כמו שראית בזה הדמיון.    
דרך לידע איך תוציא המולדות אחורנית שאם יש לך מולד חדש א' ותרצה לידע המולד שהיה קודם לו אם לחדש או לשנה היתה פשוטה או מעוברת אם היא שנה או מותר מחזור אם הוא מחזור ותגרע אותו מז' ימים והנשאר בידך הוסיף אותו על המולד הידוע לך ויצא לך מולד החדש שהיה לפניו או השנה או המחזור אשר אתה מבקש כיצד הרי שהיה בידך ב''ד תפ''א והוא מולד מרחשון משנת ה' אלפים קפ''א תגרע מז' ימים אי''ב תשצ''ג שהוא מותר חדש א' וישאר הי''א רפ''ז. כיצד ז' ימים הם נחלקים כך וכ''ג תתר''ף כי תתר''ף עם שעה א' ועם כ''ג שעות הרי יום א' ועם ו' הרי ז' ימים וכשתגרע תשצ''ג מתתר''ף ישאר רפ''ז וכשתגרע י''ב מכ''ג ישאר י''א וכשתגרע מן שש אח' ישאר ה' וכשתוסיף הי''א רפ''ז על ב''ד תפ''א שהוא מולד מרחשון יצא לך א' ז' תשס''ח והוא מולד תשרי הקודם לו וכן תעש' למותר שנה פשוט' תגרע ד''ח תתע''ו מן וכ''ג תתר''פ ישאר בט''ו ר''ד. ולמעוברת תגרע הכ''א תקפ''ט שהוא מותר שנה מעוברת מן וכ''ג תתר''פ ישאר א''ב תצ''א. ולמחזור אחר תגרע בי''ו תקצ''ה שהוא מותר מחזור א' מן וכ''ג תתר''פ ישאר ד''ז תפ''ה וכשתוסיף מה שנשאר בידך אחר הגרעון עם המולד שבידך יצא המולד שלפניך לחדש אם תרצה חדש או לשנה פשוטה או למעוברת בכל אשר תרצ' כי הכלל בזה הוא כי אי זה מותר שבידך לחדש או לשנה או למחזור אם תגרעהו מן וכ''ג תתר''ף והנשאר בידך תוסיף על המולד הידוע יצא לך אחורנית מה שהיה יוצא אחריו באותו מותר אם לא גרעת אותו מן וכ''ג תתר''פ והטעם בזה הוא כי כל המולדות הם נתכים לשבעה ימים כי החלקים נתכים לשעות והשעות נתכים לימים והימים הם נתכים לשביעיו' כי אין בשבוע יותר מז' ימים וכשיש בידך יותר מז' ימים אתה משליכם אם כן כשיש בידך אי זה מותר להבא כגון אי''ב תשצ''ג לחדש וכיוצא בו לשנ' או למחזו' וגרעת אותו מוכ''ג תתר''פ שהוא סי' שבע' ימי' והוספת מה שנשא' בידך על מולד הרי הוא כאלו חסרת ממנו המות' ההוא וא''כ כשחסרת הי''א רפ''ז הנשא' מן וכ''ג תתר''פ אח' שגרע' ממנו אי''ב תשצ''ג והוספת אותו על מולד הרי כאלו חסר' מאותו מולד אי''ב תשצ''ג ויצא לך המולד אחורני' וכן בשנ' היתה מעוברת או פשוטה או למחזור או לכל אשר תרצ' ממספר חדשי' או שנים או מחזורות כשידעת מותרם גרע אותו מוכ''ג תתר''פ והוסיף הנשאר על המולד הידוע ויצא לך אחורני' כפי מנין אותו מולד הי' חדש או חדשים שנה או שני' מחזור או מחזורות ולפי שתוספת הוא יותר קל מהגרעון ע''כ המצאתי דרך זאת להקל מעליך המלאכה.
דרך לידע מולד הנעלם שאם ישאלך אדם הודיעני מולד שהיה ביום פלוני בשעה פלונית ובחלקים כך אם הי' מתי היה ואם יהיה מתי יהיה. תחלה יש לך לדעת כי חלקי איזה מולד שיהיה לא יחזרו למולד אחר עד עבור תשעי' שנים פשוטות שהם אלף ופ' מולדות. והמשל כי מולד ראשון שהיה בהר''ד לא יחזור לעולם במולד אחר ר''ד חלקים עד שיעברו אלף ופ' מולדות והטעם בזה הוא לפי חלקי שמותר חדש אחד שהוא תשצ''ג אנו מונין אותם עד תתר''ף שהם חלקי השעה כי הם מספר הא' ע''ב עד שיעברו כל המספרי' שהם מא' עד אלף ופ' לא יחזרו החלקים והנה אוסיף לך ביאור שאם לא יהיו מותר חלקו חדש א' כי אם תשצ''ב וט''ו פעמים ע''ב הם תתר''פ ולפי שע''ב הוא מונה תשצ''ב ותתר''ף שיש בתתר''פ ט''ו פעמים ע''ב על כן כל חלקי המולדות הולכים על ע''ב ע''ב וכשהקיפו ט''ו הקיפים יחזרו החלקים והמשל על זה הרי שהיו חלקי המולד ע''ב כשתוסיף עליהם תשצ''ב יהיו תתס''ד וכשתוסיף תשצ''ב על תתס''ד ישאר תקע''ו אחר שתשליך תתר''פ לשעה א' וכשתוסיף תשצ''ב על תקע''ו ישאר רפ''ח וכשתוסיף תשצ''ב על רפ''ח יהיה תתר''פ והיא שעה אח' ולא ישארו חלקים ויהיו חלקי המולד האחר תשצ''ב וכשתוסיף תשצ''ב על תשצ''ב ישאר תק''ד וכשתוסיף תשצ''ב על תק''ד ישארו רי''ו וכשתוסיף תשצ''ב על רי''ו יהיו תתר''ח וכשתוסיף תשצ''ב על תתר''ח ישארו תש''ך וכשתוסיף תשצ''ב על תש''ך ישארו תל''ב וכשתוסיף תשצ''ב על תל''ב ישארו קמ''ד ולפי שכבר עברו י''א מולדות וי''א פעמים ע''ב הוא תשצ''ב על כן קמ''ד הוא כפל ע''ב וכשתוסיף תשצ''ב על קמ''ד יהיו תת''קלו וכשתוסיף תשצ''ב על תתק''לו ישא' תרמ''ח וכשתוסיף תשצ''ב על תרמ''ח ישאר ש''ס וכשתוסי' תשצ''ב על ש''ס ישא' ע''ב ויחזרו אח''כ אלו הסימנין חלילה לעולם שהם ט''ו וכל א' הוא ע''ב או מתרב' מע''ב אם שתי פעמי' או ג' עד ט''ו ולפי שהחלקן הם תשצ''ג ואין בין מספ' תשצ''ג ותתר''פ כי אם מספר הא' על כן לא יחזרו לעולם חלקי המולד חלילה עד שיעברו כל החלקים שהם מא' עד תתר''פ. ואחר שהבנת זה יש לך לדעת כי כשיעברו אלף ופ' מולדות שהם צ' שנה פשוטות יחזרו החלקים חלילה אבל ישתנו הימים והשעות יום א' ושעה א' כי אחר אלף ופ' מולדות יהיה מולד גור''ד ויחזרו החלקים וישתנו הימי' והשעות יום א' ושעה א' ובשני היקפי' מאלף ופ' מולדות ישתנו שני ימים ושתי שעות ויהיה הסימן ד''ז ר''ד ובהיקף הג' יהיה הסימן החר''ד וכן ישתנה מהיקף להיקף עד קס''ח היקפים שיהיה השינוי ז' ימים בלא שעו' כלל ואז יחזרו המולדות חלילה וזהו לוח הקס''ח סימנים איך הוא משתנה כל היקף יום א' ושעה אחת עד שהוא משתנה ז' ימים בלא שעות ואם המותר אינו אלא ז' ימים א''כ יחזור בהר''ד במקומו ויחזרו כל המולדות חלילה כאשר בתחלה. והנה דרך זה הלוח להודיע כי כל היקף והיקף מאלף ופ' מולדות אינו משתנה אלא יום אחד ושעה אחת ויחזרו החלקים לבד עד שיעלה לשבעה ימים.
ואחר שידעת זה יש לך לדעת כי יש בכל היקף גדול מאלו ההיקיפים הקס''ח יש ע''ב היקפי' כל א' מט''ו מולדות כי ט''ו פעמי' ע''ב עולים אלף פ' וכל חלקי זה ההיקף הם הולכים על ט''ו כי ט''ו פעמים אי''ב תשצ''ג עולים אב''ג ט''ו והם חלקי ההיקף הראשון הם ט''ו חלקי ההיקף השני הם ל' כי ב' פעמי' אב''ג ט''ו עולה גב''ב ל' וההיקף הג' חלקין מ''ה וכן יתוסף ט''ו בכל היקף עד מלאת ע''ב היקפי' ויהיה תתר''פ ויחזור ט''ו וכן חלילה. והנה לוח זה ההיקף הקטן שהוא היקף הטויין יש בו ע''ב סימנין כל סימן וסימן מהם הוא מותר ט''ו חדשים עד תום ע''ב סימנין שהם אלף ופ' מולדות שהוא סימן ההיקף הגדול. ואחר שידעת זה יש לך לדעת כי בכל אחד מזה ההיקף של חמשה עשר מולדות ואין הולך מהם על חמשה עשר אלא האחרון וכל אחד מהם עודף על חמשה עשר ויש מהם אחד ויש מהם שנים עד מלא חמשה עשר. והנה לך לוח חמשה עשר 
ו''א%תתרס''ה א'. תתר''ף [עד כאן מה שנמצא כתוב וחבל על דאבדין]. [רשב''ץ — תפארת ישראל].
-----
היום הרת עולם בתשרי נברא העולם, והיה הריונו, ע''ש ורחמה הרת עולם, כלומ' נולד היום אדם הראשון, נמצא שהיום נגמר הריונו של עולם, שנברא העולם בעשרים וחמשה באלול ומשם לששה ימים נולד אדם והיה ערב שבת. והא דא''ר אליעזר בתשרי נברא העולם ר''ל נגמרו כל הבריות, אבל תחלת ברייתו של עולם היה חמשה ימים קודם תשרי, ויום שנולד אדם היה ראש תשרי, ולכך כל העולם נדון [בראש תשרי] בתשרי. ולר' אליעזר היה המולד הראשון וי''ד ביום ששי יום שנולד אדם בי''ד שעות, ואע''פ שהתלו המאורות ביום רביעי, מחמת קטרוגה לא נראית עד וי''ד. ואנו מונין לשטרות משנה שעברה וחשוב ד''ח תתע''ו למפרע ויהיה אותו מולד בהר''ד. וזה שאנו עושין לכבוד ר' יהושע שאמ' בניסן נברא העולם לומ' כבר נולד אדם ראש ניסן ותחלת בריאת העולם בכ''ה באדר, והלכה כר' יהושע, אבל אין אנו רוצים למנות מניסן כי אם מתשרי לפי דלכולי עלמ' אפי' לר' יהושע העולם נדון בתשרי, ולפי שיש חצי שנה מניסן עד תשרי אין [אנו] מונים חצי שנה למפרע כדי למנות בתשרי הבא אחר אותו ניסן שנה שלימה, ואחר אנו מחסרין מכל החשבון בהר''ד [שהוא בד תל''ח] וחצי יצא ר''ד כיון דהלכה כר' יהושע. ומולד ניסן שבו נברא העולם היה יום רביעי כ''ט שעות ותרמ''ב חלקים אחר שנולד אדם לפי שנתלו המאורות יום רביעי שלפניו שעה ראשונה וקטרגה הלבנה ואחריה לשמש, ז''ט תרמ''ב. נמצא מולד תשרי הבא אחר אותו ניסן היה וי''ד לר' יהושע כמו לר' אליעזר ואין ביניהם לענין המולדות כלל כי אם לענין התקופות. לדר' אליעזר היה תקופת אותו תשרי תחלת יום רביעי שלפני המולד שהיה וי''ד, וזה יותר מב' ימים וחצי שתי שעות יותר. ולר' יהושע בג' שעות קודם המולד. [פירוש התפילות לר''י ב''ר יקר].
-----
שלשה דברים צריך אדם לבקש עליהם רחמים בכל שנה ושנה על שנה טובה. ועל מלך טוב. ועל חלום טוב. [כל בו סימן קי''ח].
-----
ואמר מר שר שלו' כשאומר יעלה ויבא בשבת ר''ח אינו אומר את יום המנוח הזה ויום ר''ח הזה אלא ר''ח לבד... ושעיר ר''ח מכפר על טומאת מקדש וקדשיו באין לו ידיעה לא בתחילה ולא בסוף דכ' ושעיר עזים אחד לחטאת לה', חטא שאין מכיר בו אלא ה' מכפר והאי מבעי' לי' לריש לקיש דאמר שעיר ר''ח נאמר בו לה' אמר הקב''ה יהא כפרה עלי שמעטתי את הירח, א''כ לימא על ה' מאי לה' ש''מ תרתי, פרושא דמלתא דבפ' א''ט [חולין ט' ע''א] רמי כ' שני המאורות הגדולי' וכ' המאור הקטן, אמרה לבנה רבש''ע א''א לשני מלכים שישתמשו בכתר אחד, א''ל לך ומעטי עצמך אמרה בשביל שאמרתי דבר הגון אמעט עצמי וכו' א''ל צדיקים יקראו על שמך יעקב הקטן דוד הקטן לא הוי' מיתבה דעתה אמר הקב''ה הביאו כפרה לפני שמעטתי הירח, כלומר הנני עושה לך כבוד שמישב דעתך שיהו ישראל בכל ר''ח מקריבין קרבן לפני לכפר עונותיהם ופרוש הביאו כפרה עלי, כלומר השלימו עלי בקרבן זה את הכבוד שאמרתי לעשות ללבנה בשביל שמעטתיה. ירושלמי [ספ''ג דעירובין] העובר לפני תיבה בי''ט של ר''ה א''צ להזכיר של ר''ח ביעלה ויבא וה''נ אסיקנא בערובין [מ' ע''א] דזכרון א' עולה לכאן ולכאן יש מחבורתנו אמר דהוא מ''ש תקעו בחדש שופר בכסה ליום חגנו איזה חג שחדש מתכסה בו הוי אומר זה ר''ה, שאין מזכיר ר''ח לא בתפלת יעלה ויבא גם לא במוספין דר''ה. ולא מחורא לעניות דעתין דקאי קרא אתקון סדר תפלה שתקנו אנשי כנסת הגדולה בזמן מאוחר, ומוספי ר''ח נמי כיון שהקריבו בר''ה, למה לא נאמרינהו ונשלמה פרים שפתינו ותו פרש שהתורה עצמה כסתה שעיר חטאת ר''ח בפסוקי דר''ה דכ' מלבד עולת החדש ולא כ' מלבד חטאת החדש, האי נמי לא נהיר, דאי אי' הול''ל איזה חדש שקרבן חטאת מתכסה. ועקר פרושא חג שהחודש מתכסה בו, שהלבנה בתחלת החדש קטנה מאד ואינה נראית בעליל בר''ה אבל שאר חגים כבר נתמלאה ונראה לכל. [האשכול — רצב''א, הלכ' תענית ור''ח].
-----
איזהו חג שהחדש מתכסה בה הוי אומר זה ר''ה. פי' רש''י ז''ל שהחדש מתכסה בה שהלבנה אינה נראית לרחוקים כגון שחרית לבני מעריב וערבית לבני מזרח לפי שקטנה היא סמוך לחידושה. ואחרים פירשו שהחדש מתכסה בה שאין שעיר חטאת הקרב בראש חדש קרב בחדש זה כדכתיב מלבד עולת החדש ומנחתה ולא כתיב מלבד חטאת ועולה. וליתא דשעיר של ראש חדש אף בר''ה היה קרב וכדאיתא בתוספתא דריש פ''ק דשבועות שלשים ושנים שעירים לצבור כל ימות השנה וקא חשיב י''ב בי''ב ראשי חדשים ואם איתא י''א הויין וכי תימא דמשלמינן להו בשעיר הקרב מחמת ר''ה ליתא דההוא נמי מצד אחר מנינן ליה התם. [חידושי הר''ן].
-----
@ ח' ע''ב.
איזהו חג שהחדש מתכסה בו הוי אומר זה ר''ה, פירוש אין מזכירין בר''ה ובראשי חדשיכם לא בתפילה ולא בזולתה. פירוש אחר איזהו חג שהלבנה מתכסה בו ואינה נראית הוי אומר זה ראש השנה, שבכל שאר חגים נראית הלבנה, וראיה בערך כס. ומנא לן דלבנה נקראה חדש דתנן [כ''ב ע''א] מי שראה את החדש ואינו יכול להלך ברגליו. [הערוך ערך חדש]. בכסא, ביום שמתכסה כולו שנאמר תקעו בחדש שופר בכסא ליום חגינו. [בויקרא רבה פכ''ט אמור אל הכהנים פרשת לעולם ה'] תקעו בחדש שופר והא כל חדשים אינם חדש אלא בכסא, והא כל חדשים אינן נכסין אלא יום חגינו, והלא ניסן חדש ונתכסה ויש בו חג אלא שחגו בפני עצמו ואין לך חדש שהוא נכסה ויש בו חג וחגו בן יומו אלא תשרי. [הערוך ערך כס].
-----
מהו להזכיר של ר''ח בראש השנה [עירובין מ'.] ולומר את יום ראש החודש הזה ואת יום הזיכרון הזה, ומסקנא דאין מזכירין. אבל בקריאת בפסוק מוסף מלבד עולת החודש ומנחתה נחלקו גאוני עולם, גאוני מגנצא נהגו לקרות, כי מפרשין איזהו חג שהחדש מתכסה בו [ר''ה ח'.] הוי אומר זה ר''ה שאין החדש נזכר בו כלל, וגם מפרשין הא דאמר ר' אבהו כי הוינן בי ר''ה איבעיא לן מהו להזכיר של ר''ח לומר את יום החדש ואת יום הזיכרון הזה ולקרות מלבד עולת החדש כיון דחלוקין במוספין שחלק הכתוב מוסף לראש חדש, לחדש אנו נמי נזכיר או דילמא כיון דקראו הכתוב לחדש זה זכרון כדכתיב זכרון תרועה וכשאומר את יום הזכרון הזה עולה לר''ח וגם (לר''ח) [לר''ה] ומסקנא עולה לכאן ולכאן ואין מזכיר ראש חדש כלל והכי הילכתא, וכיון דאינו מזכיר אף (הפסח) [הפסוק] לא יקרא מלבד עולת החודש, וסומכין אהא דאמר רב חננאל אמר רב [ר''ה ל''ה.] כיון שאמר ככתוב בתורה שוב א''צ לקרוא את הפסוק, סבור מינה ה''מ ביחיד אבל בצבור לא, איתמר אריב''ל כיון שאמר ככתוב [בתורתך] שוב א''צ, וגרסינן בירושלמי העובר לפני התיבה בראש השנה צריך לחדש דבר בתפילת המוספין מאי מחדש אפילו אמר נעשה לפניך את חובותינו תמידי יום וקרבן מוסף יצא. ורבינו שמואל בן רבינו יצחק הלוי מוורמשא הינהיג מלבד עולת החדש ומפרש הכי (כגון) [כיון] דחלוקין במוספין שמזכיר ר''ח בקריאת פסוקי המוספין אמרינן נמי את מוספי יום ראש החודש או דילמא זכרון אחד וכו' דר''ח זה קרוי זכרון ומסקנא דאין אומר את ר''ח, ומיהו הפסוקים יקרא, וחג שהחודש מתכסה בו מפרש שהלבנה מתכסה בו שאינה נראית, שבכל המועדים היא נראית לבד מר''ה שהוא [ראש] החדש, ואף רבינו שלמה הינהיג כך ופירש כן כמו רבינו שמואל, ואילו ואילו דברי אלקים חיים ודעבד כן עבד ודעבד כן עבד ופירוש האחד נראה לעינים. [ראב''ן עירובין].
-----
איזהו חג שהחדש מתכסה בו, כלומר שחל בראש חדש. והאי מתכסה כלישנא דקרא בכסא ליום זמן. הכסא יבוא לביתו. (מתכסאה) מתכסה מזדמן. בפר''ח. [א''ה, ''בכסא... לביתו'' משובש. ובתמים דעים (סימן קפ''א) מובא כ''ז מספר הישר, ושם הנו': ''בכסא ליום חגנו כמו ליום הכסא יבוא אל ביתו שפי' ליום המועד כסא זמן'']. [ספר הישר לר''ת — חידושים סימן שפ''ד].
-----
מספר הישר איזהו חג שהחדש מתכסה בו הוי אומר זה ר''ה. פי' איזהו חג פר''ח חל בו. והאי מתכסה לשנא דקרא בכסא ליום חגנו כמו ליום הכסא יבא אל ביתו. שפי' ליום המועד כסא זמן מתכסה מזדמ'. וכן פירש החכם הקמחי בעל השרשים בשורש כסא שאלו השנים בכסא ליום חגנו ליום הכסא יבא ביתו. ענינם זמן. [תמים דעים להראב''ד סימן קפ''א].
-----
כיון שאמר ובתורתך יי' אלדינו כתוב לאמר שוב אינו צריך כך פשוט בר''ה [ל''ה ע''א] ופרש''י דמיירי במוסף כלומר כיון שאמר נעשה ונקריב לפניך באהבה כמצות רצונך כמו שכתבת עלינו בתורתך שוב אינו צריך לומר מקראות של מוספין ופי' אחר כך בשם רבותיו דמיירי במלכיות זכרונות ושופרות פי' דאם התחיל בקראי ולומר פסוקי' לא יפחות מעשר' כמו שכתבתי אבל אם בא לכוללן כלם ולומר ובתורתך כתוב לאמר ומכוין לכלם שוב אינו צריך וכן כתבו רי''ף ור''ת ומדברי הרמב''ם דפסוקים של תורה יכול לפטור עצמו בובתורתך כתוב לאמר אבל בשל נביאי' צריך לומר ועל ידי עבדיך הנביאים כתוב לאמר וכן בשל כתובים צריך לומר ובדברי קדשך כתוב לאמר ורבי' תם כתב כי בכלל ובתורתך הם נביאים וכתובים כמו של תורה ועוד כתב רבינו תם דקראי דמוסף דר''ה צריך לאומרם שהם במקום הקרבנו' אבל אין צריך להזכיר מוסף של ראש חדש אלא שיאמר מלבד עולת החדש ומנחתה ושני שעירים לכפר ע''כ ואין אנו רגילין לומר מלבד עולת החדש אלא מנהגנו לומר את מוספי יום הזכרון הזה נעשה ונקריב לפניך באהבה כמצות רצונך כמו שכתבת עלינו בתורתך על ידי משה עבדך וזכרון אחד עולה לכאן ולכאן כמו שאכתוב ואין לנו לשנות מנהג אבותינו וכן בירושלמי אף על פי ששלחנו לכם סדר המועדות אל תשנו מסדר אבותיכם נוחי נפש. בפ' בכל מערבין [עירובין מ' ע''א] זכרון אחד עולה לכאן ולכאן פירו' כשאמר במוסף את יום הזכרון הזה עולה גם לראש חדש דכתיב בראש חדש ונזכרתם לפני יי' אלדיכם ואין צריך להזכיר קרבנות מוסף ראש חדש וכבר כתבתי כי רבינו תם היה אומר מלבד עולת החדש ומנחתה וכו' ואין לשנות ממנהג שלנו. [רבינו ירוחם נ''ו ח''א].
-----
חג שהחדש מתכסה לומר בר''ה ושני שעירים לכפר או [יאמרו] שעי' לכפר מלבד עולת החדש ומנחתה ושעיר לחטאת עיין פרק (בתרא) [ב'] דביצה [ט''ז ע''א]. [נוסח מהר''י ווייל. ושני שעירים לכפר מלבד עולת החדש]. [האגודה].
-----
ולשמיטין מנלן, דכת' [ויקרא כ''ה] ובשנה השביעית שבת שבתון, וגמר שנה שנה מתשרי, דכת' [דברים י''א] מראש' השנה ועד אחרית (ה)שנה. וליובלות. דכת' [ויקרא כ''ה] וקדשתם את שנת החמשים שנה, מלמד שמתקדשת והולכת מתחילתה, מיכן אמ' ר' ישמעאל בנו שלר' יוחנן בן ברוקה מראש השנה ועד יום הכיפורים לא היו עבדים נפטרים לבתיהם ולא משתעבדין לאדוניהן, אלא אוכלין ושותין ושמחים ועטרותיה' בראשיהן, מראש השנה ועד יום הכפורים. וכיון שהגיע יום הכיפורים תקעו בית דין בשופר, עבדי' נפטרין לבתיהם ושדות חוזרות לבעליהן. [פסקי הרי''ד].
-----
יובלות בא' בתשרי הוא בעשרה בתשרי הוא. קשיא לי מאי קושיא אפילו תמצא לומר שאין חירות מתחיל לעבדים עד י' בתשרי אכתי מר''ה מתחיל יובל לענין איסור מלאכה שבשדה דודאי כי אמרי' במתני' דתשרי ר''ה ליובלות לענין עבודת קרקע הוא דאמרינן שהוא דבר שאיסורו נוהג שנה אחת וקמ''ל שאותה שנה מתחלת מתשרי דאי לענין שלוח עבדים קאמרינן היכי שייך למתני ביה ר''ה הרי בין שתאמר דמר''ה מתחיל או ביוה''כ מ''מ אין לו המשך מיוה''כ ואילך וכל כי האי גונא לא מקרי ר''ה דא''כ נימא דיום ראשון של סוכות ר''ה לנטילת לולב ושל פסח לאכילת מצה ומ''מ עבודת קרקע לא נפקא מכללא ומאי קשיא לן. וניחא לי דאפילו הכי לא הו''ל למפסק ולמתני דא' בתשרי ר''ה ליובלות כיון שאין מתחילין עד י' בתשרי למקצת דיני יובלות עד י' בתשרי ודקאמר בי' הוא דמשמע מקמי הכי לא לפי שעיקר שמו של יובל על שם שלוח עבדים הוא אי משום שופר דמקרי יובל או מפני שהעבד רשאי לצאת ולבא כענין שנאמר יובילוה רגליה מרחוק לגור וכדאמרינן בסמוך ומוביל סחורה לכל מדינה. ומשנינן דהא מני ר' ישמעאל בנו של ר' יוחנן בן ברוקה היא וכיון דאית ליה דמר''ה הוא דחייל יובל שפיר מצי למתני דבא' בתשרי ר''ה ליובלות כיון שכל דיני יובל מתחילין בו ומיהו עיקר ר''ה משום עבודת קרקע שהוא דבר שיש לו המשך שנה אחת. אי נמי אפשר דאפילו לשלוח עבדים נמי יש לו המשך שעבד הנמכר בשנת היובל עצמה אינו מכור וכדשמואל דאמר הכי גבי המוכר שדהו בשנת היובל עצמ' כדאיתא בפ' בתרא דערכין. [חידושי הר''ן].
-----
והמצוה הקל''ז היא שצונו לתקוע בשופר בעשירי מתשרי משנה זו ולקרא בכל ארצותינו דרור לעבדים ולצאת כל עבד עברי לחרות בלי פדיון ביום הזה כלומר העשירי מתשרי. והוא אמרו ית' (בהר ט') והעברת שופר תרועה בחדש השביעי בעשור לחדש ביום הכיפורים תעבירו שופר בכל ארצכם ואמר וקראתם דרור בארץ לכל יושביה. הנה התבאר (מתני' ר''ה כ''ו:) ששוה היובל לראש השנה לתקיעה ולברכות. וכבר התבארו משפטי תקיעות שופר בראש השנה במסכת ראש השנה (עמ''ע ק''ע וש''נ). וידוע שהתקיעה הזאת ביובל אמנם היא לפרסם החרות ושהוא מין מן ההכרזה והוא אמרו וקראתם דרור. ואין ענינה ענין תקיעת ראש השנה כי היא זכרון לפני י''י (אמור כ''ג) וזו להוציא את העבדים כמו שבארנו. [ספר המצות לרמב''ם — עשין קל''ז].
-----
לתקוע בשופר בעשירי שהוא יום הכפורים, שנאמר [ויקרא כ''ה] והעברת שופר תרועה וגו' ביום הכפורים תעבירו שופר בכל ארצכם וגו' וקראתם דרור וגומר. וידוע שמצות התקיעה ביום זה היא לפרסם חירות כל עבד עברי שיצא בן חורין בלי דמים, ואין עניינה כענין תקיעת השופר בראש השנה, שהתקיעה ההיא אנו עושים לקבוע מחשבתנו על ענין עקידת יצחק ונצייר בנפשינו לעשות גם בנו כמוהו לאהבת יי, ומתוך כך תעלה זכרוננו לפני יי לטוב, כלומר שנהיה זכאים לפניו, וזאת התקיעה של יובל היא לפרסם החירות, כמו שאמרנו. משרשי המצוה לפי שידוע כי קול השופר תעורר לב בני אדם אם לשלום ואם למלחמה, וענין שלוח העבד שעבד את אדוניו זמן רב הוא קשה מאד בעיני אדוניו, על כן לעורר לב הבריות על הענין ולחזק נפשם ולהזהירם על המצוה בשומעם את קול השופר בראותם כי דבר השוה הוא בכל הארץ ושהכל עושים כן נצטוינו על זה, שאין דבר שיחזק לבות בני אדם כמו מעשה הרבים, וכמאמר החכם צער רבים נחמה, גם העבד בעצמו מתעורר לצאת ככל העבדים מתחת ידי רבו אשר אהב בשמעו קול השופר, ומתוך כך המצוה מתקיימת לשוב הכל ברשות אדון הכל. דיני המצוה כגון באי זה שופר תוקעין ביום זה ואי זו ברכה מברכין בו. וכבר אמרו זכרונם לברכה דרך כלל במסכת ראש השנה [כ''ו ע''ב], שוה היובל לראש השנה לתקיעה ולברכות. ובמצות שופר דראש השנה בסדר פנחס נדבר בו קצת בעזרת השם כמנהגנו. ומכל מקום אף על פי שאמרו זכרונם לברכה ששוין הן חלוק קצת יש ביניהם, דבראש השנה שחל להיות בשבת לא היו תוקעין אלא בבית דין, וביובל תוקע כל יחיד ויחיד כל זמן שבית דין יושבין בין בפני בית דין בין שלא בפניהם. וכן מדיני המצוה מה שאמרו זכרונם לברכה [ר''ה ח' ע''ב] כי מראש השנה ועד יום הכפורים היו העבדים אוכלין ושותין ושמחין בבית אדונם, לא נפטרין לבתיהם ולא האדון משתעבד בהם כיון שהגיע יום הכפורים תקעו בית דין בשופר נפטרין לבתיהם, וכמו כן שדות חוזרות לבעליהן. ורבים מפרטי דיני יובל בערכין, ודיני שופר במסכת ראש השנה. ונוהגת מצוה זו בארץ ישראל בזמן שהיובל נוהג, והרי כתבתי לך בסמוך אי זה זמן היובל נוהג, ושמצות היובל מסורה לבית דין. ואם עברו בית דין על זה ולא תקעו בשופר, אף על פי שנשתלחו העבדים והוחזרו השדות לבעליהן מבלי תקיעה, בטלו מצות עשה זה. [ספר החינוך מצוה של''א].
-----
המצוה קל''א. [סהמ''צ לר''מ עשין קל''ז רמב''ם הל' שמיטה ויובל פ''י] לשון הר''מ צוינו לתקוע שופר בעשירי מתשרי מזאת השנה ולקרא דרור בכל הארץ לעבדים, וכן להוציא כל עבד לחרות בעשירי בתשרי, והוא אמרו יתעלה [ויקרא כ''ה ט'] והעברת שופר תרועה בחדש השביעי וגו' ביום הכפורים תעבירו שופר בכל ארצכם. ואומר [שם שם י'] וקראתם דרור בארץ לכל יושביה. וכבר נתבאר [כ''ו ע''ב] שהיובל שוה לר''ה לתקיעות שופר ולברכות. וכבר נתבארו משפטי מצוה זו כלומר תקיעת שופר בר''ה במס' ר''ה [ל''ג ע''ב והלאה], וידוע בזאת התקיעה ביובל אמנם הוא לפרסם הדבר, ושהוא מין מן ההכרזה. והוא אמרו וקראתם דרור בארץ, ואין ענינה כענין תקיעת שופר ראש השנה כי אותה [תקיעה] היא זכרון לפני ה' [ויקרא כ''ג כ''ד] וזאת להוציא העבדים [שבת קל''א ע''ב] כאשר בארנו. [הבתים — ספר המצוה].
-----
שילוח עבדים. צוה הב''ה בהגיע שמיטה ויובל שישלח אדם חפשי עבדו ושפחתו העברים ועבד כנעני גוי גופו קנוי בהפיל לו אדם אחד מכ''ד ראשי איברים דכתיב במכרוהו ב''ד בפ' ראה אנכי כי ימכר לך אחיך העברי או העבריה וכתיב ובשנה השביעית תשלחנו חפשי מעמך ובמוכר עצמו כתיב בפ' ואלה המשפטים כי תקנה עבד עברי שש שנים יעבוד וגו' וביובל כתיב בפ' בהר סיני יובל היא קדש תהיה לכם ושבתם איש אל משפחתו וכתיב עד שנת היובל יעבוד עמך וכתיב ויצא ביובל וכתיב וקדשתם שנת החמשים שנה וקראתם דרור בארץ לכל יושביה. ותניא [ר''ה ט' ב'] דרור אין דרור (אין) [אלא] לשון חירות ואמר ר''י מה לשון דרור כמדייר בי דיירא ומוביל סחורות לכל מדינתא. לכל יושביה בזמן שיושביה עליה ולא בזמן שגלו יושביה ולא בזמן שהם מעורבבים [ערכין ל''ב ב'] ותניא [ר''ה ח' ב'] וקדשתם את שנת החמשים שנה מה ת''ל לפי שנאמר בעשור לחדש יכול לא תהא שנה מקודשת אלא בעשור לחדש ת''ל וקדשתם שנת החמשים מלמד שמתקדש מראש השנה. אמר ר' יוחנן בן ברוקא לא היו עבדים משועבדים ולא נפטרין לבתיהם ולא שדות חוזרות לבעליהן אלא אוכלין ושותין ושמחים ועטרותיהן בראשיהן עד שמגיע יום הכפורים כיון שהגיע יוהכ''פ תקעו בשופר נפטרו עבדים לבתיהם וחזרו שדות לבעליהן. וכנעני גוי שגופו קנוי בעינו ושנו וראשי אברים, דכתיב באלה המשפטים כי יכה איש את עין עבדו או את עין אמתו לחפשי ישלחנו תחת עינו ואם שן עבדו או שן אמתו יפיל וגו'. בקדושין תניא [ב]פ''א [כ''ד א'] יוצא בשן ועין וראשי אברים שאינן חוזרים. ואמרינן מנ''ל ראשי אברים (כי) [כמו] שן ועין [מה הם] מום שבגלוי ואינן חוזרים אף כל מומין שבגלוי ואינן חוזרים. ותנן (הכי) בנגעים ומייתינן לה בקדושין פ''א [כ''ה א'] כ''ד ראשי אברים שבאדם כולן אין מטמאים משום מחיה ואלו הן ראשי אברים אצבעות ידים ורגלים וראש החוטם וראש הגויה וראשי אזנים וראשי דדין שבאשה ור''י אומר אף באיש. ותני עלה בכולם עבד יוצא לחירות ר' אומר אף הסירוס בן עזאי אומר אף הלשון. [יראים סימן קס''ו].
-----
והמצוה הקל''ו היא שצונו לקדש שנת החמשים. כלומר לבטל העבודה בה כמו השמטה. והוא אמרו ית' (בהר י') וקדשתם את שנת החמשים שנה. ובביאור אמרו (ספרא) כשם שנאמר בשביעית כך נאמר ביובל, כלומר ההשואה ביניהם בצווי כמו שהשוה ביניהם הכתוב באזהרה כמו שיתבאר (ל''ת רכ''ד), ומשפטי שנת יובל ושנת שמטה שוים בבטול עבודת האדמה והפקיר מה שיצמח. ושני אלו הדברים יכללם אמרו וקדשתם את שנת החמשים שנה. וכבר באר הכתוב שמענין הקדושה בה שיהיו פירותיה ותבואתה מופקרים, אמר (שם י''ב) כי יובל היא קדש תהיה לכם מן השדה תאכלו את תבואתה. וזה היובל אינו נוהג אלא בארץ ובתנאי שיהיה כל שבט ושבט יושב במקומו כלומר יושב בחלקו מארץ ישראל ולא יהיו מעורבים זה בזה (ערכי' ל''ב:). [ספר המצות לרמב''ם — עשין קל''ו].
-----
תניא וקדשתם את שנת החמשים שנה מה תלמוד לומר לפי שנאמר בעשור לחדש יכול לא תהא השנה מקודשת אלא מיום הכיפורים ואילך תלמוד לומר וקדשתם את שנת החמשים שנה מלמד שמתקדשת והולכת מתחיל[ת]ה מכאן אמר רבי יוחנן בן ברוקה לא היו עבדים משועבדים ולא נפטרין לבתיהם ולא שדות חוזרות לבעליהם אלא אוכלים ושותים ושמחים ועטרותיהם בראשיהם עד שמגיע יוה''כ כיון שהגיע יוה''כ תקעו [בית דין] בשופר נפטרו עבדים לבתיהם ושדות חוזרות לבעליהם. ומפרש שם (ט' ב') מאי לשון דרור כמדייר בי דיירא כלומר (רש''י) שגר בכל מקום שחפץ. [סמ''ג עשין סימנים ק''נ—קנ''ג].
-----
לקדש שנת החמשים כמו שנת השמטה, כלומר בבטול העבודה בארץ והפקר הצומח בה, שנאמר [ויקרא כ''ה] וקדשתם את שנת החמשים שנה, וביאר הכתוב שענין הקדושה הוא שיהיו פירותיה ותבואתה נפקרים, ושיהיו העבדים יוצאין מתחת יד האדון שאמר הכתוב אחר כן [שם] וקראתם דרור בארץ לכל יושביה, כלומר חירות לעבדים, כי יובל היא קדש תהיה לכם מן השדה תאכלו את תבואתה, כלומר שתהיה התבואה הפקר ולא יאספה כל אחד ואחד לרשותו. משרשי המצוה מה שכתבתי במצות מניין השנים מצוה ראשונה שבפרשה זו שרצה השם לזכות עמו בקבלת מלכותו וכולי, כמו שכתבתיו שם, וכאן היה מקומו. מדיני המצוה מה שאמרו זכרונם לברכה שכל שאסור בשנה השביעית מעבודת הארץ אסור ביובל. וכל שמותר בה מותר בה, והחיוב על העושה שוה בשניהם. ודין הפירות באכילה ובמכירה ובביעור שוה בשניהם. יתירה שביעית על היובל שהיא משמטת כספים ודוקא בסופה, ויתר יובל על השביעית שמשמט קרקע ומוציא עבדים בתחלתה. ושנת יובל אינו עולה ממנין שני השבוע אלא מונין תשע וארבעים שנה שהן שבע שנים שבע פעמים, ואחר שנת השמיטה שהיא בשביעי האחרון עושין יובל בשנת החמשים, ושנת אחת וחמשים מתחילים למנות יובל אחר והיא התחלת שש שנים של שבוע. ונוהגת מצוה זו בארץ ישראל, ובזמן שכל יושביה עליה, כמו שכתבתי למעלה. ומן הדומה שהיו סנהדרין מתקבצין בקידוש השנה ומברכין עליה לקדש שנים ואחר כך תוקעין בשופר, וכן כל יחיד ויחיד תוקע גם כן ברשותו, והקול נשמע בכל הארץ, והעבדים נפטרין לבתיהם, והקרקעות חוזרין לבעליהם. ויתר פרטיה במסכת ערכין. ועובר על זה ועבד אדמתו ביובל עבודה האסורה, וכן אם לא רצה לשלח עבדו חפשי ביטל עשה זה מלבד שעבר על לאו, וכמו שנכתוב בסדר זה בעזרת השם. ועונשו גדול מאד, שהוא כאלו כופר בחדוש העולם. [ספר החינוך מצוה של''ב].
-----
המצוה ק''ל. [סהמ''צ עשין קל''ו, רמב''ם הל' שמיטה ויובל פ''א הכ''ד והכ''ה] לשון הר''מ צוינו לקדש שנת החמשים [כלומר לבטל] העבודה בה כמו השמטה, והוא אמרו יתעלה [ויקרא כ''ב י'] וקדשתם וגו'. ובביאור אמרו [תו''כ בהר פ''ג ה''ב] כשם שנאמר בשביעית כך נאמר ביובל, ר''ל השואתם בצווי כמו (שבא) [שהשווה] הכתוב ביניהם באזהרה, כפי מה שיתבאר. ודיני שנת היובל ושנת השמטה הם דבר אחד להשבית העבודה ולהתיר מה שיצמח בארץ, ואלה שני הענינים יכללם אמרו [שם] וקדשתם את שנת החמשים שנה. וכבר באר הכתוב שענין הקדושה (בא) [בה] שיהיו פירותיה ותבואתה הפקר. ואמר יתעלה [ויקרא כ''ה י''ב] כי יובל היא קדש תהיה לכם מן השדה תאכלו את תבואתה. וזה היובל אינו נוהג אלא בארץ, ובתנאי שיהיה כל שבט ושבט במקומו, ר''ל בחלקו של א''י, ולא יהיו מעורבין זה בזה, ע''כ. ענין השמיטה והיובל יראה לי שהוא להתחזק אמונת החדוש, תמצא ענין השביעית בימים והוא שבת בראשית, בשבועות [דברים ט''ז ט'] שבעה שבועות תספור לך, בחדשים בחדש השביעי [ויקרא כ''ג כ''א] ראש השנה ויום הכפורים, ורובו קדוש כמו שנאמר בהגדה [ויקרא רבה כ''ט י''א]. בשנים והוא בשמיטה [ויקרא כ''ה ח'] בשבע שבתות שנים, והוא היובל. אמנם השביתה בשבת בראשית יתבאר בו התועלת במקום המצוה [מצוה קמ''ז]. אמנם מספר שבעה שבועות הוא כי להקף השבעה מבוא גדול בענינים הטבעיים כמו שבאר הר''ם [מורה נבוכים ח''ג פמ''ג], ולנקותם מהדעות המזוהמות עברו עליהם ז' הקפים ואחר קבלו התורה, שלזאת הכונה הוציאם ה' ממצרים כמו שכתוב ואביא אתכם אלי [שמות י''ט ד']. ואמר' במדרש [שהש''ר פ''א ט''ו] ראויין היו ישראל לקבל את התורה מיד אלא אמר הקב''ה עדין לא בא זמן של בני משעבוד טיט ולבנים יתעדנו שנים או שלשה חדשים ואח''כ יקבלו התורה. וענין השבעיות בחדשים זה מבואר בעצמו. בימים טובים שבחדש השביעי כמו שיתבאר ענינם. וענין השמטה בשנה שביעית לחזק ענין שבת בראשית, ששש שנים יעבוד ותשבות הארץ בשנה השביעית לזכר אמונת החדוש, כאמרו [ויקרא כ''ה ב'] ושבתה הארץ שבת לה', עם מה שיש בזה מן החמלה על העניים כאמרו [שמות כ''ג י''א] ואכלו אביוני עמך, ותועלת לארץ כי תוסיף תבואתה אם ישמטנה בשנה השביעית. וכדי שלא יקשה לאדם שמיטת הקרקע ולחזק אמונת השגחת ה' בנו באו פסוקים רבים על זה, אמרו [אולי צ''ל ''ועשיתם'', ויקרא כ''ה י''ח—כ''א] ושמרתם את חקתי וגו' ונתנה הארץ פריה, וכי תאמרו מה נאכל וגו' וצויתי את ברכתי לכם בשנה הששית וגו'. וכדי שיתחזק ההמון באמונת ה' והשגחתו דבקה בנו ויאמינו בתורה שהוא עקר הכל, היה קורא המלך [סוטה מ''א ע''א] התורה בסכות בשנה השביעית באזני האנשים והנשים והטף, למען יראה להם כאלו קבלו עתה התורה, וכדי שיתעוררו ללמוד התורה זה הזמן שאין בו טרח ויגיעה. ושנה זו אין נותנין בה תרומות ומעשרות, שאז יד הכל שוה בפירות הארץ והיה כעם ככהן, אין להם חלק בעבודת הארץ יהיו אז פנויים כלם להבין בדרכי התורה כמו שהכהנים והלויים פנויים בכל זמן. וענין היובל בשנת החמשים בא על מספר השבעיות להערה שאמרנו, ואולי היה זה הערה על קבלת התורה אחר מספר שבעה שבועות, והוא הדרור הגמור לשוב איש אל אחוזתו. גם יש הערה במספר החמשים, כי כשיעברו על אדם חמשים מן העת אשר עמד על דעתו והוא מבן עשרים ולמעלה, יקרא דרור לנפשו מעבודת החמר, גאולת עולם תהיה לו וישוב אל אחוזתו. ובחבורי אחד מבעלי העיון ראיתי שזה המספר מארבעים ותשעה נמשך לקוסמים ולכופרים ההם הנותנים הממשלה כלה לשבעה כוכבי לכת וגלגליהם, כי הם השיגו זה המספר מתנועות הגלגלים, וראו שתשע תנועות לשבתאי, וכהם לצדק, וכהם למאדים, ולחמה שתי תנועות, ולכוכב שבע, וכן לנוגע שבע, ולגלגל לבנה שש, הרי תשע וארבעים תנועות הגלגל השמיני בין כלם חמשים. ועל פי זה הענין נקדש יום חמשים למתן תורה, ושנת החמשים ליובל להורות שהממשלה כולה למניע שלא יתנועע הוא ה' יתעלה, וכל המתנועעים מעשיו ומשרתיו עושי רצונו והוא מתנשא לכל לראש, ע''כ. והכונה אצלי ג''כ בענין היובל, כדי שישוב כל אחד ואחד אל משפחתו ואל אחזתו, ויראה להם כאלו עתה נתנה להם הארץ, ויתחזקו באמונת ההשגחה, ולזאת הכונה אינו נוהג אלא בארץ ושיהיה כל שבט ושבט במקומו. ואמנם בשנת השמטה היה די בשמיטת הכספים והקרקעות לחמלה על העניים עם מה שיש בו מן ההערה כמו שבארנו. ובא היובל בשנת החמשים, כי ברוב כל אחד ואחד רואה יובל בימיו, ועם היות אחת מכונות השמיטה לחמלה על העניים אינו נוהג אלא בארץ, כי עיקר הישוב הוא בארץ. [הבתים — ספר המצוה].
-----
מכאן א''ר ישמעאל בנו של ר' יוחנן בן ברוקא. קשיא לי והיכי יליף לה מהכא דלמא קרא לאיסור עבודת קרקע מר''ה הוא דאיצטריך ולא לענין שלוח עבדים. וניחא לי דלהא לא אצטריך דנהי דכתי' ביום הכפורים תעבירו שופר אמאי נימא שלא תהא אסורה בעבודת קרקע מתחלתה הא קרא דתעבירו שופר לצורך שלוח עבדים הוא דכתיב ומשו''ה משמע לן דקרא דוקדשתם את שנת החמשים לענין שלוח עבדים הוא דאצטריך. אי נמי דמדכתיב יובל היא שנת החמשים שנה ודרשי' לה באידך ברייתא בסמוך לומר שאינה מתקדשת בסופה אעפ''י שמתקדשת בתחילתה שמשמע לן דלגבי שלוח עבדים כתיב שאותו פטור שעבוד שיש להם מר''ה ועד יוה''כ הוי כעין תוספ' שהרי עיקר חירות שלהם ביוה''כ הוא ומשו''ה איצטריך מיעוטא דיובל היא שנת החמשים שנה לומר שאע''פ שמוסיפין לה בתחלתה אין מוסיפין לה בסופה אבל אי נימא דקרא דוקדשתם את שנת החמשים שנה לאוסרה בעבודת קרקע מתחלתה הוא בא א''כ אין כאן תוספת בתחלתה כלל דליצטרך מיעוטא לומר שאין עושין לה תוספת בסופה. ומ''מ לא מסתפק' לן כלל ממאי דתשרי ר''ה ליובלות דלמא ניסן ר''ה ועבדי' אוכלין ושותין ושמחין מניסן עד יוה''כ דכיון דפשטי' מקראי דתשרי ר''ה לשמיטין ממילא פשיטא לן דבתר שבעה שמיטין מקדשין יובל. [חידושי הר''ן].
-----
@ ט' ע''א.
שנת החמשים אתה מונה ואי אתה מונה שנת חמשים חסר אחת שמטה היא דכתיב וספרת לך שבע שבתות שנים שבע שנים שבע פעמים והיו לך ימי שבע שבתות השנים תשע וארבעים שנה ושנת חמשים יובל וסברי רבנן ששנת יובל אינה עולה למנין שני שבוע כדתניא בספרא יכול שנת היובל עולה (למנין) [לכאן ממנין] שני שבוע ת''ל שש שנים תזרע שדך ושש שנים תזמור כרמך שני זריעה וזמירה עולה למנין שני שבוע ולא שנת יובל עולה למנין שני שבוע הילכך מאחר ששנת יובל חושבין [שנת יובל מונין ו' שנים] ומשמיטין שביעית וחושבין שנת היובל שנת שמטה היא [וזהו] פי' שנת חמשים אתה מונה ואי אתה מונה שנת חמשים חסר אחת כלומר שהוא [שנת] שמטה כמו שפרשנו שלא תחשוב שנת יובל בשאר השנים ותתחיל לחשוב שש שנים מאחר שנת תשע וארבעים ותחשוב שנת היובל משש השנים ונמצאת זורע ה' שנים מאחר היובל ומקדש שביעית לשנת תשע וארבעים שהיא (שישית) ליובל כר' (יהודה) דאמר שנת חמשים עולה לכאן ולכאן כלומר עולה ליובל ועולה [לשני] שבוע. [פירוש הרמב''ם].
-----
שנת היובל אינה ממנין שני השמיטה אלא שנת תשע וארבעים שמיטה ושנת חמשים יובל ושנת חמשים ואחד תחילת שש שנים של שבוע וכן בכל יובל ויובל (ע''פ רמב''ם שמו''י פ''י ה''ז) שהרי אומר התלמוד בפרק אין נערכין (י''ב ב' ע''ש ור''ה ט' א') לאפוקי [מ]דרבי יהודה דאמר שנת החמשים עולה לכאן ולכאן. אמנם אין זה ראיה שמצינו לאפוקי שהלכה כן כמו שביארנו (עשה מ''ח דף קכ''ו ב' בד''ו) בענין הכתובה, ואדרבה פוסק רבינו יצחק (ר''ה ט' א' תד''ה ולאפוקי) כרבי יהודה שהרי בשמעתא דתנא דבי אליהו (ע''ז ט' ב') הולכת הסוגיא לפי דבריו גבי האי מאן דלא ידע בכמה שני בשבוע וכו' נשקול מכל מאה תרתי. [סמ''ג עשין סימנים ק''נ—קנ''ג].
-----
לאפוקי מר' יהודה דאמר שנת נ' עולה לכאן ולכאן פסקו התוס' כרבי יהודה ונ''מ לענין השמיטה מתי היא עיין בסמ''ק ובספר התרומה. [האגודה].
-----
לאפוקי מדר' יהודה דאמר שנת החמשי' עולה לכאן ולכאן. לענין הלכה כתב ר''ת ז''ל דקיימ''ל [כר''י] משום דסתם מתני' דהכא כר' ישמעאל דפליג אדרבנן דאמרי דפליגי עליה דר' יהודה וקיימ''ל בכלו תלמודא שמקדשין חדשים ודלא כרבנן דפליגי עליה דר' ישמעאל. ור' יוסי דנמוקו עמו קאי כר' ישמעאל בפ''ק דקידושין דאית ליה התם דיובל מתחלתו משמט. ובערכין בסוף פ' אין מקדשין מוכח דמאן דאית ליה מתחלתו משמט סבר לה כר' ישמעאל דאמר מר''ה חייל יובל. והיינו נמי דאמרי' בפ''ק דע''ז ונשקל מכל מאה תרתי וכמ''ש שם בס''ד. [חידושי הר''ן].
-----
אין צריך לומר חריש של שביעי וקציר של שביעי שהרי כבר נאמר שדך לא תזרע. ותימ' להר''י שהרי בפ''ק דמו''ק [ג' ע''א] אמרי' מכדי זמירה בכלל זריעה ובצירה בכלל קצירה למאי הלכתא כתבינהו רחמנא, למימר דאהני תולדות מחייב אאחרנייתא לא מחייב, אלמא אפי' תולדות דכתיבי אבות דידהו לא מיחייב אלא אהנך דכתיבי בהדיא, וא''כ אי לא כתיב חרישה הוה אמינא דלא הוה אסירי כלל, א''כ איצטריכי ליה בחריש טפי, ואר''י דר' יעקב דייק מדקציר תשבות לא אצטריך, דהא כתיב [ויקרא כ''ה ד'] שדך לא תזר(י)ע ואת ספיח קצירך לא תקצור, הלכך כי איצטריך בקציר תשבות, ותוספות קציר של שביעית ונכנס במוצאי שביעית נראה דוקא קצירה, אבל חרישה ליכא למימר כגון באילן שנחנט בשביעי, דיהיה אסור לחורשו בשמינית, דכתיב [שם ה'] שנת שבתון יהי' לארץ, כיון שיצא' שביעית הותר לעשות מלאכה בגופו של אילן, אבל פירותיו אסור עד ט''ו שבט. [תוספות ישנים].
-----
ר' עקיבא אמר אצ''ל חריש וקציר של שביעית שהרי כבר נאמר שדך לא תזרע וכרמך לא תזמור. וא''ת והא אפלגו בפ''ק דמשקין [מו''ק ג' ע''א] חורש בשביעית אי קאי בלאו או בעשה ולמאן דאמר בעשה מפיק ליה מהאי קרא דכתיב בחריש ובקציר תשבות. י''ל דעיקר דרשה מבקציר נפקא דבקציר לא איצטריך דהא בהדיא כתיב לא תקצור ומדקציר לתוספת חריש נמי לתוספת וממילא ילפינן אסורה בשביעית גופה דכיון דתוספת שלה מתסר בחרישה כש''כ שביעית עצמה. [חידושי הר''ן].
-----
קציר של שביעית. פי' רש''י שהביא שליש בשביעית אסור בשמינית, ודוקא כי אורחי' אסור לקצור אבל ע''י שינוי מותר ואפי' בשביעית, דתני בתורת כהנים [בהר פ''א ה''ג] תאנה של שביעית אין קוצצין אותה במקצת אלא בחרבה, ענבים של שביעית לא יבצרה בגת אלא בעריבה. והא דתנא בתורת כהנים [שם] מן המשומר אי אתה בוצר אבל אתה בוצר מן המופקר, היינו דוקא ע''י שינוי אבל כי אורחי' מופקר נמי אסור, ומשומר אסור אפי' על ידי שינוי, ומתני' מוכח דאיירי בשל הפקר. ובדין משומר נחלקו גאוני עולם. [תוספות ישנים].
-----
וקציר של שביעית שיוצא ונכנס למוצאי שביעית. פירש''י ז''ל שהביא שליש בשביעית. ולא נהירא דא''ה מאי איריא משום תוספת שביעית מדינא נמי אסורה דכל תבואה בתר שנה שהביאה שליש שדינן לה כדדרשינן מועשת את התבואה לשלש השנים אל תקרי לשלש אלא לשליש. וי''ל דהכי קאמר רחמנא בקציר היוצא משביעית לשמינית שבות בה שלא תעדר ולא תנכש בשדה מחמתו והיינו תוספת שביעית בסופו. [חידושי הר''ן].
-----
ור' ישמעאל מוסיפין מחול על הקודש מנה ליה. תימא דבשמעת' קמייתא דמועד קטן [ד' ע''א] מסיק ר' ישמעאל מקראי לית ליה מהלכות אית ליה כדאית' ערבה ועשר נטיעות וניסוך המים הלכה למשה מסיני ומדאיצטריך לי' נטיעות מכלל דזקנות אסור כמו כן הלכה. וכן מוכח התם. ונראה לי דהכא בעי לר' ישמעאל תוספות דלאחר שביעית מנא ליה, דר' עקיבא מפקינן ליה מדחריש ובקציר תשבות, והתם לא מפיק ר' ישמעאל מהלמ''מ אלא תוספות שלפניו. וא''ת מ''מ למה לי ועניתם דמפיק ביה ר' ישמעאל תוספות שלפניו ותוספת של אחריו תיפוק משבתכם, וכ''ת דאתא לשבתות וי''ט, ת''ל בשביעית דאת''ל דלא ילפי' ליה משביעית, וי''ל דאי לא כתיב ועניתם לגלויי על תוספת שלפניו לא שמעינן תוספת שלאחריו דמערב עד ערב דה''א דלא איירי קרא בתוספת כלל אבל השתא דשמעינן דאיירי קרא בתוספ' שלפניו דרשי' מיניה נמי תוספות שלאחריו. ולהכי בעי לר' עקיבא האי ועיניתם מאי עביד ליה, דאפיק ליה תוספות בין לפניו בין לאחריה משביעית מבחריש וקציר תשבות. וא''ת, לר' עקיבא שבתכם למה לי, דמשמע כל מקום שנאמ' שבות בין שבתות וי''ט בין שביעית. דאיכא למימר דמשמע ליה לר' עקיבא דלא מיירי בתוספות, כיון דליכא למדרש רישא דקרא בתוספות. עוי''ל דועניתם אתי לר' ישמעאל משום יום כיפורים ושבתות, ולא מצי יליף משביעית דגמיר מהלכה, ואין דנין ק''ו מהלכה [שבת קל''ב ע''א], ולא במה מצינו. אבל לר' עקיבא דגמיר שביעית מקראי פריך שפיר ועניתם למה לי, לילף יום כיפורים דחמירי דאסורים בעשיית מלאכה משביעית הקל. [תוספות ישנים].
-----
ור' ישמעאל דמוסיפין מחול על הקדש מנא לי' ומסקינן מדכתיב שבתכם כל מקום שנאמר שבות מוסיפין מחול על הקדש. וא''ת מאי קא מבע''ל הא אמרינן בריש מסכת משקין [מו''ק ד' ע''א] דקראי לר' עקיבא והלכתא לר' ישמעאל דעשר נטיעות ערבה ונסוך המים הלכה למשה מסיני כלומר שעשר נטיעות חורשין כל בית סאה בשבילן עד ר''ה ומדאצטרך למשרי ילדה ממילא זקינה אסירא. תירץ ר''ת ז''ל דהכא לתוספת שלאחריו דשבתכם אמערב עד ערב קאי דמינה מרבינן לאחריו והלכתא לתוספת שלפני שביעית. ואינו מחוור אצלי דאי הכי בשבתות וימי' טובים נמי לית לן תוספת לפניה' דתשבתו ושבתכם דמפקי' נמי שבתות ויו''ט אמערב עד ערב קאי. לפיכך נ''ל דכי בעי' ור' ישמעאל דמוסיפין מחול על הקדש מנ''ל לאו בשביעית בעינן אלא שבתות ויו''ט אי נמי אפי' בשביעית ולענין תוספת שלאחריה והכי קאמר בשלמא לר' עקיבא דמפיק תוס' שביעית מקרא יליף נמי תוספת בשבתות ויו''ט מק''ו דאי בשביעית דקיל מוסיפין מחול על הקדש בהני דחמירי לא כ''ש אבל לר' ישמעאל דמוסיפין מחול על הקדש בשבתות ויו''ט מנ''ל תינח בשביעית דיליף לה מהלכתא אבל בהני מאי איכא למימר וכי תימא אתי נמי בק''ו משביעית ליתא דהא תניא ומייתי לה בפ' ר' אליעזר דמילה שאין דנין ק''ו מהלכה. ומהדרינן דנפקא ליה מדתניא ועניתם את נפשותיכם כלומר דמיניה ילפינן תוספת לשבתות ויו''ט ואי לאו הלכתא דשביעית לא הוי משתמעא מיני' שביעי' כלל משום דלא דמיא לשבתות אבל כיון דגליא לן הלכתא בשביעית בכלל תוספות היא לפניה נהי דלית לן הלכתא לאחריה מפקינן לה מדכתיב שבתכם והיינו דכיילינן ואמרינן כל מקום שנאמר שבת מוסיפין מחול על הקדש ושביעית בכלל אי נמי דכיון דבכלהו ימי קדשה איכא תוספת לפניהם ולאחריהם ואתאי הלכתא דלשביעית נמי איכא תוספת מדאצטרך למשרא ילדה ממילא אית לה תוספות לשביעית לפניה ולאחריה אי נמי תוספת לאחריה לר' ישמעאל לית ליה ובשבתות ויו''ט בלחוד הוא דבעי' כנ''ל. [חידושי הר''ן].
-----
שאילתא דאזהרינהו הקב''ה לישראל למיתב בתעניתא בעשרה בתשרי ואפי' בשבת ואסור באכילה ובשתיה ובנעילת הסנדל וברחיצה ובסיכה ובתשמיש המטה מדאורייתא מנלן חמש ענויין כתיבי ועניתם תענו חד לאכילה ולשתיה ואחד לרחיצה ואחד לסיכה ואחד לנעילת הסנדל ואח' לתשמי' המטה ומחייבינן לאתחולי מאורתא דכתי' בתשעה לחדש בערב מערב עד ערב [ר''ה ט'. יומא פ''א:] וכי בתשעה מתענין והלא בעשירי מתענין אלא מכאן שמפסיקין מבעוד יום שמוסיפין מחול על קודש ואין לי אלא בכניסתו דבעינן אקדומי ואפסוקי ביציאתו מניין דמיבעי ליה אחורי עד חשיכה תלמוד לומר עד ערב ימים טובים מניין ת''ל תשבתו מניין שמקדימין ומעיילין ליה ומאחרין ומפקין ליה ת''ל שבתכם הא כיצד כל מקום שנאמר שבות מוסיפין מחול על קדש כגון שבתות ויום הכפורים וימים טובים. [שאילתות פרשת וזאת הברכה שאילתא קס''ז].
-----
ומתבעי ליה לאפסוקי ערב יום הכיפורים מאדנהר. דתניא ועיניתם את נפשותיכם בתשעה. יכול בתשעה מתענין. ת''ל בערב. אי בערב יכול משתחשך. ת''ל בתשעה. הא כיצד מתחיל ומתענה מבעוד יום. מיכן שמוסיפין מחול על הקודש. אין לי אלא בכניסתו. ביציאתו מניין. דבעי לן לאוחורי עד חשיכה. ת''ל עד ערב. אין לי אלא יום הכיפורים. שבתות מניין. ת''ל תשבתו. ימים טובים מניין. ת''ל שבתכם. הא כיצד. כל מקום שנ' שבות. מלמד שמוסיפין מחול על הקודש. ואתא לרבוי שביעית. [מחזור ויטרי סימן שמ''ה].
-----
תניא [פ''א:] ועניתם את נפשותיכם בט' וגו' יכול יתענה ט' ת''ל בערב אי בערב יכול משתחשך ת''ל בתשעה הא כיצד מתחיל ומתענה מבעוד יום מכאן שמוסיפין מחול על הקודש אין לי אלא בכניסתו ביציאתו מניין ת''ל מערב עד ערב אין לי אלא יוה''כ שבתות מניין ת''ל תשבתו ימים טובים מניין ת''ל שבתכם הא כל מקום שנאמר שבות מוסיפין מחול על הקודש. ותניא ועניתם את נפשותיכם בתשעה וכי בתשעה מתענין והלא בעשרה מתענין אלא לומר לך כל האוכל ושותה בתשעה בו מעלה עליו הכתוב כאלו התענה תשיעי ועשירי, פירוש כל האוכל ושותה מבעוד יום בט' (מ''ב שמוספת) [משום שמוסיף] תוספת לעינוי מעלה עליו וכו'. [ראב''ן יומא].
-----
וחייבים להוסיף ביוה''כ מחול על הקודש כדתניא [ועיין שם הגירסא] ועניתם את נפשותיכם בתשעה לחודש בערב יכול יתענה בתשעה ת''ל בערב אי בערב יכול משתחשך ת''ל בתשעה הא כיצד מתחיל ומתענה מבעוד יום מיכן שמוסיפין מחול על הקודש אין לי אלא בכניסתו ביציאתו מניין ת''ל שבתכם והכי קיי''ל כי האי תנא דתוספת יוה''כ דאורייתא כדאמר ר''פ המביא כדי יין [ל', ע''א] הנח להם לישראל שיהיו שוגגין ואל יהיו מזידין סבור מינה ה''מ בדרבנן אבל בדאורייתא לא ולא [היא לא] שנא דאורייתא ל''ש דרבנן דהא תוספת יוה''כ דאורייתא וקא אכלי ושתו עד שחשיכה ולא א''ל ולא מידי, הא למדת דתוספת דיוה''כ דאורייתא וצריכי' להפסיק מבעו''י. [או''ז הלכ' ערב יוה''כ סימן רע''ז].
-----
פ''ק דר''ה [ט', ע''א] מסיק ודמוסיפין מחול על הקודש מנלן דתניא בחריש ובקציר תשבות ר' עקיבה אומר אינו צריך לומר חריש [וקציר] של שביעית שכבר נאמר שדך לא תזרע וכרמך לא תזמור אלא חריש של ערב שביעית שנכנס לשביעית [וקציר של שביעית] הנכנס למוצאי שביעית ר''י אומר מה חריש רשות אף קציר רשות יצא קציר העומר שהוא מצוה ור' ישמעאל מוסיפין מחול [על] הקודש מנ''ל נפקא ליה מדתניא ועניתם את נפשותיכם בתשעה יכול בתשעה ת''ל בערב אי בערב יכול משתחשך ת''ל בתשעה הא כיצד מתחיל ומתענה מבעוד יום מלמד שמוסיפי' מחול על הקודש אין לי אלא בכניסתו ביציאתו מנין ת''ל עד ערב אין לי אלא יום הכפורים שבתות מנין ת''ל תשבתו ימים טובים מנין ת''ל שבתכם הא כיצד כ''מ שנאמר שבות מוסיפין מחול על הקודש ור''ע האי ועניתם את נפשותיכם מאי עביד ליה מבעיא לי' לכדתני ר' חייא בר רב מדפתי ועניתם את נפשותיכם בתשעה וכי בתשעה מתענים והלא בעשור מתענים אלא לומר לך כל האוכל ושותה בתשעה בו [מעלה עליו הכתוב] כאילו התענה תשיעי ועשירי. פרש''י ששת ימים (תעשה) [תעבוד] וביום השביעי תשבות בחריש ובקציר תשבות ר' עקיבה אומר כו' הרי סבירא לי' לר''ע דהאי קרא לאו לענין שבת כת' למה הוזכר כאן לענין חרישה וקצירה יותר משאר מלאכות אלא לענין שביעית נאמר והכי נאמר ששת ימים תעבוד כמו בשאר שנים ובשביעי' תשבות ואח''כ [אמר] ששת ימים שאמרתי לך תעבוד מחריש ומקציר תשבות בהם והכי קדריש ר''ע לא הוצרך לאסור כאן חרישה וקצירה בשביעית עצמה שהרי כבר נאמר שדך לא תזרע וכו' וכל מלאכת שדה וכרם נאסר בשביעית לפיכך לא בא הכתוב לאסור חרישה אלא בששית סמוך לשביעית כגון ל' יום לפני ר''ה או משתכלה הלחה כדמפר' פ''ק דמו''ק [ג', ע''ב] דמהני' ההוא חרישה בשביעית וכל מלאכת שדה וכרם אסרה תורה. וקציר של שביעית תבואה שגדלה שליש בשביעית שראוי' לקצור בשביעית אתה נוהג בה בשמינית מנהג שביעית וחייבת בביעור ואין סוחרין בה אע''פ שנגמרה בשמינית ונלקטה דתבואה הלך אחר שליש כדלקמן ומהכא נפקא לר''ע דמוסיפין מחול על הקודש אף ביציאתו. ע''כ רש''י.
והקשה ר''ת זצ''ל דהכא משמע דר''י אית לי' דמוסיפין מחול על הקודש דאורייתא ופ''ק דמועד קטן [ד', ע''א] אמ' הלכתא לר' ישמעאל קראי לר' עקיבה. ותירץ דהתם קאי אתוספת שלפני שביעית והא ודאי לר''ע אית לי' דמוקי לקרא דבחריש ובקציר תשבות אשביעית ויליף מינה בין תוספת שלפני' בין תוספת שלאחרי' ודוקא בשביעית אית לי' תוס' שלפני' אבל ביום הכפורים ובשבת ובימים טובים לית לי' כי אם דרבנן אבל ר' ישמעאל דמוקי ליה לקרא בשבת ויליף תוספת מועניתם אית ליה תוספת שלפניה דוקא ביום הכפורים אבל בשביעית וימים טובים לית ליה תוספת שלפניה כי אם שלאחרי' כדיליף דכ''מ שנאמר (ששת) [שבות] מוסיפין מחול על הקודש ושביעית נמי נאמר בה שבות וילפינן משם תוספת שלאחריה והכי מוכח סוגיא דפ''ק דר''ה דאתוספת שלאחרי' קאי הילכך הא דמסיק פ''ק דמו''ק הלכת' לר' ישמעאל היינו בתוספת שלפני' והא דיליף מקרא פ''ק דר''ה היינו תוספת שלאחרי'. מעתה לשיטת ר''ת תוספ' שביעית לר''ע בין לפני' בין לאחרי' דרבנן וכן שבתות וי''ט ולר''י תרווייהו דאורייתא ביום הכפורים ובשבת וי''ט לפניהם דרבנן לאחריהם דאורייתא כ''ע מיהא בין לר''ע בין לר''י ערבי שבתות וימים טובים תוספת שלפניהם דרבנן והקשה ה''ר יעקב דקורביל הקדוש זצ''ל דהואיל שתוספת שבת וימים טובים לפניהם דרבנן מעתה האיך אנו מקדשים קידוש שבת ואוכלים מבעוד [יום] ותו דפ' תפלת השחר [כ''ז, ע''ב] אמר רב יהודה אמר שמואל מתפלל אדם של שבת בע''ש ואומר קדושה על הכוס וע''כ בעת האוכל דר''פ ערבי פסחים [ק''א, ע''א] אמר שמואל אין קדוש אלא במקום סעודה מעתה איך נקדש ונסעוד סעודת שבת מבע''י שאינו שבת כ''א דרבנן ונצא י''ח מקידוש וסעודת שבת גמורה שהיא דאורייתא וא''ת דלאחר שקיבלה אז הוי עליה דאורייתא כי מן התורה אנו חייבין לשמוע לרבנן הא לאו מילתא היא דפרק מי שמתו בברכות [כ', ע''ב] בעי למימר דנשים בבהמ''ז דרבנן ולא מפקו אחרים י''ח ותו כדיליף מתשבתו שבתכם סברא הוא למימר דבין אתוספ' שלפני' בין אתוספ' שלאחרי' יליף. ונ''ל לפרש דלר' ישמעאל תוספת שבת וימים טובים קראי נינהו בין לפני' בין לאחריה כמו שמשמע דתשבתו שבתכם מרבה בין לפני' בין לאחריה ויליף מינה שביעית נמי כדמסיק כ''מ שנאמר שבות ושביעית נמי נאמרה שבות וההיא דמו''ק ה''פ הלכתא  נמי לר' ישמעאל וקראי נמי אית ליה ותרוייהו צריכי דקראי לתוספת שלאחריה כדפרישית והלכתא למשתרי ילדה בערב שביעית, קראי לר' עקיבא ולא הלכתא דאי אתאי הלכתא למשרי ילדה ממילא ליתסר זקנה כדקאמר התם וקרא דבחריש דלשביעית גרידא אתי למה לי והא דבעי רפ''ק דר''ה ור''ע האי ועניתם את נפשותיכם ל''ל ה''פ [דאי תימר] דלר''ע נמי לתוספת אתא הו''ל לרבויי נמי תוספת שבת וימים טובים ושמיטין מתשבתו שבתכם כמו שדורש ר' ישמעאל ומאי דוחקיה לאוקומה לקרא דבחריש ובקציר תשבות בשביעית. ומוקי לה התם במילי אוחרא ולית ליה לר''ע שום תוספת ביוה''כ ושבת וימים טובים כ''א דרבנן בין לפניהם בין לאחריהם. ומיהו אנן קיימא לן כר''י  כדאמר ר''פ המביא כדי יין [ביצה ל', ע''א] ולא הוא  ל''ש דאורייתא ל''ש דרבנן הנח להו שיהו שוגגין ולא מזידין דהא תוספת יו''כ [דאורייתא] הוא וקאכלי ושתו עד חשיכה ולא אמרי להו ולא מידי אלמא קיי''ל כר' ישמעאל  דתוספת דיוה''כ דאורייתא וה''ה לשבתות וימים טובים דמרבה להו מתשבתו שבתכם בין אתוספת שלפניהם בין אתוספת שלאחריהם. וההיא דאמר במו''ק דבזמן הזה לא נהגו תוספת שבת דכי גמירא הלכתא דומיא דניסוך המים בזמן שבית המקדש קים אע''ג דמרבויא נפקא לן מקרא דתשבתו שבתכם יש לומר דאתיא הלכתא ומעטי' לקרא ממשמעותיה. וקשיא לי דהואיל שר' עקיב' פליג היכי הוה הלכתא כר' ישמעאל הא קיי''ל פ' הכותב בכתובות [פ''ד, ע''ב] דהלכה כר''ע מחבירו ור' ישמעאל חבירו דר' עקיבה הוה מיהו אשכחן במקום אחר שיש הלכה כר' ישמעאל לגבי ר' עקיבה דאשכחן דאפליגו (בשבתות) [בשבועות] [כ''ו, ע''א] דר' עקיבה דריש ריבה ומיעט וריבה ור' ישמעאל דריש כלל ופרט וכלל וסתם לן תנא כותיה דר' ישמעאל פ' הזהב [נ''ז, ע''ב] כמה סתמות. ותו דקיימא לן פ' הגוזל [צ''ה, ע''א] ופ' לולב הגזול [ל', ע''ב] דקרקע אינה נגזלת ובהגוזל [קי''ז, ע''ב] משמע דמאן דדריש ריבה ומיעט סבר קרקע נגזלת. וה''ר שמשון זצ''ל מפ' דמעיקרא דמסיק ודמוסיפין מחול על הקודש מנ''ל אשבתות וימים טובים קא בעי ויליף משביעית שבת וימים טובים לר''ע (ור''י ותוספ') [צ''ל ולר''י דתוספת וע' ר''ש פ''א דשביעית] דשביעית הלכתא היא לא אתו שבת וימים טובים מינה דאין דנין ק''ו מהלכה וכ''ש אין למדין במה מצינו. מיהו הסוגיא דהתם מוכח דאשביעית קאי ואתוספת שלאחריה ותו דהואיל ומסיק כ''מ שנאמר שבות משמע דאשביעית נמי קאי הלכך מסתבר פי' הרב רבי יעקב דקורביל הקדוש ומיהו אף לדברי ה''ר שמשון תוספת שבת ויוה''כ דאורייתא הלכך אתי שפיר שמתפלל של שבת בערב שבת ואתו נמי שפיר שאנו מקדשים על הכוס ואוכלים סעודת שבת מבעוד יום דהואיל וקבלה עליה הויא ליה שבת דאורייתא.
ואמרי' בבראשית רבה פר' [יוד] אצל ויכל אלהים כו' א''ר חנינא משכני ר' ישמעאל בר''י אצל פונדקי אחד ואמר לי כאן נתפלל אבא של שבת בע''ש ר' ירמיה אמר ר' יוחנן מקשי (בן) [כאן] נתפלל אבא של שבת בערב שבת אתמהה ולא הוי צריך מקשי דהא חמריא סלקין מן ערב לצפרין ואמרין כבר התפלל רחב''ד בעירו ואין בעית מקשי על הדין קשיא דאמר ר''ח משכני ר' ישמעאל בר''י אצל פונדק אחד ואמר לי כאן נתפלל אבא של שבת בערב שבת של אחר שבת בשבת א''ר יוסי אף על דא לא הוי צריך מקשי דהא רבי הוה יתיב ודריש ואמר לאבדן אמוריה אכריז קמי ציבורא וצלין דחולא עד יומא קאים ועוד ר' (חנינא) [חייא] בר אבא הוה יתיב ודרש והוה אמר לאמוריה אכריז קומי ציבורא ויצלון דחולא עד יומא קאים. וזה לשון ה''ג והיכא דפשיטא ליה מילתא דלבי שמשא בשבתא לא מתרמי ליה חמרא לקדושי עליה ואתרמי ליה במנחתא דמעלי שבתא אי נמי היכא דיתיב וקא שתי חמרא אפניא דמעלי שבתא וידע דלאורתא לא (אתרמי) [מתרמי] ליה חמרא מקדש עליה מבעוד יום ואומר ויכולו וכו' ואע''ג דאיכא (בעת) [שהות] טובא ולאורתא כדאתי לביתיה מקדש אריפתא כדי להוציא בניו ובני ביתו. ע''כ הלכות גדולות. [או''ז הלכ' שבת סימן י''ד].
-----
וצריכין להוסיף מחול על הקודש ביום הכיפורים בכניסתו וביציאתו. ואנו רגילין להרבות בסעודה בערב יום הכיפורים, ולאכול היטב ומאכלים טובים. ואוכלים סעודה המפסקת מבעוד יום בעוד זריחת השמש. ואחר סעודה המפסקת ועדיין הוא יום, ולא אסר עצמו בפירוש באכילה ושתייה אלא כך בסתם עמד מן השולחן ולא היה בדעתו לאכול יותר, ואחר כך נמלך ורוצה לאכול ולשתות, הרשות בידו. [פסקי או''ז].
-----
תוספת שבת ויום הכיפורים וימים טובים דאורייתא. הילכך אתי שפיר שמתפלל של שבת בערב שבת, ואתי נמי שפיר שאנו מקדשים על הכוס ואוכלים סעודת שבת מבעוד יום. דהואיל וקיבל עליה הויא לה שבת דאורייתא. [פסקי או''ז].
-----
בין בשבת בין ביום הכפורים בין בימים טובים צריך להוסיף מחול על קודש, בין בכניסתן בין ביציא', כמו שמבואר בראש השנה בפרק ראשון [ט' ע''א] וביומא בפרק אחרון [פ''א ע''ב]. לפיכך כשמדליק הנר בערב שבת צריך להדליק מבעוד יום, כדי להסתלק מן הספק בכל כחו, כמו שביארנו בקונטרס הראייות בפרק המביא כדי יין. [פסקי ריא''ז].
-----
וצריך להפסיק סעודתו מבעוד יום דתניא ועניתם את נפשותיכם בתשעה לחדש וגו' יכול בתשעה ת''ל בערב אי בערב יכול משתחשך תלמוד לומר בתשעה הא כיצד מתחיל ומתענה מבעוד יום שכן מוסיפין מחול על הקדש אין לי אלא לפניו לאחריו מניין ת''ל עד ערב אין לי אלא יום הכיפורים שבת בראשית מניין ת''ל תשבתו ימים טובים מניין תלמוד לומר שבתכם. כל שביתה שאתה שובת אתה מוסיף לה בין מלפניה ובין מאחריה יכול יהיו חייבין כרת על התוספת ת''ל והנפש אשר תעשה כל מלאכה בעצם היום הזה והאבדתי וגו' על עצמו של יום ענוש כרת ואינו ענוש כרת על התוספות. יכול לא יהיו חייבין על תוספת מלאכה אבל יהיו חייבין על תוספות עינוי ת''ל כי כל הנפש אשר לא תעונה בעצם היום הזה ונכרתה על עצמו של יום ענוש כרת ואינו ענוש כרת על התוספות הא למדנו שצריך להפסיק אכילתו מבעוד יום. באגדת איכה ר' יהודה בן בתירה אזל לנציבין בעריבת צומא רבא אתא ריש כנישתא לזמוני ליה אמר ליה כבר אכלי ופסקי לי. אמר ליה אשגח עילאי דלא לימרו אינשי ההוא ר' לא אשגח עילוי אזיל עמיה ובסיפא אמרין אכל מן כל עיגול חד פתית ואכל מן כל תבשיל חד פס ושתא מן כל קסט חד כוס למדנו מיכן שאע''פ שהפסיק סעודתו חוזר ואוכל ושותה עד שתבוא השמש אך שיפסוק מבעוד יום וכבר הקדמתי מזה בערוגת תענית הלכה רע''ז. [שבלי הלקט סימן ש''ח].
-----
הא דאמרינן דצריך להוסיף מחול על הקדש בשבת ויום טוב ולשבות מעט כדאמרינן ביומא [פ''א ע''ב] זה התוספת לא ידענו כמה הוא והמחמיר תבא עליו ברכה אך אמנם נראה מדין התלמוד שאין צריך מפלג המנחה שהיא שעה ורביע קודם הלילה. [רבינו ירוחם ני''ב ח''א].
-----
צריך להוסיף מחול על הקדש בין בכניסת י''ה בין ביציאתו למלאכה ואכילה כך פשוט ביומא וכתבו המפרשים וזה התוספת אינו רוצה לומר בין השמשו' שהו' ספק יום ספק לילה שהוא כמהלך אלף ות''ק אמה קודם הלילה כי זה פשיטה אלא זה התוספת הוא קודם בין השמשו' מעט כמו שירצה. ואם מוסיף הרבה וקבל עליו חל עליו איסור מכאן ואילך וכתבו הגאונים דאינו אסור כשקבל עליו אלא דוקא בשקבל מפלג המנחה ולמעלה אבל לא קודם כי אין קבלתו כלו' וביארתיו בענין שבת ובענין תפלה [ני''ב ח''ב]. מצוה להכין סעודה ולאכל ולשתות ערב יום הכפורים כך פשוט ביומא בכתובות [ה' ע''א]. [רבינו ירוחם נ''ז ח''א].
-----
תוספת מחול על הקדש הוא קודם בה''ש והרוצה להוסיף כל הזמן שיש מתחילת השקיעה עד שיתחיל זמן בה''ש מוסיף רצה לעשות מקצתו קדש ומקצתו חול עושה ולא נתנו שיעור ותוספת זה למטה אלא שמוסיף שיעור הנראה לעינים ונהגו לקבל התוספת משקיעת החמה ותוס' יציאתו משהכסיף העליון והשוה לתחתון עד צה''כ דלא הוי לילה עד שיראו ג' כוכבים בינונים ושיהו רצופים במקום אחד. [אהל מועד שער השבת דרך ב'].
-----
וצריך להוסיף מחול על הקודש בכניסת יום הכפורים וביציאתו כמו בשבת, שר''ל שיוסיף חלק מערב יום הכפורים וחלק ביציאתו על עצם היום לענין שביתה מעשיית מלאכה, בזה החלק נוסף בו להתענות בו בכל הענויים שנבאר בו. והוא שאמרו ז''ל [ר''ה ט' ע''א] ועניתם נפשותיכם בתשעה לחודש, יכול בתשעה, ת''ל בערב. אי בערב יכול משתחשך ת''ל בתשעה. הא כיצד, מתחיל ומתענה מבעוד יום, מכאן שמוסיפין מחול על הקודש. אין לי אלא בכניסתו, ביציאתו מנין, ת''ל [עד] ערב. ואין לי אלא יוה''כ, שבת מנין, ת''ל תשבתו. י''ט מנין, ת''ל שבתכם, כל זמן שנאמר שבות מוסיפין מחול על הקודש. וזמן התוספת, יקדים זמן [מה לפני] בין השמשות, שהוא מעת התעלם השמש מעל פני האדמה עד התעלם אורו מרקיע השמים שהוא הערב אור השמש. והגבילו זה שהוא שיעור מהלך שלש רביעות מיל מהערב הראשון עד צאת הכוכבים. והזמן שהוא מעת היות השמש על גובה [הרקיע] מערב עד עת בין השמשות יתכן שיהיה כולו או מקצתו זמן התוספת מחול על הקודש, ומי שירצה לעשותו כולו תוספת הרשות בידו, ומי שירצה לעשותו קצתו חול וקצתו קדש הרשות בידו ג''כ ובלבד שיהיה זמן התוספת ניכר ומורגש. וההפרש שיש בין דין זמן בין השמשות ובין זמן התוספת, כי בין השמשות הוא ספק יום ספק לילה. ומי שעבר ועשה מלאכה או אכל ושתה בבין השמשות אשר בכניסת י''ט או בבין השמשות אשר בצאתו בזמן שבית המקדש קיים מביא אשם תלוי, אך מי שעבר ועשה זה בשתיהם ר''ל בכניסה וביציאה, הוא חייב כרת ממה נפשך, שאם בין השמשות לילה חייב כרת על עוברו בכניסתו ואם בין השמשות יום חייב כרת על עוברו ביציאתו. ומי שעבר ועשה מלאכה או אכל ושתה בזמן התוספת אינו בא לידי כרת לעולם, אך הוא עושה איסור ועובר על מה שכתוב בתשעה בחודש בערב מערב עד ערב. ואינו חייב כרת. למה שכתוב בחיוב הענוי ובאזהרה מעשיית מלאכה בעצם היום הזה, ולמדנו מפי השמועה אינו חייב אלא על עצמו של יום. [ספר מצות זמניות הלכ' יוה''כ שער ראשון].
-----
ומאחרין תפילת ערבית כדי להוסיף מחול על הקודש. ועוד שלא יהא לבו של אדם נוקף להדליק. או להכניס או להוציא מפני נידנוד עבירה. בזמן שאין ג' כוכבים בינוניים נראים ברקיע. ואף ביום השבת שחל יום טוב אחריו מאחרין. וכן במוצאי יום טוב עצמו שצריך גם לו תוספת מן החול. ומשום מלאכה. ואיחור הפסקה זו גם היא אינה לבטלה שנוטלין שכר בשפתים. אחת שמאחרין ושוהין לשם מצוה. כדפרי'. ועוד שעוסקין בתורה ואין איחורן עליהם למשא. והנהיגו הראשונים לשנות במסכת אבות מפני שלומדין ממנה יראת שמים ודרך ארץ. וכן אמרו חכמים מאן דבעי למיהוי חסידא ליקיים מילי דניזקין. רבינא אמר מילי דאבות. ואמרי לה מילי דברכות. ובמלכות אשכנז וצרפת שונין אותם בשבתות שמפסח ועד ראש השנה ומכוונין להתחיל ולהפסיק בין זה לזה משום מנהג אבותיהם בידיהן והן ששה סדורים וכופלים ומשלשין לפי הצורך עד הזמן. ויש בשאר מלכיות שאומ' אותם בימות הגשמים. ויש שאומרים מדברות ראשונות לדברות אחרונות. ויש שקורין אותם בכל שבת ושבת. ת'. ומה שרגילין שתפילת מנחת ערב שבת מקדימי' אותה ותפילת ערבית של מוצאי שבת מאחרין אותה הרבה. כדאמרינן בערבי פסחים [ק''ה ע''ב] שאני אפוקי יומא מעיולי יומא. עיולי יומא מקדמינן ליה כדי שיהיה זריזין למצות. אפוקי יומא מאחרינן ליה דלא ליהוי עלן כמשאוי. ועוד טעם אחרינ'. דמוסיפין מחול על הקודש בין בכניסתו בין ביציאתו. כדמוכח בפ''ק דראש השנה [ט' ע''א] (מועונותם) [מועניתם] וגו'. שבתות מניין. ת''ל תשבתו. ימים טובים מניין ת''ל שבתכם. הילכך מקדמינן בעיולי ומאחרי' באפוקי. [מחזור ויטרי סימן קמ''ג].
-----
אמרינן בירושלמי בפ' הזורק (במלליות) [ב' כרמליות] הסמוכין זה לזה אין מטלטלין (גגו לא פי' במלליות) [מזו לזו פי' ב' כרמליות] שאינם שוין ים ובקעה אבל ים וים בקעה ובקעה שרי. ואמרה תורה לנהוג איסור שבת קודם שבת ולאחר שבת להוסיף מחול על הקדש כדתנן פ' יוה''כ [פ''א ב'] ועניתם את נפשותיכם בתשעה לחדש וכי יכול יתענה בתשעה ת''ל בערב אי בערב יכול משתחשך ת''ל בתשעה הא כיצד מתחיל ומתענה מבעוד יום מכאן שמוסיפין מחול על הקדש אין לי אלא בכניסתו ביציאתו מניין ת''ל מערב עד ערב אין לי אלא יוה''כ שבתות מניין ת''ל תשבתו ימים טובים מניין ת''ל שבתכם הא כיצד כל שנאמר בו שבות מוסיפין מחול על הקודש ותוספת לא מצינו לה שיעור אך קודם בין השמשות מעט. [יראים סימן רע''ד].
-----
וה''ר אשר ז''ל כתב שצריך ליזהר שלא לעשות שום מלאכה אחר כך, שכבר קבל על עצמו שלא לעשות שום מלאכה. וראיה לדבר מהא דאמרינן בברכות מי בדלת. אבל אם הוא יום מעונן וכסבור ששקעה חמה ועדיין לא שקעה יכול הוא להדליק ולהוסיף שמן בנר ואע''פ שהתפלל תפלת ערבית ואינה קבלה לא ליחיד ולא לצבור דקבלת טעות הוא, ואין צריכין לחזור ולהתפלל ערבית מפני טורח צבור. ונראה בעיני שאם לא הבדיל ולא קבל עליו שלא לעשות מלאכה אם התנה להדליק נרות הבית או נרות חנוכה מותר מדאמרינן מי בדלת משום שברשותו הוא אם ירצה יקבל ואם לא לא יקבל ע''כ. [ספר המנהגות לרבינו אשר מלוניל].
-----
ונהגו לומר ויכולו אחר תפלת ערבית של שבת מעומד, משום דכתיב ועמדו האנשים נמצא שעדות מעומד הוא. כת' במכילתא זכור ושמור זכרהו בכניסתו שתקבלהו עליך קודם שקיעת החמה הרבה כדי שיהא מתוקן הכל, ושמור בצאתו כאדם המשמר אוהבו כשהוא עמו ואינו רוצה שילך מאתו עד זמן שיוכל לעכבו, ולמדנו שעד צאת הכוכבים הוא יום מן התורה ותוספת מדרבנן הוא עד לאחר צאת הכוכבים, על כן צריך החזן שלא יאמר ברכו עד לאחר צאת הכוכבים שהנשים מדליקות אחר ברכו מיד. וכן נהגו הקדמונים להקדים מאד בערב שבת שהוא מתוקן הכל קודם שקיעת החמה ומחשיכין הרבה מאד במוצאי שבת. [ספר המנהגות לרבינו אשר מלוניל].
-----
בלילי שבתו' מקדימין מבעוד יום להיבדל ממלאכה ולהוסיף מחול על הקדש כדיילפי' מועניתם את נפשותיכ', אין לי אלא יום הכיפורי', בכניסת' וביציאת' שבתו' מניין ת''ל תשבתו, ימים טובים מניין ת''ל שבתכם, כל מקום שנ' שבות מוסיפי' מחול על הקודש. ואמרי' התם שאני עיולי יומא מאפוקי יומא, עיילו יומא מקדמינן ליה, אפוקי יומא מאחרינן ליה דלא ליהוו עלי כמשואי. וא''ר יוסי [שבת קי''ח ע''ב] יהא חלקי עם מכניסי שבת בטיברייא, וממוציאי שבת בצפורי. [מנהג אלסכנדריא של מצרים וכל ארץ מצרים שאומ' לפני תפלת הערב של שבת מזמור שיר ליום השבת כל המזמור, ויש לי סמך מדאמרי' בברא' רבא ויכל אלהים ביום השביעי מה העולם חסר מנוחה באת שבת באת מנוחה באת שבת אמ' הקב''ה בואו ואמרו שירה פנים חדשות באו לכאן]. [המנהיג הלכ' שבת].
-----
וצריך להוסיף על השבת חלק מזמן החול, בענין שיאחר יציאתו, כמו שהקדים הכנסתו. וזהו אומרם במכילתא, זכור ושמור מלפניו זכור ושמור מלאחוריו, מכאן שמוסיפין מחול על הקודש. ואמרו [פסחים ק''ה ע''ב] אפוקי יומא מאחרינן ליה כי היכי דלא לידמי דהוי עלן כטונא. [ספר מצות זמניות הלכ' שבת].
-----
וצריך לעשות תוספת ניכרת מהחול על השבת שיהיה שובת בו ובטל ממלאכה. וזה נקרא תוספת מחול על הקדש. כפי מה שסמכו לזה מן בתשיעי לחדש מערב עד ערב תשבתו שבתכם. [ספר מצות זמניות הלכ' שבת].
-----
וכתב במכילתא זכור ושמור זכרהו בכניסתו שתקבלהו קודם שקיעת החמה הרבה שיהיה הכל מתוקן. ושמור ביציאתו כאדם ששומר אוהבו שהוא עמו ואינו רוצה שילך מאתו כל זמן שיוכל לעכבו. ולמדנו שעד צאת הכוכבים הוא יום, ועל כן צריך שיזהר החזן שלא יפתח בברכו במוצאי שבת עד אחר צאת הכוכבים לפי שהנשים מדליקות הנר מיד, וכן נהגו הקדמונים להקדים מאד בערבי שבתות ולהחשיך מאד במוצאיהן כדי שלא יפשעו ויעשו מלאכה. [כל בו הלכ' שבת סימן ל''א].
-----
במאור דף ב'. ד''ה הא כיצד. [כתוב שם. ובדין] הוא דלימא רבי עקיבא האי ועניתם [את נפשותיכם מבעי ליה] כו'. אמר אברהם. לא כדברי זה, ולא כדברי זה צרפתי שאמר דהך דרשא דרבי ישמעאל אתוספת דלאחר שביעית קאי כי הם דברי תועה שאין לשביעית תוספת לאחריה. וקציר של שביעית היוצא למוצאי שביעית שהוא אסור לאו תוספת הוא אלא מפני שנדון אחר שליש ותבואת שביעית ממש היא. וכל הנוטה מזה תועה הוא. ועוד אי נפקא ליה לרבי ישמעאל תוספת שביעית מהאי קרא הילכתא לפניה למה ליה, תיפוק ליה כוליה מהאי קרא דהא תרוייהו לפנים ולאחור בהאי קרא כתיבי, ויותר הוא מפורש בלפנים יותר מלאחור. והכל רוח שקר. אבל כך אני אומר, דהאי קרא לרבי ישמעאל על שבתות וימים טובים בלחוד קאי. והאי דקאמר ורבי ישמעאל מוסיפין מחול על הקודש מנא ליה לאו אשביעית קאי אלא הכי קאמר מנא ליה תוספת בשום מקום דליצטריך ליה למימר ואל תתמה שהרי מוסיפין מחול על הקודש, וקאמר ליה מהכא דאשכחן תוספת בשבתות וימים טובים ויום הכפורים, וכיון דאשכחן הכא אימא גבי יובל נמי מוסיפין, קא משמע לן. הדר קאמר ורבי עקיבא האי ועניתם מאי עביד ליה, כלומר כיון דנפקא ליה תוספת גבי שביעית מבחריש תשבות כל שכן גבי שבת ויום הכפורים שהם כרת, ולמה הוצרך בתשעה לחדש, לישמעינן תוספת גבי ימים טובים דבעניינא דידהו וגבי יום הכפורים לא הוה צריך דהא כתיב שבת גבי שביעית, בההוא קרא דרבי עקיבא דדריש ליה לתוספת וביום השביעי תשבות בחריש ובקציר תשבות הוקשו זה לזה. ואי קשיא לך לרבי ישמעאל נמי כיון דנפקא ליה תוספת שביעית מהילכתא האי ועניתם למה לי, איכא למימר לזמן שאין בית המקדש אצטריך דאע''ג דתוספת שביעית ליכא, כדאיתא במועד קטן [דף ד'.], בשבתות וימים טובים איכא, וזה הפירוש האמתי. [כתוב שם לראב''ד].
-----
ת''ר תענו את נפשותיכם בתשעה וכי בתשיעי מתענין והלא בעשירי מתענין אלא לומר לך כל האוכל ושותה בתשעה ומתענה בעשירי מעלה עליו הכתוב כאילו נתענה תשיעי ועשירי. [שאילתות פרשת וזאת הברכה שאילתא קס''ז].
-----
ומיחייבינן למיכל ולמישתי במעלי יומא דכיפורי. דתני חייא בר רב מדפתי ועיניתם את נפשותיכם בתשעה וגו'. וכי בתשעה מתענין. והלא בעשור מתענין. אלא לומר לך כל האוכל ושותה בו מעלה עליו הכתוב כאילו התענה תשיעי ועשירי. [מחזור ויטרי סימן שמ''ה].
-----
עיוה''כ אסור להתענות דתני ר''ח מדפתי בר''ה ד' ט' ועניתם את נפשותיכם וכי בט' מתענין והלא בי' מתענין אלא כל האוכל ושותה בתשיעי מעלה עליו הכתוב כאלו התענה תשיעי ועשירי מכאן שאסור להתענות בעיוה''כ וכ''א צריך לבקש מחילה מחבירו דאר''י יומא ד' פ''ו כל המקניט את חבירו צריך לפייסו וכנגד הקב''ה תשו' ומע''ט ואם מת צריך להוליך על קברו יו''ד ב''א ואומר חטאתי לד' אלוקי ישראל ולזה ולמה צריך אדם מחילה דתנן עבירות שבין אדם לחבירו אין יוה''כ מכפר עד שירצה את חבירו. [מעשה רוקח סימן קל''ח].
-----
צריך אדם לאכול סעודה בעיוה''כ כדתני' ועניתם את נפשותיכם בתשעה [לחודש יכול יתחיל ויתענה בתשעה] ת''ל בערב אי בערב יכול משתחש(י)ך ת''ל בתשעה הא כיצד מתחיל ומתענה מבע''י יומא ד' פ''א ואמר בסוכה פ' הישן  ד' כ''ח האזרח לרבות הנשים שחייבים בתוס' עינוי ואם אוכלין סמוך לחשיכה אין אנו יודעין אם אנו מחוייבים למחות או לא דאיתא בביצה פ' המביא ד' ל' והא תוס' יוה''כ דאור' וקא (אוכל) [אכלו] ושתו עד לאורתא ולא אמרינן  להו ולא מידי אלא מוטב שיהי' שוגגין ואל יהיו מזידין. [מעשה רוקח סימן ק''מ].
-----
אסור להתענות בעיוה''כ. וכל האוכל ושותה בו מעלה עליו הכתוב כאילו נצטוה להתענות תשיעי ועשירי והתענה. [הבתים — שערי שביתת יום הכפורים שער שני].
-----
ובערב יום כפורים בסעודה המפסקת אינו אוכל מהר''ם ז''ל כ''א תרנגולת ודבר רך ושריית פת ביין לפי שהוא כמעוכל. [תשב''ץ סימן קכ''ז].
-----
כתיב (ויקרא כ''ג), ועניתם את נפשותיכם בתשעה לחדש. אמרו חז''ל (ברכות ח', ב') וכי בתשעה מתענין והלא בעשרה מתענין. אלא כל האוכל ושותה בתשיעי כאילו התענה תשיעי ועשירי. כלומר כאילו נצטוה להתענות תשיעי ועשירי והתענה. זהו פשט הכתוב, ועניתם את נפשותיכם על ידי תשעה לחדש שזהו דרך האכילה, כי דרך האדם כשאוכל מאד כי ליום המחרת יותר מעונה מכשאינו אוכל. אבל אין לדקדק מכאן כי התענית גם בתשיעי ועשירי שהוא יותר [חשוב], דאדרבה גריעות הוא. אלא יש לאדם לעשות סעודה גדולה בערב יום הכיפורים. וכן מנהג ישראל. וכן אמרו חז''ל במסכת חולין בפרק אותו ואת בנו (פ''ג, א') כי ערב יום הכפורים היו עושים סעודות גדולות בארץ הגליל. [ואפי' החכמים] הרגילין להתענות כל השנה בערב יום הכפורים היו עושין סעודה גדולה, כמר בריה דרבינא דהוה יתיב בתענית כוליה שתא לבד ממעצרתא ופוריא ומעלי יומא דכפורי, כמו שכתבנו בראש השנה. [צרור החיים הדרך החמישי סימן א'].
-----
וצריך לאכול ולשתות ערב יוה''כ יותר ממנהגו. לאומרם תני רבי חייא בר רב מדפתי מאי דכתיב ועניתם את נפשותיכם בתשעה בחודש בערב וכי בתשיעי מתענין והלא בעשירי מתענין אלא לומר לך כל האוכל ושותה בתשיעי אני מעלה עליו כאילו התענה ט' וי'. [ספר מצות זמניות הלכ' יוה''כ שער ראשון].
-----
כאלו התענה תשיעי ועשירי. פי' כאלו נצטוה בה והתענה אבל ודאי אסור להתענות בה כדאמרי' בפסחים בפ' ואלו דברים דמר בריה דרבינא כולו שתא הוה יתיב בתעניתא בר מפוריא ועצרת, ומעלי יומי דכפורי. [חידושי הר''ן].
-----
@ ט' ע''ב.
כאילו התענה תשיעי ועשירי. פי' אם צוה המקום להתענות, אבל השתא מיהא אסור שלא יבא לאכול ביום כיפור. [תוספות ישנים].
-----
כאלו התענה תשיעי ועשירי פיר''י דאסור להתענות בערב יוהכ''פ. [האגודה].
-----
לפי שאפשר לעולם בלא שילוח עבדים. הקשה הרשב''א ז''ל תינח שלא שלחו שלא שמטו מאי איכא למימר דהא אי אפשר לר' יוחנן דאמר האחין שחלקו מחזירין זה לזה ביובל דאי אפשר דהוו כולי עלמא חד בר חד וי''ל דמשום הא נמי הוא דקאמר וזו מסורה לב''ד וחדא מנייהו נקט. [חידושי הר''ן].
-----
אלא ר' יהודה מאי טעמיה פי' מאי טעמי' דר' יהודה שעשה עיקר היובל שלוח עבדים ולא עשה תקיעה עיקר ואמרינן (קסבר) מקרא נדרש לפניו ולא לפני פניו (פי') [כי] כך סדר הפסוקים והעברת שופר תרועה בחדש השביעי בעשור לחדש ביום הכפורים תעבירו שופר בכל ארצכם וקדשתם את שנת החמשים שנה וקראתם דרור בארץ לכל יושביה יובל היא תהיה לכם ושבתם איש אל אחוזתו ואיש אל משפחתו תשובו יובל היא שנת החמשים שנה תהיה לכם ר' יהודה סבר מקרא נדרש לפניו כלומר יובל הוא במה בפסוק שלפניו שהוא וקדשתם את שנת החמשים שנה וקראתם דרור בארץ שהוא שלוח עבדים ולא לפני פניו שהוא והעברת שופר תרועה. [פירוש הרמב''ם].
-----
דכ''ע דרור לשון חירות מאי לשון דרור אמר רבי יהודה כי מדואר דריא ומוביל סחורתא בכל מדינתא — פי' כשירוץ הסבל כשנושא הסחורה ומוליך הסחורה בכל מדינה, לסחור ודומה למדואר שהוא ענין ריצה. [הערוך ערך דריגג]. אין נוטעין ואין מבריכין וכו' עד ר' יהודה אומר כל הרכבה שאינה קולטת לג' ימים — שוב אינה קולטת — פי' לדברי האומר ל' צריך ל' ול'. ל' — לקליטה ול' לעלות לו שנה, וכן לדברי האומר ג', ג' — לקליטה ול' — לעלות לו שנה, וכן לדברי האומר ט''ו. [הערוך ערך קלט].
-----
אמר ר' חייא [אמר ר' אבין] (בר אבא) אמר ר' יוחנן זו דברי רבי יוסי בר יהודה אבל חכמים אומרים שלשתן מעכבות פי' שלוח עבדים והעברת שופר והשמטת קרקע קסברי מקרא נדרש לפניו שהוא וקראתם דרור הרי שלוח עבדים ולפני פניו והעברת שופר תרועה הרי תקיעה ולאחריו לא תזרעו ולא תקצרו הרי השמטת קרקע הילכך שלשתן מעכבות. [פירוש הרמב''ם].
-----
וקסבר מקרא נדרש לפניו ולא לפני פניו. וא''ת א''כ יובל למה לי תיפוק ליה דאין מקרא נדרש לפני פניו. וי''ל, בעלמא דרש קרא אלפני פניו, מיהו הכא כיון דכתי' יובל, אית לן לאוקמי קרא אלפניו ולא אלפני פניו. [תוספות ישנים].
-----
יובל היא תהיה לכם מכאן למדו רבותינו (ר''ה ט' ב') שיובל נוהג בחוצה לארץ כל זמן שנוהג בארץ. ובזמן שאין היובל נוהג אין עבד עברי נוהג ולא בתי ערי חומה נוהגים ולא שדה אחוזה [ו]לא שדה חרמים (לשון הרמב''ם שמו''י פ''י ה''ט ע''ש) כדאיתא בפרק המקדיש שדהו (ערכין כ''ט א'). [סמ''ג עשין סימנים ק''נ—קנ''ג].
-----
ולנטיעה מנלן דכתיב [ויקרא י''ט] שלש שנים יהיה לכם ערלים לא יאכל, וכת' ובשנה הרביעית, ויליף שנה שנה מתשרי, דכת' [דברים י''א] מראשית השנה ועד אחרית (ה)שנה. ת''ר אחד הנוטע ואחד המבריך ואחד המרכיב ערב שביעית שלשים יום לפני ראש השנה עלתה לו שנה ומות' לקיימן בשביעית, פחות משלשים יום לפני ראש השנה לא עלתה לו שנה ואסור לקיימן בשביעית, [י' א'] ופירות נטיעה זו אסורין עד חמשה עשר בשבט, אם לערלה ערלה אם לרבעי רבעי. מנהני מילי אמ' ר' חייא בר אבא אמ' ר' יוחנן ומטו בה משום ר' ינאי [ויקרא י''ט] ובשנה הרביעית ובשנה החמישית, פעמים שברביעית ועדיין אסור' משום ערלה, ופעמים שבחמישית ועדיין אסורה משום רבעי. פי', אם נטע ל' יום קוד' תשרי, שתוכל הנטיעה לקלוט בארץ קודם תשרי, שזמן קליטת הנטיעה הוא ל' יום, ואחד יום בשנה חשוב שנה, ויום שלשים עולה לו לכאן ולכאן, וכל זמן שלא תקלוט כמנחא בכדא דמיא, ולאחר קליטתה יום אחד בשנה חשוב שנה, ויום שלשים לקליטה עולה לכאן ולכאן, ומונה מתשרי ועד תשרי י''ב חודש, ויש לו ב' שנים, ומונה מתשרי ועד תשרי י''ב חודש, ויש לו ג' שנים. ומה שחונטין מתשרי שלשנה זו ואילך שהוא עשרים וחמשה חודש לנטיעה מן הדין להיות מותרין באכילה בירושלים, אלא משום דא' קרא ובשנה הרביעית אנו אוסרים אותה עד ט''ו בשבט. ואע''פ שתשרי ומרחשון וכסלו וטבת וחצי שבט משנה הרביעית לנטיעה הם, אפילו הכי אסורין, וזהו פעמי' שברביעית ואסור' משום ערלה. אבל אם לא נטעה ל' יום לפני תשרי כאילו נטעה בתשרי, ומונה מתשרי ועד תשרי י''ב חודש, וכן עד תשרי י''ב חודש, והחונטין מתשרי ואילך שלשנה רביעית לנטיעה מותרין מיד. דאי לתשרי מנית איכא ג' שנים, ואי לשבט מנית איכא ג' שנים. וזהו פעמים שברביעית ומותר משום ערלה. ואילו הוה מנינן לשבט ולא לתשרי, מתשרי שנטעה ועד שבט עלתה לו שנה, ומשבט ועד שבט שנה, ומשבט ועד שבט שנה, והיו מותרין הפירות שחונטין עד תשרי שלשנה רביעית לנטיעתה, ועכשיו שאנו מונין לתשרי אסור' עד תשרי שלשנה רביעית. נמצא שאנו מונין לשבט ולתשרי שניהן להחמיר עליה, לתשרי אנו מונין כדילפינן שנה שנה, (ולשביעית) [ולשבט] אנו מונין כדין כל האילנות, שראש השנה שלהן הוא חמשה עשר בשבט. [פסקי הרי''ד].
-----
ולנטיעה מנא לן, דכתיב שלש שנים יהיה לכם ערלים לא יאכל, וכתיב ובשנה הרביעית יהיה כל פריו קדש הלולים לי''י. וגמר שנה שנה מתשרי דכתיב מראשית השנה ועד אחרית שנה. [המאורות].
-----
והמצוה הקי''ט היא שצונו להיות נטע רבעי כלו קדש והוא אמרו יתעלה (קדושים י''ט) יהיה כל פריו קדש הלולים לי''י. ודינו שיעלה לירושלם ויאכלהו שם בעליו כמו מעשר שני [מ' קכ''ח] בשוה ואין לכהנים בו כלום. ולשון ספרי ואיש את קדשיו לו יהיו [נשא ה'] משך הכתוב כל הקדשים ונתנם לכהן ולא שייר מהן אלא תודה ושלמים ופסח ומעשר בהמה ומעשר שני ונטע רבעי שיהיו לבעלים. וכבר התבארו דיני מצוה זו בשלמות בפרק אחרון ממסכת מעשר שני (מ''א—ה', י'). [ספר המצות לרמב''ם — עשין קי''ט].
-----
נראה לרבינו משה (מאכ''א פ''י הל' ט''ו) שאין דין נטע רבעי נוהג בחוצה לארץ אבל אוכל פירות שנה רביעית בלא פדיון כלל שלא אסרו [נ''א אמרו] אלא הערלה, וקל וחומר הדברים ומה סוריא שהיא חייבת במעשרות ובשביעית מדבריהם אינה חייבת בנטע רבעי כמו שיתבאר בהלכות נטע רבעי (פ''ט הל' א') חוצה לארץ לא כל שכן שלא יהא נטע רבעי נוהג בה, וגם רבינו יצחק דקדק בתשובה אחת מההיא דכל המיקל בארץ הלכה כמותו בחוצה לארץ (ברכות ל''ו א') שאין נטע רבעי נוהג בחוצה לארץ משום דבארץ איכא דלית ליה רבעי אלא בכרם (שם ל''ה א' ותד''ה ולמאן) ושוב מצא כן בתשובה דשאלתות דרב אחאי (קדושים סי' ק'), אבל בארץ [ישראל] נוהג בין בפני הבית בין שלא בפני הבית. ובהלכות נטע רבעי (עשין קל''ז) יתבאר משפטי פדיונו ודין אכילתו [ו]מאימתי מונין לערלה ולרבעי (ע''פ לשון רמב''ם שם הל' ט''ז). [סמ''ג לאוין סימן קמ''ו].
-----
להיות נטע רביעי כלו קדש, פירוש כל פירות היוצאין באילן בשנה הרביעית לנטיעתו הם קדש, כלומר שהם נאכלים לבעלים כמו מעשר שני בירושלם, וזו היא קדושתן, שנאמר [ויקרא י''ט] ונטעתם כל עץ מאכל וגו' ובשנה הרביעית יהיה כל פריו קדש הלולים ליי, ובא הפירוש שהם לבעלים, ופירוש הלולים הוא שיאכלוהו הבעלים בירושלם וזהו ההלול, וזה יקראו חכמים בכל מקום נטע רביעי. ובספרי דורש שנטע רביעי הוא לבעלים מדכתיב [במדבר ה'] ואיש את קדשיו לו יהיו וגומר, שאמרו שם איש את קדשיו וגומר משך כל הקדשים ונתנם לכהנים ולא שייר מהם אלא תודה ושלמים ופסח ומעשר בהמה ומעשר שני ונטע רביעי שיהו לבעלים. משרשי המצוה שרצה האל להיות האדם מתעורר להלל השם ברוך הוא בתחלת מבחר פירות אילנותיו כדי שינוח עליו נועם השם וברכתו ויתברכו פירותיו, כי האל הטוב חפץ בטוב בריותיו, ולכן צונו להעלותן ולאכול אותן במקום שבחר מימי קדם לעבודתו ברוך הוא, כי שם צוה יי את הברכה. ומבחר פירות האילן הם היוצאים בשנה הרביעית. ועוד יש תועלת לאדם בהיותו מצווה לאכול במקום ההוא קצת פירותיו כגון זה ומעשר שני וגם מעשר בהמה, כי מתוך כך יקבע מושבו או מושב קצת מבניו באותו המקום ללמוד תורה שם, כי שם מורי התורה ועיקר החכמה, וכמו שנכתוב במצות מעשר שני בעזרת השם. והרמב''ן זכרונו לברכה כתב בטעם מצוה זו בפירושיו כדי לכבד השם מראשית כל תבואתנו ולא נאכל מהם עד שנביא כל פרי שנה אחת הלולים ליי, והנה אין הפרי בתוך שלש ראוי להקריבו לפי שהוא מועט, גם שאין נותן בפריו טעם או ריח טוב, גם כי רוב האילנות לא יוציאו פירות כלל עד שנה רביעית לנטיעותן ולכך נמתין לכולן. והמצוה הזאת דומה לבכורים. ועוד כתבנו כי אמת הדבר עוד שהפרי בתחלת נטיעתו עד השנה הרביעית רב הלחות דבק מאד, מזיק לגוף ואיננו טוב לאכילה, כדג שאין לו קשקשת, והמאכלים הנאסרים בתורה שהם רעים גם לגוף.
מדיני המצוה מה שאמרו זכרונם לברכה [ברכות ל''ה ע''א] שהרוצה לפדות נטע רביעי פודהו כמו מעשר שני שהוא נפדה, כלומר שפודה הפירות בכסף ומעלה הכסף לירושלם. ואם פודהו לעצמו מוסיף חומש, שכן הוא הדין במעשר שני מדכתיב ביה [ויקרא כ''ז] ואם גאל יגאל איש ממעשרו, אבל הפודה מעשר שני לאחרים אין מוסיף חומש. ואין פודין אותו עד שיגיע לעונת המעשר, שנאמר בו [ויקרא י''ט] להוסיף לכם תבואתו, ודרשו זכרונם לברכה עד שיעשה תבואה, כלומר שהגיע לעונת מעשר והוא שליש בישולו. ואין פודין אותו במחובר כמו מעשר, לדעת הרמב''ם זכרונו לברכה [מעשר שני פ''ט ה''ב], ואחרים פירשו דאפילו במחובר פודין אותו. והוא נקרא ממון גבוה כמו מעשר, ולפיכך אינו נקנה במתנה אלא אם כן נתנו בעודו בוסר שעדיין לא חל עליו החיוב, כמו שאמרנו. ודינו בשאר הדברים כגון אכילה שתייה וסיכה כמעשר. ובמצות מעשר שני בפרשת ראה אנכי נאריך עוד בזה בעזרת השם. והפודה כרם רביעי רצה פודהו ענבים, רצה פודהו יין, וכן הזתים, אבל שאר הפירות פודה אותן קודם שישתנו מברייתן. והפדיון הוא שאומר פירות אלו יהיו מחוללין על כסף זה, והרי הן מחוללין בכך, ומעלה הכסף ואוכלו בירושלם. ואמר שמואל בגמרא [קדושין י''א ע''ב] שהקדש שהוא מנה שחללו על שוה פרוטה מחולל, אבל לא בפחות משוה פרוטה שאין לו דין כסף לשום דבר, והוא הדין לפירות רביעי. וכרם רביעי אין לו שכחה ופאה ולא פרט ועוללות, ואין מפרישין ממנו תרומה ומעשרות אלא כולו עולה לירושלם או נפדה ויעלו הדמים ויאכלו בירושלם. ודין מה שאמרו זכרונם לברכה [ר''ה ט' ע''ב] מאימתי מונין ראש השנה לרביעי, וכן מה שאמרו שכל שהוא חייב בערלה חייב ברביעי, ובמצות ערלה נאריך בענין זה בעזרת השם, ונכתוב אי זה אילן חייב בה ואי זה דבר שבאילן, וממנה נלמוד לרבעי. ויתר כל פרטיה מבוארים בפרק אחרון ממעשר שני. ונוהגת מצוה זו בזמן הבית בארץ בזכרים ונקבות אבל לא בחוצה לארץ, וכן כתב הרמב''ם זכרונו לברכה כשם שאין מעשר עני בסוריא כך אין נטע רביעי בסוריא, עד כאן. וכל שכן בחוצה לארץ. ויש מרבותינו שהורונו, השם ישמרם ויחיים, שחיוב מצוה זו הוא אפילו עכשיו בארץ ואפילו בחוצה לארץ נוהג כרם רביעי מדרבנן, ולפי זה צריך כל אדם עכשיו לפדות פירות כרם רביעי שלו על שוה פרוטה או יותר, גם אמרו שמברכין על הפדייה, ואחר כך משליך הפדיון לים המלח, כלומר למקום האבד כדי שלא יהנה בו בריה לפי שהוא קדוש היום מדרבנן, ואחר כך אוכל פירות כרמו. אבל נטע רביעי אינו נוהג כלל בחוצה לארץ אפילו מדרבנן. ועובר על מצוה זו ולא העלה הפירות לירושלם או פדיונן בזמן הבית, או שלא פדאן בארץ כדעת קצת מפרשים אפילו עכשיו ביטל עשה זה, ולא חפץ בברכה, ומקיימה יהיה ברוך. [ספר החינוך מצוה רמ''ז].
-----
המצוה קט''ו. שיהיה נטע רבעי כלו קדש [סהמ''צ לר''מ קי''ט] שנאמר [ויקרא י''ט כ''ד] ובשנה הרביעית יהיה כל וגו'. והר''ם באר טעם [ערלה] ונטע רבעי פל''ז משלישי [מו''נ] וכן שמו לחק ראשית פרי כל אילן שפריו נאכל יעשה בו כן, ר''ל שיאכלו בו קצתו וקצתו יאכלו בבית ע''ז, ופרסמו גם כן שאיזה אילן שלא יעשה כן בראשית פריו ייבש האילן וישל פריו או תמעט תבואתו או תארע לו מכה, כמו שפרסמו שכל ולד שלא יעבירו אותו [צ''ל אותו באש] ימות, ולפחד בני אדם על ממונם מהרו גם כן לזה, ועמדה התורה כנגד זה הדעת, ואמר יתעלה בשריפת כל מה שיוציא האילן העושה פרי בשלשת שנים [תמורה ל''ג ע''ב] כי קצתם יתנו פרי אחד שעה [צ''ל שנה] וקצתם יתנו תחלת תבואתם אחר שנתים וקצתם אחר שלש, וזה הרוב למי שיטע כדרך שבני אדם נוטעים באחת מן השלשה דרכים המפורסמים, והם נטיעה והברכה והרכבה, לא תביט למי שיזרע גרעין או עצם, שהתורה לא תתלה החקים אלא בדברים שהם על הרוב, ורוב מה שתאחר הנטיעה תחלת תבואתה בארץ ישראל הוא שלש שנים. וייעד לנו יתעלה אשר באבוד התבואה הראשונה והשחתה תתרבה תבואת האילן, אמר [ויקרא י''ט כ''ה] להוסיף לכם תבואתו. וצוה באכילת נטע רבעי לפני ה' תחת שהיו אוכלין ערלה בבית ע''ז. הנה באר הר''ם טעם אסור פריו לבער האמונות הרעות מקרב הארץ, אמנם אם נאמר שינהג זה מנהג המאכלות האסורות לא נתאמת לי מספרי החכמה שיהא פרי זה רע לאכילה. אמנם נטע רבעי שהוא קדש והיה נאכל לבעלים בירושלם כמו מעשר שני, היה זה למען לא יעתיקם מכל אמונתם לגמרי, אבל ישרפו הפירות זה הזמן ואחר יתן מהם לד', כדי שידמו שה' יוסיף תבואתם כמו שהיו חושבים בעלי המעשים ההם כמו שכתב הר''ם, ויורה על זה אמרו יתעלה [ויקרא שם] להוסיף לכם תבואתו, ואפשר גם כן מפני שבשנה הרביעית היה פריו קדש לה', לכונת הבכורים והראשית כמו שיתבאר [מצוה קי''ט] כי זה יהיה גמר הפרי על השלמות. [הבתים — ספר המצוה].
-----
פירות שנה ד' מותרים באותה שנה עצמה בפדיון. ויש מפרשים שאסורים אחר שפדאן עד שיעבור כל השנה הד' ותכנס הה', וטעות גדול הוא כמו שכתבתי למעלה, דלא אמרו זה בראש השנה אלא לאותם פירות שחנטו קודם ט''ו בשבט כמו שאכתוב בדין מונין לערלה ושם כתבתי מאימתי מונין נטע רבעי. [רבינו ירוחם נכ''א ח''ב].
-----
והאי דקאמרי' גבי ערלה אחד הנוטע ואחד המבריך ואחד המרכיב אצטריכינן לברורי היכא דמבריך אדם גפן או אילן בארץ והעקר הראשון קיים ואינו חותכו ועדיין מחוברת הברכה בעקר הראשון, שיש מי שאומר כל זמן שאינו חותכו וההברכה מחוברת בעקר ודאי מותרין הפירות ואין בהן משום ערלה, אבל בזמן שחותך ההברכה מעקר הראשון אפילו חותכו לזמן מרובה חייב בערלה ומנינן משעת חתיכה. ויש [מי] שאומר דהיכא דחותך את ההברכה מן העקר לזמן מרובה, כגון שעבר על אותה ההברכה ארבע שנים [אין נוהג בה ערלה כלל, הואיל ועבר לאותה הברכה ד' שנים, ואם לא עבר לאותה הברכה ארבע שנים] מונה מזמן שחותך אותה הברכה. ויש מי שאומר שאפילו לא חתך ההברכה מעקר הראשון מונה משעת הברכתו לשני ערלה בין חותכה מן העקר בין אינו חותכה. והני מילי לא חזינן בהו לרבואתא מידי ומלתא צריכא עיונא. תנינן בערלה פרק א' [מ''ה] אילן שנעקר ובו הברכה והוא חיה ממנה חזרה הזקנה להיות כברכה, הבריכה שנה אחר שנה ונפסקה מונה משעה שנפסקה, ספוק הגפנים ספוק על ספוק אע''פ שהבריכה בארץ מותר, ר' מאיר אומר מקום שכחה יפה מותר, מקום שכחה רע אסור. הברכה שנפסקה והיא מלאה פירות אם הוסיף מאתים אסור. [פ''א מ''ז] העלין והלולבין ומי הגפנים והסמדר מותרין בערלה וברבעי ובנזיר, ואסורין באשרה, ר' יוסי אומר סמדר אסור מפני שהוא פרי, ר' אליעזר אומר אף המעמיד בשרף ערלה אסור, אמר ר' יהושע שמעתי בפירוש המעמיד בשרף העלין ובשרף העקרין מותר, בשרף הפגין אסור מפני שהוא פרי. [פ''א מ''ח] ענקוקלות והחרצנים והזגים והתמד שלהם קליפי רמון והנץ [שלו קליפי אגוזים והגרעינים אסורין בערלה ובאשרה ובנזיר, ומותרים ברבעי, והנובלות כולן] אסורות. ר' יוסי אומר נוטעין יחור של ערלה ואין נוטעין אגוז של ערלה, מפני שהוא פרי, ואין מרכיבין כפניות של ערלה. [האשכול — דפוס י%ם, הלכ' ערלה].
-----
אחד הנוטע ואחד המבריך ואחד המרכיב שלשים יום לפני ר''ה עלתה לו שנה ומותר לקיימן בשביעית. צריך אתה לידע עיקר הדבר ואחר (כך) יתברר לך (פירושו) [פי'] (הילכך) (הלכה) [ההלכה] (זו הא) דתנן אין נוטעין ואין מבריכין ואין מרכיבין ערב שביעית פחות משלשים יום לפני ר''ה היינו סבורים שכך הוא פי' משנה זו דת''ק דמשנה זו דאמר פחות משלשים יום [לפני ר''ה] (שלשים יום) בלבד בעי כדי שתקלוט קודם ר''ה ובא רב נחמן ופי' דלא פליגי הני תנאי (עם הני תנאי) אלא בקליטה דתנא קמא סובר לשלשים יום קולטת ור' יהודה סובר לשלשה ימים קולטת ור' יוסי ור' שמעון סברי דלשתי שבתות קולטת. וכולהו מודו דצריכין אנו [לשלשים יום] שתעלה לנו שנה אחת שתקלוט ואח''כ יהא מותר לקיימה בשביעית. ופי' אליבא דר' אליעזר דאמר שאין חשוב שנה אלא שלשים יום ומשום הכי אמר רב נחמן לדברי האומר שלשים יום וכו' ועל הא אמרינן אלא מאי ר' אליעזר שלשים ושלשים בעי פי' הא ברייתא דתניא בה אחד הנוטע שלשים יום לפני ר''ה ששמענו ממנה דלשלשים קלטה הנטיעה ולא תעלה לו שנה אלא לשלשים יום. אי ר' מאיר הוא אי אפשר דהא לא בעי אלא יום אחד והאי ברייתא אמרה דשלשים יום הוא שחשוב שנה אבל פחות מכאן לא ואי ר' אליעזר שלשים ושלשים בעי שלשים לקליטה ושלשים אחרים כדי שתעלה לו שנה כמו שפרשנו למעלה שאנו צריכין שתעלה לנו שנה אחר הקליטה [שביתה כמו שפרשנו] ואי נמי סבר כר' יהודה דלשלשה ימים קלטה שלשה ושלשים בעי שלשה לקליטה ושלשים שתעלה לנו שנה דהא פי' רב נחמן דאפי' ר' יהודה סובר שלשים בעינן ואחר כך תעלה לנו שנה כדאמרינן לדברי האומר שלשה צריך שלשה ושלשים. ופרקינן לעולם ר' מאיר הוא דאמר יום אחד בשנה חשוב שנה וזה שהצריך האי תנא שלשים יום לפני ר''ה לא כדי שתעלה לנו שנה אלא כדי שתקלוט קודם ר''ה. ואקשינן אי הכי שלשים ואחד יום בעי [פי' אפי' תוקמיה כר' מאיר שלשים ואחד בעי] שלשים לקליטה ויום אחד אחר שלשים כדי שתעלה לנו שנה אחר הקליטה. ופרקינן יום שלשים עולה לכאן ולכאן כלומר הוא (סוף) הקליטה וחשבינן אותו כאלו אחר הקליטה הוא לענין יום אחד בשנה חשוב שנה. ואם תשאל מאחר שעמדה הברייתא (בזו) לר' מאיר אמאי תנא בה פחות משלשים יום לא עלתה לו שנה ואסור לקיימן בשביעית משום שלא קלטו דאוקמיני' לר' מאיר דסבר קליטה לשלשים יום וכדאמרינן כי קאמר  ר' מאיר שלשים לקליטה (אלא) לא עלתה לו שנה למה והא ר' מאיר סבר יום אחד בשנה חשוב שנה. תשובתך יש לומר לא אמר ר' מאיר יום אחד בשנה חשוב שנה אלא אם היה אותו היום אחר הקליטה אבל הכא משלא קלטה לא עלתה לו שנה. [פירוש הרמב''ם].
-----
מבריך. שנועץ ראש הגפן הזקנה בארץ, עד שמשלחת שרשיה משם, ולאחר שמתחברת בשרשים הוא בא וחותך אותם באמצע. ומונין לה לענין ערלה משעה שנשתרשה בארץ, למאן דבעי לקליטה ג' ימים, מונה לה משלשה ימים ואילך, ולמאן דאמ' שתי שבתות [גליון. צריכה שתי שבתות], ולמאן (נמי) [דבעי] שלשים נמי לקליטה, עלתה לו שנה אם היו שלשים ושלשים. מותר לקיימן בשביעית, דהא נקלט קודם שביעית ל' יום שהבריכן, אבל שנה לא עלתה לו, אלא א''כ היו לו שלשים ושלשים, השלשים הראשונים לקליטה, והשלשים השניים לשנה, דשלשים יום בשנה חשוב שנה. [רבינו יהונתן מלוניל].
-----
אחד המבריך. פי' פורנייס [עי' רש''י] שתוחבין הזמורה בארץ ומכסין אותה באדמה באמצעיתה. וקשה דתנן [ערלה פ''א מ''ה] סיפוק אחר סיפוק אין מונין אלא מראשון. פי' אם הבריך זמורה ואח''כ גדל הראש וחזר וכסה אדמה באמצעו ועשה סיפוק אחר, אין מונין אלא מן הראשון. והכי קתני עלתה לו שנה. וי''ל ה''מ כשלא הפסיק בזמורה בינתים מונה מן השני, בירוש' [ערלה פ''א ה''ג] קאמר היכי ידעי' אם נפסקה הזמורה אם לאו וז''ל מאן דאכיל מחברי' בהית מינה, פי' מי שאוכל מחבירו מבייש ממנו ומסיר פניו לאחוריו, כמו כן הזמורה כשיונק מחברתה מחזרת פניה לאחוריה. ואנן השתא דקיי''ל [קדושין ל''ח ע''ב] דערלה נוהג אף בחוץ לארץ, והן נוהגין להבריך בכל שנה. אומר רשב''ם שאלתי לעובדי אדמה ואמרו לי שאין פוסקין הזמורות. [עי' תוס' קדושין ל''ו ע''ב ושם ר''ש משנץ]. [תוספות ישנים].
-----
אחד הנוטע ואחד המבריך ואחד המרכיב ערב שביעית וכו'. יש ספרים דל''ג ליה. וניח' דלא שייך לומר עלתה לו שנה גבי שביעית. מיהו בפר''ח ג''ל. ור''ת מקיימו ואומ' דלהכי נקט ערב שביעית משום דבעי למימר מותר לקיימו ואסור לקיימו איירי בשביעית. וא''ת א''כ מה לו לשנות אח''כ בשביעית גבי מותר לקיימו ואסור לקיימו, כיון דהזכיר לעיל שביעית. וי''ל דלהכי נקטינ' אסור לקיימו בשביעית, דלא נימא מערב שביעית מיד כשנטע והיה אסור לקיימו משעת תוספו', קמ''ל דלא צריך לעוקרו כל ימי התוספות עד סמוך לכניסת שביעית. [תוספות ישנים].
-----
תנו רבנן אחד הנוטע ואחד המבריך ואחד המרכיב ערב שביעית שלשים יום לפני ראש השנה, עלתה לו שנה ומותר לקיימן בשביעית, פחות משלשים יום לפני ראש השנה לא עלתה לו שנה ואסור לקיימן בשביעית ופירות נטיעה זו אסורין עד חמשה עשר בשבט אם לערלה ערלה ואם לרבעי רבעי. איכא מאן דאמ' נטיעה זו דוקא בנוטע שלשים יום לפני ראש השנה, דליכא ג' שנים שלימות, הוא דאמרי' אסורין עד ט''ו בשבט, אבל [פחות] מל' יום לפני ראש השנה, דאיכא ג' שנים שלימות, לא אסרי' להו לפירי עד ט''ו בשבט. ומסתברא דלאו דוקא, משום דכתוב [ויקרא י''ט] ובשנה הרביעית ובשנה החמישית, פעמים שברביעית ועדיין אסורין משום ערלה ופעמים שבחמישית ואסורין משום רבעי, והא דקת' פעמים, ללמוד דוקא אותן שנחנטו מראש השנה עד שבט הוא שנאסרין, אבל פירות הנחנטין לאחר שבט מותרין. והא דקת' המרכיב, איכא לעיוני במאי, אי ילדה בזקנה, הא אמרי' בפרק משוח מלחמה [מ''ג ע''ב] ילדה שסבכה בזקנה בטלה. [אי] (א)ילדה בילדה, נמי (דילדה) [דין ילדה] ראשונה יהבינן ליה. ממאי דגרסי' בפרק משוח מלחמה [שם] האי הרכבת היתר היכי דמי, אילימא ילדה בילדה, תיפוק לי' דבעי מיהדר משום ילדה ראשונה, אלא ילדה בזקנה, והא אמ' ר' אבהו ילדה שסבכה בזקנה בטלה. לעולם ילדה בילדה, וכגון דנטעה להך קמייתא לסייג ולקורות, דתנן הנוטע לסייג ולקורות פטור מן הערלה. ואמאי לא שני ליה לעולם ילדה בילדה, וכגון דאית לה לקמייתא תרתי שני וארכבה להאי, ואשתכח לסוף שתא לא בעי מהדר משום ילדה ראשונה, ובעי למהדר (משום לאהדורי) משום הרכבה, אלא מדלא שני ליה הכי ש''מ דין ילדה ראשונה יהבינן ליה. הילכך על כרחין צריכין אנו לפרש האי מרכיב דהכא כמרכיב דהתם, דנטעה להך קמייתא לסייג ולקורות, שהראשונה פטורה מן הערלה, והשניה חייבת. ולית הלכתא כי הא מתני', דקיימ' לן כר' יוסי דאמ' שתי שבתות. וקיימא לן לדברי האומר שתי שבתות צריך שתי שבתות ושלשים, בין לערלה בין לשביעית. והא דתניא בספרא בפרשת קדושים תהיו (פרשתא ג' ה''ב) ונטעתם פרט למבריך ומרכיב. איכא לפרושי כגון ילדה בזקנה או ילדה בילדה, ונטע ילדה ראשונה לפירות, דאזלי בתר ילדה ראשונה. מבריך כגון שלא נפסקה הבריכה, אבל אם נפסקה נוהג בו ערלה ומונה משעה שנפסקה, ואע''פ שכבר נקלטה ונשרשה מונה משעה שנפסקה. והכי תנן במסכת ערלה בפרק ראשון [מ''ה] הבריכה שנה אחר שנה ונפסקה, מונה משעה שנפסק ותו תנינן תמן [שם] הבריכה שנפסקה והיא מלאה פירות אם הוסיף במאתים אסור. משמע מיהא אע''פ שכבר נקלטה ונתמלאה פירות מונה משעה שנפסקה, וכן כתב הר' משה ז''ל. ותו תנינן התם [שם] ספוק גפנים ספוק על ספוק אע''פ שהבריכה לארץ מותר. ופי' הדבר מתברר ממה שכתב הרב ר' משה ז''ל בהלכות מעשר שני ונטע רבעי. וזהו לשונו (הם) [הרי] שהבריך בד בארץ וצמח, והבריך בד אחר ממה שצמח בארץ וצמח וחזר והבריך מן השלישי אפי' הם (מזה) [מאה] מעורין זה בזה, הואיל ולא נפסק מן העקר הראשון הכל מותר, ואם נפסק עקר הראשון מונה לכל משעה שנפסק ע''כ. והא דתנן במסכת ערלה [פ''א מ''א] אילן העולה מאליו חייב בערלה, ותניא בספרא [שם] ונטעתם פרט לעולה מאליו. לא קשיא מידי דההיא בספרא בשנטעו לרבים, והכי איתא התם [שם ה''ד] ר' שמעון בן אלעזר אומר הנוטע לרבים חייב בערלה, עלה לרבים מאליו פטור מן הערלה. [השלמה].
-----
מתני' [ערלה פ''א מ''ה] בריכה שנפסקה והיא מלאה פירות אם הוסיף במאתים אסור. פי' בריכה שנפסקה מן הזקינה והיו בה פירות כל מה שגידל' עד שלא נפסקה מאביה מותר ואם אחר שנפסקה הי' תולשם מיד היו מותרין אבל מה שמוסיפין אחר שנפסקה אע''פ שלא נעקרה מן הארץ אסור התוספת משום ערלה, ואם הוסיף במאתים אסור שהוסיף אחד ממאתים בהיתר ומפרש בירושלמי לקמן שלהי שמעתין [סה''ג] כיצד הוא יודע ר' ביבו בשם ר' חנינא לוקט אחד ומניח אחד מה שזה פוחת זה מוסיף. ירושלמי [שם] אמר ר' יודן לא סוף דבר בריכה אלא אפילו אילן כלו' אילן זקן שנעקר ובו פירות וחזר ונטעו עם הפירות כך דינו. הכא משמע דהבריכה פטורה מן הערלה ותניא נמי הכי ונטעתם פרט למבריך ולמרכיב מיכן אתה אומר סיפוק גפנים וסיפוק סיפוקן אע''פ שהבריכן בארץ מותר וההיא דפ''ק דר''ה [ט', ע''ב] דת''ר אחד הנוטע ואחד המבריך וא' המרכיב ערב שביעית לפני ר''ה שלשים יום [עלתה לו שנה] ומותר לקיימו בשביעית פחות משלשים יום לפני ר''ה לא עלתה לו שנה ואסור לקיימו בשביעית דשמעי' מינה דיש ערלה בהרכבה ההיא בנפסקה מאביה אבל כ''ז שלא נפסקה מאביה מותר כדמוכח מתני' ולא משכחת שתהא הרכבה אסור כשלא נפסקה מאביה אלא ילדה בילדה שלא עברו עלי' שלשה רגלים. וההיא דפרק ר' ישמעאל במנחו' [ס''ט, ע''ב] דאמר ר' אבהו א''ר יוחנן ילדה שסיבכה בזקינה ובה פירות אם הוסיפו במאתים אסור, היינו משום שיש בה פירות שהן של ערלה הא לאו הכי היה מותר הכל אפי' התוספת, וניחא דנקט ילדה לפי שפירות שבה של ערלה הן דאלו יחור של זקינה ובה פירות וקצצה וסיבכה בזקינה תחלתן וסופן היתר הוא. וההיא דפרק משוח מלחמה בסוטה [מ''ג, ע''ב] דאמר ר' אבהו ילדה שסיבכה בזקינה בטילה התם בדליכא פירות בילדה הלכך בטילה והתוספת מותר וא''ת אמאי נקט ילדה אפי' זקינה נמי דכך שוה יחור של זקינה שסיבכה בזקינה אי לאו משום דבטילה הי' עליו תורת ערלה ההיא פי' רבינו שלמה דאפי' יחור של זקינה מכיון שנתלש והסביכו [ילדה] קרי' לי' והא דלא נקט סתם יחור שסיבכו בזקינה בטלה משום דלא הוה ידעינן לענין מה בטל אם לא [היה] מפרש בהדיא לענין ערלה אבל השתא דנקט ילדה מוכחא מילתא דלענין ערלה קאמר. והכי איתא בפרק משוח מלחמה גבי חוזרי מערכי מלחמה [שם] אשר נטע כרם ולא חללו פרט למבריך ומרכיב והא אנן תנן אחד הנוטע ואחד המרכיב ואחד המבריך א''ר זירא אמר רב חסדא לא קשי' כאן בהרכבת איסור וכאן בהרכבת היתר האי הרכבת היתר היכי דמי אילימא ילדה בילדה תיפוק לי' דבעי מהדר משום ילדה ראשונה אלא ילדה בזקינה והא אמר ר' אבהו ילדה שסיבכה בזקינה בטילה א''ר ירמי' לעולם ילדה בילדה וכגון שנטעה להך קמייתא לסייג ולקורות דתנן הנוטע לסייג ולקורות פטור מן הערלה ומאי שנא ילדה בזקינה דבטלה ומ''ש ילדה בילדה דלא בטלה התם אי ממליך עלי' לאו בת מיהדר היא הכא בת מיהדר הוא מידי דהוה אעלו מאליהן דחייבין בערלה ושמעי' מינה דילדה בילדה אם כלו שני ערלה דקמייתא מקמי בתרייתא בטלה לה בתרייתא אע''ג דהיתה הרכבתה בתוך שני ערלה דקמייתא דאי לא תימא הכי הא דפריך תיפוק לי' דבעי מיהדר משום ילדה ראשונ' לוקמה כגון שכלו שני ערלה של ראשונ' מקמי שני ערלה דבתרייתא. [או''ז הלכ' ערלה סימן שי''ט].
-----
וצריך לדקדק מאחר שערלה וכלאים נוהגים בשל גוים היאך מתירין לשתות יין עתה לפי שנוהגין עכשיו בכרמים שלנו כשזומרים אותם בכל שנה ושנה שנועצים ראש הגפנים בארץ וקורין לזה פרובניר''ה בלעז ואחר שהשריש ראש הגפנים בארץ חותכין אותן להבדילן מן השרשים ונעשה כשני גפנים, ועניין זה קרוי הברכה ותניא בפרק קמא דר''ה (ט' ב') לעניין ערלה אחד הנוטע ואחד המבריך ואחד המרכיב, והא דתניא בתורת כהנים (קדושים פרשתא ג' ה''ב) ונטעתם פרט למבריך ומרכיב זה[ו] כשלא חתכו באמצע שעדיין מחובר הוא באילן הזקן (ר''ה ט' ב' תד''ה מרכיב), ונותן רבינו יצחק טעם להיתר מפני שאני דן בכל אחד שאינו ערלה וספק מותר מאחר שלא ראינוהו לוקט, ואף על פי שמסיק בפרק קמא דקידושין (ל''ט א') סת[ו]ם ספיקה שלא להורות ברבים מכל מקום אמת הוא שספק מותר, וגם פירש שם רבינו גרשם כי לא אמר לסתום ספיקה אלא להם שהיו מקילין גם בודאי שהיו אומרים אין ערלה בחוצה לארץ (עי' רש''י ד''ה סתום), וגם כשנותנין הענבים בגיגית גדולה שמא נתבטלו באחד ומאתים. אחרי כן כת(ו)ב רבינו שמשון בן רבי אברהם (קידושין ל''ו ב' תד''ה כל ע''ש) וזה לשונו שוב בדקתי בעובדי כרמים ואמרו לי כי רוב כרמים מוברכים שרוב הכרם באות עשר ידות כמעט על ידי הברכה שקורין פרובני''ר, ושאלתי היאך מבריכין ואמרו לי כשיש לשרש שלש ראשים או ארבעה שיוצא מן השרש ועושין הפירות סמוך לשרש מכסין בעפר כל אותם ראשים מלמטה ואין ניכר השורש הראשון כלל ונראה הראשון כששה גפנים יוצאין כל אחד מן הקרקע, ואין דומה בעניין זה איסור ערלה כלל שלעולם קיים שורש הראשון ולא גרע במה שנתכסה ונטמן בארץ עד כאן דבריו. [סמ''ג לאוין סימן קמ''ו].
-----
תניא בתו''כ (קדושים פרשתא ג' ה''ב), אחד הנוטע גרעינין או ייחור מן האילן או שעקר כל האילן ממקום זה ונטעו במקום אחר הרי זה חייב בערלה שנאמר כל עץ ומונה משעת נטיעתו (ע''פ לשון רמב''ם מעש''ש ונט''ר פ''י הי''א). ואילן שקצצו מעם הארץ והחליף חייב בערלה ומונין לו משעת קציצה (רמב''ם שם הי''ג). אחד הנוטע ואחד המבריך ואחד המרכיב חייב, במה דברים אמורים כשחתך בד אחד מן האילן הזקן והבריכו בארץ או הרכיבו באילן אחר אבל אם מתחבר בד אחד מן האילן והבריכו בארץ או הרכיבו באילן אחר ועיקר הבד מעורב באילן הזקן פטור (ע''פ רמב''ם שם הי''ד) כאשר ביארנו בספר מצות לא תעשה (קמ''ו). אמר רבי יוחנן בפרק הנודר מן הירק (נדרים נ''ז ב'), ילדה שסבכה בזקנה והיו פירות בילדה אפילו הוסיף מאתים הרי אותם הפירות של ילדה אסורים שאין גידולי היתר מעלין את עיקר האיסור (ע''פ רמב''ם שם הט''ז). אבל אם אין פירות בילדה הילדה בטילה כדאיתא בפרק משוח מלחמה (סוטה מ''ג ב'). [סמ''ג עשין סימן קל''ז].
-----
המבריך, למטה בקרקע הגפן, ומוציא ראשה למקום אחר, ולאחר שנשרש חותך באמצע ונעשו שני גפנים, אותה שהבריך ויצאה למקום אחר נקראת הברכה, ודווקא שפסקה הברכה מאביה, אבל כל זמן שלא פסקה הברכה מאביה, אין בו איסור ערלה כלל. דתניא בתורת כהנים [קדושים פרשתא ג' ה''ב], ונטעתם פרט למבריך ולמרכיב, אבל ילדה בזקינה, אמרינן בנדרים [נ''ז ע''ב], ילדה שסיבכה בזקינה בטלה. והברכה מונה שני ערלה משפסקה מאביה. עלתה לו שנה, לעניין ערלה ורבעי. ומותר לקיימן בשביעית, שאינו כנוטע בתוספת שביעית, שהרי נטע ל' יום קודם ראש השנה. לא עלתה לו שנה, אלא מתשרי מנינן, לעניין ערלה ורבעי. ואסור לקיימן, דחייב להוסיף מחול על קדש. ופירות נטיעה זו, אפילו נטעה שלשים יום קודם ראש השנה, אסורין עד ט''ו בשבט, אע''פ שנכנס שנת ד' אסור משום ערלה, דכת' [ויקרא י''ט] שלש שנים יהיה לכם ערלים ובשנה הרביעית, וי''ו מוסיף על עניין ראשון, ולשנה הבאה אסורין משום רבעי, עד ט''ו בשבט, אע''פ שנכנס שנת ה', יהיה כל פריו קודש הלולים ליי', ובשנה החמישית נמי קודש, וי''ו מוסיף על עניין ראשון. [ריבב''ן].
-----
שלא לאכול ערלה דכתיב (ויקרא י''ט) שלש שנים יהיה לכם ערלים לא יאכל ובזמן הזה (קדושין דף ל''ז) הלכה למשה מסיני הוא דודאי אסור, והספק מותר, ואחד (ר''ה דף ט') הנוטע ואחד המבריך ואחד המרכי' חייב בערלה (ש''ע מבריך ומרכיב בח''ל אינו חייב בערלה) וגם בשל גוים ואם הגוי (יבמות דף קכ''ב) אומר שהפירות של ערלה הם אינו נאמן שלא נתכוין אלא להשביח מקחו, והנוטע לסייג ולקורות פטור מן הערלה ורש''י פי' בפי' חומש וערלתם ערלתו פירש ואטמתם אטומתו יהא אטום וסתום מליהנות ממנו, שלש שנים יהיה לכם ערלים מאימתי מונה לו משעת נטיעתו יכול אם הצניע עד לאחר שתי שנים יהא מותר ת''ל יהיה בהוייתו יהא. [סמ''ק סימן רט''ו].
-----
שלא לאכול ערלה כדכתיב (ויקרא י''ט) שלש שנים יהיה לכם ערלים לא יאכל. בזמן הזה נמי הלכה למשה מסיני דהודאי אסור והספק מותרא), ואחד הנוטע ואחד המבריך ואחד המרכיב חייב בערלהב), וגם בשל גויםג), ואם הגוי אומר שהפירות של ערלה הןד) אינו נאמן שלא נתכוין אלא להשביח מקחו. והנוטע לסייג או לקורות פטור מן הערלהה), ורש''י פירש בפירוש מחומש וערלתם ערלתו פי' ואטמתם אטומתו יהא אטום ונסתם מליהנות ממנו, שלוש שנים יהיה לכם ערלים לא יאכל, מאימתי מונה לה משעת נטיעתו יכול אם הצניעו עד לאחר ב' שנים יהא מותר תלמוד לומר יהיו בהוייתן יהאו). א) כדאמרינן פרק קמא דקידושין (דף ל''ט) ספק לי ואנא איכול, לשון תשב''ץ (סי' שס''ד) פ''ה, ספק לי לקוט לי שלא בפני שיהא ספק אצלי ואנא אכול ובערלה קאי, רב אויה ורבה [בר] בר חנה מספק ספוקי אהדדי, אמרי חריפי דפומבדיתא אין ערלה בחוצה לארץ, שלח רב יהודה לקמיה דרב יוחנן שלח ליה סתם ספיקו ואבד ודאה — פ''ה, כלומר ספיקא מותר ודאה אסור והתיר ספיקא סתמא להורות בהצנע ולא לדורשו ברבים הואיל ומקילין בה, כך השיב רבינו גרשון בר יהודה — והכריז על פירותם — פ''ה של אלו המקילין בה — שטעונין גניזה, וכל האומר אין ערלה בחוצה לארץ לא יהיה לו נין ונכד משליך חבל וגורל בנחלת ה' י''ש עכ''ל פ''ק דקידושין (שם). ב) במה דברים אמורים כשחתך יחור מן האילן הזקן והרכיבו לארץ או הרכיבו באילן אחר אבל אם מצא בד אחד מן האילן והרכיבו בארץ או הרכיבו באילן אחר ונעקר (הבד) ועיקר הבד מעורה באילן הזקן פטור, גדל זה הילד שהרכיב ועשה פירות ואחר כך נפסק עיקרו שהיתה מעורה באילן הזקן מונה משעה שנפסק ואותן הפירות מותרות מפני שגדלו בהיתר ואם הניחן אחר שנפסק עד שהוסיפו מאתים הרי אלו אסורין, א''ר יוחנן בפרק הנודר מן הירק (דף נ''ז) ילדה שסיבכה בזקנה והיו פירות בילדה אפילו הוסיפו מאתים הרי אותם הפירות של ילדה אסורין שאין גידולי היתר מעלין את העיקר האסור אבל אם פירות בילדה הילדה בטלה כדאיתא פרק משוח מלחמה (סוטה דף מ''ג), עכ''ל ס''ג (סי' קל''ז).  ג) אסור לאכול פירות של ערלה במקום שיודע בודאי שהם של ערלה, לשון תשב''ץ (סי' שס''ד). ד) אבל אינו יודע שהם של ערלה כי אם מפי הגוי מותרין ואינו כו', לשון תשב''ץ (שם). ה) פירוש הנוטע אילן מאכל ודעתו עליו שיהא סייג לגינה או לקורות הרי זה פטור מן הערלה נטעו לסייג וחשב עליו למאכל או נטעו למאכל וחשב עליו לסייג כיון שעירב בו מיחשב חיוב חייב, נטעו ג' שנים לסייג ומכאן ואילך למאכל אין לו רביעי שכל שאין לו ערלה אין לו רביעי, נטע אילן וחשב שיהיה מצד הפנימי שלו למאכל וחיצון לסייג או שיהיה הצד התחתון למאכל והעליון לסייג או שיהיה לעצים מה שחשב עליו למאכל חייב בערלה ומה שחשב עליו לסייג או לעצים פטור שהדבר תלוי בדעתו של אדם כדאיתא בירושלמי (ערלה פ''א ה''א), עכ''ל ס''ג (מ''ע סי' קל''ז). כתב הר''מ מלונדרש שהתותים הגדילות בגדרות הקוצים פטורים דהוי כנוטע לסייג, עכ''ל. כתב ר' יונה ז''ל הערלה נוהגת בחוצה לארץ ואסורה בהנאה וכל שאסר בהנאה אסור לתת לגוי במתנה מדאיצטריך למישרי נבילה, והנותן ערלה לנכרי או חמץ בפסח או בשר בחלב או לכלב שמזונותיו עליו לוקה, ומצות ערלה וכלאי הכרם בין בארץ בין בחוצה לארץ לשרוף אותו, ואם יש לגוי אילן ערלה אסור לישראל [ללקוט] ממנו לצורך הגוי אפילו בחינם לפי שהוא נהנה בזה שמחזיק לו  הגוי טובה, וכך אסור לישראל להשקות לנכרי מיינו של נכרי בין בשכר בין בחינם. ו) קליפי אגוזין (לא) והגרעינין חייבין בערלה בפרק כיצד מברכין (דף ל''ו). וצריך לדקדק מאחר שערלה וכלאים נוהגין בשל גוים האיך מתירין לשתות יין עתה לפי שנהנין עתה בכרמים שלנו כשזומרין אותו בכל שנה ושנה שנועצין ראשיהן פנים בארץ וקורין אותו בורביצי''ר ואחר שהשריש ראש הגפן בארץ חותכין אותו להבדילו מן השורש ונעשה [גפן] אחד כשני גפנים וענין זה קרוי הברכה וערלה כי האי גוונא אסורה דתנן בפ''ק דראש השנה (דף ט') לענין ערלה אחד הנוטע ואחד המבריך ואחד המרכיב ל' יום לפני ראש השנה עלתה לו שנה, וכתב רבינו שמשון ב''ר אברהם וז''ל שוב בדקתי בעברי כרמים ושאלתי האיך מבריכין ואמרו לי כי יש כרמים מרובים שרוב הכרם בכל שנה כמעט עשר ידות של כרם על ידי הבריכה וקורין בורביצי''ר שעושין כך כשיש לשורש אחד ג' ראשין או ד' שיוצאין מן השורש זמורות או ד' ועושין חפירות סמוך לשורש ומבריכין כל ראש אחד בפני עצמו ומכסין בעפר כל אותן ראשין מלמטה אין ניכר השורש הראשון כלל ונראין אותן שלושה (הראשון) [הראשין] כשלושה גפנים יוצאין כל אחד ואחד מן הקרקע ואין דומה בעיניין זה איסור ערלה כלל שלעולם יונק מן השרש הראשון ולא גרע במה שנכנסה בארץ, עכ''ל ס''ג (שם סי' קט''ז). ור''י נותן טעם להיתר כרמים שלנו משום דהוי כמו ספיקא ואמרינן בפ''ק דקידושין (דף ל''ט) ספק לי ואנא אכול ואף על גב דמסיק התם ספיקא שלא להורות ברבים מכל מקום אמת הוא דספק מותר וכשנותנין הענבים בכמה כלים כל אחד יש לספק שמא אין בו ענבים של ערלה ואפילו כשנותנין כל הענבים בגיגית גדולה ובחבית אחת שמא נתבטל באחד ומאתים, עכ''ל של''ש, פרק קמא דקידושין (שם). תניא בתוספתא (ערלה פ''א) גוי שהרכיב אילן מאכל על גבי אילן סרק חייב בערלה, תניא בספרי (קדושים) אחד הנוטע גרעינין או יחור מן האילן או שנעקר כל האילן ממקומו ונטעו במקום אחר הרי זה חייב בערלה ומונה משעת נטיעתו ואילך והאילן שקצצו מעל הארץ והחליף חייב בערלה ומונין לו משעת קציצה, עכ''ל ס''ג (שם סי' קל''ז). הנוטע אילן לרבים בתוך שדיהו חייב בערלה במה דברים אמורים בארץ ישראל אבל בחוץ לארץ פטור, הנוטע ברשות הרבים והנוטע בספינה ועולה מאליו ברשות היחיד והנכרי שנטע בין לישראל בין לעצמו והגזלן שנטע חייב בערלה וברביעי ואילן העולה מאליו במקום חורשין פטור, אפילו הנוטע במקום שאינו ישוב פטור והוא שלא יהיה עושה כדי טיפולו שמטפל בפירותיו עד שמביאן לישוב אבל אם היה עושה כדי טיפולו חייב בערלה, עכ''ל ס''ג (סי' קל''ז). הנוטע למצוה כגון שנטע אתרוג או תמר ללולב או זית למנורה חייב בערלה הקדיש ואחר כך נטע פטור מן הערלה נטע ואחר כך הקדיש חייב בערלה, הנוטע בעציץ שאינו נקוב חייב בערלה אף על פי שאינו כארץ לזרעים הרי הוא כארץ לאילנות, ואילן שנטעו בתוך הבית חייב בערלה זעזע את האילן ולא עקרו ואחר כך מלא סביבותיו עפר אם יוכל לחיות אילו לא מילא סביבותיו עפר הרי זה פטור ואם לאו הוי כמו שעקרו ונטעו חייב, וכן האילן שנעקר ונשאר ממנו בארץ שורש אחד אפילו כמחט שמלפפין עליו הרוקמין (ועיקר) השני והחזירו למקומו ונטעו פטור מפני שיכול לחיות, נעקר כולו ונעקרה הסלע ששרשיו (בא) [בה] עמו וחזר ונטעו כמו שהוא באדמה שסביבותיו שרשיו אם היה יכול לחיות אילו לא נטמן הרי הוא כמי שלא נעקר ופטור ואם לא חייב. אילן שהבריך ממנו בד בארץ ואחר כך נעקר כולו והרי הוא חי מן הבד שהוברך בארץ נעשה אותו אילן כאילו עתה נטעו וחייב בערלה ומונין לאילן ממה שצמח מן הבריכה משעה שנעקר, הרי שהבריך בד בארץ וצמח והבריך בד אחד בארץ ממה שצמח בארץ וצמח וחזר והבריך מן השלישי אפילו הן מאה (משרין זה מזה) [מעורין זה בזה] הואיל ולא נפסקו מן העיקר הראשון הכל מותר ואם נפסק העיקר הראשון מונה לכולן משעה שנפסק. ואילן היוצא מן גזע פטור מן הערלה מן השרשין חייב בערלה, הצלף חייב בערלה האביונות בלבד אבל הקפריסין מותרות. עכ''ל המיימון (הל' נטע רבעי פרק י'). אמרו [במסכת] ראש השנה (דף י') באחד בתשרי ר''ה לערלה ולרבעי ומשעת נטיעה אינ' ערלה ולרבעי, ואינו מונה מראש השנה לראש השנה אלא ל' יום בשנה חשוב שנה והוא שתקלוט הנטיעה קודם ל' יום וכמה הוא סתם קליטה לכל האילנות ב' שבתות נמצאת (לאור) למד הנוטע מ''ד יום קודם ר''ה עלתה לו שנה אף על פי כן אין פירות הנטיעה הזאת מותרין בערלה (וברבעי) עד ט''ו בשבט שהוא ראש השנה לאילנות, עכ''ל ס''ג (הלכות נט''ר ווידוי מעשר מ''ע סי' קל''ז). וששאלתם על יהודי שיש לו כרם אם יכול ליטע בו זמורות שלא נשאו פרי, אין חילוק בין נשאו פרי ללא נשאו דאם נשאו פרי משנטען חייב בערלה ומונין לה משעת נטיעה וכל פירות שגדלו באותן ג' שנים שמשעת נטיעה אסורין עולמית, וכשגדלים בו בכרם רביעית בשנה רביעית מחללין על פרוטה ושוחק את הפרוטה ומשליכה בנהר והפירות מותרין מיד לאחר חילול ודלא כה''ג שכתב שאסורין הפירות משנה הרביעית עד שנה החמישית וההיא דנטעין דכל הנלקט מזה האומר מחולל הוא על מעות הראשונות משמע לאחר חילול מיד, מכל מקום מותר ליטע אף יחור של ערלה שלא נשא פרי מעולם כדאמר בפרק כל הצלמים (דף מ''ח) נוטעין יחור של ערלה כו', ומיהו יש לתת בו סימן שהוא של ערלה שלא יטעו ויאכלו מערלה כדתנן במעשר שני (פרק ה' מ''א) ומייתי לה בפרק מרובה (דף ס''ט) כרם רבעי מציינין אותה בקזוזות של אדמה ושל ערלה בחרסית, ואם לא נטע זמורות נטיעה גמורה אלא הבריך מן הזקינה בארץ ולא הפסיק עדיין מעורה בזקינה אין פירות הבריכה אסורין משום ערלה דמזקינה ינקי ובתר זקינה גרירי אבל אם הפסיק הבריכה מן הזקינה מונה לבריכה שני ערלה משעה שהפסיק כדתנן בפרק קמא דערלה (מ''ה) אילן שנעקר ובו בריכה וחי ממנה (חזרה והזיל בה מזקינה) חזרה הזקינה להיות כבריכה, הבריכה שנה אחר שנה ונפסקה מונה משעה שנפסקה. וששאלתם אם היהודי יכול להשכיר כרם לגוי עד שיעברו שני ערלה ואחר כך יקח היהודי הכרם ברשותו, לא, כי פירות ערלה אסורין בהנאה ואסור לישראל לאוכלן ולמוכרן לגוי כי הפירות של ישראל הן דשכירות לא קניא וכיון דקרקע דידיה הוי פירות נמי דידיה הוי ואסורין בהנאה, ולא דמי להנך שתילי ערלה דפ''ק דע''ז (דף כ''ב) דגוי אוכל שני דערלה וישראל אוכל שני דהיתירא ושרא ליה רבא אפילו בלא מתנו מעיקרא לעשות כן, שאני התם דשותפין הוו תרווייהו או בקבלנות שקבלו בשותפות או שותפין הוי ממש בגוף הקרקע ולהכי שרי דדינא הכי זה טרח בחלקו ומעדר ומזמר או יום אחר או שנה אחרת או ג' שנים ואוכל מה שטורח ואחר כך חבירו עושה כן בחלקו לכך שרא ליה רבא אבל היכא דקרקע דישראל הוי ואילנות דידיה נמי דבתר תלת שנין אמר ליה לגוי הסתלק מארעאי ואילני נראה דאפילו התנו מעיקרא אסור, [ואבי העזרי] (הישראל) [ואפילו אם הישראל] מכר לגוי אותם הנטיעות קודם שהוציאו פרי שיהא של גוי כל ג' שנים או ד' שנים אסור כיון דבתר שני ערלה לא מצי הגוי למעקרינהו וצריך להניחם בקרקע של ישראל דישראל נינהו וגוי אגיסטון בעלמא בתוכו. וששאלתם מה יעשה לפירות של ערלה תנן בפרק אלו הן הנשרפין (תמורה דף ל''ג) הערלה וכלאי הכרם הראוי לשרוף ישרוף והראוי ליקבר יקבר, פי' כמו משקין  לפי שאינו ראויין לשרוף יקברו. וששאלתם אם השכיר ישראל לגוי  את כרמו שנה אחת והגוי נטע זמורות כמותה שנה שהיתה בידו אם מותר הישראל בפירות לאחר ג' שנים ובשנה הרביעית בלא חילול, לא, כי ערלה נוהגת בשל גוים כדמוכח ר''י מכמה ראיות בפ''ק דקידושין (דף ל''ו ד''ה כל) כל שכן הכא דבקרקע ישראל קיימי דשכירות לא קניא כדאמרינן פ''ק דע''ז (דף כ''א). עכ''ל תשב''ץ (סי' שס''ה). [סמ''ק מצוריך סימן רי''ב].
-----
מה שכתב הרב רבינו בספר ההשלמה במסכת ראש השנה כי פירוש ספוק גפנים ספוק על ספוק אע''פ שהבריכה בארץ מותר מתבאר ממה שכתב הר''ם [הלכ' מע''ש פ''י הי''ח] ז''ל הרי שהבריך בד אחד בארץ וצמח וכו'. לא הבנתי, כי זה הלשון נראה שהוא פירוש הבריכה שנה אחר שנה ונפסקה מונה משעה שנפסקה, שהוא שנוי במשנה קודם זה דסיפוק על סיפוק. ואם (לא) כן יש לתמוה איך לא הביאו הר''ם ז''ל. ועוד מדקתני אע''פ שהבריכה משמע דכל שכן אם לא הבריכה, מכלל דבלא הבריכה הויא סיפוק על סיפוק. וסיפוק על סיפוק נראה שאינו מדבר על הבריכה אלא על הרכבה. ופירוש סיפוק כמו סבוך, כי האותיות שמוצאם ממקום אחד מתחלפות. וכן מצאנו בירושלמי הבקיר חמצו כמו הפקיר, והבקר לעניים כמו הפקר. גם בענין זה מה שהביא בגמרא דמסכת סוטה [מ''ג ע''ב] ילדה שסיבכה בזקנה בטילה נמצא בירושלמי דמסכת ערלה פרק קמא [מ''ב] ילדה שסיפקה לזקינה טהורה. הנה הזכיר סיפקה במקום סיבכה. ובמשנת מסכת ערלה פרק קמא [מ''ב] גם כאן ספקה לזקנה חוץ לארץ פטור. גם בהרבה מקומות. ואם נשאל איך לא הביא הר''ם ז''ל לפי זה הפירוש הא מתניתין דספוק על ספוק. אפשר שהיה דעתו שהוא נכלל בילדה שסיפקה לזקנה, כמו שנראה מן הירושלמי, ואע''פ שיש לפרשו בענין אחר. ירושלמי פרק קמא דמסכת ערלה, אמר רבי מונא יאות אמר רבי חנינא ילדה שספקה לזקנה טהורה הילדה. אמר ר' חייא בר' בא מתניתא אמרה כן ספוק גפנים ספוק על ספוק, אע''פ שהבריכן בארץ מותר. וחש לומר שמא השרישה הילדה עד שלא תתאחה מן הזקנה. אמר ר' חננא בר הלל מתאחה היא עד שלא תשריש. ר' יוסה בשם ר' יוחנן שרשין אין בהן ממש. ופירוש הדבר נראה שהוא כן. כגון שהרכיב את הזמורה התלושה בשני ראשיה, ועשה כן על דעת שלאחר שתקלוט יחתכנה באמצעיתה ותהיה לשני ראשים. אחר כן אמר אע''פ שהבריכה, וזה יעשה שלאחר שתקלוט משני ראשיה בהרכבותיה ותשריש באמצעיתה במקום הברכתה יחתכנה בשני מקומות ותהיה לארבעה ראשים. עכ''ל. [החכם ר' שמואל הכהן ז''ל — מודפס בסוף ספר המאורות].
-----
הנוטע אילן של מאכל, כל הפירות שיוצאים ממנה שנה ראשונה שנייה ושלישית אסורין בהנאה, והאוכל מהם כזית לוקה, ואיסור ערלה בחוצה לארץ הלכה למשה מסיני. הגהה. רבי' משה מקוצי. אבל בארץ ישראל נוהג דין נטע רביעי בגפנים בין בזמן הבית בין שלא בזמן הבית. כיצד פודין נטע רביעי עתה, אחר שאסף כל הפירות אומר ברוך א''י אמ''ה אקב''ו לפדות נטע רבעי. ופודה אותו בשוה פרוטה אפילו הם שוים ק' זוז. ואומר הרי פירות אילו מחוללין על זה, וזורקים הפרוטה לים המלח, ובזמן הזה מחללו לכתחילה אפילו על שוה פרוטה. כרם רבעי אין לו לקט שכחה ופאה ועוללות ואין מפרישין ממנה תרומה ומעשר. הנוטע בספינה ואילן שעלה מאליו ברה''י והנכרי שנטע בין לישראל בין לעצמה חייב בערלה. גוי שהרכיב אילן מאכל גבי אילן סרק חייב בערלה, אחד הנוטע יחור מן האילן או גרעין או שעקר האילן בלא קרקע או שחתך רך מאילן זקן והרכיבו בארץ או באילן אחר חייב בערלה, אבל אם הרכיב פורווני''ר רך מאילן זקן פטור. ילדה שסבכה בזקנה והוציאה פירות כילדה, אפילו הוסיף מאתים הרי הפירות שילדה אסורים, שאין גידולי היתר מעלין האיסור הניכר. עכ''ל. [ספר נייר הלכ' ערלה].
-----
וששאלת על יהודי שיש לו כרם אם יכול ליטע זמורות שלא נשאו פרי אין חילוק בין נשאו בין לא נשאו פרי דאפילו נשאו פרי ונטען במקום אחר חייבים בערלה ומונים להם משעת נטיעה וכל פירות שגדלו בהם בתוך שלשה שנים משעת נטיעה אסורין עולמית. וכשגדלין בו בכרם רבעי בשנה רביעית מחלל על פרוטה ושוחק הפרוטה ומשליכה לנהר והפירות מותרים מיד אחר החילול ודלא כהלכות גדולות שכתבו שאיסור הפירות משנה רביעית עד שנה חמישית מההיא דכל הנלקט מזה היום מחולל על המעות משמע דשרי לאלתר בתר חילולו. ומ''מ ליטע מותר אפילו יחור של ערלה שלא נשא פרי מעולם כדתנן במס' ערלה (דף ע''ט) ומייתי לה בפרק כל הצלמים (דף מ''ח) נוטעין יחור של ערלה וכו'. הג''ה ומיהו יש ליתן בו סימן שהוא של ערלה שלא יטעו ויאכלו מערלה כדתנן במסכת מעשר שני פרק ה' (דף ע') ומייתי לה בפרק מרובה (דף ס''ט) כרם רבעי מציינין אותו בקזוזות של אדמה ושל ערלה בחרסית וכו' ואם לא נטע זמורות נטיעה גמורה אלא הבריך מן הזקנים בארץ ולא הפסיקה ועדיין היא מעורה בזקנים. אין פירות הבריכה אסורין משום ערלה דמזקינה ינקי ובתר זקינה גרירה אבל אם הפסיק הבריכה מן הזקינה מונה לבריכה שני ערלה משעה שהפסיקה כדתנן בסוף פר' קמ' דערלה (דף ע''ח) אילן שנעקר ובו בריכה והוא חיה ממנה חזרה הזקינה להיות כבריכה הבריכה שנה אחר שנה ונפסקה מונין משעה שנפסקה עכ''ל. [תשב''ץ סימן שס''ה].
-----
הברכ' שפירשתי למעלה שהיא מוגרוניש שטומנים אותו עובדי אדמה בקרק' אחר שחופרין גומא ולימים רבים חותכי' ופוסקין אותו מן האילן הזקן, וכתבתי למעלה שכל זמן שלא נפסקה אין מונין לה ערלה שיניקתה מן האילן הזקן אבל אחר שנפסקה מן האילן הזקן מונין לה שני ערלה מיום שנפסקה, ואם נפסקה והיא מליאה פירות, אם ניתוסף הפרי אחר שנפסקה שמונין לה כבר שני ערלה מכאן (ואילן) [ואילך] עד שאין בפרי הראשון שהוא מותר ק''ק חלקים על התוספת, אסור דביטול ערלה הוא בא' ומאתים, הילכך יתלש' מיד כשיפסוק אותה מן האילן הזקן ויהיו הפירות מותרין, כך פשוט בערלה [פ''א מ''ה]. ומפרש בירושלמי כיצד משערים אם הוסיף, על ההיא דהרואה ירק בכרם במסכת כלאים [פ''ה מ''ו] ואמר כשאגיע שם אלקטנו משם מותר כשאחזור אלקטנו אם הוסיף ק''ק אסור, ופירש בירושלמי כיצד משערין, ורבינו שמשון פירש הירושלמי כך, לוקח ירק א' ומשערו שהוא כמו ירק אחר מאותו המין שנשאר מחובר לא פחו' ולא יותר אלא כמוה ושוהה כפי הזמן שנשתהה אותו ירק בכרם לאחר שאמר לכשאגיע אלקטנו עד שעת לקיטתו (בם) [אם] הוסיף אותו המחובר א' מק''ק על אותו שנלק' בידוע שהוסיף על הנלקט א' מק''ק. והרמב''ם כתב כיצד משערי' אם הוסיף ק''ק, רואים אם נחתך ירק זה או תבוא' זו מן הארץ בכמה זמן יבש עד שלא נשאר בו ליחה (ובשביעית) [וכשיעור] שהייתו ליבש נשתהה לצמוח, כיצד הרי שנשתהה ליבש עד שלא נשאר בו ליחה משנעקר מאה שעו', הוי יודע שגדל כ''כ מהפרי בק' שעות, וא''כ אם נשתהה הירק בכרם חצי שעה אחר שראהו בידוע שהוסיף ק''ק. וה''ה באילן זקן שנעקרו בו פירות וחזר ושתלו כך הוא דינו כמו הברכה שכתבתי שאם הוסיף ק''ק אסור. אבל אם הרכיב ענף מלא פירות של ערלה בתוך אילן זקן, פירות הענף אסורים לעולם אפילו גדלו הרבה שאין גדולי התר מעלי' את האיסור, וכן הסכימו הפוסקים עד כאן. [רבינו ירוחם נכ''א ח''ב].
-----
מונין לערלה מראש השנה וכן לרבעי כיצד הנוטע והמבריך והמרכיב שלשי' יום וב' שבתות קודם ר''ה עלתה לו שנה, כי לקליטה שיקלוט צריך שני שבתות והל' יום חשובין שנה, לפיכך אם נטע בי''ו באב עלתה לו שנה מיד כשיבא ר''ה ומוני' לו עוד מאותו ר''ה ב' שנים ועברו כבר שלשה שנים של ערלה. ואסו' עד ט''ו בשבט אם לערלה ערלה ואם לרבעי רבעי כך פשוט בראש השנה, ופרש''י אע''פ שעלתה לו שנה לנטיעה זו באות' שלשים יום שקודם ר''ה, אם חנטו בה פירות לאחר ר''ה של שנה שלישית עדין אסורים משום ערלה עולמית, שאף על פי שתשרי ר''ה לנטיעה, ט''ו בשבט ר''ה לאילן וזו כבר נעשית אילן לפיכך אין שנתה מתחדשת לצאת ידי ערלה עד ט''ו בשבט, אבל מט''ו בשבט ואילך אם יחנטו בה פירות תורת רבעי עליהן ויאכלו בירושלים, ובט''ו בשבט של שנה הבאה יצאו מידי רבעי פירות הנחנטים בה מכאן ואילך לכך הועילו ל' יום שלפני ר''ה ע''כ. ונר' מפרש''י דדוק' נטיע' זו שעלתה לה שנה ל' יום קודם ר''ה החמירו עליה שתמשך שנתה עד ט''ו בשבט, אבל אם נטעה פחות מל' יום לפני ר''ה הואיל ומונין לה שלשה שנים שלמות, אין לאוסרה עד ט''ו בשבט. והר''ז פירש דאין חלוק דלעולם אסורים עד ט''ו בשבט ועד שם נמשכת שנתה, וראשון נראה עקר. ועכשיו אין חניטה בשום אילן קודם ט''ו בשבט ולפיכ' אין נזהרין בערלה אלא שלשה שנים, ועוד כי בזמן הזה אין נוהגין לנטוע אלא בשבט או באדר, וכשיבא ר''ה ישלים שנה א' שהוא זמן לקיטה וכשיבא לקיטה אחרת אחר שנה ישלימו לנטיעתו שנה וחצי לר''ה וכשיב' מן לקיטה שלישית ישלימו לנטיעתו בשני' וחצי הנה הוא בשנה שלישית וישלימו לו שלשה שנים לאותו ר''ה וכשיבא שבט אחר שישלימו לו לנטיעתו שלשה שנים מיום ליום עדיין אין שם חנט' כלל שנוכל לומר שיהיו פירותיו אסורים עד ט''ו בשבט אף על פי שנשלמו לו  שלשה שנים לר''ה שעברה כי לא תהיה שם חנט' עד בא תמוז או אב והנה הוא בשנה הד' ויפדו פירותיו כמו שכתבתי. [רבינו ירוחם נכ''א ח''ב].
-----
מנהג עובדי אדמה לנטוע מוגרוניש הנקרא הברכה באילן, ובכרם ספוק, שחופר גומא בקרקע סמוך לאילן ולוקחין יחור אחד מהאילן וטומנין היחור באותה גומא ויוצא ראש היחור מצד האחר ונעשה שם אילן ועיקרו נשאר מחוב' באילן הגדול הראשון, ומאותו האילן החדש אחר שנה מבריכין אחר כמותו וכן מן השני שלישי אחר שנה אחרת וכן רביעי וכן רבים שנה אחר שנה, אין דין ערלה נוהג בשום אחד מהם כל זמן שמחוברין לאילן הישן הראשון כלומר שלא פסק היחור הראשון מן האילן הישן הראשון אף על פי שכל אחד השריש ויונק מהקרקע, אחר עיקר יניקה שיונקין מהאילן הישן הולכין ואין בכאן דין ערלה, ואם נפסק היחור הראשון עיקרו מהאילן הישן כי כן נוהגין לפסוק אותו אחר כמה ימים שהו' גדול מהאילן הישן כדי שלא יינק ממנו ויכחישנו כיון שהוא גדול ויוכל ליגדל בפני עצמו, מונין לאותו יחור ראשון וכן לכלם מיום שנפסק היחור הראשון מן האילן הישן, כי חשבינן להו כי היום שנפסק היחור הראשון מהאילן הישן אותו היום נטעו היחור הראשון וגם כל ההברכות האחרות ומהיו' ההוא והלאה מונין להם שני ערלה, כי הערלה נוהגת בהברכה ובהרכבה ובנטיעה כמו שאכתוב, וכמו שפשוט בר''ה ובמסכת סוטה, וערלה [פ''א מ''ה], וכן פי' רבי' שמשון. וזה נמצא ברוב בגפנים. נוטע ומבריך ומרכיב וכלן חייבין בערלה כך פשוט בר''ה ובמ' סוטה. וההוא דאמרי' בת''כ ונטעתם פרט למבריך, ההוא מיירי קודם שנפסק היחור ר''ל הבריכה מהאילן הישן כמו שכתבתי למעלה. מוגרוניש שכתבתי שנוהגין בהן ערלה לאחר שנפסק מהאילן הישן, תמהו המפרשי' היאך מותר לקנות יין מכרמי הגוים כי יש לעולם שם מיגרוניש. וכתבו בתוס' כי הוא ספק ערלה וספק מותר וודאה אסור. ונראה שהמוגרוניש בכרם ישראל שהוא ודאי שאסור אפילו בהנאה אחר שנפסק מהאילן הישן עד ג' שני' כמו שכתבתי. והרא''ש התירו אפילו ודאו, כי בחוצה לארץ אינו אסור אלא נוטע אילן מעיקרו אבל מבריך ומרכיב לא, והביא ראיה מסוט'. [רבינו ירוחם נכ''א ח''ב].
-----
הזמורה שכופפין ראשה בקרקע זהו הנק' הברכה וכל זמן שהיא יונקת מן האם אין משום ערלה וסי' לזה כל שפני העלים פונין לפנים אמה חתכוהו מן האם משעת חתיכה מונין לה ועכשיו שאין בני אדם נזהרין מפירות של הברכה וההרכבה סומכין על דברי האומר שלא אסרה תורה אלא בנטיעה. [אהל מועד שער איסור והיתר דרך ב'].
-----
אילן שקצצו מעם הארץ והחליף חייב בערלה ומונין לו משעת קציצה. אחד הנוטע ואחד המבריך ואחד המרכיב חייב בערלה. והוא שעקר הבד מן האילן והבריכו בארץ או הרכיבו באילן אחר אבל אם מתח בד אחד מן האילן הזקן והבריכו בארץ או הרכיבו באילן אחר ועיקר הבד מעורה באילן הזקן הרי זה פטור. ואם עשה פירות הילד הזה שהרכיב ואחר כך נפסק עיקרו שהיה מעורה בזקן מונה לו משעה שנפסק. ואותן הפירות מותרין אחר שגדלו בהיתר. ואם הניחן אחר שנפסק העיקר עד שהוסיפו במאתים הרי אלו אסורין. פי' הרמב''ם ז''ל בפי' המשניות בפ' חמישי מכלאים תוספת זו משוערת בזמן כפי שאומר וזה כי כשנאמר שזה הירק כשילקטוהו וייבש עד שלא יהיה נשאר בו לחות במאתים שעה אין ספק שבשיעור שעה אחת [ייבש מליחותו חלק ממאתים וכן נאמר בו כי כשיניחנו שעה] יוסיף בליחותו אחד ממאתים וכשיניחוהו שעה אחת יהיה אסור וזהו שאמרו בתלמוד לוקט אחד ומניח אחד [מפני] (מה) שזה פוחת זה מוסיף עכ''ל. [ארחות חיים הלכ' ערלה ונטע רביעי סימן א'].
-----
אחד הנוטע ואחד המבריך ואחד המרכיב חייב והוא שעקר הבד מן האילן והבריכו בארץ או הרכיבו באילן אחר אבל אם מתחבר בד אחד מן האילן והבריכו לארץ או הרכיבו באילן אחר ועיקר הבד מעור' באילן הזקן פטור ואם עשה פירות הילד הזה שהרכיב ואחר כך נפסק[ה] עקרו שהיה מעורב בזקן מונה משעה שנפסק ואותן הפירות מותרין שהרי גדלו בהתר ואם הוסיפו אחר שנפסק מאתי' אסורים. [כל בו הלכ' ערלה סימן צ''ב].
-----
וגוי שהרכיב אילן מאכל על גבי אילן סרק חייב בערלה. ואחד הנוטע גרעינה או יחור מן האילן או שעקר האילן ממקום זה ונטעו במקום אחר חייב בערלה. ומונה משעת נטיעתו. [כל בו הלכ' ערלה סימן צ''ב].
-----
ומאמתי מונין לערלה משעת נטיעה וראש השנ' שלה בא' בתשרי. ואין מונין לה מר''ה לר''ה אלא הנוטע מ''ד יום לפני ראש השנה עלתה לו שנה ב' שבתות לקליטת הנטיעה ול' יום לחשב שנה. ופירות נטיעה זו אסורין עד ט''ו בשבט של ד' שהוא ראש השנה לאילן. ואם נתעברה השנה נתעברה אף לערלה. נטעו פחות ממ''ד יום לפני ראש השנה מונה ג' שנים מר''ה. נטע מר''ח תשרי עד ט''ו בשבט מונה ג' שנים לערלה יום ליום. [כל בו הלכ' ערלה סימן צ''ב].
-----
אחד המבריך ואחד המרכיב פר''י חייב בערלה שנפסק  מן האילן ומבריך. ובפרק משוח מלחמה (דף מג). אמר  רבי אליעזר בן יעקב מבריך ומרכיב פטור. ומותר לקיימם בשביעית פר''י דמותר ליטע שלשים יום לפני ר''ה לכתחילה. [האגודה].
-----
אחד הנוטע וא' המבריך וא' המרכיב וכו' אם לערלה ערלה אם לרבעי רבעי. וא''ת ומי נהגו ערלה בהברכה והרכבה והא תניא בספרא ונטעתם כל עץ מאכל פרט למבריך ומרכיב. י''ל דהברכה אהברכה ל''ק דההיא דספרא בשלא נפסקה מן האב והיא יונקת ממנו והא דהכא שנפסקה א''נ לא נפסקה אלא שאינה יונקת ממנה וכל כי האי גוונא נוהגת בה ערלה ומונין לה משעה שיונקת מעצמה ולא מן האב והכי מוכח בירושלמי ואמרינן התם מאן מוכח ומהדרינן מאן דאכל דלאו דיליה (בהיל) [בהית] לאסתכולי ביה כלו' שכשהיא יונקת מן האב היא הופכת העלה שלא יעמדו כנגד העלין של האב. ומרכיב אמרכיב נמי ל''ק דההיא במרכיב באילן הנטועה למאכל ומשו''ה לא נהגה ערלה בהרכבה דקיימ''ל דילדה שסבכה בזקנה בטלה כדאיתא בפ' משוח מלחמה ואפילו ילדה בילדה נמי לכי מטו שלש לילדה ראשונה שניה נמי שריא והכי מוכח התם. והא דהכא בשנטעה לראשונה לסייג ולקורות לפי שאין בראשונה משום ערלה כלל ומשו''ה אין זו בטלה לגבה ומשכחת לה נמי בשהרכי' בתוך אילן סרק ואעפ''י שאינו רשאי משום כלאים והכי איתא בירושלמי דתני גוי שהרכיב אילן מאכל ע''ג אילן סרק אעפ''י שאין ישראל רשאי לעשותן יש בו משום ערלה מאימתי מונין לה משעת נטיעתה. ואנן השתא לא נהגינן ערלה בהברכה ובהרכבה. וכתב הרמב''ן ז''ל דטעמא דמלתא מדאמרינן בפ' משוח מלחמה גבי הא דאמרינן התם ולא חללו פרט למבריך ומרכיב כלומר שאינו חוזר מעורכי המלחמה דאמרינן התם לאו מי א''ר אליעזר ב''י כרם כמשמעו ה''נ נטע כמשמעו נטוע אין מבריך ומרכיב לא הלכך ה''נ ונטעתם כמשמעו ולא מבריך ומרכיב ומשו''ה נמי הוא שאינו חוזר עליה מעורכי המלחמה לר' אליעזר בן יעקב משום דלא נהגה בהו ערלה. והכי ודאי מסתברא דאי ס''ל לר''א בן יעקב דונטעתם לאו דוקא דאפילו מבריך ומרכיב נמי אמאי לימא גבי עורכי המלחמה נטע דוקא אלא ודאי כדכתיבנ' וכיון דקיי''ל כל המיקל בארץ הלכה כמותו בחוצה לארץ לא נהגה ערלה בחו''ל בהברכה ובהרכבה כלל זהו דעת הרמב''ן ז''ל. ואפשר שמפני כך נהגו להבריך בגפנים ואין חוששין עליה. ולענין רבעי אינו נוהג בחוצה לארץ אלא בכרם אבל בשאר אילנות לא דהא איכא דתני נטע רבעי ואיכא דתני כרם וקיי''ל כל המיקל בארץ הלכה כמותו בחו''ל וכן כתבו התוס' וכן דעת הר''ז הלוי ז''ל. וכתב הרב הגאון רב אחא משבחא ז''ל דלמאן דתני כרם רבעי ומייתי לה בג''ש דתבואת הכרם כדאיתא התם אין רבעי נוהג אלא בכרם שלם אבל בגפן יחידית לא. והר''ם ב''ן ז''ל הקשה עליו דהא גבי כלאים נמי לא בעי' נמי כרם שלם דכל שזרע חטה ושעורה וחרצן במפולת יד חייב אלא ודאי לא בא הכתוב אלא להוציא שאר אילנות אבל במין דכרם אפי' גפן יחידית בכלל דהא מאן דמייתי כרם רבעי מהלולים ודאי אפילו בגפן יחידית נוהג רבעי דהא לא כתיב ביה כרם וא''כ הוא הדין נמי למאן דנפק' ליה מגז''ש דתבואת הכרם דהא לא אשכחן דפליגי במידי ותרוויהו כרם רבעי תנו. אבל הר''מ במז''ל כתב בפ''י מהלכות מאכלות אסורות שאין רבעי נוהג בחו''ל כלל ואפילו בכרם אלא אוכל פירות שנה רביעית בלא פדיון ולמד הרב ז''ל דבר זה בק''ו מסוריא שאעפ''י שמעשר ושביעית נוהגין בה מדבריהן אין רבעי נוהג בה וכ''ש בחו''ל וסוגית הירושלמי בפ''ה ממעשר שני מוכחת כדבריו. [חידושי הר''ן].
-----
אחד הנוטע וא' המבריך וא' המרכיב אם נטע או הבריך או הרכיב ל' יום להיות חשובין שנה ושני שבתות לקליטא דהיינו ט''ו באב עלתה לו שנה ומונה אחר סוף שנה זו שני שנים והפירות שיחנטו בשנה שאחר שתי [שנים] מט''ו דשבט ולהלן מותרין ויש להן דין רבעי עד ט''ו בשבט של שנה אחרת ופליגי בירושלמי אי דווקא בנטיעה זו שקצת שנה עלתה לה שנה אמרינן הכי או דילמא בכל נטיעה אמרינן הכי דאינה נתרת עד ט''ו בשבט של שנה רביעית והרמב''ם ז''ל והרמב''ן ס''ל דדווקא בהאי נטיעה דמקילין בה בתחילתה הוא דמחמירין לה בסופה אבל הרז''ה ס''ל דבכל נטיעה אמרי' הכי, ואע''גב דלא משתרו פירי עד ט''ו בשבט לא עבדינן ט''ו בשבט ר''ה לנטיעה, דאי הכי הוה רבעי אמרי' דל' יום קודם ט''ו בשבט יעלו לה לשנה, להכי אהני מאי דאמרינן דאחד בתשרי ר''ה לנטיעה. ולא נהיג רבעי בחוצה לארץ אלא בכרם אבל לא בשאר אילנו' כן דעת התוס' והר''ז הלוי ז''ל ור' אחא משבחא ז''ל מוסיף עוד לומר דאין רבעי אלא בכרם אבל בגפן יחידית לא. והרמב''ן ז''ל חלק עליו והרמב''ם ז''ל למד מק''ו אסוריא שאין רבעי נוהג בח''ל כלל אפי' בכרם דיש לזה הוכחה מהירושלמי ומצאתי בס' יורה דעה שהרב ר' אשר ז''ל הוא מסכים לדעת הגאונים ז''ל דבכרם מיהא נוהג ברבעי בח''ל. ויש הברכה שאין בה דין ערלה כגון שעדיין הוא יונק הבן מן האב ולא נפסק והכי מוכח בירושלמי ויש הרכב' שאין בה דין ערלה כגון שסבך ילדה בזקינה, א''נ ילדה בילדה (לפי מט''ו שנשוני) [לכי מטו שלש שנים] לילדה ראשונה בטלה אידך לגבי דידה, אבל אם הראשונה היתה נטועה לסייג ולקורות א''נ שהרכיב ע''ג אילן סרק אע''פי שאינו רשאי יש בו דין ערלה. והרמב''ן ז''ל חזק המנהג שלנו עכשיו דבשום ענין לא נהגינן ערלה בהברכה והרכבה כלל בחוצ' לארץ וכן דעת הרא''ש ז''ל. [חי' הרשב''ץ].
-----
ומותר לקיימ' בשביעית. נראה להר''י דלכתחילה נמי מותר לנטוע ל' יום לפני ר''ה, ונקט מותר לקיימו דמשמע דיעבד, איידי דבעי למימר אסור לקיימ' אבל פשיטא דמותר ליטע ל' יום לפני ר''ה. ואין לומר שאסור ליטע לפי שילקוט בתוך ל' יום של תוספות. דהא אמרי' לקמן אין נוטעין פחות משלשים יום לפני ר''ה, ומשמע הא ל' נוטעין. ואע''ג דגבי חרישה אומ' במ''ק בשמעתא קמיית' [ג' ע''ב] דאסור לחרוש מדרבנן מן העצרת לב''ה, היינו דוקא חרישה אבל בנטיעה לא, דהתם ה''ט לפי שאותה חרישה מועלת קצת לאחר שביעית, שאין לך אילן שלא יגדל בשביעית. ומיהו תימה מ''ש דחרישה אסורה בתוספות וקליטה מותר. ואומר הר''י דגבי חרישה תוספת כתיב [שמות ל''ד כ''א] בחריש ובקציר תשבות, דמינה שמעינן תוספת, אבל לענין קליטה לא שמעי' תוספת. [תוספות ישנים].
-----
אמרינן במסכת ר''ה פ''ק (ט' ב'), באחד בתשרי ר''ה לערלה ולרבעי, מאימתי מונין לערלה ולרבעי משעת נטיעה, ואינו מונה מראש השנה לראש השנה אלא שלשים יום בשנה חשוב שנה והוא שתקלוט הנטיעה קודם השלשים יום, וכמה היא סתם קליטה לכל האילנות שתי שבתות (רמב''ם מעש''ש ונט''ר פ''ט ה''ח) כדפסקינן בפרק הערל (יבמות פ''ג א') כרבי יוסי וכרבי שמעון שאומרים שתי שבתות. נמצאת למד שהנוטע ארבעה וארבעים יום קודם ר''ה עלתה לו שנה ואעפ''כ אין פירות הנטיעה הזאת מותרים בערלה או ברבעי עד חמישה עשר יום בשבט שהיא ר''ה לאילנות, כיצד הנוטע אילן מאכל בחמישה עשר באב בשנה עשירית ביובל הרי היא בתוך שני ערלה עד חמישה עשר בשבט משנת שלש עשרה וכל מה שיוציא האילן בתוך הזמן הזה הרי הוא ערלה אע''פ שלא נגמרו אלא לאחר כמה ימים ומחמישה עשר בשבט משנת שלש עשרה ביובל עד חמישה עשר בשבט משנת ארבע עשרה הוא נטע רבעי וכל מה שיוציא בתוך הזמן הזה הרי הוא רבעי וצריך פדיון ואם נתעברה השנה נתעברה לערלה ולרבעי, נטעו בששה עשר באב משנת עשר לא עלתה לו שנת עשר אלא הרי הוא ערלה שנת אחת עשר ושנת שתים עשרה ושנת שלש עשרה כולה והרי [הוא] נטע רבעי מראש השנה של שנת ארבע עשרה עד סופה, נטע [ה]נטיעה מראש חדש תשרי עד ט''ו יום בשבט מונה לה השנים מיום ליום לערלה ולרבעי (רמב''ם שם הל' ט'—י''ב). [סמ''ג עשין סימן קל''ז].
-----
@ י' ע''א.
ואשכחן בדברי זכרונות של ראשונים בהא לישנא, והלכתא מונה אדם ל''ו חדשים משעת נטיעת אילן לערלה, ונוהגת בזמן הזה בארץ ובחוצה לארץ, ומיכאן עד י''ב חדש אסור משום רבעי, דכתיב ובשנה הרביעית יהיה כל פריו קדש הלולים לה', וחייב לפדותו ויוצא לחולין וכן הלכתא. והאי פסקא דכתב האי גאון לא ידעינן מהיכא קא נפיק (אי) [ו]משום מאי (ד)קאמר ל''ו חדשים לערלה ומ''ח לרבעי דקא [בעי] ג' שנים שלמות, ואנו לעניות דעתין חזי לן דפעמים דהוו ל''ו חדשים לערלה ופעמים לא הוו, לדברי הרבה מן המפרשים. אבל לקצת מן המפרשים המדקדקים על אותה השמועה האמורה בפרק קמא דראש השנה [י' ע''א] ופירות נטיעה זו אסורין [עד ט''ו בשבט וכו', מדקדקין ואומרין דהאי דקתני ופירות נטיעה זו אסורין] אסופא דברייתא עונה שהוא פחות משלשים יום לפני ראש השנה, דהתם היכא שנטעה פחות מל' יום לפני ר''ה הוא דצריך להמתין עד ט''ו בשבט, דהוו להו כל ימי ערלה כ''ט חדש וחצי דאינון כ''ט ימים לפני ר''ה ושתי שנים שלמות ואחר כך מתשרי עד ט''ו בשבט דאינון כ''ט חדש וחצי כל ימי ערלה, אבל היכא שנטעה ל' יום לפני ר''ה שהוא רישא דברייתא אין עולין ימי ערלה אלא כ''ה חדש ויום אחד בלבד. ונחזור לדברי מי שסובר דהא דקתני ופירות נטיעה זו בין ארישא דל' יום בין אסופא דפחות מל' יום כי [ל]אותה הסברא נמי יש מי שחובט בפירוש השמועה ואומר דלא בעינן (שתי) שנים שלמות באמצע, וא''כ לדעתו לעולם לא ימשכו שני הערלה אפילו ל''ו חדשים. ויש מי שאומר לאותה סברא נמי כי לעולם בעינן שתי שנים שלמות באמצע ופעמים ג' שנים, הלכך לזו הסברא נמי פעמים לא יהיו ל''ו חדשים, ופעמים ימשכו ל''ו חדש ויותר מל''ו חדש, דבר''ה דידהו תליא מילתא דהוא תשרי. כיצד פעמים שאדם נוטע כרמו בכסליו או בטבת וכשמגיע לתשרי מנינן לה שתא דתשרי ר''ה דידהו, ומתשרי ואילך מנינן שנה שנייה, וכשמגיע תשרי אחר אתה מונה שנה שלישית, [וכשיגיע תשרי שלישי] נשלמו שלש שנים אתה מונה שנה רביעית ועדיין אסורה אותה נטיעה משום ערלה עד ט''ו בשבט שהוא ר''ה לאילן, והא נטיעה נמצאת שאסורה משום ערלה יותר מל''ו חדש. אבל מי שנוטע באדר או בניסן כגון אילנות הרבה שאין דרך העולם לנוטען עד ההיא שעתא, לכשיגיע תשרי מנינן לה שנה, ומתשרי ואילך שנה שנייה, ומתשרי [שני] שנה שלישית עד שיכנס תשרי שלישי ויושלמו לההיא נטיעה ג' שנים ויכנס שנה רביעית שלהן, והם עדיין אסורין משום ערלה עד ט''ו בשבט, ומט''ו בשבט ואילך יותרו משום ערלה, נמצא דהאי נטיעה לא הויא אסירא [משום ערלה] ל''ו חדש. וחזי לן האי סברא מהאי דגרסי' בר''ה בפרקא קמא תנן במתני' [ב' ע''א] באחד בתשרי ר''ה לשנים ושמיטין ויובלות ולנטיעה ולירקות וכו', ואמרי' בגמרא [ט' ע''ב] לנטיעה דכת' שלש שנים יהיה לכם ערלים וכתיב [ו]בשנה הרביעית, וגמר שנה שנה מתשרי דכתיב מראשית השנה. ת''ר אחד הנוטע ואחד המבריך ואחד המרכיב ערב שביעית ל' יום לפני ר''ה עלתה לו שנה ומותר לקיימן בשביעית, פחות מל' יום לפני ר''ה לא עלתה לו שנה ואסור לקיימן בשביעית, ופירות נטיעה זו אסורין עד ט''ו בשבט, אם לערלה ערלה ואם לרבעי רבעי. מנלן דכתיב שלש שנים יהיה לכם ערלים ובשנה הרביעית [ובשנה החמישית] פעמים שברביעית ועדיין אסורין משום ערלה, ופעמים שבחמשית ועדיין אסורין משום רבעי. ואוקימנא [י' ע''ב] לר' מאיר דאמר יום אחד בשנה חשוב שנה וכי בעינן שלשים לקליטה, ובדין הוא דליבעי ל''א יום אלא דקסבר ר' מאיר יום ל' עולה לו לכאן ולכאן. תניא [שביעית פ''ב מ''ו] אין נוטעין ואין מבריכין ואין מרכיבין ערב שביעית פחות מל' יום לפני ר''ה, ואם נטע והבריך והרכיב יעקר, ר' יהודה אומר כל הרכבה שאינה קולטת לשלשה ימים שוב אינה קולטת, ר' יוסי ור' שמעון אומרים שתי שבתות. ואמר רב נחמן אמר רבה בר אבוה לדברי האומר שלשים צריך שלשים ושלשים וכו' [לדברי האומר שתי שבתות צריך שתי שבתות ושלשים]. וגרסי' ביבמות פרק הערל [פ''ג ע''א] אמרי בי רב משמיה דרב הלכה כר' יוסי באנדרוגינוס ובהרכבה, [ואמרי' בהרכבה] מה לי אמר שמואל, ת''ש דאמר ליה שמואל לרב ענן תני כמ''ד שלשה ושלשים, והאי מלתא איסורא וקיי''ל [בכורות מ''ט ע''ב] הלכתא כרב באיסורי. ועוד הא דאמר בהאי פסקא דמונה אדם ל''ו חדש לנטיעת אילן לערלה ומיכאן ועד שנים עשר חדש אסור משום רבעי, והאי [מילתא] ליתא דאין רבעי נוהג באילן אלא בכרם. ובשאלה לגאון כתב כדכתבינן אנן לעיל. וששאלתם באיזה טעם אמור רבנן ופירות נטיעה זו אסורין עד ט''ו בשבט ובאיזה טעם אמרו באחד בתשרי ר''ה לנטיעה, כך פירושה זו ששנינו פירות נטיעה זו אסורין עד ט''ו בשבט כי אע''פ שלענין שביעית אסור לנטע בשביעית והיכא דנטע ל' יום לפני ר''ה של שנה שביעית מותר לקיימן בשביעית ונעשית כאלו נטעה בתחלת ששית, ובשנה השביעית מונין לה ב' שנים, והוצרך דבר לחכמים להודיענו שלא תאמר כיון שחדש אחד מששית עלתה לו שנה, פירות שמוציאה נטיעה זו בראש שנת שתיים בשבוע נקראין רבעי ונפדין ונאכלין, ופירות שמוציאה נטיעה זו בראש שנת שלש בשבוע, נקראין של שנה חמשית ונאכלין בלא פדייה, הוצרכו חכמים ללמדנו שפירות של נטיעה זו אסורין עד חמשה עשר בשבט של שנת שתיים בשבוע משום ערלה, וכן עד חמשה עשר בשבט של שנת שלש בשבוע אסורין משום כרם רבעי. ואמר' מנא הני מילי דאע''ג דלנטיעה עצמה שנת רביעית היא, לענין איסור ערלה עדיין שלישית היא, אמר ר' חייא בר אבא אמר ר' יוחנן ובשנה הרביעית ובשנה החמישית פעמים שהוא רביעית ואסורין משום ערלה ופעמים שהוא חמישית ואסורין משום רבעי, וזהו טעמו של דבר וכן הלכה. ומנא לן, דקאמרי' נימא דלא כר' מאיר, ומשנינן אפילו תימא כר' מאיר, אלמא ליכא תנא דפליג והויא ליה דברי הכל. אבל מה שמוציאה [אותה] נטיעה מט''ו בשבט של שנת שתיים בשבוע ועד שבט אחר נקרא כרם רבעי, ומשבט אחר ואילך נקראת חמישית. ולמה משבט, מפני שבשבט חוזרים מים לאילנות להוציא פרי ובאדר מתחילין ללבלב ובניסן נגמר, כדאמרי' [ברכות מ''ג ע''ב] אמר רב יהודה האי [מאן] דנפיק בצפרני ניסן וחזי אילנות דקא מלבלבו וכו'. אבל שאר [ר''ה] של נטיעה [תשרי] כדתנן באחד בתשרי ר''ה [לשנים ו]לשמיטין וליובלות ולנטיעה, ואמרי' מנלן, דכתיב ובשנה הרביעית וגו' כי היכי דאיתא. וזו השמועה לכמה ענינים יכול אדם להפכה. [האשכול — דפוס י%ם, הלכ' ערלה].
-----
ופירות נטיעה וכו', אע''פ שאמרנו ששלשים יום לפני ראש השנה עלתה לו שנה, ולבסוף ראש השנה שנייה, שתי שנים, ולבסוף ראש השנה שלישית הוו שלש שנים, ואעפ''כ אם חנטו פירות אילן זה מראש השנה השלישית זו, עד ט''ו בשבט, אסורין משום ערלה. ואם תאמר, א''כ מאי מהני הא דאמרי' שלשים לפני ראש השנה, דהא אכתי אסורין עד ט''ו בשבט, א''כ לימא שלשים יום לפני ט''ו בשבט. הא לא קשיא, דאי לא הוי אלא שלשים יום לפני ט''ו בשבט, לא הוה אמרי' דעלתה לו שנה, ותצטרך לשני ערלה ראש השנה אחרת, שאפי' חנטו מחמשה עשר בשבט ואילך אסורין, אבל השתא דהוי שלשים יום לפני ראש השנה, עלתה לו שנה, ואין צריך להמתין אלא עד ט''ו בשבט, אבל הפירות שיחנטו מחמשה עשר בשבט ואילך שרו משום ערלה, ובפדיה סגי להו. ולזה הפי' דוקא נקט פירות נטיעה זו, שאין שלש שנים שלה שלמים הוא דאסורין עד ט''ו בשבט, אבל הפירות אם נטע במוצאי ראש השנה, דהוו שלש שנים שלה שלמים לסוף ראש השנה שלישית, אפי' חנטו פירות קודם ט''ו בשבט שרו נמי משום ערלה. ויש מי שאומר דלאו דוקא זו. כל המחמיר תבא עליו ברכה. הלכה כר' יוסי בהברכה דאמ' שתי שבתות לקליטה. ובאנדרוגינוס, דאמ' [יבמות פ''ג ע''א] אנדרוגינוס ביריה בפני עצמה היא ולא הכירו בה חכמים אם זכר הוא או נקיבה הוא, ולפי' לא נושא ולא נישא. [רבינו יהונתן מלוניל].
-----
ואין פודין פירות נטיעה זו רק פירות של שנה רביעית אבל כל שלשה שנים ערלים לא יאכל. ואין בו משום היתר אכילה ואפילו הקליפין אסורים בהנאה. לא פדאו בשנה רביעית פודה אותן בחמישית לא פדאן בחמישית פודה אותן בששית. וכן לעולם אסורין בלא פדיה. אבל אם לא נשא פירות ברביעית פטור מלפדותן לעולם כך שמעתי מפי מורנו ה''ר שם טוב פלכו ז''ל. ופירות נטיעה זו שנטעה מ''ד יום לפני ראש השנה כמו שביארנו אסורין ברביעי עד ט''ו בשבט של שנה רביעית. ואם נתעברה השנה נתעברה אף לרביעי. נטעה פחות ממ''ד יום לפני ראש השנה הרי הוא נטע רבעי מר''ה של שנה רביעית ועד סופה. נטעה מראש חדש תשרי עד ט''ו בשבט מונה לרביעי מיום ליום. נטיעה שנטע ג' שנים לסייג ולקורות ומכאן ואילך נמלך עליה לאכילה אין לה רביעי לפי שאין ערלה שכל שאין לו ערלה אין לו רביעית. [ארחות חיים הלכ' ערלה ונטע רביעי סימן א'].
-----
ופירות נטיעה זו אסורין עד ט''ו בשבט כו' בהלכות גדולות יש פירות רביעית בתר דפריק להו, אסורין עד דעיילי שתא חמישתא. ופי' בתוס' דשיבוש הוא מן הסופר, דאותם דחנטו קודם ט''ו בשבט ברביעית אסורין לעולם ואותם דחנטו אחר חמשה עשר שרו מיד בתר דפריק להו. [האגודה].
-----
ופירות נטיעה זו אסורין עד ט''ו בשבט. איכא מאן דאמר דדוקא נטיעה זו שהקלנו עליה בתחלתה שעלו לה ל' יום לשנה שלימה ולפיכך מחמירין עליה בסופה להמשיך שנתה עד ט''ו בשבט שהוא ר''ה לאילן. והיינו דאמרי' פירות נטיעה זו דוקא והיינו נמי דאמרי' פעמים שבשביעית ועדיין אסורין משום ערלה דאלמא לא בכולן אמרו שהיא אסורה עד ט''ו בשבט אלא פעמים כלומר בנטיעה שהקלנו עליה מתחלת' וכן דעת הרמב''ם בפ''ט מהלכות מע''ש ונטע רבעי אבל הר''ז הלוי ז''ל כתב שכך הדין בכל נטיעה ואפילו באותה שלא הקלנו עליה מתחלתה ודקאמר ופירות נטיעה היינו לומר שהנטיעה שגורמת לה איסור ערלה היא מושכת עד ט''ו בשבט. ודקאמר פעמים היינו משום דאילנות שחונטין קודם ט''ו בשבט מיעוטא נינהו ופלוגתא היא בירושלמי דגרסי' התם ר' בא בר ממל קומי ר' זעירא נראין הדברים בשנטען ל' יום לפני ר''ה כלו' דהא דקתני אסורין עד ט''ו בשבט דוקא בנטיעה שהקלת עליה בתחילתה והיינו בשנטעה ל' יום לפני ר''ה שעלו לה שלשים יום בשנה שלמה אבל נטען פחות משלשים יום לפני ר''ה את חמי שנה שלמה לא עלתה לו ותימר הכין כלומר שיהא נוהג איסורו עד ט''ו בשבט. אמר ליה כן היא אפילו נטען פחות מל' יום לפני ר''ה אסור מאי (רבנן) [כדון] אמר ר' מונא מכיון שעומד בתוך שנתו של אילן הוא משלים שנתו. והכי נמי מסתברא משום דהא מלתא בטעמא תליא ולאו משום חומרא בעלמא והיינו טעמא דמלתא דכיון דאילן גדל על רוב מים של שנה שעברה וכל שהוא חונט בין תשרי לט''ו בשבט היינו מחמת יניקת מים שלפני ר''ה ומאותה יניקה חנטו פירות הללו ולפיכך הרי הם כאלו חנטו קודם תשרי דחנטה זו משרף שלפני תשרי הוא וכיון דהיינו טעמא דמלתא ליכא לאפלוגי בין נטעה ל' יום לפני ר''ה או שנטעה פחות מכן. וכ''ת אי הכי דכולהו נטיעות אסורות עד ט''ו בשבט למאי תו אמרינן דר''ה של נטיעה תשרי. י''ל דנפקא מינ' שאם עשו לה ט''ו בשבט ר''ה היינו אומרים שאלו נטעה ל' יום קודם ט''ו בשבט עלתה לה שנה. [חידושי הר''ן].
-----
ופירי דפרדיסא דארבעי שנין אסיר למיכל מיניהו עד דפריק להו. [פסק] ומאן דאית להו פרדיסא שוי מאה זוזי פריק ליה בשוי', דהילכתין כשמואל דאמר (ערכין כ''ט.) הקדש שוה מנה שחללו על שוה פרוטה מחולל, ואף על גב דשמואל דאיעבד קאמר, הני מילי בזמן שבית המקדש קיים אבל בזמן שאינו קיים לכתחילה נמי, דההוא גברא דאחרים נכסיה בפומבדיתא אתא לקמיה דרב יהודה אמר ליה זיל שקול ארבעה זוזי, אחלינהו עילוי ושדינהו בנהרא ונשתרי לך, קא סבר סתם חרמין לבדק הבית, כמאן, כשמואל דאמר הקדש שוה מנה שחיללו וכו', אימר דאמר שמואל שחללו דיעבד לכתחלה מי אמר, כי אמר שמואל בזמן שבית המקדש קיים דאית ליה פסידא להקדש אבל האידנא אפילו לכתחילה, ואי סבר לה כשמואל אפילו פרוטה נמי, אין הכי נמי ולפרסומא למילתא הוא דעבד. וכי פריק ליה מיחייב לברוכי ברוך אתה ה' אלהינו מלך העולם אשר קדשנו במצותיו וציונו על פדיון הכרם. ומיחייב למיקלייה לדמי פורקניה. ופירי דשנת ארבעי בתר דנפיק להו אסיר למיכל מיניה עד דנפקא רביעית ואתיא חמישית. [בה''ג הלכ' ערלה].
-----
ולאחר שמשלימין שני ערלה ונכנסת שנה רביעית טעון פדיה. והני מילי שטעון פדיה כרם רבעי, אבל נטע רבעי אין צריך פדיה, דאיתמר ר' חייא ור' שמעון בר רבי חד תני כרם רבעי וחד תני נטע רבעי, ומפרשינן טעמא בכיצד מברכין על הפירות [ברכות ל''ה ע''א], ובמסקנא דכל המקל בארץ הלכה כמותו בחוצה לארץ בין במעשר ירק דרבנן ובין בערלה דאורייתא. וכתב גאון הכי, ופירות כרם רבעי אין פודין [אותן] עד שיבואו לעונת המעשרות, ואימתי עונת המעשרות משיגמרו פירותיהן וכן הלכה. וכך מנהג כרם רבעי משעת נטיעתו ועד משלם שלש שנים ערלה כיון שנושא פירות בשנה רביעית ומגיעות ענבים בראש תמוז או בראש אב, לאלתר פודין אותן ואוכלין אותן [ומוכרין אותן] לאלתר, וכן מנהג בבבל ובכל המקומות האלו. ובעל הלכות כתב הכי, ופירי דשנת ד' בתר דפריק להו אסיר למיכל מיניהו עד דנפקא רביעית ואתיא חמישית. והא דכתב בעל הלכות לא ידעינן משום מאי קאמר, אי משום הא דאמרי' [ר''ה י' ע''א] פעמים שברביעית ועדיין אסורין משום ערלה, ופעמים שבחמישית ועדיין אסורין משום רבעי, מהא לא משמע מידי שיהיו הפירות אסורין לאחר פדיה, ודאי קדש לאחר שנפדה יוצא לחולין וכן נמי כרם רבעי. [האשכול — דפוס י%ם, הלכ' ערלה].
-----
במאור דף ב': ד''ה מנא הני מילי. לרי''ף סי' תתקל''ב. כתב הקרחי יש טועין בשמועה זו, שאומר שאין פירות נטיעה זו אסורין עד ט''ו בשבט אלא כשנטעה ל' יום לפני ראש השנה וכו'. אמר אברהם. הוא הטועה. שכך מפורש בירושלמי [פ''א הלכה ב']. ועל זה הדרך מקויימין שני המקראות, שלש שנים [ויקרא פרק י''ט פסוק כ''ג]. ובשנה הרביעית [שם פסוק כ''ד]. ואם תאמר כשלא חנטו קודם שבט הם שלש שנים, מעתה תמצא אף לא שלש ולא שנים. [כתוב שם לראב''ד].
-----
תניא בתוספתא הקדיש ואח''כ נטע (חייב) [פטור] בערלה נטעו ואח''כ הקדישו ופדאו מאימתי מונה לו משעת נטיעתו עכו''ם שהרכיב עץ מאכל על גבי עץ סרק מאימתי מונה לו משעת נטיעתו וה''נ תניא בת''כ בפרשת קדושים תהיו מאימתי מונין לו משעת נטיעתו ותנן פרק קמא דר''ה [ב', ע''א] באחד בתשרי ר''ה לנטיעה ופי' רבינו שלמה למנין שני ערלה ואפי' נטעה באב כלתה שנתה הראשונה לסוף אלול. סתם לן תנא דמשעת נטיעה מנינן הלכך הכי קיימא לן דמשעת נטיעה מנינן לא שנא נטע אגוז ושקד ל''ש אילן גדול לעולם מנינן משעת נטיעתו ובשנה הרביעית פודן ואוכלן כגון שחנטו בשנה הרביעית לאחר ט''ו בשבט דאי קודם ט''ו בשבט אסירי לעולם משום ערלה כההיא פ''ק דר''ה [ט', ע''ב] דת''ר אחד הנוטע ואחד המבריך ואחד המרכיב ערב שביעית שלשים יום לפני ר''ה [עלתה לו שנה ומותר לקיימן בשביעית פחות מל' יום לפני ר''ה] לא עלתה לו שנה ואסור לקיימן בשביעית ופירות נטיעה זו אסורה עד ט''ו בשבט אם לערלה ערלה אם לרבעי רבעי ופי' רבינו שלמה כיון שהגיע יום אחד תשרי עלתה לו שנה למנין שני ערלה. פחות משלשים יום לא עלתה לו שנה עד תשרי הבא אם אינה ערב שביעית ואם ערב שביעית היא אסור לקיימו משום תוספת שביעית שמוסיפין מחול על הקודש. ופירות נטיעה זו אסורין כו' אע''פ שאמרנו למעלה עלתה לו שנה ואם חנטו בה פירות לאחר ר''ה של שנה שלישית מיד עדיין אסורין הן עולמית משום ערלה שאע''פ שתשרי ר''ה [לנטיעה ט''ו בשבט ר''ה] לאילן וזו כבר נעשית אילן לפיכך אין שנתה מתחדשת לצאת מידי ערלה עד ט''ו בשבט אבל משם ולהלן אם יחנטו בה פירות תורת רבעי עליהן ויאכלן בירושלים ובט''ו בשבט לשנה הבאה יצאו מידי רבעי פירות החנוטין בה מיכן ואילך לכך הועילו לה שלשים יום לפני ר''ה עכ''ל ואמרי' התם מה''מ א''ר חייא [בר אבא] א''ר יוחנן ומטו בה משמיה דר' ינאי אמר קרא ובשנה הרביעית יהיה כל פריו וגו' ובשנה החמישית תאכלו את פריו פעמים שברביעית ועדיין אסורין משום ערלה פעמים שבחמישית ועדיין אסורין משום רבעי ופי' רבינו שלמה מה''מ ששנות ערלה ורבעי נמשכין לאסור פירות החנוטין קודם ט''ו בשבט לאחר שכלו שלשת שני ערלה. ובשנה הרביעית וא''ו מוסיף על ענין ראשון יהיה לכם ערלים ואף (בסוף) [בתוך] שנה רביעית. ובשנה החמישית תאכלו את פריו מוסיף על ענין הרבעי דסליק מניה. פעמים שברביעית כגון אם מהרו פירותיה לחנוט ברביעית קודם שבט ועדיין אסורין משום ערלה אסורין בהנאה עולמית. פעמים שבחמישית כגון שחנטו בה קודם שבט טעונין חילול אבל אם אחרה חניטתה עד לאחר שבט עלתה לו שנה עד כאן לשונו. וכתוב בהלכות גדולות בהלכות ערלה בסוף ופירי דשנת הרבעי בתר דפריק להו אסור עד דנפקא רביעית ואתא חמישית וכתב רבינו שמשון דלא יתכן כלל דתנן במסכת מעשר שני פ' כרם רבעי [משנה א'] הצנועין מניחין את המעות ואומרים כל הנלקט מזה יהא מחולל על המעות האלו משמע בהדיא דלאלתר שרי באכילה דאם לא כן מה הועילו צנועין בתקנתן ותלמיד טועה הגיה ותלה באילן גדול ופשטא דקרא הטעהו דכתיב ובשנה הרביעית יהיה כל פריו קודש הילולים וכתיב ובשנה החמישית תאכלו את פריו ואשתמיטתיה הא דדרשי' פ''ק דר''ה [י', ע''א] ובשנה הרביעית ובשנה החמישית הא כיצד פעמים שברביעית ועדיין אסורין משום [ערלה ופעמים שבחמישית ועדיין אסורה משום] רבעי פי' דאזלינן בתר חנטה הלכך אותן שחנטו בשלישית אע''פ שנלקטו ברביעית אסורין משום ערלה שחנטו ברביעית אע''פ שנלקטו בחמישית אסורי' משום רבעי עכ''ל. ומש''כ אותן שחנטו בשלישית אע''פ שנלקטו ברביעית אסורין משום ערלה דמשמע הא אם נלקטו ברביעית מותרין משום ערלה, לא היא אלא אפילו שנת רביעית קרי לה שנת שלישית היכא שמהרו ברביעית וחנטו לפני השבט וכדפריש' ובשנה הרביעית היכא שחנטו לאחר ט''ו בשבט שמותרין ע''י חילול אבל בלא חילול אסורין כל נטע רבעי ובעו לחילול בא''י אבל ח''ל לא בעי חילול כ''א כרם רבעי דוקא כההיא דר''פ כיצד מברכין [ל''ה, ע''א] דאיתמר [רבי חייא] ור' שמעון ברבי חד תני נטע רבעי וחד תני כרם רבעי, פי' כל מקום ששונה במשנה כרם רבעי כמו [מ''ש פ''ה מ''א] כרם רבעי מציינין אותו בקוזזות אדמה [שם מ''ב] כרם רבעי הי' מהלך לירושלים מהלך יום לכל צד [שם מ''ג] כרם רבעי בש''א אין לו חומש [שם מ''ד] כיצד פודין נטע רבעי, חד מנייהו הוי תני נטע רבעי דכל נטע רבעי בכלל כל אילן, וחד מנייהו הוי תני כרם רבעי ודוקא כרם רבעי לאפוקי שאר כל נטע רבעי דלא, ופליג נמי בחילול דחד מנייהו סבר כל נטע רבעי בעי חילול וחד מנייהו סבר דוקא כרם רבעי בעי חילול לאפוקי שאר נטע רבעי דלא בעי חילול כ''א כרם רבעי דוקא, ופליגי בין בארץ בין בח''ל ופסק רבינו יצחק ב''ר שמואל דכל נטע רבעי לא בעי חילול בח''ל כ''א כרם בלבד דקיי''ל כל המיקל בארץ הלכה כמותו בח''ל כדפרישית בהלכות כלאים ונראה בעיני כרם רבעי נמי דבעי חילול בח''ל דוקא בשל ישראל אבל בשל עכו''ם לא בעי חילול דתנן בתרומות ס''פ התורם קישות [פ''ג, מ''ט] ר' יהודה אומר אין לעכו''ם כרם רבעי וחכ''א יש לו ואי בא''י פליגי קשיא דר' יהודה אדר' יהודה דהכא סבר יש קנין לעכו''ם להפקיע מיד מעשר מדקאמר דלית לעכו''ם כרם רבעי ולא בעי פדיון ובפ' ר' ישמעאל במנחות [ס''ו, ע''ב] קאמר ר' יהודה תורמין משל כל על של כל משל נכרי על של ישראל ומשל ישראל על של נכרי אלמא קא סבר אין קנין לעכו''ם להפקיע מיד מעשר, ואין בידי לחלק בין מעשר לפדיון נטע רבעי דתרוייהו תלוין בארץ אלא האמת כמו שפי' רבינו שמשון דלא פטר ר' יהודה כרם רבעי מפדיון אלא בסוריא כדתניא בתוספתא אבל הערלה וכלאי הכרם שוין בעכו''ם בא''י ובסוריא ובח''ל אלא שר' יהודה אומר אין לעכו''ם כרם רבעי בסוריא וחכ''א יש לו אבל בארץ לר' יהודה יש לעכו''ם כרם רבעי דהא לית לי' קנין להפקיע מיד מעשר ונראה בעיני דלא פליגי חכמים עלי' דר' יהודה אלא בסוריא דמקרבא לא''י אבל בח''ל מודו לר''י דאין לעכו''ם כרם רבעי להצריכו פדיון כדתנן פ' בתרא דמכילתין [משנה ט'] ספק ערלה בא''י אסור ובסוריא מותר ובח''ל יורד ולוקח ובלבד שלא יראנו לוקט כרם שהוא נטוע ירק וירק נמכר חוצה לו בא''י אסור ובסוריא מותר בח''ל יורד ולוקח ובלבד שלא ילקוט ביד אלמא דחמירא סוריא דמקרבא מח''ל דמרחקא וכדתנן ספ''ק דע''ז [כ', ע''ב] אין משכירין להם בתים בא''י ואצ''ל שדות בסוריא משכירין להם בתים אבל לא שדות ובח''ל מוכרין להם בתים ומשכירין שדות דברי ר' מאיר ר' יוסי אומר אף בא''י משכירין להם בתים [אבל לא שדות] ובסוריא מוכרין בתים ומשכירין שדות ובח''ל מוכרין אלו ואלו לעולם סוריא חמירא מחוץ לארץ הלכך נראה בעיני דמודי' חכמים לר' יהודה דאין לנכרי כרם רבעי בח''ל ולא בעי פדיון אבל בשל ישראל נוהג כרם רבעי בח''ל וכן כתב מורי רבינו יהודה ב''ר יצחק הנקרא שירלואן מפרי''ש בריש פ' כיצד מברכין אבל כרם רבעי צריך לפדותו בזמן הזה אפי' בח''ל על שוה פרוטה ושוחקה ומטילה לנהר כך פי' בשאילתות דרב אחאי [פ' קדושי' סימן ק'] עכ''ל. [או''ז הלכ' ערלה סימן שכ''ו].
-----
ומאימתי מונין זמן כרם רבעי לפדותו כדתניא להוסיף לכם תבואתו מלמד שאינו נפדה אלא תבואה מכאן אמרו אין פודין את הרבעי עד שיבואו לעונת המעשרות. ומאימתי עונת המעשרות משיגמרו פירותיהן כדתנן [מעשרות פ''א מ''ב] מאימתי הפירות חייבין במעשר, התאנים משיבהילו הענבים והחבושים משיעבישו, האוגין והתותים משיאדימו, וכל האדומים משיאדימו, הרמונים משימאיסו והתמרים משיטילו ששאר, ואית דגרסי שרשר, הפרסקין משיטילו גידים, האגוזים משיעשו מגורה, ר' יהודה אומר האגוזים והשקדים משיעשו קליפה. [האשכול — דפוס י%ם, הלכ' ערלה].
-----
לימא דלא כר' מאיר דאי ר''מ הא אמר יום א' בשנה חשוב שנה. נ''ל דהכי פי' דקס''ד השתא שכל נטיעה שסופה לחיות לאלתר היא נקלטה ול' יום דקתני בברייתא משום חשיבות שנה נינהו ולא לקליטה והוה ס''ל הכי משום דקס''ד השתא דקליטה בתוספת שביעית אסורה וכיון שכן ע''כ אנו צריכין לומר שכל אילן שסופו לחיות לאלתר הוא נקלט דאי לא היכי קתני דל' יום לפני ר''ה מותר לקיימו בשביעית והרי זמן קליטתו בתוספת שביעית אלא ודאי לאלתר הו' נקלט וכיון שכן ל' דקתני לענין חשיבות שנה הוא דקתני להו ולא לענין לקיטה ותמה לה ברייתא דלא כר''מ וכר' אליעזר ובמסקנה הדרינן מהך סברא וסבירא לן דקליטה בתוספת שביעית שריא ול' דקתני לקליטה ומשו''ה לענין ערלה עלתה לו שנה דיום ל' עולה לכאן ולכאן כדמסקינן ומותר לקיימו בשביעית משום דלא קפדינן אקליטה דתוס' שביעית אלא כל שאינו נקלט בשביעית שרי ובהכי אתיא שפיר שמעתא כנ''ל. ודאמרינן הכא דיום אחד בשנה חשוב שנה לר''מ או ל' יום לר' אליעזר הני מילי בכל שנה שנאמרה בתורה אבל בשטרות לא אמרינן הכי. ק''ו ומה נדה וכו'. הקשו בתוס' זבה תוכיח שאין סוף היום עולה לה בתחלתה ותחלת היום עולה לה בסופה דמדאורייתא יכולה לטבול בשביעי ביום אלא שחכמים אסרו לעשות כן שמא תבא לידי הספק כלו' שמא תראה ותסתור. ויתבאר תירוץ קושיא זו במסכת נדה בס''ד. [חידושי הר''ן].
-----
אי ר''מ הא אמר יום אחד בשנה חשוב שנה. וא''כ אמאי קאמר פחות מל' לא עלתה לו שנה. וא''ת, ומאי קשיא ליה הא הוי טעמא משום דאינו נקלט עד לאחר ל' יום. וי''ל, דס''ד דהאי מקשן דחשבינן ליה שנה אף קודם קליטה,  והיינו דקאמר ליה בתר הכי אלא מאי ר' אליעזר ל' ושלשה בעיא קליטה, ולא כדהך ברייתא דחשבינן שנה לפני קליטה. [תוספות ישנים].
-----
דתניא פר האמור בתורה סתם בן כ''ד חודש ויום א' דברי ר''מ ר''א אומר בן כ''ד חודש ולמ''ד יום. קשיא לי דתנן בפ' א' דפרה כבשים בני שנה ואלים בני שתים וכולן מיום ליום וכן שלשה עשר חדש אינו כשר לא לאיל ולא לכבש ר''ט קורהו פלגס כו' ונ''ל שגם ר''מ מודה בזה דלא נקרא איל בן שתי שנים בפחות מי''ג חדש ויום אחד ומ''ש ג' שנים דפר בן  בקר מב' שנים דאיל דלגבי פר סבר אם נכנס יום א' בשנה שלישית עולה לו שנה ובאיל לא אמרי' הכי אלא בעי' שנכנס בשנה שניי' ל''א יום. [תוס' רי''ד].
-----
תניא פר האמור בתורה סתם בן כ''ד חודש ויום אחד דברי ר' מאי', ר' אלעזר אומ' בן עשרים וארבעה חדש ושלשים יום, שהיה ר' מאיר אומר כל מקום שנ' עגל בתורה סתם, בן שנה, בקר, בן שתים, פר בן שלש. פי', וסבירא ליה לר' מאיר יום אחד בשנה חשוב שנה, ור' אלעזר סבר שלשים יום בשנה חשובין שנה. [פסקי הרי''ד].
-----
כל עולת בהמה אינה באה אלא מן הזכרים בלבד והיא באה מן הכבשים ומן העזים ומן הבקר בין גדולים בין קטנים ומן התורים ומן בני היונה ואין חילוק בעופות בין זכרים לנקבות, החטאת באה מחמשת המינין אלו מן הזכרים ומן הנקבות מן הגדולים ומן הקטנים, האשם אינו בא אלא מזכרי כבשים בלבד יש אשם בא מגדולי המין ויש אשם הבא מן הקטנים (רמב''ם מעשה הקרבנות פ''א הל' ח'—י'). והשלמים באים מן הכבשים ומן העזים ומן הבקר מזכרים ומנקבות מן הגדולים ומן הקטנים, ואין העוף בא שלמים, הקטנים הם מ[ב]ן שמנת ימים עד שנה תמימה מיום ליום והגדולים בבקר (מבן) [עד בן] שלש שנים שלמות כרבנן דמסכת פרה (פ''א מ''ב), ובצאן [עד] שתי שנים שלמות מיום ליום, יתר על זה הרי זה זקן ואין מקריבין אותו (ע''פ רמב''ם שם הי''א ע''ש). ותניא בירושלמי דשקלים (דף י''ב ב' ע''ש) אשם בן שנה [ה]ביאו בן שתי שנים יצא בן שלש לא יצא. אף על פי שכל הקרבנות קרבין מיום השמיני והלאה אין מקריבין לכתחילה אלא מיום שלשים והלאה חוץ מן הבכור והמעשר והפסח שאם רצה להקריבם בשמיני לכתחילה יקריב (רמב''ם שם הי''ב). שעות מונין לקדשים ואם הוסיפו שעה אחת או פחתו שעה אחת פסולין כיצד קרבן שמצותו להיות בן שנה אם הוסיף על השנה שעה אחת נפסל, אפילו היה בן שנה בשעת שחיטה והוסיף על השנה בשעת זריקה נפסל עד שיהא בן שנה עד שעת זריקה וכן בכל הזבחים (רמב''ם שם הי''ג) כדמסקינן בפרק שני דזבחים (כ''ה ב'). כל מקום שנאמר בתורה כבש או כשבה או כבשים הרי אלו בן שנה וכל מקום שנאמר איל או אילים הם הזכרים בן שתי שנים ומאימתי יקרא איל משיכנס בשנה שנייה אחד ושלשים יום כדאיתא בפרק שתי מדות (מנחות צ''א ב') אבל בתוך שלשים אינו כשר לא לכבש ולא לאיל והוא הנקרא פלגס, וכל מקום שנאמר בו עגל הרי זה בן שנה, פר בן שתים (לשון רמב''ם שם הי''ד ע''ש ובכס''מ) פר בן בקר בן שלש כדאיתא בפ''ק דראש השנה (י' א' ובתוס' ע''ש) שעיר עזים בן שתים כל שנה שנייה הוא הנקרא שעיר (המשך לשון הרמב''ם שם ועי' בכס''מ ומשל''מ). [סמ''ג עשין סימן קפ''ג].
-----
כל מקום שנאמר עגל בתורה סתם בן שנה, בן בקר בן שתים, פר בן שלש. [בה''ג הלכ' סופרים].
-----
עגל האמור בתורה סתם (ל' יום). נראה להר''י דאע''ג דר' אליעזר לא חשיב שנה פחות מל' יום, גבי עגל לא בעינן שיהא בו ל' יום, דמשמיני והלאה ראוי הוא להקריב. והא דקאמרי' בן שנה לאפוקי בן שתים דההיא בקר איקרי ולא עגל. ופר נמי דקאמ' בן ג', אינו ממעט כי אם לאחוריו, דבן שתי שנים לא איקרי פר אבל בן ד' וה' אינו ממעט דהרי הוא בכלל פר. אמנם קאמ' התם [פרה פ''א מ''ב] דאין מקריבים לא בן ה' ולא בן ד' מפני שהוא זקן, ואין מקריבין לא החולה ולא הזקן ולא המזוהם מפני הכבוד [בכורות מ''א ע''א]. [תוספות ישנים].
-----
ומה נדה שאין תחילת וכו'. ותימה לימא דזבה תוכיח שאין סוף היום עולה לה כתחילתה, דיום שפוסקת בו אינה מונה למנין ז', ותחילת היום עולה לה בסופה, דמדאורייתא מותרת לטבול ולשמש בשביעי שחרית, אבל אמרו חכמים אסור לעשות כן שמא תבוא לידי ספק נדה. וי''ל דלא דמי לזבה, דזבה בימי טהור שלא תלה רחמנא, דכתי' [ויקרא ט''ו כ''ח] וספר' לה ז' ימים ואחר תטהר, ובעינן כל ז' ימים בטהרה עד אשר תטבול ותטהר, וכיון דראתה בתחילתו אין אותו יום עוד בטהרה, אבל נדה סופרת בין טהורים ובין טמאין. [תוספות ישנים].
-----
אמר רבא ק''ו ומה נדה שאין תחלת היום עולה לה בסופה סוף היום עולה לה בתחילתה שנים שיום אחד עולה להן בסופן אינו דין שיום א' עולה להן בתחלתן וז''ל רש''י ז''ל ומה נדה וכו' שנא' שבעת ימים תהיה בנדתה תהיה בנדתה כל ז' ולא תאמר מקצת יום שביעי [כ]כולו ותטבול ביום, סוף היו' עולה לה בתחילתה שאם ראתה סמוך לשקיעת החמה עלה לה יום זה כז' ימי נדה ואינה צריכה למנות (לה) [אלא] ששה והוא, בנדה דאורייתא קאמר שאינה זקוקה למנות ז''נ שלא הצריכה תורה ספירת ז''נ אלא לזבה אבל לנדה אפי' ראתה כל שבע' ופסקה יום ז' עם שקיעת החמה טובלת לערב, ומיהו עכשיו החמירו בנות ישראל על עצמן להחזיקן ספק זבות לטעון ז''נ ואין יום שפוסקת עולה למנין ז'. והרבה טעו (בשבועה) [בשמועה] זו ללמוד מכאן לספור יום שפוסקת בו ועולה למנין ז''נ שהיו מפר(י)שין סוף יום העולה לה בתחלתה סוף יום שפוסקת בו עולה ליום ראשון של ז' ימי נקיים וזה מדת בנות כותים היא ששנינו בהן יום שפוסקת בו עולה למנין ז' וסופרת עכ''ל רש''י וכתבתיו לפי שטועים בו רבים. [חי' הרשב''ץ].
-----
ואם פסקה מלראות ביום שביעי סמוך לערב טובלת בליל שמיני וטהורה לבעלה ואם תראה אחר כן נכנסה לימי זיבה והם י''א יום. זהו משפטן אם ראתה ביום (א') [ח'] שהוא יום ראשון בין שראתה בתחלת הלילה בין שראתה בסוף היום אותו היום כולו טמא וכאלו לא פסק הדם מעת שראתה עד ששקעה החמה ומשמרת כל הלילה של יום שני ואם לא ראתה כלום בלילה טובלת ביום אחר הנץ החמה ושומרת כל היום אם לא ראתה כלום הרי יום אחד טהור כנגד יום טמא ומותרת לבעלה ליל ג'. ראתה דם גם ביום השני בלילו או ביומו הרי יום שני טמא ומשמרת יום ג' ותהיה מותרת לבעלה ליל יום רביעי אם לא ראתה. ובין הימים האלו נקראת זבה קטנה. ראתה גם בליל שלישי או ביומו הרי היא זבה גדולה וצריכה לספור ז' נקיים שיהיו כולם טהורים מבלי ראיה וטובלת ביום ז' אחר הנץ החמה ומותרת לבעלה בליל ח'. ראתה אחר ז' נקיים אלו והם י''א יום מתחלת ימי זיבה חוזרת לימי נידתה והם שאמרו רבותינו ז''ל י''א יום שבין נדה לנדה וטמאה שבעה ימים בין ראתה בין לא ראתה וטובלת בליל שמיני אם פסקה כמו שביארנו. [כל בו הלכ' נדה סימן פ''ה].
-----
@ י' ע''ב.
וצריך שלשים ושלשה. פרש''י ל' לקליטה וג' לתוספת. וקשה שהרי בברייתא תנא שלשים, מנלן לפרושי ל''ג. ועוד קשה דא''כ בברייתא דלעיל נמי נפרש הכי דל' דקאמר היינו (ל') [ל''ג]. ועוד קשה דמשמע דתוספת שביעית אסור לנטוע אפי' שגמרה קליטתה קודם ר''ה, שהרי אסור שלשים ושלשים, ואם אית' דקים לן דמותר יש לו אותם ל' תוספת לחשבון השנה, וקשה מדתנן לקמן [י''ג ע''ב] האורז והדוחן והשומשמין שהשרישו ג' ימים לפני ר''ה מותרין. לכך מפרש ר''ת דר' נחמן לאו אמתניתין דאין נוטעין קאי, דודאי בשביעית בעינן ל' ותו לא, וה''פ דר' נחמן לדברי האומר ל' יום בשביעית משום קליט' מצריך לערלה שלשים ושלשים ל' לקליטה ול' להיות חשובה שנה, ואשמיעינן דלא חשיב ל' חשיבות שנה אלא לאחר ל' דקליטה. ומיהו בברייתא דלעיל לא מצי לפרש שלשים ושלשים, שהרי אותן ל' מיירי בין בערלה ובין בשביעית, ובשביעית לא בעי' לי' משום תוספת דאין תוספת אסורי אלא לנטיעה היכא דלא נקלט קודם שביעית, דכי היכי דגבי שביעית הוו ל' דוקא, גבי ערלה נמי הוה ל' דווקא. [תוספות ישנים].
-----
וכי בעי שלשים יום לקליטה, ויום שלשים עולה לכאן ולכאן, לקליטה להיות נשרש, ולהיות חשוב שנה. יעקור, מפני שנטע בתוספת שביעית. צריך שלשים ושלשים, צריך שלשים לקליטה, ושלשים להיות חשוב שנה אחרי שקלט. [יבמות פ''ג ע''א] הלכה כר' יוסי באנדרוגינס. דתניא ר' יוסי אומר, אנדרוגינס ברייה בפני עצמה היא, ולא הכריעו חכמים אם זכר אם נקיבה. הרכבה, הא דאמרן, דאמרי' שתי שבתות. קושי, דתנן כמה יהא קישוייה ולא תהא זבה, דתנן ואשה כי תזוב זוב דמה, דמה מחמת עצמה, ולא מחמת וולד, ר' מאיר אומר ארבעים וחמישים יום. ר' יהודה אומר חדשה, ר' יוסי ור' שמעון אומ' שתי שבתות. קידוש, דתנן המסכך גפנו על גבי תבואתו של חבירו, הרי זה קידש וחייב באחריותו, משום דעביד מעשה בידים, ואפי' למאן דלא דיין דינא דגרמי. ר' יוסי ור' שמעון אומ' אין אדם אוסר דבר שאינו שלו. ירושלמי [כלאים פ''ז ה''ג]. אמר ר' יוחנן הכל מודין בענבים שאסורין, אמר לו ר' אלעזר האוסר אינו נאסר ושאינו אוסר נאסר, אוסר היינו זרעים. [ריבב''ן].
-----
ואסיר למישתל בערב שביעית מקמי שביעית [שביעית פ''ב ר''ה י': יבמות פ''ג.] פחות משלשים יום לפני ראש השנה ואם נטע או הבריך או הרכיב יעקור רבי יהודה אומר כל הרכבה שאינה קולטת לשלשה ימים שוב אינה קולטת רבי יוסי ורבי שמעון אומרים לשתי שבתות תנא קמא סבר לתלתין כדרא ר' יהודה סבר לתלתא כדרא רבי יוסי ורבי שמעון סברי לשתי שבתות כדרא. ברם צריך לומר הילכתא כתנא קמא או כרבי יהודה או כרבי יוסי ורבי שמעון ת''ש [יבמות שם] דאמרי בי רב משמיה דרב הלכתא כרבי יוסי באנדרוגינוס ובהרכבה ושמואל אמר הילכתא כרבי יוסי בקושי ובקידוש איבעיא להו בהרכבה מאי ת''ש [שם:] דאמר ליה שמואל לרב ענן הילכתא כדברי האומר שלשים ושלשה וקיימא לן [בכורות מ''ט:] דכל היכא דפליגי רב ושמואל הילכתא כרב באיסורי. [שאילתות פרשת בהר שאילתא קי''ב].
-----
תנן התם אין נוטעין ואין מבריכין ואין מרכיבין ערב שביעית פחות משלשים יום לפני ראש השנה, ואם נטע או הבריך או הרכיב יעקור דברי ר' אלעזר. פי', דסבירא ליה כל יום ל' הנטיעה קולטת, והילכך אם נטע פחות מל' יום יעקור, דנמצאת נטיעתו קולטת בשביעי', וכנוטע בשביעית דמי, והנוטע בשביעית תנן שחייב לעקור. ר' יהודה אומ' כל הרכבה שאינה קולטת לשלשה ימים שוב אינה קולטת, ר' יוסי ור' שמעו' אומרי' שתי שבתות. ואמר רב נחמן אמר רבה בר אבוה לדברי האומר שלשים, צריך שלשים ושלשים. פי', לעלות לו שנה, דימי קליטתו אינן עולין לו מן המנין, דכמנח בכדא דמי. ולדברי האומר שלשה, צריך לעלות לו שנה שלשה ושלשים, ולדברי האומר שתי שבתות, צריך שתי שבתות ושלשים. פי', דרב נחמן סבירא ליה כר' אלעזר דאמ' שלשים יום בעינן לעלות לו שנה. [ואמרי' נמי בפרק הערל [פ''ג ע''א] א''ל שמואל לרב ענן תני כמ''ד ג' ול', אלמא דשמואל נמי בעי ל' יום לעלות לו שנה]. וכיון דרב נחמן ושמואל סביר' ליה כר' אלעזר, ש''מ היל' כוותיה, ולא (בענן) כר' מאיר דאמר יום אחד בשנה חשוב שנה. ולענין הקליטה, הל' כר' יוסי דאמ' ב' שבתות. דאמרי' התם אמרי בי רב משמיה דרב הל' כר' יוסי באנדרוגינוס ובהרכבה, והויא ליה פלוגתא דרב ושמואל, [דרב] פסיק הל' כר' יוסי דאמ' שתי שבתות, ושמואל פסיק הל' כר' יהודה דאמר שלשה ימים, וקיימ''לן [בכורות מ''ט ע''ב] רב ושמואל הל' כרב באיסורי. [פסקי הרי''ד].
-----
אין נוטעין ואין מבריכין ואין מרכיבין ערב שביעית פחות משלשים יום לפני ראש השנה. ואוקימנא דצריך שתי שבתות משום קליטה ושלשים. כך נראה דעת הרי''ף. ואם נטע והבריך והרכיב יעקר. אבל הנוטע והמבריך והמרכיב ערב שביעית שלשים יום לפני ראש השנה ושתי שבתות עלתה לו שנה ומותר לקיימן בשביעית. ופירות נטיעה זו אסורין עד חמשה עשר בשבט, אם לערלה ערלה אם לרבעי רבעי. השלמה, איכא מאן דאמר נטיעה זו דוקא בנוטע ל' יום לפני ראש השנה דליכא שלש שנים שלמות הוא דאמרינן אסורין עד חמשה עשר בשבט. אבל פחות משלשים יום לפני ראש השנה, דאיכא שלש שנים שלמות לא אסרינן לפירות עד חמשה עשר בשבט. ומסתברא דלאו דוקא משום דכתיב בשנה הרביעית ובשנה החמישית פעמים שברביעית ועדיין אסורין משום ערלה ופעמים שבחמישית ואסורין משום רבעי והא דקתני פעמים ללמדך דוקא אותן פירות שנחנטו מראש השנה עד שבט הוא שנאסרים אבל פירות הנחנטים לאחר שבט מותרים. והא דקתני המרכיב מיירי דנטעה לקמייתא לסייג ולקורות, שהראשונה פטורה מן הערלה והשניה חייבת. דתנן הנוטע לסייג ולקורות פטור מן הערלה. אבל אם אינה לסייג ולקורות, אי ילדה בזקנה הוא בטלה, כדאמרינן בפרק משוח מלחמה [סוטה מ''ג ע''ב] ילדה שסבכה בזקנה בטלה. ואי ילדה בילדה הוא, דין ילדה ראשונה יהבינן לה. והא דתניא בסיפרא בפרשת קדושים תהיו, ונטעתם פרט למבריך ולמרכיב, איכא לפרושי כגון ילדה בזקנה או ילדה בילדה ונטעה לקמייתא לפירות, דאזלינן בתר קמייתא. ומבריך מיירי כגון שלא נפסקה הבריכה, אבל אם נפסקה נוהג בו ערלה, ומונה משעה שנפסקה. ואע''פ שכבר נקלטה ונשרשה מונה משעה שנפסקה. והכי איתא במסכת ערלה [פ''א מ''ה] דתנינן התם הבריכה שנפסקה והיא מליאה פירות, אם הוסיף במאתים אסור. משמע מהא דאע''פ שנקלטה ונתמלאה פירות מונה משעה שנפסקה. וכן כתב ה''ר משה בפרק י' בהלכות מעשר שני ונטע רבעי [הי''ח], וזהו לשונו, הרי שהבריך בד בארץ וצמח, והבריך בד אחר ממה שצמח בארץ וצמח וחזר והבריך מן השלישי אפילו הן מאה מעורין זה בזה, הואיל ולא נפסק מן העיקר הראשון הכל מותר. ואם נפסק מן עיקר הראשון מונה לכל משעה שנפסק. עד כאן לשון הרב ז''ל. והא דתנן במסכת ערלה [פ''א מ''ב] אילן העולה מאיליו חייב בערלה, ותנא בסיפרא [פ' קדושים] ונטעתם פרט לעולה מאיליו, לא קשיא מידי, דההיא דסיפרא בשנטעו לרבים, כלומר מההיא אמרינן ונטעתם שחייב פרט לעולה מאיליו שפטור. והכי איתא התם הנטוע לרבים חייב בערלה עלה לרבים מאיליו פטור מן הערלה. וצ''ע אם עלה מאליו ליחיד אם הוא חייב, עד כאן. ונראה ודאי שחייב, מהא דתנן במסכת ערלה כדאייתינן לעיל. ואפשר דהוא מדרבנן ואע''ג דלא קרינן ביה ונטעתם כיון דעלה ליחיד דאתי למטעי. ופרק כל שעה [פסחים כ''ג ע''א] נמי משמע כדכתבינן לעיל דנטוע לרבים חייב. [המאורות].
-----
ומאמתי מונין לערלה משעת נטיעה וראש השנ' שלה בא' בתשרי. ואין מונין לה מר''ה לר''ה אלא הנוטע מ''ד יום לפני ראש השנה עלתה לו שנה ב' שבתות לקליטת הנטיעה ול' יום לחשב שנה. ופירות נטיעה זו אסורין עד ט''ו בשבט של ד' שהוא ראש השנה לאילן. ואם נתעברה השנה נתעברה אף לערלה. נטעו פחות ממ''ד יום לפני ראש השנה מונה ג' שנים מר''ה. נטע מר''ח תשרי עד ט''ו בשבט מונה ג' שנים לערלה יום ליום. [כל בו הלכ' ערלה סימן צ''ב].
-----
ופירות נטיעה שנטעה מ''ד יום לפני ראש השנה שבארנו שעלתה לו שנה אסורין ברבעי עד ט''ו בשבט של שנה רביעית. ואם נתעברה השנה נתעברה אף לרבעי. נטעה פחות ממ''ד יום לפני ראש השנה הרי הוא נטע רבעי מר''ה של שנה רביעית ועד סופה. נטעה מראש חדש תשרי עד ט''ו בשבט מונה לרבעי מיום ליום. [כל בו הלכ' ערלה סימן צ''ב].
-----
רבי יוסי ורבי שמעון אומרים שתי שבתות ובפרק הערל (דף פג [ע''א]) אמרינן אמר רב הלכה כרבי יוסי ופסק רב אלפס בפרק זה (דף ש''ב) הלכה כרב. [האגודה].
-----
ואמר ר''נ אמר ר' אבא בר אבוה לדברי האומר צריך שלשים צריך שלשים ושלשים. כמה פתרון המורה שפירש ל' לקליטה ול' לתוספת שביעית בלבל את העולם ואחריו הלך גם רבי' יהודא בר' נתן זצוק''ל ולפי פתרונו נדחקתי לכתוב מה שכתבתי במה''ק, ואינו כן, שלא מצאנו תוספת שביעית אלא לחרוש את האילנות באותה התוספת, שהדבר מוכיח שאותה החרישה אינה אלא לצורך שביעית, ומפני זה היא אסורה, אבל אם הוא רוצה לזרוע או לנטוע שום נטיעה באותה תוספת שביעית לא נאסר, אך אם אין לה שהות לקלוט קודם, שאם הדבר ידוע שלא תוכל לקלוט קודם שביעית אלא בשביעית הו''ל כנוטע בשביעית ויעקור, ובשיעור הקליטה חלקו אלה התנאים, דת''ק סבר ל' יום ור' יהודא סבר ג' ימים ור' יוסי ור' שמעון סברי שתי שבתות ולא בעינן גבי שביעית טפי מהאי שיעורא, ל' יום לת''ק וג' לר' יהודא ושתי שבתות לר' יוסי ור''ש, והאי דאמר ר''נ לדברי האומר ל' צריך ל' ול' כו' לא קאי אלא אמאי דתניא לעיל שהנוטע ל' יום לפני ר''ה עלתה לו שנה ואתא רב נחמן למימר דהאי דתני דבל' יום עלתה לו שנה אין ימי הקליטה עולין לו לחשבון ל' יום שחשובין שנה שכל ימי הקליטה כמאן דמנחא בכדא דמיא, אלא בעי' ל' יום לבד מימי הקליטה שלאחר שתקלוט בעינן ל' יום להיות חשובין [שנה], ולמ''ד שימי הקליטה הן ל' יום צריך ל' ול', שלשים לקליטה ושלשים להיות חשובין שנה, ולדברי האומר שימי הקליטה הן שתי שבתות צריך שתי שבתות לקליטה ול' להיות חשובין שנה, ור''נ ס''ל כר''א דאמר ל' יום בעי' להיחשב שנה וא''כ מאי דתניא בברייתא דלעיל ל' יום לפני ראש השנה עלתה לו שנה כמאן אתיא אי כר''א ל' ול' בעי ל' לקליטה ול' להיות חשובין שנה, דימי הקליטה אינן מן החשבון, דכמאן דמנחא בכדא דמיא, ואוקמה כר''מ, והאי דתנא ל' יום לא להיות חשובין שנה, דלר''מ יום א' בשנה חשוב שנה אלא לאיבעי ל' לקליטה ודין הוא דליבעי ל''א יום, ל' לקליטה וא' להיות חשוב שנה, אלא קסבר ר''מ יום השלשים שקולטת בו עולה נמי להיות חשוב שנה, כך נראה בעיני פתרון שיטה זו ואין כאן שום דוחק. עיין מה שכתבתי בפ''ק דמשקין במהדורא תנינא וכן מצאתי שפירש גם רבי' חננאל זצוק''ל בשלהי הערל שלשים לקליטה ושלשים לעלות לו שנה. [תוס' רי''ד].
-----
לדברי האומר ל' יום צריך ל' ול' פירש''י ז''ל ל' לקליטה ול' לתוספת דס''ל ז''ל דבעי' שלא יהא נקלט בתוך ל' של תוספת דתוספ' שביעית כשביעית והקשה עליו ר''ת ז''ל דא''כ מאי ק''ל נימא נמי דברייתא דלעיל ל' ול' קאמר אי נמי יום א' ושלשים דלא חשיב בברייתא אלא ל' דקליטה כדלא חשיב בהא בריית' ולעולם ההיא בריית' או ר' אלעזר או ר' מאיר. ותו קשי' לי טובא דלפי דברי רש''י ז''ל במסקנא נמי כי מוקמי' לה כר' מאיר ואמרינן דכי קאמר ל' לקליטה על כרחין לענין שביעית ברייתא ל' ול' קתני דאי לא היכי קתני דל' לפני ר''ה מותר לקיימה בשביעית והא הויא קליטה בתוספת שביעית אלא ע''כ לענין מותר לקיימה בשביעית ל' ול' בעי' וכיון שכן הוי מתוקמא בהכי מהשתא דמוקמית לה ברייתא שפיר טפי אליבא דר' אליעזר דנימא דבין לענין ערלה בין לענין שביעית ל' ול' קתני והוה ניחא טפי בהכי מהשתא דמוקמינן לה כר''מ וצריכינן למפסקא בסכינא חריפא דלענין ערלה בל' סגי דיום ל' עולה לכאן ולכאן ולענין שביעית בעי' ל' ול' לפיכך נראין דברי ר''ת ז''ל שפי' דקליטה ונטיעה בתוס' שביעית לא מתסרי משום דאין תוספת שביעית אסורה אלא בחרישה כדכתיב בחריש ובקציר אבל בנטיעה לא. וטעמא דמלתא משום דכל חורש ערב שביעית מועיל בחרישתו אפי' בשביעית אבל נוטע כל שהשריש לפני ר''ה סגי דאי משום דהולך וגדול אף בשביעית כל האילנות נמי מגדל גדל וא''כ לעולם יהא אסור ליטע אלא ודאי נטיעה בתוס' שביעית שריא. והיינו נמי דלקמן גבי אורז ודוחן ופרגין ושומשמין מפלגי בין השרשה לפני ראש השנה להשרשה לאחר ר''ה לענין שביעית (דעלמא) [דאלמא] השרשה בתוס' שביעית משרא שריא וכי אמר הכי לדברי האומר ל' צריך ל' ול' הכי פירושא שלדברי האומ' ל' לקליטה בשביעית צריך ל' ול' לענין ערלה אבל לא חיישי' [אלא] שלא תקלוט בשביעית עצמה. ומ''מ לפי מה שפרשתי אני למעלה הא מלתא השתא הוא דמחדשינן לה דמדאמרינן דכי קתני ל' לקליטה ממילא פשיטא לן דלא קפדינן אקליטה דתוספת שביעית דאי קפדינן היכי קתני דנוטע ל' יום לפני ר''ה מותר לקיימה בשביעית והרי היא נקלטת בתוס' שביעית אלא ודאי במה דאמרי' דאי קתני ל' לקליטה מגלינן אקליטה דתוס' שביעית לא קפדינן אבל מעיקרא אי אמרינן לימא דלא כר' אליעזר הוי ס''ל דקליטה בתוס' שביעית אסורה אלא שלאלתר היא נקלטת וכמו שפרשתי למעל'. [חידושי הר''ן].
-----
תניא רבי אליעזר אומר בתשרי נברא העולם בתשרי נולדו אבות בתשרי מתו בפסח נולד יצחק בראש השנה נפקדה שרה ורחל וחנה בראש השנה יצא יוסף מבית אסורים וכו', ורבי יהושע פליג עליה. (וכו') וכולי מילתא דייקי מקראי. [ראבי''ה סימן תקכ''ט0[)]].
-----
מולד הראשו' שלתש' שבו נברא העולם, היה בליל יום שיני בה' שעות ור''ד חלקי', סימן לדבר, לבהר''ד, וממנו מונין לכל המולדות. ואם שכח אדם המולד שבימיו, יחשוב כל השנים משנברא העולם ועד שעה שהוא עומד בה, ויקח התמצית שלכל השנים ומה שנשאר בידו פחות משבעה ימים, יוסיף אותם על מולד לב''ה ר''ד, וימצא המולד שלתשרי הבא לפניו. וחשבון זה ידוע הוא בחשבון סוד העיבור שאנו מונין. [פסקי ריא''ז].
-----
תניא בתשרי נברא העולם בתשרי נולדו אבות בתשרי מתו אבות. בפסח נולד יצחק בר''ה נפקדה שרה רחל וחנה. בראש השנה יצא יוסף מבית האסורין. בראש השנה בטלה עבודה מאבותינו במצרים. בניסן נגאלו, בניסן עתידין ליגאל. [המאורות].
-----
תניא רבי אליעזר אומר בתשרי נברא העולם פירוש אדם, אבל בכ''ה באלול תחילת בריאת העולם. בתשרי נולדו אבות בתשרי מתו, בפסח נולד יצחק בר''ה נפקדה שרה רחל וחנה ויצא יוסף מבית האסורין [י''א ע''א] ובטלה עבודה מאבותינו ממצרים. בניסן נגאלו ובתשרי עתידין ליגאל. רבי יהושע אומר בניסן נברא העולם ונולדו (אבותינו) [האבות] ומתו. בפסח נולד יצחק בר''ה נפקדה שרה כדלעיל עד בניסן נגאלו ועתידין ליגאל. [האגודה].
-----
בתשרי נולדו אבות, אברהם ויעקב קאמר', דכתי' [מ''א ח'] בירח האתנים בחג, ירח שנולדו בו אבות איתני עולם. ויצחק בפסח נולד, דשרה אמנו נפקדה בראש השנה, ונולד יצחק לשבעה חדשים מקוטעים, ומקרא חזינן בגמ'. ובתשרי מתו אבות, לפי שהקב''ה ממלא שנותן של צדיקים מיום ליום, דכתי' [שמות כ''ג] את מספר ימיך אמלא. וכן במשה רבינו כתי' [דברים ל''א] בן מאה ועשרים שנה אנכי היום, שאין צריך לומר (ת''ל) היום, ומה ת''ל היום, היום מלאו ימי ושנותי, דאמרי' [קידושין ל''ח ע''א] בשבעה באדר נולד משה ובשבעה באדר מת משה. בראש השנה נפקדה שרה דכתי' למועד הזה, אימת קאי, אילימא בפסח וקאמ' לה בעצרת, בחמשין יומין מי קא ילדה אלא דקאי בעצרת וקאמ' לה בתשרי. אכתי בחמשא ירחי מי קא ילדה, אלא דקאי בחג, בתשרי, וקאמ' לה בניסן, אכתי בשיתא ירחי מי קא ילדה, תנא אותה שנה מעוברת היתה, סוף כי מדלי מר יומי טומאה בצרי להו, אמ' מר זוטרא אפי' למאן דאמ' יולדת לתשעה אינה יולדת למקוטעין, יולדת לשבעה יולדת למקוטעין, שנא' [ש''א א'] ויהי לתקופת הימים ותהר חנה ותלד בן, מיעוט תקופת שנים מיעוט ימים שנים. [רבינו יהונתן מלוניל].
-----
בתשרי נולדו אבות. כולא הא שמעתא מיפרשא בגמ'. [תוס' נפקדה שרה בא זכרונה לטובה ונגזר לה הריון בטלה עבודה מאבותינו ששה חדשים קודם גאולתם פסק השיעבוד עכ''ת]. [ריבב''ן].
-----
@ י''א ע''א.
קיימא לן לתקופות כרבי יהושע דאמר בניסן נברא העולם, ביום הראשון, ובתחילת ליל רביעי נתלו המאורות ושהתה הלבנה שבעה ימים עד ליל רביעי של שבוע האחרת בתשעה שעות תרמ''ב חלקים מפני קטרוגה ונזיפתה ובתחילת ליל רביעי שנתלו המאורות אז היתה תקופת החמה וקדמה למולד ניסן ז''ט תרמ''ב (ח' א' תד''ה לתקופות). דרך חשבון התקופה כך היא, תדע תחילה כמה מחזורין שלמים יש משעת היצירה עד מחזור שתרצה וקח לכל מחזור מהן שעה אחת ותפ''ה חלקים וקבץ כל החלקים שעות וכל השעות ימים ותגרע מן הכל ז''ט תרמ''ב והשאר תוסיף אותו על מולד ניסן של שנה ראשונה מן המחזור ויצא לך באיזו שעה ובכמה בחדש תהיה תקופת ניסן של אותה שנה הראשונה באותו מחזור וממנה תתחיל למנות צ''א יום ושבע שעות ומחצה לכל תקופה ותקופה, ואם תרצה לידע תקופת ניסן של שנה זו שהיא שנת כך וכך במחזור שאתה עומד בו קח לכל [ה]מחזורים שלמים לכל שעה ותפ''ה חלקים לכל מחזור ולכל השנים הגמורות ששלמו מן המחזור יכ''א ר''ד, פירוש עשרה ימים כ''א שעות ר''ד חלקים וקבץ הכל ותגרע ממנו ז''ט תרמ''ב והשאר תשליכם כחדשי הלבנה שהם כטי''ב תשצ''ג והנשאר פחות מחדש הלבנה תוסיף אותו על מולד ניסן של אותה [ה]שנה ותדע זמן תקופת אותה שנה בכמה יום בחדש ובכמה שעות (רמב''ם קדוש החדש פ''ט ה''ד). תקופת ניסן לפי חשבון זה אינה לעולם אלא בארבע רבעי היום או בתחילת לילה או בתחילת יום או בחצי היום או בחצי הלילה ואין בין תקופה לתקופה אלא צ''א יום ושבע שעות ומחצה סימן התקופות א' זג''י ואט''ר, פירוש אם תהיה תקופת ניסן בשעה אחת של ליל רביעי תהיה תקופת תמוז בז' שעות ומחצה של ליל רביעי ותקופת תשרי בג' שעות של יום רביעי ותקופת טבת בי' שעות של יום רביעי, וכן הסדר אם תהיה תקופת ניסן בשעה ו' של [ליל] רביעי לעולם תרחוק האחרת שבע שעות ומחצה בלבד (ע''פ רמב''ם שם ה''ה). אם תרצה לידע באיזה יום מימי שבוע ובאיזה שעה תהיה התקופה תקח שנים גמורות שעברו משעת יצירה עד שנה שתרצה והשלך הכל בכ''ח כ''ח והנשאר פחות משמנה ועשרים קח לכל שנה ושנה יום אחד ושש שעות וקבץ הכל ותוסיף עליו שלשה ימים והשלך הכל שבעה שבעה והנשאר מן הימים ומן השעות תתחיל למנותן מתחילת ליל אחד בשבת ולאשר יגיע החשבון בו תהיה תקופת ניסן, ולמה מוסיפין שלשה לפי שהתקופה ראשונה של שנת היצירה היתה בתחילת ליל רביעי (רמב''ם שם סה''ד). עוד אם תרצה לידע בכמה בחדש תהיה תקופת ניסן של שנה זו תדע תחילה באיזה יום מימי השבוע יהיה המולד ובאיזה יום יוקבע ניסן של שנה זו וכמה שנים עברו מן המחזור ותקח לכל שנה אחד עשר יום ותוסיף על סכום הימים שבעה ימים ותשליך הכל שלשים שלשים והנשאר פחות משלשים תתחיל למנות[ו] מר''ח ניסן, אם יגיע ליום התקופה מוטב ואם לאו תוסיף יום א' או ב' ימים או ג' ימים על המנין עד שיגיע ליום התקופה, ואם תהיה השנה מעוברת תתחיל למנות מראש חודש אדר השני ליום שיגיע החשבון באותו יום מן החדש תהיה התקופה (רמב''ם שם ה''ו), לפי עניין זה שאמרנו לעולם לא תהא צריך להוסיף אלא יום אחד ושנים ושלשה ופלא גדול הוא שתהא צריך להוסיף ארבעה ימים ואם מצאת שאתה צריך להוסיף יותר על זה תדע שטעית בחשבון ותחזור ותחשוב בדקדוק (שם ה''ח). [סמ''ג עשין סימן מ''ז].
-----
ומנהג בכמה מקומות שאין נועלין החדרים שישני' בהן בלילי הפסח, כי בניסן נגאלו ובניסן אנו עתידין ליגאל, דכתי' ליל שמורי' הוא ליי', לילה המשומר ובא מששת ימי בראשית ואם יבוא אליהו ימצא הבית פתוח ויצא לקראתו מהרה ואנו מאמיני' בזה ובשכר זאת האמנה ניגאל בעה''ו ובמהרה בימינו אמן, ויש סמך לדבר זה בכתובו' פ' הנושא את האשה בירושל' [פי''ב ה''ג] ר' ירמיה מפקד אלבשוני חיורין חפותין אלבשוני דגרסי (יכון) [יהבון] מסאני ברגלי וחוטרא בידי (ויחבוט) [ויהבוני] על(אי) [א]סרטא אין אתא משיחא בהא מעתד, ויש באמנה זו שכר גדול. ובמכילתא, [בשלח] גדולה האמנה לפי מי שאמ' והיה העולם, שבשכר האמנה שהאמינו ישראל שרתה עליהם רוח הקודש ואמרו שירה שנ' ויאמינו ביי' ובמשה עבדו, מיד אז ישיר משה ובני ישראל, ר' נחמיה אמ' כל המקבל מצוה אחת באמנה כדי הוא שתשרה עליו שכינה או רוח הקודש, וכן אתה מוצא שלא ירש אברהם אבינו ע''ה העולם הזה והעולם הבא אלא בשכר אמונה שהאמין ביי' שנ' והאין ביי', וכן אתה מוצא שלא נגאלו אבותי' ממצרים אלא בשכר אמנה שהאמינו,  שנ' ויאמן העם וגו', וכן אתה מוצא שאין הגליות עתידות להגאל אלא בשביל אמנה שיאמינו, שנ' תשורי מראש אמנה, וכתי' וארשתיך לי באמונה וגו', במגילת סתרי' מבואר. [המנהיג הלכ' פסח].
-----
כל מעשה בראשית לקומתן נבראו, [לדעתן נבראו] לצביונן נבראו — פי' לקומתן — גדולים מלאים ולא קטנים שצריכין לגדל, לדעתן נבראו — ולא כדעת התינוקות, לצביונן נבראו — לתוארם כלומר ביפיותן שנאמר — ''וכל צבאם'' (בראשית ב', א') ופי' לצביונן. פ''א כל מה שעתיד להיות לאחר זמן נבראו עמו, וכשנבראת בין בהמה בין אדם, הראש נברא תחלה וכשנברא הראש היו הקרנים בראש ואח''כ נבראו הפרסות היינו לקומתן, לצביונן — הקב''ה שאל להן רצונכם שאברא אתכם. ''ולא אביתם לעלות'' (דברים א', כ''ו) תרגום [ירושלמי] ולא צביתון. ''ורצונו תמימי דרך'' (משלי י''א, כ') תרג' וצבי באילין דתמימין באורחתהון. (ועוד יש לפרש לצביונן בהמה לצביונה וחיה לצביונה גדולים להיות גדולים, קטנים להיות קטנים וכן כל מין ומין). [הערוך ערך צב]. ירח האתנים — ירח שנולדו בו איתני עולם — פי' איתני עולם הם היסודות. ''שמעו הרים את ריב ה''' (מיכה ו', ב') הרים מל' הורים [הם] האבות ''והאיתנים מוסדי ארץ'' — כלומר הם היסודות. [הערוך ערך אתן]. ירח שבו נולדו זיותני עולם — בעלי זיו והדר. [הערוך ערך זיו].
-----
כל מעשה בראשית לקומתן נבראו. פי' ועשבים נמי לקומתן נבראו גדולים כמו שהן בימי ניסן וכדר' יהושע אבל ר''א דאמר דשתים דקין נבראו כמו שהן בימי תשרי לית לי' האי דרשה דלקומתן נבראו. [תוס' רי''ד].
-----
פעם אחרת שאלני על מה שאמרו גבי ויעש את שני המאורות הגדולים וגו', וכתוב את המאור הגדול וגו' ואת המאור הקטן. תחלה קראן גדולים שניהם, ואחר כן קרא אחד מהם קטן. ואמרו בהגדה שהלבנה קטרגה על החמה ואמרה לפני המקום אפשר לשני מלכים שישמשו בכתר אחד. ואמר לה לכי ומעטי עצמיך. אמרה לפניו רבונו של עולם מפני שאמרתי לפניך דבר הגון אמעט את עצמי. אמר הקב''ה הביאו כפרה עלי, על שמיעטתי את הירח. שאלני בפעם אחרת, איך נודעו לנו אלה הדברים שהלבנה קטרגה וכל הענין, אחר אשר לא מצאנו זה כתוב במקראות. אמרתי לו, אני אשיבך בשני פנים בזה. האחד, כי אפשר שהקבלה היתה בידם כך רב מפי רב ונביא מפי נביא. כי גם כן מופת אור כשדים שניצל ממנו אברהם ושופו צלמי תרח אביו אינו מבואר במקראי הנבואה, והוא קבלה בידינו ובידם. וגם הרבה דברים אחרים גם כן. והדרך האחר, כי אפשר שכל זה נאמר בדברי רבותינו למשל. כמו שבאו דברי יותם לאנשי שכם, שאמר [שופטים ט'] שהעצים בקשו להמליך עליהם מלך וגו'. והכל כמו שהוא בענין. ואע''פ שהוא לא אמר להם שהוא משל, הדבר מובן כן כי למשל נאמר. גם כן נוכל לומר כי הדברים האלה מובנים למשכילים שהם דרך משל, שלא יקטרגו שני אנשים גדולים זה על זה, הן שיהיו [שווים] בחכמה או בעושר או במעלות אחרות. ובאו רבותינו להראות בדרך סיפורם, כי המקטרג אי אפשר שלא יתמעט, ואף אם יהיה דבר הענין קטרוגי לעין נראה שהוא כהוגן. רק שכל אחד ואחד ישמח בחלקו ולא יקנא בחבירו, וגם יעביר לו על מדותיו. ועל כן לקחו משל זה על מיעוט הלבנה, לפי שידוע הוא כי כל מעשה בראשית בצביונם נבראו [ר''ה י''א ע''א]. והנה המשל קרוב לזה. ואחר אשר פירשתי לו הכל, הנאהו, ואמר כי כן הוא האמת. והשם ברחמיו יורנו דרך אמת. [מלחמת מצוה לבעל ספר המאורות].
-----
ר' אליעזר אומר מנין שבתשרי נולדו אבות, פי' אברהם ויעקב אבל יצחק מודו שבניסן נולד וכדקיימא לן במכילתא דר' ישמעאל בחצי הלילה נדבר עם אברהם אבינו בין הבתרים בחצי הלילה נולד יצחק בחצי הלילה לקו בכורות וכו' ר' יהושע אומר מנין שבניסן נולדו אבות שנא' ויהי בשמונים שנה וגו'. קשיא לן טובא מאי ראיה יש מפסוק זה והא בהדיא כתוב בי' בחדש זיו הוא החדש השני שמענו שאייר שהוא החדש השני הוא [הנקרא] חדש זיו והוא אומר דניסן הוא חדש זיו דאמר מנין שבניסן נולדו אבות ואמר חדש שנולדו בו זיותני עולם אלמא ניסן הוא חדש זיו (אצלנו). והאי קושיא קשיא אצל רבינו יוסף הלוי ז''ל ולא תשכח בה (פירוקה) דדייק. [פירוש הרמב''ם].
-----
[רי''ף תתקל''ב] ר' יהושע אומ' בניסן נולדו אבות וכו' וא''ת [..] דאמ''ר יהושע בניסן נולדו אבות הא תו למה לי [..מ..] נולד יצחק וי''ל דאיצטריך סד''א כי היכי דאבות דקתני ר' אליעזר אברהם ויעקב ה[..] הכי נמי סבר דר' יהושע קמ''ל. [פירוש רבינו יצחק קרקושה].
-----
שני בחודש זיו כו' שנולדו בו איתני עולם. וא''ת מנליה דהיינו ניסן, אדרבה משמע דהיינו אייר דהא כתיב ביה בשני דמשמע בחודש. ואומר הר''י דמהכא שמעי' דלא נולדו בתשרי, דתשרי לא שייך ליציאת מצרים, הלכך אע''ג דקאי באייר אית לן למימר דנולדו בניסן טפי מבאייר, כיון דאשכחן ביצחק דנולד (ביצחק) [בניסן]. [תוספות ישנים].
-----
הרואה אילנות פורחים וניצנים עולים בשדות בימי ניסן, מברך ברוך אתה ה' אלהינו מלך העולם שלא חיסר בעולמו כלום, וברא בו בריות טובות ואילנות טובות ונאות להנות בהם בני אדם. ואם איחר לברך עד שגדלו הפירות [לא] יברך עוד. [אבודרהם הלכות ברכות].
-----
וגדולה כח המילה לפני המקום שבזכות מילת אברהם אבינו שנימול בעשרה בתשרי נתן הקב''ה לבניו בכל שנה ושנה יום הכפורים בעשור לחדש לכפר על כל עונותינו. ורואה דם מילתו של אברהם אבינו בכל שנה ביום הכפורים, דכתיב בעצם היום הזה נמול אברהם וכתיב ועניתם את נפשותיכם [וגו'] בעצם היום הזה, מה להלן יום הכפורים, אף כאן יום הכפורים. [האשכול — דפוס י%ם, הלכ' מילה].
-----
אלא דקאי בתשרי. תימה לר''י דבאגדה [בר''ר פמ''ח י''ג] אמרי' שהיה יום פסח כשבאו המלאכים, והפייט יסד כן [במעריב של פסח] ומצות אפה בלילי חג פסח. וכה''ג דאמרי' הכא אית' בפרקי דר' אליעזר [פכ''ט] שאברהם נימול ביום הכפורים והמלאכים באו לו ביום ג' למילתו, וי''ל דהכא ובפרקי דר''א איירי אליבא דר' יהושע דקאמר בניסן נברא העולם, ובתשרי נתבשר ובניסן נולד, ושנה מעוברת היתה, והיינו ניסן שבו נולד שבו התחיל שנה. אבל לר' אליעזר ליכא לאוקמי כיון דמתשרי מנינן לא קרינן פסח שלאחריו שנה אחרת, ומתשרי מנינן. וההיא דקאמר בפסח באו היינו כר' אליעזר, וסבר דלשנה אחרת נולד והיינו בפסח אחר, ולית ליה למועד מועד ראשון. וא''ת למ''ד בתשרי באו ביום ג' של יוהכ''פ כדאיתא בפרקי דר''א, א''כ לא הוי מועד ראשון פסח אלא סוכות, דכבר יש ב' ימים עד סוכות. וי''ל שהיה כבר עסוק במצות סוכה והוה חשיב כמי שנכנס, וכי קאמר למועד למועד אחרינא קאמר. [תוספות ישנים].
-----
גדולה כח המילה לפני הב''ה שבזכות מילת אברהם אבינו שנמול בעשרה בתשרי נתן הב''ה לבניו בכל שנה ושנה יום הכפורים בעשור לחדש לכפר על עונותיהם דכתיב גבי מילה בעצם היום הזה ונאמר על יום הכפורים בעצם היום הזה מה להלן יום הכפורים אף כאן יום הכפורים. [ארחות חיים הלכ' מילה סימן ט'].
-----
אלא דקאי אתשרי וקאמר ליה בניסן. ה''ק דרישא אר' יהושע אתיא דאינון דס''ל דבניסן נברא העולם היינו דכתיב אשר תלד לך שרה למועד הזה בשנה האחרת דקאי בתשרי וקרי ניסן שנה אחרת אבל לר''א דאמר בתשרי נברא העולם אי קאי בתשרי היכי קרי לניסן שנה אחרת אלא ע''כ ר''א ס''ל דבניסן קאי וקאמר ליה דבמועד אחר שכיוצא בזה בשנה האחרת תלד שרה והכי תניא במכלתין בט''ו בניסן דבר הקב''ה עם אברהם בט''ו בניסן באו מלאכי השרת לבשרו בט''ו בניסן נולד יצחק. והיינו דאמרינן בהגדה למועד הזה סרטו לו סריטה בכותל ואמר לו כשתגיע חמה למקום הזה לשנה אחרת תלד לך שרה. וכן תרגם אונקלס כעת חיה כעדן דאתון קיימין. ובבראשית רבה נמי אמרי' לושי ועשי עוגו' הדה אמרה שפסח היה. [חידושי הר''ן].
-----
@ י''א ע''ב.
תקופת ניסן היא השעה והוא החלק שתכנס בו השמש לתחילת מזל טלה, ותקופת תמוז היות השמש בראש מזל סרטן, ותקופת תשרי היות השמש בראש מזל מאזנים, ותקופת טבת היות השמש בראש מזל גדי (רמב''ם קדוש החדש פ''ט ה''ג). [סמ''ג עשין סימן מ''ז].
-----
ור' יהושע אומר אותו היום שבעה עשר באייר היה. כבר פירשנו למעלה שבאייר השמש במזל שור שבו כימה הלכך באייר שהשמש במזל שור באמצע היום כשהיא השמש באמצע הרקיע כימה נמי למעלה ודבר פשוט הוא. [פירוש הרמב''ם].
-----
יום שמזל כימה שוקע — פירוש כימה — היינו שור, והיינו סידורן דמזלות, טלה בניסן ושור באייר וכן כולן, וכל י''ב מזלות משמשין כולם בכל יום ויום וכל לילה ולילה, שנים עשר לשתים עשר שעות, אלא משום הכי חושב כל אחד ואחד לחדשו שבחדשו הוא קודם והאחרים שוב אחריו כדרך שאנו עושים לחנכ''ל שצ''ם. ומשום הכי חושב כשמגיע למר חשון עקרב משמש בתחלת היום ושור לשעה שביעית והיינו שוקע ביום כשחמה מתחלת לנטות במערב שי''ב מזלות קבועין בגלגל והגלגל חציו ברקיע וחציו תחת הרקיע, ולכך לעולם ששה מהמזלות מכוסין וששה מהן מגולין, שהמזל עולה מצד אחד במזרח ושוקע מזל אחד כנגדו במערב היום עולה עקרב בתחלת היום ושוקע שור כנגדו ונוטל שני כוכבים מכימה — היינו שתי ארובות ומעיינות מתמעטים — מחמת הצנה והרוח. יום שמזל כימה עולה — ששעה ראשונה משמש בזמן שהחמה עולה, היינו דכתיב ''שני (בראשית ז', י''א) — דהוי שני לניסן שהוא ראשון לחדשים. שני לדין — תשרי היינו דשינה — דהיה שוקע ועשאהו עולה, מאי שינה — הא לא שינה המזל, פי' גאון ז''ל [רבי יהושע אומר] אותו היום שבעה עשר (היום תמוז) [באייר] היה שמזל שור שוקע ביום, ר' (אלעזר) [אליעזר] אומר שבעה עשר במר חשון היה שמזל כימה עולה ביום — גלגל חמה עגול [הוא] חציו למעלה מן הרקיע וחציו למטה מן הרקיע וי''ב מזלות קבועין בו וזהוא סידורן, טלה, שור, תאומים, סרטן, אריה, בתולה, מאזנים, עקרב, קשת, גדי, דלי, דגים — (סימן) [וסימנך] (שטת) [טש''ת] סא''ב מע''ק גד''ד, ששה מהן שקועין למטה וששה מהן שקועין למעלה, וכשהגלגל מתגלגל זה מצד זה והראשון שבצד האחר שוקע וכן לעולם ושתי שעות הוי מזל בעליתו וכן שכנגדו בשקועו שיהו כולן משמשין בלילה בכ''ד שעות [של] יום, ובניסן לעולם טלה מתחיל לעלות לאור הבוקר מע''ק גד''ד למעלה בלילה טש''ת סא''ב למטה, לאור הבוקר התחיל טלה לעלות ומאזנים לשקוע, לסוף שתי שעות [טלה] כלו עולה ומאזנים כלה שוקע, אחר שתי שעות התחיל שור לעלות ועקרב לשקוע, וכן כולן כל חודש ניסן. [באייר] שור מתחיל לשמש ביום כל ימי אייר ובשתי שעות הראשונות גמר עלייתו, שניות תאומים שלישיות סרטן (רביות) [רבעיות] אריה חמישיות בתולה ששיות מאזנים וכן כולם, נמצא טלה עולה בב' שעות אחרונות של לילה וכל היום הוא שקוע, וכימה [הוא] זנב טלה, והמבול ירד ביום ודרך כוכב שני כוכבים שנטלן מכימה שהוא מזל שיש בו כוכבים הרבה, ומניין שהמבול התחיל לירד ביום (של) [שנאמר] ''בעצם היום הזה בא נח'' (בראשית ז', י''ג) (וכו') [וגומר], ונח מקטני האמנה היה ולא נכנס לתיבה עד שירדו המים ודחקוהו ליכנס (שם) [שנאמר] ''מפני מי המבול'', והוצרך לשנות סדרי בראשית והעלה מזל כימה ביום ונטל שני כוכבים ממנו ומעיינות מתמעטים כחום ימות השנה ופסקו הגשמים, ושינה סדרי בראשית ונתגברו המעיינות ושטפום, יום שמזל כימה שבמרחשון עולה עקרב בתחילת (הים) [היום] ואחריו קשת נמצא [טלה] עולה בסוף היום, שינה עליהם וכו' לקמן פריך מאי שינה, היינו דכתיב שני שהרי אייר שני לחודש, שני לדין — שנגזרה גזירה עליהם בתשרי שלפניו, הכי גרסינן בשלמא לר' יהושע היינו דשינה — שהעלה מזל כימה ביום ועוד שינה להגביר המעיינות, וחמת המלך שככה — (אסתר ז', י') וסתם חמה רותחת היא דכתיב ''וחמתו בערה בו'' (שם א', ב'). [הערוך ערך כמה].
-----
אותו היום י''ז באייר היה שמזל כימה עולה ומעינות מתגברים. כך גריס בסדר עולם, ואיתא בהרואה [ברכות נ''ח ע''ב] עושה עש כסיל וכימה, מאי כימה כמאה ככבי ומאי עש אזתא, ומאי אזתא זנב שיש בו טלה, אלמא דכימה נמי עולה אחר עש, כדמוכח הוה זנב טלה או רישי דשור, ואם הוא זנב א''כ באייר היה עולה בב' שעות אחרונות של לילה, ומשמש כל היום עד ב' שעות אחרונות של היום, ועתה נייח הא דקאמר שמזל כימה עולה שהרי משרתו כל היום, וכ''ש אם הוא רישא דשור דאז עולה באור היום ומשמש כל היום, ולקמן בעי לר' יהושע מאי שנא. [תוספות ישנים].
-----
ומעיינות מתגברין. באייר, כדאמר בשבת [ס''ה ע''א] אבוה דשמואל עביד לבנתי' מקואות ביומי דניסן, לפי שהנוטפין רבו על הזוחלין, ומפצי ביומא תשרי לפי שהזוחלין של ימי הקיץ רבו, וכן כתיב [יהושע ג' ט''ו] (והים) [והירדן] מלא על כל גדותיו כל ימי הקציר, אלמא מעיינות מתגברים בימי הקיץ. ור''א אומר אותו יום י''ז במרחשון היה, יום שמזל כימה שוקע כדפרישת לעיל, ומעיינות מתמעטים, שהזוחלים שרבו הולכים ומתייבשים מפני חום השמש, ושינה מעשה בראשית והעלה כימה באותו היום, שהי' דרכו להיות אז שוקע, וגם מעיינות שאין דרכן להגביר מן הארץ נתגברו ושוטפין. והיינו דאמר בשלמא לר''א היינו שינה, אלא לר' יהושע במאי שינה [עי' ת''י בתוס'], שהרי דרכו של כימה לשמש באייר ביום ומעיינות מתגברים. והנה ניחא לפי מה שגרס בסדר עולם, אבל רש''י גרס במילתא דר' יהושע מזל כימה שוקע והימים מתמעטים והולכים. [תוספות ישנים].
-----
ר' אליעזר אומר אותו היום שבעה עשר במרחשון היה יום שמזל כימה שוקע ביום. צריך אתה לידע צורת הרקיע והמזלות ומהלך השמש בכל חדש וחדש ובכל מזל ומזל ואח''כ תבין (כיצד) מזל כימה שוקע בי''ז במרחשון. וצריך אתה לידע שהמזלות שנים עשר כנגד י''ב חדש ואלה שמותם טלה, שור, תאומים, סרטן, אריה, בתולה, מאזנים, עקרב, קשת, גדי, דלי, דגים. והשמש מהלכת חדש בכל מזל ומזל שלשים יום בכל מזל כנגד שלשים מעלות שבכל מזל מעלה אחת בכל יום לפי (קירוב) החשבון אבל לפי דקדוק החשבון מהלכת בכל מזל ומזל שלשים יום ועשר שעות וחצי שעה נמצאת מקפת שנים עשר מזלות בשס''ה ימים וששה שעות וזאת היא שנת החמה והשמש בחדש ניסן בטלה, אייר בשור סיון בתאומים [תמוז בסרטן] אב באריה אלול בבתולה תשרי במאזנים מרחשון בעקרב כסלו בקשת טבת בגדי שבט בדלי אדר בדגים. וזה שאמרנו שהשמש בניסן בטלה אייר בשור וכן שאר החדשים לאו למימרא שבכל שנה ושנה כן הוא שבראש חדש תהיה השמש במעלה ראשונה ממזל טלה ותהלך כל החדש בכל המזל (וכן שאר החדשים לא) אלא יש שנים שאין השמש מגעת לטלה עד כ' בניסן או עד שנים ועשרים [באדר שני] (וכן נמי יש שנים שתגיע למזל טלה בכ''ה באדר שני) וכן נמי יש שנים שאין מגעת למזל מאזנים עד כ''ו [בחדש אלול] (בתשרי וכן נמי יש שנים שתגיע למזל מאזנים בכ''ט אלול) וכן נמי יש שנים שלא תגיע למזל מאזנים עד שלשה ימים במרחשון. וכן כל חדש וחדש לפי שאין חשבון לבנה שהוא חשבון חדשים וחשבון שנת החמה שהוא חשבון מזלות יוצאין כאחת ששנת החמה שס''ה יום ושש שעות וחשבון שנת לבנה שנ''ד יום ושמנה שעות ותתע''ו חלקים מאלף ושמנים חלקים בשעה ולפיכך אין החשבון יוצא כאחד ששנת החמה יתירה על שנת הלבנה עשרה ימים וכ''א שעות ור''ד חלקים. מיהו כיון שרוב השנים חמה בניסן במזל טלה בין בסוף החדש בין באמצע בין בראש וכן באייר בשור וכן בכל החדשים קורין החדשים על שם המזלות ואנו אומרים טלה לניסן שור לאייר תאומים לסיון וכן בכל חדש וחדש כמו שפירשנו. וצריך אתה לידע שהמזל שתהיה בו השמש והמעלה שבה השמש היא עולה תחלת היום מהמזרח ומעלה שכנגדה במזל שביעי שוקעת במערב כגון אם היתה מעלה עשירית ממזל טלה עולה מן המזרח באותה שעה מעלה עשירית ממזל מאזנים שהיא שביעית לטלה שוקעת במערב ובזמן שמעלה עשירית ממזל טלה באמצע רקיע מעלה עשירית ממזל מאזנים שוקעת תחת הארץ כנגד התהום וכן נמי בזמן שמזל מאזנים עולה מן המזרח מזל טלה שוקע במערב ובזמן שמזל מאזנים באמצע הרקיע למעלה על הארץ מזל טלה שוקע תחת הארץ כנגד התהום וכן נמי בזמן שמזל שור עולה מן המזרח מזל עקרב שוקע במערב ובזמן שמזל שור באמצע הרקיע למעלה על הארץ מזל עקרב שוקע תחת הארץ למטה וכן נמי בזמן שמזל עקרב עולה מן המזרח מזל שור שוקע (במערב ובזמן שמזל עקרב באמצע הרקיע למעלה על הארץ מזל שור שוקע) תחת הארץ כנגד התהום. ועל הסדר הזה הם שנים עשר מזלות (כל) מזל שיעלה מן המזרח שביעי לו שוקע במערב וכל מזל שיהיה באמצע הרקיע למעלה על הארץ שביעי לו למטה מן הארץ כנגד התהום. וצריך אתה לידע שהמזלות בגלגל תשיעי ותחת גלגל התשיעי הגלגל השמיני (בו) [אלו] הכוכבים הקבועים והס' שקוראין אותם בלשון ערבי (אל כוכב אלי בבוטת) [לבוכא עאת]. ומן הכוכבים האלו שבמזל השמיני כ''ח כוכבים כנגד שנים עשר מזלות מכוונים כנגדם מחולקים עליהם וכל כוכב מהם נקרא מחנה ויש שם מחנה שיש בה שלשה כוכבים כאחד ויש שם מחנה שיש בה ארבעה וחמשה כוכבים וששה. ואלו הינו צריכים לצורתם היינו צרים אותם והם מכוונים כנגד המזלות שתי מחנות ושליש מחנה לכל מזל ומזל והם שקוראים אתם בלשון ערבי (אל מאנזל) [אל מחל] ומחנות אלו אין אנו יודעים שמותם בלשון ערבי ואין אנו יודעים שם אחד מהם חוץ מכימה והוא במחנה השלישית למחנות שהיא מכוונת כנגד ראש מזל טלה והוא שקורין (אותה) בלשון ערבי (תתה) [תריה] ונמצאת מחנה כימה מכוונת בין מזל טלה ומזל שור שלישיה למזל טלה ושני שלישיה למזל שור. ובשבעה עשר במרחשון השמש במזל עקרב בי''ז מעלות בו וקיימ''ל דבאמצע היום נכנס נח לתיבה כדכתיב בעצם היום ותניא בספרי וידבר ה' אל נח בעצם היום הזה עד שאמר המקום הריני מכניסך לתיבה בחצי היום וכל מי שאפשר (בידו) למחות יבא וימחה וקיימ''ל שלא נכנס (נח) לתיבה עד שהתחיל המטר [ודחפוהו המים] כדכתיב מפני מי המבול. ואמרו נח מקטני אמנה היה שנאמר מפני מי המבול שלא נכנס עד שהתחיל המטר. הא למדת שבאמצע היום ירד המבול ובאמצע היום [נכנס ו]השמש באמצע הרקיע והשמש היתה באותו היום במזל עקרב באמצע המזל כמו שפרשנו למעלה. והנה אנו צרים צורת גלגל אחד ובו שנים עשר מזלות והוא גלגל המזלות (והשמש בתוך מזל עקרב) [ובו השמש בתוך ובו מזל עקרב] והגע עצמך כאלו בתוך המזל (היא) כדי שיתבאר לך למראית העין. וגלגל אחר תחתיו ובו כ''ח מחנות כמו שפירשנו למעלה והוא גלגל הכוכבים הקבועים. והנה אנו צרים מזל כימה מכוון בין טלה לשור. וזו היא צורת הרקיע והארץ ומזל עקרב באמצע הרקיע למעלה ומזל שור שבו כימה שוקע תחת הארץ כדי שיתבאר [לך] למראית העין (ולמראית העין) יתבאר לך מצורה זו שבזמן שמזל עקרב באמצע הרקיע מזל (שור) שבו כימה שוקע תחת הארץ. [פירוש הרמב''ם].
-----
ר''א אומר אותו היום י''ז במרחשון היה יום שמזל כימה שוקע ומעינות מתמעטין. כך היא הגרסא. דכיון דבמרחשון עקרב עולה בתחילת היום נמצא כימה שהוא זנב טלה שקוע כל היום ועולה בתחלת הלילה. ובזיו שמזל שור עולה בתחלת היום נמצא כימה שהוא זנב טלה ותחלת שור עולה כל היום. ורש''י ז''ל שינה הגרסה ודבריו תמוהין. ואע''ג דמרחשון זמן רביעית הוא אעפ''י כן המעיינות מתמעטין לפי שנפשרו כל השלגין בימות הקיץ וכדאמרינן בעלמא דאבוה דשמואל הוה עביד לבנתיה מקוואות ביומי ניסן ומפצי ביומא תשרי לפי שלא היה חושש בתשרי שמא ירבה נוטפין על הזוחלין שכבר כלו כל הנוטפין בקיץ. [חידושי הר''ן].
-----
@ י''ב ע''א.
ומאי שני שני לדין. וא''ת לימא שני לבריאת העולם, דהא אומר ר' אליעזר בתשרי נברא העולם, דהא לתקופות מונין כר' יהושע, א''כ אמאי לא מנו מבול מניסן. י''ל דניח ליה למנות למבול מתשרי מפני שיש שינוי טפי בהדיא, שכימה עולה ביום ומעינות מתגברות, הלכך אע''ג דבניסן נברא העולם אית לן לומר דחשבון שנים חשבינן מתשרי, כדמוכח במבול, דאי מניסן לא משכחת כל כך שינה, ומיהו השתא לא ניח הא דקאמר ואזדו לטעמייהו, דליכא לאוכוחי מהכא דלר' אליעזר בתשרי נברא העולם, דאפי' ס''ל דבניסן נברא איכא למימר משום דניח ליה ושינה, אוקי חושבנא מתשרי. ומשו''ה לא חשיב קרא בחודש השביעי ובחודש עשירי למבול שנה אחרת, דחושבנא בתר תשרי קאי, אע''ג דבניסן נתחדשה שנה. ופי' ר''ת דלשנות עולם נמי חשבינן מניסן, שהרי לתקופות מונין כר' יהושע רק למבול דמנינן מתשרי, ולא מייתר. ואזדו לטעמייהו לאוכוחי מהכא דבתשרי נברא העולם דלא תני כלל חושבנא דמבול לבריאת העולם כדפירשתי, אלא ה''ק ואזדא לטעמייהו דכי היכא דפליגי לעיל במאורעות שאירעו אי בניסן אי בתשרי, כגון בלידת אבות ומיתתן לבריאת עולם, ובריאת העולם דר' יהושע ס''ל דהוה בניסן, ולר' אליעזר בתשרי, ה''נ לגבי חשבון מבול פליגי דלר' יהושע בניסן ולר' אליעזר בתשרי. [תוספות ישנים].
-----
ולתקופה כר' יהושע. לא נתברר לי פתרונו ולא פתרון המורה. [תוס' רי''ד].
-----
התקופות אנו מונין לעולם מניסן, והתקופה שהיתה בניסן הראשון היתה בליל ד' בחלק הראשון שללילה, סימן לדבר לד''א. וכן החדשים מונין לעולם מניסן שהוא ראשון לחדשים, וממנו מונין ראשון ושיני. אין בין תקופה לתקופה אלא תשעים ואחד יום ושבע שעות ומחצה. וכל הימים כלין ז' ז', ומוסיף על תקופת ניסן ז' שעות ומחצה, ומוצא תקופת תמוז. וכן על תקופת תמוז ז' שעות ומחצה, ומוצא תקופת תשרי, וכן על תקופת תשרי ז' שעות ומחצה, ומוצא תקופת טבת, וכן על תקופת טבת ז' שעות ומחצה, ומוצא עוד תקופת ניסן, והרי יש בין תקופת ניסן לתקופת ניסן ל' שעות, שהוא יום ורביע. לעולם אין תקופת ניסן נופלת אלא בארבעה רביעי היום, או בתחלת הלילה או בחצי הלילה או בתחלת היום או בחצי היום. ואם תקופ' ניסן נופלת בתחלת הלילה או בתחלת היום, תקופת תמוז נופלת בז' שעות ומחצה שללילה או שליום, ותקופת תשרי נופלת בט' שעות שללילה או שליום, ותקופת טבת בי' שעות ומחצה שליום או שללילה, וסימן לדבר אזג''י, והוא אז''ח גי''ח, שעם הז' והי' יש חצאי שעות. ואם תקופת ניסן נופלת בחצי הלילה או בחצי היום, תקופת תמוז נופל' בשעת אחת וחצי שליום או שללילה, ותקופת תשרי בט' שעות שללילה או שליום, ותקופת טבת בד' שעות ומחצה שללילה, או שליום, סימן לדבר ואט''ד וא''ח טד''ח וכן זה מבואר בעירובין בפרק כיצד מעברין [נ''ו ע''א]. בסוף כל עשרים ושמונה שנה, התקופה חוזרת על מכונה, ותהיה תקופת ניסן בתחלת ליל ד' כמו שהיתה התקופה הראשונה. לפיכך אם שכח אדם התקופה שבימיו, יחשוב כל השני' משנברא העולם ועד שנה שעומד בה, ולא תהיה אותה השנה מן המניין, וישליך כל אותם השנים עשרים ושמונ' עשרים ושמונה, ואותם השנים שנשארו בידו, שלא הגיעו לכלל עשרים ושמונה, יקח מכל שנה יום ורביע, ויחשוב אותם הימים, וישליכם ז' ז', ואותם הימי' הנשארים שלא הגיעו לכלל שבעה, יוסיפם על תקופה הראשונה, שהיא לד''א, ובמקום שכלים אותם הימים והרביעים שבידו שם נופלת תקופת ניסן שעומד בה, ועל זה הדרך יידע היום והעת שתקופת ניסן נופלת בו. אבל לא יידע מזה החשבון בכמה בחודש. ואם ירצה [לידע] יקח כל היתרון שעודפין שנות החמה, על שנות הלבנה, שהיא שעה ותפ''ה, לכל מחזור שלי''ט שנים, ויחשוב כל היתרון עד שנה שהוא עומד בה, וישליך מאותו היתרון שבעה ימים וט' שעות ותתרמ''ב חלקים, לפי שהתקופה הראשונה שלניסן קדמה למולד שלניסן ל''ט תרמ''ב, ומה שישאר בידו מאותו היתרון יוסיף אותו על מולד ניסן, וימצא תקופת ניסן. לפי שהתקופות אנו מונין מניסן, לפיכך מוסיף אותו היתרון על מולד ניסן, למצוא תקופת ניסן ולא על מולד תשרי, למצוא תקופת תשרי. וכבר זה החשבון ידוע בחשבון סוד התקופות. [פסקי ריא''ז].
-----
ראש השנה לירקות ולא קתני ירק דתני תרי גווני ירק ירק הנאגד משנאגד ושאינו נאגד משימלא את הסל. ולמעשרות, תנא מעשר ירק מדרבנן, וקתני מעשר (דגן) דאוריית', כגון דגן לעניין חדש וישן, ולעניין מעשר שני ומעשר עני אזלינן בתר הבאת שליש, אם הביאה שליש קודם ראש השנה, אינה מתעשרת עם אותה שהביאה שליש אחר ראש השנה. ופירות אילן כגון יין ושמן בתר חנטה מדאורייתא, ושאר פירות מדרבנן, [ע''ב] בנדרים הלך אחר לשון בני אדם. ותשרי קורין ראש השנה. [ריבב''ן].
-----
[רי''ף תתקל''ג] תנא באחד בתשרי ראש השנה לירקות מעשר ירק לעניין חדש וישן שאין תורמין מיר[ק] הנלקט ערב ראש השנה על הנלקט אחר ראש השנה. וירק היינו דאזול רבנן בתר לקיטה משום דגייזי ליה כל שעתא והדר צמא וגדל על מי גשמים של שנת לקיטה. למעשרות מעשר דגן ותנא מעשר דרבנן ברישא איידי דחביבא והדר תנא מעשר דאורייתא. [פירוש רבינו יצחק קרקושה].
-----
תנא לירקות. וא''ת כי היכי דבעי' בכל חד מהנך דמתני' דר''ה שלו תשרי מנ''ל אמאי לא בעינן נמי מנ''ל דמעשר ר''ה שלו תשרי. ואפשר דסמכינן אמאי דאמרי' לעיל גבי שמיטין מנ''ל ומסקינן דגמר שנה שנה מתשרי ובמעשר נמי כתיב שנה דכתיב עשר תעשר כו' שנה שנה הלכך פשיטא ליה דגמרי' ביה שנה שנה מתשרי כי היכי דגמרי' בשמיטין ומשום הכי לא חש לפרושי. [חידושי הר''ן].
-----
כל הפטור ממעשר ראשון פטור ממעשר שני וממעשר עני וכל שחייב בראשון חייב בהם, וכל התורם מעשר וכל מי שאינו תורם אינו מוציא מעשר זה, וכל מי שאם תרם תרומתו תרומה כך אם עישר מעשר זה הרי זה מעשר וכל מי שאין תרומתו תרומה כך אם הוציא מעשר זה אינו מעשר (לשון רמב''ם מעש''ש ונט''ר פ''א הי''ב וע''ש במשל''מ). אמנם בספרי פרשת ראה (פסקא נ''ב) משמע שמעשר שני נוהג בכל דבר מן התורה, דתניא אין לי אלא דגן תירוש ויצהר מנין לרבות שאר פירות הארץ ת''ל עשר תעשר את [כל] תבואת זרעך וגומר מנין לרבות השחלים והגרגיר ושאר ירקות ת''ל וכל מעשר הארץ מזרע הארץ מפרי העץ קדש לה' מנין לרבות פירות האילן ת''ל מפרי העץ (ע''פ יראים סי' קמ''ז). [סמ''ג עשין סימן קל''ו].
-----
מצות עשה להפריש מעשר שני שנאמר (דברים י''ד כ''ב) עשר תעשר את [כל] תבואת זרעך וגו'. ושנה ראשונה של שמיטה מפרישים מעשר ראשון ואחר כך מעשר שני וכן בשנה שניה ובשנה השלישית מפרישים מעשר ראשון ואחר כך מעשר עני ומעשר שני יבטל וכן הסדר בשלשה השנים השניים של שמיטה (עי' רמב''ם מעשר שני ונט''ר פ''א ה''א). [סמ''ג עשין סימן קל''ו].
-----
ובעל העזר הרב רבי נתן בן הרב רבי מאיר ז''ל כתב פרק האומר התקבל גט (גיטין ס''ה א'), גבי אלא בעציץ שאינו נקוב דרבנן, והאי דפריק בעציץ שאינו נקוב דרבנן ולא פריק במעשר שני דרבנן כגון דאילנות וירקות, משום דההוא אית ליה עקר מן התורה אבל בעציץ שאינו נקוב אין לו עקר מן התורה כלל. ותמה על שכתב טהור קדוש מורי רבי אליעזר דשינו זצק''ל בהלכותיו, ירושלמי (מעשרות פ''א ה''א) אומר איסי ירקות מדבריהם, ופי' אותו ז''ל שאין להם אסמכתא מן הפסוק כמו פירות האילן, ואף על פי שפירות האילן גם כן מדרבנן, ע''כ, שהרי נמצא להם מההיא דספרא וכדלעיל. [כפתור ופרח לרבינו אשתורי הפרחי פ''ג].
-----
ומצאתי תשובה לגאון ז''ל, הלוקח ירק מן השוק חייב לעשר. ולמה חייב לעשר, כשהזהיר הקב''ה לעשר פעמים פירותיהם לא הזהיר אלא על התבואה ודוגמתה שכתוב (דברים י''ד כ''ב) עשר תעשר את כל תבואת זרעך, אבל ירק לא הזהיר לעשר. אבל חכמים אמרו לעשר ירק דתנן (מעשרות פ''א מ''א) כלל אמרו במעשר כל שהוא אוכל ונשמר וגדולו מן הארץ חייב במעשר, וירק אין צריך לעשר מדברי תורה אלא מדברי סופרים, וזהו ששנינו (אבות פ''ג מי''ג) מעשרות סייג לתורה, ע''כ. [כפתור ופרח לרבינו אשתורי הפרחי פ''ג].
-----
חיוב אלו הדינין אפילו בימי יהושע ועזרא אינו מן התורה אלא על דגן תירוש ויצהר, שכן כתוב (דברים ז' י''ג) דגנך תירושך ויצהרך, אבל פירות האילן וירק לא היו לעולם חייבין אלא מדרבנן, והכי איתא פרק הנודר מן הירק (נדרים נ''ה א') למימרא דדגן כל דמדגן משמע, מתיב רב יוסף וכפרוץ הדבר הרבו בני ישראל (מעשר) [ראשית] דגן תירוש ויצהר וכל תבואת השדה לרוב (דה''ב ח' י''ז), ואי אמרת דגן כל דמדגן משמע מאי כל תבואת השדה היינו דגן. אמר רב יוסף לאיתויי פירות האילן וירק. וכן נמי כתב רש''י ז''ל פרק כיצד מברכין (ברכות ל''ו א' ד''ה גבי מעשר) מעשר פירות האילן אפילו בארץ גופה דרבנן שהתורה לא חייבה לעשר אלא דגן תירוש ויצהר, ע''כ. תניא (פרה פי''א מ''ג) דבילה של תרומה שנפלה למי חטאת נטלה ואכלה אם יש בה כביצה בין טמאה בין טהורה המים טמאים, והאוכלה חייב מיתה. פי' רבינו שמשון ז''ל, ואף על גב דתרומת פירות דרבנן, האי חייב מיתה לאו דוקא אלא סימנא בעלמא, וכדאיתא ריש מסכת מעשרות. אי נמי בתרומת בכורים דשבעת המינים דאורייתא. וכן נמי כתב הראב''ד ז''ל על מה שכתב הר''ם ז''ל הלכות תרומה פ''א (ה''ה), מצינו רבינו הקדוש התיר בית שאן מאותן המקומות שלא החזיקו בו עולי בבל, אמר אברהם לא התיר רבי אלא מעשר ירק ופירות האילן שהן מדרבנן אף בארץ ישראל, וכן דעת ר''ת ז''ל. כתב הר''מ ז''ל (פ''ב מתרומות ה''ו) תרומת ירק מדבריהם כמעשר ירק. וכן נמי מסכת ראש השנה פ''ק (י''ב א'), תנא לירקות ולמעשרות, פירוש לירקות, למעשר ירק, ולמעשרות היינו מעשר דגן, ותנא מעשרות משום מעשר דגן ומעשר בהמה. ומיהו כבר סמכום חכמים על דין תורה כדאמרינן בספרא (בחוקותי פי''ב ה''ט) וכל מעשר הארץ מזרע הארץ מפרי העץ, לרבות שחלים וגרגיר וכל מיני ירקות, וכן נמי בספרי (ראה ק''ה) מדכתיב (שם י''ד כ''ב) עשר תעשר את כל תבואת זרעך. כתב הראב''ד ז''ל בספר כתוב שם פרק העור והרוטב ואומר אני שאין חייבין מיתה אלא על תרומות דגן תירוש ויצהר ועל הטבל שלהן, אבל שאר מינין תרומה נוהגת בהן, וכן מעשרות, אבל אין חייבין על תרומתן מיתה ולא על טבלן. וחוץ מזה ומזה אף אם נאמר שאין חייבין מן התורה, אם קרא עליהם שם יש עליהם קדושת תרומה מן התורה ומדמעת כשל תורה. ובמסכת בכורים פ''ב (מ''ג) גרסינן שהתרומה והמעשר אוסרין את הגורן ויש להם שיעור ונוהגין בכל הפירות בפני הבית ושלא בפני הבית, וכל מה ששנינו בהם דבר תורה ודוק ותשכח, ע''כ. ופי' ''קרא שם'' שיאמר תרומת מעשר המחוייבת לזה הצבור מן התאנים יהיה בצד צפון או בצד דרום. [כפתור ופרח לרבינו אשתורי הפרחי פ''ג].
-----
ולירקות. תנא ולירקות ולמעשרות ולנדרים, לירקות מאי ניהו מעשר ירק, היינו מעשרות, תנא מעשר דרבנן ותני דאורייתא. פי', מעשר דגן ותירוש ויצהר. ת''ר ליקט ירק ערב ראש השנה עד שלא תבא השמש, וחזר וליקט משתבוא השמש. פי', כגון שליקטו גוי, וירק אזיל עישורו בתר לקיטתו, והכי מפרש בירושלמי [פ''א ה''ב] תני לוקט ממנו ישראל ערב ראש השנה עד שלא חשיכה, וגוי משחשיכה כול'. אין מעשרין מזה על זה, לפי שאין תורמין ומעשרין מן החדש על הישן ולא מן הישן על החדש, ואם היתה שנה שנייה נכנסת לשלישית, שנייה מעשר ראשון ומעשר שיני, שלישית מעשר ראשון ומעשר עני. [פסקי הרי''ד].
-----
תנא דרבנן. מדתנא ירקות משום מעשר דרבנן ולא תנא פירות האילן משמע דמעשר פירות האילן דאורייתא וה''נ משמע בריש מס' מעשרות בירושלמי דדריש להו לכלהו מקרא בר מירקות ומסיק התם דמעשר ירקות מדבריה'. וה''נ אתיא בירושלמי בסוף חלה. ומיהו אי אפשר דבפ' כיצד מברכין אמרי' גבי צלף דמעשר פירות האילן מדרבנן וה''נ אמרי' לקמן קאמינא לך מעשר חרובין דרבנן ובפ''ק דביצה נמי אמרי' דתרומת ליטרא קציעות מדרבנן. ובדוכתי אחרינא נמי מוכח דפירות האילן מדרבנן בעלמא הוא דמחייבי. לפיכך נראה דהנהו סוגיי דירוש' דמפקי פירות האילן למעשר מקראי אסמכתא בעלמא נינהו ומשו' דלירקות לא אשכחן אסמכת' כלל מסיק התם דמעשרות לירקות מדבריהם ומשו''ה נמי קתני הכא ירקות במעשר דרבנן משום דירקות דלית להו אסמכתא כלל מקראי חביבי ליה טפי. ואע''ג דבתורת כהנים בפ' אם בחקתי תניא זרע הארץ לרבות שום ושחליים וגרגיר מניין לרבות הירקות ת''ל וכל מעשר (דעלמא) [דאלמא] ירקות נמי אית להו אסמכתא מקראי ההיא לא חשבינן אסמכתא גמורה. אי נמי משום דברייתא דאיסי בן עקביא פליגי עלה בירושלמי דתני דמעשר ירקות מדבריהם כלו' דליכא בהו אסמכתא כלל מדאורייתא. [חידושי הר''ן].
-----
וליתני מעשר. וא''ת תישקי לי' נמי מתני' דקתני שמיטין ויובלות, ולא שמיטה ויובל. וי''ל דהיכא דאית ליה טעמא דייק הכי, אבל היכא דלית ליה טעמא לא דייק הכי. ותימה אמאי לא משני אחד מעשר ראשון ואחד מעשר עני. לכן נ''ל דגרסי' וליתני מעשרות, ופריך למתני' אמאי קתני ירקות ליתני מעשרות, ומני אי תני הכי הוה אמינא אחד מעשר דגן ואחד מעשר בהמה, אבל מעשר ירק לא, לכך תני ולירקות והדר פריך אמאי תני ירקות לשון רבים ליתני ירק. [תוספות ישנים].
-----
ולתני מעשר. פירש''י ז''ל ד[א]ברייתא פריך והכי קאמר אמאי תני מעשרות לשון רבים ליתני מעשר. ומשני א' מעשר דגן וא' מעשר בהמה. כלו' כדי שיהו בכלל שני מעשרות הללו. ולפי''ז אתיא ברייתא כר''א (בר''ש) [ור''ש] דס''ל דבא' בתשרי ר''ה למעשר בהמה. והקשו בתוס' א''כ למה לן לאוקמא כיחידאה ודלא כהלכת' לישני לי א' מעשר ראשון וא' מע''ש וא' מעשר עני. וכדתנן בריש מעשרות כלל אמרו במעשרות. ובברייתא נמי דלעיל קתני מעשרות גבי בל תאחר והיינו מעשר ראשון ושני ועני דהא בתר הכי קתני בכור ומעשר. לפיכך פירשו דאמתניתן קא מהדר והכי פריך אמאי תנא ירקו' דהיינו מעשר דרבנן בלחוד ליתני מעשר שהוא כולל הכל בין דאורייתא בין דרבנן. ומשני א' מעשר דגן וא' מעשר בהמה כלו' אי תנא הכי הוי אמינא דכל מעשר קאמר ואפילו למעשר בהמה ודלא כסתמ' קמא. והדר אקשי בין אמתני' בין אברייתא אמאי תני ירקות בלשון רבים לתני ירק. ואע''ג דקתני שמיטין ויובלות לשון רבים ולא פרכי' אפי''ה כיון דהכי איכא טעמא פרכי' לגלויי ההוא טעמא אבל בשמיטין ויובלות דליכא טעמא לא פרכי' משום דלאו פרכא גמורה היא. ומשנינן תרי גווני ירק. כלומר דתנא ירקות בל' רבים לאשמועי' דאע''ג דלעונת המעשרות איכא תרי גווני ירק דירק הנאגד משיאגד ראוי לעשרו ואסור לאכול ממנו עראי ושאינו נאגד עונת מעשרות שלו משימלא את הכלי אפי''ה לענין ר''ה אין חילוק בין ירק לירק שכל הירקות ר''ה שלהן תשרי. [חידושי הר''ן].
-----
תרי גווני ירק ירק הנאגד משיאגד כו'. פי' זה החילוק הוא לענין גורנן למעשרות אבל לענין חדש וישן ושניי' הנכנסת לשלישית לא אזלי בתר גורנן למעשרות דהא תבואה גורנה למעשרות הוי משימרח ולענין חדש וישן אמר' לקמן דאזלי' בתר שליש ואע''ג דאשכחן תרי גווני ירק גבי חרש וישן חד ירק דאזיל בתר לקיטה וחד ירק דאזיל בתר השרשה כגון הקטניות כדבעינן למימר לקמן ההיא דקטניות לא מקרי ירק דלא מקרי ירק אלא מאי דמיתאכיל עלין וקלחין דידי' אבל קטניות שזרען לזרע שדי להו לעלין וקלחין ואכיל פרי דקטניות אך אם זרען לירק לאוכלן עליו וקלחיו והנהו בתר לקיטה אזלי בהו ולא בתר השרשה. [תוס' רי''ד].
-----
@ י''ב ע''ב.
מעשר עני אינו נוהג אלא בדגן תירוש ויצהר מן התורה כמו תרומה ומעשר ראשון אע''פ שבספרי (ראה) משמע שמעשר שני נוהג מן התורה בשאר פירות אפילו בירקות כאשר ביארנו שם (עשה קל''ו דף ר' א' בד''ו), זהו מפני ריבוי המקראות אשר שם אבל במעשר עני שלא מצינו ריבויים יש להשוותם לתרומה ומעשר ראשון. [סמ''ג עשין סימן קס''א].
-----
''שנת המעשר'' (דברים כ''ו, י''ב) — שנה שאין בה אלא מעשר אחד — פי' תורת מעשרות כך היא, שנה ראשונה של שבוע מפריש מעשר ראשון ללוי כדכתיב ''ולבני לוי הנה נתתי כל מעשר בישראל לנחלה'', (במדבר י''ח, כ''א) ועוד מפריש מעשר שני ומעלהו ואוכלו בירושלים, וכן בשנה שנייה, אבל בשנה שלישית מפריש מעשר ראשון [ונותנו ללוי] ותמור[ת] מעשר שני מפריש מעשר עני ונותנו לעניים, והיינו דכתיב ''בשנה השלישית שנת המעשר'' — שנה שאין בה אלא מעשר אחד והיינו מעשר ראשון, לפי שמעשר עני אין בו שום קדושה לפי שזר אוכלו בכל מקום בלא פדייה ובלא קדושה וכמו כן מפריש בשנת ד' ה' ו' מעשר ראשון ואסור לזרים. [הערוך ערך עשר אחר ע' עסק]. תנן התם בריש מעשרות (פ''א, מ''ג) התלתן משתצמח — ירושלמי (מעשרות פ''א, ה''ג) כדי שתזרע ותצמח — פי' חשוב פרי משתצמח לזרעים שאם יזרע יצמח, כיצד בודק נוטל מלוא קומצו ומטיל לתוך ספל של מים שקע רובה — חייבת, ואוקימנא ברוב כל פרידה ופרידה כלומר כיון ששקעה יש בה עיקר פרי על כן היא כבדה, התבואה והזיתים משיביאו שליש פי' כגון הפרי כשיגמר יש בו משקל ג' סלעין, כיון שהביא משקל סלע — חייב במעשר, מנלן אמר ר' זירא ''עשר תעשר'' כלומר עשר מדבר שאם תזרע אותו תעשר ממנו כגון דבר שזורע וצומח פרט פחות משליש שאינו צומח, פי' תלתן חולבא בל' ישמעאל והוא מן הזרעונין כמין עדשים והוא מר בתחילתו וכששורין אותו במים נמתק. [הערוך ערך תלתן].
-----
שנתחייבו בני ישראל לתת חלק אחד מעשרה חלקים מזרע הארץ ללויים, שנאמר [במדבר י''ח] כי את מעשר בני ישראל אשר ירימו ליי' תרומה נתתי ללויים, ונאמר בסדר אם בחוקותי [ויקרא כ''ז] וכל מעשר הארץ וגו' ליי' הוא, וזהו הנקרא מעשר ראשון. משרשי המצוה לפי ששבט הלוי בחר השם בתוך אחיו לעבודתו תמיד במקדש על כן היה מחסדו עליהם לתת להם מחייתם דרך כבוד, כי כן יאות למשרתי המלך שתהיה ארוחתם מזומנת להם על ידי אחרים שיכינוה להם ולא יצטרכו הם ליגע בדבר זולתי בעבודת המלך היקרה, ואף על פי שהם היו שנים עשר שבטים ולפי חלוקה שוה היה ראוי שיטלו חלק אחד משנים עשר, גם זה הייתרון להם לכבודם, כי מהיותם מבית המלך ראוי שתהיה חלקם יתרה על כולם ויתרון גדול הוא שיבא להם חלק העשירי נקי מכל הוצאת הקרקע, והמחיה משרתי האל בממונו ברכת השם יתברך תנוח עליו בכל אשר יש לו, וזהו אומרם זכרונם לברכה [אבות פ''ג מי''ג] מעשרות סייג לעושר. גם אמרו זכרונם לברכה [תענית ט' ע''א] שאסור לאדם לחשוב בלבבו ולומר אנסה אם ייטיב השם לי בהתעסקי במצותיו, ועל כיוצא בזה נאמר [דברים ו'] לא תנסו את יי' אלהיכם, זולתי במצוה זו שמותר לנסות אם יברכהו האל בעשותו אותה, ובהיות זריז עליה, ומפורש הוא על ידי הנביאים שנאמר [מלאכי ג'] הביאו את כל המעשר אל בית האוצר וגו' ובחנוני נא בזאת אמר יי'. מדיני המצוה מה שאמרו זכרונם לברכה [ספרי זוטא] שהמעשר הזה אשר ללויים הוא חולין גמורים ומותר לאוכלו כל אדם בין לוי בין ישראל, ואפילו בטומאה, שנאמר [במדבר י''ח] ונחשב לכם תרומתכם, כלומר המעשר שהוא מורם מתרומת הישראל שהוא לכם, כדגן מן הגורן וכמלאה מן היקב, ודרשו זכרונם לברכה מה גורן ויקב חולין לכל דבר אף מעשר ראשון שנטלה תרומתו חולין לכל דבר, פירוש שנטלה תרומתו, כלומר אחר שהרימו הלויים מעשר מן המעשר שלהם ונתנוהו לכהנים, זהו הנקרא תרומתו. וכל מקום שנאמר במעשר קדש או פדייה אינו אלא במעשר שני.
ואמרו בספרי [ראה] שכל שהוא אוכל אדם ונשמר וגדולו מן הארץ חייב במעשר ובתרומה, ומייתי לה מדכתיב בתרומה [דברים י''ח] ראשית דגנך וגומר שדרשו זכרונם לברכה מה דגן ותירוש ויצהר מאכל אדם וגידולו מן הארץ ויש לו בעלים, שנאמר דגנך, אף כל כיוצא בהם חייב בתרומה ומעשרות. אבל הירקות אף על פי שהן מאכל אדם אין בהם חיוב מעשר אלא מדרבנן, לפי שנאמר במעשר כל תבואת זרעך, וירק אינו נקרא תבואה. ומדברי הגמרא שאנו סומכין בה יותר נראה שגם בכל הפירות חוץ מדגן תירוש ויצהר אין חיוב המעשר בהן אלא מדרבנן, וקרא דמייתו בספרי אסמכתא בעלמא הוא, הכי אסיקנא בריש פרק השוכר את הפועלים [ב''מ פ''ח ע''א] גבי ההיא דפריק רב פפא בתאנה עומדת בגנה ונופה נוטה לחצר, אמנם הרב משה בן מימון זכרונו לברכה כתב [פ''ב מתרומות ה''א] הפך מזה וכמו שמצא בספרי. וכן מענין המצוה מה שאמרו [ר''ה י''ב ע''ב] שאין מעשרין מן החדש על הישן ולא מן הישן על החדש, ולא ממין על שאינו מינו, ולא מן החיוב על הפטור ולא מן הפטור על החיוב, ואם עשר אינו מעושר, אבל מעשרין שלא מן המוקף אף על פי שבתרומה אינו כן שאין תורמין אלא מן המוקף, ומכל מקום בשאר דברים שוים הן תרומה ומעשרות, דכל שאנו אומרים בתרומה אין תורמין ואם תרם תרומתו תרומה כך במעשר אם הפריש מעשרותיו מעשרות, וכל שהוא פטור מן התרומה פטור מן המעשר, ובסדר שופטים עשה ו' [מצוה תק''ז] נאריך בדברים בגזרת השם ותראנו משם. וכן מענין המצוה מה שאמרו זכרונם לברכה [ב''מ פ''ח ע''א] שאין אדם חייב להפריש מעשר מן התורה אלא הגומר פירותיו לאוכלן לעצמו, אבל הגומרן למוכרן בשוק פטור מן התורה, שנאמר [דברים י''ג] עשר תעשר וגומר ואכלת, וכן הלוקח אחר שנגמרה מלאכתן, כלומר שנמרחו ביד מוכר פטור מן התורה וחייב מדבריהם, שנאמר [שם] תבואת זרעך, כלומר שנגמרה מלאכתן ברשותך, ואין חיוב מעשר חל בפירות עד שיגיעו לעונת מעשר, שנאמר [ויקרא כ''ז] מזרע הארץ מפרי העץ, כלומר עד שיעשה פרי, וכן התבואה עד שתהא תבואה, שנאמר תבואת זרעך, ומכאן למדו זכרונם לברכה עונת המעשרות שהיא משיגיעו הפירות להזריע ולצומח, הכל לפי מה שהוא. כיצד, התאנים משיעשו רכין שראויין לאכול, התפוחים והאתרוגים משיתעגלו, וכן לכל פרי ופרי קבעו עונתו למעשר, כלומר שקודם זמן זה הקבוע להם אוכלין מהן כל הצריך לפי שאינם בתורת מעשר כלל, אבל אחר זמן זה אין אוכלין מהן אלא עראי עד שיקבעו להם גורנן למעשר, ואחר שגרנן קבוע למעשר אסור לאכול מהם אפילו אכילת עראי, ואי זהו גורנן למעשר, התבואה משימרח, כלומר שימרח פניה ברחת כדרך שעושין בני אדם אחר שעושין ממנה כרי.
ובירושלמי מצינו עוד שאם אין דעתו למרח, משיעמיד ערימה מתבואתו הוי גורנו למעשר, דבגורן תלה הכתוב ואפילו בלא מרוח כיון שאין דעתו למרח, ואפילו עשה ממנה גורן בתוך ביתו גם שם עושה הגורן קביעות למעשר. והא דאמר רבי אושעיא מערים אדם על תבואתו ומכניסה במוץ שלה כדי לפוטרה ממעשר, והיא הלכה פסוקה כדאמרינן במסכת ברכות [ל''א ע''א], ההיא מיירי בשלא העמיד ממנה ערימה בתוך ביתו, וכן שלא מירחה אלא דש זרה מעט מעט בלא מרוח ונתן לאוצר מעט מעט, זהו הנראה בענין זה ובזה הדרך כל השמועות עולות בקנה אחד בריאות וטובות. ואמרו זכרונם לברכה [מעשרות פ''א מ''ה] שעונת הקישואין והאבטיחין והדלועין משישפשף, כלומר שיסיר אותו שער דק שעליהן. ועונת כלכלה של פירות משיחפה הפירות שבה בעלין ובהוצין, וכן לכל פרי ופרי קבעו זמן גורנו לפי מה שהוא, הכל כמו שבא במסכת מעשר. ועוד ראיתי בענין קביעות המעשר מן התורה שדעת קצת מן המפרשים שאין קביעות מעשר לעולם בשום צד עד ראיית פני הבית וגם שיהא בית הראוי לכך, שנאמר [דברים כ''ו] בערתי הקדש מן הבית, והוא שיכניסם לפירות דרך השער, שנאמר [שם] ואכלו בשעריך ושבעו, אבל הכניסן דרך גגין וקרפיפות פטורין מן המעשר והתרומה, וכן כתב הרב משה בן מימון זכרונו לברכה [פ''ד ממעשר ה''ב] נראה לי שאין לוקין מן התורה על אכילת הטבל עד שיקבע בכניסתו לביתו, אבל אם נקבע בשאר דברים הקובעין למעשר אין לוקין עליו אלא מכת מרדות. ויתר פרטיה מבוארים במסכת מעשרות. ונוהגת בזכרים ונקבות בישראלים ובכהנים ובלויים, שאף על פי שכהנים ולויים נוטלין המעשר מישראל חייבים הם לעשר הפירות שלהם בקרקעותיהם, ובאיסור טבל הם עליהם עד שיעשרו אותן, שנאמר [במדבר י''ח] כן תרימו גם אתם ובא הפירוש עליו [ספרי] אתם הלויים, גם אתם לרבות הכהנים, אבל אחר שיעשרו אותן אם רצו אוכלין הם בעצמם המעשר או יתנו אותו לכהן אחר. ומצוה זו של מעשר וגם מצות התרומה אינה נוהגת מן התורה אלא בארץ ישראל לבדה, ובזמן שיהיו שם כל ישראל, כן פסק הרב משה בן מימון זכרונו לברכה [פ''א מתרומות הכ''ו], ובסדר שופטים במצות תרומה עשה ו' סימן תצו [מצוה תק''ז] נבאר עוד בעזרת השם החלוקין שיש במעשר ותרומה בין ארץ ישראל לסוריא או חוצה לארץ, ואם חפצך בני לדעת גמור אותו משם. [ספר החינוך מצוה שצ''ה].
-----
ולנדרים. תימה תנא דמתני' מ''ט לא חשיב נדרים, ואין לומר כדמשנינן לעיל [ז' ע''א] גבי לעבורים בהפסק לא קא מיירי, והלכך לא תנא לנדרים דלא מיירי אם עלתה לו שנה אלא התחלת שנה. דהוה מצי למינקט ולנדרים ולהתחלת שנה, כגון שנדר שלא יהנה מחבירו שנה שאחר זאת, דמתחילים שתא מתשרי. וכן פי' לעיל במשכיר בית, ופי' ריב''א דפשיטא הוא דכיון דהוה ר''ה לשמיטין וליובלות כ''ש בנדרים דאזלי' בתר לשון בני אדם דהוי תשרי ר''ה, ולא צריך למיתנייהו, ומיהו לא הוי משמע לתלמודא דהוה פשיטו' מדפריך ואימא מניסן. [תוספות ישנים].
-----
המודר הנאה מחבירו לשנה, אם אמר לשנה מונה שנים עשר חודש מיום ליום, ואם אמר לשנה זו אפילו לא נדר הימנו אלא באחד באלול אין לו אלא עד אחד בתשרי. [בה''ג הלכ' נדרים].
-----
ולנדרים. דתניא המודר הנאה מחבירו לשנה מונה שנים עשר חודש מיום ליום, ואם אמ' לשנה זו, אפי' לא עמד אלא בעשרים ותשעה באלול כיון שהגיע יום אחד בתשרי עלתה לו שנה, ואפי' למאן דאמ' אין יום אחד בשנה חשוב שנה, הכא לצעוריה נפשיה קביל עילויה, והא קא אצטער ליה. ואימ' ניסן, בנדרים הלך אחר לשון בני אדם. [פסקי הרי''ד].
-----
לנדרים למאי הילכתא, לכדתניא המודר הנאה מחבירו לשנה מונה שנים עשר חודש מיום ליום, ואם אמר לשנה זו אפילו לא עמד אלא בעשרים ותשעה באלול כיון שהגיע אחד בתשרי עלתה לו שנה, ואפילו למ''ד יום אחד בשנה אינו חשוב שנה הכא לצעורי נפשיה קביל עליה והא איצטער. ואימא ניסן, בנדרים הלך אחר לשון בני אדם. [המאורות].
-----
והמדיר חבירו אם לא יתן לו דבר אחד (או) [אפילו לא] יטול יכול להתיר (אלא) [שלא] על פי חכם שיכול לומר הריני כאלו התקבלתי ממך. הנודר שלא יאכל היום מותר לכשתחשך מן הדין ומיהו צריך שאלה לחכם גזירה אטו יום אחד. [נדר יום אחד אסור מעת לעת]. נדר (היום) [יום] ספק ואסור מעת לעת. נדר שאינו טועם שבת זו אסור עד יום אחד בשבת נדר שבת אח(ר)ת אסורה שבעת ימים וכן אם אמר שבת סתם. נדר חדש אחד אסור ל' יום וכן אם אמר חדש סתם. נדר מחדש זה אסור עד ר''ח וביום ר''ח מותר אע''פ שהוא חסר. נדר משנה זו אפילו לא נשאר אלא יום אחד בשנה אינו אסור אלא אותו יום בלבד. שנה אחת אסור שנה תמימה וכן אם אמר שנה סתם. ור''ה לנדרים ר''ח תשרי [שאיני שותה יין] עד ר''ח אדר אם היא שנה מעוברת אינו אסור אלא עד ר''ח אדר ראשון ואם אמר עד סוף אדר אסור עד סוף אדר שני האוסר עצמו עד הפסח בין שאמר עד לפני הפסח [בין שאמר עד הפסח] אינו אסור אלא עד שיגיע פסח ואם אמר עד שיהיה פסח אסור עד יעבור הפסח. [ארחות חיים הלכ' שבועות ונדרים סימן י''ג].
-----
לנדרים למאי הילכתא לכדתניא המודר הנאה מחבירו לשנה מונה י''ב חדש. לשנה זו אפילו לא עמד אלא בכ''ט באלול כיון שהגיע באחד בתשרי עלתה לו שנה. [האגודה].
-----
המודר הנאה מחבירו לשנה מונ' י''ב חדש מיום ליום, ואם אמר לשנה זו אפי' לא עמד אלא בכ''ט באלול כיון שהגיע יום א' בתשרי מותר ואע''ג דלא קי''לן דיום אחד בשנה חשוב שנה הכא שאני משו' דלצטערי נפשי' קא מיכוין והא אצטער, ואימא ניסן בנדרי' הלך אחר לשון בני אדם. [חי' הרשב''ץ].
-----
[רי''ף תתקל''ג] ולנדרים וכו' הלך אחר לשון בני אדם שאין אדם נו[דר] אלא בלשון שהוא רגיל לדבר ולשון בני אדם תשרי ראש השנה. ותנא דידן דלא קתני לנדרים משום דפשיטא ליה הלך אחר לשון בני אדם. [פירוש רבינו יצחק קרקושה].
-----
בנדרים הלך אחר לשון בני אדם. כדכתי' לבטא בשפתים. ותנא דמתני' דלא קתני לנדרים משום שבתחילה קא מיירי בהפסק' לא קא מיירי. [חידושי הר''ן].
-----
התלתן משתצמח. מפרש בירוש' [מעשרות פ''א ה''ב] כדי שתזרע ותצמיח, ומפרש היכי ידעינ' אי מצי מצמיח נוטל מלא קומצו ומטיל לתוך ספל מים שקע רובה של כל פרידה ופרידה, פי' של כל גבעול וגבעול וגרעין בידוע שתצמח. והביא שליש נמי מפרש התם כגון הפרי כשיגמור יש בו משקל ג' סלעים, וכיון שהביא משקל אחד זה הביא שליש. [תוספות ישנים].
-----
תנן התם התלתן משתצמח. אחר שנת צמיחתו הוא מתעשר ולא אחר שנת לקיטתו משתצמח לזריעה שהזרע צומח בתוכו. התבואה, דגן ויין ותירוש קרויין תבואה דכתיב כתבואת גורן וכתבואת יקב והזיתי יצהר משיביאו שליש מתעשרין אחר שנה שיגיעו בה לשליש בישולם אם שניי' אם שלישית. ומשמע פתרון המורה שזו המשנה הוא שנוי' אצל חדש וישן. ואינו כן שאינה שנוי' אלא אצל חיוב המעשרות כדתנן בפ''א דמעשרות מאימתי הפירות חייבין במעשרות התאנים משכיחלו הענבים והאבושים משיבאישו האוג והתותים משיאדימו כו' עד התלתן משתצמח התבואה והזיתים משיביאו שליש וראיתי שבתוספת נתקשו הרבה על דבר זה וכתבו כך ימה לר' דבכאן משמע דמשנה זו נשנית לענין חדש וישן והאי דקתני משתצמח היינו אחר שנת צמיחתו הוא מתעשר והתבואה והזיתים אחר שנת הבאת שליש שלהם מתעשרין והיא לא נשנת אלא לחיוב מעשרות שאז הן מתחייבין במעשר התלתן משתצמח וקודם צמיחה אינו חשוב כלום ופטור וכן תבואה וזיתים משהביאו שליש הן חייבין אבל קודם הבאת שליש אינן חשובין כלום ופטורים דהכי קתני רישא בהדיא מאימתי הפירות חייבין במעשר ומפרש והולך כל פרי ופרי כמה גדילתו להתחייב במעשרות ומזכיר גם אלו בפ''ק דמעשרות ואם אחר זמן חיוב מעשר רוצה לילך כמו כן לענין חדש וישן אחר זמן שנתחייבו במעשר ולמה הלכו בכל פירות האילן אחר חנטה. ונ''ל דלא קשיא ולא מידי דאע''ג דלענין חיוב מעשרות הוא שנויה מ''מ שפיר מצי למילף מינה לענין חדש וישן דהשתא לענין חיוב המעשרות דלא מחייבי פירות האילן במעשר אלא כשיעור דתני התם אפ''ה לענין חדש וישן אזלי' משעת חנטה כדבעי' למימר לקמן תלתן ותבואה וזיתים דחשיבי בהכי לענין חיוב מעשר כ''ש דחשיבי בהכי לענין חיוב מעשר שפיר ילפי' מינה נמי לענין חדש וישן. והאי דתנן התלתן משתצמח מפרש עלה בירושלמי במס' מעשרות כדי שתזרע ותצמח כיצד הוא בודק ר' שמואל בר נחמן בשם ר' יונתן נוטל מלא קומצו ונותן לתוך ספל של מים אם שקע רובה חייבת ואם לאו פטורה וזהו מהו שמפרש הירושלמי ולא פתרון המורה וכי היכא דמעשר בתלתן כדי שתזרע ותצמח הם ה''נ משער בשליש דתבואה דה''ג בירושלמי בפ''ב דשביעית בפירות הלכו אחר השליש ובאורז אחר השרשה ובירק אחר לקיטתו עישורו מנין בפירות אחר השליש שנאמר מגרנך ומיקבך מגרנך ולא כל גרנך מיקבך ולא כל יקבך מעתה אפילו בפחות משליש א''ר זירא עשר תעשר את כל תבואת זרעך דבר שנזרע ומצמיח יצא פחות משליש שאינו מצמיח אלמא קים להו לרבנן דתבואה (שהביאה) [שלא הביאה] שליש אם תזרענה אינה מצמחת וא''כ שיעור התלתן והתבואה שוה ולמה חילק בלשונם ואמר דבתלתן משתצמח ובתבואה ובזיתים אמר משיביאו שליש נראה לי מפני שבכלל תבואה הוי פירות ואין דרך העולם לזרוע החרצנים להוציא גפנים או הזיתים להוציא אילנות אלא הן ניטעין ייחורי גפנים וגרופיות של זיתים מש''ה כלל בהם משיביאו שליש ומיהו שיעור אחד הוא השליש שבתבואה וזיתים והצמיחה שבתלתן תדע שהוא שיעור אחד מדלא בעי תלמודא על התלתן כמאן שוי' רבנן כדבעי לקמן על אורז ודוחן כי'. עוד מקשים בתוספת על פתרון המורה שפירש דיין ותירוש הוי בכלל תבואה כדכתיב כתבואת גורן וכתבואת יקב דהא תני התם ברישא דהך מתני' לענבים זמן אחר הענבים משיבאישו מכלל דהך תבואה לא קתני אלא אתבואת דגן בלבד נ''ל דלק''מ ופתרון המורה עיקר דאימת הוי יין ותירוש דינו כתבואה דוקא באותן ענבים העתיד לדורכן ולעשות מהן יין כדכתיב וכתבואת יקב ואותן הענבים אם לא הביאו שליש ובצרן ודרכן אין אותו היין חייב במעשר שאינו יין אלא חומץ הבוסר ומאי דתנן התם הענבים משיבאישו כגון שליקטן כדי לאוכלן שמשעה שיבאישו שיתמתקו מעט אדם תולש מהן לאוכלן וקודם לכן הן בוסר בעלמא ואפילו ליקטן לאכילה פטורין מן המעשר שאינו אוכל עד שיבאישו ויהיו חשובין אוכל ודוקא אם ליקטן לאכילה חייבין במעשר בזה השיעור אבל אם ליקטן לדורכן בגת עד שלא יביאו שליש שיהו ראויין לעשות מהן יין ע''י הדחק אינן חייבין במעשר והכל לפי מחשבתו בצרן לאכילה משיבאישו לדרכן בגת משיביאו שליש. [תוס' רי''ד].
-----
באחד בתשרי ראש השנה לשמיטין וליובלות, פירות ששית שנכנסו לשביעית אם היו תבואה או קטנית או פירות האילן והגיעו לעונת המעשרות קודם ראש השנה הרי אילו מותרין ואף על פי שאוסף אותן בשביעית הרי הן כפירות ששית לכל דבר, ואם לא באו לעונת המעשרות אלא אחר ראש השנה הרי הן כפירות שביעית, התבואות והקטניות אסורין באכילה משום ספיחין ופירות האילן אוכלין אותן בקדושת שביעית, האורז והדוחן והפרגין והשומשמין ופול המצרי שזרעו לזרע הולכין בהן אחר גמר הפרי אם נגמר פריו קודם ראש השנה הרי אילו מותרין בשביעית כפירות ששית ואם נגמרו אחר ראש השנה אף על פי שהשרישו קודם ראש השנה הרי אילו אסורין משום ספחים (רמב''ם שמיטה ויובל פ''ד הל' ט'—י''א), והירק הולכין [בהן] אחר לקיטתו (ע''פ הל' י''ב שם). וכן פירות שביעית שיצאו למוצאי שביעית בתבואה וקטניות ואילנות הולכין אחר עונת המעשרות והאורז והדוחן והפרגין והשומשמין ופול המצרי שזרעו לזרע אחר גמר הפרי והירק אחר לקיטתו (שם הל' י''ג). [סמ''ג לאוין סימן רס''ח].
-----
התבואה. פרש''י תבואת דגן ותירוש כדכתיב [במדבר י''ח ל'] כתבואת גורן וכתבואת יקב. ולא נהירא, דאי משום דתבואה דקרא ביין מיירי, כמו כן זיתים איקרו תבואה דכתיב וכתבואת יקב וליצהר, ולא תני להו בכלל תבואה. ועוד דהאי תבואה ע''כ לאו בענבים איירו, דלעיל בהאי בבא דתלתן בריש מעשר ראשון [מ''ב] תנן בענבים שיעור אחרינא ענבים משיבאש, פי' משיבוא בהם לחלוחית, אלא ודאי האי תבואה אינה מן היין. וקשה מ''ש דבענבים נמי לא אזלי' בתר השליש כמו בדגן וזיתים. ועוד תימה, היכי ילפינן משביעית חיוב מעשר, ואי משום דלענין שביעית אזלי' בתר הבא' שליש, לית לן למימר שיתחייב במעשר בהבאת שליש, דהא באילנות אזלינן לשביעית בתר חניטה, ולענין חיוב מעשר לא אזלינן, אל[מ]א דלאו בר עישורי הוו משעת חניטה, אלא כדמפרש במסכת מעשר ראשון [מ''ג] כל חד וחד שיעורה. ועוד, מ''ט לא בעי אענבים מנא ה''מ דאזלינן בהן הבאשה, כמו בדגן וזיתים דבעי מנלן דאזלי' בתר שליש. וי''ל, דמענבים נייח דבשעת הבאשה עתה היא דחשיבי אבל קודם לכן לא חשיבי, ופשיטא דכיון דעד עתה לא חשיבי השתא אתא להו חיוב מעשר, אבל מתבואה וזיתים קים ליה לתלמודא דאפי' קודם הביאו שליש חשיבין פירי וראוים, (שהבאשה) [כהבאשה] דענבים ומשו''ה בעי מנלן דאזלי' בתר שליש הא מקמיה שליש חשיב פרי, ו(אי) אית לן למימר דההיא שעתא מתעשרין. וכן מוכח בפסחים [מ''ב ע''ב] דקודם הבאת שליש הן חשובים דקתני פת עמילן של טבחים (שליש היתה) [מתבואה שלא הביאה שליש] שליש, אלמא קודם הבאת שליש הם חשובים, ואייתי ליה דלא חשבינן שנה אלא משעת הבאת שליש, אעפ''י שקודם לכן ראויין, כ''ש לענין להתעשר אינו נחשב שנה עד הבאת שליש, דהא גבי חיוב מעשר בעינן שיהא יותר חשוב ממה דבעינן גבי שביעית, דהא לענין חשבון שנה לשביעית אזלי' בתר חניטה באילן, וגבי מעשר לא מחייב בחניטה דלא חשיב להתעשר עד דמני הני שיעורי דמפרש במסכת מעשר ראשון [שם]. ובמסקנא, מסיק לה מועשתה התבואה לשלש השנים, ודריש לה לשליש, ומנא ליה דלא מיירי אלא בזיתים ודאי, הא תבואה נמי משמע ענבים, כדכתיב תבואת יקב, וא''כ בענבים נמי הו''ל למימר הביאה שליש. י''ל דענבים אינו משתני' בהבאה מכמו שהן ראוין תחילה, הלכך ליכא לאוקמא קרא דקאמר דאזלי' בתר שליש אלא בדגן דאית ביה חשיבותא בהבאת שליש מקודם הבאת שליש, וזיתים נמי אית להן חשיבות יותר לאחר הבאת שליש מקודם הבאת שליש, שהרי תנן במנחות בפ' כל הקרבנות [פ''ו ע''א] שמן אנפיקונין לא יבוא, ובפסחים [מ''ג ע''א] קאמר מאי שמן אנפיקינין שמן זית שלא הביא שליש. [תוספות ישנים].
-----
התבואה. פירש''י ז''ל דדגן ותירוש קרויין תבואה כדכתי' וכתבואת יקב. והקשו בתוספ' (דבעצים) [דבענבים] בתר הבאשה אזלינן כדתנן בפ''ק דמעשרו' הענבים והאובשים משיבאישו. לכך פירשו דכי קתני תבואה מדגן לחודיה קאמר וכי תימא אמאי לא אזלינן נמי בענבי' בתר שליש כדאזלינן בתבואה וזתים ואמאי (לא) אזלי' בהו בתר הבאשה שהיא קודם שליש בשלמ' (בתר) [בשאר] אילנות דיהיב בכל חד וחד שיעור' בריש מס' מעשרות לא קשיא דכיון דמעשר דידהו מדרבנן בעלמא הוא חכמי' נתנו לכל או''א אותו זמן שנראה להם אבל ענבים דמעש' דידהו מדאורייתא קשי'. וי''ל דהבאשה בענבים כהבאת שליש בתבואה דמי וראוין הן מאותה שעה וכשהביאו שליש אין חשיבותן ניכר יותר כל כך כמו שהוא ניכר בתבואה שניכרת הבאת שליש שלה שראויה להצמיח אם יזרענה משם ואילך. משיביאו שליש מפורש בירושלמי שנשקלין מהן ג' גרעינין כנגד גרעין א' שהוא מבושל כ''צ. [חידושי הר''ן].
-----
תנן התם התלתן משתצמח (לזרעי'), התבואה והזתים משיביאו לשליש, אמ' רב אסי משתצמח לזרעים. פי', שאם זורעין אותה מצמחת אז הוי גמר פירי. התבואה והזתים משיביאו שליש. פי', התבואה והיין יקרא תבואה, כדכתיב [במדבר י''ח] כתבואת גרן וכתבואת יקב. ואי קשיא היכי מצית למימר דיין הוי בכלל תבוא', והא תני ברישא דההיא לענבים זמן אחר דתנן [מעשרות פ''א מ''ב] הענבים משיבאישו, מכלל דהך תבואה לא קתני אלא אתבואת דגן בלבד. תשובה, אימת הוי היין דינו כתבואה, דווקא באותן ענבי' [שהוא עתיד לדורכן ולעשות מהם יין, כדכתיב וכתבואת יקב, ואותן ענבים] אם לא הביאו שליש, ובצרן ודרכן, אין אותו היין חייב במעשר, שאינו חשוב יין, אלא חומץ הבוסר. ומאי דתנן התם הענבים משיבאישו, כגון שליקטן כדי לאוכלן, שמשעה שיבאישו שיתמקמקו מעט, אדם תולש מהן לאוכלן, וקודם לכן הם בוסר בעלמא, ואפילו ליקטן לאכילה פטורין מן המעשר, שאינן חשובין אוכל עד שיבאישו. ודווקא אם ליקטן לאכילה חייבין במעשר בזה השיעור. אבל אם ליקטן לדורכן בגת, עד שלא יביאו שליש שיהיו ראויין לעשות מהן יין על ידי הדחק, אינן חייבים במעשר, והכל לפי מחשבתו, בצרן לאכילה משיבאישו [לדורכן בגת עד שיביאו] שליש. והאי דאמרי' משתצמח לזרעים, מפרש בירושלמי [מעשרות פ''א ה''ב] כיני מתנית' כדי שתזרע ותצמח, כיצד הוא בודק, ר' שמואל בר נחמ' בשם ר' יונתן נוטל מלא קומצו ונותן לתוך ספל של מים, אם שקע רובן חייבת ואם לאו פטור. וכי היכי דמשער בתלתן כדי שתזרע ותצמח, הם הכי נמי משער בשליש דתבואה. דה''ג בירושלמי בפרק ב' דשביעית [ה''ה] בפירות הלכו אחר השליש, ובאורז הלכו אחר השרשה, ובירק אחר לקיטתו עישורו, מניין בפירות אחר השליש שנ' [דברים ט''ז] מגרנך ולא כל גרנך מיקבך ולא כל יקבך, אלא מעתה אפילו פחות משליש, אמ' ר' זירא עשר תעשר את כל תבואת זרעך דבר שנזרע ומצמיח, יצא פחות משליש שאינו מצמיח. אלמא קים להו לרבנן דתבואה שהביאה שליש אם תזרענה מצמחת, אבל אם לא הביאה שליש אינה מצמחת. אם כן שיעור התלתן והתבואה שוה, ולמה חילק בלשונן, ואמ', התלתן משתצמח, והתבואה והזתים משיביאו שליש. מפני שבכלל תבואה, הוי התירוש, ואין דרך העולם לזרוע החרצנים להוציא גפנים, או זתים להוציא אילנות, אלא הם נוטעין ייחורי גפנים וגרופיות של זתים, משום הכי כלל בהם משיביאו שליש. ומיהו שיעור אחד הוא, השליש שבתבואה וזתים, והצמיחה שבתלתן. תדע שהוא שיעור אחד, מדלא בעי הכא על התלתן כמאן שויוה רבנן, כדבעי לקמ' [י''ג ע''ב] על אורז ודוחן. [פסקי הרי''ד].
-----
משתצמח לזרעים. פירש''י ז''ל משיצמח הזרע בתוכ' אבל בירושלמי משמע דהכי קאמר משתצמח כל כך שתהא ראויה לזריעה שאם זורעין אותה תהא צומחת דהכי גרסי' התם בפר''ק דמעשרות עלה דהא מתני' מתניתא כדי שתזרע ותצמח כיצד בודק ר' יונתן נוטל מלא קומצא ומניח לתוך ספל של מים שקע רובה חייבת ואם לאו פטורה ר' יונה (בנו מעסה) [בעא מעתה] מה ששקע יהא חייב ושלא שקע פטור אלא ברוב כל פרידה. ומהאי טעמא נמי אזלינן בתבואה בתר שליש משום דמכיון שהביאה שליש היא נזרעת ומצמח' וה''נ איתא התם בירושלמי אמר ר' זעירא כתיב עשר תעשר את כל תבואת זרעך דבר זורע וצומח פרט לפחות משליש שאינו צומח. והיינו טעמא דאמרי' לקמן אמרו רבנן אילן בתר חנטה תבואת וזתים בתר שליש ירק בתר לקיטה הני כמאן שווינהו רבנן. ואיכא למידק אמאי לא אמרי' (בתלתא) [בתלתן] נמי כמאן שוינהו רבנן אלא ודאי כדאמרן דמשתצמח לזרעים היינו לומר שיהו זורעין אותו וצומח וכתבואה שוינהו רבנן שמה שהלכו בה אחר שליש מהאי טעמא נמי הוא. וכי תימא א''כ אמאי לא תני בתלתן הבאת שליש כמו ששנה בתבוא' וזתים. איכא למימר שאין הבאת שליש ניכרת בה כ''כ. [חידושי הר''ן].
-----
מנא הני מילי. פירש''י ז''ל דאתבואה וזתים בעינן דמעשר דידהו דאורייתא דאילו ירק דאזול בה רבנן בתר לקיטה ואילן דאזול בתר חנטה מעשר דידהו מדרבנן ולא מיבעי לן בהו מנלן ולקמן מפרש בהו טעמא. אילן מפני שגדל על מים של שנה שחונטין בה ע''י שרף כו'. דאלמא ס''ל ז''ל דמאי דאזלינן באילן בתר חנטה מדרבנן הוא. וכן נמי משמע מדבריו בההיא דתני ר' יוסי הגלילי בסמוך באספך מגרנך ומיקבך כו'. וק''ל דמאי דאזלינן באילן בתר חנטה מדאוריית' הוא מדאמרי' לעיל ופירו' נטיעה זו אסורין עד ט''ו בשבט כו'. ומוכחינן לה מקראי דאלמא דמאי דאזלינן בתר חנטה באילן מדאורייתא הוא. ועוד אכתוב בזה בסמוך בס''ד. [חידושי הר''ן].
-----
אלא לומר לך כל תבואה שהביאה שליש בשביעית לפני ר''ה אתה נוהג בה מנהג שביעית בשמינית. פי' ומש''ה נהגא קדושת שביעית עד חג הסוכות דכל תבואה שהביאה שליש לפני ר''ה מושך גמר בישולה עד חג הסוכות כדבעי' למימר לקמן דקים להו לרבנן דכל תבואה הנקצרת בחג בידוע שהביאה שליש לפני ר''ה. [תוס' רי''ד].
@ י''ג ע''א.
והא כתיב באספך מגרנך ומיקבך. אלמא חג האסיף ר''ל חג שהוא מפסולת גורן ויקב. והכא לא שייך למפרך כדפרישית לעיל באספך מגרנך ומיקבך, דבשלמא לעיל אין לנו לקרות חג האסיף בשביל שהוא בא בזמן אסיפה, כיון דבההוא קרא מפרש שהוא בא בזמן אסיפה, כדכתיב באספך מעשיך, אבל באספך מגרנך לא כתיב גבי חג האסיף דנימא הכתוב באספך מגרנך וכו', אלא ודאי חג האסיף היינו חג שנעשה מאסיף מפסול הגורן. [תוספות ישנים].
-----
מאי אסיף קציר. ואתא למימר דכל תבואה שנקצרה בחג שהביאה שליש קודם ר''ה חשובה משנה שביעית ונוהג דין שביעית. וא''ת, תיפוק ליה בקציר תשבות דנפקא לי' לר' עקיבא מינה לעיל [ט' ע''א] קציר של שביעית הנכנס למוצאי שמינית. וי''ל, דהתם הוה אמינא אפי' לא הביאה שליש קודם ר''ה קמ''ל הכא דדוקא בהבאת שליש, ואי מהכא הוה אמינא דהאי נוהג בהדי שביעית שחייב בביעור, אבל תשיעי שיהא אסור לעשות בו מלאכה כמו בשביעית שיהא אסור לקצור לא אמרי קמ''ל מבקציר תשבות. [תוספות ישנים].
-----
וקים להו לרבנן בין שליש לפחות משליש. פי' שאף על פי שאפשר לכוין ע''י משקל וכמו שכתבתי הני מילי בתלושה אבל הכא במחוברת קא מתמהינן האיך אפשר לכוין שכל תבואה הנקצר' בחג שבידוע שהביאה שליש לפני ר''ה. [חידושי הר''ן].
-----
כל מדת חכמים כן היא, במאה סאה הוא טובל, חסר קורטוב — אינו טובל — פי' אחד משמונה בשמינית בלוג. [הערוך ערך קרטב]. כביצה חסר שומשום — אינו מטמא טומאת אוכלין — פי' בל' ישמעאל סמסם ובלעז סיסומי זרעונין ירוקין הן. [הערוך ערך שמשם]. שדא ביה נרגא — פי' חתכו כחתיכת אילן בגרזן. [הערוך ערך נרג].
-----
מטמא מדרס. ודוקא טומאה דרבנן [ובגל', נ''א, מדרס] הוא מטמא כי אם בג' טפחים, אבל טומאת מת מטמא בג' אצבעות [עי' שבת כ''ו ע''ב]. ותימא דקתני בפ' ג' [כלים פכ''ז מ''ד] קיצע טפח מטמ', והיכי איירי אי בטומאת מת בג' אצבעות נמי מטמא, ואי בטומאת מדרס ג' טפחים בעינן. וי''ל, דלעולם מיירי בטומאת מת וכיון דקיצעו הפחיתו ואיתרע ליה ואינו מטמא כי אם בטפח [ועי' תוספות שבת ע''ו ע''א]. [תוספות ישנים].
-----
(הדר) אמר ר' ירמיה לאו מילתא היא דאמרי. פי' שאמרתי וקים להו לרבנן דהא אשכחן דקים להו מבעיא דבעי מיניה (חברייא) מרב הונא עומר שהקריבו וכו' ודחינן להא סיעתא דר' ירמיה ואמר לי' מאי ראיה אייתית ודלמא דלא עייל כלל [כלומר] ודלמא לא הקריבו [כלל] אלא ממה שהי' כשעלו לא הביא לא שליש ולא רביע ולא כלום אבל אילו הי' רבעא (או דנקא) הוי להו ספק שמא שליש הוא ולא קים להו. ודחי ר' ירמיה ואמר לא ס''ד דלא עייל כלל שאלמלא כן בחמשה יומי פרי לכתחלה וחזי לטחינה אלא שכבר הביא פחות משליש ונגמר באותן חמשה ימים ואקשו עלה דר' ירמיה ואכתי בחמשה יומי תמלא ותהא ראוי' לטחינה אלא מאי אית לך למימר ארץ צבי כתיב בה וממהרת להגדיל ומשום הכי נגמרה תבואה שלא הביאה שליש בחמשה יומי הכא נמי יש לומר שלא הביאה כלום לא שליש ולא רביע ומשום שהיא ארץ צבי עשתה לחמשה [יומי] ואידחייה האי סייעתא דר' ירמיה ועמדה תשובה הראשונה דכל שעוריה דחכמים כך הם וקים להו. [פירוש הרמב''ם].
-----
עומר שהקדישו ישראל בכניסתן לארץ מהיכן הקדישוהו. פי' ואין לומר שהביאו אותו מעבר לירדן מארץ סיחון ועוג שהלואי שהספיקו כל השעורין שבשדות להאכילן לבהמותיהן שסמוך לכניסתן לארץ כבשוה. [תוס' רי''ד].
-----
מהיכן הקריבוהו. וא''ת דלמא מעבר הירדן מחלק בני גד ובני ראובן שנטלו בראש. י''ל דעומר מצותו להביאו מיהודה ואינו נראה לומר שעומר ראשון היה שלא כמצותו. [חידושי הר''ן].
-----
קצירו אמר רחמנא ולא קציר. ויש להקשות מפ' כל שעה [פסחים ל''ח ע''א] דקצירך אתא לומר שלכם יהא. וי''ל דודאי משמעותי' של קצירכם נפיק שלכם יהא, אבל הם לא דריש אלא מבקציר לחודי' למעוטי קציר גוי, קצירך ולא קציר גוי, ואפי' אמרי' אין קנין לגוי בא''י להפקיע מיד מעשר [גיטין מ''ז ע''ב], נהי דאין לו קנין במקרקעי מ''מ במה שזרע יש (לחלק) [לו חלק] וקרינן ביה קצירו. והא דאמר בע''ז פרק ר' ישמעאל [נ''ג ע''ב] דאשרות דא''י אסורים מטעם דהו''ל עבודה זרה של ישראל, היינו נמי שהיה להם חלק במה שנטעו כדמפרש, ובשביל חלקם הו''ל ע''ז של ישראל. והא דפריך התם ירושה היא מאבותיהם ואין אדם אוסר דבר שאינו שלו, השתא קשה מאי פריך הא מכל מקום היה להם חלק במה שנטעו כדמוכח הכא דקרי ליה קציר גוי. וי''ל דפריך מהנך אילנות שהיו בו בשעת שניתנה בברית בין הבתרים לאברהם אבינו ע''ה. [תוספות ישנים].
-----
קצירכם אמר רחמנא ולא קציר גוי. הקשה הר''ר שמואל ממריאש השתא היכא שתינן שכר של גוי, הרי רובא שעורים נזרעים באדר ובניסן. ושמא יש מהן שנזרעו לאחר [ניסן], ואותן לא התיר האיר המזרח. והשיב ריב''א דחדש דגוי מותר ולא אסרה תורה אלא לישראל. וה''פ דילמא לא אקרוב העומר ולא אכלו בשל ישראל, אבל בשל גוי אכלי. [עי' או''ז ח''א סי' שכ''ח]. [תוספות ישנים].
-----
לא ס''ד דכתיב ממחרת הפסח אכול אבל קודם לא אכול. אלמא אקריבו עומר ולא אכיל אפי' של גוי, דא''כ לא השיב ליה ממחרת הפסח, לימא ליה והא כתיב [יהושע ה' י''א] ויאכלו מעבור הארץ, אלא כדפרשתי בשל גוי ודאי אכלו לעולם א''כ חדש דגוי אינו אסור. עוד אומר רבינו חיים דלית ביה אלא ספיקא דרבנן וספיקא דרבנן לקולא, וכן מוכח במנחות פרק ר' ישמעאל [ס''ח ב' וע''ש פ''ד ע''א] דלית ביה אלא ספיקא דרבנן. [תוספות ישנים].
-----
ממחרת הפסח אכול מעיקרא לא אכול. וא''ת והא ממחרת משמע ט''ו, כדכתיב [ראה במדבר ל''ג ג'] ממחרת הפסח יצאו צבאות ה' ממצרים, והיינו בט''ו, וקרי להו ממחרת הפסח משום דאיקרי יום י''ד, פסח, על כי בו ביום שוחטין הפסח. ואי משום דמשמע השתא אכול מעיקרא לא אכול, המ''ל דמעיקרא לא אכול, דלא הו''ל אלא מן ולעולם בישן איירי. ונראה להר''ר יצחק דקרא הכי משמע ויהי ממחרת הפסח, דהיינו ממחרת י''ט של פסח דהו''ל י''ו, ואתא לאשמעי' די''ו אכול משום דהקריבו עומר, דאי ממחרת הפסח ט''ו, מאי נפקא מיניה לכותבן דאז אכלו מעבור הארץ. ע''א ר''ת דילפינן ג''ש מעצם עצם, כתיב הכא עצם [שמות י''ב מ''א], וכתיב [ויקרא כ''ג י''ד] לחם וקלי וכרמל לא תאכלו בעצם היום הזה, מה להלן י''ו אף ה''נ י''ו, והאי אית' ג''ש ביומא. והקשה הר''י היאך הקריבו עומר למ''ד אין מנחה בעומר, כדאמר בפרק בתרא דזבחים [קי''א ע''א] וחביתין נמי דקאמר לא אקריבו. ועוד הקשה למ''ד בפ''ק דקידושין [ל''ז ע''ב] דחדש שרי בחוץ לארץ, ומוקי לה בכל מושבותיהם לאחר ירושה וישיבה, לומר שלא הקריבו עומר עד לאחר ירושה וישיבה, אם כן להני תנאי לא מצי למדרש ממרחת הפסח הוא דאכול מעיקרא לא אכול. ואומר הר''י דהוה מצי למפרק להני תנאי מי ניחא. וא''ת ואימא דלא אקרוב עומר, ואשמועינן דאכול בי''ו, ולא אמרינן יום הנף כולו אסור דהאיר המזרח מתיר. ואומר הר''י דס''ל הכא כמ''ד התקין ריב''ז יום הנף כולו אסור, ומפרש התקין דרש מן התורה והתקין, הלכך לא מצי למימר דלא אקריבו עומר בי''ו. [תוספות ישנים].
-----
ממחרת הפסח אכול מעיקרא לא אכול דקריבו עומר והדר אכול. הקשו בתוס' בשם ר' אברהם בן עזרא ז''ל והא מחרת הפסח מחרת שחיטת הפסח משמע דהיינו יום ט''ו בניסן כדכתיב בפ' אלה מסעי ממחרת הפסח יצאו בנ''י ביד רמה ובודאי שבט''ו בניסן יצאו. ותירץ לו ר''ת ז''ל דקרא תרתי קאמר ויאכלו מעבור הארץ דהיינו תבואה ישנה ממחרת הפסח דהיינו ט''ו שהוא מחרת שחיטת הפסח. ומצות וקלוי דהיינו תבוא' חדשה אכלו בעצם היום הזה דהיינו ט''ז וכדכתיב ולחם וקלי וכרמל לא תאכלו עד עצם היום הזה. ואחרים פירשו בלשון מחרת הפסח תרתי משמע משמע מחרת שחיטת הפסח ומשמע מחרת אכילת הפסח וההוא דבפ' אלה מסעי היינו מחרת שחיטת הפסח והאי דהכא היינו מחרת אכילת הפסח ופלוגת' היא בירוש' בפ''ב דחלה. [חידושי הר''ן].
-----
מנהני מילי דתניא ר' יונתן בן יוסף אומ' [ויקרא כ''ה] ועשת את התבואה לשלש השנים אל תיקרי לשלש אלא לשליש, פי' תבואה שהביאה שליש לפני ראש השנה מתעשרת לעצמה, והמביאה שליש לאחר ראש השנה מתעשרת לעצמה. [פסקי הרי''ד].
-----
@ י''ג ע''ב.
תנן התם הדוחן והאורז והפרגין והשומשמין שהשרישו קודם ראש השנה מתעשרין לשעבר, ומותרין בשביעית, ואם לאו, אסורי' בשביעי', ומתעשרין לשנה הבאה. פי' פרגין, מין קטניות הם. אמ' רבא אילן אזול רבנן בתר חנטה, תבואה וזתים בתר שליש, ירק בתר לקיטה, הני כמאן שוינהו רבנן. הדר אמ' רבא מתוך שעשויין פרכין פרכין אזול בתר השרשה. פי', דין הוא שנלך באלה אחר (הלקיטה) השליש כתבואה, אלא מפני שעשויין פרכין שאינן מביאין שליש ביחד, אלא [אילו] בושלו כבר ומפרכין אותן, ואחרים צומחי' אחריהם, ומתוך כך הלכו בהם בתר השרשה, שהם נשרשין כולן ביחד. אמר שמואל הכל הולך אחר גמר פרי. פי' לית ליה לשמואל הא דתנן גבי קטניות דאזלי' בתר השרשה, אלא בתר גמר פרי אזלינן, דהיינו בתר לקיטה. ודווקא גבי קטניות סבירא ליה הכי, אבל גבי תבואה וזתים מודה דבתר שליש אזלינן. [פסקי הרי''ד].
-----
ואם לאו אסורין בשביעית. אי קשיא ולמה אלו אסורין בשביעית מפני אותו הגידול המיעוט הנוסף בהן בשביעית ולגבי קטניות אמרן לעיל דאם השרישו לפני שביעית אע''פ שכל גידול הקטניות נעשה בשביעית הן מותרין. תשובה הירק שגופו נאכל העלין והקלחין אזלי' בי' בתר לקיטה והילכך לבד שנלקט בשביעית הוא אסור חוץ מאותם שמנע מהם מים למ''ד יום לפני ר''ה שהוציאן מדין ירק ועשה אותן כשדה תבואה אבל הקטניות אין גופן נאכל אלא פרין ודומין לאילן שאם חנט הפרי בששית אע''פ שנגמר בשביעית הוא מותר דבתר חנטה אזלי' והם ה''נ הקטניות שכך היא השרשה לקטניות כמו החנטה לאילנות. [תוס' רי''ד].
-----
מתוך שעשויין פרכין פרכין — אזול רבנן בתר השרשה — פי' משארי משארי, ומשארא זו מתמלאה ומביאה שליש ועדיין זו לא נתמלאה הכל לפי שומן המקום, כיון שהשרשתם כאחת אמור רבנן חיובן במעשר בשעת השרשתם, ואם  בשנה שנייה — שנייה, ואם בשלישית — שלישית, לפי שזמן השרשה באילן כגון קליטה באילן. ס''א פרגין.  [הערוך ערך פרכין].
-----
מתוך שעשויין פרכים פרכים. פי' רש''י משום הכי (קרי') לא אזלינן בהן בתר לקיטה כשאר ירקי, לפי שאין מתלקטין כאחד אלא מעט מעט, נלקטים היום מעט ולמחר מעט ולהכי לא הלכו בהן בתר לקיט'. ומתוך פי' משמע שהן גדלים על כל מים כשאר ירקות, והיה להם להתעשר לשנה הבאה בתר לקיטה, אם לא שעשאן פרכין פרכין. ול''נ דאי מן התורה יש לנו לילך אחריהן לשנה הבאה, אין נראה שיתקן משום פרכין פרכין שיהיו נחשבין לשנה שעברה. ואי משום דמעשר דידהו דרבנן כדפי' רש''י, מ''מ לענין שביעית נמי דהו דאורייתא קתני ומותרי' בשביעית דחשבינן לשנה שעברה. הלכך נראה להר''י דהוו כמו אילן דגדלי' על רוב המים ומן הדין מתעשרים לשעבר, וגבי שביעית נמי חשבי' לשנה שעברה, מיהו לא אזלי' לשעבר בתר חניטה לפי שעשויין פרכין פרכין שאין נלטין כאחד לפי שאין חונטין כאחד, והילכך אית לן למיזל שעבר לאותה שעה השוה יותר, דהיינו השרשה. וא''ת והא שמואל קאזיל בתר גמר פרי בשאר ירקות, אלמא משמע דגדילים על רוב המים כירקות. וי''ל, דלא איירי שמואל אלא במעשר, וביה איירי ר' שמעון שזורי דאדידכו הוה להשוותם למעשר כשאר ירקות, ובשביעי הם בתר השרשה כדינו מן התורה. ובתורת כהנים [בהר פ''א ה''ז] מפיק טעמי' דאזלינן בתר דידהו להשרשה מקרא דכתיב [ויקרא כ''ה ג'] שש שנים תזרע ובשביעי' לרבות האורז והדוחן והשומשמין שהשרישו לפני ר''ה שמותרים משום שביעי, יכול אחר ר''ה כן ת''ל ו' שנים תזרע. וא''ת אם כן למה לי טעמא דפרכין פרכין. וי''ל משום דקשי' ליה מה ראית דמשש מרבית הני להשרשה, ומדגן ויקב מרבית הני ללקוט, אלא משום דעשויין פרכין. [תוספות ישנים].
-----
הדר אמר רבא מתוך שעשויין פרכין פרכין אזיל בתר השרשה. המורה פירש שהיה מן הדין שנלך בהן בתר לקיטה כירק ושאר המפרשים פירשו שהי' מן הדין לילך אחר שליש כתבואה אלא מפני שעשוין פרכין פרכין שאינם מביאים שליש ביחד אלא אלו בושלו כבר ואחרים צומחים תחתיהן ומתוך כך הלכו בתר השרשה וכדברי שאר המפרשים נ''ל שאין הקטניות דומות לירק שנאכל גופי העלין והקלחין אבל הקטניות אינו נאכל אלא פרייה כתבואה וכך מוכיח נמי בירושלמי בפ''ב דשביעית שרוצה שנלך בקטניות בתר שליש כתבואה אבל מאי דקאמר שמואל לקמן הכל הולך אחר גמר פרי מוכיח כפתרון המורה. וקשיא לי טובא בטעמא דרבא דהתינח לענין מעשר דהוא מדרבנן עביד תקנה דניזיל בתר השרשה אבל שביעית דמדאורייתא מה כח יש בחכמים להוציאם מדינם וללכת בתר השרשה ולהתיר אותם שנשרשו בששית ונגמרו בשביעית והא אמרינן לקמן גבי חרובין דאזלי' בהן בתר לקיטה לענין מעשר דהוא מדרבנן אבל לענין שביעית דהויא מדאורייתא אזלי בהו בתר חנטה כשאר אילנות ותו ר''ש דאית לי' צובר גרנו לתוכו כדלקמן אמאי אזיל בהו בתר השרשה ואי לא טעמי' דרבא הוא מפרישנא דמן דינא אזלי' בקטניות בתר השרשה שכך היא ההשרשה לקטניות כמי שהיא החנטה לפירות האילן והילכך בתר השרשה אזלי' ולא בתר גמר פירא אבל טעמא דרבא קשיא לי. [תוס' רי''ד].
-----
הואיל ונעשין פרכין פרכין. וא''ת אכתי ניזל בהו בתר לקיטה דהא שאר ירקות נמי עשויין ללקטן מעט מעט ואפילו הכי אזלינן בהו בתר לקיטה וליכא למיחש לשמא יתרום מן החדש על הישן לפי שכל הנלקטין מתשרי לתשרי תורמין ומעשרין מזה על זה דהא תשרי ר''ה היא לירקות ובהכי נמי אעפ''י שעושין פרכין פרכין למה נחוש להם יותר משאר ירקות. י''ל דהכי שנו לפי שעשויין פרכין פרכין ומצניעין אותן ואיכא למיחש שמא יתרום מהנלקט קודם ר''ה על הנלקט לאחר ר''ה משא''כ בשאר ירקות שדרכן לאכלן על יד על יד וליכא למיחש להכי הלכך כיון דמעשר קטניות מדרבנן ויש יכולת ביד חכמים לקבוע להם איזה זמן שירצו קבעו להן השרש' כדי שלא יבא לעשר מן החדש על הישן. וא''ת תינח מעשר דרבנן שביעית דאורייתא מאי איכא למימר. י''ל בשביעית בזמן הזה דרבנן ואליבא דר' דאית ליה הכי כדאיתא בפ' השולח. [חידושי הר''ן].
-----
ויצבור גרנו בתוכו. לכאורה ניח דקאי אמילתי' דרבה, דאומ' טעמא משום דעשויין פרכין פרכין, ופריך אמאי אזלינן בהו בתר השרשה ניזיל בתר חניטה. ואע''ג דאין חונטין כאחד מה בכך יצבור גרנו לתוכן, והא לא ניח (דחורש) [דתינח] חדש וישן, מיהו לענין מעשר שני ומעשר עני מאי אהני ליה, והאיכא מקצת שחייב במעשר עני. ומיהו יכול להיות שיתן לפי אומד המעשר לעני ויאכילנו בקדוש' מעשר שני. מיהו בבא זו קשה, דהא ר' שמעון נמי דקסבר שיצבור גרנו לתוכן בתר השרשה אזיל, דקתני מקצתן השריש לפני ר''ה ומקצתן לאחר ר''ה אין תורמין מזה על זה, וכי משני לקמן ורבנן סברי אין בילה. ופי' דרבה כרבנן, מיהו תקשה מר' שמעון משמע דקסבר יש בילה וקאזיל בתר השרשה. ואומר הריב''ן דלר' שמעון לא קשה, דאיהו לא אזיל בתר השרשה אלא בפול המצרי בלבד, וכדתניא לקמן [י''ד ע''א] בצלי' השרישין ופול המצרי שמנע מהן מים ל' יום קודם ר''ה מתעשרין לשנה שעברה דברי ר' יוסי הגלילי, והיינו בתר השרשה ור' יוסי בן כיפר כר' יוסי הגלילי סבר ליה וקשה, ואוקמי' בפול המצרי, אבל באורז ודוחן לא והני קא חשיב לעיל קסבר ר' יוסי בן כיפר דבתר לקיטה אזלי'. עוד הקשה הר''ר יצחק וכי לכתחילה יש לנו לתקן כל כי האי גוונא שאיצטריך לבילה, כי אמר ר' שמעון בילה היינו היאך דאירע כך. ופי' הר''י דפשיטא דלא פריך לרבה דודאי לכתחילה אין לנו לומר לצבור גרנו, ואדרבה בתר השרשה אית לן למיזל, מיהו אמתני' קאי דקתני מעשרין לשעבר דלעולם משמע מתעשרין לשעבר אפי' לא נתערב כלל בי', אין לו תקנה להתעשר בלהבא, ואותם של שנה הבאה אין להם תקנה להתעשר בשום דבר לשעבר אפי' על ידי בילה, דאי אית ליה בילה הו''ל למיתני' בהדיא מקצתן לפני ר''ה ומקצתן לאחר ר''ה יצבור גרנו, משום הכי פריך כדתניא, ס''ד דרבנן לא פלגי עליה בבילה אלא בהשרשה לחוד, דרבנן ס''ל דבכול' לא אזלינן בתר השרשה, ומשני פליגי עליה בבילה. ולעיל [י''ב ע''א] בברייתא בלוקט ירק ערב ר''ה וכו' ה''מ למיפרך כי האי גוונא, אלא אמתני' ניח ליה למיפרך. [תוספות ישנים].
-----
ר' שמעון שזורי אומר פירות שזרען לזרע. ה''ה נמי לר' שמעון באורז ודוחן דאזלי' בתר השרשה, והא דלא חשיב להו משום דקאי עלייהו דרבנן דחשיב הנך דוקא ולא בפול המצרי, ור' שמעון שזורי אתי למימר דאף בפול המצרי אזלי' בתר השרשה. והכי מוכח במתני' [שביעית פ''ב מ''ח] דקתני בתר הך דאורז ר' שמעון אומר דאף בפול המצרי כיוצא באלו, כך פי' הרשב''ם. והיינו דלא כפי' הריב''א שפי' דר' שמעון בפול דוקא קאמר, ורבנן סברי אין בילה היינו רבנן דמתני' דהאורז. [תוספות ישנים].
-----
האורז והדוחן וכו' צובר גורנו לתוכו ותורם ומעשר מן הכל. יראה שלא הצריך לצבור גורנו אלא להודיע שאם לקט מאותם שהשרישו קודם ראש השנה עם אותם שהשרישו אחר ראש השנה תורם ומעשר מן הכל. שהכל הולך אחר גמר פרי, ואין כאן [משום] מן החדש על הישן ולא מן הישן על החדש. [ספר הבתים — קאי על הרמב''ם הלכ' מעשר שני ונטע רבעי פ''א ה''ח].
-----
במאור דף ב': ד''ה א''ל רבי שמעון שזורי קאמרת. כתוב שם. ויש לומר רבי שמעון שזורי לדבריהם דרבנן קאמר להו וכו'. אמר אברהם. טועה הוא זה כי בפירוש חלק רבי שמעון שזורי על רבנן על אותה משנה [שביעית פ''ב משנה ז' וח']. שאמרו האורז והדוחן וכו' רבי שמעון אומר אף פול המצרי כיוצא בהן, ואיפשר שראה בהן שהן עושין פרכים פרכים וגזר עליהם שילכו אחר השרשה, ולפי שהם מדבריהם הלכו בהם למראית עיניהם. ומה שהוקשה (לנו) [לו] לרבי שמעון שזורי גופיה כיון דאית ליה צובר גרנו לתוכו מכל מקום אזיל בהו בתר השרשה יש לומר דאביי לגוף המשנה הקשה דקתני האורז והפרגין שהשרישו לפני ראש השנה מתעשרין לשעבר, ושהשרישו לאחר ראש השנה מתעשרין להבא ואין להם תקנה לתרום מזה על זה, ואמאי יצבר גרנו לתוכו, ואמאי לא תני בהו תקנתא כדקתני בברייתא [ראש השנה דף י''ג:], מיהו בתר השרשה אזלינן בהו שמא לא יצבור ומקצתן יביאו שליש לפני ראש השנה ומקצתן לא יביאו ולא ידעי ומעשר מהני על הני, ומשום הכי אזלינן בהו בתר השרשה דכי הדדי משתרשי. והיכא דלא משתרשי נמי כי הדדי אית להו תקנתא בצבירה, וקס''ד דלכולי עלמא הכי אית להו, ואם כן אמאי לא תני במתניתין להאי תקנתא. במאור שם. כתוב שם. לדידי בתר לקיטה אזילנא דהיינו גמר פרי [וכך הוא הדין] וכו'. אמר אברהם. גם בזה טעה. דלקיטה לאו היינו גמר פרי. וגמר פרי קודם לקיטה הוא משיעשה קצצים גמורים, והכי איתא בתוספתא שביעית [פ''ב הלכה ה'] ודוקא לזרעו אבל לירקו אחר לקיטה. [כתוב שם לראב''ד].
-----
ר''ש שזורי קאמרת ר''ש שזורי סבר יש בילה ורבנן סברי אין בילה וא''ת כיון דס''ל לר''ש שזורי דיש בילה תקשי לדידיה אמאי אזלינן בהו בתר השרשה ניזל בתר לקיטה כירק ויצבור גרנו לתוכו ותירץ הר''ז הלוי ז''ל לדבריהם דרבנן קאמר להו לדידי בתר לקיטה אזלינא דהיינו גמר פרי והלכך פול המצרי שמקצתו השריש לפני ר''ה ומקצתו השריש לאחר ר''ה כיון שכולו נלקט בשנה אחת תורמין מזה על זה וכן נמי היכא שנלקט מקצתו לפני ר''ה ומקצתו לאחר ר''ה וצבר גרנו לתוכו אלא לדידכו דאזליתו בתר השרשה ואמריתו שאפי' השריש מקצתו לפני ר''ה ומקצתו לאחר ר''ה שאין תורמין מזה על זה ואמאי לא והלא יש להם תקנה בצבירת גרנו לתוכו ובהאי פירושא ניחא הא דאמר שמואל הכל הולך אחר גמר פרי דאיהו דאמר כר''ש שזורי אבל אם איתא דר''ש שזורי גופא סבירא ליה דאזלינן בתר השרשה כרבנן ק' דשמואל דאמר כמאן. [חידושי הר''ן].
-----
ואמר שמואל לכל אין בילה חוץ מיין ושמן. פי' שאדם יכול לערב שמן ויין חדש עם ישן ולעשר מיניה וביה, מפני שהלח הוא מתבלבל יפה, ולא יבא לעשר מן החדש [על הישן, או מן הישן על החדש], שהכל מעורב יפה. [פסקי הרי''ד].
-----
מי שקנה עיסה מן הגוי ולש עמה קצת משלו אם של ישראל פחות מכשיעור חלה אע''פ שיש משל גוי הרבה פטור מן החלה. אבל אם בשל ישראל כשיעור חלה ובשל גוי פחות מכשיעור חלה חייב בחלה אבל אין ליטול מיניה וביה דקיימא לן כשמואל דקאמר בפ''ק דר''ה (דף י''ג) לכל אין בילה חוץ משמן ויין ואם כן שמא לא יעלה לידו כי אם משל גוי ויפריש מן הפטור על החיוב אלא כיצד יעשה ילוש מעט בצק ואפילו פחות מכביצה וישים תוך חלל הכלי שהעיסה בתוכו אצל העיסה ואותו מעט יעשהו חלה ויברך עליו. [תשב''ץ סימן שצ''א].
-----
הקטניות הלכו בהן אחר גמר פרי, שהיא שעת לקיטתן, ודינן כירק. היין והשמן שעירב החדש שבהן עם הישן שבהן, הרי זה מפריש מעשר מתערובתן, לפי שהמשקין נבלעין ומתערבין יפה, ונמצא מפריש מן החדש שבו על החדש שבו ומן הישן שבו על הישן שבו. [פסקי ריא''ז].
-----
@ י''ד ע''א.
ואי אשמעינן אין בילה הוה אמינא כרבנן ס''ל וכו'. וא''ת שמואל כמאן לא כרבנן ולא כר''ש. י''ל דמשכח שום תנא בעלמא דס''ל הכי. ולשמעינן הני תרתי לכל אין בילה למה לי. וא''ת ומאי קושי' הא אי אשמעינן אלא הכל הולך אחר גמר והלכה כר' שמעון, הוה אמינא הולך אחר גמר פרי מיהו היכא דנתערב יש בילה. ומפרש הר''ר יצחק דפריך הכי לישמעינן הכי הלכה כר' שמעון שזורי מטעם דקיי''ל דהכל הולך [אחר] גמר פרי. [תוספות ישנים].
-----
מה גורן ויקב שגדילין על מי שנה כו'. וא''ת הא איצטריך גורן ויקב לאשמועינן דבפסולת גורן ויקב הכתוב מדבר, כדאמרי' בשמעתא דלעיל [י''ג ע''א]. י''ל דמגורן לחוד נפק לי' פסולת גורן, ומהתם תיפיק לן כל מילתא דאין מסככין בדבר המקבל טומאה כדאית' בסוכה [י''ב ע''א], ואייתר יקב למילף גדל על מי שנה שעברה. א''נ המ''ל וחג האסיף מגרנך ומיקבך באספך למה לי, לאשמעינן מה אסיף זה גדל על מי שנה וכו' יצאו ירקות שגדילים וכו'. והר''ש [רש''י ד''ה באספך] והלא מעשר אינו אלא מדרבנן והיכי אתא קרא למעוטינהו, ותי' דקרא אסמכתא בעלמא הוא. והר''י פירש דאיצטריך לשביעית דאזלינן בשביעית דירקות בתר לקיטה, דשביעית נוהגת מן התורה אפילו בירקות. וקשה דתנן במסכת שביעית [פ''ט מ''א] כל הספיחין מששית הנכנס לשביעי אם גדלו בששית ונלקטו בשביעית [מותרין] חוץ מספיחי כרוב, כדמפרש בירוש' [שביעית פ''ט ה''א] גזירה שמא יקח מן העץ שגדל בשביעית ויאמר מן האמהות שהיו קודם לכן לקחתי, שהרי אינו ניכר בין הגידולים לאמהות, שספיחי כרוב גדילים עד מאד לזמן מועט, אלמא בשביעית נמי לא אזיל רבנן בתר לקיטה בירק. וי''ל דאזול רבנן בתר רוב גידולין וה''ק כל הספיחין שגדלו הרוב בששית מותרין בשביעית. וא''ת א''כ קשה הא דתניא לעיל ליקט ירק ערב ר''ה עד שלא תבא השמש, ומשתבא השמש אין תורמין ומעשרין מזה על זה לפי שאין תורמין מן החדש על הישן, ואמאי הרי רוב גדולו היה קודם שתבא השמש. וי''ל, דה''מ במעשר ירק שהוא מדרבנן ואסמכוה אקרא, ואזיל בתר סברא למיזל בתר לקיטה ממש, אבל שביעית דאורייתא אזול בתר רוב גדולן, דהכי נדרש מה גורן ויקב וכו'. מתעשרין לשנה שעבר. בתר הבא' שליש וכן לענין שביעית, יצאו ירקות מדלא אזלינן בתר הבאת שליש אלא בתר רוב גדולין. [תוספות ישנים].
-----
באספך מגרנך ומיקבך מה גורן ויקב מיוחדין כו'. קשיא  לי דאטו האי קרא במעשרות כתיב והנכון בעיני דה''ג כתבואת גורן וכתבואת יקב שהוא פתרונו אצל מעשר הלוים. [תוס' רי''ד].
-----
מה גורן ויקב מיוחדין כו'. פי' מעשר גורן ויקב הוא מן התורה וממעשר דאורייתא למדו חכמים למעשר פירות האילן ולירק שהוא מדרבנן שהתורה קבעה לגורן ויקב שנלך בהן אחר הבאת שליש שאם הביא שליש לפני ר''ה אע''פ שנגמרין לאחר ר''ה הם מתעשרין [לשנה שעברה] ואם היתה שניי' הנכנסת לשלישית נוהג בהן מעשר שני ולא מעשר עני מפני שהדבר ידוע שכל גידולן לא הי' אלא ממי שנה שעברה שמכאן הביאו שליש שאלו הי' גוזזן לאחר שהתחילו להביא שליש שוב אינן חוזרין וצומחין במי שנה הבאה כמו שעושה הירק א''כ הדבר מוכיח שכל גידולן הוא על מי שנה שעברה ומפני זה מתעשרין לשנה שעברה אף אני אביא פירות האילן הדומין להן ונלך בהן אחר חנטה שעיקר גידול הפירות תלוי בחנטה ואין החנטה תלוי' באילנות אבל ברוב גשמי שנה שעברה והילכך אם חנטו בשניי' ונגמרו בשלישית אזלי' בתר שנה שניי' שכל הגמר שעשה בשלישית לא עשה אלא מכח החנטה שהיתה בשניי' שהרי בזמן החנטה כבר יצאו רוב גשמי שנה כדבעי' למימר לקמן ואם אותה החנטה תיפול מן האילן שוב אינו חוזר וחונט א''כ כל עיקר גידול הפרי אינו אלא החנטה ומש''ה אזלי' בתר חנטה ולא בתר גמר בישולה וכך היא החנטה לפירות האילן כמו הבאת שליש לתבואה. יצאו ירקות שגדילין על מי שנה הבאה שאפילו אם הן גדולין הרבה ותגזוז אותן שוב (אינן) חוזרין וצומחין א''כ אין תלוי גידולן במי שנה שעברה אלא במי שנה הבאה וכיון שכן לא הלכו בהם חכמים אלא בתר לקיטה שאם גדל בשניי' ונלקט בשלישית בתר לקיטה אזלי' כיון שאינן דומין לגורן ויקב ואע''פ שגדלו במי שנה שעברה כיון שעוד חוזרין וגדילין במי שנה הבאה בתר לקיטה אזלי' בהו ולא בתר עיקר גידולן הילכך אם נלקט לאחר ר''ה מיד אע''פ שכל גידולו הי' בשנה שעברה בתר לקיטה אזלי' ומתעשר לשנה הבאה. [תוס' רי''ד].
-----
תניא ר' יוסי הגלילי או' כתבואת גרן וכתבואת יקב מה גורן ויקב שמיוחדין שגדילין על מי שנה שעברה ומתעשרין לשנה שעברה, אף כל גדילין על מי שנה שעברה מתעשרין לשנה שעברה, יצאו ירקות שגדילין על מי שנה הבאה ומתעשרין לשנה הבאה. פי', מעשר דגן ויקב הוא מן התורה, ומעשר דאוריית' למדו חכמי' למעשר פירות האילן וירק שהוא מדרבנן, שהתורה קבעה לגרן [ויקב] שנלך בהן אחר הבאת שליש, שאם הביאו שליש לפני ראש השנה אע''פ שנגמרו אחר ראש השנ' הם מתעשרים לשעבר, ואם היתה שנייה שנכנסת לשלישית נוהג בהן מעשר שיני ולא מעשר עני, מפני שהדבר ידוע שכל גידולו לא היה אלא ממי שנה שעברה, שמכוחן הביאו שליש, שאילו היה גוזזן לאחר שהתחילו להביא שליש שוב אינן חוזרין וצומחין במי שנה [הבאה, כמו שעושה הירק, א''כ הדבר מוכיח שכל גידולן הוא על מי שנה] שעברה, ומפני זה מתעשרין לשנה שעברה אף אני אביא פירות האילן הדומין (בהן) [להן] ונלך בהן אחר חנטה, שעיקר גידול הפירות תלוי בחנטה, ואין החנטה הויא באילנות אלא ברוב מי גשמים שעברו, והילכך אם חנטו בשנייה נגמרו בשלישית אזלינן בתר שנה שנייה, שכל הגמר שעשה בשלישית לא עשה אלא מכח החנטה שהייתה בשנייה, שהרי בזמן החנטה כבר יצאו רוב גשמי שנה כדבענן למימר לקמן. ואם אותה החנטה תפל מן האילן, שוב אינו חוזר וחונט, אם כן כל עיקר גידול הפרי [אינו] אלא החנטה, משום הכי אזלינן בתר חנטה ולא בתר גמר פרי, כמו שהולכים בתבואה בתר הבאת שליש ולא בתר גמר בישולה, וכך היא חנטה לפירות האילן כמו הבאת שליש לתבואה. יצאו ירקות שגדילין על מי שנה הבאה, שאפי' אם הם גדולים הרבה, ותגזוז אותם שוב חוזרין וצומחין, אם כן אין תלוי גידולן במי שנה שעברה אלא במי שנה הבאה, וכיון שכן לא הילכו [בהם] חכמ' אלא בתר לקיטה, שאם גדל בשנייה (ונקלט) [ונלקט] בשלישית, בתר לקיטה אזלינן, כיון שאינן דומין לגורן ויקב. ואע''פ שגדלו במי שנה שעברה, כיון שעוד חוזרין וגדילין במי שנה הבאה, בתר לקיטה אזלינן בהו, ולא בתר עיקר גידולן. הילכך אם נלקט אחר ראש השנה מיד, אע''פ שכל גידולו היה בשנה שעברה, בתר לקיטה אזלינן, ומתעשר לשנה הבאה. [פסקי הרי''ד].
-----
בצלים הסריסים — פי' בצלים שנחתך זרעם ולא יעשו זרעונים כמו הסריס שאינו עושה זרע. ירושלמי (שביעית פ''ב, ה''ו) מהו בצלים הסריסים אילין בצלייא (קפראי) [קפדאי] דלא עבדין זרע. פ''א שמיעך זרעם קודם שהוקשו כדי לגדל ראשם. [הערוך ערך בצל].
-----
במאור דף ב': ד''ה אמר רבי אבהו. [כתוב שם]. והרב רבי שלמה [רש''י ד''ה איכא בינייהו] מפרש בחילוף [ולעולם מעשר ירק דרבנן וקרא] כו'. אמר אברהם. בהדי תרגומא דסבי למה ליה, והוא כקש לפני רוח. [כתוב שם לראב''ד].
-----
בצלים הסריסים איכא ביניהו פי' לר' עקיבא דאמר שאין קרוין ירקות ומתעשרין לשנה הבאה אלא שגדלין על כל מים הני פול דמצרי אינם גדלין על כל מים (דהא צריכין הפסקה ועל מים שיורדין עליהן בזמן הפסקה מפסיד להו ולא מועיל להו הילכך אינן גדילין על כל מים) אלא על רוב מים הילכך כגורן ויקב דמי ומתעשרין לשנה (שעברה אליבא דר' עקיבא ולר' יוסי הגלילי דאמר יצאו ירקות שגדלין על מי שנה הבאה דשמעי' מהאי מימרא דכל מה שצריכין למי שנה הבאה אפי' עונה אחת ירק הן ומתעשרין לשנה הבאה הני פול המצרי ובצלים הסריסים אע''פ שיש עת שאין הנאה להן במים הואיל ואיכא עת דצריכי למי) הבאה אחר ההפסקה כירק הן ומתעשרין לשנה הבאה. והא דתניא דבצלים כר' עקיבא אזלא דהא תנינא בה אם מנע מהן מים מתעשרין לשעבר שנמצאו שאינן גדלים על כל מים אלא על רוב מים וכגורן ויקב דמי (ואם לא מנע מהן נמצאו גדילין על כל מים וכירק דמי) ומתעשרין לשנה הבאה. [פירוש הרמב''ם].
-----
בצלים הסריסין ופול המצרי. פי' רש''י שזרעו לירק, דאילו [ל]זרע אמרי' לעיל [י''ג ע''ב] דאזלינן בתר השרשה. ולהר''י נראה דמצי איירי אפי' מידי שזרען לזרע, והא דקאמר לעיל זרעו לזרע וכו' היינו ר' שמעון שזורי, אבל רבנן פליגי  עלי' כמו (שכתבתי) שהוכחתי לעיל [ד''ה ר''ש שזורי], מדקתני במשנה [שביעית פ''ב מ''ח] ר' שמעון שזורי אומ' אף פול המצרי וכו', מכלל דרבנן בפול המצרי אינם מודים. [תוספות ישנים].
-----
בצלים שמנע מהן מים לפני ר''ה מתעשרים לשעבר. פי' לפי שאינן צריכין עוד להשקות שנתקשו כבר ע''י שמנע מהן מים, שוב אין מים מועיל להם כל כך שיהיו בני השקאה, הילכך הו''ל גדילי' על (כל) [מי] שנה שעברה, אבל שאר ירקות אע''פ שמנע מהן מים מועלת להן השקאה, וקריני' בהו גדילים על מי שנה הבאה, אבל הנך הוו בשדה הבעל מכיון שמנע מהם מים ל' יום. וכן נמי משמע בירושלמי [שביעית פ''ב ה''ו] דמפרש התם בהדיא לפי שנעשה כשדה בית הבעל, ואתי' כר' יוסי הגלילי, אבל לר' עקיבא אינן מתעשרין לשעבר אלא להבא, לפי שעל כל מים גדלו. [ועי' רש''י שביעית פ''ב מ''ט]. [תוספות ישנים].
-----
עוד התם מסכת שביעית (פ''ב משנה ט') הבצלים הסריסין ופול המצרי שמנע מהם מים שלשים יום לפני ראש השנה מתעשרין לשעבר ואם לאו מתעשרים להבא. פי' סריסין, שאין להם לחות כל כך שיצמח בתוכן פרח אחר עקירתם כמו שיקרה לזולתם, כן פי' הר''ם פרק ב' (שם). ומסכת ראש השנה פ''ק פרשו אמאי קרי להו סריסין משום שאין להם זרע ואותן עצמן הוא שזורעים. ויש מפרשים שהוא מין בצל ארוך יוצא בארץ אנדלוס וקורין לו אשקלוניא על שם שבאות מאשקלון. [כפתור ופרח לרבינו אשתורי הפרחי פכ''ו].
-----
הואיל ויצאו רוב גשמי שנה. פי' של מרחשון וכסליו שהוא זמן לרביע, וכיון דרוב גשמי שנה יצאו א''כ כל אילנות שחונטין בין תשרי לשבט, מהני גשמים שלפני תשרי חנטו, הילכך משנה שעברה הן. וא''ת מ''ש דבחנטה דאילנות אזלינן בשנה דידהו בתר גשמי' (שני) שחונטין על ידם וחשבינן משנה שעברה, אע''פ שחונטין מחמת מים שלפני תשרי, והלא גבי תבואה דאזלינן בתר שליש ולא אזלינן בתר מים שהביאו שליש על ידם, דר''ה שלהם תשרי, ואם הביאו שליש בא' בתשרי חשבינן להו שנה הבאה, אעפ''י שע''י מים של ר''ה הביאו שליש, וה''נ הוי ליה למיזל [בתר] חנטה ולאחר תשרי ולא לאחר מים שגדלו על ידן. ואו' הר''י דגבי תבואה כתי' קרא בהדיא דאזלינן בתר שליש, הילכך אזלינן לגמרי אחר שליש ולא לאחר גשמי שנה, אבל גבי אילנות אשכחן גבי ערלה דכתיב ובשנה הרביעית פעמים שבשביעית ועדיין אסורים משום ערלה [לעיל י' ע''א], היינו עד ט''ו בשבט, ויהא הטעם לפי שהולך אחר גשמי השנה שעבר שחנטו מחמת גשמים שלפני ר''ה עד ט''ו בשבט, והילכך גבי שביעית נמי חשבינן ר''ה לאילנות שבט, דגלי לן רחמנא גבי ערלה דר''ה של אילן ט''ו בשבט. וגבי זית נמי דאזלינן בתר שליש, י''ל דר''ה שלו ט''ו בשבט כדין שאר אילן, דגבי ערלה דכל אילן להביא שליש ולא הביא שליש, היינו בט''ו בשבט. [תוספות ישנים].
-----
פיס'. באחד בשבט ראש השנה לאילנ'. באחד בשבט מאי טעמא אמ' ר' אליעזר אמ' ר' אושעי' הואיל ויצאו רוב גשמי שנה. פי' כיון שיצאו רוב גשמי שנה [כאילו] כל[ה] זמן החנטה, שמי שהיה לו לחנוט כבר חנט, וכיון שחנט בשנה שעברה [וגדל במי שנה שעברה] מתעשר לשנה שעברה, והחונטין משבט ואילך הם מתעשרין לשנה הבאה, שכבר כלה זמן חנטת שנה שעברה, ואילו חנטו בשנה הבאה. ואם לבך נוקפך, והרי אותם שחונטין משבט ואילך, בכח גשמי שנה שעברו חנטו, והיאך [הן] מתעשרין לשנה הבאה, והא דומיא דגרן ויקב בענן. תשובה, היכא אמרי' הכי, היכא דחנטו בשנייה ונלקטו בשלישי', למימרא דלא אזלי' בתר לקיטה אלא בתר חנטה, אבל היכא דחנטו בשלישי', אע''ג דמכח שנה שעברה חנטו, שלשנה הבאה הן ולא של שנה שעברה, דהא לא יצאו לאויר העולם והיאך ידונו משנה שעברה. תדע, דהא תבואה שהביאה שליש בתשרי, הדבר ידוע שמכח שנה שעברה הביאה שליש, ואפי' הכי בתר שנה הבאה אזלינן, ולא בתר שנייה שעברה. [פסקי הרי''ד].
-----
הואיל ויצאו רוב גשמי שנה. פירש''י ז''ל מפני שכבר עלה השרף באילנות. ומשמע דס''ל ז''ל דחנטה באילן כשליש בתבואה שכשם שהתבואה עיקר גדילתה כשהביאה שליש כך פירות האילן עיקר גדילתן כשהן חונטין לפי שכל גדילת הפירות על ידי שרף שעלה באילן לפני חנטה וכן כתב בההיא ברייתא דלעיל דתניא ר' יוסי הגלילי אומר באספך מגרנך ומיקבך וכו' שמשם סמכו חכמים לילך באילן אחר חנטה שהחנטה באילן כשליש בתבואה. וקשיא לי ולהוי נמי הכי אכתי אמאי ראש השנה שלו שבט דכי היכי דאזלינן בתבואה בתר שליש ואפילו הכי אין ראש השנה שלה בזמן שהיא מביאה שליש אלא ראש השנה שלה  תשרי אילן נמי ניזל בתר חנטה ולהוי ראש השנה שלו תשרי דנימא דאין תורמין ומעשרין מפירות שחנטו קודם תשרי לפירות שחנטו לאחר תשרי וכי תימא היינו טעמא משום דגלי רחמנא דאילן ר''ה שלו שבט כדדרשינן לעיל אמר  קרא ובשנה הרביעית ובשנה החמישי' הא כיצד פעמים שברביעית ועדיין אסורין משום ערלה כו' וכיון שכן ע''כ אין תשרי ר''ה דאם איתא היכי משכחת לה דברביעית יהו אסורין משום ערלה אלא ודאי אחר תשרי ר''ה שלו ולפיכך כיון שאחר תשרי הוא אמרו חכמים דודאי ר''ה שלו שבט הואיל ויצאו רוב גשמי שנה. אכתי לא נהירא דאי הכי תיקשי לך זתים אמאי לא אזלינן בהו בתר חנטה ונימא דר''ה שלהם שבט ובודאי דליתא דכי אמרי' דשבט ר''ה לאילן הני מילי לאילן שמעשר שלו מדבריה' אבל זתים דמעשר דידהו מדאורייתא לאו בתר חנטה אזלינן בהו ור''ה שלהם תשרי וכדאמרי' לעיל אמר רבא אמור רבנן אילן בתר חנטה תבואה וזתים בתר שליש. ונ''ל דהיינו טעמא דמלתא דלא מצינן למגמר מדרשא דבשנה הרביעית דלהוי אחד בשבט ר''ה לאילן מדאוריי' כי היכי דנימא דבזתים נמי ניזל בתר שבט וחנטה משום דגבי ערלה גופא אע''ג דגלי לן קרא שאיסור נטיעה נמשך עד ט''ו בשבט אפי' הכי לענין ר''ה לא אזיל בה בתר שבט אלא ר''ה שלה תשרי כדגמרינן לעיל ומיהו בההוא איסורא דאסר פירות נטיעה זו עד ט''ו בשבט גלי לן שיש התחלה אחרת לצמיחת פירות האילן בר מתשרי ומסברא היינו שבט שהוא התחלת חנטת אילנות ולפי שלענין ערלה שהי' אסור אינו בדין שתהא מקצת שנה של התחלת שנה זו אסורה ומקצתה מותרת אמר' תורה שיהא איסור' נמשך עד ט''ו בשבט אבל למעשר כיון שאינו ענין של איסור אלא של חיוב לעשר פעם אחת בשנה אין לאיסור זה של שבט ענין בו אלא ר''ה של אילן מדאורייתא תשרי כערלה גופא שר''ה שלהן כן ומשו''ה זתים דמעשר דידהו דאורייתא הלכו בהם בתר שליש ור''ה שלה תשרי. אבל בפירות האילן שחיובן מדבריהם לא הלכו חכמים אחר לקיט' לפי שקודם לקיטתן הן נגמרים שאף הם גדלין על רוב מים ולא הלכו בהן ג''כ אחר שליש שרוב האילנות אין פירות אחד מהן מביאין שליש כאחד ולפיכך הלכו להן אחר חנטה שהיא ידועה ועוד דכיון דגלי לן קרא מדרשא דבשנה הרביעית ששבט התחלה לפירות האילן אף למעש' פירותיו שהיא מדבריהם קבעו לו אותה התחלה עצמה כנ''ל. [חידושי הר''ן].
-----
@ י''ד ע''ב.
תנן התם אתרוג שוה לאילן בשלש' דרכים ולירק בדרך אחד, לאילן בשלשה דרכים לערלה ולרבעי ולשביעית. פי', דאזלי ביה בתר חנטה כשאר כל האילן. ולירק בדרך אחד, שבשעת לקיטתו עישורו, דברי רבן גמליאל, ר' אליעזר אומ' אתרוג שוה לאילן לכל דבר, וקיימלן הל' כרבן גמליאל. [פסקי הרי''ד].
-----
אתרוג שוה לאילן בשלשה דרכים ולירק בדרך א'. פי' דרכי' דאזלינן ביה בתר חנטה ודאזלינן ביה בתר לקיטה קא מני דליכא למימר דכלהו גווני שהוא שוה לאילן קא מני דאי הכי בר מהני איכא דשוה לאילן דחייב בפאה כאילן ואינו כלאים בכרם כאילן אלא ודאי כדאמרן. [חידושי הר''ן].
-----
ולשביעית. כלומר דבתר שנת חנטתו שדינן ליה ובת ששית הנכנסת לשביעי' אינו חייב בביעור ואי הוי כירק מחייב דאזלינן ביה בתר לקיט' וא''ת ואי נמי הוי כירק מי מחייב והא אנן תנן כל הספיחין מותרין חוץ מספיחי כרוב והיינו ספיחין הנכנסין מששית לשביעית. י''ל דהתם בשנגמר לגמרי בששית ומשו''ה שדינן להו בתר גמר פרי דהא דאזלינן בירק בתר לקיטה עיקר טעמא הוא משום דמסתמא בשעת לקיטתו נגמר הפרי והיינו נמי דשמואל דאמר לעיל גבי פול המצרי הכל הולך אחר גמר פרי ולומר דאזלינן ביה בתר לקיטה כירק אבל הכא באתרוג שלא נגמר בששית ומשום דדיינינן ביה כאילן שדינן ליה בתר ששית שאלו היה כירק בתר שביעית שדינן ליה כיון שלא נגמר בששית. [חידושי הר''ן].
-----
הלכה כב''ה והרוצה לעשות כב''ש עושה. וא''ת והא הרי הן תרתי דסתרן אהדדי, דמתחילה קאמר הלכה כב''ה והדר קאמר והרוצה לעשות וכו' וי''ל כאן קודם בת קול וכאן לאחר בת קול [ערובין ו' ע''ב]. גמריה אסתפיק ליה. פי' אשתלי בדברי ב''ש ובדברי ב''ה, אבל אין לומר אסתפק ליה אי הלכה כב''ה אי לאו, דמעיקרא מכח זה הקשו ומי עבדינן כתרי חומר' היכא דקים לן דהלכה כאחד, דמסתמא לר' עקיבא קים ליה. [תוספות ישנים].
-----
מיתיבי ליקט. ה''ה דה''מ לאותובי לרב' בר רב הונא מברייתא דלעיל מעשה בר' עקיבא שליקט אתרוג בט''ו בשבט, אלמ' אשכחן תנא דאזיל בתר לקיטה, ואפ''ה קסבר ר''ה שלו שבט. [תוספות ישנים].
-----
@ ט''ו ע''א.
אמר רבה בר הונא אע''ג דאמ' רבן גמליאל אתרוג בתר לקיטתו עישורו כירק, ראש השנה שלו שבט, ולא תשרי. בעא מיניה ר' יוחנן מר' ינאי אתרוג ראש השנה שלו אימתי, אמר ליה שבט, אמר ליה שבט דחדשים או שבט דתקופה, אמר ליה דחדשים. בעא מיניה רבא מרב נחמן ואמ' ליה ר' יוח' מר' ינאי היתה שנה מעוברת מהו, אמ' ליה הלך אחר רוב שנים. פי', והוא שבט הסמוך לטבת. [פסקי הרי''ד].
-----
ואיירי דמשמשי ביה כולי עלמא פי' בשביעית בזמן שכל בני אדם נכנסים בגנות ופרדסים ואין מוחין בידם אינן יכולין למשמש באילנות גדולות אבל אתרוג מפני שהוא קצר והכל אוהבין אותו ומשמשין בו אינו חונט עד שנה רביעית מן השבוע. [פירוש הרמב''ם].
-----
שבט דחדשים או שבט דתקופות כבר פי' למעלה שהשמש [מהלכת] כל מזל ומזל מי''ב מזלות בשלשים יום ועשר שעות ומחצה נמצאו ימי שני החמה שס''ה יום ושש שעות ומנין זה כגון אם היתה השמש בתחלת מזל טלה אינה חוזרת לתחלת מזל טלה עד שס''ה יום ורביע נמצאת השמש מהלכת בכל מזל ומזל שלשים יום ועשר שעות ומחצה וצ''א יום ושבע שעות ומחצה בכל תקופה ותקופה. ומנין שנות הלבנה שנ''ד ימים וח' שעות ותתע''ו חלקים נמצאת שנת החמה מוספת על שנת הלבנה עשרה ימים וכ''א שעות ור''ד חלקים. וחשבון חדשים היא בשנת לבנה וחשבון תקופות בשנת חמה ולפי אותן הימים שמוספת שנת החמה על שנת הלבנה נמצאו התקופות אינן בתחלת החדשים אלא פעמים נופלת תקופת תשרי בעשרה ימים בתשרי ופעמים בי''א בתשרי (ופעמים בעשרים בתשרי) וכן נמי תקופת טבת פעמים נופלת בעשרה בטבת ופעמים בעשרים בטבת ופעמים באחד [או בשנים] בשבט ונמצאת אומר בשנה שתקופת טבת נופלת בשבט שבט של אותה שנה בטבת הוא לענין תקופה ואדר של אותה שנה הוא שבט דתקופה דהא בזמן שתקופת טבת נופלת בטבת שבט אחר תקופת טבת ובזמן שתקופת טבת נופלת בשבט שבט בטבת ואדר שהוא אחר התקופה בשבט וזהו (שנת) שבט דתקופה. [פירוש הרמב''ם].
-----
במאור דף ב': ד''ה אמר רבה. כתוב שם. והא בין  לרבן גמליאל בין לרבי אלעזר אתרוג בתר לקיטה אזלינן וכו'. אמר אברהם. לקיטה בחנטה נתחלפה לו, דהכי אמרינן התם [סוכה ל''ט ע''ב] דבשביעית דכולי עלמא בתר חנטה אזלינן. [כתוב שם לראב''ד].
-----
אתרוג בת ששית הנכנס' לשביעי' פטורה מן המעשר ופטורה מן הביעור בת שביעית הנכנסת לשמינית פטורה מן המעשר וחייבת בביעור. כך היא עיקר הגרסא ואקשי' בשלמא סיפא לחומרא פי' בשלמא אי לא הוה אמרת ברישא פטורה מן הביעור אלא פטורה מן המעשר בלחוד הוי אמינ' דבביעור מחייבית לה ואע''ג דהוה משמע דבתר לקיטה אזלינן מדקא פטרה לה מן המעשר ואי הכי הוה לן למימר בסיפא דפטורה מן הביעור וחייבת במעשר דבתר שנת לקיטה שדינן לה הא לא הוה קשיא לי דהוה אמינא דספוקי מספקא לך לענין שביעית אי בתר חנטה אזלינן אי בתר לקיטה אזלינן והכא לחומרא והכא לחומרא ומשום הכי בת ששית הנכנסת לשביעית מספיקא חייבת בביעור דדילמא בתר לקיטה אזלינן וכיון דחייבת בביעור ממילא פטור' מן המעשר דהפקר פטור מן המעשר וסיפא דהיינו בת שביעית הנכנסת לשמינית חייבת ג''כ בביעור דדילמא בתר חנטה אזלינן וכיון דחייבת בביעור ממילא פטורה מן המעשר דאפילו לרבן גמליאל דאמר אתרוג לענין מעשר בתר לקיטה אזלינן ביה הני מילי לענין שניה הנכנסת לשלישית אבל הכא כיון דמחייבינן לה בביעור והוי הפקר ע''כ הפקר פטור מן המעשר הלכך אלו לא הוה אמרת ברישא פטורה מן הביעור לא הוה קשיא לי דהוה אמינא ספוקי מספקא לן ובתרוויהו מחייבת בביעור ופטורה מן המעשר אבל השתא דאמרת ברישא פטורה מן הביעור הוא דקשיא לי אמאי פטורה מן המעשר דכיון דפטרת לה מן הביעור אלמא פשיטא לך דבתר חנטה אזלינן וסיפא ודאי ניחא אבל מאי דאמר' ברישא פטורה מן המעשר קשיא דכיון דבתר חנטה אזלינן תחייב במעשר אפילו לרבן גמליאל דאזיל בתר לקיטה דכי אזיל בתר לקיטה הני מילי בשניה נכנסת לשלישית אבל הכא לא לפי שלא פטרה תורה פירות שביעית ממעשר משום שביעית [א]לא מתורת הפקר נגעה בהן כדדרשינן ואכלו אביוני עמך ויתרם תאכל חית השדה מה חיה אוכלת ופטורה מן המעשר אף אביוני עמך אוכלין ופטורין וזו כיון שפטורה מן הביעור מחויבת במעשר' ומשני דאין ה''נ דמדינא חייבת אלא מיהו כיון דיד הכל ממשמשין בה לפי שכל השדות הפקר בשביעית אע''פ שאתרוג זה מה''ד אינו הפקר ס''ל (לרבא) [לרבה] דאפילו כי האי גוונא כהפקר דמו לפטרו מן המעשר. [חידושי הר''ן].
-----
בשלמא סיפא לחומרא. פי' רש''י נהי דקתני רישא פטור מן המעשר בשישית הנכנס לשביעית אלמא אזיל בתר לקיטה, וה''ה בשביעית הנכנס לשמינית חייב בביעור, אלמ' אזלינן בתר חנטה, ומשום דשביעית דאורייתא ומספק' ליה אי אזיל בתר לקיטה או בתר חניטה, ובשביעית דאורייתא אזיל בתר חנטה לחומרא, ובמעשר דרבנן אזיל בתר לקיטה לקולא. [תוספות ישנים].
אמר לי' אביי בשלמא סיפא לחומרא אלא רישא פטורה מן הביעור אמאי דאמרי' זיל בתר חנטה אי הכי יתחייב במעשר. פי' אביי רוצה לדקדק מדברי רבא רבו דפשיטא לי' דאתרוג לגבי שביעית בתר חנטה אזלי' ואמר לו בשלמא מסיפא דאמרת אתרוג בת שביעית הנכנסת לשמינית דחייבת בביעור אינו יכול ללמוד דקים לן דבתר חנטה אזלי' ומש''ה חייבת בביעור דאע''ג דהוה מספקא הך אי בתר חנטה אזלי' אי בתר לקיטה אזלינן מספיקא נמי היית מחמיר והיית אומר שחייבת בביעור דדילמא בתר חנטה אזלינן אלא רישא דאמרת אתרוג בת ששית שנכנסת לשביעית פטורה מן הביעור אמאי דאמרי' קים לן דלענין שביעית בתר חנטה אזלי' וכיון דחנטה בששית אע''ג שנגמרה ונלקטה בשביעית אנו מקילים והולכים בתר חנטה ופטורה מן הביעור וכיון דקים לך דבתר חנטה אזלי' לגבי שביעית ואין עלי' דין שביעית כלל אמאי פטרת לה מן המעשר אפילו את''ל דס''ל כרבן גמליאל דאמר אתרוג אע''ג דלענין שביעית אזלי' בתר חנטה לענין מעשר אזלי' בתר לקיטה והרי נלקט בשביעית ומה בכך אם נלקט בשביעית וכי שנת שביעית פוטרה מן המעשרות הפקר הנוהג בשביעית פוטר מן המעשר ולא מבעיא אפקעתא דמלכא אלא אפילו בשאר שני שבוע אם אדם מפקיר שדהו פטור מן המעשרות וכיון שבאתרוג זה אין דין שביעית נוהג בו ואינו נפקר למה לא יתחייב במעשר אם תרצה לומר בתר לקיטתו עישורו אהני לן האי שלא נלך אחר שנה שישית לנהוג בו מעשר עני יתן בשביעית מעשר ראשון ומעשר שני דלא תקרי שנת המעשר שאין נוהג בה מעשר שני אלא שלישית וששית אבל בשביעית ינהוג בה מעשר ראשון ומעשר שני. ומהדר לי' רבה יד הכל ממשמשין בה והו''ל כי הפקר ופטור מן המעשרות ואילו הי' כל הפרדס מלא אתרוגים שהי' יכול לשומרו הי' חייב במעשר אלא שאין דרך לנטוע כל הפרדס אתרוגים. ורב המנונא פליג עלי' דרבה ואמר כיון דאיהו לא אפקרי' מדעתי' ורחמנא נמי לא אפקרי' אינו דין שיפטור מן המעשרות מפני משמוש הידים שגזל הוא בידן. הילכך אתרוג בת ששית הנכנסת בשביעית לעולם ששית ופטור מן הביעור וחייב במעשר והאי חייב במעשר לר''א כדאית לי' ולר''ג כדאית לי' לר''א דאזיל בתר חנטה דינו כשנה ששית מעשר ראשון ומעשר שני ולר''ג דאמר בתר לקיטתו עישורו דינו כשנה שביעית מעשר ראשון ומעשר שני. ובת שביעית הנכנסת לשמינית לעולם שביעית וחייבת בביעור כדין שביעית וכיון שחייבת בביעור פטורה מן המעשר דהפקר כל דהו בשאר שני שבוע פוטר כ''ש אפקעתא דמלכא. [תוס' רי''ד].
-----
אלא רישא פטור מן הביעור אמאי דאזלינן בתר חנטה, אי הכי תתחייב במעשר. וא''ת, דילמא כר''ג ס''ל דלענין שביעית אזיל בתר חנטה, ולענין [מעשר] בתר לקיטה. י''ל דלא דמי דהיינו לענין סדר מעשרות, אבל כמו דפטור מן הביעור, אלמא פרי זה לא חשיב פירות שביעית. וא''ת תתחייב במעשר שהרי מאין באת לפוטרו מטעם שביעית הא לא נהגינן ביה חומר' דשביעית, ומשני דכלם ממשמשין ופטור מטעם [דהוה] כהפקר. [תוספות ישנים].
-----
במאור דף ג'. ד''ה (בדף ב:) ורב המנונא. כתוב שם. [וכולהו הני תנאי] ואמוראי מודו בשנים דעלמא הוו כולהו דחיובא כגון שניה ושלישית אזלינן בתר חנטה ולא נחמיר בשני עישורין. פירוש נכון וישר. [זה מצאתי בכתב ידי הרב ז''ל. ודבריו צריכין] כו'. אמר אברהם. מסכים הייתי שלא לְיַגֵעַ את עצמי בפירושיו. אך מפני שהוא מתעטר בפירושי אחרים, ופן יאמר מצאתי חכמה. ועתה אחל לדבר, וכבוד הזקן יהא מונח במקומו. ואני אומר דברים ככתבן, רב המנונא בתרתי פליג וכך הוא בכל הספרים וכך גירסת רבינו חננאל ז''ל דרב המנונא בתר חנטה אזיל לכל דיני שביעית דהיינו ביעור ופטור ממעשר, אבל בין שניה לשלישית בתר לקיטה אזלינן ככלהו תנאי בר מדרבי אליעזר [סוכה דף מ'.] ואותבינהו לרבה ורב המנונא מדרבי שמעון בן יהודה, ופריקו תנאי הוא, רב המנונא דאמר כתנא קמא דרבותא דאזיל בתר חנטה לשביעית בין לביעור בין לענין פטור מעשר בשביעית ואחר לקיטה למעשר בין שניה לשלישית, היינו סברא דרב המנונא כדברי אבטלמוס. והוא הדין דמצי למימר הוא דאמר כרבן גמליאל אלא משום דרבה קאי ברבותיה דקסבר מאי דאמור רבותינו אחר לקיטה בין למעשר בין לשביעית הכי קאמרינן בין למעשר דשאר שנים בין לענין פטור מעשר דשביעית, והדר ביה רבה ממאי דאמר לעיל יד הכל ממשמשין בה דלאו מהאי טעמא אתינן לה אלא מטעם דרבותינו דלכל דיני מעשר בתר לקיטה אזלינן. מיהו רבותינו אפילו לענין ביעור אזלי בתר לקיטה, כדאיתא במסכת סוכה [דף מ'.], אלא דרבה לענין דיני מעשר סבירא ליה כותייהו, אבל לענין ביעור לא סבירא ליה כותייהו אלא כשאר תנאי כלהו דקיימו בחדא שטה לשביעית. [כתוב שם לראב''ד].
-----
ורב המנונא סבר כיון דאינו חייב בביעור אין משמוש הידים בגזל פוטרו מן המעשר והא דקאמר אבטולמס אחר לקיטתו עישורו למימרא דלא יהבי' לי' דין ששית מעשר עני אלא דין שביעית מעשר ראשון ומעשר שני. כך נ''ל פתרון כל שיטה זו. [תוס' רי''ד].
-----
תנאי היא דתניא אבטולמוס העיד וכו'. ורב המנונא ורבה בר המנונא פליגי אליב' דאבטולמוס כדפי' רש''י, ודברי אבטולמוס עיקר דכל העיד הלכה היא. ומשו''ה נמי לא אייתי מילתא דר''ג דאזיל לעיל בתר לקיטה למעשר באתרוג, ובתר חנטה לשביעית, דמילת' דאבטולמוס תנינ' לה כדפי'. ועוד שמעתי דניחא ליה לאתויי הך פלוגת' דאבטולמוס, משום דאשכחן בה תנא דסבר כר' שמעון ב''ר יודא. [תוספות ישנים].
-----
אינהו דאמר כאבטולמס דאמר אתרוג אחר לקיטה למעשר ואחר חנטה לשביעית. והלכך כיון דבתר חנטה אזלינן לשביעית בת שביעית הנכנסת לשמינית פטורה מן המעשר וחייבת בביעור מדינא ובהא שוו רבה ורב המנונא. אבל בבת ששית הנכנסת לשביעית פליגי רבה ורב המנונא אליבא דאבטולמס דרב המנונא סבר דכיון דבתר חנטה אזלינן לשביעית וזו פטורה היא מן הביעור ממילא מחייבה במעשר ואע''ג דלענין מעשר אבטולמס בתר לקיטה אזיל הני מילי בשניה הנכנסת לשלישית אבל הכא לא לפי שלא פטרה תורה פירות שביעי' ממעשר משום שביעית [א]לא מתורת הפקר נגעה בהן וכמו שכתבתי למעלה וזו כיון שפטורה מן הביעור חייבת במעשר ואי משום דיד הכל ממשמשין בה גזל הוי ולא הפקר. ורבה סבר דממילא הוי הפקר ואע''פ שהוא הפקר שלא מדעת אפי' הכי פטור מן המעשר וכאבטולמס דאמר בתר לקיטה למעשר אפי' בבת ששית שנכנסת לשביעי' הוא ומשום דיד הכל ממשמשין בה. ורבותי' נמנו באושה ואמרו אתרוג אחר לקיטה בין למעשר בין לשביעית ור' שמעון פליג בין לדרבותי' בין בדאבטולמס ומחלוקת ג' הוא דס''ל דלא מחייב בביעור אלא א''כ גדל בשביעית ולקט בשביעית ומשו''ה קאמר דבת שביעית הנכנסת לשמינית פטורה מן הביעור. ומיהו קשיא לי אמאי קאמר דפטורה מן המעשר דהא כיון דס''ל דפטורה מן הביעור הו''ל לחייבו במעשר ואפי' ס''ל כר''ג דאזיל בתר לקיטה למעשר לפי שאין פירות שביעית פטורין מן המעשר אלא מתורת הפקר וזו כיון שאינה חייבת בביעור הוה לן לחייבה במעשר. וניחא לי דכיון דבשביעית היתה הפקר כשנכנסה שמינית בעליה מהפקירא קא זכו בה ומשום הכי פטורה מן המעשר. [חידושי הר''ן].
-----
@ ט''ו ע''ב.
חסורי מיחסרא וה''ק אתרוג אחר לקיטתו עישורו ואחר חנטה לשביעית. פי' ובהא פליגי רבה ורב המנונא דאתרוג בת ששית הנכנסת לשביעית אזלי' בי' בתר חנטה לשביעית ופטור מן הביעור ובתר לקיטה אזלי' לענין מעשר רבה מפרש האי דאזלי' בתר לקיטה למימרא דכיון דנלקט בשביעת פטור מן המעשר שאף על פי שאינו מופקר מן התורה כיון דיד הכל ממשמשין בו בשביעית פטור מן המעשר ולהכי אמר אבטולמס בתר לקיטתו עישורו לפוטרו מן המעשר. [תוס' רי''ד].
-----
ת''ר אילן שחנטו פירותיו קודם חמשה עשר בשבט מתעשר לשנה שעברה, לאחר חמשה עשר בשבט מתעשר לשנה הבאה, אמ' ר' נחמיה בד''א באילן העושה שתי בריכות בשנה, שתי בריכות סל' דע', אלא אמ' כעין שתי בריכות. פי', שאין פירותיהן נגמרים ביחד, ומתלקטין ביחד, ואין לילך בהן בתר לקיטה כמו היונים שיולדין וחוזרין ויולדין, וכל לידה ולידה תיקרא בריכה, כדתנן [ב''ב פ' ע''א] הלוקח פירות שובך מחבירו מפריח לו בריכה הראשנה כך אילו האילנות כל אותן שנגמרין ונלקטין עכשיו קורא בריכה אחת, והנגמרין ונלקטין לאחר מיכן קורא בריכה שנייה, אבל אילן העושה בריכה אחת כגון הדקלים והחרובין והזתים, אע''פ שחנטו פירותיהן קודם ט''ו בשבט, מתעשרין לשנה הבאה. ואי קשיא, והא אמרן לעיל [י''ב ע''ב] תנן התם התבואה והזתים משיביאו שליש, ואמר רבא נמי אמור רבנן [אילן] בתר חנטה אזלינן תבואה וזתים בתר שליש כול', אלמא זתים בתר הבאת שליש אזלינן, והכא משמע דסבר תנא קמא דזתים בתר חנטה אזלינ', דמדמזכיר ר' נחמיה זתים, מכלל דתנא קמא אף באילן זתים הולך אחר חנטה, ואף ר' נחמיה דחולק על תנא קמא, ואינו הולך בהן אחר חנטה, אין לידע אם אחר הבאת שליש הולך בהן, או אחר לקיטה. ויותר משמע שדעתו לילך [בהן] אחר לקיטה. תשובה, לכולי עלמא זתים בתר הבאת שליש אזלינ', כדילפי' מקרא [ויקרא כ''ה] ועשת את התבואה לשלש, ואיתקוש מעשר דגן תירוש ויצהר אהדדי, למימרא דדינא חדא אית להו למיזל בתר שליש. והאי דאדכר ר' נחמי' זתים, לאו מכלל דתנא קמא סבר דזתים נמי בתר חנטה אזלינן, אלא הכי קאמר ליה, כי היכי דזתים לא אזלינן בתר חנטה אלא בתר לקיטה, הם הכי נמי כל אילן הדומה להן שעושה כעין בריכה אחת אנו הולכין בתר לקיטה, כגון הדקלים והחרובין, ולא אזלינ' בתר חנטה אלא באילן העושה כעין שתי בריכות שאין לקיטתן שוה. ותנא קמא ודאי אדקלים וחרובין פליג, אבל אזתים לא פלוג דודאי זתים בתר הבאת שליש אזלינן, והוא זמן לקיטתן שמשעה שהביאו שליש מלקטין אותן ונגמרין במעטן, דהכי תנן במנחות בפרק כל קרבנות ציבור [פ''ה ע''ב] תקועא אלפא לשמן כו' עד אין מביאין אנפקינין ואם הביא כשר. ומקשה בגמ' והתניא אין מביאין אנפקינון ואם הביא פסול מפני שהוא שרף, פי', אינו חשוב שמן אלא שרף בעלמ'. ומתרץ רב יוסף לא קשיא הא ר' חייא והא ר' שמע' ביר' [דר'] חייא זריק ליה ור' שמעון ביר' מטביל ביה, וסימנ' עשירים מקמצין. ואמרי' תניא ר' יהודה אומ' אנפקינון שמן זית שלא הביא שליש, ולמה סכין אותו שמשיר את השיער ומעדן את הבשר. עד כאן לא פליגי אלא באנפקינון שהוא שמן זית שלא הביא שליש, אבל שמן זית שהביא שליש, אליבא דכולי עלמא שמן חשוב הוא, ואי זהו זית שלא הביא שליש כגון אילו שפוצעין ומשימין במלח ובמים כדי לאוכלן, אבל כשנתבשלו קצת, אע''פ שהן כולן לבנים מלקטין אותן וכותשים אותן ושמנם הוא חשוב, הילכך הזית משהביא שליש מתחילתו ללקטן ומשימין אותן במעטן וכותשין אותן. אמ' ר' יוחנ' נהגו העם בחרובין כר' נחמיה. [פסקי הרי''ד].
-----
באחד בתשרי הוא ראש השנה למעשר תבואה וקטניות וירקות, וכל מקום שנאמר ראש השנה סתם הוא אחד בתשרי, ובחמישה עשר בשבט הוא ראש השנה למעשר [ה]אילנות, כיצד תבואה וקטניות שהגיעו לעונת המעשרות לפני ר''ה של שלישית אע''פ שנגמרו ונאספו אח''כ בסוף שנה שלישית מפרישים מהם מעשר שני, ואם לא באו לעונת המעשרות אלא אחר ראש השנה של שלישית מפרישים מהם מעשר עני, וכן פירות האילן שבאו לעונת המעשרות קודם ט''ו בשבט של שנה שלישית אע''פ שנגמרו ונאספו אח''כ בסוף שנה שלישית מתעשרים לשעבר ומפרישים מהם מעשר שני, וכן אם באו לעונת המעשרות קודם ט''ו בשבט של שנה רביעית אע''פ שנגמרו ונאספו [ברביעית] מפרישים מהם מעשר עני ואם באו לעונת מעשרות אחר ט''ו בשבט מתעשרים להבא, [וה]חרובין אע''פ שנחנטו פירותיהם קודם ט''ו בשבט מתעשרים להבא הואיל ומעשרותיהם מדברי סופרים (ע''פ רמב''ם מעש''ש ונט''ר פ''א הל' ב'—ג') כדאיתא בפ''ק דראש השנה. ונראה לרבינו משה (שם) שאין הדברים אמורים אלא בחרובי צלמונה וכיוצא בהם שאין ראוים למאכל רוב בני אדם והם הם שמעשרותיהם מדברי סופרים אבל שאר חרובין הרי הם כשאר פירות האילן. הירק בשעת לקיטתו עישורו, כיצד אם נלקט ביום ראש השנה של שנה שלישית אע''פ שבא לעונת המעשרות ונגמר בשניה מפרישים ממנו מעשר עני ואם נלקט ברביעית מפרישים ממנו מעשר שני, וכן האתרוג בלבד משאר פירות האילן הרי הוא כירק והולכים אחר לקיטתו בין למעשר בין לשביעית כיצד אם נלקט בשלישית אחר ט''ו בשבט מפרישים ממנו מעשר עני אע''פ שנגמרה בשניה וכן אם נלקט ברביעית קודם ט''ו בשבט מפרישים ממנו מעשר עני (רמב''ם שם הל' ד'—ה'). עוד מסקינן בפ''ק דראש השנה (י''ג ב'), האורז והדוחן והפרגין והשומשמין אע''פ שהשרישו קודם ר''ה אין הולכים בהם אלא אחר גמר הפרי ומתעשרים להבא, וכן פול המצרי אע''פ שמקצתו השריש לפני ראש השנה ומקצתו לאחר ראש השנה צובר גורנו לתוכו ותורם ומעשר מן הכל כאחד שהכל הולך אחר גמר הפרי (רמב''ם שם ה''ח). [סמ''ג עשין סימן קל''ו].
-----
בד''א באילן שעושה ב' בריכות בשנה. שתי בריכות סלקא דעתך — פי' וכי יונים הם שעושין שתי בריכות, אלא שעושין פירות ב' פעמים בשנה כמו יונים שעושין ב' בריכות, והוא דיופרין שטוען פירות ב' פעמים בשנה כגון תאנה שעושה פירות בקיץ ובחורף. [הערוך ערך ברךגד].
-----
הדקלים והזיתים והתאנים אע''פ שחנטו. וא''ת והא אמרינן לעיל [י''ב ע''ב] דבזתים אזלינן בתר שליש ולא בתר חנטה. וי''ל, דחנטה קאי אדקלים וחרובים וה''ה בזתים שהביאו שליש קודם ט''ו בשבט, ולא חש לפרושי. עוד י''ל דלעיל איירי בזתים הראויין לעשות שמן שאין לקיטתו כאחד, ואזיל בהן רבנן בתר הבאת שליש, אבל הכא בזתים הראוין לאכילה ואותן לקיט' שוה, ואזיל להן בתר לקיטה. [תוספות ישנים].
-----
אבל אילן העושה בריכה אחת כגון הדקלים והחרובין והזיתים אע''פ שחנטו פירותיהן קודם חמשה עשר בשבט מתעשרים לשנה הבאה. ראיתי מקשים בתוספת דלעיל אמרן תנן התם התבואה והזיתים משיביאו שליש ואמר רבא נמי אמור רבנן אילן בתר חנטה אזלינן תבואה וזיתים בתר שליש כו' אלמא זיתים בתר הבאת שליש אזלינן והכא משמע דסבר ת''ק דזיתים בתר חנטה אזלי' דמדמזכיר ר' נחמ' זיתים מכלל דת''ק אף באילן זיתים הולך אחר חנטה ואף ר' נחמי' דחולק על ת''ק ואינו הולך בהן אחר חנטה אין לידע אם אחר הבאת שליש הולך בהן או אחר לקיטה ויותר משמע שאחר לקיטה דעתו לילך בהן. ונ''ל לתרץ דלכ''ע זיתים בתר הבאת שליש אזלי כדילפ' מקרא ועשת את התבואה לשליש ואיתקוש מעשר דגן תירוש ויצהר אהדדי למימרא דדינא חדא אית לכולהו למיזל בתר שליש והאי דאידכר ר' נחמיה זיתים לאו מכלל דת''ק סבר דזיתים נמי בתר חנטה אזלי' אלא ה''ק לי' כי היכי דזיתים לא אזלי' בתר חנטה אלא בתר לקיטה הם ה''נ באילן הדומה להן שעושה כעין בריכה אחת אנו הולכים אחר לקיטה כגון הדקלים והחרובין ולא אזלי' בתר חנטה אלא באילן העושה כעין שתי בריכות שאין לקיטתן שוה ות''ק אדקלים וחרובים ודאי פליג אבל אזיתים לא פליג דבוודאי זיתים בתר הבאת שליש אזלי' והוא זמן לקיטתן שמשעה שהביאו שליש מלקטין אותן ומתגמרין במעטן דהכי תנן במנחות בפ' כל קרבנות הציבור תקועה אלפא לשמן כו' עד אין מביאין אונפקינון ואם הביא כשר ומקשה בגמרא והתניא איןמביאין אונפקינון ואם הביא פסול מפני שהוא שרף פי' אינו חשוב אלא שרף בעלמא ומתרץ רב יוסף ל''ק הא ר' חייא והא ר''ש ברי' דר' חייא זריק לי' ור''ש ברי' מטביל בי' וסימנך עשירים מקמצין ואמרי' תניא ר' יהודא אומר אונפקינון שמן זית שלא הביא שליש ולמה סכין אותו שמשיר את השער ומעדן את הבשר עד כאן לא פליגי אלא באונפקינון שהוא שמן זית שלא הביא שליש אבל זית שהביא שליש אליבא דכ''ע שמן חשוב הוא ואיזהו זית שלא הביא שליש כגון אלו שפוצעין ומשימין במלח ובמים כדי לאוכלן אבל כשנתבשלו קצת אע''פ שהן כולן לבנים מלקטין אותן וכותשין אותן ושמנן הוא שמן חשוב הילכך הזית משהביא שליש מתחילין ללקטו ומשימין אותו במעטן וכותשין אותו. [תוס' רי''ד].
-----
אמר רבי יוחנן נהגו העם בחרובין כר' נחמיה פ' שאמר שאע''פ שחנטו קודם ט''ו בשבט מתעשרין לשנה הבאה מפני שהן עושין בריכה אחת בשנה. ואותביה ר' שמעון בן לקיש מהא דתניא בנות שוח שביעית שלהן (שניה שהן עושות לשלש שנים פי' שנת שביעית שלהן) שניה לפירותיהן כלומר אין עושין בשבע שנים אלא שתי בריכות מפלי ששנה ראשונה מן השבוע ושנייה אינן ראוין לאכילה עד סוף שנה שלישית [דנטעי] עד שתכנס ט''ו יום משבט משנה רביעית הרי טעינה אחת טעינה שניה (נמי) ממתנת שנה רביעית חמישית וששית עד ט''ו משנה שביעית ואחר כך ראוין לאכילה והא תניא בנות שוח אע''פ שאין עושות בריכות אלא לג' שנים אעפי''כ מפני שחנטו קודם ט''ו ימים בשבט משנה רביעית קארי לה שנה שאלמלא לשנה הבאה מתעשרין שביעית שלהן שלישית הוה לי' למימר מפני שיש ו' שנים לשתי טעינות ושנה שביעית תחלת טעינה שלישית היא אלא מפני שחנטו קודם ט''ו בשבט לשנה שעברה שהיא שנת ששית מתעשרין ומשום הכי תני שביעית שלהן שניה שאע''פ שנכנסה שביעית מפני שחנטו קודם ט''ו בשבט לשנה שעברה נחשבין (שמעינן מינה דלשנה שעברה מתעשרין הילכך לשנה שעברה מתעשרין) ואמאי אמרת דנהוג עלמא כר' נחמי' דאמר לשנה הבאה מתעשרין (ושתיק). [פירוש הרמב''ם].
-----
תנו רבנן אילן שחנטו פירותיו וכו' אמר ר' יוחנן נהגו העם בחרובין כר' נחמיה איתביה וכו' ולימא ליה אנא אמינא לך מנהגא ואת אמרת אסורא משו' דאמרי' לי' במקום איסורא כי נהגו מי שבקי' להו. מכאן יש להוכיח מילתא שאין להעמיד המנהג במקום שיש איסור ולא אמרי' בכיוצא בזה מנהג מבטל הלכה, ואין צ''ל שאם נהגו היתר בדבר איסור בלי שום סמך שום סברא בעולם, אלא אפי' נהגו בזה וסומכין להן על חכם אין שומעין להן שכיון שנתבטלו דברי אותו חכם מפני שרבו חבריו עליו הרי הן כמו שאינן כלל. מיהו דווקא במקום שאינו מקומו של אותו חכם אבל במקום שהוא מצוי יכולין הן להתיר ע''פ רבן, והא דלא פריך בגמ' דאדר' יוחנן במקומו של ר' נחמיה קאמר היינו משום דקושטא הוו ידעי דבכל מקום קאמר אפי' שלא במקומו של ר' נחמיה, ועוד שאלו במקומו קאמר לא שייך למימר נהגו דהוראה גמורה היא. וראיתי לתשובה דהרשב''א ז''ל שהוא מתיר לאנשי מקום שקבלו עליהן להתנהג על פי פוסק אחד לעשות כדבריו בקולותיו אע''פ שחולקין עליו ומבי' ראיה מדאמרי' במקומו של ר' אליעזר היו כורתין פחמין לעשות איזמל בשבתות וראיות אחרות הביא וכן ראיתי תשובה אחת בשם הרא''ש ז''ל שהשיב במורדת אחת שכפו את בעלה לגרש אותה על פי הרמב''ם ז''ל ואמר שכיון שנעשה מעשה על פיו שאין להחזיר הדבר. [חי' הרשב''ץ].
-----
@ ט''ז ע''א.
בשילהי ברכו' סכותה לראשי ביום נשק אמ' ר' יוחנן אלו ימי ניסן וימי תשרי שנושקין זה את זה. ומפרש שהתלמידים נושקין זה את זה ונפטרין זה (את) [מ]זה איש למקומן. ואומ' ר' דשיבוש הוא. אלא ימים שנושקין זה לזה שימי תקופת תשרי וימי תקופת ניסן שוין. והם ימי הדין כדאמרינן בראש השנה ושייך בהן (ו)סכותה לפי שהם צריכי' רחמים. הועתק מכתיבת רבינו תם. [ספר הישר לר''ת — חידושים סימן ת''כ].
-----
בארבע פרקים אלו, העולם נידון לפי מעשה העולם, אם טוב ואם רע. בפסח על התבואה, לפי שבאותו הזמן התבואה היא מתבשלת, וגוזר עליה המקום כך וכך יארע בזו התבואה הנזרעת קודם שתקצר, וכך וכך יארע לתבואה שתזרע מהיום עד הפסח. (וכך וכך ייארע לתבואה זו הנזרעת קודם שתקצר). ולפי שבאותו הזמן העולם בסכנה לעיני כל רואי השמש, אין נחתם גזר דין על התבואה מזריעה עד קצירה, כדי שאם ישובו ישראל בתשובה ייטב להם גשמי ברכה, ואם לא ישובו, יהיה בהפך. וכדאמרי' בתענית [ו' ע''א] יורה במרחשון ומלקוש בניסן, ולמה נקרא מלקוש שמל קשיותן של ישראל. ובעצרת על פירות האילן שזמן עצרת לאילן, כזמן הפסח לתבואה, שהוא לבשול הפירות. בראש השנה וכו' עוברין לפניו. מפרש בגמ' [י''ח ע''א] אמרנא, כצאן העובר תחת השבט על ידי מונה. ובחג נדונין על המים, שזמן גשמים הוא במרחשון, כדאמרי' יורה במרחשון. [רבינו יהונתן מלוניל].
-----
בארבעה פרקים העולם נידון, בפסח על התבואה, בעצרת על פירות האילן, בראש השנה כל באי העולם עוברין לפניו כבני מרון, שנ' [תהלים ל''ג] היוצר יחד לבם המבין אל כל מעשיהם. ובחג נידונין על המים. תניא תבואה שאירע בה קרי או אונס קודם הפסח נידונת לשעבר, אחר הפסח נידונת להבא. אדם שאירע בו קרי או אונס קודם יום הכפורים נידון לשעבר, אחר יום הכפורים נידון להבא, אמר רבא [ש''מ] תרי דיני מיתדנא. תניא ר' יהוד' אומ' משום ר' עקיב' מפני מה אמרה תורה הביאו עומר בפסח, מפני שהפסח זמן תבואה הוא, אמר הקב''ה הביאו לפני עומר בפסח כדי שתתברך לכם תבואה שבשדות. ומפני מה אמרה תורה הביאו שתי הלחם בעצרת, מפני שעצרת זמן פירות האילן הויא. פי', שאין מביאין ביכורים קודם לעצרת. אמ' הקב''ה הקריבו לפני שתי הלחם בעצרת כדי שיתברכו לכם פירו' האילן. ומפני מה אמרה תורה נסכו מים בחג, מפני שחג זמן גשמי שנה הוא, אמ' הקב''ה נסכו לפני בחג כדי שיתברכו לכם גשמי שנה. ואמרו לפני מלכיות זכרונות ושופרות, מלכיות כדי שתמליכוני עליכם, זכרונות כדי שיעלה זכרוניכם לפני לטובה, ובמה בשופר. אמ' ר' אבהו למה תוקעין בשופר שלאיל, אמ' הקב''ה תקעו לפני בשופר שלאיל כדי שאזכור לכם עקידת יצחק. פי' אע''ג דתנן לקמן [כ''ו ע''א] כל השופרות כשירין, אפי' הכי מצוה בשופר של איל. אמ' ר' יצחק למה תוקעין ומריעין כשהן יושבין, ותוקעין ומריעין כשהן עומדין, כדי לערבב את השטן. [פסקי הרי''ד].
-----
בארבעה פרקים העולם נידון, בפס' על התבואה, בעצרת על פירות האילן, בראש השנה כל באי עולם עוברין לפניו כבני מרון, שהן הכבשים הנכנסין אחד אחד להתעשר, ובחג נידונין על המים. [פסקי ריא''ז].
-----
פיס'. בפסח על התבואה. אם לטובה אם לרעה, וכן כל אחד בזמנו. קרי, לשון מקרה. כבני מרון, כבני אימרנא, ככבשים שעוברים לפני מונה. תרי דינא מיתדנא, קודם זריעתה וסמוך לקצירה, אונס שאירע לפני הפסח, הפסח דאשתקד גזר עליה מן השמים, לאחר פסח, פסח דהשתא נגזר עליה. שתי הלחם בעצרת, כדי שיתברכו לכם פירות האילן. ואליבא דמאן דאמ' בסנהדרין [ע' ע''ב] אותו אילן שאכל אדם הראשון חטה היתה [תוס' פ''א שתי הלחם ירצו על פירות האילן שהן מתירין להביא ביכורים שאין מביאין ביכורים קודם לעצרת שנ' [שמות ל''ד] בכורי קציר חטים, עכ''ת]. [ריבב''ן].
-----
שנו חכמים בארבעה פרקים העולם נידון. בפסח על התבואה בעצרת על פירות האילן בראש השנה כל באי העולם עוברין לפניו כבני מרון שנאמר היוצר יחד לבם המבין אל כל מעשיהם. ובחג נידונין על המים. מאי כבני מרון הכא תרגימו כבני אימרנא ר' שמעון בן לקיש אמר כמעלות בית מרון אמר ר' כרוספדי אמר ר' יוחנן שלשה ספרים נפתחין בראש השנה אחד של צדיקים גמורים ואחד של רשעים גמורים ואחד של בינונים של צדיקים גמורים נכתבין ונחתמין מיד לחיים של רשעים גמורים נכתבין ונחתמין מיד למיתה של בינונים תלוין ועומדין מראש השנה ועד יום הכיפורים זכו נכתבו לחיים לא זכו נכתבין למיתה פי' רבינו ישעיה זצ''ל האי צדיקים ורשעים לאו דוקא שהרי כמה רשעים חיים וכמה צדיקים מתים אלא רשעים זה שנמצא עליו חובה למות ואפילו שהן צדיקים כדכתיב והצדיקו את הצדיק והרשיעו את הרשע שהזוכה בדין קורא צדיק והמתחייב קורא רשע אבל האי דאמרינן שלש כיתות ליום הדין כו' אותן הן צדיקים ודאי ורשעים ודאי. תנו רבנן לעולם יראה אדם עצמו כאילו חציו זכאי וחציו חייב עשה מצוה אחת אשריו שהכריע את עצמו לכף זכות עבר עבירה [אחת] אוי לו שהכריע את עצמו לכף חובה שנאמר וחוטא אחד יאבד טובה הרבה בשביל חטא אחד שחטא זה איבד ממנו טובה הרבה. ר' [אליעזר] אומר לפי שכל העולם נידון אחר רובו [והיחיד נידון אחר רובו] לפיכך צריך אדם שיראה את עצמו כאילו כל העולם כולו תלוי עליו. עשה מצוה אחת אשריו שהכריע את עצמו ואת כל העולם כולו לכף זכות עבר עבירה אחת אוי לו שהכריע את עצמו ואת כל העולם כולו לכף חובה שנאמר וחוטא אחד יאבד טובה הרבה בשביל חטא יחידי שחטא זה איבד ממנו ומכל העולם כולו טובה הרבה רבי שמעון בן יוחי אומר אפילו צדיק גמור ומרד באחרונה איבד כל הראשונות שנאמר וצדקת הצדיק לא תצילנו ביום רשעו ואוקמא ריש לקיש בתוהא על הראשונות ואפי' רשע גמור כל ימיו ועשה תשובה באחרונה אין מזכירין לו כלום מרשעו שנאמר ורשעת הרשע לא יכשל בה ביום שובו מרשעו. אמר ר' יוחנן גדולה תשובה שמקרעת גזר דין שנאמר ושב ורפא לו איזהו דבר שצריך רפואה הוי אומר זה גזר דין מיתיבי השב בינתים מוחלין לו לא שב בינתים אפי' הביא כל אילי נביות שבעולם אין מוחלין לו פי' בינתים בין ראש השנה ליום הכיפורים. לא קשיא כאן ביחיד כאן בצבור גזר דין דצבור מיקרע קרע גזר דין דיחיד לא מיקרע ר' יצחק אמר יפה צעקה לאדם בין קודם גזר דין בין לאחר גזר דין. ואמר ר' יצחק ארבעה דברים מקרעין גזר דינו של אדם ואלו הן צדקה צעקה שנוי השם ושנוי מעשה ויש אומרים אף שינוי מקום. כתוב אחד אומר כה' אלהינו בכל קראינו אליו וכתוב אחד אומר דרשו ה' בהמצאו לא קשיא הא ביחיד הא בצבור בצבור בכל קראינו אליו ביחיד בהמצאו ויחיד אימת אמר רב נחמן אמר רבה בר אבוה אלו עשרת ימים שבין ראש השנה ליום הכיפורים ולפי שהן עשרה ימים הן ימי תשובה ובהם שערי תפלה פתוחים התקינו להשכים ולהתפלל בהם בתחנונים ובסליחות ולהתענות בהם ולהזכיר בהן י''ג [מדות] שאינן חוזרות ריקם. גם לפני ראש השנה משכימין למעמדות ואומרים תחנונים וסליחות עיר ועיר כמנהגה והא לך סדר מנהגינו. חל ראש השנה בשני מתחילין המעמדות מיום (ראשון) [שני] שלפניו. וכן אם חל בשבת מתחילין מיום שני שלפניו חל להיות בחמישי מתחילין מיום חמישי שלפניו ואם חל להיות בשלישי מתחילין מיום שני שלפני פניו ובכל ימי המעמדות בין לפני ראש השנה בין לאחר ראש השנה נוהגין היחידים להתענות ויש שמתענין ערב ראש השנה ויש להן סמך בירושלמי דנדרים ותענית פרק ב' ר' יונתן ציים עריבת ריש שתא ר' אבין ציים עריבת שובא פי' ערב שבת. ובפסיקתא דסוכה הכי איתא ולקחתם לכם ביום הראשון והלא יום חמשה עשר הוא ואת אמרת ביום הראשון ר' מנא דשב ור' יהושע דסכנין למדינה שהיא חייבת ליפס למלך הלך המלך לגבותו בתוך עשרה מילין יצאו גדולי המדינה [לקראתו] וקילסו אותו ויתר להם המלך שליש מדימוסא שלהן בתוך חמשה מילין יצאו פטרובולי המדינה וקילסו אותו ויתר להם המלך עוד שליש וכיון שבא קרוב לפתח המדינה [יצאו כל בני המדינה] וקילסו אותו אנשים ונשים וטף וויתר להם את הכל אמר להם המלך מה דאזל אזל מכאן ואילך חושבנא לכך באין גדולי ישראל ומתענין ערב ראש השנה הקב''ה מוותר להם שליש מעונותיהם באין עשרת ימי תשובה ומתענין הכשרים שבהן והקב''ה מוותר להם עוד רוב עונותיהם כיון שבא יום הכיפורים ומתענין כל ישראל אנשים ונשים וטף והקב''ה מוחל להן על כל עונותיהן ואומר להן מה דאזל אזל מיכאן ואילך חושבנא תחילת חשבון הוא לכך נאמר ולקחתם לכם ביום הראשון הא למדת שהימים הללו ימי תענית ותפלה ותחנונים הן הלכך ערב ראש השנה שחרית אין נמנעין מליפול על פניהן ולומר וידוי שהרי משכימין בשחרית לתחנונים אבל במנחה אין נופלין על פניהן שהרי יום טוב הוא ונקרא מקרא קודש כשאר הרגלים. וכשהן משכימין בימי המעמדות לומר תחנונים אומר סדר מאה ברכות כשאר הימים ומברכין ברכת התורה וקורין לא ימוש אשרי האיש מאימתי קורין וכשיגיע עמוד השחר יקרא פרשת תמיד ואינו רשאי לומר תחנונים בלא ברכות התורה דהא קיימא לן למקרא צריך לברך אומר תהלה ועומד החזן אם הם עשרה ואומרים קדיש עד לעילא ואם אינן עשרה מתחילין שומע תפלה. וכל הסדר הכתוב במחזורים ומזכירין שלש עשרה מדות בין כל ענייה וענייה ואומר סליחות ווידוים כפי רצונם ואם אינם מנין עשרה מדלגין שלש עשרה מדות וכשמגיעין לויקרא בשם ה' ושם נאמר מדלגין ואומר וסלחת לעונינו. ובענייה האחרונה אומר וודוי אבל אנחנו חטאנו ונופלין על פניהן ואומרים מכניסי רחמים כו' מכניסי דמעה כו' ואין בזה משום משתף שם שמים ודבר אחר שאינו דומה למה ששנינו ליה ולך מזבח והרב ר' אביגדור כהן צדק זצ''ל הביא ראיה על זה מהא דאמרינן בסנהדרין בפרק נגמר הדין אמר ר' יוחנן לעולם יבקש אדם שיהו הכל מאמצין את כחו מלמטה ואל יהי לו צרים מלמעלה ופי' רבינו שלמה זצ''ל שייסייעוהו מלאכי השרת לבקש רחמים ושלא יהיה לו משטינים מלמעלה וגם במדרש שיר השירים על פסוק השבעתי אתכם אומרת כנסת ישראל למלאכים העומדים על שערי תפלה ועל שערי דמעה הוליכו תפלתי ודמעתי לפני הקב''ה ותהיו מליצי יושר לפניו שימחול לי על הזדונות ועל השגגות ונאמר אם יש עליו מלאך מליץ אחד מני אלף וגו' ועל מה שאומר בלשון ארמית אין להקשות מהא דאמרינן בסוטה אל ישאל אדם צרכיו בלשון ארמית לפי שאין [מלאכי השרת] נזקקין לו דהתם מוקמינן לה דוקא ביחיד אבל צבור רשאין לישאל בכל לשון לפי שהשכינה עמהם מכל מקום קשה שהרי אומר במטותא מינכון מלאכי מרומא דיבידיכון מפתחא דרחמי ותחנוני וכו' האיך מדברין נגד המלאכים בלשון שאינם מבינים. ונראה לאחי ר' בנימין זצ''ל לפרש שיש במלאכים המבינים בכל לשון כדאמרינן בא גבריאל ולמדו שבעים לשון וכן יש לומר במיטטרון שהוא סופר שהוא מבין כל לשון שהרי יש לו לכתוב זכות כל אומה וחובתה וכן במיכאל שהרי יש לו לדון על כל אומה ואומה וכן יש לומר במלאכים הממונים על שערי התפלה שהן מבינים בכל לשון לשמוע תפלת כל אומה ולשון. או יש לומר יחיד אל ישאל צרכיו בארמית שאין מלאכי השרת המצווין עליו לשומרו נזקקין לו שהרי אינם מבינים אלא לשונן אבל מלאכים המסורין לצבור הן מבינים בכל לשון. מצאתי בשם רבינו שמואל בר נטרונאי זצ''ל שלא הניח בתעניות שלפני ראש השנה להתענות האבל ביום קבורה דכיון שאינן חובה תעניות הללו מוכלינן ליה ומשקינן ליה לפכוחי פחדיה. [שבלי הלקט סימן רפ''ב].
-----
[רי''ף תתקל''ג] מתני' בארבעה פרקים וכו' [התבוא]ה כגון ברד ושדפון. (גמ') נידונת לכ[שעב]ר קודם שנזרע דהינו בפסח של אשתקד נגזר עליו. להבא בפסח זה שעבר עכשו מקרוב. תרי דיני מתדנא שבפסח נידון האי תבואה דק[יי]מא בשדות ומוכנת ליקצר ותבואה שעתידין לזרוע במרחשון הבא. שהפסח זמן תבואה הוא שהתבואה נידונת בו. אמ' הקב''ה הביאו שתי הלחם וכו' וא''ת מה ענין שתי הלחם לפירות האילן דתינח עומר וניסוך המים הוי מאותו המין. ואיכא למימר דאתיא כמאן דאמ' [סנהדרין ע' ע''ב] עץ שאכל אדם ה[ר]א' ממנה חטה היתה. ואי נמי משום דשתי הלחם באות להכשיר הקרבת ביכורים שאין מביאין בכורים קודם שתי הלחם דשתי הלחם היה מתיר של גבוה ועומר להדיוט. [וב]מה בשופר של חרות שנאמ' [ישעי' כ''ז] והיה ביום ההוא יתקע בשופר גדול. [פירוש רבינו יצחק קרקושה].
-----
בארבעה פרקים העולם נידון, בפסח על התבואה בעצרת על פירות האילן, בראש השנה כל באי עולם עוברין לפניו כבני מרון, פירוש כבני אימרנא, אי נמי כמעלת בית חורון. שנאמר היוצר יחד לבם המבין אל כל מעשיהם, פירוש בעת שהא%ל יתעלה היה יוצר יחד לבם, וזהו ראש השנה, אז הוא מבין אל כל מעשיהם. וסמך הוא לעיקר הקבלה. ובחג נדונין על המים. תבואה שארע בה קרי או אונס קודם הפסח נדונת לשעבר, לאחר הפסח נדון להבא. אדם שארע בו קרי או אונס קודם יום הכפורים נדון לשעבר, אחר יום הכפורים נדון להבא. ש''מ תרי דיני מתדנא, פירוש התבואה הנזרעת קודם הפסח. ואדם נדון בראש השנה וגזר דין שלו נחתם ביום הכפורים. מפני מה אמרה תורה הביאו עומר בפסח, מפני שהפסח זמן תבואה הוא, אמר הקב''ה הביאו לפני עומר בפסח כדי שתתברך לכם תבואה שבשדות. ומפני מה אמרה תורה הביאו לפני שתי הלחם בעצרת, מפני שעצרת זמן [פירות] אילן, אמר הקב''ה הקריבו לפני שתי הלחם בעצרת כדי שיתברכו לכם פירות שבאילן, פירוש ואתיא כמ''ד [סנהדרין ע' ע''ב] עץ הדעת שאכל אדם הראשון חטה היתה. ואפשר לומר כי מאחר שהביאו עומר מן השעורים על פירות הארץ, צוה שיביאו מן החטים שהם מבחר כל הפירות, על פירות האילן, ואע''פ שאינן מן האילן כיון שהם משובחים ונבחרים מן הכל ואשתנו לעלויא הרי הקרבן הוא יותר טוב ונבחר. ומפני מה אמרה תורה נסכו מים בחג, מפני שחג זמן גשמי שנה הוא, אמר הקב''ה נסכו לפני מים בחג כדי שיתברכו לכם גשמי שנה. ואמרו לפני בראש השנה מלכיות זכרונות ושופרות, מלכיות כדי שתמליכוני עליכם, זכרונות כדי שיבוא זכרונכם לפני לטובה, ובמה בשופר. ירושלמי [פ''ד ה''ח] בכל הקרבנות כתיב והקרבתם ובראש השנה כתיב ועשיתם, אמר הקב''ה כיון שנכנסתם בדין לפני בראש השנה ויצאתם בשלום מעלה אני עליכם כאילו נבראתם בריה חדשה. בכל הקרבנות כתיב חטאת ובעצרת אין כתיב חטאת, אמר להם הקב''ה מכיון שקבלתם עול תורה מעלה אני עליכם כאילו לא חטאתם מימיכם. למה תוקעין בשופר של איל, אמר הקב''ה תקעו לפני בשופר של איל כדי שאזכור לכם עקידת יצחק בן אברהם, ומעלה אני עליכם כאילו עקדתם עצמכם לפני. למה תוקעין ומריעין בראש השנה כשהן יושבין ותוקעין ומריעין כשהן עומדין, כדי לערבב את השטן. [המאורות].
-----
בארבעה פרקים העולם נידון, בפסח על התבואה, בעצרת על האילן. בראש השנה כל באי עולם עוברים לפניו כבני מרון שנ' [תהלים ל''ג] היוצר יחד וגו', ובחג נידונין על המים. תניא תבואה שאירע בה קרי או אונס קודם הפסח נידונת לשעבר. [האגודה].
-----
מתני' בארבעה פרקים העולם נידון. תמהני בשלמא אדם נידון בר''ה מדברי קבלה למדו דכתיב מראשית השנה עד אחרית השנה מר''ה נידון מה יהא בסופה וילפינן דתשרי הוא מדכתי' תקעו בחודש שופר בכסא ליום חגנו איזהו חג שהחדש מתכסה בו הוי אומר שזה ר''ה וכתיב כי חק לישראל הוא אלא הני שלשה פרקים אחרינא מבעי לי מנא להו לרבנן. ומסתברא לי דילפי להו מדאמר' תורה הביאו לפני עומר בפסח ושתי הלחם בעצרת ונסכו לפני מים בחג אלמא בזמנים הללו העולם נידון בדברים אלו ולפיכך צוה הקב''ה להביאן כדי שיתברכו ותו קשיא לי כיון דאדם נידון בר''ה ודאי על כל המאורעות שלו דנין אותו על תבואתו ופירותיו ושאר עסקיו וכיון שכן הכל נידון בר''ה. וניחא לי דשלשה דברים הללו לכלל העולם נידון בג' פרקים השנויים במשנתינו כיון שאנו רואין שצותה תורה לצבור להביא בזמנים הללו דברים שמראין עליהם אחד אחד בזמנו אבל בר''ה כל באי עולם עוברין לפניו א' א' וגוזרין עליו חלקו מדברים הללו. [חידושי הר''ן].
-----
בארבעה פרקים העולם נדון בפסח על התבואה ומשום הכי אמרה תורה הביאו לפני(ו) עומר בפסח לפי שהוא זמן תבואה. ובעצרת על פירות האילן ומשום הכי אמרה תורה הביאו לפני שתי הלחם בעצרת לפי שהוא זמן פירו' האילן וי''א דאיתא כמאן דאמר [עץ] שאכל אדה''ר חטה (היתר) [היתה]. וי''א לפי שהן תחלה לבכורים שאין מביאין בכורים קודם שתי הלחם ולי נראה דלפי שהן מהמינין שנשתבחה בהן א''י ארץ חטה ושעור' וגפן וגו' וזמנה הוא עם פירות האילן לפי' אמרה תורה להביא הקודם בפסוק לרצות על הכל שזמנן ביחד, דנראה שדינן של חטים בעצרת נמי הוא עם פירות הארץ ותבואה שנדונת בפסח היינו שעורים וכל זרעא חרפא דדמי ליה שהוא זמנן, אבל חטה למה תדון בפסח ואין זמנה עדיין שאינה מתברכת עם העצרת וכן מצאתי בתוספתא דתניא התם אמרה תורה הבא שעורים בפסח שהוא פרק שעורים שתתברך עליך תבואה הבא חטים שהוא פרק חטין שיתברכו עליך פירות האילן מדתלי טעמא בפרקן, משמע דאינו נדון באותו פרק אלא מי שהגיע פרקו ותבוא' דקתני ברישא היינו אותה תבואה שהיא מתברכת ופירו' האילן דקתני בסיפ' חטין נמי בכללן שהיא מרצה בעצמה ועל פירות האילן וצ''ע. בראש השנה כל באי העולם עוברים לפניו כבני מרון וכלם נסקרין בסקירה אחת שנא' היוצר יחד לבם המבין אל כל מעשיה' ומשום הכי אמרה תורה אמרו לפני מלכיות זכרונות ושופרות. מלכיות כדי שתמליכוני עליכם. זכרונו' כדי שיעלה זכרונכם לפני לטובה. ושופרות כדי שתעלה תפלתך בתרועה לפני. והא דאמרי' אמרה תורה אמרו לפני פי' אמר' תור' תקעו לפני בשופר כמו שתוקעין בשופר לפני המלך ואומרים יחי המלך ואותה תקיעה תעלה לפני לזכרון לפקוד אתכם לשלום כמלך המקלס על עבדיו העובדים אותו, ומשו' הכי תקנו חכמי' פסוק מלכיות זכרונו' ושופרות אבל ודאי פסוק מלכיו' זכרונות שופרות א''א מדרבנן כדאי' בפ' בתרא דמכילתא [ל''ד ע''ב]. וניחא לי לפרושי הכי מלמימר דאמרה תורה לאו דווקא, משום דבירושלמי בפרקין מוכח מהכא דהאי תנא ס''ל נסוך המים בחג דבר תורה משום דאמרה תורה נסכו לפני וכו' אלמא תורה דווקא. ובחג נדונין על המים ומשום הכי אמרה תורה נסכו לפני מים בחג לפי שהוא פרק גשמים ומצאתי בתוספתא דסוכה פרק לולב (הגזול) דוחה [ספ''ג] דמוכח לה מקרא דכתיב והיה אשר לא יעלה מאת משפחות האדמה לירושלם להשתחוות למלך ה' צבאות ולא עליהם יהיה הגשם, כלומר שאותן משפחות שלא יבאו לחוג את חג המצות ולנסך מים בחג בירושלם דבחג הסוכות משתעי קרא לא יתברכו להם גשמי' של שנה ולא עליהם יהיה הגשם. ואדם דנדון בר''ה מאי שנה דבשלמא כולהו כל אחד נדון בזמנו אבל כל אדם כל זמנו שוה בדינו בכל השנה כולה י''א לפי שאדה''ר נברא בר''ה כדאיתא בפרקי דרבי אליעזר ובו ביום חטא ובו ביום נדון ואמר הקב''ה סימן זה לבניך כשם שעמדת לפני בדין ביום זה ויצאת בדימוס כך עתידין בניך להיות עומדין לפני בדין ביום זה ויוצאין בדימוס ואף בשמים יש אות כי מזל החדש הוא מאזני' כי בו פלס ומאזני משפט לה' ומכאן סמך לקום באשמורת בכ''ה באלול לפי שבו היתה התחלת בריאת העולם, וכשחל ביום א' אתי שפיר, והאידנא לא מיקלע לפיכך מקדימין בהרבה מקומות יום א' שקודם כ''ה באלול כמו שהבריאה היתה ביום א', אלא כשחל כ''ה יום ה' דכיון דיום ב' הוא ביום ששי כמו שנברא אדה''ר דמי קצת לזמן הבריאה [אמ''ה מנהגינו בכאן באלגזאיר יע''א לקום באשמורת לעולם אפי' בשבת הסמוכה לר''ה אפי' תבא ר''ה בב''ג ע''כ]. וי''א דאדם נדון בר''ה משום דמ' יום אחרונים שעמד משה בהר התחילו בר''ח אלול וכלו ביוה''כ, ולפי שבו ביום נתרצה הקב''ה לישראל ולמשה לפיכך הוקבע יום מחילה לישראל, ולפ''ז אין סמך אלא לגזר דין שיחתם ביו''הך אבל לר''ה שיהא לתחל' דין אין סמך, ואפש' שמאותו יום ואילך התחיל הקב''ה להתרצות למשה וביוה''כ נתרצה לגמרי ולפי זה אין לקום בכ''ה באלול באשמורת דמה ענין זה למאן דס''ל דלאו בתשרי נברא העולם ועל זה נהגו בקצת מקומות לקום בי' ימי תשובה בלבד והוא יותר נכון ויש מקומו' שמתחילין לקום בר''ח אלול וכלו ביוה''כ ולפי שבו ביום נתרצה הקב''ה לישראל ומאותו יום התחילו מ' יום אחרונים וזה היה יותר נכון מהכל אלא שלא נהגו בהרבה מקומות דלא רצו למיקם בהכי, ומפני זה ג''כ נהגו באשכנז לתקוע בכל אלול בשופר בבקר ובערב מפני שמצאנו בפרקי ר' אליעזר פ' מ''ו ר' יהושע בן קרחה אומר ארבעי' יום עמד משה בהר וכו' בר''ח אלול אמר הקב''ה למשה עלה אלי ההר' והעבירו שופר בכל מחנה ישראל שהרי משה עלה להר שלא יטעו עוד בע''ז והקב''ה נתעלה באותו שופר שנאמר עלה אלהים בתרועה וכך התקינו חכמים שיהיו תוקעין בר''ח אלול בכל שנה ושנה כדי להזהיר ישראל שישובו בתשובה שנא' אם יתקע שופר בעיר והעם לא יחרדו וכדי לערבב את השטן שלא להשטין ע''כ. [חי' הרשב''ץ].
-----
אשכחן בכל הקרבנות כת' חטאת וביום (הכפורים) הבכורים לא כת' חטאת. וכן נמי בכולהו והקרבתם ובמוסף ראש השנה כת' ועשיתם. ומפר' טעמ' בגמ' דבני מערבא בסוף מסכת ראש השנה והכי גרסי' ר' אלעזר ב''ר יוסי בשם ר' יוסי בן קצרתה בכל הקרבנות כתי' והקרבתם וכאן כת' ועשיתם אמ' להן הקב''ה לישר' מכיון שנכנסתם לפני בדין בראש השנה ויצאתם בשלום מעלה אני עליכם כאלו נבראתם בריה חדשה ר' אחא בשם ר' אושעיא בכל הקרבנות כתיב חטאת ובעצרת אין כת' חטאת אמר להן הקב''ה מכיון שקבלתם עול התורה מעלה אני עליכם כאלו לא חטאתם מימיכם. [ספר הישר לר''ת — חידושים סימן ת''ד].
-----
כל באי העולם עוברין לפניו כבני מרון — כבר פירשנו בע' אמר (לקמן י''ח). [הערוך ערך בןגמרון]. כל הני הרפתקי דעדו עלה אימת איתדון — פי' זמנים רעים. ''נכון למועדי רגל'' (איוב י''ב, ה') תרג' מכוון להרפתקי [זמנא], ''תשימון קנצי למילין'' (שם י''ח, ב') תרג' תשוון הרפתקי. [הערוך ערך הרפתקי]. כל הני הרפתקי עדו עלייהו דהני אימת איתדון — ''כחוץ לעוברים'' (ישעיהו נ''א, כ''ג) תרג' כשוק לעדן, ''ירדפם יעבור שלום'' (שם מ''א, ג'), ''שחי ונעבורה'' (שם נ''א, כ''ג). [הערוך ערך עדגח]. תבואה שאירע בה קרי או אונס — פי' קרי — בידי שמים כמו ''מקרה לילה'' (דברים כ''ג, י''א), אונס — בידי אדם. [הערוך ערך קרגז].
-----
בפסיקתא אמר ר' יאשיה ואומות העולם אינם יודעים להריע כמה קרנות יש להם כמה בוקינוס יש להם פי' מין כלי שתוקעין בו כמה סנפירין יש להם ואתה אומר אשרי העם יודעי תרועה אלא אשרי העם שיודעין לפתות את בוראם בתרועה לכך יסד הקלירי נעלה שופר עם תחנון שדי לפתותך בם בחינון. ויסד קשוב קול תקיעה מתוקעי לך היום מלך רחמים תעורר למחכיך מלך.
בפסיקתא רבי יהודה בר נחמני בשם ר' שמעון בן לקיש פתח (תהלים מ''ז) עלה אלהים בתרועה בשעה שהקב''ה עולה ויושב על כסא הדין בדין הוא עולה ובשעה שישראל נוטלין שופר ותוקעין הקב''ה עומד מכסא הדין ויושב על כסא רחמים ה' בקול שופר לכך סמך (תהלים פ''ט) ומשפט מכון כסאך. אשרי העם יודעי תרועה מיד ה' באור פניך. ומשפטיך אור יצא בשמך יגילון כל היום שנקרא (שמות ל''ד) ה' ה' אל רחום וחנון. לכך מיד לאחר תקיעה אומר החזן בקול רם אשרי העם יודעי תרועה ה' באור פניך יהלכון (תהלים פ''ד) אשרי יושבי ביתך עוד יהללוך סלה סמך (תהלים קי''ט) למשפטיך עמדו היום. לולי תורתך שעשועי. בפסיק' מדריכך בדרך תלך א''ר לוי בשם ר' חמא בר' חנינא [משל] לבן מלך שהיה לו דין בפני אביו אמר לו אביו אם אתה מבקש לזכות לפני בדין מנה ביקולוגוס פלוני ואתה זכאי לפני בדין. כך אמר הקב''ה לישראל בני תהיו מזכירין זכות אבותיכם ואתם זוכים לפני בדין. א' זה אברהם אבינו אחד היה אברהם. זכרון תרועה זה אבינו יצחק (בראשית כ''ב) וירא והנה איל אחר נאחז בסבך בקרניו. מקרא קודש זה אבינו יעקב. ישראל מקוראי. אימתי אתם מזכירים זכות אבות ואתם זוכין בדין (שמות כ''ג) בחדש השביעי באחד לחדש יהיה לכם שבתון זכרון תרועה מקרא קודש לכך סמך למשפטיך עמדו היום. (תהלים קי''ט) לולי תורתך שעשועי שזה רמז לנו ומניין לנו שביום ראש השנה באין לדין שנאמר למשפטיך עמדו היום. בפ' אמור בכל הרגלים כתיב יום לבד מראש השנה שהרי בפסח כתיב (שמות כ''ג) ובחמשה עשר יום לחדש. ובעצרת וקראתם בעצם היום הזה. יום כפורים הוא. בסכות (שם) ביום הראשון וביום השביעי אבל בראש השנה זכרון תרועה ולא הזכיר יום זה ימים יוצרו ולא אחד בהם ולא ולו קרי לומר ימים יוצרו לו להקב''ה אחד בהם ולא כתוב יום ועל ספרך כולם יכתבו וסמיך ליה ולי מה יקרו ריעך אל ומה עצמו ראשיהם לומר צדיקים נכתבים לחיי עד, אם תקטל אלוה רשע רשעים נכתבים למיתה (תהלים קל''ט) וראה אם דרך עוצב בי ונחני, בינונים תלויים ועומדים עד יום הכיפורים מיכן אסמכתא הא דאמר ר' כרוספדאי אמר ר' יוחנן שלשה ספרים נפתחים בראש השנה ואמרינן בארבעה פרקים העולם נידון בראש השנה כל באי עולם עוברין לפניו כבני מרון. אדם נידון בראש השנה וגזר דין שלו נחתם ביום הכיפורים. (שם) ולא'' אחד'' בהם'' סופי תיבות אד''ם ולו אחד בהם יום הדין לכך אנו מתפללין זכרנו לחיים מלך חפץ בחיים וכתבנו בספר החיים לכך בפרשת ראש השנה בפנחס יש תיבות חיים. ומנין שביום הכיפורים חותם שהרי בפנחס בחול ובשבת ובפסח ובעצרת ובראש השנה ובסכות כתי' יום בפרשת המוספין אבל לא ביום הכפורים זהו ימי''ם יוצר''ו ולו'' בגימטריא שנ''ד ימים כמנין ימות הלבנה ולו אחד להקב''ה יום הכפורים ולא אחד כתיב אין השטן מקטרג עבירות שנעשו באותו יום כדאמרינן בפ' א' דיומא (דף כ'). בבראשי' רבה יום אחד יום הדין יו''ם אח''ד הדין ולפי שבעניין באמור אל הכהנים אין כתיב יום בענין ר''ה לפי שבא בראש חדש ומקדשין על ידי הלבנה ואין כבודה אלא בלילה שנאמר (בראשית א') את המאור הקטן לממשלת הלילה וראש חדש תלוי בבית דין ובעדים ופעמים שאין רואים אותה בזמנה ופעמים באה בארוכה ואין רואין אותה ביום שראוי להיות בו ראש חודש לכך אין יום בפרשת ראש חודש ובראשי חדשיכם שאין מברכין ברכת הלבנה אלא בלילה לכך אין יום בר''ה באמור אל הכהנים זהו תקעו בחודש שופר בכסה ליום חגנו למה נקרא שמו חודש שהלבנה מתחדשת בו. בכס''ה בגימ' לבנ''ה.
בפסיקתא ר' ברכי' פתח (תהלים פ''א) תקעו בחדש שופר וכל החדשים אינם חודש אלא בכסה וכל החדשים אינם נכסין אלא יום חגנו והלא ניסן חדש ונכסה ויש לו חג וחגו בפני עצמו אלא חדש ונכסה ויש לו חג וחגו בן יומו זה תשרי. ובראש השנה דן כדאמר בפ' א' דראש השנה (דף ח') רב נחמן בר יצחק אמר באחד בתשרי ראש השנה לדין דכתיב (דברים י''א) מראשית השנה ועד אחרית שנה מראש השנה נידון מה יהא בסופה וממאי דתשרי הוא דכתיב (תהלים פ''א) תקעו בחדש שופר בכסה איזהו חג שהוא מתכסה הוי אומר זה ראש השנה דכתיב (שם) כי חק לישראל הוא משפט לאלהי יעקב מרשית השנה לית חסר א' מר''שית אותיות תשר''י אלמא ראשית הוא ראשון השנה. ואמר ר' יצחק כל שנה שרשה מתחלתה מתעשרת בסופה שנא' (דברים י''א) מרשית השנה ועד אחרית שנה שנה דאית ליה אחרית רשה בתחלתה שחוזרין בתשובה, לכך סמך מראשית השנה ועד אחרית שנה (שם) והיה אם שמוע תשמעו אל מצותי אשר אנכי מצוה אתכם היום לכך לא נאמר יום גבי ראש השנה באמור אל הכהנים שאז (תהלים קל''ט) גלמי ראו עיניך ועל ספרך כולם יכתבו ימים יוצרו ולא אחד בהם ולא כתיב יום. אעפ''י שימים יוצרו כמו שכתב ברגלים יום אז ולו הוא. הלכך כתוב כמשפטם בראש השנה בפרשת פנחס. ובו חיי''ם תיבות בראש השנה בפנחס שהקב''ה יזכרנו לחיים לכך בראש התפלה זכרנו לחיים. ובסופה בספר חיים. ואמרינן בפ' בתרא דראש השנה (דף ל''ב) העובר לפני התיבה ביום טוב של ראש השנה השני מתקיע ובשעת ההלל הראשון מקרא את הלל מדקאמר בשעת ההלל מכלל דראש השנה ויום הכיפורים לית בו ההלל מאי טעמא כר' אבהו דאמר ר' אבהו אמרו מלאכי השרת לפני הקב''ה רבונו של עולם מפני מה אין ישראל אומרים שירה בראש השנה וביום הכיפורים. אמר להם איפשר מלך יושב על כסא דין וספרי חיים וספרי מתים פתוחים וישראל אומרין שירה לפני לפי שכתוב (תהלים קט''ז) כי חלצת נפשי ממות והיום הוא יום הדין. וכמו כן לא יסדו הפייטנים לומר בראש השנה וביום הכיפורים חי וקים נורא מרום וקדוש שלא נאמר חי להקב''ה כל זמן שאין שייך לומר בנו חי. כמו בראש השנה וביום כפור כדכתיב (דברים ה') כי מי כל בשר אשר שמע קול אלהים חיים מדבר מתוך האש כמונו ויחי. אלמא היכא דכתיב חיים בדידן כתוב בו חיים והיינו דכתיב אחר הפסוק (דברים ד') השמע עם קול אלהים מדבר מתוך האש כאשר שמעת אתה ויחי. ולא כתוב בזה הפסוק אלהים חיים לפי שלא כתוב כמונו אך כתיב שמעת אתה ויחי כך בראש השנה וביום הכיפורים שהעולם נידון וספק חיים לא תיקנו לומר חי וקים כשאני חי תהא קרוי חי לכך אין כתי' שמענו ויחי אלא כמונו ויחי לכך בחבקוק הלא אתה מקדם ה' אלהי קדושי ולא נמות תיקון סופרי' הוא. זהו שכתוב ביהושע (יהושע ג') והכריתו את שמנו ומה תעשה לשמך הגדול אבל כשישראל בתוקפן כתיב ויאמר יהושע בזאת תדעון כי אל חי בקרבכם (דברים י''א) ואתם הדבקים בה' אלהיכם חיים כולכם היום. ה' פעמים אלהים חיים בקרא וה' מלך הכבוד הם וה' כבוד אלהי ישראל ביחזקאל וה' נוגה לפי כשישראל מכבדים ה' זמנים ג' רגלים וראש השנה ויום הכפורים אז מתכבד בחיות אור נוגה על כסא כבודו ובשבת כפלי כפלים יספת לגוי ה' יספת לגוי נכבדת. למה אין אומרים זולתות בראש השנה וביום הכיפורים לפי שאנו צריכין לומר אמת ויציב כהלכתו שהוא ו' פעמים אמת כנגד ו' פעמים אמת שיש בבראשית ברא אלהים את ויברא אלהים את האור וירא אלהים את כל אשר עשה ויברא אלהים את התנינים ויברא אלהים את האדם אשר ברא'' אלהים'' לעשות'' ובראש השנה אומר זה היום תחלת מעשיך הואיל ותחלת מעשיו הוא צריכין לומר ו' פעמים אמת שאם היינו אומרים זולתות לא היינו אומרים ו' פעמים אמת באמת ויציב. ויום הכפורים אעפ''י שאינו תחלת מעשיו מכל מקום הואיל ובינונים תלויין ועומדין מראש השנה ועד יום הכפורים וגם חותם ביום הכפורים הוי כתשלומין.
בראשי''ת בר''א בגימטרי''א ברא''ש השנה נבר''א בראשי''ת בגימטריא היו''ם ששופט בו ה''עולם בראשית וכתיב אצלו בר''א אלהי''ם א''ת ו' אמת יאמרו באמת ויציב אמת חותמו הרשום בכתב אמת כל ו' אלפים שהיה העולם ועוד שצריך לומר כסאו נכון ומלכותו ואמונתו. בראש השנה וביום הכפורים יושב על כסא כדכתיב במשלי (כ') מלך יושב על כסא דין מזרה בעיניו כל רע וכתוב אחר אומר מזרה רשעים מלך חכם וסמיך ליה וסעד בחסד כסאו אחד לראש השנה ואחד ליום הכפורים ונקרא תשרי בפסיק' תשרי ותשבוק כל חובינן ועוד תשרי י' נסיון עשירי העקידה אשר בו נפקדה לכך אומר י' מלכיות י' זכרונות י' שופרות וכן מראש השנה ועד יום הכפורים י' ימים לכך סמך במשלי מתהלך בתומו צדיק (בראשית י''ז) התהלך לפני והיה תמים אשרי בניו אחריו אשר יצוה את בניו ואת ביתו אחריו לעשות צדקה ומשפט לכך סמך מלך יושב על כסא דין בראש השנה יושב מלא מפב''ש יושב באת בש בגימטריא שבעים על שבעים לשונות וזוכר הקב''ה דברים שביקש אברהם ברוגז רח''ם תזכור בראש השנה צוה לו להעלות לו את יצחק בנו לעולה כי אברהם ויעקב נולדו בראש השנה ביום שנברא העולם וביום שיושב על כסא דין וכסאו על האבות שכתוב (שם) ויעל מעליו אלהים והנה ה' נצב עליו וכתיב (דברים י') הן לה' אלהיך השמים ושמי השמים הארץ וכל אשר בה רק באבותיך חשק יי רק הכסא אגדל וכתיב השמים כסאי והארץ הדום רגלי הרי יצחק בכלל וכתיב (שמות ל''ב) הניחה לי הרף ממני מיד אמר זכור לאברהם ליצחק ולישראל (ישעי' ה') ויגבה ה' צבאות במשפט כשהקב''ה חפץ להשפיל את הגאים ולהרים שפלים מעלה כסאו ויודעים שחפץ להשפיל את הגאים ולהרים שפלים זהו (תהלים צ''ד) הנשא שופט הארץ והשב גמול על גאים (ישעי' נ''ז) כי כה אמר ה' רם ונשא שוכן עד וקדוש שמו מרום וקדוש אשכון ואת דכא ושפל רוח (תהלים קי''ג) המגביהי לשבת המשפילי לראות בשמים ובארץ מקימי מעפר דל מאשפות ירים אביון. (תהלים קל''ח) כי רם ה' ושפל יראה וגבוה ממרחק יידע. וכשהכסא מגביה מיד האבות הן הן המרכבה יבקשו לרחם על ישראל ברוגז רח''ם יזכור אברה''ם. זהו שכ' במשלי מחשבות בעצה תכון ובתחבולות תעשה לך מלחמה גולה סוד הולך רכיל. מחשבה בעצה בעבור האבות תכון העולם. מחשבה בעצה יכונו היה לו לומר אלא בעצה תכון על כל מחשבה יעץ באבות. ב''עצה ת''כון בגימטריא אברה''ם י''צחק וי''עקב ובת''חבולות בגימטריא אברה''ם וי''צחק וי''עקב. שבזכותם אין השטן מקטרג לכך סמך אצלו הולך רכיל. כס''א באל ב''ם דל''ת פותח דלת לשבים ומשם יוצאים נפשות צדיקים לבקש על ישראל רחמים. כי הנשמות והמלאכים אין רשאין לצאת ממחיצתם בלא רשות שנאמר (מלכים א' כ''ב) ויאמר אצא. והלא כתיב ויצא הרוח. אלא כשהקב''ה יושב בדין הכרוז יוצא ואומר כל צבא העולם יצאו בואו והכריעו לזכות ולחובה אז מתוכחין באמת ובצדקה (תהלים פ''ט) צדק ומשפט מכון כסאך חסד ואמת יקדמו פניך. צדק לימינו ומדבר לעשות צדק ומשפט בשמאלו לעשות דין ישר ולא לפנים משורת הדין חסד לימינו ואמת לשמאלו כך ערך המשפט. כונן למשפט כסאו ישבת לכסא שופט צדק צדק ומשפט מכון כסאך וכן ראה יעקב (בראשית כ''ח) ויחלם והנה סלם וגו' מוצב אר''צה בגימטריא המשפט מוצב ארצה (תהלים צ''ו) כי בא לשפוט את הארץ וראשו מגיע השמימה (שם) ישמחו השמים ותגל הארץ והנה מלאכי אלהים עולים ויורדים בו. (איוב א') ויבואו בני האלהים להתיצב על ה' עולים להגיד מעשה בני האדם שנאמר ויבאו בני האלהים להתיצב על ה' ויבא גם השטן בתוכם להתיצב על ה' ויצא השטן מאת פני ה'. [הרוקח סימן ר'].
-----
כתיב [ויקרא כ''ג] וידבר ה' אל משה לאמר דבר אל בני ישראל לאמר בחדש השביעי באחד לחדש יהיה לכם שבתון זכרון תרועה מקרא קדש כל מלאכת עבודה לא תעשו והקרבתם אשה לה' זו היא הפרשה של המועד הזה. והנה צוה הכתוב שנעשה יום טוב ומקרא קודש ביום הזה ולא פירש למה ועל מה, ובשאר כל המועדים מפרש טעם המועד כל אחד ואחד במועדו, כמו שאמר בחג המצות [שמות כ''ג] את חג המצות תשמור שבעת ימים תאכל מצות למועד חודש האביב כי בו יצאת ממצרים, והאריך בטעמו בכמה מקומות וצוה להגידו לבנים לדורות כדכתיב [שם י''ג] והגדת לבנך וגו', ובחג השבועות אמר [שם ל''ד] וחג שבועות תעשה לך בכורי קציר חטים, ואמר [שם כ''ג] וחג הקציר בכורי מעשיך אשר תזרע בשדה, ועוד אמר [דברים ט''ז] שבעה שבועות תספר לך מהחל חרמש בקמה תחל לספור שבעה שבועות ועשית חג שבועות לה' אלהיך וגו', הנה צוה שנביא עומר בכורי קציר שעורים ויתיר החדש במדינה, ונספור ממנו חמשים ונביא מנחה חדשה שתי הלחם בכורי קציר חטים ויתיר החדש במקדש, ונעשה חג לה' כי חקות קציר ישמר לנו, והקב''ה חפץ לכבדו מראשית כל בכורי כל כאשר מפורש בתורה, ובחג הסוכות אמר [שמות כ''ג] וחג האסיף בצאת השנה באספך את מעשיך מן השדה, לפרש שהם על חקות קציר ואסיף ששמר לנו הקב''ה, אבל בכאן לא פירש כלום ואמר סתם שנעשה ביום זה שבתון וזכרון תרועה, ואמר עוד [במדבר כ''ט] יום תרועה יהיה לכם, ולא באר הענין כלל.
ובתחלה יש עלינו לפרש מה שאומר בחודש השביעי, כי יכול השואל להקשות לנו היאך זה חדש השביעי והלא כל ישראל קורין אותו ראש השנה, ומפי עוללים ויונקים ראש השנה שמו, וכן קורין אותו רבותינו בתלמוד ואומרים בכל מקום ראש השנה ויום הכיפורים, והכתוב עצמו מורה שזה החודש הוא ראשון וראש לשנה, שנאמר בחג הסוכות בצאת השנה כלומר בחדש שיצאה השנה והשניה מתחלת, וכן אמר [שמות ל''ד] תקופת השנה שמקפת וחוזרת כמו [ש''א א'] לתקופות הימים, ואם הוא ראש השנה החודש שלו ראשון לשנה על כל פנים, שזה קשר של קיימה הוא שהחדש הראשון הוא ראש השנה, שהשנה מחוברת היא מחדשים, ואל יתפתה אדם להפריש ביניהם ולומר שזה לחדשים וזה לשנה, כי הראשון לשנה על כל פנים הוא ראשון לחדשי השנה למי שיודע הדבר בלי שבוש.
ותשובת שאלה זו כי מה שאמר בתורה בניסן [שמות י''ב] החדש הזה לכם ראש חדשים ראשון הוא לכם לחדשי השנה אין פירושו שיהיה ניסן ראש, אלא שיהא נקרא ראשון לנו כלומר ראשון לגאולתינו, שנמנה החדשים לגאולתינו שיצאנו ממצרים, כי מנהג התורה שימנו החדשים והימים למצות, שהרי ימי השבוע אין להם שם בישראל, ובשאר האומות כל אחד שמו עליו, כגון הנוצרים שקורין אותם על שם שבעת כוכבי לכת כצנ''ש חל''ם שהם ראשי הימים, [עי' בפי' רבנו עה''ת בפסוק זכור את יום השבת, ובפירש''י ברכות נ''ט ע''ב], ואומרים וכו', אבל בישראל אין להם שם אלא שקורין אותם לשם מצות שבת ואומרים אחד בשבת שני בשבת וכו' כדי שנזכור השבת בכל יום, וזהו פשוטו של מקרא שאמר [שמות כ'] זכור את יום השבת שנזכור אותו תמיד בכל הימים, וכך אמרו רז''ל במכילתא ר' יצחק אומר לא תהא מונה כדרך שאחרים מונין אלא תהא מונה לשם שבת, כלומר כל הימים תהא מונה אליו וממנו, ועל כן לא קראו להם לא שם עצם ולא שם תאר כלל אלא לשם שבת הם נקראים, וכן החדשים לא היה להם שם בתורה ולא בישראל אבל היו ישראל אומרים כמו שהתורה אומרת [שמות מ' י''ז] בחודש הראשון, וכן [במדבר י'] ויהי בשנה השנית בחדש השני נעלה הענן, [שם כ''ט] ובחודש השביעי באחד לחודש וכן כולם, ופירושו בחודש הראשון לגאולתינו ממצרים ובחדש השביעי ליציאת מצרים, וזהו פירוש ראשון הוא לכם שאינו ראשון בשנה אבל הוא ראשון לנו שנקרא אותו ראשון לגאולה שלנו.
ואלו השמות שאנו קורין אותן ניסן אייר סיון, שמות פרסיים הם ולא תמצא אותם לא בתורה ולא בנביאים אלא בכתבי הקדש הנעשים בבבל, ולא בימי מלכות בבל עצמה שאינם בספר דניאל, אלא לאחר שכבשו הפרסיים המלכות הוזכרו כן בספר עזרא [עזרא ו' ט''ו, נחמיה א' א'] ובדברי זכריה [א' ז', ז' א'] נביאי בבל, ובמגלת אסתר [ג' ז'] מזכיר אותם בחודש הראשון הוא חודש ניסן כלומר בחודש הראשון לישראל שהוא נקרא ניסן למלכות פרס, וכן [שם ח' ט'] בחודש השלישי הוא חודש סיון, והענין הזה הזכירוהו רבותינו ז''ל אמרו בבראשית רבה [פמ''ח ט'] וכן בירושלמי [ר''ה ט' פ''א ה''ב] שמות החדשים עלו עמהם מבבל כלומר שמתחילה לא היו להם שמות בישראל עד שיצאנו מבבל והעלינו השמות משם, והסבה בזה לפי שמתחילה נצטוינו למנותם בזכרון גאולת מצרים, וכשיצאנו מבבל ונצטוינו [ירמיה ט''ז] לא יאמר עוד חי ה' אשר העלה את בני ישראל מארץ מצרים כי אם חי ה' אשר העלה ואשר הביא את בני ישראל מארץ צפון וגו', חזרנו לקרות חדשינו לגאולת צפון, ולא שנשנה השמות הראשונים ונשכח גאולת מצרים אלא שנצרף שם שמות בבל להודיע ולזכור ששם עמדנו ומשם הוציאנו ה', וכל זה נתחדש ביציאתנו ממצרים, אבל קודם לכן החדשים הנזכרים בתורה כגון במבול [בראשית ח'] בראשון באחד לחדש ובחדש השנה והשביעי והעשירי הנמנים שם, אינן אלא למנין השנים והראשון הוא תשרי שהוא ראש השנה לזרע וקציר וממנו כולם, שכבר הסכימו הכל לדעת ר' אליעזר וקבעו בתפילות זה היום תחילת מעשיך זכרון ליום ראשון, כמו שאמרו בגמרא [ר''ה כ''ז ע''א] כמאן מצלינן וכו', ובתורה מפורש וחג האסיף בצאת השנה ואמר תקופת השנה כמו שהזכרתי, וכן היה הענין עד שיצאנו ממצרים ואז נצטוינו לעשות שני מנינים אחד לחדשים ויהיה פי' ראשון ושני ושלישי לגאולה, ואחד למנין השנים ויהיה ראש השנה מתשרי.
וכן אמרו במכילתא החדש הזה לכם לא מנה בו אדם הראשון, כלומר אדם הראשון שהוא ראש ליצירה לא מנה בו שהוא היודע ועד כי תשרי הוא הראשון שבו נברא, אבל אתם תעשו אותו ראשון לכם לגאולתכם, וכן תרגם יונתן בן עוזיאל בירח האיתנים בחג הוא החדש השביעי [מ''א ח'] אמר בירחא דעתיקיא קרן ליה ירחא קדמאה וכען הוא ירחא שביעאה, כלומר שהראשונים היו קורין לו קדמאה לבריאתו של עולם ועכשיו הוא ירחא שביעאה ליציאת מצרים, ומה שאמר הכתוב [שם] בירח זיו בירח בול בירח האיתנים שמות תואר הן שהכתוב מזכירם בהן, וכן חכמים דורשים אותן [ר''ה י''א ע''א] בירח שנולדו בו איתני עולם וזיותני עולם, ולא היו נקראין כן בפי העם אלא ראשון ושני וכו'.
הרי פרשנו בחודש השביעי, עכשיו נפרש יהיה לכם שבתון. מהו שבתון שיהיה יום שביתה ומנוחה, ואמרו רבותינו ז''ל [שבת כ''ד ע''ב] שבתון עשה הוא כלומר שתשבתו בו, והנה העושה מלאכה בו ביום טוב עובר בלאו ועשה והשובת בו מקיים עשה, ואמרו בגמרא שבתון עשה הוא והוה ליה יום טוב עשה ולא תעשה ואין עשה דוחה לא תעשה ועשה, ואע''פ שאין כתוב שבתון בחג המצות ולא בחג השבועות, רצו חכמים לומר שהוקשו כל המועדים זה לזה או מהיקישא דסמוכין או מדכתיב [ויקרא כ''ג] אלה מועדי ה' כדאמרו בשבועות [י' ע''א] לעני כפרת שעירי רגלים.
ומצינו במכילתא ושמרתם את היום הזה [שמות י''ב] למה נאמר, והלא כבר נאמר [שם] כל מלאכה לא יעשה בהם, אין לי אלא דברים שהם משום מלאכה דברים שהם משום שבות מנין ת''ל ושמרתם את היום הזה להביא דברים שהם משום שבות, יכול אף חולו של מועד יהא אסור משום שבות והדין נותן וכו' ת''ל ביום הראשון שבתון, והנה הם דורשים שבתון לשבות בו אפילו מדברים שאינן אבות מלאכה ולא תולדותיהן, והיה נראה שזה אסמכתא בעלמא דדברים שאינן משום מלאכה ודאי דרבנן הוא.
ועוד שנו שם במכילתא כל מלאכה לא יעשה בהם אפילו על ידי אחרים, וכתבו רש''י בפירושי החומש אבל לא פירשו, וזה אי אפשר להיות כפשוטו, שאם האחרים האלו ישראל הם עצמם מוזהרין שלא יעשו שום מלאכה, ואין אני מוזהר במלאכתי שלא תעשה על ידי ישראל חברי, אלא שאם מסייע אותו או מטעהו באיסור מוזהר עליו משום ולפני עור וגו', לא משום המלאכה שלו אלא בין במלאכתו בין במלאכת העושה עצמו ואפילו במלאכה דגוי, וכן בכל המצות שבכל התורה כולה וב''ד מצווין עליו להפרישו, ואם אחרים הללו גוים אין אנו מוזהרין מן התורה על מלאכה שהגוי עושה אותה לא ביום טוב ולא בשבת, אלא שיש בה שבות מדבריהם עם האמירה שלנו כמו שאומרין בגמרא [שבת ק''נ ע''א] אמירה לגוי שבות, אלא אסמכתא היא, וכן שנו שם במכילתא כל מלאכה לא יעשה בהם לא תעשה אתה ולא יעשה חבירך ולא יעשה גוי מלאכתך וכו', וכולן אסמכתות בעלמא כמו שרגילין תמיד לדרוש קראי לאסמכתא בתורת כהנים ובספרי.
וכן נמי נוכל לומר במה שאמרו דברים שהם משום שבות מנין וכו' שהוא אסמכתא, ובא לאסור טלטול וכיוצא בו ושיטה על פני המים בדברים שאין בהם מלאכה, כמו ששנינו [ביצה ל''ו ע''ב] ואלו משום שבות לא עולין באילן ולא רוכבין על גבי בהמה ולא שטין על פני המים וכו', אבל אינו נראה לי כן מפני כי שבות בלשון חכמים נאמר לעולם על איסורין של דבריהם והיאך יתכן לומר דברים שהן אסורין משום שבות של דבריהם מנין מן הכתוב, אבל אם באה הבריתא הזו לסמוך אותם על דבר תורה היה ראוי לומר דברים שאינן מלאכה מנין.
אבל הענין כך הוא, שנצטוינו מן התורה במלת שבתון להיות לנו מנוחה ביום טוב שלא נטרח אפילו בדברים שאינן מלאכה, ואם לא אמר אלא כל מלאכת עבודה לא תעשו היה מותר מן התורה כל טורח ועמל שאין בו מלאכה ממש מן האבות ותולדותיהן, ויכול הוא לטרוח כל היום למדוד התבואות ולשקול הפירות והמתכות, ולמלא החביות יין ולפנות הכלים ועורות השורים והכבשים והקורות וגם אבנים מבית לבית, ואם היתה עיר מוקפת חומה ודלתות נעולות בלילה יהיו עומסים על החמורים ואף יין וענבים יביאו בי''ט, ויהיה השוק מלא לכל מקח וממכר ותהיה החנות פתוחה והחנוני מקיף והשולחני יושב על שולחנו והזהובים לפניו ומחליף, וכן הפועלים יהיו יכולים להשכים למלאכתם ויהיו משכירין עצמם כחול לדברים הללו וכיוצא בהם, והותרו ימים טובים ואפילו השבת עצמה שבכל אלו אין בהם לא אב מלאכה ולא תולדה, וכי זהו כבוד שצוה הכתוב ביום טוב וענג שצוה בשבת שלא יוציא גרוגרת אחת מביתו לרשות הרבים, אבל יגלגל זבל שבחצרו כל היום מלמעלה למטה וימלא ממנו קופות ומשפלות לרפת בקר, ויסיע אבנים גדולות אבנים יקרות אבני גזית ויעצב בהם, אם כן אין השבתות מנוחה ואין ימים טובים שבתון אלא מדברי סופרים.
אבל העיקר כך הוא, שהוזהרנו במלאכות בשבת בלאו וכרת ובחיוב סקילה, וכל העושה מלאכה אחת אפילו קטנה שבקטנות שהיא אב או תולדה ענוש כרת ונסקל, והטרחים והעמל כשאין בהם אב מלאכה ולא תולדה הוזהרנו בהם בעשה דשבתון, וביו''ט נמי המלאכות בלאו והטרח בעשה הזה שהוא שבתון, כלומר יום מנוחה ובטול שנעמד בטלים ולא נעשה דבר, וממנו אמר הנביא [ישעיה נ''ח] וכבדתו מעשות דרכיך ממצוא חפצך וגו', ובאו חכמים והוסיפו בשבתון שלא יטלטל אפילו אבן קטנה, וכן תירגם אונקלוס [ויקרא כ''ג] שבתון ניחא כלומר שינוח, וכן [שם כ''ה] שבת שבתון יהיה לארץ שבת של מנוחה שתנוח הארץ שלא יחרוש ולא יעבוד אותה כלל, וזהו מה שדרשו בזו הבריתא במכילתא שאין בחולו של מועד משום שבות, וזהו מן התורה, שאילו מדבריהם כל דבר שאינו עושה אינו אומר לגוי ועושה [מו''ק י''ב ע''א] שאפילו בשבות דאמירה החמירו בו, וענין זה הגון ומתוקן מאד.
הרי פירשנו מן הפסוק הזה שתי מלות שביעי ושבתון, עכשיו נפרש זכרון תרועה. כתב רש''י ז''ל בפירושי החומש זכרון תרועה פסוקי זכרון ופסוקי שופרות לזכור להם עקידת יצחק שקרב תחתיו איל, זהו לשונו, ואם כן צריך היה שיביא גם פסוקי המלכיות מן המדרש שלא יתכן בשום ענין שיזכיר הכתוב פסוקי זכרונות ושופרות ולא יזכיר המלכיות, ורבותינו ז''ל כבר דרשו את כולם מפסוק [במדבר י'] והיו להם לזכרון לפני אלהיכם שאין ת''ל אני ה' אלהיכם ומה ת''ל אני ה' אלהיכם זה בנה אב כל מקום שאתה אומר זכרונות אתה סומך להם את המלכיות, כדאיתא בתורת כהנים ובמסכת ראש השנה [ל''ב ע''א], אבל הרב רצה לפרש הפסוק שאמר זכרון תרועה ולא אמר יום תרועה והזכיר זכרונות לזכרון ושופרות לתרועה, וכל זה אינו בא כהוגן שכל אלו הדברים אסמכתא בעלמא הם שאין קריאת הפסוקים מן התורה כלל אלא מדברי סופרים הן, ומפורש אמרו בגמרא [ל''ד ע''ב] הולכין למקום שתוקעין ואין הולכין למקום שמברכין, פשיטא הא דאורייתא והא דרבנן, לא צריכא דאע''ג דהא ודאי והא ספק, אבל הרב אינו מדקדק כל כך בפירושי החומש וכותב האסמכתות כמו שמוצא אותם בספרא ובספרי ובמכילתא.
וכן כתב [ויקרא כ''ה] ביום הכיפורים תעבירו שופר בכל ארצכם ממשמע שנאמר ביום הכיפורים איני יודע שהוא בעשור לחודש אם כן מה ת''ל בעשור לחודש אלא תקיעת בעשור לחודש דוחה שבת בכל ארצכם ואין תקיעת ראש השנה דוחה שבת בכל ארצכם אלא בבית דין בלבד, ואלו הבריתות מטעות שהן אסמכתות שהרי מפורש בגמרא בפ' בתרא דראש השנה [כ''ט ע''ב] כי התקיעות כולם של ראש השנה ושל יום הכיפורים נעשות היו בשבת, ואפילו של רשות מותרת בשבת לפי שהיא חכמה ואינה מלאכה, ותוקעין היו בדין תורה בשבת של ראש השנה ושל יום הכיפורים בכל מקום, וענין התקיעה בב''ד תקנת רבן יוחנן בן זכאי היתה לאחר החרבן לפי שגזרו בה מפני שהכל חייבין בתקיעות וכו', והתיר רבן יוחנן בן זכאי בב''ד מפני שאימת ב''ד עליהם, ואין לכל זה ענין בעיקר הכתוב כלל, ומה שהזכירו תקיעת בעשור דוחה שבת נמי לאו דוקא, אלא בא לומר שהיא נעשית בכל יום הכיפורים, כי הדחיה ביום הכיפורים שחל להיות בשבת ושחל להיות בחול אחת היא, שיום הכיפורים כשבת לכל מלאכה בין להוצאה בין לכל המלאכות, כדאמרי' [יומא ס''ו ע''ב] עירוב הוצאה לשבת ועירוב הוצאה ליום הכיפורים.
אבל פירוש זכרון תרועה כמו יום תרועה יהיה לכם, אמר הכתוב שיהיה לנו היום הזה שבתון ויהיה לנו זכרון תרועה שנריע בו ונזכר לפני השם, כענין שנאמר להלן [במדבר י'] ותקעתם בחצוצרות על עולותיכם וגו' והיו לכם לזכרון וגו'.
והנה לא נתפרש בתורה התרועה הזאת במה תהיה אם בשופר אם בחצוצרות, וכן לא פירש טעם המצוה הזאת למה התרועה ולא נצטרך זכרון לפני השם ביום הזה יותר משאר הימים, ולמה יצוה להיותו מקרא קודש כמו שהזכרתי למעלה, אבל מפני שקראו הכתוב יום זכרון ומפני שהוא בחדשו של יום הכיפורים בראש החדש, ירמוז שבו יהיה דין לפני הקב''ה כי בם ידין עמים, בראש השנה יזכור יצוריו וישב לכסא שופט צדק, ואחרי כן בעשרת הימים ישא לפשע עבדיו ויכפר על השבים, כי הזכרון יאמרו אותו הכתובים על הדין בנשפטים, כמו [יחזקאל י''ח] כל פשעיו אשר עשה לא יזכרו לו, כל צדקותיו אשר עשה לא תזכרנה, [תהלים כ''ה] חטאות נעורי ופשעי אל תזכור כחסדך זכור לי אתה, [יחזקאל כ''א] יען הזכרכם בכף תתפשו, והוא מזכיר עון להתפש, כולם על שעת הדין, וכן [נחמיה ה'] זכרה לי אלהים לטובה ואל תמח חסדי [שם י''ג].
-----
והנה נתנה לנו התורה הענין הזה ברמז, והיה נודע בישראל מפי הנביאים ואבות קדושים עד משה רבינו, ועדין הוא בידינו קבלה ומפורסם בתלמוד, ומי שזכה להיות מקובל בסתרי התורה יראה הענין יותר מפורש בכתוב ולשון התורה יותר מבואר בו, כי התרועה היא שעמדה לאבותינו ולנו, וכמו שנאמר [תהלים פ''ט] אשרי העם יודעי תרועה, ומה הכתוב הזה מאשר, הרבה יודעין לעשות תרועה בחצוצרות ובשופרות ואוי להם ואוי למזלם, והרבה שאינם יודעין לתקוע כלל ואשריהם ואשרי חלקם, אלא תרועה היא מדת הדין ולכך אמר [במדבר י'] תרועה יתקעו למסעיהם, ואומר עליה [שם] קומה ה' ויפוצו אויביך וגו', וכן תראה כי חומת יריחו נפלה מפני התרועה דכתיב [יהושע ו'] עד יום אמרי לכם הריעו והריעותם, וכתיב ויריעו כל העם תרועה גדולה ותפול החומה, ולפי שהיא היתה תחלה בכבוש הארץ רצה הקב''ה שתהיה מדת הדין מתוחה כנגדם ולכך היתה חרם, ואונקלוס רמז זה שתרגם [במדבר כ''ג] ותרועת מלך בו ושכינת מלכהון ביניהון, ולפי שהתרועה מדת הדין אמר אשרי העם יודעי תרועה שמקרבת אליה הדעת כי הידיעה תאמר על הדבקות כמו [בראשית ד'] והאדם ידע וגו', [שם כ''ד] בתולה ואיש לא ידעה, ואמר יום תרועה יהיה לכם כי היום יהיה לנו, ולא הוצרך להזכיר שופר כי השופר רמז ביום והתרועה בו, והנה פירש הכתוב כי הוא יום דין ברחמים, והוא שאמר באשרי העם יודעי תרועה כי תפארת עוזמו אתה כי תפארת מדת רחמים ועז מדת הדין, ואלו דברים מסתרי התורה הם ואין ראוי לדבר בהם ברבים וגם לא לכל היחידים, ועשרת הימים שבין ראש השנה ליום הכיפורים רמז לעשרת ספירות, כי ביום הכיפורים יתעלה בהם ויגבה ה' צבאות במשפט והאל הקדוש כידוע בקבלה, וגם יש בזה אות בשמים שהחודש הזה מזלו מאזנים, והוא בחודש הזה מזל הצומח, להגיד כי בו פלס ומאזני משפט לה', כמו טלה בניסן שמורה על ענין הפסח שהיו המצרים עובדים לו שהיה מזל ארצם לפי דעתם, והיה במעלתו ובמבט טוב להם והשפילו הקב''ה וצוה לישראל לשחטו, והוא שאמר [דברים ד'] מכור הברזל ממצרים כמו שאמר ראו וכו' [א''ה, כנראה הכונה ראו כי רעה נגד פניכם, (שמות י' י') ועי''ש ברש''י ממדרש, ובנ''א כתוב כמ''ש ר' אברהם וכו', ועי' אבן עזרא דברים שם].
-----
הנה אמרנו שהוא יום דין והוא פירוש יום תרועה וזכרון תרועה, והוא דבר מפורש בדברי רבותינו כמו ששנינו [ט''ז ע''א] בראש השנה כל באי עולם עוברין לפניו כבני מרון, ואמרו שלשה ספרים נפתחין בראש השנה וכו', וכן הרבה בדבריהם.
ועכשיו אנו צריכים לפרש מהו הדין הזה שאדם נידון בו, והלא אמרו חכמים ז''ל כי בשעת מיתתו של אדם נידון, כמו שאמרו בפרק קמא דתענית [י''א ע''א] בשעת פטירתו של אדם כל מעשיו נפרטין לפניו ואומרים לו כך וכך עשית ביום פלוני והוא אומר הן וכו' ולא עוד אלא שמצדיק עליו את הדין ואומר יפה דנתוני וכו', וכן במקומות הרבה, ואם נאמר שאדם נדון בראש השנה ונחתם ביום הכיפורים, אם כן אין דינו בשעת מיתה אלא על מה שעשה מראש השנה עד יום המיתה, ורבותינו אומרים בפירוש שכל מעשיו נפרטין לפניו, עוד הזכירו חכמים שיום הדין הוא לעתיד לבא בזמן תחיית המתים כמו ששנינו [סנהדרין ק''ז ע''ב] דור המבול אין להם חלק לעולם הבא ואין עומדין בדין אנשי סדום אין להם חלק לעוה''ב אבל עומדין בדין, ויום הדין זה מזכירין אותו רבותינו ז''ל בהגדות ובמדרשים וקורין לו יום הדין הגדול, ואמרו בפ''ק דע''ז [ב' ע''א] כל המצות שישראל עושין בעולם הזה באות ומעידות עליהם לעולם הבא שנאמר [ישעיה מ''ג] יתנו עדיהם ויצדקו אלו ישראל ישמעו ויאמרו אמת אלו אומות העולם, ושם אמרו לעתיד לבוא מביא הקב''ה ספר תורה ומניחו בחיקו ואומר כל מי שעסק בזה יבוא ויטול שכרו מתקבצין כל אומות העולם וכו', (נ''א, מתקבצין ובאין כל אומות העולם בערבוביא ואומר להם הקב''ה אל תכנסו לפני בערבוביא), וכן הרבה בדבריהם, ובכאן [ט''ז ע''ב] שנו בברייתא שלש כתות ליום הדין ופי' רבנו שלמה כשיחיו המתים.
אבל כך הוא הענין הזה, בראש השנה כל באי העולם עוברין לפניו ונדון כל אחד ואחד בעניני העולם הזה, אם זכה לתת לו חיים ושלום ועשר ונכסים וכבוד או נתחייב למות בשנה זו או ליסורין וצער ועוני, כללו של דבר על כל ענין שבגוף ושבעולם הזה כגון בני חיי ומזוני, אבל אינו נידון על הנפש אם תזכה לגן עדן ולחיי העולם הבא או תתחייב לגיהנם ואבדון, כך תקנו לנו חכמים בתפלה זה היום תחילת מעשיך זכרון ליום ראשון וכו' ועל המדינות בו יאמר וכו', ואמרו על המדינות כלומר דין הרבים שהעולם נדון אחר רובו, והזכירו בהן חרב ושלום ורעב ושובע, וחזרו ואמרו ובריות בו יפקדו שהוא דין כל יחיד ויחיד והזכירו בו חיים ומות, וכן בגמרא אמרו שלשה ספרים נפתחין בראש השנה צדיקים גמורים נכתבין ונחתמין לאלתר לחיים רשעים גמורין נכתבין ונחתמין לאלתר למיתה, הזכירו בכאן חיים ומיתה ולא אמרו לגיהנם ולחיי העולם הבא כמו שהזכירו בבריתא הסמוכה שם בשלש כתות ליום הדין, ועוד אמרו [ב''ב י' ע''א] כשם שמזונותיו של אדם קצובין לו מראש השנה כך חסרונו קצוב לו מראש השנה, שבכל הריוח וההפסד אדם נידון ביום זה.
אבל מה שאמרו אי זו לרעב אי זו לשובע, יש מפרשים שזה על הרעב שבא במדינות מחמת עצמן כגון רעב של מצור כענין הרעב והשובע שבא בשומרון בימי אלישע וכיוצא בזה, וכן הרעב והשובע הבא מחמת גופו של אדם אוכל ואינו שבע או שמתברך מזונו במעיו, אבל רעב ההווה בעולם כגון של תבואה ושל פירות האילן אינו בראש השנה, שהרי שנינו בפסח על התבואה בעצרת על פירות האילן ובחג נידונין על המים, אבל בירושלמי [פ''א ה''ג] מצינו כלשון הזה אית תניי תני כולהון נידונין בראש השנה וגזר דין של כל אחד ואחד מתחתם ביום הכיפורים, ואית תניי תני כל אחד ואחד נדון בזמנו ומתחתם בזמנו, מתניתין כמן דמר כולהון נדונין בזמנן וגזר דין של כל אחד ואחד מתחתם בזמנו דתנינן ובחג נדונין על המים, מילתיה דרב אמרה כולהון נידונין בראש השנה וגזר דין של כל אחד ואחד מתחתם בראש השנה דתני בתקיעתא דבי רב זה היום תחילת מעשיך זכרון ליום ראשון וכו', וכן הברייתא השנויה בגמרא [י''ז ע''ב] הרי שהיו ישראל רשעים גמורים בראש השנה ופסקו להם גשמים מועטים ולבסוף חזרו בהן וכו' הרי משמע דעל המים נמי נדונין בראש השנה, וכן המעשה שהזכירו במסכת ברכות [י''ח ע''ב] מעשה בחסיד אחד שנתן דינר לעני בערב ראש השנה בשני בצורת והקניטתו אשתו והלך ולן בבית הקברות וכו' שמעתי מאחורי הפרגוד שכל הזורע וכו' כך הוא שעל הכל נדונין בראש השנה, ומ''מ דרשא דר' עקיבה אמת הוא מפני מה אמרה תורה הביאו לפני עומר בפסח וכו' שרצה הקב''ה לזכות את ישראל שיתרצו לפניו בכל מין ומין בזמנו כדי שיכתבם לזכות בשעת הדין בראש השנה.
כללו של דבר ראש השנה יום הדין הוא לעולם הזה, ושעת מיתתו של אדם הוא יום הדין שלו שהוא נדון בנפשו על אותו עולם שהוא עולם הנשמות, וכל מעשיו נפרטין לפני בוראו ית' ואם תזכה נפשו לגן עדן העליון והתחתון ולאיזו מעלה ממנו, או תתחייב נפשו לגיהנם ויסורין הרבים ובאיזה דין תתחייב להיות נדונת בו, הרי למדנו יום הדין לגוף ויום הדין אחר לנפש.
עוד יש יום דין אחר שהוא יום דין לשניהם לגוף ולנפש, והוא שהנביאים מזכירין אותו ומפליגין עליו כענין שנאמר [מלאכי ג'] הנה היום בא בוער כתנור והיו כל זדים וגו', ואומר הנה אנכי שולח לכם את אליהו הנביא לפני בוא יום ה' וגו', והיום הזה הוא בתחילת תחיית המתים והוא הנקרא יום הדין הגדול, וכל באי העולם שמבראשית נידונין בו בגוף ובנפש, אם ראוי זה לתחיית המתים ולנועם הגוף והנפש בכל אותן הזמנים המתגלגלין ובאין אחרי כן, ולאי זו מעלה יזכה מהם, או יתחייב זה שלא יחיה וישאר בגיהנם במקום שהוא שם, או שיכפל עליו עונש יתר ממדה רעה לקשה ממנה, וזו היא מה שהזכירו במשנה [סנהדרין ק''ז ע''ב] אין עומדין בדין ועומדין בדין, והזכירו בבריתא [ט''ז ע''ב] שלש כיתות ליום הדין צדיקים גמורים נכתבים ונחתמים לאלתר לחיי העולם הבא ורשעים גמורים נכתבים ונחתמין לאלתר לגיהנם, וכן הזכיר יונתן בן עוזיאל בתרגום כי לא ביד יקחו [שמואל ב' כ''ג ו'] בכן לית פורענותהון ביד אנש אלהין באשתא עתידין לאיתוקדא כד יתגלי בי דינא רבה למיתב על כורסי דינא למידן ית עלמא, ובתרגום תהלים [ע''ג] כחלום מהקיץ וגו' והיך חלמא מן גבר רוי דמיתער משנתיה ליום דינא רבא באיתערותהון מן בית קבריהון ברגוז דמותהון תברוניה, והכתוב אומר [דניאל י''ב] ורבים מישני אדמת עפר יקיצו אלה לחיי עולם וגו', והרמב''ם ז''ל כתב בהלכות תשובה [פ''ג ה''ג] כלשון הזה כשם ששוקלים עונות האדם וזכיותיו בשעת מיתתו, כך שוקלין עונות כל אחד ואחד מבאי העולם עם זכיותיו ביום טוב של ראש השנה, וכך כתב עוד הבריתא של שלש כתות הן ליום הדין עם הדין הזה של ראש השנה, ונראה מדבריו שלא דקדק בכך.
מ''מ למדנו לראש השנה שהוא יום הדין לכל הענינים שבעולם הזה, וכמו שאמרו במימרא זו שלשה ספרים נפתחין בראש השנה וכו' שאלו השלשה ספרים כל באי העולם הם כוללין.
ויש לשאול והיאך פסק ר' יוחנן פסק הדין הגדול והעמוק הזה שכל רזי עולם תלויין בו צדיקים גמורים נכתבין ונחתמין לחיים וכל הרשעים מתים, וכי כל הרשעים מתים והצדיקים חיים, ולמי כל חמדת העולם אלא לרשעים, [נ''א, וכי כל הצדיקים חיים וכל הרשעים מתים, והלא עולם וכל חמדה שלו לרשעים הוא]. והכתובים צווחי כנגדו יש צדיק אובד בצדקו [קהלת ז'], וכתיב [שם ח'] כי יש צדיקים שמגיע אליהם כמעשה הרשעים, וכל שכן שפסק רשעים גמורים נכתבים ונחתמין לאלתר למיתה שהכתוב אומר [שם ז'] ויש רשע מאריך ברעתו, וכל הנביאים אינן תמהין אלא על זה, אמר ירמיהו [י''ב א'] צדיק אתה ה' כי אריב אליך וגו', ואמר חבקוק [א' ג'] למה תראני און ועמל וגו' כי רשע מכתיר את הצדיק, וכי לא ראה זה החכם ספר איוב מעולם שהוא מלא תוכחות על זה, וחביריו היו אומרים מתחילה כן כי הצדיקים מתקיימין והרשעים נכרתין, ואיוב נצחן עד שחזרו והאריכו הענין להכרתת זרעם אחריהם, ואיוב הלעיג עליהם כי מה חפצו בביתו אחריו, ואליהוא השיב עליהם וכעס, והקב''ה הצריכם כפרה על זה [איוב מ''ב] כי לא דברתם אלי נכונה כעבדי איוב, ומשנה שלימה שנינו [אבות פ''ד מט''ו] אין בידינו משלות רשעים ואף לא ייסורי הצדיקים, וגרסת ספרי ספרד אין בידינו משלות הרשעים אף לא מייסוריהן של צדיקים, כלומר אין בידינו כלום לא מזה ולא מזה.
ורבותינו ז''ל מהפכים קערה זו [עי' בלשון זה ב''ב ט''ז ע''א] אמרו במסכת קידושין [ל''ט ע''ב] כל מי שזכיותיו מרובין מעונותיו מריעין לו ודומה כמי ששרף כל התורה כולה ולא שייר ממנה אפילו אות אחת, וכן במדת הרשעים אמרו שם וכל שעונותיו מרובין מזכיותיו מטיבין לו ודומה כמי שקיים כל התורה ולא חיסר ממנה אפילו אות אחת, ומשה רבינו ע''ה פירש דבר זה בפסוק [דברים ז'] ומשלם לשונאיו וגו' כמו שתירגם אונקלוס, ואמרו רבותינו [מנחות כ''ט ע''ב] כי הקב''ה הראה לו למשה ר' עקיבה ותורתו, אמר לו רבונו של עולם הראיתני תורתו הראיני שכרו, הראהו שהיו מחתכין בשרו במקולין, אמר לו רבונו של עולם זו תורה וזו שכרה, אמר לו שתוק כך עלה במחשבה לפני.
אבל המימרא הזו נאמרה בחכמה ועל פי ההגיון, שידוע הוא לכל מבין עם תלמיד שאין נדונין בעולם אלא ארבעה, וכן כל הדברים מושלמין בריבועים, והנדונין כולם ארבעה חלקים הם, אחד שלא יבא לפני בית דינו, והשני שבא לפניו ולא גמרו דינו, והשלישי שחייבוהו ב''ד, והרביעי שזכוהו ב''ד, החלק הראשון בכאן בטל שהכל עוברין לפני הקב''ה אין חשך ואין צלמות להסתר שם פועלי און, נשארו בנדונין שלשה, כל הזוכה בדינו נקרא צדיק גמור, כל המתחייב בדין נקרא רשע גמור, המעויין שמשקלו שוה לכאן ולכאן נקרא בינוני, אם כן הרשע הגמור המוחלט שעבד ע''ז ועשה גילוי עריות ושפירות דמים ועשה מצוה אחת לבדה שדינו בפני הקב''ה לשלם לו שכרה בעולם הזה שיחיה השנה הזאת, נקרא בכאן צדיק גמור לפי שנצטדק בדין, עד שיהיה אחאב שנאמר בו [מלכים א' כ''א כ''ט] הראית כי נכנע אחאב וגו' נקרא צדיק גמור באותו הדין, וכן רשעים גמורים לאלתר למיתה אפילו קיים כל התורה כולה והורה הלכה לפני רבו ונתחייב מיתה בכך, נקרא בכאן רשע גמור לפי שהוא מחוייב בדינו, נמצא כל הכתובים לחיים שזכו לחיות עד ראש השנה הבא כולם צדיקים גמורים בדינם, וכל הנכתבים למיתה שימותו בשנה ההיא כולם רשעים גמורין בדינם, וכל לשון התורה כך הוא [דברים כ''ה] והצדיקו את הצדיק והרשיעו את השרע, צדיק ורשע בדין זה, וכן [שמות כ''ג] ונקי וצדיק אל תהרוג, וכן מה שהזכירו חיים ומיתה אינן בימים [נ''א, כינוים] בלבד, אלא תפסו להם חיים אב הטובות כולן ומיתה אב לרעות כולן, וכינו כל העונשין שבעולם נגעים ומיתת בנים ועניות וכל מאורעות רעות של גוף בכנוי מיתה, וכינו כל הטובות עשר ונכסים וכבוד ובנים ושלום ובריאות בכלל חיים, וכן עושין הפסוקים בכל מקום, זהו פירוש מימרא זו בלא קושיא ובלא פיקפוק. עכשיו פירשנו זכרון שהוא יום דין, וכן תיקנו חכמים בתפילה את יום הזכרון הזה כלומר יום הדין. [דרשת הרמב''ן לר''ה].
-----
בר''ה כל באי עולם עוברין לפניו כבני מרון ומשגיח ודורש על כל מעשי ברי אדם ונותן לאיש כדרכיו [ע''ב] וצדיקים גמורים נחתמין לאלתר לחיים ורשעים למיתה ובנוניים תלויין ועומדין מר''ה עד יוה''ך זכו נחתמין לחיים ואע''פ שרב חסד מטה כלפי חסד אין זה רק ליום הדין הגדול ולפי' בעוה''ז בנוניים תלויין ועומדין וי''א דהכא מיירי בשיש באותו מחצה עון פושעי ישראל בגופן. ג' כתות ליום הדין א' של צדיקים וא' של רשעים גמורים וא' של בנוניין של צדיקים גמורים נחתמין לאלתר לג''ע של רשעים גמורים נחתמין לגיהנם ושל בנוניים אם אין בכלל עונותיהם עון פושעי ישראל בגופן ורב חסד מטה כלפי חסד, [י''ז ע''א] המחטיא את הרבים והמלשינים והאפיקורסין וכל שכיוצא בהם האמורים בפ' חלק יורדין לגיהנם ונדונין שם לדורי דורות. כל או''א מבני אדם יש לו יום הדין ג''כ בשעת מיתה והוא נידון בג' כיתות שאמרנו. [אהל מועד שער ראשית חכמה דרך י'].
-----
מי שאינו מאמין בהשגחה במין האדם הרי זה ככופר בנבואה ובתורה אך יש להאמין שהשי''ת משגיח על מעשה כל איש ואיש וזהו שאמרו בר''ה כל באי עולם עוברין לפניו כבני מרון ואמרי' וכולן נסקרין בסקירה אחת כלומר כי בידיעה אחת יודע כל הדברים כולן וזהו מתחלת בריאתו של עולם צפה הקב''ה מעשיהם של צדיקים ואת הצדיק ואת הרשע ישפוט אלד'ים כי עת לכל חפץ ומשלם לאיש כדרכיו וכפרי מעלליו, ובקיום זאת הפנה אמרו [חולין ז' ע''ב] אין אדם נוקף אצבעו למטה אא''כ מכריזין עליו מלמעלה. כל מה שהיה ושיהיה גלוי וצפוי לפני הקב''ה ובהיותו יודע המעשים, ולא יתחייב ההכרח אלא הרשות נתונה בידי אדם שידיעתו במה שיהיה לא יוציא האפשר ההוא מטבעו אבל טבע האפשר עומד. [אהל מועד שער ראשית חכמה דרך ה'].
-----
בר''ה כל באי עולם עוברין לפניו כבני מרון. יש לשאול למה אדם נידון בר''ה יותר מבשאר ימי' דבשלמא שאר דברים דהיינו תבוא' ופירות האילן ומים כל אחד בזמנו נדון כדאמרי' בגמרא אבל אדם למה נדון יותר בר''ה מבשאר ימים. ותירוץ דבר זה למדנו מדגרסי' בפסיקתא בשם ר' אלעזר בפ' דרשו את ה' בהמצאו בעשרי' וחמשה באלול נברא העולם. ולפי''ז הא דאמרי' בגמרא דר' אליעזר ס''ל בתשרי נברא העולם על גמר בריאתו קאמרינן דאדם הראשון שבו נגמר העולם נברא ביום ששי דהיינו באחד בתשרי. וגרסינן תו התם בפסיקתא נמצאת אומר בר''ה נברא אדם הראשון ראשונה עלה במחשבה בשניה נתיעץ עם מלאכי השרת בשלישית כנס עפרו ברביעית גבלו בחמישית רקמו בששית עשאו גולם בשביעית זרק בו נשמה בשמינית הכניסו לגן עדן בתשיעית נצטוה בעשירית סרח באחת עשרה נדון בשתים עשרה יצא בדימוס א''ל הקב''ה לאדה''ר זה סימן לבניך כשם שעמדת לפני בדין ביום זה ויצאת בדימוס כך עתידין בניך להיות עומדין לפני ביום הזה ויוצאין בדימוס וכ''ז אימתי בחדש השביעי באחד לחדש ומכאן סמך למה אדם נידון בר''ה יותר מבשאר ימים. ואף בשמים יש אות שמזל החדש הזה מאזנים כי בו פלס ומאזני משפט לשם. ולפי''ז הא דאמרת בפ' ראוהו ב''ד כמאן [מצלינן] האידנא זה היום תחלת מעשיך כמאן כר' אליעזר על יצירת אדם קאמר אבל תחלת בריאת העולם בכ''ה באלול היה. ולפיכך נהגו בברצלונה ובכל גלילותיה להשכים באשמור' הבקר בכ''ה באלול. ומיהו הנ''מ כר' אליעזר אתיין דאלו לר' יהושע דאמר בניסן נברא העולם אין לזה ענין כלל. ואע''ג דתניא לעיל [י''ב ע''א] דחכמי ישראל מונין למבול כר''א ולתקופה כר' יהושע ומדמונין לתקופה כר' יהושע אלמא ס''ל דבניסן נברא העולם. איכא למימר דכי מונין לתקופה כר' יהושע לאו משום דס''ל כותיה במאי דאמר בניסן נברא העולם אלא לפי שבו התחלת צמיחת האילנות והפירו' שכל זה נמשך אחר מהלך החמה התחילו למנות ממנו. ומיהו אכתי תמיהא לי דתינח לר''א אבל לר' יהושע דאמר בניסן נברא העולם אכתי הדרא קושיין לדוכתא למה נדון בר''ה יותר מבשאר ימים. ונ''ל שרצה המקום לזכות את ישראל בדינם ורצה לדון אותם בזמן שהוקבעו לכפרה וסליחה שלפי שנתרצה הקב''ה לישראל ביוה''כ הוקבע יום סליחה לדורות ולפיכך גזר השם שיהא אדם נידון בר''ה שצדיקי' גמורים נכתבים ונחתמים לאלתר לחיים ובינוני' הרי גזר דין שלהם אינו נחתם אלא עד יום הכיפורים שהוא יום סליחה וכפרה והרי נתנה להם תורה זמן כדי שבו יפשפשו במעשיהם וישובו אל השם. ואפשר עוד שמר''ה ועד יוה''כ התחיל השם להתרצות למשה וביוה''כ נתרצה לו לגמרי ולפיכך רצה השי''ת לדון בריותיו בזמן שהוקבע לכפרה וסליחה. ובהכי אתי שפיר טפי דנקטינן כר' יהושע דקיי''ל כוותיה לגבי ר''א. ועוד דההיא דתניא ולתקופה כר' יהושע אתיא הכי כפשוטה דסבירא לן דבניסן נברא העולם. והא דאמרינן בפ' ראוהו ב''ד כמאן מצלינן האידנא זה היום תחלת מעשיך אכתוב עליה במקומה בס''ד. ולפי''ז אין מקום לקום באשמורת בכ''ה באלול. ולפיכך נהגו בגירונה וגלילותיה שלא לקום עד ר''ה. ומיהו יש מקומו' שמקדימין באחד באלול ויש סמך למנהגם לפי שבו התחילו ארבעים יום האחרונים שבהם נתרצה הקדוש ברוך הוא למשה. [חידושי הר''ן].
-----
תניא תבואה שאירע בה קרי או אונס קודם הפסח נדונת לשעבר אחר הפסח נדונת להבא, פי' פסח זה שעבר עכשיו מקרוב ואדם שאירע בו קרי או אונס קודם יוה''ך נדון לשעבר לאחר יוה''ך נדון להבא אמר רבא ש''מ תרי דיני מתדנא אמר אביי הילכך כדחזי אינשי דמצלח זרע' אפלא ליקדם וליזרע חרפא דמקמי דמטי למדייניה קדים וסליק ובעו בירושלמי [ה''ג] ר' חייא בר בא תבואה שלקת ערב פסח מאי זה דין היא לוקה אין תומר מן שת(ה)א (דלעת) [דעלת] עד כדין לא עלת אין תימר מן שתא דנפקת הכא הוי מורבה כל שתא ומלקה בדין. אלו שהם מתים בין ר''ה ליוה''ך מאי זה דין הם מתים אין תימר מן שתא דעלת עד כדין לא עלת אין תימר מן שתא דנפקת הוון (מוברין] [מורבין] כל שתא וממית כדון, ולא שמיע אמר רבי כרוספדאי בשם ר' יוחנן שלש פנקסיאות הן אחת של צדיקים גמורין ואחת של רשעים גמורים ואחת של בינוניים צדיקי' גמורים כבר נטלו אפופסי של חיים מר''ה זו של רשעים גמורים כבר נטלו אפופוסין שלהן מר''ה זו של בינוניים כבר נתן להם עשרה ימים שבין ר''ה ליום הכפורים אם עשו תשובה נכתבין לחיים עם הצדיקים ואם לאו נכתבין עם הרשעי' ומה טעם ימחו מספר חיים מספר אלו הרשעים וכו' ונראה שהם תירצו שזה שמת בין ר''ה ליוה''ך כבר נגמר דינו בר''ה שהרי רשע גמור היה וכאלו אמר מאן דאמר הכי כלזמר בין ר''ה ליוה''ך לא חש לקמחיה דלא מבעיא ליה למימר הכי, אבל העיקר הבעיא לא איפשיטא דאכתי איכא למבעי מת ערב ר''ה למה האריך ברעתו עד עתה, ומסתברא ליה דלא קשיא מידי שלא היה דינו זה של מת עכשיו למות עד עתה דאי זה טובה שעשה נתנה לו חיי שנה. אבל אי קשי' תבואה זו מה הועיל לבעליה אריכות' עד עתה ולמה לא היתה נחלה מבוהלת בראשונה מכיון שאחריתה לא תבורך, ואפשר לתרץ בזה שכך חייב הדין שלא ללקות מתחלה כדי שיהיה פנאי לבני העולם לחזור בתשובה ולקרוע גזר דינן דהא קי''ל דגזר דין דצבור מקרע בתשובה ואפי' דיחיד אפשר באותן ד' דברים צעקה צדקה וכו'. כשנכנסין לדין ישראל נכנסין תחלה ואחר כך א''ה. מלך וצבור מלך נכנס תחלה מקמי דלא ליפוש חרון אף, א''נ דלא אורח ארעא למיתב מלכא מאבראי. [חי' הרשב''ץ].
-----
נדונות לשעבר, בפסח שעבר נגזר עליה שכך (אירע) [יארע] לה. לאחר הפסח, נידוני' להבא בזה הפסח נגזר עליה מה (שאירע) [שיארע] לה, ש''מ תרי דיני מיתדנא, שבכל פסח ופסח גוזר השם כך וכך יארע לזאת התבואה הנזרעת קודם שתקצר, ועל הזרע שיזרע מיום זה ואילך, כך וכך יארע לה עד הפסח, והזריז אל ימנע עצמו מן הרחמים, שאע''פ שרואה לפני הפסח באין בתבואה גזרות קשות, אם ישוב בלב שלם בזה הפסח, יגזור עליה השם גזרות טובות. [רבינו יהונתן מלוניל].
-----
ש''מ תרי דיני מיתדנא. ושניהם בפסח כדפי' רש''י. וקשה מההיא דפרק מי שמתו [ברכות י''ח ע''ב] גבי ההוא גברא דלן בבית הקברות בליל יום כיפורי' ושמע חד דאשתעיא לחבריה דשמעה מאחורי הפרגוד איזה תבואה תלקה ואיזה תבואה לא תלקה, אלמא משמע דביום כיפורים נדונים על כך. וי''ל האמת הגזירה נגזרה מן הפסח. א''נ כר' יודא דאומ' כל דבר נחתם ביום כיפורים ואז נקראין כל הגזירות לפני הב''ד. [תוספות ישנים].
-----
תניא הכל נדונין בראש השנה וגזר דין שלהם נחתם ביום הכיפורים וכו' עד רבי יוסי אומר אדם נדון בכל יום [וכו'] אמר רב יוסף כמאן מצלינן [האידנא אקצירי ואמריעי כמאן כרבי יוסי]. ואהא סמכי שמתפללין על החולה ומברכים אותו בבית הכנסת ופוסקין צדקות. ואמרינן [ברכות ל' ע''א] [לעולם] לישתתף איניש נפשיה בהדי צבורא, ולכך מסיימין עם כל חולי ישראל ונאמר אמן. ובירושלמי [פ''א ה''ג] גרסינן זה היום תחלת מעשיך וכו' ועל המדינות בו יאמר [איזו לחרב] וכו' (ו)דלא כרבי יוסי. וזה היום תחלת מעשיך מוקמינן כרבי אליעזר בפרק שלישי במכילתין [כ''ז ע''א] ובפסקא דרב כהנא דבחמשה ועשרים באלול נברא העולם ואדם נברא ביום ששי שהוא אחד בתשרי. תניא אמרו לפני מלכיות זכרונות ושופרות מלכיות כדי שתמליכוני עליכם, זכרונות כדי שיבוא זכרוניכם לפני לטובה ובמה בשופר. אמר רבי אבהו למה תוקעין בשופר של איל כדי שאזכור לכם עקידת יצחק בן אברהם ומעלה אני עליכם כאילו עקדתם את עצמכם לפני. אמר רבי יצחק למה תוקעין ומריעין כשהן יושבין וחוזרין ותוקעין ומריעין כשהם עומדים כדי לערבב השטן. ואמר רבי יצחק כל [שנה] שאין תוקעין בה בתחלה [מריעין לה בסופה] מאי טעמא דלא אערבב השטן. [ראבי''ה סימן תקכ''ט0[)]].
-----
כיון שאמרנו שראש השנה יום דין לכל אדם וכולן נדונין בו, צריכין הכל לשום הדבר על לבם ולשוב בתשובה, ולהתחרט על עונותיהם ועל פשעיהם, ולהרבות תפילה ותחנונים לפני הקב''ה שימחול על לא הודע שלהם, שאין יום הכיפורים מכפר אלא על השבים בתשובה, והתשובה חסד גדול על הבריות אבל עונש גדול הוא להם, שבזמן שאדם חוטא לא עבר על רצון בוראו אלא שעה אחת בשעת החטא, וכשהוא עומד במרדו ואינו שב בתשובה נמצא כל ימיו מכעיס לשם ואינו חושש לעשות רצון בוראו כלל, וכל שכן ישראל שמתפללין ומתלחשין ומתודין בפיהם ואומרים חטאנו עוינו וכו' ואינן מניחין העבירות כלל שזה בודאי מרד גדול הוא ומוסיף על חטאתו כעס וחרון אף השם, משל לליסטים ששולל את הדרכים ומלסטם את הבריות והוא בא לפני המלך מעצמו ואומר לו אדוני המלך מחול לי שהרגתי אנשיך ושללתי אנשי מדינותיך [נ''א, ולסטמתי דרכיך] ולמחר חוזר לרעות שעשה, שזה בודאי כל פיוסין שהיה מפייס למלך [אינן אלא] נאצות גדולות ומיעוט כבודו ומוראו של מלך, ולכך אמר הכתוב [עמוס ג'] רק אתכם ידעתי מכל משפחות האדמה על כן אפקד עליכם את כל עונותיכם, אמר הקב''ה גליתי לכם דין יום הכיפורים והודעתי לכם שאני מכפר בו על השבים ופירשתי לכם כל טכסיסין של יום בתענית ובתפילה וקרבנות ותשובה על ה[עבירות] ולא חששתם על דברי לשוב כלל, הלא זה מרד גדול הוא, נמצא קרובן של ישראל אצל הקב''ה הוא הגורם להם ריחוק וגלות וכל עונש, וכל שכן הזוכים לישב לנפי הקב''ה בארצו שהם כמו רואי פני המלך, ואם זהירים בכבודו טוב להם ואשריהם, ואם ממרים בו אין לך מרד גדול מזה ואוי להם יותר מכל אדם שהם עושין מלחמה עם המלך בפלטין שלו ומכעיסין אותו בפניו, ומה הוא עושה להן מוציאן מן הפלטין שלו וטורדן בכל העולם, הוא שנאמר בהם [ישעיה ס''ה] העם המכעיסים אותי על פני תמיד.
ואומר לא ישבו בארץ ה' [הושע ט'], ומהו הענין הזה ארץ ה', וכי אין כל העולם ארץ ה', הכל ברא והכל יצר והכל שלו, אלא יסוד הדבר הזה בפסוק שאמר [דברים ל''ב] בהנחל עליון גוים בהפרידו בני אדם וגו' כי חלק ה' עמו וגו', והענין כי השם הנכבד ברא שמים וארץ ושם כח התחתונים בעליונים, ונתן על כל עם ועם בארצותם לגוייהם כוכב ומזל ידוע כאשר ידוע בספר האצטגנינות, וזהו שנאמר [שם ד'] אשר חלק ה' אלהיך אותם וגו' כי חלק להם מזלות בשמים, וגבוהים עליהם מלאכי עליון נתנם להיותם שרים עליהם, כענין שנאמר [דניאל י' י''ג] ושר מלכות פרס עומד לנגדי, וכתיב [שם כ'] והנה שר יון בא, ונקראין מלכים דכתיב [שם י''ג] ואני נותרתי שם אצל מלכי פרס, והשם ית' הנכבד הוא אלהי האלהים ואדוני האדונים לכל העולם, אבל ארץ ישראל אמצעות העולם ואמצעות הישוב היא נחלת ה' מיוחדת לשמו, לא נתן עליה מן המלאכים קצין שוטר ומושל בהנחילו אותה לעמו המיחד שמו זרע אהביו, וזהו שנאמר [שמות י''ט] והייתם לי סגולה מכל העמים וגו' וכתיב [יחזקאל ל''ו] והייתם לי לעם ואנכי אהיה לכם לאלהים, ולא שתהיו אתם לאלהים אחרים כלל, והנה קדש העם היושב בארצו בקדושת העריות וברוב המצות להיותם לשמו, ולכך אמר [ויקרא כ'] ושמרתם את כל חקותי ואת כל משפטי וגו' ולא תקיא אתכם הארץ וגו' וכתיב [שם] ואומר לכם אתם תירשו את אדמתם וגו' אני ה' אלהיכם אשר הבדלתי אתכם מן העמים, יאמר כי הבדילנו מן העמים אשר נתן עליהם שרים ואלהים אחרים בתתו לנו הארץ הזאת שיהיה הוא ית' לנו לאלהים ונהיה מיוחדים לשמו בה, והנה הארץ שהיא נחלת השם הנכבד תקיא כל המטמא אותה ולא תסבול עובדי עבודה זרה ומגלי עריות.
והנה בחוצה לארץ אע''פ שהכל לשם הנכבד אין הטהרה בה שלימה בעבור המשרתים המושלים עליה, והעמים תועים אחרי שריהם לעבוד גם אותם, ולכך אמר הכתוב [ישעיה נ''ד] אלהי כל הארץ יקרא, כי הוא אלהי האלהים המושל על הכל והוא יפקוד בסוף על צבא המרום במרום להסיר ממשלת העליונים ולהרוס מערכת הכוכבים והמשרתים, ואחרי כן על מלכי האדמה על האדמה, והוא מה שאמר הכתוב [דניאל ד'] בגזרת עירין פתגמא ומאמר קדישין שאלתא, וזה צריך פירוש ארוך אין עתה זמנו, וזה טעם [דברים ל''א] וזנה אחרי אלהי נכר הארץ וגו' כי האלהות נכרים הם בארץ השם ובנחלתו, וזהו שנאמר [מלכים ב' י''ז] כי לא ידעו את משפט אלהי הארץ וישלח בם את האריות והנם ממיתים אתם וגו', הנה הכותים לא היו ענושים בארצם בעבדם את אלהיהם לשלח בהם את האריות, ובבואם בארץ ה' ועשו שם כמעשיהם הראשונים שלח בם את האריות הממיתים אותם, וכך שנו בספרא [קדושים פי''א] ולא תקיא אתכם הארץ ארץ ישראל אינה כשאר ארצות אינה מקיימת עוברי עבירה, ובספרי [פר' האזינו] ואין עמו אל נכר שלא תהא רשות לאחד משרי האומות לשלוט בכם, כענין שנאמר [דניאל י' כ'] ואני יוצא והנה שר יון בא וגו'.
וזהו מאמרם של רבותינו ז''ל שאמרו [כתובות ק''י ע''ב] כל הדבר בחוצה לארץ דומה כמי שאין לו אלוה שנאמר [ויקרא כ''ה] לתת לכם את ארץ כנען להיות לכם לאלהים, וכתיב [ש''א כ''ו] כי גרשוני היום מהסתפח בנחלת ה' לאמר לך עבוד אלהים אחרים, ואמרו בירושלמי פ''ק דסנהדרין כתיב ואל יתר זקני הגולה אמר הקב''ה ביותר הם עלי זקני הגולה, חביבה עלי בת קטנה בארץ ישראל מסנהדרי גדולה בחו''ל, ובתוספתא דע''ז [פ''ה ה''ה] הרי הוא אומר [בראשית כ''ח] ושבתי בשלום אל בית אבי והיה ה' לי לאלהים ואומר לתת לכם את ארץ כנען להיות לכם לאלהים, כל זמן שאתם בארץ כנען אהיה לכם לאלהים אין אתם בארץ כנען כביכול אין אני לכם לאלהים, ומפני ענין זה אמרו בספרי [פר' עקב] ואבדתם מהרה מעל הארץ הטובה אע''פ שאני מגלה אתכם מן הארץ לחוצה לארץ היו מצוינין במצות כשתחזרו לא יהו עליכם חדשים, וכן ירמיה אומר [ל''א] הציבי לך ציונים אלו המצות שישראל מצויינים בהם, והנה הכתוב הזה שאמר ואבדתם מהרבה ושמתם את דברי אלה על לבבכם אינו מחייב בגלות אלא חובת הגוף בלבד כתפילין ומזוזה שנאמר וקשרתם וכתבתם, וכן כתב רשי בפי' החומש אף לאחר שתגלו היו מצויינין במצות הניחו תפילין ועשו מזוזה, ופירשו בהן כדי שלא יהו עליכם חדשים כשתחזרו לארץ, כי עיקר המצות ליושבים בארץ ה', ולפיכך אמרו בספרי [פר' ראה] וירשתה וישבת בה ושמרת לעשות ישיבת ארץ ישראל שקולה כנגד כל המצות, וכך היא שנויה בתוספתא דע''ז [פ''ה ה''ג].
-----
וזהו מה שהוציאני מארצי וטלטלני ממקומי, עזבתי את ביתי נטשתי את נחלתי, נעשיתי כעורב על בני אכזרי על בנותי, לפי שרצוני להיות טלטול שמתי [אולי צ''ל נשמתי] בחיק אמי. וזה הענין הוא מחשבת הרשעים שהיו אומרים ליחזקאל הנביא [סנהדרין ק''ה ע''א] רבינו יחזקאל עבד שמכרו רבו יש לו עליו כלום, שנאמר [יחזקאל כ'] והעולה על רוחכם היה לא תהיה אשר אתם אומרים נהיה כגוים וכמשפחות האדמה לשרת עץ ואבן, כלומר כיון שיצאנו מארצו הרי אנחנו כגוים שאינו מעניש אותם על ע''ז שלהם, וזהו שאמר הכתוב [ירמיה ט''ז] ושלמתי ראשונה משנה עונם על חללם את ארצי בנבלות שקוציהם ותועבותיהם מלאו את נחלתי, והענין הזה הוא במקומות רבים בכתובים ויראנו כל מי שהוא פתוח העין אחר שגליתי את עיניו, והנה הזכירה התורה כי אנשי ארץ כנען נענשו בעבור העריות שנאמר כי כל התועבות האל עשו אנשי הארץ וגו', ורבותינו ז''ל אמרו [סנהדרין נ''ו ע''ב] שהוזהרו עליהם אדם ונח שלא ענש אלא אם כן הזהיר, אבל הכתוב לא הזכיר האזהרה אלא אמר כי הארץ תקיא אותם שהיא תתעב את כל התועבות האל, והנה לא אנשי ארץ כנען בלבד היו מוזהרים [נ''א, כאדם ונח] והפרשה אמרה [ויקרא י''ח] כמעשי ארץ מצרים וגו' ולא הקיאה את יושביה ולא שאר ארצות הגוים את גוייהם, אבל הכל למעלת ארץ ישראל וקדושתה וטהרתה, והנה נסתכלתי בפרשה וראיתי שהכל... הקיאה אותנו בעונותינו [[תיבות אלו אינן ברורות בכת''י] והאומות אשר] לא הקיאה התולדות מוסף עליהם...
הדר העולם ארץ ישראל, הדר ארץ ישראל ירושלים, והדר ירושלם בית המקדש, הדר ביהמ''ק בית קדשי הקדשים, הדר בית קדשי הקדשים מקום הכרובים ששם השכינה שנאמר [שמות כ''ה] ונועדתי לך שם ודברתי וגו', ואומר [תהלים פ'] רועה ישראל האזינה וגו' יושב הכרובים הופיעה, ואומר [יחזקאל י'] היא החיה אשר ראיתי תחת אלהי ישראל בנהר כבר ואדע כי כרובים המה, גלתה שכינה בעונותינו גלה הכל, פנה זיוה פנה הודה פנה הדרה שנאמר [איכה א'] ויצא מבת ציון וגו' ישבה לה ירושלים כאלמנה שנאמר [שם] איכה ישבה בדד וגו', ולעתיד לבא שכינה חוזרת והכל חוזר, משל למטרונא שנשאת למלך וילדה לו בנים ובנות הלך המלך למדינת הים עמדה וישבה לה כאלמנה, לימים רבים באו מלכות באו מבשרים ואמרו לה באו חתניך אמרה תשמחנה בנותי, אמרו לה באו בניך אמרה תשמחנה כלותי, אמרו לה בא המלך אמרה הא ודאי חדותא, עמדה ולבשה בגדי מלכות וקשטה עצמה וקבלה המלך בשמחה, כך לעתיד לבא אומרים לירושלים בא משיח בן דוד אומרת להם ישמח הר ציון, אומרים לה באו הגליות אומרת להם תגלנה בנות יהודה, אומרים לה בא המלך אומרת הא ודאי חדותה שנאמר [ישעיה ס''א] שוש אשיש בה' תגל נפשי באלקי, ואומר [שם נ''ב] קול צופיך נשאו קול יחדו ירננו כי עין בעיין יראו בשוב ה' ציון, אמן וכן יהי רצון. [דרשת הרמב''ן לר''ה].
-----
גמרא הכל נדונין בר''ה וגזר דין שלהם נחתם ביוה''כ דברי ר' מאיר. מסתברא דאליבא דר''מ אתי' הא דתניא בפ' מי שמתו דמעשה בחסיד א' שהקניטתו אשתו בר''ה והלך ולן בבית הקברות ושמע שהיו אומרים שכל הזורע ברביעה ראשונה ברד מלקה אותה דאלמא אף על הרביעה דנין בר''ה. [חידושי הר''ן].
-----
ואע''ג דתנן במתני' דאדם נדון בכל יום ר''ה אין גזר דינו נחתם אלא ביוה''כ, והנך כלהו נדונין כל אחד בזמנו וגזר דין נחתם מיד הכי אסיק' בגמ' לתנא דידן. ואיכא תנאי אחריני איכא מאן דאמר הכל נדונין בר''ה וגזר דין שלהן נחתם ביו''הכ, ואיכא מ''ד דהכל נדון בר''ה וגזר דין נחתם כל א' בזמנו בפסח על התבוא' ובעצרת על פירות האילן ובחג על המים ואדם ביוה''ך ובירושלמי אמרי' מתני' כמאן דאמר כולן נדונין בר''ה וגזר דינן נחתם כל אחד ואחד בזמנו דתנינן ובחג נדונין על המים ע''כ בירושלמי אבל בגמר' דילן לא אסיקנא הכי דאי הכי מתני' קתני אגזר דין ואי הכי קשיא אדם דתנן בר''ה כל באי עולם וכולי דהא גזר דין שלו ביוה''ך הוא אבל אסיקנא דמתני' תנא דבי שמואל הוא דאמר בפסח על התבואה וכו' ואדם נדון בר''ה וגזר דין שלו נחתם ביוה''ך וכי קתני אתחלת דין, וגם הראי' שהביא הירושלמי איני מבין אותה. ואיכא תנאי דאית להו דאדם נדון בכל יום ובכל שעה, ולדידהו אתי שפיר האי דמצלינן אקצירי כלומר חולים ומריעי ת''ח שתשש כחן מהלמוד דאלו לתנא דמתני' כיון דגזר דין דיחיד לא מיקרע מאי אהניא צלותן, ומיהו הא אסיקנא בגמ' דא''ה ממעטת הפורענות דאמר ר' יצחק יפה צעקה לאדם בין קודם גזר דין בין לאחר גזר דין, ותמהני דמשום אידך (דבי) [דר''י] הוא מצי לצלויי דאמר [ט''ז ע''ב] ד' דברים מקרעין גזר דינו של אדם ואלו הן צעקה צדקה וכו', וניחא לי דמשום ההיא ה''מ לדידהו דקצירי ומריעי דתפלתן יותר מקובל' מתפלת אחרי' עליהם כדכתיב [בראשית כ''א] כי שמע אלקים את קול הנער באשר הוא שם אבל אנן דמצלינן עליהו היינו דמשום דיפה צעקה בין קודם גזר דין ובין לאחר גזר דין, א''נ א(י)גזר דין שיש עמו שבועה דלא מיקרע א''ה יפה צעקה למעט הפורענות, ובהכי מיתרצן הני תרי מימרי דר' יצחק דאמר יפה וכו' דאי לא קשי' דידיה אדידיה דהתם אמר דמקרעין לגמרי והכא אמר יפה אלא ודאי כדאמרן דמשמע דר' יצחק ס''ל דגדולה צעקה מהתשובה דבתשובה אינה מקרעת גזר דין אלא ברבים וצעקה אפי' ביחיד ולפנינו אאריך בזה בס''ד, ולפי זה אפשר דלא ס''ל לתלמוד' הכי ומשום הכי נמי אייתי אידך דר' יצחק דאתיא אליבא דהלכתא ושבקה לההיא וצ''ע. וגרסי' פירוש' דמילת' דרב אמרה כלם נדונין בר''ה וגזר דין שלה' מתחתם כל אחד וא' בזמנו דתני בתקיעה דרב זה היום תחלת מעשיך זכרון ליום ראשון וכו' ועל המדינות בו יאמר איזו לחרב איזו לשלום וכו' ע''כ מצאתי בירושלמי [ה''ג] ונ''ל דהכי פירושו מדאשכחן בסדור ברכות של רב שהיה אומר על המדינות בו יאמר איזו לחרב וכו' מכלל דס''ל דתבואה והפירות והגשמים הכל נדונין בר''ה אי הוי רעב אי שבע אלא שגזר דינן נחתם בזמנן, ובודאי דלכ''ע אדם שנדון בר''ה להני נדון לחיי צער או לחיי ריוח מרעב ושבע ומאי דאמרי' דבשאר פרקים נידונין ה''מ היינו לכל העולם בכלל ואפשר שיהיה העולם בכלל בצער ויחיד בריוח וכן בהפך ודינו של יחיד הוא נדון בר''ה ויגזר דינו ביוה''ך, אבל מדתני דעל המדינות בו יאמר וכו' משמע דס''ל דהכל בר''ה דמדינות רבים נינהו. [חי' הרשב''ץ].
-----
רבי יוסי אומר אדם נידון בכל יום שנאמר ותפקדנו לבקרים. ואמר ר' יוסף כמאן מצלינין האידנא אקצירי ואמרי[עי], פירוש חולים כמו שאנו עושין שמבקשין רחמים על החולה שירפ[א]נו המלך, כר' יוסי עבדינן דכיון דנידון בכל יום דילמא עדיין לא נגמר דינו למות. ואמר נמי [שבת י''ב:] מי שיש לו חולה בתוך ביתו ישתתפנו עם חולי ישראל, לפיכך נהגו לסיים עם חולי ישראל אמן. [ראב''ן].
-----
העובר לפני התיבה ביום טוב של ראש השנה השני במוסף מתקיע ובשאר ימים טובים בשעת ההלל הראשון מקרא את ההלל, ודייקינן מדקאמר בשעת ההלל מכלל דבראש השנה לא אמרינן הלל כדרבי אבוהו דאמר אמרו מלאכי השרת לפני הקדוש ברוך הוא מפני מה אין ישראל אומרים לפניך שירה בראש השנה ויום הכיפורים אמר להן אפשר מלך יושב על כסא דין וספרי חיים וספרי מתים פתוחים לפניו וישראל אומרים שירה לפני. ורבינו זקיני כתב פירוש דאף על גב דקיימא לן כרבי יוסי דאמר אדם נדון בכל יום, כדאמרינן בפרק קמא [ט''ז ע''א] כמאן מצלינן האידנא אקצירי ואמריעי כמאן כרבי יוסי, ואם כן לא נקרא בשום יום הלל. לא דמי דינא דרבים דנפיש רותחא, שכל באי עולם עוברין לפניו (ביחד) כבני מרון ביחד [לכל יום] שכל אדם ואדם נידון לפניו לבדו ולא נפיש רוגזא, הילכך מקלסין לפניו. ויש לחזק דבריו, דגרסינן בריש מסכת עבודה זרה [ב' ע''ב] אמר רב חסדא מלך וציבור מלך נכנס תחלה לדין שנאמר לעשות משפט עבדו ומשפט עמו ישראל וגו' מאי טעמא איבעית אימא לאו אורח ארעא למיתב מלכא מאבראי ואיבעית אימא מקמי דליפוש חרון אף. וקשה בעיני דמוקמינן התם מתניתין דבראש השנה כל באי עולם עוברין לפניו כבני מרון דלא כרבי יוסי, ולרבי יוסי נראה דאומר הלל נמי בראש השנה ויום הכיפורים, דלדברי זקני הוה ליה לאוקמי מתניתין כרבי יוסי ולאוקמי שבכל יום נידון כל אדם לבד ובראש השנה וביום הכיפורים יחד. אלא נראה לי דמתניתין דפרק קמא וגם דהכא דקתני ובשעת ההלל תרוויהו דלא כרבי יוסי, ולית הילכתא כרבי יוסי, אלא מנהג בעלמא דמצלי אקצירי ואמריעי כרבי יוסי, ולא מחינא בהו, כדאמרינן בפרק בתרא דתענית [כ''ו ע''ב] מאן דאמר נהגו אורויי [לא מורינן] ואי עבד לא מהדרינן [ליה]. [ראבי''ה סימן תקל''ח].
-----
כמאן מצלינן האידנא אקצירי ומריעי כמאן וכו'. ותימה לרבנן היכי מצלינן כל הימים ברכת חולים רפאנו, דהרי הוה תפלה לבטלה שכבר [נגזר] עליו מר''ה אם ימות אם לאו. ועוד קשי' דר' יודא אומר דבר''ה אדם נידון, ובפ''ק דשבת [י''ב ע''ב] אית' דאומר ר' יודא הנכנס לבקר חולה אומר המקום ירפאך בתוך חולי עמו ישראל, ולדידי' הוי תפלה לבטלה שהרי כבר נגזרה מר''ה אם ימות או יחיה. ועוד מברכת השנים ק' דאליבא דרבנן דאומ' בפסח אדם נידון על התבואה. ואר''ת דבר''ה גוזרים עליו אם יחיה אם לאו, אבל אם יתרפא אם לאו אינו נגזר דינו בר''ה, דנר' לומר דכל יום חזי להתרפאות. ודברכת השנים אר''ת, דאנן מתפללין שיתן גשמים בעתם, כדאמרינן לקמן [י''ז ע''ב] דפעמים שנגזר בר''ה במים מועטים, ואם הטיבו ישראל מעשיהם הב''ה מביאם לנו בעיתם ויספיקו, ופעמים דנגזרה גזירה להיות השנה גשמים מרובים, ואם ח''ו יקלקלו מעשיהם יבאו שלא בעתם כדמפרש לקמן, ועל זה אנו מתפללין שיביאם הב''ה בעתם. עי''מ דקאמ' תלמודא כמאן מצלינן האידנא אקצירי ואמריעי, היינו תפלה דיחיד דאינו קורע גזר הדין, אבל ברכת חולים וברכת השנים שהן תפילה דרבים ודאי היא נשמעת כדאמרינן תפלת הרבים קורעת גזר דין [עי' לקמן שם]. וההיא דנכנס לבקר את החולה וכו' מתוך דכ''ע אזלי לבקרו ומתפללין עליו נעשים כתפלה דרבים. [תוספות ישנים].
-----
אע''פ שיש מחכמי ישראל שאמר בני חיי ומזוני לאו בזכותא תליא מילתא, מודים הם שאין שום דבר תלוי במזל לציבור ובדעת האומרים אין מזל לישראל אין עושים מעשים וכדאמרינן כמאן מצלינן אמריע' ואקצירי כמאן כר' יוסי ואפי' לדברי האומר יש מזל בחסיד גמור מודה שהשי''ת משנה את מזלו לטוב. [אהל מועד שער ראשית חכמה דרך ה'].
-----
ברכה לחולה. ה' אלהי האלהים ואדני האדונים מושל בעליונים ושליט בתחתונים. הנותן ליעף כח ולאין אונים זכור לנו היום ובכל יום ברית אבות הקדמונים וברית שלש עשרה מדות רחמים תחנונים הכתובות בתורתך על ידי ציר אמונים ה' ה' אל רחום וחנון וכו'. האל הנאמן האב הרחמן הרופא לתחלואי עבדיו ומחבש למכאובי ידידיו הגואל משחת חית חסידיו המציל ממות נפש מרודיו הוא ברוב חנינה וחמלה יעלה רפואות תעלה אל תחלואי רבי פלוני ברבי פלוני ולכל מכאוביו כרצונו וכרצון כל אוהביו. מלך ברחמיו ירחמהו וישלח דברו וירפאהו מלך ברחמיו יחייהו ויחלימהו. מלך ברחמיו יסעדנו על ערש דוי לבלתי היות ראשו ראש לחלי ולבו לבב דוי. מלך בחסדיו ישלח לו ממרומיו מרפא וארוכה מרפא ברכה מרפא רצון ונדבה מרפא חסד ואהבה מרפא תרופה ותעלה מרפא חנינה וחמלה מרפא רחמים ידועים וגלוים מרפא שלום וחיים. מלך ברחמיו יקיים בו מקראות הכתובים רפאני ה' וארפא הושיעני ואושעה כי תהלתי אתה. ועוד כתיב בורא ניב שפתים שלום שלום לרחוק ולקרוב אמר ה' ורפאתיו. ועוד כתיב וזרחה לכם יראי שמי שמש צדקה ומרפא בכנפיה. ועוד כתוב אז יבקע כשחר אורך וארוכתך מהרה תצמח. ועוד כתיב כי אעלה ארוכה לך וממכותיך ארפאך נאם ה'. ועוד כתיב והסיר ה' ממך כל חולי וכל מדוי מצרים הרעים אשר ידעת לא ישימם בך ונתנם בכל שונאיך. ועוד כתוב ויאמר אם שמוע תשמע לקול ה' אלהיך והישר בעיניו תעשה והאזנת למצותיו ושמרת כל חקיו כל המחלה אשר שמתי במצרים לא אשים עליך כי אני ה' רופאיך. וכל חולי ישראל יהיו בכלל הברכה והחיים והרחמים והשלום וכן יהי רצון ונאמר אמן. [כל בו הלכ' ברכה לחולה סימן קמ''א].
-----
כמאן מצלינן אקצירי ואמריעי כרבי יוסי פירוש שלא יחלו אבל רפאינו מצלינן אליבא דכולא עלמא דלא נגזר מתי יתרפא. [האגודה].
-----
כמאן מצלינן האידנא אקצירי ואמריעי כמאן כר' יוסי. וא''ת ולרבנן מי לא מצלינן רפאנו וברכת השנים. י''ל אין הכי נמי והיינו טעמא לפי שגזר דין דצבור נקרע כדאמרינן לקמן וכי אמרי' בגמרא כמאן מצלינן אקצירי ואמריעי ביחיד פרטי קאמרינן דגזר דין שלו אינו נקרע. ובהכי אתי שפיר הא דתניא בפ''ק דשבת דר' יהודה כשהיה מבקר את החולה בשבת היה אומר המקום ירחם עליך ועל חולי עמו ישראל אע''ג דר' יהודא ס''ל דאדם נידון בר''ה וגזר דין שלו נחתם ביוה''כ משום דכיון דאמר ליה ועל כל חולי עמו ישראל הו''ל גז''ד דצבו' דנקרע ואין צריך לדחוק ולומר דבשבת שבין ר''ה ויום הכיפורים דוקא עסקינן. [חידושי הר''ן].
-----
והטעם שציוה הקדוש ברוך הוא לספור את העומר, מפני שכל אחד מישראל היה עסוק בקציר שלו, והיו מפוזרים כל אחד בגרנו, וציוה למנות, כדי שלא ישכחו זמן עליתם לרגל. טעם אחר במדרש. משל לאחד שהיה חבוש בבית האסורים, וצעק למלך להתירו וקבע לו המלך זמן להתירו, ולתת לו בתו, והיה מונה והולך עד בא הזמן, כך עשו ישראל בצאתם ממצרים. ויש אומרים טעם אחר, מפני שעולם בצער מפסח עד שבועות, על התבואות ועל האילנות כדאיתא פרק קמא דראש השנה (ט''ז ע''א) תניא, אמר רבי יהודה, מפני מה אמרה תורה הביאו עומר בפסח, מפני שהפסח זמן תבואה הוא, אמר הקדוש ברוך הוא הקריבו לפני עומר בפסח, כדי שתתברך לכם תבואה שבשדות. ומפני מה אמרה תורה הביאו שתי הלחם בעצרת, מפני שעצרת זמן פירות אילן הוא. אמר הקדוש ברוך הוא, הקריבו לפני שתי הלחם בעצרת, כדי שיתברכו לכם פירות אילן. ומפני מה אמרה תורה נסכו מים בחג, מפני שחג זמן גשמי שנה הוא. אמר הקדוש ברוך הוא נסכו לפני מים בחג, כדי שיתברכו לכם גשמי שנה וכו'. ולפיכך צוה הקדוש ברוך הוא לספור ימים אלו, כדי שנזכור צער העולם, ולשוב לו בלבב שלם, ולהתחנן לפניו לרחם עלינו, ועל הבריות ועל הארץ, שיהיו התבואות כתיקונן, שהם סיבת חיינו, שאם אין קמח אין תורה. וזה שאומר הכתוב (ירמיה ה', כ''ד) לא אמרו בלבבם נירא נא את ה' אלהינו הנותן גשם יורה ומלקוש בעתו שבועות חוקות קציר ישמור לנו, אלו שבעה שבועות שבין פסח לעצרת. ויש מקשים על הא דאמרינן הביאו לפני שתי הלחם בעצרת, כדי שיתברכו לכם פירות שבאילן, שכל אותן האחרים הוא הקרבן ממין המתברך, אבל שתי הלחם אינם ממין אילן. ומתרצים דאתיא כמאן דאמר (ברכות מ' ע''א) חיטה מין אילן הוא. ואתיא נמי כמאן דאמר (שם) עץ שאכל ממנו אדם הראשון חיטה היתה. ויש מתרצים תירוץ אחר, כי שתי הלחם הם ביכורים, שעל שמם נקרא עצרת יום הביכורים, ואמר הקדוש ברוך הוא, הביאו לפני שתי הלחם הזה, המין המובחר והטוב מכל מיני הצמחים לצורך חיי האדם, כדי שיתברכו לכם שאר כל מיני האילן שתביאו מהם ביכורים, ועתה בעונותינו שנתבטלה הבאת העומר אין הספירה מן התורה, אלא מדרבנן, זכר למקדש ואם נסתפק לו אם מנה או לא מנה חוזר ומונה בלא ברכה. [אבודרהם ספירת העומר].
-----
שתי הלחם בעצרת מפני שעצרת זמן פירות האילן ואם תשאל ומה ענין פירות האילן לשתי הלחם יש לומר שהשם דומה לפירות האילן שפירות האילן נקראו בכורים כדכתיב מראשית כל פרי האדמה ושתי הלחם נקראו בכורים כדכתיב חלות תהינה חמץ תאפנה בכורים לה' כלומר הביאו בכורים כדי שיתברכו לכם בכורי הפירות. [פירוש הרמב''ם].
-----
מפני מה אמרה תורה נסכו מים בחג, מפני שהחג זמן גישמי שנה ואמר הקב''ה נסכו לפני מים כדי שיתברכו לכם גישמי שנה. אמרו לפני בראש השנה מלכיות זכרונות שופרות, כדי שתמליכוני עליכם ויבא זכרוניכם לפני לטובה ובמה בשופר. וא''ר אבהו למה תוקעין בשופר של איל, אמר הקב''ה תקעו לפני בשופר [של איל] כדי שאזכור לכם עקידת יצחק ומעלה אני עליכם כאילו הקרבתם עצמיכם לפני. א''ר יצחק תוקעין ומריעין כשהן יושבין ותוקעין ומריעין כשהן עומדין כדי לערבב את השטן. אמר ר' יצחק חייב אדם לטהר את עצמו ברגל, שנאמר ובנבלתם לא תגעו, יכול יהיו ישראל (נזהרין) [מוזהרין] על מגע נבילות, קו''ח ומה מגע מת חמורה כהנים מוזהרים ולא ישראל טומאה קלה לא כ''ש, אלא מה ת''ל ובנבלתם לא תגעו, ברגל. [ראב''ן].
-----
ומה ראו לומר מלכיות תחלה ואח''כ זכרונות ושופרות, לומר לך המליכהו עליך תחלה ואח''כ בקש ממנו שיזכור לך. ובמה, בשופר. דכתיב והיה ביום ההוא יתקע בשופר גדול. [סידור רבינו עמרם גאון — סדר ר''ה].
-----
סדר תקיעות של ראש השנה. תניא ר' יהודה אומר משום ר' עקיבא, אמר ה[קדוש] ב[רוך] ה[וא] לישראל, אמרו לפני בראש השנה מקראות של מלכיות כדי שתמליכוני עליכם, אמרו זכרונות כדי שיעלה זכרוניכם לפני לטובה. ושופרות לא פירש. למה לא אמר. אלא אמר, ובמה בשופר. ומשמע פי[רש] שופרות הוא. והן חמשים. ושמועו, מלכיות זכרונות שיהו תוקעין בהם. והכי משמע אמרו מלכיות זכרונות בשופרות. ואם הן שלא הזכירו שופרות אלא להמליך בהן המלך עלינו, שיעלה זכרונינו לפניו, לכן תוקעין בשופרות. בשלמא מקראות של שופרות אמרינן, דהא תניא, אמרו לפני שופרות, אלא תקיעה למה אנו תוקעין בהם כמו למלכיות ולזיכרונות הואיל ומפרש תקיעות מלכיות וזכרונות הוזכרות, הכי קאמר, אמרו לפני ג' דברים מלכיות זכרונות ושופרות, ומפרש והולך, מלכיות כדי שתמליכוני עליכם. כלומר ותקעו בהן במקראות הללו בשופר, דהכי משמע ובמה בשופר, ובמה תאמרו מקראות הללו בתקיעת שופר. דהכי תנן [לקמן ל''ב ע''א] אומר מלכיות ותוקע זכרונות ותוקע שופרות ותוקע וכו'. עד זכרונות שיעלה זכרוניכם לטובה לפניי, ובמה בשופר. ושופר לא הוצרך לפרש למה, או כדרב הוא זכרון תרועה יהיה לכם. ובמה בשופר. דבר בפני עצמו, חמשים תקיעות מלכיות זכרונות ושופרות, כלומר ותקעו בהן. אבל אמרו לפני שופרות לאו לשמוש, ופי' מלכיות הוא אלא לחובת עצמו. לכך שנינו, אומר מלכיות זכרונות ושופרות. ואמר רבי יצחק מפני מה תוקעין כשהן יושבין ותוקעין ומריעין כשהן עומדין כדי לערבב השטן. ור' יצחק גופיה מנא ליה שתוקעין הציבור כשהן יושבין ועומדין, נראה לי מתורת ציון שבארץ ישראל, ומארץ ישראל היה. וגרסינן בירושלמי כדמשמע קל שטנא קל שופרא חדא זימנא בהיל ולא בהיל וכדתניא ליה אמר ודאי ההוא שופרא דתקע שופר הגדול הוא. ומטא זימנא דמיתבלע ומתערבב, ולא אית ליה פנאי למיעבד קטיגוריא. והיינו דגרסינן בתלמוד אמר ר' יצחק מפני מה תוקעין אף בעמידה, והלא כבר תוקעין לחובת היום שלש תקיעות ושלש תרועות בין שחרית למוסף, עד שלא עמדנו בתפלת מוסף, כשהציבור יושבין עדיין. לא מצינו לתרועה שמצותה או בישיבה או בעמידה. א[ף] ע[ל] פ[י] שכתוב בה יום תרועה יהיה לכם, ואיכא איניש דגמרי לכם לכם מגזירה שוה מעומר. וכן כל מצוה שכת[וב] בה לכם מצותה בעמידה. וליתא, דאמר מר [סנהדרין מ''ב ע''א] כל המברך על הלבנה בחידושה כאילו קיבל פני שכינה ואמר אביי בעמידה. וטעמא משום הקמה הוא דמברכינן. הא משום לכם לכם דגזירה שוה לא. דאי גזירה שוה בלא קבלה בעמידה נמי מברכינן. אלא ש[מע] מ[ינה] לאו מילתא הוא. ותו וספרתם לכם לגופיה הוא נדרש, כדתניא [מנחות ס''ה ע''ב] וספרתם לכם שתהא ספירה לכל אחד ואחד. הילכך תרועה שכתב בה יום תרועה יהיה לכם מצוה בעמידה עושה רוצה בישיבה עושה. לפיכך פי[רש] ר' יצחק למה תוקעין ב' פעמים, הלא בתקיעה שמיושב שבירכנו עליה יצאנו. ולמה אנו שונין עוד התרועה, ולא להטריח את הציבור בכדי, שהק[דוש] ב[רוך] ה[וא] אינו מטריח את הציבור בכדי, כדאמרו בפסיקתא עמי מה עשיתי לך ומה הלאיתיך, ענה בי ענה בי, פרשת של קרית שמע נתתי לכם ואמרתי, ודברת בם בשבתך בביתך ובלכתך בדרך ובשכבך ובקומך, מיכאן שאסור להטריח את הצבור בכדי. ועוד שאם יוסיף על ג' תרועות המפורשות בתורה עובר לא תוסף על הדבר. ולמה תוקעין פעם שנייה. ופי[רש] ר' יצחק שנייה לא נצרכה אלא לערבב את השטן, אלא מתערבב פעם אחת אלא בשנייה שנ[אמר] [זכריה ג'] יגער ה' בך השטן ויגער ה' בך וגו'. ולפי שהראשונה חובת היום, לפיכך מברכין עליה. ובתפילה לא הוצרכה תקיעה כלל, זולתי הסדר של מלכיות זכרונות ושופרות. כדרך שאנו עושין בראש השנה שחל להיות בשבת [לקמן כ''ט ע''ב] משום גזירה דרבא. ולעולם שנייה לא נצרכה אלא לערבב את השטן שלא יסטין ביום הדין. [הפרדס לרש''י הלכ' ראש השנה].
-----
ה''ג. צוה הקב''ה לומר לפניו בר''ה מלכיות זכרונות ושופרות, מלכיות כדי שתמליכוני עליכם, זכרונות לזכור עקידת יצחק, ובמה, בשופר של איל, זכר לאילו של יצחק, ומעלה אני עליכם כאילו הקרבתם אותו. א''ר יצחק למה תוקעין ומריעין יושבין ועומדין כדי לערבב השטן שמא בא יומו, שנ' יתקע בשופר גדול, וכתי' ובלע המות לנצח, וירא פן יהרג ועל כן הוא עומד מלקטרג, והסניגור מלמד זכות. [ספר נייר הלכ' שופר ותפילה].
-----
ועוד פשוט בר''ה דבראש השנה עוברין לפני הקב''ה כל באי עולם כבני מרון כלומר כמו הצאן לדון אותם ולפיכך אמ' הקב''ה אמרו לפני בר''ה מלכיות זכרונות ושופרות מלכיות שתמליכוני עליכם זכרונות שיעלה זכרונכם לפני לטובה ובמה בשופר לפיכך תוקעין בשופ' של איל כדי לזכור אילו של יצחק. ותוקעין ומריעין כשה' יושבים וחוזרים ותוקעין ומריעין כשהם עומדים כדי לערבב את השטן וכל שנה שאין תוקעין בתחלתה מריעי' לה בסופה משום דלא איערבב שטן. [רבינו ירוחם נ''ו ח''ג].
-----
בר''ה אומרים בתפלה מלכיות זכרונות ושופרות ותוקעין ומרעין בר''ה בשופר מיושב ומעומד ומתוך כך יעורו ישנים מתנומתן ויתפללו ויעשו תשובה ותוקעין בקרנות לומר נחשבנו כאילו תועים כבהמה לפני השם ית' [ע''ב] ואין אדם עובר משום בל תוסיף בתוס' התקיעות שאינו עובר אלא במוסיף בגוף המצוה אבל בכופלא פעמים הרבה אין בזה משום בל תוסיף אלא חשיב' מצוה היא. ולעבור בזמן המצוה על ב''ת אפילו לא נתכוון להוסיף עובר אך שלא בזמנו בעי כונה. [אהל מועד שער ר''ה ויוה''כ דרך א'].
-----
וכוללין מלכיות זכרונות ושופרות בתפלת המוסף כמו שאז''ל אמרו לפני מלכיות זכרונות ושופרות כדי שתמליכוני עליכם ויעלה זכרוניכם לפני לטובה ובמה בשופר. כתוב במחזור דויטרי שאין היחיד אומר עלינו לשבח וי''א כמו כן מאוחילה לאל וכן נהגו בצרפת והטעם לפי שהוא לשון ש''צ והלשון מוכיח שאומר אשר בקהל עם אשירה ופוק חזי מה עמא דבר. וי''א שיש לו לאמרן ומסתבר הכי משום על כן נקוה לך שמתחבר עם עלינו לשבח כי עם מפני חטאינו אינו מתחבר יפה. וכתב הר''ם נ''ע מיהו נכון לאמרו כי הוא תחלת ברכת מלכיות דאם לא כן על כן נקוה לך אמאי קאי וכתב ר' משה גאון ז''ל ויחיד דבעי לצלויי עלינו לשבח אי גמיר לצלויי ליצלי בלחיש' ואי לא גמיר למנחת חד מאחוריה לא דחובה דצבור הוא. ואחר אומר אוחילה לאל ואח''כ על כן נקוה לך. ואתה זוכר וכולל בתוכו יעלה ויבא לפי שהוא מענין זכרונות. וי''א שאין לומר לעולם יעלה ויבא בתפלת מוסף ופוק חזי מאי עמא דבר. ואח''כ אומר אתה נגלית רצה ומודים וכו'. ואין לו ליחיד לומר היום הרת עולם כי אינו נתקן אלא לש''צ אחר תקיעת שופר וכן נמי כתב רב עמרם ז''ל וז''ל ואומר השליח צבור היום הרת עולם ע''כ וכן נמי הורו הראשונים וגם ש''צ לא יאמר אותו אם חל ר''ה להיות בשבת שאין בו תקיעת שופר וכך שמעתי בשם חכמי צרפת ז''ל. [ארחות חיים הלכ' סדר תפלת מוסף (ר''ה) סימנים ח'—ט'].
-----
וחייבין אנו לתקוע בשופר בראש השנה שנאמר (ויקרא כ''ג) זכרון תרועה יהיה לכם. ואמר רבי אבהו למה תוקעין בשופר של איל. אמר הקב''ה תקעו לפני בשופר של איל כדי שאזכור לכם עקידת יצחק. ואמר הקב''ה אמרו לפני מלכיות זכרונות ושופרות. מלכיות כדי שתמליכוני עליכם. זכרונות כדי שיעלה זכרונכם לפני לטובה. ובמה בשופר. [תניא רבתי סימן ע''ו].
-----
שנצטוינו לשמוע קול שופר ביום ראשון של תשרי שהוא ראש השנה, וכדתנן במסכת ראש השנה [ב' ע''א] באחד בתשרי ראש השנה לשנים, שנאמר [במדבר כ''ט] יום תרועה יהיה לכם, ואף על פי שאין כאן זכר לתרועה זו אם בשופר או במצלתים או בכל שאר כלי ניגון מפי השמועה למדו זכרונם לברכה שהיא בשופר, שכמו שמצינו ביובל שנאמר בו שופר [ויקרא כ''ה]. משרשי המצוה לפי שהאדם בעל חומר לא יתעורר לדברים כי אם על יד מעורר כדרך בני אדם בעת מלחמה יריעו אף יצריחו כדי שיתעוררו יפה למלחמה, וגם כן ביום ראש השנה שהוא היום הנועד מקדם לדון בו כל באי עולם, וכמו שאמרו זכרונם לברכה [ר''ה ט''ז ע''א] בראש השנה כל באי העולם עוברין לפני השם כבני מרון, כלומר שהשגחתו על מעשי כל אחד ואחד בפרט, ואם זכיותיו מרובין יצא זכאי ואם עונותיו מרובין בכדי שראוי לחייבו מחייבין אותו למות או לאחת מן הגזירות כפי מה שהוא חייב, על כן צריך כל אחד להעיר טבעו לבקש רחמים על חטאיו מאדון הרחמים, כי אל חנון ורחום הוא נושא עון ופשע וחטאה ונקה לשבים אליו בכל לבם, וקול השופר מעורר הרבה לב כל שומעיו, וכל שכן קול התרועה, כלומר הקול הנשבר. ומלבד ההתעוררות שבו יש לו לאדם זכר בדבר שישבור יצר לבו הרע בתאוות העולם ובחטאים בשומעו קולות נשברים, כי כל אדם כפי מה שיראה בעיניו ובאזניו ישמע יבין לבבו ויבין בדברים, והיינו דאמר רבי יהודה [ר''ה כ''ו ע''ב] בראש השנה תוקעין בשל זכרים, כלומר בקרן הכבשים הכפוף כדי שיזכור האדם בראותו אותו שיכוף לבו לשמים, ורבי לוי פסק הלכה כמותו, ומנהגן של ישראל כן.
מדיני המצוה מה שאמרו זכרונם לברכה [ר''ה כ''ז ע''ב] ששיעור השופר הוא כדי שיאחזנו אדם בידו ויראה לכאן ולכאן, וכל השופרות כשרין חוץ משל פרה מפני שהיא קרן, פירוש כל מה שהוא שופר, כלומר שהוא חלול שלשון השופר הכי משמע לעולם דבר שיש בו חלל כגון השופר של כבש שיש לו חלל שהזכרות בתוכו, וכל שופר בעולם שיש לו חלל כמו שפירשנו כשר לתקוע בו בראש השנה, לאפוקי קרני ראם ושאר חיות שקרניהם אינם נכללין בלשון שופר כלל לפי שאין בהן דבר חלול אלא הזכרות לבד, אבל קרן הפרה אף על פי שהוא בכלל שופר שהרי יש לו נקבות וזכרות אינו כשר מפני שהכתוב כללו עם הפסולין שקראו קרן, וכדכתיב [דברים ל''ג] בכור שורו וגומר וקרני ראם קרניו. נמצא לפי פירושנו זה שכל הקרנות שבעולם פסולין לתקוע בהן בראש השנה חוץ מקרני הכבשים והרחלים וגם התישים ועזים, לפי שלא מצינו בעולם קרנות חלולין חוץ מאלו ושל פרה, כי קרני כל החיות אינן חלולין ונמצא שאינם בכלל לשון שופר שצותנו התורה לתקוע, ושל פרה גם כן כבר הוציאו הכתוב מכלל הכשרים והכניסו עם כלל הפסולים מפני שקראו בשמם. ואל יקשה בעיניך לדברינו אלה שהרי הכתוב קורא שופר התישים בלשון הפסולין כדכתיב [דניאל ח'] והצפיר קרן חזות בין עיניו, שהענין ההוא היה במראה הנבואה והודיע הכתוב שהיה נראה לנביא לרוב תוקף הצפיר כאלו היה לו קרן הפסולין, כלומר שהיה חזק מבלי נקבות, ואין הענין שיכניסנו הכתוב עם הפסולין כלל כי אם בהפך לכל מבין. והארכתי לך בני מעט בכאן לפי שהפירוש הזה נתחדש במשנה זו מזמן קרוב ואשר היו לפנים פירשוה בענין אחר. וכן מענין המצוה מה שאמרו זכרונם לברכה [ר''ה כ''ז ע''ב] שכל הקולות כשרים בשופר, ואמרו גם כן שאם גרדו השופר עד שהעמידו על גלדו כשר, ומה שאמרו זכרונם לברכה [שם כ''ט ע''ב] שיום טוב של ראש השנה שחל בשבת אין תוקעין בו שופר גזירה שמא יטלנו ישראל אחר ויוליכנו ארבע אמות ברשות הרבים ויבא לידי איסור סקילה, ודבר זה לא גזרו אותו חכמים במקום שיש שם בית דין שהוא גדול בחכמה, ודוקא שתוקעין אותו שם בישיבת הבית דין. והרב משה בן מימון זכרונו לברכה כתב [פ''ב משופר ה''ט] שצריך להיות הבית דין סמוך בארץ ישראל ושיהיה בית דין מעולה מאותן שקדשו את החדש. ואני שמעתי שהרב רבי יצחק אלפסי זכרונו לברכה היה תוקע שופר בישיבתו בשבת, ואתה בני אם תזכה תבחר לך הטוב בעיניך.
וכן מענין המצוה מה שאמרו זכרונם לברכה [ר''ה ל''ג ע''ב] שחייב אדם לתקוע בראש השנה שלש תקיעות של שלש שלש, כלומר שלש פעמים תקיעה ותרועה ותקיעה שנמצא שהן שש תקיעות ושלש תרועות, ופירוש תרועה כתרגומו יבבא, וענין יבבא הוא קול שבור כלומר קול יללה. נמצא שהתורה צותה אותנו לעשות בשופר קול הדומה ליללה. ומפני שמקומות העולם חלוקים בענין היללה שבמקום אחד מיללין בגניחות גסות ובמקום אחר בדקות, ובמקום אחר עושין הכל גסות ודקות, נהגו בכל מקום ומקום להיות מתריעין בראש השנה על דרך שהיו מיללין איש איש במקומו, ובכן היו יוצאין ידי חובתן במצוה שהתורה צותה בקול יללה, ובאי זה שיהיה בשום מקום בכך היה יוצא ידי תורה בכל מקום, ואף על פי שבמקומו אין מיללין כן, שהרי קיים כוונת הכתוב ועשה ביום זה יללה בשופר, עד שקם רבי אבהו ולא ישר בעיניו להיות ישראל חלוקים במנהג התרועה זה בכה וזה בכה, שנעשה תורה כשתי תורות, וקבץ כל המנהגים, והתקין שיהו תוקעין בכל המקומות בשוה ולצאת ידי חובה מכלל היללות שנעשות בעולם תיקן לעשות התרועה בשלשה צדדין כעין גניחות גסות, דהיינו שברים, וכעין גניחות דקות, דהיינו שאנו קורין תרועה, ועוד בצד אחר גניחות גסות ודקות כמנהג אחד מהמקומות שעושין הכל כיללותיהם, ונמצא לפי זה שאנו צריכין לתקוע שלש של שלש שלש פעמים שלש. ודין שופר שנסדק לאורכו או לרחבו, וניקב וסתמו במינו או שלא במינו, ודין נותן שופר בתוך שופר, ודין תוקע לתוך הבור והדות, ודין שופר של עבודה זרה ועיר הנדחת, והמודר הנאה מחבירו, ודין נתכוון שומע ולא משמיע, ויתר פרטיה מבוארים במסכת ראש השנה. ונוהגת בכל מקום ובכל זמן בזכרים ולא בנקבות לפי שהיא מכלל המצות שהזמן גרמה שהנשים פטורות. ועובר על זה ולא שמע קול שופר ביום ראש השנה כסדר תקיעות שאמרנו שלש של שלש שלש לכל הפחות ביטל עשה זה, ואם שמען בהפסק ואפילו בכל היום יצא, וכמו שאמרו זכרונם לברכה [ר''ה ל''ד ע''ב] שאם שמע אדם תשע תקיעות המאריכות בתשע שעות ביום ואפילו מתשעה בני אדם יצא, ולמדתי מן החכמים ישמרם אל שצריך מכל מקום שלא לשמוע קול פסול באמצע. [ספר החינוך מצוה ת''ה].
-----
אע''פ שתקיעת שופר בראש השנה גזרת הכתוב, רמז יש בו, כלומר, עורו ישנים משנתכם והקיצו נרדמים מתרדמתכם וחפשו במעשיכם וחזרו בתשובה וזכרו בוראכם, אלו השוכחים הקל בהבלי הזמן, ושוגים כל שניהם בהבל וריק אשר לא יועיל ולא יציל, הביטו לנפשותיכם והטיבו דרככם ומעלליכם ויעזוב כל אחד דרכו הרעה ומחשבתו אשר לא טובה, לר''ם. [הבתים — שערי תשובה שער שני].
-----
המצוה קנ''ט. שנצטוינו לתקוע בשופר בר''ה [סהמ''צ עשין ק''ע, רמב''ם הלכות שופר פ''א ה''א] שנאמר [במדבר כ''ט א'] יום תרועה יהיה לכם. וענין התקיעה הוא לירא ולהפחיד האויב העומד על ימין האדם לשנותו, כדרך שעושים במלחמה לירא האויבים. גם בו חוזק לב והערה גדולה לעמוד כנגד האויבים ולהתגבר עליהם, ולזה באה גם כן תקיעה זו להכניע אל זר שבלבו של אדם ולעורר האדם שימשול עליו וידרוך על במותי גאותו כמו שבארנו במצות התקיעה בחצוצרות על הקרבנות [מצוה נ''ז] וכדי שיהיה לו פנאי לשום כל זה בלבו באה השביתה ממלאכה ביום זה. והר''ם כתב טעם שביתת יום זה בפ' ל''ב משלישי [צ''ל פמ''ג בח''ג במו''נ] ז''ל ראש השנה יום אחד, מפני שהוא יום תשובה והערת בני אדם משנתם, וכאלו הוא הצעה ופתח ליום הצום, כמו שהוא מפורסם בקבלת האומה מענין עשרת ימים שבין ר''ה ליום הכפורים [ר''ה י''ח ע''א, רמב''ם הל' תשובה פ''ג ה''ד] ע''כ. ולענין תרועה להערה אמר דוד [תהלים פ''ט ט''ז] אשרי העם יודעי תרועה ה' באור פניך יהלכון. ונאמר בהגדה אשרי העם יודעי תרועה, וכי כל עם אינם יודעים לתקוע בכמה קרנות ובכמה סלפידין, אלא יודעי תרועה זה שם המפורש. מבואר מזה שהתרועה היא ההערה לידיעת ה' המפורש, מאשר באה לעמוד נגד הדברים המונעים השגת ה' יתעלה. וירצה לומר יודעי תרועה כונת התרועה. ויורה על זה סוף פסוק ה' באור פניך יהלכון, כלומר שבסבת התרועה יהלכון באור ה', וידוע מה הוא נקרא באור ה', ואפשר לבאר לזאת הכונה ששם ''תרועה'' יאמר על השיר והשבח, כאמרו [איוב ל''ח ז'] ויריעו כל בני אלקים. ואמנם אמרו [תהלים כ''ז ו'] ואזבחה באהלו זבחי תרועה, לפי מה שיש בקרבנות מן ההערה עם התקיעה בהם בחצצרות. ואפשר לבאר שהזביחה היא משל להכנעת וזביחת החמר, כטעם [תהלים נ''א י''ט] זבחי אלקים רוח נשברה, שזה יהיה בהערת התרועה. וזה כדרך מה שאמרו רבותינו [יומא ס''ט ע''א] באנשי כנסת הגדולה דקטלוה ליצרא דעבודה זרה. אמנם ענין התקיעה פשוטה לפניה ופשוטה לאחריה, [ר''ה ל''ד ע''א, רמב''ם פ''ב ה''א] כי כן דרך התוקעים שיעשה תקיעה ארוכה בראשונה לעורר, ובהיותם בעוצם המלחמה יריעו תרועה במרוצה וחוזק, ובהעלותם יתקעו ולא יריעו. ובאה מצות תקיעה שלש של שלש [שם ל''ג ע''ב] שלש לתכלית החוזק וההערה, גם במספר השלשה רמז למה שצריך שיתעורר בו שכל האדם. ובאה המצוה עקר בשופר כפוף של איל, וכבר בארו חכמים [שם כ''ו ע''ב] טעם בכפיפות כדי שיכפפו לבם לאביהם שבשמים, ובשל איל [שם ט''ז ע''א] כדי שיזכור להם עקדתו של יצחק. וזה מבואר הכונה בזכירת אילו של יצחק. ומה שתקנו לומר מלכיות זכרונות ושופרות על סדר התקיעות. [שם ל''ד ע''ב] כבר בארו בו הטעם [ט''ז ע''א וע''ב] מלכיות כדי שתמליכוני עליכם, זכרונות כדי שיעלה זכרונכם לפני לטובה ובמה בשופר. וענין קבלת המלכות הוא הקודם, ואחר הקבלה ההערה השכלית שהיא המביאה הזכרון לפני ה'. ובמה בשופר, רצה לומר כי יגיע האדם אל זה השלמות עם הכנעת החומר בהערה חזקה ובמלחמה עצומה לעמוד כנגד האויב. ובספרי [במדבר פיס' ע''ז] ותקעתם בחצוצרות הרי שופר, והיה לכם לזכרון הרי זכרון, לפני אלקיכם זה מלכות אם כן מה ראו לומר תחלה מלכיות ואחר כך זכרונות ושופרות אלא המליכוהו תחלה ואח''כ בקשו מלפניו כדי שיזכור לכם, ובמה בשופר של חרות, שנאמר [ישעיה כ''ז י''ג] והיה ביום ההוא יתקע בשופר גדול אבל איני יודע מי תוקע, ת''ל [זכריה ט' י''ד] וה' אלוקים בשופר יתקע ה' צבאות יגן עליהם, אבל איני יודע מאין היא תקיעה שנאמר [ישעיה ס''ו ו'] קול שאון מעיר, זה מבואר הכונה במה שכתבנו. אמנם שה' תוקע כבר ידעת שכל הערה ושלמות שכלי בא מאת ה' ית', ותקנו לומר עשרה פסוקים של מלכיות ושל זכרונות ושופרות, רבותינו כתבו בו [ל''ב ע''א] טעם כנגד עשרה הלולים שאמר דוד, או כנגד עשרה מאמרות שבהן נברא העולם, או כנגד עשרת הדברות, ואמרו [שם] אם אמר שלש מכלם יצא. מספר השלש גם כן ידוע. וכבר בארנו זה פעמים רבות. אמנם לפי פסק ההלכה ובאור הר''ם [רמב''ם הל' שופר פ''ג ה''ח] אם אמר ובתורתך כתוב לאמר ואמר פסוק אחד של תורה יצא והוא שמע ישראל, זה מבואר הכונה שהוא עיקר הכל. ובמעט עיון יתבארו לך כל הדברים שנאמרו בזה עם באור מטבע הברכות. ומה שצריך שנבאר, אמרם [ט''ז ע''א], מפני מה תוקעים כשהן יושבין וחוזרין ותוקעין כשהן עומדים כדי לערבב את השטן. וזה שכבר ידעת [ב''ב ט''ו ע''א] שהשטן הוא היצר הרע. ונפל מחלקת בין קצת מן הפוסקים אי זו מן התקיעות למצוה, רצה לומר, למצות היום ואיזו לערבב השטן. ולפי הנראה התקיעה הראשונה היא למצוה והאחרונה לערבב. ואם כן היה מן הראוי שאותה של מצוה תהיה על סדר הברכות. וכן דעת קצת מן הפוסקים שלא נתקנה בימי רבותינו תקיעה מיושב כלל כמו שנבאר בבתים. ויש מי שאומר שהראשונה היא לערבב, מפני שרואה שמקדימים ותוקעים מתערבב. ומי שיבין עקרי הדברים יבין ששניהם כונה אחת והכל למצוה, שההערה שהיא ערבוב השטן היא התחלת המצוה, והשניה היא להערה לענין הערבוב לאיזה ענין הוא, ולכן היא ראויה להיות על סדר הברכות. והשואל לא שאל על אותם של סדר הברכות שכבר אמר ואמרו לפני בר''ה וכו' ואמנם שאל על אותם שמיושב. ובאה התשובה שבאו לערבב השטן כפי המכוון במצוה זו. והפסוק שהוקשה להם איך אפשר שהתקיעה הראשונה באה לערבב, הוקשה להם, מפני שלא הרגישו שזה יהיה כונת המצוה. ונמצא במדרש ששלש תקיעות עתיד הקב''ה לעשות לעתיד לבא. לערבב השטן ולקבץ נדחים, ולהחיות מתים, וזה מבואר הכונה. ובמדרש תלים [שוח''ט מז' מ''ז ב'] ר' יהודה בר נחמן בשם ריש לקיש, כיון שעלה הקב''ה לדין ויושב על כסא לדין, כיון שתוקעין בשופר הוא עולה והופך מדת הדין למדת רחמים. וזה מבואר הכונה. [הבתים — ספר המצוה].
-----
אמר ר' אבהו למה תוקעין בשופר של איל, אמר הקב''ה תקעו בשופר לפני בשל איל, כדי שאזכור לכם עקידתו של יצחק, ומעלה אני עליכם כאילו עקדתם עצמיכם לפני. [סידור רש''י סימן ק''נ].
-----
אמר ר' אבהו למה תוקעין בשופר של איל. א' הק' תקעו לפני בשופר של איל כדי שאזכיר לכם עקידתו של יצחק ומעלה אני עליכם כאילו עקדתם עצמיכם לפני. [מחזור ויטרי סימן שי''ז].
-----
תוקעין בשופר של איל. הכא משמע דהלכה כר' [יהודה], דקתני לקמן בראוהו [כ''ו ע''א] דר' יוסי אומר כל השופרות כשרים חוץ משל פרה, ור' יהודה אומר אין תוקעין אלא בשופר של אילים כפופים. [תוספות ישנים].
-----
ומה שאומר אחר התקיעות היום הרת עולם לפי שעל ידי התקיעות מתמלא רחמים על כל העולם וכאלו נבראו עתה שכתוב (תהלים מ''ז) ה' בקול שופר ובתשרי נברא אדם לכך אמר היום הרת עולם ובמזמור (תהלים ק''ד) ה' אלהי גדלת מאד ר''עא תיבות כמו הריו''ן ימים ועם ג' ימים לקליטה אז ב''ר ב''טני ימים ובראש השנה העולם כאשה על המשבר. ולפי שכתוב (תהלים מ''ז) עלה אלהים בתרועה ה' בקול שופר צריך לזקוף השופר ולא למטה על שם עלה אלהים בתרועה ולפי שהאשה הרה ט' חדשים לכך בראש השנה ט' ברכות ואמר ר' יוחנן שמע ט' תקיעות בט' שעות ביום יצא ויטהר אדם יצרו לאביו שבשמים שהוא למעלה מט' הם ז' רקיעים ורקיע של החיה וערפל תחת רגליו. [הרוקח סימן ר''א].
-----
גרסינן בפרק קמא דראש השנה (תד''ה בשופר) אמר רבי אבהו למה תוקעין בשופר של איל כדי להזכיר עקידת יצחק בן אברהם ואף על פי ששנינו לפנים (כ''ו א') כל השופרות כשרים חוץ משל פרה, רבי אבהו סובר כרבי יהודה וכרבי לוי שאומרים (שם כ''ו ב') שמצות שופר של ראש השנה בשל זכרים כפופים, פירוש אלים מתרגמינן דיכרין, וכן הלכה. [סמ''ג עשין סימן מ''ב].
-----
ומדרשו, כה אמר ה' גואלך קדוש ישראל אני ה' אלהיך מלמדך להועיל מדריכך בדרך תלך (ישעיה מ''ח), בויקרא רבה (כ''ט) מפרש מלמדך מלשון מלמד הבקר (שופטים ב') וכן הלשון, מהו מלמדך, מתקין לך הדין כההיא מססא דהוי מסקר לההיא [נ''א להדין] פרתא. וג' שמות נקראו לו, מלמד, מרדע, דרבן. מלמד, שהוא מלמד הפרה לחרוש. מרדע שהוא מורה דעת לפרה. דרבן שהוא מורה בינה לפרה. אמר הב''ה, לפרתו אדם עושה דרבן וליצרו הרע אינו עושה דרבן. מדריכך בדרך תלך, ר' לוי בשם ר' חמא בר חנינא משל לבן [מלך] שהיה לו דין לפני אביו. אמר לו אביו, אם מבקש אתה לזכות לפני בדין מני קולינוס פלוני ואתה זכי לפני בדין. כך אמר להם הב''ה לישראל, בני אם מבקשים אתם לזכות לפני בדין תהיו מזכירין זכרון [נ''א זכות] אבותיכם ואתם זוכין לפני בדין.
בחדש השביעי באחד לחדש זכרון תרועה מקרא קדש (ויקרא כ''ג), אחד זה אברהם אבינו דכתיב (יחזקאל ל''ג) אחד היה אברהם, זכרון תרועה זה אבינו יצחק שנאמר וירא והנה איל אחר (בראשית כ''ב), מקרא קדש זה אבינו יעקב שנאמר שמע אלי יעקב עבדי וישראל מקוראי (ישעי' מ''ח). אימתי אתם מזכירין זכות אבות ואתם זוכין לפני בדין בחדש השביעי. נמצא מזה המדרש כי הב''ה מדריך ומורה לבני אדם באי זה דרך ילכו, וזהו מצד הרחמים של הקב''ה. ועל ענין זה פשט הפסוק שאמר, כי מי גוי גדול אשר לו אלהים קרובים אליו [כה' אלקינו בכל קראנו אליו (דברים ד'), כלומר כי מי גוי גדול אשר הדיינין קרובים אליו] מלמדין אותו מה יטעון כה' אלהינו שהוא (מראה) [מורה] לנו עניינים להועיל. ואילו לא למדנו אלא תקיעת שופר ביום זה דיינו. כי כמה גדול ענין התקיעה ביום זה, כי ידוע הוא כי יום זה יום דין והדין [הוא] טובי העולם הזה והרעות כמו שאמרו בתקיעתא דבי רב ועל המדינות בו יאמר אי זו לחרב אי זו לשלום ואי זו לרעב ואי זו לשובע ובריות בו יפקדו להזכירם לחיים ולמות. ובהיות היום יום דין הדריכנו השם ית' לתקוע בו, כמו שאז''ל, למה תוקעין בשופר של איל פי' למצוה מן המובחר אמר הב''ה תקעו לפני בשופר של איל כדי שאזכור לכם עקידת יצחק בן אברהם ומעלה אני עליכם כאלו עקדתם עצמכם לפני. וכבר ידעת כי אמרו בענין התקיעה פשוטה לפניה ופשוטה לאחריה ותרועה באמצע, וכבר אמרו באמרם לתקיעה פשוטה והוא מלשון ימינך פשוטה לקבל שבים, כי הפשיטות מורה [על] ענין גדול, רחמים וחסד, ולשון תרועה מלשון (תהלים ב') תרועם בשבט ברזל, ענין דין. א''כ דין באמצע וחסד ורחמים בתחלה וסוף, נמצא כי הדין יהיה כלול בתוך הרחמים. וביום הזה הדין ברחמים כמו שכתב הר''מ ב''ן ז''ל, ועל זה אמר במדרש (ויק''ר כ''ט) אשרי העם יודעי תרועה, ואומות העולם אינם יודעים להריע, וכמה קרנות יש להם כמה בוקינוס יש להם, כמה סלפירין יש להם ואת אמרת אשרי העם יודעי תרועה. אלא אשרי העם שכך יודעים לפתות את בוראם בתרועה. אימתי, בחדש השביעי. פי' המדרש, מתחילה היה מפרש יודעי מלשון ידיעה. ועל זה הוקשה כי כמה אומות יודעות. עד שבא לפרש יודעי מלשון חבור, מלשון (ברא' ד') וידע אדם את חוה אשתו. והפי' אשרי העם שיודעים לפתות את בוראם מלך רחמן עם התרועה שהוא הדין ובהתחבר הדין ברחמים. ה' באור פניך יהלכון. פי' הבטחה גדולה מיציאת מצרים, כי ביציאת מצרים היו הולכים בעמוד ענן יומם ובעמוד אש לילה, אבל כאן הכל בחבור ענן ועמוד האש בין ביום ובין בלילה. ובהיות ענין התקיעה ביום זה רומז לענין גדול אמרו כי במקדש היו תוקעין ולא במדינה (ר''ה כ''ט, ב') ואמרו ז''ל במדרש (ירוש' ר''ה ריש פ''ז) דר' יוחנן וריש לקיש היו מתקשין תנינן יו''ט של ר''ה שחל להיות בשבת במקדש היו תוקעין אבל לא במדינה. אמרין אם דבר תורה במדינה נמי ידחה שבת. ואם אינו דבר תורה אפילו במקדש לא ידחה. עבר רב כהנא, אמרי הא אתא (מאחריה) [מרא] דשמעתתיה ניקום ונשאל (קמון) [המנו]. קמו ושאלין ליה. אמ' להו. כתוב אחד אומר (ויקרא כ''ג) זכרון תרועה יהיה לכם, וכתוב אחד אומר (במדבר כ''ט) יום תרועה. הא כיצד יתקיימו שני כתובין הללו, בזמן שהוא בא בחול יום תרועה יהיה לכם, בזמן שהוא בא בשבת זכרון תרועה, מזכירין אבל לא תוקעין. תאני ר' שמעון בן יוחאי ידחה במקדש שהם יודעים זמנו ואל ידחה במדינה שאין יודעים זמנו, תני תאני דבי ר' שמעון בן יוחאי ידחה יום תרועה ועשיתם במקום שהקרבנות קרבין. תא חזי כמה נאה ומשובח המדרש הזה, ור' שמעון בן יוחאי איך פירש הענין כי במקדש שיודעין זמנו פי' לחבר את האהל להיות הרחמים בתוך הדין תוקעין. וזהו רמז המקדש העליון, דכתיב מקדש למקדש. אבל במדינה שאין יודעין זמנו אין תוקעין. חזר עוד ר' שמעון ופי' במקום שהקרבנות קרבין שם תוקעין, כי כבר ידעת כי לשון קרבן [לשון] הקרבת הדברים ועל זה אמר במקדש העליון ששם הדברים קרבין לה' הרחמן שם תוקעין. וכמה נאים דברי חכמים ז''ל באמרם, ובמדינה שיש ב''ד תוקעין. רמזו לה' ובית דינו. ועל זה נראה שיש לפרש הפסוק שאומר תקעו בחדש שופר בכסה ליום חגנו. כל החדשים אינם חדש אלא בכסה וכל החדשים אינם נכסים אלא ליום חגנו. והלא ניסן חדש ויש לו חג וחגו בפני עצמו. אלא חדש ונכסה ויש לו חג וחגו בן יומו זה תשרי. ותשרי על שם תשרי תשובה על חובנו אימתי בחדש השביעי. והלא תראה בפסוק שאמר תקעו בחדש שופר ולא אמר תקעו שופר בחדש, אלא שם חדש בין תקיעה לשופר רמז לפשוטה לפניה פשוטה לאחריה. והחדש רמז לתרועה, וזהו שאמרו עוד במדרש עלה אלהים בתרועה וישראל נוטלין שופרות ותוקעין הב''ה עומד מכסא דין ויושב על כסא רחמים, דכתיב (תה' מ''ז) ה' בקול שופר. ומתמלא עליהם רחמים ומרחם עליהם והופך להם מדת דין למדת רחמים, אימתי בחדש השביעי, ותא חזי כמה שינה הכתוב שא' (שם) עלה אלהים בתרועה שהוא מדת הדין, ולשון ה' בקול שופר שהוא מדת הרחמים. נמצא כמה ריחם עלינו הקב''ה בהדריכנו לידע דרך זו לתקוע בשופר. והכל תלוי בתשובה. כי גדולה תשובה שמקרעת גזר דינו של שבעים שנה, ובמקום שבעלי תשובה עומדים צדיקים גמורים אינם עומדים, ואמרו, גדולה תשובה שמגעת עד כסא הכבוד, שנא' שובה ישראל עד ה' אלהיך (הושע י''ד). וכל כך חפץ בתשובה שאפילו בשעת פטירתו של אדם מקבל תשובתו. כמו שאמרו בחגיגה בתלמוד ירושלמי (פ''ב ה''א) לימים חלה אלישע אתון אמרין ליה לר' מאיר הא רבך באיש. סלק ובעא (מקברתיה) [מבקרתיה] ואשכחתיה באיש. ואמר ליה לית את חוזר בך. אמר ליה אין חוזרין מקבלין. א''ל ולא כתיב (תהלים צ') תשב אנוש עד דכא, דכדוכא של נפש מקבלין. באותה שעה בכה אלישע ונפטר ומת. והתחיל ר' מאיר שמח בלבו שמא מתוך תשובה מת, מן דקברוניה ירדה אש מן השמים על קברו. נמצא כי ר' מאיר אומר כי תשובה עד דכדוכא של נפש, והימים שבין ר''ה ליום הכיפורים נקראים ימי תשובה. והב''ה מצוי באלו הימים אפי' ליחיד כמו שאמרו (ישעיה נ''ה) דרשו ה' בהמצאו קראוהו בהיותו קרוב. וכתיב (דברים ד') בכל קראינו אליו. ואמרו כאן לציבור כאן ליחיד, ויחיד אימתי בעשרה ימים שבין ר''ה ליוה''כ.
וענין התשובה צריך שישוב בכל לבבו, ולא שיאמר בפה ולא יגמור בלב. דכתיב (משלי כ''ח) ומודה ועוזב ירוחם. ואין הב''ה שואל מן האדם רק דברים. שנאמר (הושע י''ד) קחו עמכם דברים ור''ל שיודה פשעיו ויעזוב אותם. וכמה דקדקו בלשון שאמרו תשובה ולא אמרו השבה, והוא לשון שכל הדברים שבים לשם והיא עליונה. ועל זה אמרו מקום שבעלי תשובה עומדין (אין) צדיקים [גמורים אינם] עומדים. וזהו מה שאמרו המלך המשפט ולא אמרו המלך השופט ולא המלך מהמשפט. וכמה חפץ הב''ה בתשובתן של ישראל ורוצה שנסגור פה המליצים רע על ישראל וחפץ במי שמלמד עליהם זכות. תא חזי שאמרו במדרש אין לך [קנטרן. נ''א שיאה בני אדם] יותר מישעיה ועל ידי שאמר (ישעיה ו') ובתוך עם טמא שפתים אנכי יושב א''ל הב''ה, את רשאי לומר איש טמא שפתים אנכי, שמא בתוך עם טמא שפתים אנכי יושב [נ''א ואי אתה רשאי לומר ובתוך עם טמא], אתמהא. חמי מה כתי', ויעף אלי אחד מן השרפים ובידו רצפה (שם) רצוף פה למי שאומ' דלטורין על בניו. ואמרי' תמן רב אבהו וריש לקיש הוו עללין להדא מדינתא דקסרין אמר ליה ר' אבהו מה בעי' מהכא עלינון למדינתא לחרופי ולגדופי נחת ליה ריש לקיש מן חמריה וספא חלא ויהיב בפומיה, א''ל מהו דין. א''ל הב''ה אינו רוצה במי שאומ' דלטוריא על ישראל. אדרבה חפץ הב''ה במי שמדבר עליהם טוב ורוצה בתשובתן. ועל זה אמ' משה רבי' ע''ה, תשב אנוש עד דכא ותאמר שובו בני אדם, רבונו של עולם הנה שאתה חפץ בתשובתן של ישראל כל זה היה טוב אם היית נותן להם חיים ארוכים שיוכלו להבין עונותיהם ויסבלו הייסורין וישובו בתשובה. אבל אלף שנים בעיניך כיום אתמול ואינם אלא כשינה העוברת, ואמר שובה ה' עד מתי והנחם על עבדיך, פי' רבונו של עולם אתה הוא היכול והסולח, אנו בוחרים בדרך התשובה. אבל אתה (העוזר) [תעזור] לנו. וזהו שובו, אמרת לנו על התשובה מראש הבטחתנו. ואמרו במדרש (שיר רבה) על קרא דאני ישנה ולבי ער קול דודי דופק פתחי לי (שיר ה') אמר הב''ה, פתחי לי פתח אחד של תשובה (כחררה) [כחרכה] של מחט, ואני פותח לך פתחים הרבה שיהו עגלות וקרנות נכנסין בו. ואמרו (תהלים מ''ה) מור ואהלות קציעות כל בגדותיך. אפילו הבגידות שבגדת מעלה אני כמור ואהלות כשתשוב בתשובה. נמצא כמה גדול כח התשובה, וכמה גדול חסדו של הב''ה לתת לנו אלו הימים וסדרם להורות לנו דרכי התשובה, ועל זה כתוב, מדריכך בדרך תלך. [צרור החיים הדרך הרביעי סימן ו'].
-----
אמרו מלכיות זכרונות שופרות אמר רבי אבהו למה תוקעין בשופר של איל כדי (שיזכור) [שאזכור] לכם עקידת יצחק. בפרק ראהו בית דין [כ''ו ע''ב] פסקו כרבי יהודה דאמר של אילים כפופים. ומצוה לחזר על של אילים. [האגודה].
-----
למה תוקעין בשופר של איל. וא''ת ומנא לן דבעינן שופר של איל דקאמר למה תוקעין בו. י''ל דאין ה''נ דבשום דוכתא לא תנן הכי אלא מנהגם היה לתקוע בשל איל ומשו''ה קאמר למה נהגו כן. ודכוותי' הא דאמרינן בתענית למה מתכסין בשקים למה יוצאין בביה''ק ולא נשנית כלל אלא מנהגם היה לעשות כן. [חידושי הר''ן].
-----
מנהג לתקוע בשופר של איל אעפ''י ששופר של שאר מינין כשרין חוץ של פרה כדלקמן [כ''ו ע''א], ונהגו כן כדי (שיחזור) [שיזכור] לנו הקב''ה עקידת יצחק בן אברהם ומעלה עלינו עקידת עצמינו. אמר ר' יצחק למה תוקעין בר''ה למה תוקעין רחמנא אמר תקעו אלא למה תוקעין ומריעין כשהן יושבין ותוקעין ומריעין כשהן עומדין הן עקר א''כ למה להם להקדים ולתקוע מיושב כדי לערבבו וכו', פי' להכניע היצר כדכתיב אם יתקע שופ' בעיר ועם לא יחרדו דשטן זה יה''ר כדאי' בבא בתרא [ט''ז ע''א], א''נ שטן ממש כמו שכתב בעל הערוך דגרסי' בירושלמי כתיב בלע המות לנצח וכתיב והיה ביו' ההו' יתקע בשופר גדול כדמשמע קול שופר זמנא חדא בהיל ולא בהיל וכי תנון ליה אמר ודאי ההוא שופרא דתקע שופר גדול מטא זמניה להתבלע ומרתיע ומתערבב ולית ליה פנאי למעבד קטגוריא ע''כ, ואשכחן באיוב דשטן למד עליו קטגוריא ביום ר''ה כמו שדרשו בפסוק [איוב א'] ויהי היום ויבאו בני האלקים. ונ''ל דמשום הכי אקדימו אותן שמיושב לפי שהיה מעורבב כבר באותן שהן על סדר ברכות שהן עיקר, ומצאתי הוכחה לזה בסדר רב עמרם דאמר הכי אתקין ר' אבהו בקסרי תשר''ת תש''ת תר''ת וכל כך למה כדי לערבב את השטן דאמר ר' יצחק למה תוקעין בר''ה וכו' ע''כ, משמע דתקיעת דמיושב כדי לערבב את השטן הן. ומיהו אפ''ה אם יוצא ידי חובתו בהן אפי' למאן דאמר מצות צריכו' כוונה דאע''ג דאותן שעל סדר ברכות הן עיקר מתכוונין הן לצאת בהם, וכן מצאתי בה''ג בלשון ההוא. והר''ן ז''ל כתב כדי שלא יתרשלו בהן אם יניחום לבסוף כיון שאינן אלא לערבב אבל עכשיו לא יתרשלו באותן שהן על סדר ברכו' אעפ''י שכבר יצאו ידי חובתן באותן שמיושב דהא על סדר ברכות הן עקר ולא יתרשלו בהן. ויותר היה נראה לומר לפי שמעיקרא קודם שמד הראשון היה מתקיע ביוצר ואחר קריאת התורה היו מערבבין השטן ועכשיו שהחזירו אותן תקיעות של יוצר למוסף מפני השמד וכדאי' לקמן במכילתין [ל''ב ע''ב] אותן שמיושב ולא זזו מקומן. ובמאי דמוסיפין למתקע ליכא משום בל תוסיף אע''ג דלעבור בזמנו לא בעי כוונה וכדאסיק רבא פרק ראוהו ב''ד [להלן כ''ח ע''ב], משום דלא שייך בל תוסיף בעשיית המצוה שתי פעמים אא''כ תוסיף בעצם כגון ה' אלהי אבותיכם יוסף עליכם אלף פעמים בברכת הנהנין אבל אם בירך וחזר ומברך או אם נטל לולב חוזר ומברך לא. [חי' הרשב''ץ].
-----
ואני הקטן מצאתי סמך לדבריהם בתשובת הגאונים רבינו אלעזר בר' יהודה ורבנא קלונימוס הזקן איש רומי בן רבנא שבתי בבואו למדינת גרמיישא לאחר פטירת רבינו יעקב בר' יקר זצ''ל. שאלו ממנו דבר זה והוציא חותם עדות קודש והראה מכתב, שכבר נשאלה שאילה זו במתא רומי וכתוב בו. שאל מר שלמה היצחקי מן רבנא מרנא רב נתן גאון (שחיבר ספר הנקרא ערוך) ומן מר דניאל אחיו ומן מר אברהם אחיו. והשיבו גם הם, שכבר נשאלה בבית מדרשו של אביהם מר יחיאל גאון והשיב בשם מר יעקב גאון ריש מתיבתא דמתא רומי. דמנהג כשר הוא להיות מילה סניף לקה''ת ותקיעת שופר. ועוד דמצוה מן המובחר הוא להקדים מילה בהשכמה, משום דזריזין מקדימין למצות. ואין נכון לאחרה עד גמר תפילה, דרוב פעמים גמר תפלה בסוף ה' שעות. והמאחר מצות מילה כל כך, נראה דמצות מילה בזויה עליו. לכך נכון להקדים להיות תכופה בין קריאת התורה לתקיעת שופר. [שו''ת לרש''י סימן מ''א].
-----
ובפסיקתא דרש ר' לוי כתוב אחד אומר יום תרועה וכתוב אחר אומר זכרון תרועה בזמן שבא בחול יום תרועה יהיה לכם, ובזמן שהוא בא בשבת זכרון תרועה מזכירין אבל לא תוקעין, וכן יסד רבי שמעון בקרובץ של יום שני, לכך בפרשת אמור אל הכהנים אצל שבתון כתוב זכרון לומר בשבת מזכירין, לכך נאמר יהיה לכם שבתון זכרון תרועה, אבל בפרשת פנחס לא אמר שבתון כתיב יום תרועה יהיה לכם, ובמקדש היו תוקעין בשבת, לכך נאמר במזמור הרנינו לאלהים עוזנו בהתחלת התיבות להפך רמז שבת ת''קעו ב''חודש ש''ופר וכן רמז משה ת''עבירו ש''ופר ב''כל ארצכם. וסיום מזמור (תהלים פ''א) הרנינו ויאכילהו מחלב חטה ומצור דבש אשביעך רמז לאכילת דבש בליל ראש השנה כדי שתהא לו השנה מתוקה דסימנא מלתא הוא כדאמר בפרק א' דכריתות ובפרק בתרא דהוריות אמר אביי יהא רגיל איניש ליכול בריש שתא קרא וכו' בתורה רמוז (שמות ט''ו) וימתקו המים שם שם לו חק ומשפט וכתיב בעזרא (נחמיה ח') ביום אחד לחדש השביעי ק(ו)דש לה' אלקיכם אל תתאבלו ואל תבכו ויאמר להם לכו אכלו משמנים ושתו ממתקים ושלחו מנות לאין נכון לו כי קדוש היום לאדוננו ואל תעצבו כי חדות ה' היא מעוזכם כי היום קדוש ואל תעצבו הרי עזרא צוה לאכול בראש השנה וכן בירמיה (מ''א) ויהי בחדש השביעי ויאכלו שם לחם. ירושלמי אמר ר' יודא אבוה דר' מתניה וביום עשרים וארבעה לחדש הזה נאספו בנ''י בצום ובשקים למה לא נאמר בכ''ג משום ברית דמועדא אם תימר דהוה בשבתא לית את יכיל דאת מחשב ומשכח צומא רבא בחד בשבא וכן משמע בפ' א' דראש השנה (דף י''ט) ותיפוק ליה דהוי ליה יום של מחר ראש חודש פירוש יום שני של ראש השנה וכל שכן חדש עצמו ואשכחן בפסחים ובשבועות ובתענית דראש חודש איקרי מועד ש''מ שאסור להתענות בראש השנה ובירושלמי בפרק סדר תעניות אלו אמרו ברביעה ראשונה ר' עקיבא אומר מתריעין אבל לא מתענין בראש השנה מתריעין ולא מתענין ר' יעקב מפקד לספריה אי אתא איניש ושאיל לכון אתון אמרין ליה בכל מתענין חוץ משבתות וימים טובים וראשי חדשים וחנוכה ופורים. והא מתענין ערב ראש השנה כדאמר בירושלמי דנדרים בפרק קונם יין ר' יונתן ציים כל ערובת ריש שתא לכך יסד באופן מאתמול קדמנוך לחלותך מלך ואוכלים ליל ר''ה דבש למתק השנה במזמור הרנינו שהיו אומרים ביום ר''ה ומסיים סיומו דבש אשביעך וסמיך ליה (תהלים פ''ב) אלהים נצב בעדת אל בקרב אלהים ישפוט וכן רמ''ז (תהלים י''ט) משפטי יי אמת ומתוקים מדבש וכן אומר בעזרא שתו ממתקים. ואומר (נחמיה ח') כי קדוש היום לאדונינו אדוני''נו בגימטריא באת בש תק''ט מ''טף. בגימטריא אבר''הם י''צחק וי''עקב שבזכות' ידיננו לטוב לכך יסד עוד יזכור לנו אהבת איתן אדונינו ובזכות הנעקד ישבית מדיננו ובזכות התם יוציא לאור דיננו כי קדוש היום לאדונינו. [הרוקח סימן ר''א].
-----
אם יש למול נער בראש השנה אמר אבא מרי רבי' יהודה בר' קלונימוס בשם מרנא ורבנא ר' יהודה החסיד בשם ר' שמואל החסיד שאמר בשם רבי' קלונימוס הזקן בן רבי' יצחק בן רבי' אלעזר הגדול שאירע במגנצ''א מילה בר''ה ושאלו לקדושים אשר בארץ רבי' גרשום בר' יהודה מאור הגולה ורבי' שמעון הגדול בר יצחק ורבי' יהודה הכהן שעשה ספר הדינין ור' יהודה הגדול שהיה ראש לנהרגין ושאר בני הישיב' הקדוש' והורו כולם למול הנער לאחר קה''ת והפטרה קודם שיתקעו בשופר כדי שתהא ברית מילה תכופה לתקיעת שופר שיזכור לנו הקב''ה ברית אברהם ועקידתו של יצחק והביאו סמך לדבריהם ממטבע שטבעו חכמים בתפילת היום וקיים לנו ה' אלהינו את הברית ואת החסד ואת השבועה אשר נשבעת לאברהם אבינו בהר המוריה ותראה לפניך עקידה שעקד אברהם אבינו את יצחק בנו על גבי המזבח וכו' דהיינו ברית תחילה ואח''כ עקידה דהיינו תקיעת שופר שנשחט תמורו איל ועוד דחתימת הברכה ועקידת יצחק לזרעו היום תזכור ברחמים בא''י זוכר הברית וסמיך ליה אתה נגלית דהיינו שופרות וחותמין שומע קול תרועת עמו ישראל ברחמים. והרבה מבני הישיבה הקדושה היה קשה בעיניהם לעכב תקיעת שופר כ''כ בשביל המילה ורצו לדחותה עד גמר כל התפילה והשיבם רבי' גרשום אם אין מילה אין תקיעת שופר בעולם שנאמר אם לא בריתי יומם ולילה וגו', ועוד דמצות מילה קדמה לתקיעת שופר. ואני הקטן מצאתי סמך לדבריהם בתשובת הגאונים רבי' אלעזר בר' יהודה ורבנא קלונימוס הזקן איש רומי בן רבנא שבתי בבואו למדינת גרמיישא לאחר פטירת רבי' יעקב בר יקר זצ''ל שאלו ממנו דבר זה והוציא חותם עדות קודש והראה מכתב שכבר נשאל' שאילה זו במתא רומי וכת' בו שאל מר שלמה היצחקי מן רבנא מרנא רב נתן גאון שחיבר ספר הנקרא ערוך ומן מר דניאל אחיו ומן מר אברהם אחיו והשיבו גם הם שכבר נשאלה בבית מדרשו של אביהם מר יחיאל גאון והשיב בשם מר יעקב [גאון] ריש מתיבתא דמתא רומי דמנהג כשר הוא להיות מילה סניף לקה''ת ותקיעת שופר ועוד דמצוה מן המובחר הוא להקדים מיל' בהשכמ' משום דזריזין מקדימין למצו' ואין נכון לאחרה עד גמר תפילה דרוב פעמים גמר תפילה בסוף ח' שעות והמאחר מצות מילה כל כך נראה דמצות מילה בזויה עליו לכך נכון להקדים להיות תכופה בין קריאת התורה לתקיעת שופר. [או''ז הלכ' ר''ה סימן רע''ה].
-----
ולמה תוקעין ומריעין כשהן יושבין ותוקעין ומריעין כשהן עומדין כדי לערבב השטן ומדתלי לה בערבוב שטן את שמע היכא דשמע תקיעות מיושב ונטרפה לו שעה ולא עמד שמע תקיעות דמעומד אי נמי לא שמע דמיושב ושמע דמעומד יצא דעיקר המצוה ט' תקיעות הוא. [רי''ץ גיאת הלכ' ר''ה].
-----
אמרינן בראש השנה למה תוקעין ומריעין מיושב ומעומד כדי לערבב השטן. ואל תתמה איזה עירבוב יש במצוה זו יותר משאר מצות ונמצאת אגד' שלימה בפסיקתא. דא' קרא והיה ביום ההוא יתקע בשופר גדול (ישעיה כ''ז). וכת' בלע המות לנצח (ישעיה כ''ה). זהו מלאך המות. נמצא שבשופר גדול שיתקע יבולע מלאך המות ואמרינן הוא סמאל הוא מלאך המות הוא יצר הרע. וכשהשטן שומע קול השופר הוא מתפחד וירא שלא יהא זה אותו שופר שעתיד שיהא יבולע בו. וזהו עירבובו. כ''מ אב''ן. [מחזור ויטרי סימן של''ד].
-----
ותקיעה מעומד אינו אלא כדי לערבב השטן וא''ר יצחק למה תוקעין ומריעין כשהן יושבין ותוקעין ומריעין כשהן עומדים כדי לערבב השטן ולשתקו לפי שכבר יצא י''ח ועדיין מחבבין את המצוה ושונין עליה ועוד שעדיין לא הגיעו לסדר ברכות והשלימו מצות שופר וכיוצא בה מצינו בהגדה בעשי''ת השטן מקטרג שהרי סיימו את התורה ואין (שווין) [שונין] לפיכך נהגו לקרות בראשית ביוה''כ במנחה ויהי ערב ויהי בקר וא''ל הקב''ה הרי ישראל זריזים שעדיין לא השלימו את הסדר ומתחילין בראשית. וכן נוהגין בב' ישיבות. [עשרת הדברות לבעל העיטור הלכ' שופר ח''ג].
-----
למה תוקעין ומריעין וכו'. מאותה תקיעה ותרועה שמיושב, קשיא ליה, דבשלמא אותה שמעומד ניחא, שהרי שומע אותה על סדר הברכות, אלא אותה שמיושב למה ליה, ומתרץ, כדי לערבב את השטן שלא ישטין, שכל כך ישראל מחבבין את המצות, שאפי' קודם עיקר זמנה עושין אותה, וכל שכן בזמנה. [רבינו יהונתן מלוניל].
-----
ואמ' ר' יצחק למה תוקעי' ומריעין כשהן יושבין, ותוקעין ומריעין כשהן עומדין, כדי לערבב את השטן, ומדתלי טעמ' בעירבוב שטן למדנו שאם שמע תקיעות דמיושב ולא מעומד או מעומד ולא מיושב שנטרפה לו שעה יצא, דעיקר המצווה תשע תקיעות ותו לא, ותנן [ל''ג ע''ב] מי שבירך ואחר כך נזדמן לו שופר תוקע ומריע ותוקע ג' פעמי', ותנן סדר תקיעות שלש שלשלש שלש, וא''ר יוחנן שמע [תשע] תקיעות בט' שעות ביום יצא, מט' בני אדם כאחד לא יצא, בזה אחר (לא) זה יצא, ואף בסירוגין, ואף כל היום כולו, ובלבד על הסדר, ובירושל' תקיעות אפי' שומען כל היום יצא, והוא ששומען על הסדר, ובבבלי ברכות ותקיעות דכל השנה אין מעכבות זו את זו, אית מפ' שאם הקדים אהבת עולם ליוצר אור כדאי' בפ' (היה קורא) [מאימתי] [ברכות י''א ע''ב] ובפ' אמ' להם הממונה [תמיד פ''ה מ''א], ובירוש' דפ' היה קורא ובשעת הדחק כי התחיל בעניין התמיד שהיו משכימי', ואיכא דאמ' ברכות ותקיעו' שלתעניו' אם הקדים ברכה לחבירתה משש הנוספות מי שענה והקדים תרועה לתקיעה, אבל ברכות דר''ה וכפור ותקיעותיהם מעכבות שאם הקדי' זכרונו' ושופרות למלכיות ותרועה לתקיעה לא יצא, כדאמ' הקב''ה [ט''ז ע''א] אמרו לפני מלכיות זכרונות ושופרו', מלכיות כדי שתמלכוני עליכם, זכרונות שיעלה זכרוניכם לפני לטובה, ובמה בשופר. וסדר התקיעו' פשוט' לפניה ופשוטה לאחריה ותרועה באמצע, ותנייא בתוס' תקיעות וברכות בין שהקדים ברכות לתקיעות או תקיעות לברכות יצא, וביחיד, אבל ציבור לא יצא, דתנייא כשהוא שומען שומען כו' למעלה. ויחיד שלא יתקע חבירו תוקע לו, ויחיד שלא בירך אין חבירו מברך לו, פי' שלא התפלל ברכות שלר''ה. למדנו מזה דיחיד נעשה שליח לחבירו יחיד להוציאו ידי חובת מצות שופר, וכן במגילה, וכן בכל המצות, אך אין היחיד נעשה שליח לחבירו להוציאו מידי חובת תפילה אלא כשהוא שליח ציבור, ודאמרי' בסוף פ' ראוהו ב''ד [כ''ט ע''א] כל הברכו' כולן אע''פ שיצא מוציא במידי דהוייא חובת יחיד וחובת ציבור בכל המצוות דיחיד נעשה שליח צבור וליחיד ואע''פ שיצא מוציא, אבל תפילה וכיוצא בה דאין שליחות ביחיד אלא בעשרה אין היחיד נעשה שליח להוציא חבירו בין יצא בין לא יצא אלא בציבור. ה''ר יצחק בן גיאת. [המנהיג הלכ' ראש השנה].
-----
ארך המשפט המליץ בא לעולם ומדת הדין באי' ביחד וזהו ויבא גם השטן בתוכם גם לרבות את המליץ זהו הנה בשמים עדי וסהדי במרומים זהו יקרא אל השמים מעל ואל הארץ לדין עמו והנשמה והגוף השמי''ם בגימטריא נשמ''ה לדי''ן בגימטריא ה''גוף כי מלאכיו יצוה לך לשמרך בכל דרכיך. בואלה המשפטים הנה אנכי שולח מלאך ילך מלאכי לפניך וכן בכי תשא וכן מלאך יי רודף ומלאך יי דוחה (קהלת י') כי עוף השמים יוליך את הקול ובעל כנפים. וכן בסוף דניאל וכן בזכריה גבי עומד בין ההדסים מלאכי חסד וצדקה סביב מדת הדין כי אני ה' עושה חסד משפט וצדקה בארץ. הרי משפט ממוצע וכתיב (תהלים ל''ג) אוהב צדקה ומשפט חסד ה' מלאה הארץ הרי משפט ממוצע וחסד אצל השם חסדי ה' אזכיר. (תהלים צ''א) כי מלאכיו יצוה לך לשמרך בכל דרכיך מלאך טוב על ימינו והשטן בשמאלו ואמרו רבותינו הוא השטן הוא יצר הרע הוא מלאך המות מות באת בש אפי'. אפי' בגימטריא מלא''ך כך המלאכים הפנימים לפניו מלאכי רחמים והאחורים אכזרים אותם שלפני הכבוד מכניסין את הכבוד מכניס באזניו. ומלאכי חבלה נחבאין במקום רחוק אבל כשחוטאין אז הנה ה' בא ממרחק בוער אפו. מיד לפניו ילך דבר יצא רשף לרגליו כענין ויצא הרוח ויעמוד לפני ה' ויאמר אני אפתנו וכתיב (דברים ט') כי יגורתי מפני האף והחמה זהו (איכה ג') סכות בענן לך מעבור תפלה (תהלים פ') עד מתי עשנת בתפלת עמך ומניין שחבוי המקטרג שכתוב (תהלים ע''ו) שארית חמות תחגור. ובעת משפט יבאו המליצים והמקטריגים ויוציאו הנשמות לפני כסא להליץ ולהשפט אז נוגה כאור תהיה אם משפטם אור יצא. אז קרנים מידו לו למלאכי רחמים באור פני מלך חיים, אבל אם למלאכי חבלה שהם חביון עוזו מיד לפניו ילך דבר ויבא גם השטן בתוכם להתיצב על ה' ואם הנשמות יקובלו עתירתם פני ילכו והניחותי לך ומזכירין זכותם וצדקתם של אבות ומעלים תפלת ישראל למעלה. ואם היה אדם חפץ לבטל גזירה להפוך מדת הדין לרחמים על ידי שם אז צריך להחליף הממונים וכועס שכתוב כ''י חר''ה לו'' עלה עשן באפו השם בסופי תיבות ויש קטטה בפמליא של מעלה לכך סמך בירמיה הנני מיסב את כלי המלחמה אשר בידכם. אבל אולי יעשה יי אתנו ככל נפלאותיו שחפיצים להשביע בשמות לעשות נפלאות. אבל בתשובה ובתפלה יבטל הגזירה להשים שלום בפמליא של מעלה ושל מטה. לכך אמר בישעיה (כ''ז) או יחזיק במעוזי יעשה שלום לי שלום יעשה לי וכתיב למעלה פן יפקוד עליה לילה ויום אצרנה חמה אין לי וכתיב במלחמה אפשעה בה לכך סמך שלום יעשה לי לכן בזאת יכופר עון יעקב וזה כל פרי הסר חטאתו וסמך לו יתקע בשופר גדול לומר בתקיעת שופר כדי להסיר חטאתם ולרחם עליהם שלום יעשה לי. זהו (עמוס ג') אם יתקע שופר בעיר ועם לא יחרדו בראש השנה לכך כתיב (ישעי' נ''ח) כשופר הרם קולך והגד לעמי פשעם ולבית יעקב חטאתם. [הרוקח סימן ר''א].
-----
בפסיקתא רבתי למה אין ישראל תוקעין מן התפלה הראשונה אלא בתפלת המוסף כדי שבשעה שעומדין בדין יהו מצוין מליאין מצות ויזכו בדין לכך אמר דוד (תהלים י''ז) תפלה לדוד שמעה ה' צדק. בפרק א' דראש השנה (דף ט''ז) אמר ר' אבהו תוקעין בשופר של איל כדי שאזכר לכם עקידת יצחק כאלו עקדתם לפני. אמר ר' יצחק למה תוקעין ומריעין כשהן יושבין ותוקעין ומריעין כשהן עומדין כדי לערבב את השטן ובפרק בתרא (דף ל''ג) סדר תקיעות שלש של שלש שלש שהרי שטן בג' ענינים יורד ומחטיא עולה ומקטרג יורד וממית כנגדם תיקנו ג' תקיעות של ג' ג' לכפר' לכך בהפטרה ואמר (ישעי' נ''ז) סולו סולו פנו דרך יש בסופי תיבות שט''ן רפ''ש וטיט אין שלום וסמך ליה כשופר הרם קולך לערבב השטן. וכתיב (מלכים א' ה') אין שטן ופגע רע התחלת תיבות שופר. וכתיב אין שטן כי הוא מעורבב, לכל מצוה ומצוה פירשו במשנה או בגמ' הלכות אבל הלכות תקיעות התקין רבי אבהו בקיסרי ובתרועה היו מספקין אם היא שברים או תרועה ממש והוצרך לתקן בכל עניני ספיקות פן יבוא השטן בעניין אחר לכך שופר אצל השטן ולפי שהשטן הוא יצר הרע בג' עניני' מחטיא ומקטרג וממית לכך ג' תיבות בין שטן לשטן כגון (זכריה ג') והשטן עומד על ימינו לשטנו ויאמר ה' אל השטן יגער ה' בך השטן, לכך תוקעין שלש של שלש שלש ואז זוכר זכות ג' אבות וכן ג' תיבות מן האבות (ויקרא כ''ו) וזכרתי את בריתי יעקב ואף את בריתי יצחק ואף את בריתי אברהם אזכור והארץ אזכור זהו להסיר מכשול מלב העקוב זכור לאברהם ליצחק וליעקב שכתוב בוהיה עקב תשמעון רק באבותיך חשק ה' ומלתם את ערלת לבבכם שתסירו יצר הרע מקרבכם שכתוב בכל מכל כל כדאיתא בשילהי פרק א' דבבא בתרא אבל בשבת אין תוקעין משום גזירה דרבה ועוד כי השבת אות וישראל נשמרים בו. [הרוקח סימן ר''א].
-----
אמר רבי יצחק למה תוקעין ומריעין כשהן יושבין וחוזרין ותוקעין ומריעין כשהן עומדין כדי לערבב השטן, ויש במדרש שמתחילה מתחיל להתפחד ולבסוף כששומע לשופר עדיין מתפחד יותר שמא הגיע זמנו להיות נבלע כמו שנאמר (ישעיה כ''ה כ''ח) (ו)בלע המות לנצח. ובלא המדרש אם לא יתפחד מכל מקום זוכר שלקץ הימין כשיתקע בשופר גדול יגיע זמנו להיות נבלע לנצח ולעולם כששומע קול שופר זוכר אותה שעה כאדם שרואה מת שזוכר יום המיתה ומעורבב בזה ואינו יכול לקטרג. ואומר ר''י ברבי שמואל שאינו עובר בבל תוסיף בעשיית המצוה שתי פעמים, והדס וערבה שבלולב אע''פ שרגילין לתת יותר משתי ערבות ושלשה הדסים בלולב אין כאן בל תוסיף לפי שאנו סוברים כרבנן דרבי יהודה שאומרים לולב אין צריך אגד (סוכה ל''ג א') וכל אחד לבדו עומד אבל הציצית שהוא בכרך אחד אם יתן יותר משמנה חוטין יעבור על בל תוסיף (ר''ה כ''ח ב' תד''ה ומנא ע''ש). [סמ''ג עשין סימן מ''ב].
-----
[רי''ף תתקל''ה] למה תוקעין ומריעין [כשהן יושבין] פי' מתוך דתק [.. ...] קא בעי דאותו [...] עיקר שהן על סדר ברכות והכי פירושא למה [הנהיגו באו]תן תקיעות ראשונות מיושב ולא פטרו עצמן [בתקיעות דעל סדר] ברכות שהם עליהם חובה ואין יכולין לפטור עצמן מהן. [פירוש רבינו יצחק קרקושה].
-----
ואמרינן בגמרא מאי טעמא תוקעין כשהן יושבין וחוזרין ותוקעין כשהן עומדין כדי לערבב השטן פי' הראב''ד ז''ל מפני שהשטן מקטרג בשעת סניגורן של ישראל ואם לא היו תוקעין כי אם על סדר ברכות מעומד אז היה מקטרג ומערבב תפלתן ותקיעותם אבל עכשיו שתוקעין מיושב שלא בשע' תפלתם מה שהיה לו לקטרג כבר עשה באותה שעה ובשע' תפלתם ותקיע' שוב אינו מקטרג והקשה הר''ז ז''ל על זה הפירוש א''כ היאך מברכין על אותן שמיושב שאינן עיקר אלא לערבב את השטן ופי' דכשהן יושבין לא מהנך דידן קאמר שלא היה מנהג בימי רבותינו לתקוע אלא על סדר הברכו' אבל עכשיו תקנו לתקוע כדי להקל לחולים ולחלושים ופירש כשהן יושבין תקיעות המוסף שהכל יושבין שכבר התפללו וכשהן עומדין פי' כשהן יוצאין מב''הכ כדאמרי' ננערו לעמוד והיה מנהגם לתקוע כל יחיד ויחיד בסוף התפלה כדאמרינן כדמסיים שליחא דצבורא דיבנה לא שמע איניש קל אודניה מקל תקועיה וקאמר דאנהו תקיעתא דיחידאי אינן אלא לערבב וכו' עכ''ל. וכתב ר' עמרם ז''ל ולאחר התקיעה מריעין תרועה גדולה כדי לערבב את השטן ע''כ. ובאלו התקיעות שתוקעין היחידים בין ביום ראשון בין ביום שני אין בהן משום בל תוסיף לפי דעת חכמי צרפת שאומר שאין בו ביום משום בל תוסיף ואע''פי שמתכוונין לערבב השטן ובשאר ימים נמי ליכא בל תוסיף דשלא בזמנו לעבור בעינן כוונה וכן נמי פסק הרשב''א ז''ל. וי''א לערבב השטן להכניע היצר כדכתיב אם יתקע שופר בעיר ועם לא יחרדו ושטן הוא יצר הרע הוא מלאך המות. ובערוך בירושלמי גרסי' בלע המות לנצח וכתיב והיה ביום ההוא יתקע בשופר גדול כד שמע שטן קל שפורא בחיל ולא בהיל כת תניין ליה אמר הא ודאי שפורא דמתקרי שופר גדול מטא זמניה להתבלע ומרתיע ומתערבב ולית ליה פנאי למעבד קטגוריא. [ארחות חיים הלכ' תקיעת שופר סימנים י''ז—י''ח].
-----
אמר רבי יצחק, למה תוקעין ומריעין כשהן יושבין, ותוקעין ומריעין כשהן עומדין, כדי לערבב את השטן פירוש, למה תוקעין מיושב קודם מוסף, וחוזרין ותוקעין על סדר הברכות, דכיון שעיקרן נתקנו על סדר הברכות, כדתנן (ל''ב ע''ב) העובר לפני התיבה ביום טוב של ראש השנה השני מתקיע וכו'. אם כן למה מקדימין לתקוע מיושב, כדי לערבב את השטן, פירוש, כדי שיתערבב מיד בתקיעה ראשונה שלפני התפלה, ולא יקטרג בשעת התפלה. ויש מפרשים, שמכח ראשונה מתערבב בשניה, והכי איתא בירושלמי, שכשתוקעין פעם ראשונה בהיל ולא בהיל, שניה מזדעזע ובהיל, ראשונה סבר קיימו מצות תקיעה, שניה סבר שופר משיח הוא, שנאמר (ישעיה כ''ז, י''ג) והיה ביום ההוא יתקע בשופר גדול, ומשום הכי בהיל, שלא ישאר שום שטן בעולם, שנאמר (שם כ''ה, ח') בלע המות לנצח. [אבודרהם תפילת ראש השנה].
-----
אמר רבי יצחק למה תוקעין ומריעין כשהן יושבים [ע''ב] וכשהן עומדין כדי לערבב השטן ומשום בל תוסיף ליכא, כיון שאינו מברך פעם שנית ליכא בל תוסיף. [האגודה].
-----
למה תוקעין ומריעין כשהן יושבין ותוקעין ומריעין כשהן עומדין. פי' כיון שעתידין לתקוע כשהן עומדין דתקיעות שעל סדר ברכות עיקר למה תוקעין ומריעין כשהן יושבין ואמרי' כדי לערבב את השטן. פי' להכניע היצר כדכתיב אם יתקע שופר בעיר ועם לא יחרדו דשטן היינו יצ''ה וכדריש לקיש דאמר הוא השטן הוא היצה''ר הוא מה''מ. אבל בספר הערוך כתוב דבירושלמי גרסינן כתיב בלע המות לנצח וכתיב והיה ביום ההוא יתקע בשופר גדול כדשמע שטן קול שופר זימנא חדא בהיל ולא בהיל וכד תניין ליה אמר ודאי הוא האי שופרא דתקע שופר הגדול מטא זימנא להתבלע ומרתת ומתערבב ולית ליה פנאי למעבד קטגוריא. והקשו בתוס' והא קא עבר משום בל תוסיף וכי תימא כיון דכבר יצאו ידי חובתן כשהן יושבין הו''ל שלא בזמנן ואסיק רבא לקמן בפ' ראוהו ב''ד דשלא בזמנו לעבור בעי כוונה. ליתא דהא אמרינן התם דכהן שהוסיף ברכה אחת עובר משום בל תוסיף דכיון דאי מתרמי ליה צבורא אחרינא הדר מברך להו כולי יומא זמני' הוא וה''נ כיון דאלו מתרמי ליה צבורא אחרינא הדר תקע להו זמניה הוא וקא עבר משום בל תוסיף. ותירצו דלא שייך בל תוסיף בעשית המצוה שתי פעמי' וברכת כהנים נמי אפילו מברכין כמה פעמים ביום לציבור אחד אין זה בל תוסיף אלא א''כ הוסיף ברכה אחרת משלו כגון ה' אלקי אבותיכם יוסיף עליכם וכיוצא בזה. וכן אם נטל לולב וחזר ונטל פ' אחד או אכל מצה וחזר ואכל כמה פעמי' ביום אחד אין זה בל תוסיף וכן הניתנין מתנה אחת אם נתן באותו קרן אפילו מאה פעמים ליכא משום בל תוסיף והכא נמי אם תקע וחזר ותקע אפילו מאה פעמים באותו יום ואפילו מתכוין למצוה ליכא משום בל תוסיף ונראה בעיני שלכך (הקביעו) [הקדימו] תקיעות דמיושב אף על פי שהי' ראוי' להקדי' אותן שעל סדר ברכות לפי שאלו היו מקדימין אותן אפשר שלא היו חוששין אח''כ לתקיעות דמיושב שאינן אלא לערבב את השטן בלבד ולפיכך הקדימו תקיעות דמיושב שבידוע שלא יזלזלו באותן שעל סדר ברכות. [חידושי הר''ן].
-----
@ ט''ז ע''ב.
כדי לערבב את השטן — פי' כמו שמצינו שיש מלאך מליץ פודה שחת כך יש מלאך משטין, ומכוונין ישראל ואומרים בכל לבם שאם יעמוד משטין עליהם לדקדק במצות ומאחר שרואה המשטין שמחבבין את המצות מיושב ומעומד כאילו מתעכב (מלהסטין) [מלהשטין]. פ''א כתוב בירושלמי ''בלע המות לנצח'' (ישעיהו כ''ח, ח') וכתיב ''והיה ביום ההוא יתקע בשופר גדול'' (שם כ''ז, י''ג) וכו' וכי שמע שטן קל שופרא זימנא חדא בהיל ולא בהיל, וכד תניין ליה אמר ודאי ההוא שופר דיתקע בשופר הגדול מטא זמנא למתבלע, ומרתיע ומתבלבל ולית ליה פנאי למעבד קטיגוריא, ומכאן אנו למדין דבעינן ל' בעמידה כמו שלשים בישיבה, והני דמחמרי ועבדי ל' בדיתבי ול' בלחש ול' על הסדר כנגד מאה פעיות דפעתא אימיה דסיסרא ואלו י' אינון כשגומרין כל התפלה קל תקיעיא דיחידאה מתבעי למיהוי י' תשר''ת תש''ת תר''ת והן ק'. [הערוך ערך ערבגא]. ג' דברים מזכירים עונותיו של אדם — קיר נטוי — פי' נטוי ליפול כלומר רעוע והולך זה ויושב תחתיו סומך בזכיותיו להנצל, וכן המעיין בתפלתו שתתקבל ותבוא שאלתו וסומך בצדקתו, וכן המוסר דין על חברו כלומר אני צדיק ומוסר דין להפרע ממך, דא''ר אבין המוסר דין על חברו הוא נענש תחילה שאומר לפניו מה זכיותיו של זה שעושה כך והלא יש בידו כך וכך עון. [הערוך ערך קרגח]. א''ר יצחק חייב אדם לטהר עצמו ברגל, שנאמר ''ובנבלתם לא תגעו'' (ויקרא י''א, ח') וכו'. [הערוך ערך טהרגא].
-----
וחוזרים ותוקעין כשהן עומדים. וא''ת ועובר משום בל תוסיף, כיון שיצא כבר, דמ''ש מברכת (המינים) [כהנים] דאם הוסיף אחת משלו עבר בבל תוסיף [לקמן כ''ח ע''ב], וה''נ אילו איתרמי ליה צבור אחרינא דלא תוקעין הוי כוליה יומא זמניה, א''כ כשתוקע יותר מדאי עבר משום בל תוסיף. ואר''י דגבי ברכת כהנים אם היה כופל ואומר ב' פעמים אינו עובר בל תוסיף, שאם היה עוש' המצוה ב' פעמים אין כאן בל תוסיף, אלא היכא שמוסיף ברכה אחת משלו, וה''נ אם עושה תקיעה אחת ב' פעמים אין בכך כלום. ועוד איכא למימר דלא שייך בל תוסיף אלא היכא שאדם מוסיף מדעתו, אבל חכמים יש כח בידם לתקן ולהוסיף על המצוה כמו שיראו בעיניהם, ומצוה לעשות כמו מאמרם [יבמות כ' ע''א] מלא תסור [דברים י''ז י''א], ומצוה באפיה נפשיה הוא. [תוספות ישנים].
-----
כדי לערבב השטן. פי' בערוך [ערך ערב א'] דכתיב [ישעיה כ''ה ה'] ובלע המות לנצח, וכתיב [שם כ''ז י''ג] ביום ההוא יתקע בשופר גדול, וכד שמע השטן בהיל ולא בהיל, וכד שמע שתוקעין בעמידה נרתע ומתערבב וברח, ולית ליה פנאי לקטרג, ומתערבב כל כך דהוא סבר (שיהיה) [שהיא] תקיעה דלעתיד. [תוספות ישנים].
-----
כשהן עומדין וכו'. מכאן קשה למנהג קדמונים שכתבו במחזורים במלכיות קשר''ק ובזכרונות קש''ק ובשופרות קר''ק, שהרי הכא משמע דאותן שבתפילה עיקר, וקאמר במה בשופר, משמע דלעולם צריך בשופר, ואם אית' דגונח א''כ קש''ק וקר''ק כמאן דליתי', ואם גנוחי גנח א''כ קר''ק אינו כלום וגם לא קשר''ק, דהא מפסיק ליה תרועה. לכך תיקן ר''ת לעשות למלכיות קשר''ק קש''ק קר''ק, וכן לזכרונות וכן לשופרות. והר''י אומר דדי לנו לעשות קשר''ק לכולן, דמאי אמרת דילמא גנוחי גנח ומפסיק ליה תרועה לכולם, הא אמר ר' יוחנן [לקמן ל''ד ע''א] שמע ט' תקיעות ביום יצא, והלכה כר' יוחנן, ונהי דר' יוחנן לא אומר אלא דיעבד, משום טורח צבור כדיעבד דמי, ולמסדרי' טוב לעשות כר''ת. [תוספות ישנים].
-----
לפי פי' רבי' שלמה משמע דעיקר התקיעה בעמידה שפירש בפרק א' דראש השנה למה תוקעין ומריעין בשלמא היו תוקעין בעמידה במוסף כשמתפללין ט' ברכות משום דבעינן על סדר הברכות כדאמרינן בפרק בתרא כשהוא שומע על סדר ברכות אלא בישיבה כשהציבור יושבין בספר התורה למה אנו תוקעין הא עיקר תקיעה על סדר ברכות הוו ומשנינן כדי לערבב את השטן עושין אותן התקיעות בישיבה אבל בירושלמי עירבוב היינו במוסף דאיתא התם כד שמע שטן קל שיפורא בהיל ולא בהיל וכד תניין ליה אמר הא שיפורא דתקע בשופר הגדול ומערבב. [הרוקח סימן ר''ב].
-----
תוקעין ומריעין כשהן עומדין. בשעה שחוזר החזן התפילה. יש מפרשין מפני מה תוקעין ומריעין כשהן יושבין, הואיל שאנו עתידין לתקוע כשהן עומדין, שזו היא עיקר התקיע', לשמוע על סדר ברכות. כדאמ' בפרק בתרא [ל''ב ע''א], כדי לערבב את השטן. לפי שהשטן רואה שתוקעין וחוזרין ותוקעין, אומ' מחבבי מצות הן ואינו משטין עליהן ובירושלמי [מפרש בתקיעה ראשונה] אומ' [השטן] בנימוסיהן עוסקין, כיון שתוקעין תקיעה שנייה [אומר] וודאי הן נגאלין, ובורח. מריעין [לה] בסופה. לשון צעקה מתוך צער, דלא איערבב שטן, והיה לו כח להלשין. אלא לפי מעשיו שלאותה שעה, שהרי ישמעאל, אע''פ שעתידין בניו להמית [בני] ישראל בצמא, נגלה לו באר המים. דההוא שעתא צדיק הוה. קיר נטוי, אומ' מה זכות יש בידו שניצול. ועיון תפילה, סבור שיענה מיד ומזכירין מעשיו. ומוסר דין, שאומ' הקב''ה ינקום נקמתי מפל' שכך וכך עשה לי, והוא דאית ליה דיינא בארעא, שהיה לו לקבול לפני הדיין ולא למסור דין לשמים. שהרי מתה שרה תחילה, על שמסרה דין, שאמרה [בראשית ט''ז] ישפוט י''י ביני וביניך, והיה לה לקבול לפני שם בן נח, שהיה דיין וגדול, שנ' [שם י''ד] והוא כהן לאל עליון, צדקה, דכת' [משלי י'] וצדקה תציל ממות. צעקה, דכת' [תהלים ק''ז] ויצעקו אל י''י בצר להם ומצוקותיהם יושיעם. שינוי השם, דכת' [בראשית י''ז] לא תקרא את שמה שרי כי שרה שמה, וכת' [שם] וברכתי אותה. שינוי מעשה, דכת' [יונה ג'] וירא אלהים את מעשיהם כי שבו מדרכם וינחם י''י וגומ'. שינוי מקום, דכת' [בראשית י''ב] לך לך מארצך וכת' [שם] ואעשך לגוי גדול. דבחודש ושבת מיבעי ליה למיזל, אם הוא בתוך תחומו, שיכול לחזור לביתו אותו היום, ואם לאו אינו מקביל, דאמ' ר' אליעזר [סוכה כ''ז ע''ב] משבח אני את העצלנים ברגל. [תוס', ג' ספרים נפתחין בראש השנה וכול', כתב ה''ר ישעיהו, האי צדיקים ורשעים לאו דווקא, שכמה צדיקים מתים וכמה רשעים חיים, אלא צדיקים בדין זה, שנמצא להם זכות לחיים, ואפי' אם הם רשעים. ורשעים בדין זה, שנמצאת להם חובה למות, ואע''פ שהן צדיקים, כדכת' [דברים כ''ה] והצדיקו את הצדיק והרשיעו את הרשע, שהזוכה בדין קוראהו צדיק, והמתחייב בדין קוראהו רשע. אבל מאי דאמ' לקמן, שלש כיתות ליום הדין, אותם צדיקים ודאי ורשעים ודאי, עכ''ת]. [קידושין מ' ע''ב] וניהוי כמחצה זכאי ומחצה חייב, אמאי איבד את הראשונות, בתוהא על הראשונות, מתחרט על הטובה שעשה. [ריבב''ן].
-----
אמר רבי לוי למה תוקעין ומריעין כשהן יושבין. ותוקעין ומריעין כשהן עומדין. כדי לערבב את השטן. לפי שתקיעה מעומד יודע השטן שחייבין לתקוע. וכשהוא שומע תקיעה מיושב חושב השטן ואומר זמן גאולה הוא. דכתיב (ישעיה כ''ז) והיה ביום ההוא יתקע בשופר גדול וגו'. ואין לו פנאי להשטין. ירושלמי [עיין תוד''ה כדי ט''ז ע''ב] כד שמע שטן קל שופרא זימנא חדא. בהיל ולא בהיל. וכד תניין ליה. אמר ודאי ההוא שופרא דתקע שופר גדול. מטא זימניה למיתבלע. ומירתע ומתערבב ולית ליה פנאי למיעבד קטיגוריא. ופירוש כדי לערבב את השטן. לפי מה שמצינו באגדה, (תהלים נ''ז) אקרא לאלהים עליון לאל גומר עלי. הרי שנכנסו בית דין לקדש ראש השנה. הקב''ה אומר למלאכים הושיבו בימה הושיבו סניגורין. הושיבו סקריפטורין (סופרים) שהרי בית דין של מטה מקדשין ראש השנה. ישבו עד המנחה ולא באו עדים ונמלכו לעברו. מה הקב''ה אומר העמידו בימה העמידו סניגורין העמידו סקריפטורין שהרי בית דין של מטה נמלכו לקדש ראש השנה למחר. הה''ד (שם פ''א) כי חק לישראל הוא משפט לאלהי יעקב. ואם אינו חק לישראל אינו משפט לאלהי יעקב. למדנו מכאן שכל המלאכים סניגורין ומליצי יושר קרואין לדין. וכיון שמליצי יושר קרואים. מסתמא גם קטיגורין עומדין שם. וכך פירש רבינו חננאל ז''ל, כיון שמצאנו (איוב ל''ג) אם יש עליו מלאך מליץ. כך יש מלאך משטין. וכן פירש גם רבינו יוסף קרא בתחלת איוב. ויהי היום ויבאו בני האלהים להתיצב על ה' ויבוא גם השטן בתוכם. יום ראש השנה היה שכל באי העולם עוברין לפניו כבני מרון לדין. וסניגורין מליצין יושר וקטיגורין מקטרגין. ובא השטן לקטרג. ולפי שהקב''ה חפץ לזכות ישראל בדין הודיעם הסניגור שיהיה להם, הוא השופר של איל, כדי שיזכור עקידת יצחק ויזכו בדין. בפסיקתא לאוהבו של מלך שהיה נדון לפני המלך. רמז לו המלך מנה לך דיקליקוס (מליץ, בלעז אדבוקאט''ו) פלוני ואתה זוכה בדין לפני. כך אמר הקב''ה לישראל תקעו לפני בראש השנה בשופר של איל ואני זוכר לכם עקידת יצחק ומזכה אתכם. וכיון שראש השנה הוא יום שכל העולם נדונין בו. והרי אנו צריכין להרבות תפלה ותחנונים ולתקוע על סדר הברכות. התקינו חכמים להקדים התקיעות שאנו תוקעין מיושב לערבב השטן, שכיון שהם תוקעין מיד הקב''ה זוכר להם לישראל עקידתו של יצחק כאילו אפרו צבור על גבי המזבח. כמה דתימא (בראשית כ''ב) אשר יאמר היום בהר ה' יראה. והשטן כשרואה את המזבח למעלה והאפר צבור עליו. ושומע את קול השופר מלמטה. מיד מתערבב ומשתומם. שהרי על קטיגוריא שלו נתנסה אברהם אבינו על בנו. כמו שנאמר (שם) אחר הדברים האלה והאלהים נסה את אברהם. אחר דבריו של שטן. וכיון שבאין להתפלל על סדר הברכות והתקיעות. הרי השטן מבולבל ומעורבב ואינו רשאי לקטרג ולעכב על תפלתן שלא תהיה נשמעת. והרי הן זוכין בדין. למדנו שהתקיעות דמיושב הם כדי לערבב את השטן ותקיעות דמעומד שהם על סדר הברכות הם העיקר. וכן דעת רוב הגאונים ז''ל. א''כ טוב לתקוע כל שלשים תקיעות מעומד על סדר הברכות כמו שתקעו מיושב. אך קשה לשנות מנהג קדמונינו ז''ל. [תניא רבתי סימן ע''ה].
-----
[רי''ף תתקל''ה] כדי לערבב את השטן. ולא שייך בכאן בל תוסיף בעשיית מצוה אחת שתי פעמים כגון כהן אם מברך וחוזר ומברך אותו צבור עצמו ובלבד שלא יוסיף ברכה משלו או כגון לולב נוטל וחוזר ונוטל וכן תוקע חוזר ותוקע וכן מתנות בכור אם נתן בקרן שני פעמים אין זה בל תוסיף. ובסוף ראהו ב''ד [כ''ח ע''ב] מתברר זה. כדי לערבב את השטן כדי שלא ישטין עלינו בראותו שכל כך מחבבין את המצות יסתתמו טענותיו. ואית דמפרשי כדי לערבב את השטן משום דתניא במכילתא אחריתי ששלש תקיעות עתיד הקב''ה לתקוע לעתיד לבא אחת מהן להמית מלאך המות והוא שטן והוא מלאך המות ע[...] כשתוקעין שניה מעומד יהיה סבור מה זה הלא למצות ראש השנה כבר תקעו מיושב ויתירא שזו היא התקיעה שימות בה והגיע זמנו ליפטר מן העולם ויבהל לבקש על נפשו ואל ישטין עלינו. והרב ר' אשר בן הרב ר' משולם ז''ל כתב אע''פ שלא כתוב בתורה דראש השנה הוי יום הדין ראיה לדבר מכיון שצוה הכתוב לתקוע ולהריע ביום טוב זה נראה שהוא יום דין לכך תוקעין כדי שיעורו הישנים מתנומתם ויתפללו ויעשו תשובה. ועל דרך זה נראה לרבינו לפרש כדי לערבב את השטן דקימא לן הוא שטן הוא יצר הרע והיצר מת בשמעו קול שופר כענין שנא' אם יתקע שופר בעיר ועם לא יחרדו ואז יכנע לבבם הערל ואל יתגבר יצרם עליהם ויעשו תשובה בלב שלם ונכון הוא. כל שנה שאין תוקעין בתחלתה ולאו דאקלע ראש השנה בשבת אלא דאתיליד אונסא. בה''ג. [פירוש רבינו יצחק קרקושה].
-----
אשרי העם יודעי תרועה יי באור פניך יהלכון בשמך יגילון כל היום ובצדקתך ירומו, כי תפארת עוזמו אתה וברצונך תרום קרננו [תהלים פ''ט], כונת בעל המאמר להודיע ולפרסם נפלאות הבורא וענין יושר הנהגתו בעולמו בהיותו נוצר חסד לאוהביו ומשלם גמול לאויביו, ספר תחלה גבה ערכו ומעלת כבודו איך היא רמה ונשאת על כל מעלה אמר [שם], ויודו שמים פלאך יי אף אמונתך בקהל קדושים, רוצה בו המלאכים, על דרך [איוב ט''ו] בקדושיו לא יאמין, והוא אמרו [תהלים פ''ט] כי מי בשחק יערוך ליי וגו', וכבר פרשו המפרשים במלת אלים, שהיא נאמרת על הצורות הנפרדות, וקרא בניהם צבא השמים, שהם כבנים להם, שתנועותיהם כלם הם בסבת המלאכים, ואמר שהוא ית' נערץ בסוד קדושים רבה, רוצה בזה שהוא נורא בחברת המלאכים, והוא הכונה באמרו [שם], ונורא על כל סביביו, רוצה בו על המלאכים, שהם משרתיו העומדים לפניו להללו המזכירים את יי תמיד לא יחשו, ואחר הודיעו היותו ית' רוכב ערבות, ר''ל משגיח בהם ומניעם ומנהיגם, ספר התפשטות נפלאותיו בארץ, וזכר חוקי הבריאה שבהם והוא ענין הים, והוא אמרו [שם], אתה מושל בגאות הים וגו', ואמר דרך כלל בזכירת העליונים והתחתונים, [שם] לך שמים אף לך ארץ, רוצה בו שבתבונתך תעמוד הארץ וכל אשר בה ובכחו הוא סבלם כאמרו [דברים ל''ג], ומתחת זרועות עולם, ואמר אחר כן [תהלים פ''ט] צדק ומשפט מכון כסאך וגו', וזה שאחר שזכר היות קיום העולם בכח השם תיאר לפי הדרכים הדתיים סבות עמידתו, ואמר, צדק ומשפט מכון כסאך, וכן, חסד ואמת יקדמו פניך, וכבר בארנו על מלת חסד ומלת צדק שהם אמנם יונחו בלשון על עשית מה שאין חוק על עושהו לעשותו, ומלת משפט ומלת אמת אמנם יונחו בלשון על עשית מה שיכריח קו הדין על עושהו לעשותו, ורצה בזה שסבת עמידת הישוב הוא בהיותו גומל ומעניש איש כפעלו על דרך אמרו [משלי כ''ט], מלך במשפט יעמיד ארץ, ואמר [שם כ'] מלך יושב על כסא דין מזרה בעיניו כל רע, ואמר שעם כל זה צריך שיערב עם המשפט צדק וחסד להעביר על מדות החוטא בקצת ענינים, והוא אמרו, צדק ומשפט מכון כסאך, על צד דמיון מלך יושב על כסא דין ורואה בצרכי הנהגת העמים אשר תחת הנהגתו, ואמר על זה שהנהגתו ית' עם ברואיו, צריך לנטות בה אחר מדת הרחמים לא שירדוף המשפט והוא אמרו במקום אחר, אל תבא במשפט עמנו וג', ועל דרך הצחות אמרו בדרש [בראשית רבה ל''ט ו'], אמר אברהם לפני הקב''ה רבונו של עולם אם עולם אתה מבקש אין משפט אם משפט אתה מבקש אין עולם אם אין את מתיר ציבחר לית עולמך קאים הה''ד [שמות ל''ד], ורב חסד, מטה כלפי חסד, ואחר המשכו לספר היות עיניו ית' משוטטות בכל הארץ לתת לאיש כדרכיו, נמשך להעיר האדם לפלס מעגל נתיבותיו לשוב בכל לב ובכל נפש ואמר [תהלים פ''ט], אשרי העם יודעי תרועה וגו', ועל דרך הפשט כונו בו קצת מפרשים שהוא נאמר על דוד עצמו, כי בתחלת המזמור ספר חסד ואמת שהיה לשם עם דוד אמר בהתחלת המזמור [שם], אמרתי עולם חסד יבנה וג', כרתי ברית לבחירי וג', עד עולם אכין זרעך וגו', רצה במלת אמרתי על אמירת הלב, כלומר חשבתי שלעולמי עד יבנה החסד שעשה השם לדוד לתת המלכות לו ולבניו אחריו כמו השמים שתכין אמונתך בהם שלא תפסק, ואמרו כרתי ברית לבחירי, הוא ספור מה שהבטיחו השם על ידי נתן הנביא, וסמך עם זה היות השם מקים דברו בהעמדת העולם, והיה לו לקיים כן עם דוד ועם ישראל עמו, ואמר אשרי העם יודעי תרועה, כלומר שהיו מתגברים על אויביהם ואז היו יודעי תרועתך, כי בתרועת האל על דרך משל היותו נוקם נקם אויביו אמר [ישעיה מ''ב], ירע אף יצריח על אויביו יתגבר, וכן אמר, בהורות היות עזר ישראל מאתו והתגברם על אויביהם מאתו בעזרו, [במדבר כ''ג] יי אלהיו עמו ותרועת מלך בו, והתפשטות המשל כי כן המנהג בכל מלחמה להיות המתגברים על אשר כנגדם תוקעין ומריעין להפחיד ולהבהיל מתנגדיהם כמו שבא על זה מאמר [במדבר י'], וכי תבאו מלחמה וגו' והרעותם בחצוצרות, ואמר אשרי העם יודעי תרועה, כלומר אשרי העם שאל יעקב בעזרם עד שידעו תרועה, ר''ל נצוח מלחמותיהם עם אויביהם, ואמר [תהלים פ''ט] יי באור פניך יהלכון, רוצה בו אז היו הולכין באור פניך ולא היו נכשלים, ואמרו [שם] בשמך יגילון כל היום, רוצה בו תמיד.
ועל דעת ז''ל הוא נמשך למה שהתחלנו לבארו והוא, שבהמשכו ליעד היות המלך הנושא יושב על כסא דין אמר אשרי העם יודעי תרועה, רוצה בו אשרי העם אשר יתבונן בשמעו את קול השופר ויזהר ויחרד לנפשו על אשר קדמו מן המרי, והוא אמרם בדרש מכוונים להורות, שלא כיון באמרו אשרי העם יודעי תרועה, האשור למי שידע לתקוע, אלא למי שיכוין לבו ויתבונן הראוי להתבונן בתקיעתו ושמיעתו והוא אמרם [ויק''ר כ''ט ד'], אשרי העם יודעי תרועה, וכי אין אומות העולם יודעים להריע, הלא כמה קרנות יש להם, אלא שיודעים לפתות את בוראם בתרועה ועומד מכסא דין לכסא רחמים, רוצה בזה שהאשור הזה אמנם הוא על היודעים לכוין המבוקש במצות תרועה, ר''ל שיודעים להעיר לבם ולב שומעם לעבוד השם ולעזוב תכלית העזיבה כל דרכם הרעה, והוא שכונו באמרם לערבב את השטן, כמאמר [ב''ב ט''ז ע''א], הוא שטן הוא יצר הרע, עד שיערבבנו בדרך שלא יוכל לשטנו עוד, וזהו שכתב הר''ם ז''ל בספר המדע [הל' תשובה פ''ג ה''ד], אע''פ שתקיעת שופר בראש השנה גזרת הכתוב הוא רמז יש בו כלומר עורו ישנים משנת עצלותכם והקיצו נרדמים מתרדמתכם וחפשו במעשיכם וחזרו בתשובה וזכרו בוראכם לעזוב רשע דרכו ואיש און מחשבותיו, וזה, שכל שומע קול שופר הוא נזהר ומתבונן שאין תקיעתו בלא סבה כמו שאמר [עמוס ג'], אם יתקע שופר בעיר ועם לא יחרדו, וכן [יחזקאל ל''ג] את קול השופר שמע ולא נזהר, ואמר משל להחריד העם, [יואל ב'] תקעו שופר בציון, וכן רבים, ואמר [תהלים פ''ט] בשמך יגילון כל היום, שבהכיר החוטא בעצמו התבוננו במעשיו והנצלו מיון חטאיו את קול השופר שמע ונזהר, ישמח בהיותו מובטח על הסליחה, ויגיל על מה שיקוה מנפשו בהטבת דרך ובהוספת מעלה, ואל זאת הכונה היתה המצוה לתקוע שופר להעיר הלבבות ולהחרידם לשוב מדרכיהם הרעים, וזה בהתבוננם ענין המצוה כמו שבארנו באמרו, יודעי תרועה, שיודעים לכוין המבוקש במצות תרועה, ולזאת הסבה היתה מכונת רבותינו ז''ל לדקדק בענין התוקע מי יעלה בהר יי להשמיע קולו לדעת לעות את יעף דבר לתת לפתאים ערמה לשוב מדרכם הרעה, ואיך צריך שיכוין לבו לשמוע ולהשמיע, וכן דקדקו בענין השומעים מי הוא המחויב לשמוע ואיך צריך שיכוין לבו לשמים, מעתה נשאר עלינו לבאר זה כלו פרטיו על פי מה שבארו ז''ל. [חבור התשובה להמאירי — משיב נפש מאמר ב' פ''ג].
-----
ומוציאין ספר תורה וקורין ומפטירין. והמנהג הנכון להחזיר ספר תורה למקומו ואחר כך כל העם יושבין ואחד עומד ותוקע. ומנהג זה כדי שלא להפסיק בין תקיעות דמיושב לתקיעות דמעומד. ולשון הרב אלפאסי ז''ל שגוערין בזה ששח. ודקדקו מלשון זה מאחר שלא אמר שאומרין לו שישתוק ואמר שגוערין, שאסור לכל אדם שידבר משעה שתקעו מיושב עד שישמע התקיעות על סדר [הברכות], ואם שח התוקע גוערין בו, ומראין לו סימנין שישתוק. אבל יהא אדם זהיר שלא ידבר. ומברכין ותוקעין כשהן יושבין. והתקיעה שחוזרין ותוקעין ומריעין כשהם עומדים כדי לערבב את השטן הוא. ויש מי שאומר כי תקיעה דמיושב היא לערבב. כי דמעומד על סדר הברכות צריך. וכן פי' ה''ר יונתן ז''ל. ופי' לערבב את השטן הוא להכניע היצר, כדכתיב (עמוס ג') אם יתקע שופר בעיר ועם לא יחרדו. וי''א לערבב קטיגור המליץ רע על ישראל. ובתקיעה זו אין בה משום בל תוסיף. דכל דבר שהוא לצורך אין בו משום בל תוסיף. תדע דהא מוסיפין שמיני של סוכה שאוכלין בסוכה למצוה. וכן (גורמין) [גורעין] דכשחל יו''ט של ר''ה בשבת שאין תוקעין. כן דעת מורי הרשב''א ז''ל. ועומד התוקע ומברך לשמוע קול שופר ושהחיינו. ותוקע תקיעה ושברים ותרועה ותקיעה. סימן תשר''ת. ותוקע סימן זה שלשה פעמים. עוד סימן אחר תש''ת ג' פעמים. וסימן תר''ת ג' פעמים. והטעם שחוזר ותוקע ג' פעמים מפני שנאמרה תרועה ביובל ובר''ה ג' פעמים. וכל תרועה קבלה למשה מסיני כי פשוטה לפניה [ופשוטה] לאחריה דהיינו תקיעה, ולמדו חז''ל כי התקיעות של חדש [זה] שוין הן בין ביום ר''ה בין ביום הכיפורים. וכנגד מלכיות וזכרונות ושופרות. ואם תשאל למה חוזר אלו הסימנים שהן תשר''ת תש''ת ותר''ת, יחזור האחד לבדו ג' פעמים. תשובתך, כי בפירוש תרועה נסתפקו החכמים אם היא תרועה או שברים. ועל זה תקנו סימן תש''ת שמא שברים [נינהו]. ותקנו תר''ת שמא תרועה [היא]. ותקנו תשר''ת שמא הכל הוא. ומה שתקנו לתקוע תשר''ת למלכיות תש''ת לזכרונות תר''ת לשופרות, ומן הדין היה לנו לשומען כולן על הסדר תשר''ת תש''ת תר''ת למלכיות וכלן לזכרונות וכלן לשופרות, וכתב רי''ף ז''ל כי הטעם שלא להטריח הציבור. וקשה לומר כי מפני טורח הציבור יניחו מן הסדר הנכון. ורת''ם ז''ל היה נוהג תשר''ת בין למלכיות בין לזכרונות בין לשופרות. והתשובה הנכונה כי בודאי מה שנהגו לתקוע תשר''ת תש''ת תר''ת הוא מפני כי מתחלה היו המקומות מוחלקות, בעיר אחת היו תוקעין תשר''ת ובעיר אחרת תש''ת ובאחרת תר''ת, ובא ר' אבהו [נ''א ר' אבא] וראה כי נעשית תורה כשלש תורות ואסף כל המנהגות והנהיגם ביחד. ועל כן הואיל ותקענו מיושב ג' סימנין, בעמידה אין צריך אלא כל אחד לבדו. [צרור החיים הדרך הרביעי סימן ה'].
-----
לא תוסיף כגון לעשות חמשה בתים בתפילין וחמשה ציצית. ושלא לגרוע כגון שלשה בתים בתפילין ושלשה ציצית. ופירשו התוספות פרק קמא כל דבר שאין מנין מפורש בקבלה בהדיא כגון ערבי נחל וכן תקיעה ליכא משום בל תוסיף. אבל ברכת כהנים אם הוסיף ברכה אחרת משלו איכא בל תוסיף שהג' מפורשות בתורה. ובתקיעה יש טעם אחר דלא אקרי בל תוסיף אלא אם כן עושה במצוה דבר חדש כגון חמשה ציצית וחמשה טוטפות. וחמשה מינין שבלולב. ארבע ברכות כהנים. אבל תקיעות שופר שאינו מוסיף אלא עושה המצוה שלשה פעמים ליכא משום בל תוסיף אף על פי שכל התקיעות מפורשות בתורה כמו אם נוטל לולב שני פעמים או הניח תפילין שני פעמים. ואם תאמר והרי ערבה שנותנין יותר מב' בלולב ואם כן מוסיף הוא במצוה. י''ל דערבי משמע שתים וכל שכן יותר אם ירצה. וכן במחיצות דסוכה דסגי בשתים אם ירצה. ור''י הזקן תירץ גבי ערבה דליכ' בל תוסיף אלא אם כן מוסיף מין אחר. [כל בו הלכ' לא תוסיף סימן קל''ח].
-----
אמר רבי יצחק כל שנה שאין תוקעין לה בתחילתה, מרעין לה בסופה, מאי טעמא, דלא איערבב שטן. פירוש, ולאו דאיקלע ראש השנה בשבת, אלא דאיתילד אונסא. [בה''ג הלכ' ראש השנה].
-----
כל עיר שאין תוקעין בה בתחלתה מריעין לה בסופה מ''ט דלא איערבב שטן. ולאו דאיקלע ראש השנה בשבת דלא מצו למיתקע משום גזרה דרבה דלא קבעי רבנן מילתא דאתי בה לידי סכנה אלא דאקלע בשאר יומי ואיתנסו ולא תקעי. [רי''ץ גיאת הלכ' ר''ה].
-----
אמר ר' יצחק כל שנה שאין תוקעין לה בתחילה מריעין לה בסופה, מאי טעמא דלא איערבב שטן, דלאו דאיקלע ראש השנה בשבתא, אלא (דאיקלע) [דאתילד] אונסא. וכל היכא דאיקלע ראש השנה בשבתא לא תקעינן, דאמר (רבא) [רבה] הכל חייבין בתקיעת שופר [ואין הכל בקיאין בתקיעת שופר] גזירה [שמא] יטלנו בידו וילך אצל הבקי, ויעבירנו ד' אמות ברשות הרבים והיינו טעמא דלולב ודמגילה. [סידור רש''י סימן קמ''ט].
-----
א''ר יצחק כל שנה שאין תוקעין לה בתחילה מריעין לה בסופה. מאי טעמא דלא איערבב שטן. ולאו דאיקלע ראש השנה בשבתא אלא דאיקלע בשאר יומי ואתייליד אונסא. [מחזור ויטרי סימן שט''ז].
-----
כל שנה שאין תוקעין לה בתחילה מריעי' לה בסופה. בירושלמי [בתוס' בשם בה''ג ל''ח ג'] לא דאיתרע בשבת אלא דאתיליד אונסא. [תוספות ישנים].
-----
ואמ' ר' יצחק כל שנה שאין תוקעין לה בתחילתה מריעין לה בסופה, מאי טעמא דלא איערבב שטן. ואמ' ר' יצחק שלשה דברים מזכירין עוונותיו של אדם ואילו הן, קיר נטוי ועיון תפלה ומוסר דין על חברו, דאמר ר' חנין כל המוסר דין על חבירו הוא נענש תחילה. ואמר ר' יצחק ארבעה דברים מקרעין גזר דינו שלאדם, ואילו הן, צדקה צעקה שינוי השם ושינוי מעשה. ואמ' ר' יצחק חייב אדם להקביל פני רבו ברגל שנ' [מ''ב ד'] ויאמר אליה מדוע את הולכת אליו היום לא חודש ולא שבת. [פסקי הרי''ד].
-----
אמר רבי יצחק כל שנה שאין תוקעין בה בתחילתה מריעין לה בסופה מאי טעמא דלא איערבב בה שטן, כתוב בהלכות גדולות (דף ל''ח ג') ולאו דאיקלע ראש השנה בשבת אלא דאתיליד אונסא. אמרינן במדרש שהחמה מקטרגת בראש השנה ואומר לה הקב''ה את עד אחד [ואת צריכה עד אחר] והולכת להביא עמה הלבנה ואינה יכולה למוצאה שהיא מתכסה בו והיינו דכתיב (תהילים פ''א ד') תקעו בחדש שופר בכסה ליום חגינו. [סמ''ג עשין סימן מ''ב].
-----
כל שנה שאין תוקעין לה בתחלתה מריעין לה בסופה, מאי טעמא, דלא איערבב שטן. ומפרשי רבוותא דאיעכב משום פשיעותא. אין דנין את האדם אלא לפי מעשיו של אותה שעה, שנאמר כי שמע אלקים את קול הנער באשר הוא שם. שלשה דברים מזכירין עונותיו של אדם, אלו הן קיר נטוי ועיון תפלה ומוסר דין על חבירו, שכל המוסר דין על חבירו הוא נענש תחלה, שנאמר ותאמר שרי אל אברהם חמסי עליך אנכי נתתי שפחתי בחיקך וגו', וכתיב ויבא אברהם לספוד לשרה ולבכותה. והני מילי דאיכא דיינא בארעא [ב''ק צ''א ע''א]. ארבעה דברים מקרעין גזר דינו של אדם ואלו הן צדקה צעקה שנוי השם ושנוי מעשה, ויש אומרים אף שנוי מקום. חייב אדם להקביל פני רבו ברגל שנאמר מדוע את הולכת אליו לא חודש ולא שבת, מכלל דבחדש ושבת אבעי (ליה) [לה] למיזל. [המאורות].
-----
וראש השנה שחל להיות בשבת אין תקיעה דוחה שבת וגזירה שמא יטלנו בידו ויוליכנו לבקי למי שיתקע לו ויעבירנו ארבע אמות ברשות הרבים או יוציאנו מרשות לרשות. ומה שאמרו חז''ל (ט''ז, ב') כל שנה שאין תוקעין לה בתחלה מריעין לה בסופה, משום דלא איערבב שטן. היינו כשהם שוגגין ואינן תוקעין, אבל כל זמן שאין תוקעין כדי לקיים התורה כגון שבת מן הטעם שאמרו ישר כחם. [צרור החיים הדרך הרביעי סימן ה'].
-----
אמר רבי יצחק, כל שנה שאין תוקעין לה בתחילתה, מריעין לה בסופה, מאי טעמא, דלא איערבב שטן. אינו מדבר זה על ראש השנה שחל להיות בשבת, שגזרו רבותינו ז''ל שלא לתקוע, משום שמא יעבירנו ארבע אמות ברשות הרבים, כי הם לא היו גוזרין ומתקנין דבר שיש בו סכנה, אלא רצה לומר אם אירע להם אונס, כגון שלא היה להם שופר, או שלא היה להם תוקע, או אונס שמד. ואמרינן בפרק קמא דראש השנה (ט''ז ע''א) אמר רבי אבהו, למה תוקעין בשופר של איל, אמר הקדוש ברוך הוא, תקעו לפני בשופר של איל, כדי שאזכור לכם עקידת יצחק, ומעלה אני עליכם כאילו עקדתם עצמכם לפני, כלומר, שכל אחד ואחד חייב לכוף נפשו, ויכון לבו, ויזמין עצמו לעשות רצון יוצרו. ומעלה עליו כאילו עקד עצמו לפניו. ואומר במדרש, שבראש השנה נעקד יצחק על גבי המזבח, ואותו היום שמעה שרה אמנו, ותצחק ותיבב ותיליל. ועל כן אמר הכתוב יום תרועה יהיה לכם, ומתרגם יום יבבא, כדי שיזכור לנו הקדוש ברוך הוא יללת שרה אמנו, ויכפר לנו. וכתב בעל המנהגות, ונראה בעיני, כי האדם צריך שייליל לפני בוראו יתעלה על עונותיו, לכך צותה התורה לתקוע כעין יללה וגנוח, ומלכותא דארעא כעין מלכותא דרקיע. כי המלך כשרוצה להלחם, משמיע לעמו, הכינו כל כלי המלחמה, כי ביום פלוני נצא להלחם, כך צוה הקדוש ברוך הוא, הכינו לכם מעשים טובים ותשובות, שהם כתריס בפני הפורענות, כי בעשור לחודש יהיה יום מלחמה שיליצו המלאכים, אלה מפה ואלה מפה. ועל כן צוה שלא יתעסקו במלאכה, כי אם בתפלה ותחנונים, ובתשובה, להנצל מן הלוחמים לו במרום, ושלא יאכל אדם ושלא ישתה, להכניע יצרו הרע. ושמעתי כי רבותינו ז''ל אמרו (ילקוט שם) בענין זה, על מה שאמר הכתוב (יואל ב', י''א) וה' נתן קולו לפני חילו כי רב מאד מחנהו כי עצום עושה דברו כי גדול יום ה' ונורא מאד ומי יכילנו, נתן קולו, בראש השנה, לפני יום הכיפורים, כי גדול יום ה' ונורא מאוד, זה יום הכפורים, עד כאן. ואומר במדרש תהילים (תהלים פ''א, ה') תקעו בחודש שופר, אמר רבי ברכיה בשם אבא, שפרו מעשיכם, חדשו מעשיכם, ומה שופר זה תוקע מזה ומוציא מזה, כך כל קטיגורים שבעולם מקטרגים לפני, אני שומע מזה ומוציא מזה. כתב רבי סעדיה, מה שצונו הבורא יתברך לתקוע בשופר בראש השנה, יש בזה עשרה ענינים. הענין הראשון, מפני שהיום היתה תחילת הבריאה, שבו ברא הקדוש ברוך הוא את העולם, ומלך עליו, וכן עושין המלכים בתחילת מלכותם, שתוקעין לפניהם בחצוצרות ובקרנות, להודיע ולהשמיע בכל מקום התחלת מלכותם. (ואין) [וכן] אנו ממליכין עלינו את הבורא ליום זה. וכן אמר דוד (תהלים צ''ח, ו') בחצוצרות וקול שופר הריעו לפני המלך ה'. והענין השני, כי יום ראש השנה הוא ראשון לעשרת ימי תשובה, ותוקעין בו בשופר להכריז על ראשנו. כמי שמזהיר ואומר, כל הרוצה לשוב ישוב, ואם לאו אל יקרא תגר על עצמו. וכן עושין המלכים, מזהירין את העולם תחילה בגזירותם, וכל העובר אחר האזהרה אין שומעין לו טענה. והענין השלישי, להזכירנו מעמד הר סיני, שנאמר בו (שמות י''ט, ט''ז) וקול שופר חזק מאד. ונקבל על עצמנו מה שקבלו אבותינו על עצמם, נעשה ונשמע. והענין הרביעי, להזכירנו דברי הנביאים, שנמשלו כתקיעת שופר, שנאמר (יחזקאל ל''ג, ד') ושמע השומע את קול השופר ולא נזהר תבא חרב ותקחהו דמו בראשו יהיה, והוא נזהר נפשו מלט. והענין החמישי, להזכירנו חורבן בית המקדש, וקול תרועת מלחמת האויבים, כמו שנאמר (ירמיה ד', י''ט) כי קול שופר שמעת נפשי תרועת מלחמה, וכשאנו שומעים קול השופר נבקש מאת השם על בנין בית המקדש. והענין הששי, להזכירנו עקידת יצחק, שמסר נפשו לשמים, וכן אנחנו נמסור נפשנו על קדושת שמו, ויעלה זכרוננו לפניו לטובה. וענין השביעי, כשנשמע תקיעת השופר נירא ונחרד, ונשבר עצמנו לפני הבורא. כי כך הוא טבע השופר, מרעיד ומחריד, כמו שנאמר (עמוס ג', ו') אם יתקע שופר בעיר ועם לא יחרדו. והענין השמיני, להזכיר יום הדין הגדול, ולירא ממנו, שנאמר בו (צפניה א', ט''ז) קרוב יום ה' הגדול קרוב ומהר מאד יום שופר ותרועה. וענין התשיעי, להזכירנו קיבוץ נדחי ישראל, ולהתאוות אליו, שנאמר בו (ישעיה כ''ז, י''ג) והיה ביום ההוא יתקע בשופר גדול ובאו האובדים בארץ אשור וגו'. והענין העשירי, להזכירנו תחיית המתים, ולהאמין בה, שנאמר בה (ישעיה י''ח, ג') כל יושבי תבל ושוכני ארץ כנשוא נס הרים תראו וכתקוע שופר תשמעו. ואומר במדרש, (זוהר שופטים ער''ה ע''א) כל השנה השטן מקטרג על ישראל לפני הקדוש ברוך הוא, והקדוש ברוך הוא דוחה אותו לראש השנה, ליום הדין, ובראש השנה בא השטן לקטרג, מביא החמה להעיד על עונותיהם של ישראל, והחמה מעידה. והקדוש ברוך הוא אומר לו, הרי עד אחד, ואין עד אחד נאמן, הבא עד אחר עמך, והוא הולך להביא את הלבנה. ואינו מוצא אותה, שהיא נכסית, שנאמר (תהלים פ''א, ד') תקעו בחודש שופר בכסא ליום חגנו. יום שהלבנה מתבקשת ואינה נמצאת, שהיא מכוסה. ועוד תמצא, בכסה בגימטריא לבנה, לרמז שהיא מתכסה בו. ואמרינן בפסיקתא (דר''כ בחודש השביעי) רבי ברכיה, פתח תקעו בחודש שופר בכסה ליום חגנו, וכל החדשים אינה נכסית, אלא ליום חגנו, והלא ניסן חודש ונתכסה ויש לו חג, חגו בפני עצמו. אלא חודש ויש לו חג וחגו בן יומו, ואי זה זה תשרי, תשרי כתיב, על שם תשרי ותשבוק על חוביהם, אימתי בחודש השביעי (ויקרא כ''ז). [אבודרהם תפילת ראש השנה].
-----
אמר רבי יצחק כל שנה שאין תוקעין לה בתחילתה מריעין לה בסופה דלא איערבב שטן פירש בה''ג לאו דאיקלע בשבתא אלא דנאבד שופר או אונס אחר כיוצא בזה. אמר רבי יצחק שלשה דברים מזכירין עונותיו של אדם. קיר נטוי עיון תפלה ומוסר דין על חבירו פירוש עיון תפלה שמצפה מתי תבא תפלה שתהא נשמעת, אבל טוב שידקדק בכיון תפילתו. חייב אדם להקביל פני רבו ברגל. ארבעה דברים מקרעין גזר דין. צעקה. צדקה. שינוי השם, שינוי מעשה, ויש אומרים שינוי מקום. [האגודה].
-----
שאין תוקעין בתחילתה. כתוב בהלכות גדולות לאו דאיקלע בשבת אלא דאתיליד אונסא. [חידושי הר''ן].
-----
וא''ר יצחק כל שנה שרישה בתחילתה כלומר שמברכין בתפלה ובתחנונים ידבר רש מתעשר' היא בסופה דכתיב מראשית השנה מרשי' כתיב ועד אחרית השנה מכלל דאית ליה אחרית. ואמר ר' [יצחק] אין דנין את האדם אלא לפי מעשיו של אותה שעה שנאמר כי שמע אלקים את קול הנער באשר הוא שם. ואמרו בב''ר [פר' נ''ג, י''ד] אמרו מלאכי השרת לפני הקב''ה רבש''ע מי שעתידין בניו להמית בנ[י]ך בצמא אתה מרחם אמר להם באותה שעה צדיק הוא או רשע אמרו לו צדיק אמר להם באשר הוא שם איני דן את האדם אלא בשעתו. וגרסי' בירושלמי [ה''ג] חבירהון דרבנן (בניו) [בעו] ואין הקב''ה רואה את הנולד ולמה צריך להמתין לבינוניים עד יוה''ך ידונם עכשיו ויכתוב ויחתום ע''פ מה שימצא להם ביוה''ך אם חיים אם מיתה והשיבו ולא שמע אמר רבי סימון בשם ר' יהושע בן לוי אין הקב''ה דן את האדם אלא בשעה שהוא עומד בה ומה טעם כי שמע וכו'. ואמר ר' יצחק כל שנה שאין תוקעין בתחלתה וכגון שלא חל ר''ה בשבת כן כתוב בה''ג מריעין לה בסופה דלא איערבב שטן, וסימן לדבר אין ''שטן ''ואין ''פגע ''רע שופ''ר ר''ת. ואמר ר' יצחק שלשה דברים מזכירין עונותיו של אדם קיר נטוי ומוסר דין על חברו כגון האומר ישפוט ה' ביני וביניך ואיכא בי דינא בארעא א''נ ליכא בי דינא בארעא דידעי ליה אודועי לחבריה שיש לו כך וכך עליו אם פייסו מוטב ואם לא ימסור דינו לשמים, אבל בלאו הכי מזכיר עונותיו אם הוא כדאי להיות דיינו הקב''ה וע[י]ון תפלה כגון שהוא סמוך לתפלתו ובוטח שהיא נשמעת, אבל יש עיון תפלה אחר שאינו מזכיר עונותיו של אדם והיא עבירה שאין אדם ניצול ממנה כדאיתא פרק גט פשוט [ב''ב קס''ד ע''ב] והוא שאינו מעיין בתפלתו להתפלל בכונה ואין אדם ניצול מזה וכדאיתא בירושלמי דברכות [פ''ב ה''ד], ויש עיון תפלה שהוא טוב והוא המכוין בתפלתו יפה ואוכל פירות בעול' הזה והקרן קיימת לעו''הב כדאי' בפ' מפנין [שבת קכ''ז ע''א]. [חי' הרשב''ץ].
-----
אין הקב''ה דן את האדם אלא לפי מעשיו של אותה שעה, שאע''פ שגלוי (ויודע) [וידוע] לפני [מי] שאמר והיה העולם שלסוף שנה או חדש יקלקל מעשיו, אפי' הכי יגזור עליו גזרות טובות, ויחתמנו לחיים. כדחזי' בישמעאל שהיה סופו לקלקל מעשיו, ואפי' הכי משע השם את תפלתם והחיה אותו. קיר נטוי, ועובר תחתיו מזכיר עונותיו, שאומרין מלאכי חבלה כלום מה ראה זה לסמוך על נס הלא איש חוטא הוא שכך וכך עשה ביום פלוני. עיון תפלה, סומך על תפלתו, ובטוח הוא עליה שתהיה נשמעת, ומתאמץ לכוין לבו על מנת כך, ומתוך כך מזכירין עונותיו שאינו ראוי שתתקבל תפלתו אפי' יצעק יום ולילה. ומוסר דין על חברו, שאומ' ישפט י''י ביני ובינך [בראשית ט''ז], אומ' מן השמים כלום ראוי שיענש חברו על ידו. [רבינו יהונתן מלוניל].
-----
ואמר רבי יצחק אין דנין את האדם אלא לפי מעשיו (של אדם) באותה שעה שנאמר [בראשית כ''א] כי שמע אלהים [את קול הנער] וגו'. ובירושלמי [פ''א ה''ג] פריך ואין הקדוש ברוך הוא רואה את הנולד, ומשני אין הקב''ה דן את האדם אלא כפי מה שהוא עכשיו. אמר רבי יצחק ארבעה דברים קורעין גזר דינו של אדם צעקה צדקה שינוי השם ושינוי מעשה, וכולהו ילפינן מקראי. אמר רבי יצחק חייב אדם להקביל פני רבו ברגל וכו'. ואמר רבי יצחק חייב אדם לטהר עצמו ברגל שנאמר [ויקרא י''א] בנבלתם לא תגעו [תניא נמי הכי ובנבלתם לא תגעו] יכול יהו ישראל מוזהרין על מגע נבילה תלמוד לומר [שם כ''א] אמור אל הכהנים בני אהרן וגו' עד ומה תלמוד לומר בנבלתם לא תגעו מכאן שחייב אדם לטהר עצמו ברגל. אמר רבי יוחנן שלשה ספרים נפתחים בראש השנה אחד לצדיקים גמורים ואחד לרשעים גמורים ואחד של בינונים. צדיקים גמורים נכתבים ונחתמים לאלתר לחיים [רשעים גמורים נכתבים ונחתמים לאלתר למיתה ובינוניים תלויים ועומדים מראש השנה ועד יום הכיפורים] זכו נכתבים לחיים לא זכו נכתבין למיתה. [ראבי''ה סימן תקכ''ט0[)]].
-----
[רי''ף תתקל''ו] של אותה שעה ואפי' הוא עתיד להרשיע לאחר זמן שנא' באשר הוא שם ומ[..]נו בבראשית רבה [נ''ג י''ד] אמרו מלאכי השרת לפני הקב''ה רבונו של עולם מי שעתידין בניו להמית את בניך [בצמא א]תה מעלה לו באר שנא' [משא] בערב לקראת צמ[א התיו מים ש]היו מוציאין לקראת הגולים מיני מאכל מלוחים ונודות נפ[וחים כדאית' התם [איכה רבה ב' ד'] אמר להם] השעה [..]ת צדיק הוא או רשע אמרו לו צדיק אמ' להם ב[אשר הוא שם] איני דן את ה[עולם] אלא בשעתו. [פירוש רבינו יצחק קרקושה].
-----
ארבעה דברים מקרעין גזר דינו שלאדם, [צדקה צעקה, שינוי השם ושינוי מעשה], צדקה שנאמ' [משלי י'] וצדקה תציל ממות. צעקה, שנ' [תהלים ק''ז] ויצעקו אל ה' בצר להם ממצוקותיהם יוציאם. שינוי השם, שכן מצינו בשרה שנשתנה שמה ונשתנה גזר דינה וזכתה לבנים. ומדרכי התשובה הוא לשנות אדם שמו, כלומר, שאינו מה שהיה, ונותן לבו תמיד על הדבר. וכן שינוי מעשה, שמשנה מעשיו לטובה, כמו שכתוב בנינוה [יונה ג']. וירא אלהים את מעשיהם וינחם [י''י] על הרעה. גזר דין שיש עמו שבועה אינו נקרע לעולם, שנ' [ש''א ג'] לכן נשבעתי לבית עלי אם יתכפר עון בית עלי בזבח ומנחה. אמרו חכמים בזבח ומנחה אינו מתכפר, אבל מתכפר הוא בתורה ובגמילו' חסדים. שלשה דברים מזכירין עוונותיו שלאדם, ואילו הן, קיר נטוי, ועייון תפלה, שמעיין ומצפה מתי תתקבל תפלתו, והמוסר דין על חבירו, שכל המוסר דין על חבירו הוא נענש תחלה, שנ' [בראשית ט''ז] ותאמר שרי אל אברם חמסי עליך ישפוט ה' ביני וביניך, ואומר [שם כ''ג], ויבא אברהם לספוד לשרה ולבכותה, והוא שמוצ(י)א דין בארץ, אבל אם אינו מוצא דין בארץ ראוי למסור דינו לשמים, כמו שמבואר בפרק החובל [צ''ג ע''א]. [קידושין ל''ט ע''ב] כל העושה מצוה אחת [יתירה] על זכייותיו, [מטיבין לו] ומאריכין ימיו ונוחל את הארץ, וכל שאינו עושה מצוה [אחת] יתירה על זכייותיו, אין מטיבין לו, ואין מאריכין ימיו ושנותיו, ואינו נוחל את הארץ. לעולם יראה אדם [את] עצמו כאילו חציו זכאי וחציו חייב, עשה מצוה אחת אשריו שהכריע [את] עצמו לכף זכות, עבר עבירה אחת, אוי לו שהכריע עצמו לכף חובה, שנ' [קהלת ט'] וחוטא אחד יאבד טובה הרבה, בשביל חט יחידי שחטא זה יאבד ממנו טובה הרבה. ולפי שהעולם נידון אחר רובו, והיחיד נידון אחר רובו, לפיכך צריך אדם שיראה את עצמו כאילו כל העולם כולו תלוי עליו, עשה מצוה אחת אשריו שהכריע עצמו ואת העולם כולו לכף זכות, עבר עבירה אחת אוי לו שהכריע עצמו ואת כל העולם כולו לכף חובה, שנ' וחוטא אחד יאבד טובה הרבה [בשביל חטא יחידי שחטא זה אבד ממנו ומכל העולם כלו טובה הרבה]. אפי' צדיק גמור כל ימיו ומרד באחרונה, אבד כל הראשונות שנ' [יחזקאל ל''ג]. (ו)צדקת הצדיק לא תצילנו ביום רשעו, והוא שתוהא ומתחרט על הראשונות. ואפי' רשע גמור כל ימיו ועשה תשובה באחרונה אין מזכירין לו שוב רשעו, שנ' [שם], ורשעת הרשע לא יכשל בה ביום שובו מרשעו. וכל זה מבואר בפרק ראשון שלקידושין [מ' ע''ב]. אין דנין את האדם אלא לפי מעשיו שלאותה שעה, שנ' [בראשית כ''א] כי שמע אלהים את קול הנער באשר הוא שם. [פסקי ריא''ז].
-----
ואסור לאדם לעבור תחת קיר נטוי או על גשר רעוע או לעמוד במקום סכנה (ע''פ רמב''ם רוצח ושמ''נ פי''ב ה''ו). ואסור להתייחד עם הגוים מפני שהם חשודים על שפיכות דמים ותניא במסכת ע''ז (כ''ה ב') לא יתלוה עמהם בדרך, פגע [ב]גוי בדרך מחזירו לימינו היו עולין במעלה או היו יורדין בירידה לא יהיה ישראל למטה וגוי למעלה אלא ישראל למעלה וגוי למטה שמא יפיל עליו דבר להמיתו ולא ישוח לפניו שמא ירוץ [את] גולגלתו, שאלו לאן אתה הולך ירחיב לו הדרך כדרך שהרחיב יעקב לעשו שנאמר עד אשר אבא אל אדוני שעירה (רמב''ם שם הל' ז'—ח' ע''ש). גרסינן בפ''ק דיומא (כ''א א') היוצא קודם קרות הגבר דמו בראשו רבי יאשיה אומר עד שישנה ויש אומרים עד שישלש ובאיזה תרנגול אמרו בתרנגול בינוני. עוד אמרו במסכת ע''ז אסור להתרפאות מן הגוי אלא במכה שבחוץ שאין בו סכנה וכל מכה שמחללין עליה את השבת אין מתרפאין מהן, ומותר לשאול לרופא גוי ויאמר לו דבר פלוני או עשב פלוני יפה לכך וכך תעשה אבל לא יקח ממנו, ואסור להסתפר מהם בייחוד שמא יהרגנו (ע''פ רמב''ם שם הל' ט'—י''א). והזכרתי מדברים אלו בהלכות ע''ז בספר מצות לא תעשה (סוף ל''ת מ''ה). [סמ''ג עשין סימן ע''ט].
-----
והמעיין בתפילה. תימה דהא מצוה הוא דקא חשיב ליה בפרק מפנין [שבת קכ''ז ע''א] בהדי הני דהאוכל פירותיהן בעולם הזה והקרן קיימת לעולם הבא. וי''ל דמעיין בתפלתו מתי תתקיים ואומר אין דין שתבוא לי תקלה היום שהתפללתי היטב, ודומי' דהכא אמרינן בברכות [ל''ב ע''ב] המעיין בתפילתו לסוף בא לידי כאב לב. וכן ג' מזכירין עונותיו ואילו הן קיר נטוי ועיון תפילה וכו' [ברכות נ''ה ע''א], והיינו כמו שפירשתי שמצפה מתי יבא. והא דאומ' [ב''ב קס''ד ע''ב] ג' דברים אין אדם ניצול בכל יום ועיון תפילה וכו'. היינו שאין אדם שידקדק בתפלתן בדין וכשורה, כדאית' בירושלמי דברכות פ' הקורא [ה''ד] שאומר למודי' כרע לגרמיה. [תוספות ישנים].
-----
אמר ר' חנינא [ברכות ל''ב, ע''ב] כל המאריך בתפלתו אין תפלתו חוזרת ריקם מנ''ל ממשה רבינו שנא' ואתפלל אל ה' וכתי' וישמע ה' אלי גם בפעם ההיא והא אמר ר' חייא בר אבא א''ר יוחנן כל המאריך בתפלתו סוף בא לידי כאב לב שנא' תוחלת ממושכה מחלה לב לא קשיא הא דמאריך ומעיין בה והא דמאריך ולא מעיין בה מאי תקנתי' יעסוק בתורה שנא' ועץ חיים תאוה באה ואין עץ חיים אלא תורה שנאמר עץ חיים היא למחזיקים בה. והיינו ההיא דפ''ק דר''ה [ט''ז, ע''ב] דאמר ר' יצחק שלשה דברים מזכירין עונותיו של אדם אלו הן קיר נטוי ועיון תפלה ומוסר דין על חבירו, שמחשב בלבו שימלאו תפלתו מפני שכיון בה היטב ועל ידי כן מזכירין עונותיו ובא לידי כאב לב כדאמרי' הכא. אבל היכא שאינו מצפה מתי ימלאו תפלתו ההיא ודאי מעליותא היא כההיא דפרק מפנין [קכ''ז, ע''א] דאמר רב יהודה בר שילא א''ר אסי א''ר יוחנן ששה דברים אדם אוכל מפירותיהם בעוה''ז והקרן קיימת לו לעוה''ב אלו הן הכנסת אורחים וביקור חולים ועיון תפלה פי' שמעיין בתפלתו ומתכוין בה דההיא ודאי מעליותא היא וההיא דפרק גט פשוט [ב''ב קס''ד, ע''ב] שלש עבירות אין אדם ניצול מהם בכל יום הרהור עבירה ועיון תפלה ולשון הרע היינו שאינו מעיין בתפלתו ואינו מתכוין שאין כל אדם יכול לכוין בתפלתו ועונשו גדול כדאיתא בויקרא רבה ר' אלעזר ור' חנינא הוי קא אזלי באורחא פגע בם אליהו ז''ל ועמו ד' אלפים גמלים טעונים כו' א''ל לעשות נקמה למי שמספרים בין קדוש לברוך בין גאולה לתפלה ובין ברכה לברכה ובין פרשה לפרשה ובין פרק לפרק בין אמן יהא שמיה רבה ליתברך ועל כל מי שאינו מכוין בתפלתו עליו הכתוב אומר לא אותי קראת יעקב וכל המכוין בתפלתו אין תפלתו חוזרת ריקם שנא' תכין לבם תקשיב אזניך הלכך ודאי קורא זה דבר עבירה שאינו יכול להנצל ממנה שמאוד בטורח יש לכוון תפלה כדאמר בירו' פ' היה קורא [הלכה ג'] נתפלל ומצא עצמו בשומע תפלה חזקה (כאן) [כיוון] ר' ירמיה בשם ר' אלעזר נתפלל ולא כיון לבו אם הוא יודע שהוא חוזר ומכוין יתפלל ואם לאו אל יתפלל אמר ר' חייא רבה אנא מן יומי לא כוונתי אלא חד זימנא בעית מכוונא הרהרתי בלבי ואמרית מאן עליל קומי מלכא קדמי (אוקבניא) [ארקבתה] או ריש גלותא שמואל אמר אנא מנית [אפרוחיא ר' בון בר חייא אמר אנא מנית] דימוסייא אמר רב מתנא מחזיק אנא טיבו לראשי דכי הוה מטי למודים כרע מגרמי' למדנו משם שיש בטורח לבוא לידי כיון תפלה. הלכך צריך אדם לדחוק עצמו כדי שיוכל לכוין ואם אינו דוחק עצמו כדי שיוכל לכוין עבירה היא בידו ומוטב לו שלא התפלל אבל זה אין לפרש דהא דקאמר אין אדם ניצול מעבירה דעיון תפלה דהיינו שמעיין שימלאו תפלתו מפני שכיון בה דאי אפשר לומר שיכון תפלתו בכל יום כדפרי'. והא דפרישנ' לעיל דהיכא דאין יכול לכוין דעתו אל יתפלל היינו שאינו יכול לכוין דעתו כלל אבל אם יכול לכוין את לבו באבות מתפלל דתניא [ל''ד, ע''ב] המתפלל צריך שיכוין את לבו בכולן ואם אינו יכול לכוין בכולן יכוין את לבו באחת אהייא אמר רב ספרא משום דבי ר' אמי באבות. [או''ז הלכ' תפלה סימן ק''ב].
-----
ומוסר דין כמו ישפוט יי' ביני וביניך [בראשית ט''ז] כלום ראוי [הוא שיענש חב]ירו על ידו. שנא' ויב[א אבר]הם לספ[וד א]ת שרה [ ] לא אמרן אלא דאית ליה ד[י]ינא בארעיה דהוה לי[ה] למיזל [מקמיה] דלימא לקודשא בריך הוא אבל אי ליכא דיינא בארעיה [ל]א וש[רה] להכי איענשה משום דאית לה דיינא דהיינו בית דינו של [ש]ם. אי נמי הוה ליה למימר לאברהם מקמי הכי דאע''ג דליכא דיינא מבעי ליה למימר לההוא פלוניא מקמי דלשוי דיינא עליה להקב''ה. [פירוש רבינו יצחק קרקושה].
-----
קיר נטוי ועובר תחתיו מזכיר[ין] עונות שאומ' כלום רא[וי] לעשות לו נס ומתוך כך הוא מזכיר עונותיו. ועיון תפלה סומך על תפלתו ובטוח שתהא נשמעת ומתאמץ לכוין לבו כך פירש רש''י ז''ל וק''ל הא דאמרינן [ב]גט פשוט [ב''ב קס''ד ע''ב] שלש עברות אין אדם ניצול מהם בכל יום ואלו הן עיון תפלה וכו'. [..] לפי רש''י ז''ל אמאי אינו ניצול הא ודאי ניצול. על כן נראה לפרש עיון תפלה שאינו מעיין בתפלתו וסומך על זכיותיו שיהא נשמע אע''פ שלא כיון לבו. וההיא בגט פשוט דאמ' אין אדם ניצול מהם בכל יום כלומ' שאין אדם יכול לכוין בתפלתו וכדאמרי' בעירובין [ס''ה ע''א] פר' הדר יכול אני לפטור את כל העולם מדין תפלה שנא' ושכורת ולא מיין. ואמרינן נמי בשבת פרק כל כתבי הקדש [קי''ח ע''ב] תיתי לי דקיימית עיון תפלה משמע שאחרים לא היו מתכוונין בתפלתם. והכי נמי משמע בירושלמי דברכות [פ''ב ה''ד] דקאמ' התם אמ' ר' חייא רבה מיומוי לא כוינית אלא חד זמן אתית למכונה והרהרית בלבי ואמרית מאן על לגבי מלכא קדמאי ארקבטא או ריש גלותא שמואל אמ' אנא מענית אפרוחיא. ר' בון בר' חייא אנא מנית דימוסייא אמ' ר' מתניה אנא מחזיר טיבו לרישי כד מטי מודים כרע מגרמוי. ולהכי קאמ' דאין אדם ניצול מזה בכל יום שאינו יכול לכוין בתפלתו והא דאמרי' במס' שבת פרק מפנין [קנ''ז ע''א] אמ' רב יהודה בר שילא אמ''ר אמי אמ''ר יוחנן ששה דברים אדם אוכל פירותיהם בעולם הזה והקרן קיימת לו לעולם הבא אלו הן הכנסת אורחים וביקור חולים ועיון תפלה והשכמת בית המדרש והמגדל את בניו לתלמוד תורה והדן את חבירו לזכות. פי' עיון תפלה שמכוין בתפלתו ומשים נפשו בכפיו שהרבה תיבות יש במקרא שהם דבר והפכו כגון ידשנו את המזבח [במדבר ד'] וכגון תבואתה תשרש [איוב ל''א]. [פירוש רבינו יצחק קרקושה].
-----
וכן אסרו לעבור תחת קיר נטוי או בגשר רעוע וכן בסלם וכן בכל מקום של סכנה. [רבינו ירוחם נט''ו אות ל'].
-----
רב גביהא מארגיזא הוא שדרש בגיטין פ''א [ז' ע''א] וקינה ודימונה ועדעדה כל שיש לו קנאה על חבירו ודומם שוכן עדי עד עושה לו דין ופירש''י קנאה צער שציערו וקנאה הוא לשון שאדם מתעבר על ריבו או על ריב אחרים כמו קנא קנאתי, בקנאו את קנאתי, ואם הוא דואג על צערו מן השמים עושה לו דין, וגרסי' נמי בשלהי פ' החובל [ב''ק צ''ג ע''א] אמר ר' חנן כל המוסר דין על חבירו הוא נענש תחילה. שנאמר ותאמר שרי אל אברם וגו' וכת' ויבוא אברהם לספוד לשרה ומסיק התם והוא דלית ליה דינא בארעא וה''מ דאית ליה ג' דינא בארעא. ותו מסיק התם אמר ר' יצחק אוי לו לצועק יותר מן הנצעק והא דר' חנן איתא נמי בפ''א דר''ה בגמרא בארבעה פרקים [ט''ז ע''ב] על ההיא דאמר ר' יצחק התם שלשה דברים מזכירין עונותיו של אדם ומוסר דין על חבירו אחד מהם דאמר רב חנן כל המוסר וכ' ומוסר דין במקום שאין דין יש דין למעלה על השופטים, ממהרין לפרוע מן הדיינין, כההיא דגרסינן בפ' מי שמת בסוף גמרא לא שייר קרקע כל שהוא [קנ''ג ע''א] ההיא דאתאי לקמיה דרבא עבד לה כשמעתיה וקא טירא ליה וכ', עד ואפילו הכי לא אפיק רבא מעונשא, ובההיא (והשליח) [דהשולח] הל' נמנעו מלהשביעה [גיטין ל''ה ע''א] דאתאי לקמיה דרבה בר רב הונא ואמרה ליה כבי תרי דיינת ליה הפכוה לכורסייה ואפילו הכי לא אפיק מחולשא, ובפ' אלו הן הגולין [מכות י''א ע''א] אימותיהן של כהנים היו מספיקין להן לגולין מזון כדי שלא יתפללו על בניהן שימותו ולישנא אחריני כדי שיתפללו עליהן שלא ימותו שלפי שהמכשול בא כאילו על ידיהן לפי שהיה להן להתפלל על דורו כענין ממהרין לצועק ליפרע על הנצעק, ולא מיבעיא אם הצועק חכם שנפרעין מן הנצעק דהא על תנאי ועל חנם באה כמעשה דרב דלטייה לשמואל [שבת ק''ח ע''א] ורבה בר רב הונא (לרב נחמן) [לרבה] בר רב (חיסדא) [נחמן] ורב אדא בר אהבה לרב הונא [נזיר נ''ז ע''ב] כמו שכתבתי למעלה דרבא לטייא לבר הדיא וכולהי אייקיימו, אלא אפילו על קללות הדיוט לחכם במקום שאין נעשה הדין נפרעין מן הנצעק בכל אילו שהבאתי, ואעפ''י שאמרו רבותינו בנגמר הדין [סנהדרין מ''ט ע''א] תהא ליטא ולא מן מלטא שהרי כל אותן הקללות שקלל דוד ליואב נתקיימו בזרעו של דוד טעם גדול יש בדבר שהרי תשובה נצחת השיב יואב שכשאמר תרתי לא תעביד בההוא גברא אי קטלת קבל (רשותא) [לטותא] דההוא גברא דלטייה אבוה, וכן הוה כי מסירת הדין שמסר דוד על יואב באותה שעה קשים ממנו ולית ליה דיינא בארעא וכשחזר הדין בימי שלמה ע''י צוואת המלך דוד חזרה הקללה ואעפ''י ששלמה אמר והשיב השם את דמו בראשו ובזרעו עד עולם [מלכ' ב' ל''ב] פי' שאילולי לא הרגתיו היה הדם תלוי בו ובזרעו עד עולם ועתה בבואי ואני וביתי נקיים שדנתי וגם הוא נתכפר. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך גביהה].
-----
גרסינן בפרק קמא דראש השנה (ט''ז ב') אמר רבי יצחק ארבעה דברים מעבירין רוע הגזירה, צעקה לפני הבורא בבכי ובתחנונים וצדקה ושינוי השם שמשנה שמו כלומר שאני אחר ואיני אותו האיש שעשה אותן המעשים ושינוי מעשה שמשנה כל מעשיו לטובה (ע''פ רמב''ם תשובה פ''ב ה''ד) והתם דריש כולהו מקראי, ועוד דרשו רבותינו (שם ותענית ט''ז א') שגלות שיגלה אדם ממקומו מכפרת. גרסינן עוד בירושלמי דתענית (פ''ב ה''א) אמר רבי אלעזר שלשה דברים מבטלין גזירות קשות ואלו הן תפלה צדקה תשובה ושלשתן בפסוק אחד בדברי הימים (ב' ז' י''ד) ויכנעו עמי אשר נקרא שמי עליהם ויתפללו ויבקשו פני וישובו מדרכיהם הרעים ואני אשמע מן השמים ואסלח לחטאתם וגומר, ויתפללו זו תפלה, ויבקשו פני זו צדקה שנאמר (תהילים י''ז ט''ו) אני בצדק אחזה פניך, וישובו זו תשובה. [סמ''ג עשין סימן ט''ז].
-----
כתב הרמב''ם ז''ל. [פ''ג מהל' תשובה ה''ד] אע''פ שתקיעת ראש השנה גזרת הכתוב. רמז יש בו. כלומר עורו ישנים משנתכם ונרדמים הקיצו מתרדמתכם וחפשו במעשיכם וחזרו בתשובה וזכרו בוראכם. אלו השוכחים את האמת בהבלי הזמן. ושוגים כל שנותם בהבל וריק אשר לא יועיל ולא יציל. הביטו לנפשותיכם והטיבו דרכיכם ומעלליכם. ויעוז כל אחד ואחד מכם דרכו הרעה ומחשבתו אשר לא טובה. לפיכך צריך כל אדם שיראה את עצמו כל השנה כולה כאילו חציו זכאי וחציו חייב. וכן כל העולם כולו חציו זכאי וחציו חייב. חטא חטא אחד הרי הכריע את עצמו ואת כל העולם כולו לכף חובה. וגרם לו ולהן השחתה. עשה מצוה אחת. הרי הכריע את עצמו ואת כל העולם כולו לכף זכות. וגרם לו ולהם תשועה והצלה. שנאמר (משלי י') וצדיק יסוד עולם. זה שצדק עצמו הכריע את כל העולם והצילו. ומפני ענין זה נהגו כל בית ישראל להרבות בתשובה ובצדקה ובמעשים טובים. ולעסוק במצות מראש השנה ועד יום הכפורים יותר מכל ימות השנה. ונהגו כולם לקום בלילה בעשרת ימים אלו ולהתפלל בבתי כנסיות בדברי תחנונים וכבושין עד שיאור היום. עד כאן דברי רבינו הרמב''ם ז''ל. ואפילו אם היה צדיק גמור ומרד באחרונה. דהיינו שנתחרט על הזכיות ועל המצות שעשה. ואמר ומה תועלתי בזכיות ובמצות שעשיתי ולואי שלא עשיתי. אבד כל הראשונות, ואין מזכירין כלל מזכיותיו. שנאמר (יחזקאל ל''ג) צדקת הצדיק לא תצילנו ביום רשעו. ואפילו אם היה רשע גמור כל ימיו. ועשה תשובה באחרונה, אין מזכירין לו כלום מרשעו. שנאמר (שם) ורשעת הרשע לא יכשל בה ביום שובו מרשעו.
כתב הרמב''ם ז''ל. [פ''ג מהל' תשובה ה''ב] ושיקול זה אינו לפי מנין הזכיות והעונות. אלא לפי גודלן. יש זכות שהוא כנגד כמה עונות. שנאמר (מ''א י''ד) יען נמצא בו דבר טוב. ויש עון שהוא כנגד כמה זכיות. שנאמר (קהלת ט') וחוטא אחד יאבד טובה הרבה. ואין שוקלין אלא בדעתו של אל דעות. והוא היודע היאך עורכין הזכיות כנגד העונות. בשעה ששוקלין עונותיו של אדם עם זכיותיו אין מחשבין עליו עון שחטא בו תחלה. ולא שני. אלא משלישי ואילך. אם נמצאו עונותיו משלישי ואילך מרובין על זכיותיו. אותם שני עונות מצטרפין ודנין אותו על הכל. ואם נמצאו זכיותיו כנגד עונותיו אשר מעון שלישי ואילך. מעבירין כל עונותיו ראשון ראשון. לפי שהשלישי נחשב ראשון שכבר נמחלו השנים. וכן רביעי הרי הוא ראשון. שכבר נמחל השלישי. וכן עד סופן. בד''א ביחיד. שנאמר (איוב ל''ג) הן כל אלה יפעל אל פעמים שלש עם גבר. אבל צבור תולין להם עון ראשון שני ושלישי שנאמר (עמוס ב') על שלשה פשעי ישראל ועל ארבעה לא אשיבנו. וכשמחשבין להן. על דרך זה מחשבין להן מרביעי ואילך. הבינונים אם היה בכלל מחצה עונות שלהן. שלא הניח תפלין מעולם. דנין אותו כפי חטאיו. ויש לו חלק לעולם הבא. שנאמר (ישעיה ס') ועמך כולם צדיקים לעולם יירשו ארץ. אע''פ שחטאו אם עשו תשובה יש להם חלק לעולם הבא. ארץ זו משל היא. כלומר ארץ החיים. והיא העולם הבא. (וכן כתב הרמב''ם ז''ל). וכן הרשעים שעונותיהם מרובין דנין אותם כפי חטאיהם. ויש להם חלק לעולם הבא. [תניא רבתי סימן ע''ב].
-----
שלא לעשות מלאכה ביום ראשון של חדש תשרי, שנאמר [ויקרא כ''ג] בחדש השביעי באחד לחדש וגו' כל מלאכת עבודה לא תעשו, וחדש השביעי יקרא תשרי כי הוא שביעי לניסן שהוא ראש השנה לחדשים, וזה היום של אחד בתשרי אמרו זכרונם לברכה [ר''ה ב' ע''א] שנקרא ראש השנה למנות ממנו שנין ושמיטין ויובלות, וכן מונין ממנו לנטיעה ולירקות. ובגמרא דמסכת ראש השנה ביארו זכרונן לברכה אומרם שהוא ראש השנה לעניינים אלה למאי הילכתא. ועוד אמרו שם [ר''ה ט''ז ע''א] שביום זה נידונין כל בני העולם על מעשיהם, ואמרו שם על דרך המליצה לבאר שהשגחתו ברוך הוא על מעשה כל אחד ואחד ולא על כל המין דרך כלל שעוברין כל בני אדם לפניו כבני מרון, כלומר אחד אחד ולא בערבוב. ומשרשי מצות המועד הזה שהיה מחסדי האל על ברואיו לפקוד אותם ולראות מעשיהם יום אחד בכל שנה ושנה כדי שלא יתרבו העוונות ויהיה מקום לכפרה והוא רב חסד מטה כלפי חסד, וכיון שהם מועטים מעביר עליהן, ואם אולי יש בהן עוונות שצריכין מרוק נפרע מהם מעט מעט, וכעין מה שאמרו זכרונם לברכה [ע''ז ד' ע''א] אוהבו נפרע ממנו מעט מעט, ואם לא יפקדם עד זמן רב יתרבו כל כך עד שיתחייב העולם כמעט כלייה חלילה, נמצא שהיום הנכבד הזה הוא קיומו של עולם, ולכן ראוי לעשות אותו יום טוב ולהיותו במניין מועדי השנה היקרים. ואולם שהיותו יום מועד לדון כל חי ראוי לעמוד בו ביראה ופחד יותר מכל שאר מועדי השנה. וזהו עניין זכרון תרועה הנזכרים בו, כי התרועה קול שבור לרמוז שישבור כל אחד תוקף יצרו ויתנחם על מעשיו הרעים, וכמו שנכתוב במצות שופר בארוכה בסדר פנחס [מצוה ת''ה] בעזרת השם. וזהו הטעם שלא קבעו זכרונם לברכה לומר הלל במועד הזה, וכמו שאמרו שאין ראוי לו לאדם לומר שירה והוא עומד בדין, וכדאמר רבי אבהו בפרק האחרון דראש השנה [ל''ב ע''ב], אמרו מלאכי השרת לפני הקדוש ברוך הוא מפני מה אין ישראל אומרים הלל בראש השנה ויום הכפורים וכולי, כדאיתא התם.
מדיני השביתה ביום טוב כתבתי קצתם כמנהגי במצות מועד הפסח (עשה כ''ב] [ל''ת כ''ט], ועוד ראוי לכתוב כאן מעט מן העניינים הנזכרים במסכת ראש השנה שאמרו שם [ב' ע''א] שארבעה ראשי שנים הן באחד בניסן ראש השנה למלכים ולרגלים, פירוש רגלים, כלומר רגל שבו תחלה לרגלים, כן פתרונו בגמרא [שם ד' ע''א], באחד באלול ראש השנה למעשר בהמה, באחד בתשרי ראש השנה למה שכתבנו למעלה, באחד בשבט ראש השנה לאילנות כדברי בית שמאי, ובית הלל אומרין בחמשה עשר בו. ושם מתבאר בגמרא ראש שנים אילו לאי זה עניין. ושם אמרו [ט''ז ע''ב] שארבעה דברים מקרעין גזר דינו של אדם, צדקה צעקה שינוי השם ושינוי מעשה. ועניין שינוי השם הוא לפי הדומה כדי שיחשוב האדם כאלו הוא אדם אחר ויכשיר כל דרכיו, ובכל עת שיקרא יזכור זה ויתן לבו אל העניין. ומה שאמרו שם שלשה ספרים נפתחין בראש השנה, אחד של צדיקים גמורים ואחד של רשעים גמורים ואחד של בינוניים. ועניין פתיחת הספרים נאמר לפי הדומה על דרך משל בעניין השגחתו ברוך הוא עליהם כדי שיכנסו הדברים באזני השומעים ידברו רבותינו לעולם במורגל בבני אדם. צדיקים גמורים נכתבין ונחתמין לאלתר לחיים, פירש מורי ישמרו אל, צדיק גמור בכאן שכולו זכאי, וכן רשע גמור בכאן שכולו חייב, ולפיכך נחתם מיד למיתה אחר שאין לו זכות בעולם שיגן עליו. בינוניים תלויין עד יום הכפורים ואז גמר דין שלהם נחתם. ומה שאמרו שם בסמוך לזה, בית שמאי אומרים שלש כיתות ליום הדין, כלומר אחר המות של כל אחד ואחד מבני אדם שזה קרוי יום הדין, כת אחד של צדיקים גמורים וכת של רשעים כת של בינוניים, בכאן פירשו צדיק גמור ורשע גמור בדינם, ובזה הפירוש תסתלק קושיא גדולה מן העניין, אם תזכה בני תרגיש בה ויניח לך עמלי זה. ומה שאמרו שם שהצדיק גמור בדינו נחתם לאלתר לחיי העולם הבא, אל תחשוב שחיי העולם הבא דבר השוה לכל צדיק כי יש באותן החיים מעלות עד אין מספר, וכל צדיק וצדיק עולה בהם עד מקום הראוי לו לפי שכרו. ויתר פרטי עניינים אלה שם בראש השנה פרק ראשון. ונוהגת איסור מלאכה ביום זה בכל מקום ובכל זמן בזכרים ונקבות. ועובר עליה ועשה מלאכה שלא לצורך אוכל נפש חייב מלקות, כמו שכתבנו בשאר ימי המועדים. [ספר החינוך מצוה שי''א].
-----
מדרכי התשובה להיות השב צועק תמיד לפני ה' בבכי ובתחנונים, ועושה צדקה כפי כחו, ומתרחק הרבה מן הדבר שחטא בו, ומשנה שמו, כלומר, איני האיש שעשה אותן המעשים, ומשנה מעשיו כלם לטובה, ודרך ישרה, וגולה ממקומו שגלות מכפרת עון, מפני שגורמת לו להכנע ולהיות שפל רוח. [הבתים — שערי תשובה שער ראשון].
-----
וד' דברים מקרעין גזר דינו של אדם צדקה צעקה שנוי השם שנוי מעשה ויש אומרים אף שנוי מקום. [רבינו ירוחם נ''ו ח''ג].
-----
ארבעת דברים מקרעין גזר דין של אדם ואלו הן צדקה צעקה שינוי השם שינוי מעשה, ודברים הללו כולן למדין מן הכתוב וי''א בגמ' אף שינוי מקום והטעם במשנה מקומו או שמו משום דאותו שינוי גורם לו לעשות תשובה שאומר בלבו איני עכשיו אותו האיש שהייתי קודם לכן וצריך אני לתקן בכל מעשי ולהיות צדיק ולשוב מרשעתי ועל זה כוונו רבותינו ז''ל באמרם [עי' ב''מ ע''ה ע''ב] האי מאן דביש לי' בהאי מתא ליזיל במתא אחריתי אע''פ דכתיב [ירמיה י''א] כי לא לאדם דרכו לא לאיש [הולך ו]הכין צעדו ההוא כמי שנגזר עליו אבל מ''מ אחד מדרכי כפרה הוא שינוי מקומו שגלות מכפרת עון לפיכך אמרו צריך לגלות למקום אחר אי נמי פעמים שהמקום ההוא גורם לו רעה ואם נסתלק למקום אחר יצא מתוך ההפכה אבל מי שיגזור עליו נאמר בו כי לא לאדם דרכו ומ''מ בידן של ישראל הוא כמו שאמרו [שבת קנ''ו, ע''א] אין מזל לישראל כי הם למעלה מן המזלות ומי שאינו עושה רצון הש''י עונותיו גורמים לו שיומסר למזל לפי שהבדילו עונותיו בין הש''י ובינו והוא שכתוב [דברים ל''ב] אסתירה פני מהם ר''ל אסלק שכינתי והשגחתי מהם ואניחם בידי המזלות ואז אראה באחריתם מי יצילם מידי המקרים ההוים מתנועות הגלגלים והמזלות אבל בצדיקים כתיב גם כי אלך בגיא צלמות לא אירא רע כי אתה עמדי. [אהל מועד שער ראשית חכמה דרך ח'].
-----
ארבעה מבטלין רוע גזרה. צדקה צעקה שנוי השם שנוי מקום. צדקה דכתיב וצדקה תציל ממות. צעקה דכתיב ויצעקו אל ה' בצר להם. שנוי השם דכתיב לא תקרא את שמה שרי כי שרה שמה וברכתיה. שנוי מקום דכתיב לך לך מארצך וכתיב ואעשך לגוי גדול ואברכך. [כל בו סימן קי''ח].
-----
ואמר ר' יצחק ארבעה דברים מקרעין גזר דינו של אדם צדקה צעקה שנוי השם שנוי מעשה כלומר שב מרעתו ונ''ל דהאי בתשובה מקרעת גזר דין [לקמן י''ז ע''ב] ה''מ בצבור אבל ביחיד לא כדאמרינן לקמן [שם] השב בנתיים וכו', והיינו דמוכחינן לה מאנשי ננוה דכתיב וירא אלקים כי שבו מרעתם ומדרכם הרעה ואנשי ננוה צבור נינהו, ובהא עדיפ' שנוי השם דאפי' ביחיד מקרע גזר דינו כדילפינן מאברהם, ואפשר כיון דנפקי רבים מיניה כרבים דמי כדאמרי' גבי שרה לקמן במכלתין [ל''ב ע''ב] ואין זה במשמע, אבל צדקה אפי' ביחיד מקרע גזר דינו דקרא דוצדקה תציל ממות לאו בצבור איירי ונראה לי הטעם דאע''ג שהתשובה היא גדולה עד שמגעת עד כסא הכבוד כיון שנתאחר מלעשותה עד שיגזר דינו אינו בדין שיקרע גזר דינו שאינו מתקין את עצמו אלא באותו דבר עצמו שנתקלקל והיה לו למסר בזה קוד' גזר דין אבל כשהוא מתקן את עצמו בדברים אחרים כדאי הוא דתקרע גזר דינו שהרי גילה דעתו שלא מפני היראה הוא הולך בדרך טובים אלא שהוא מקבל עליו עבודת השי''ת בלב שלם וראוי הוא שימחול עונו ושיקרע גזר דינו, ודומה זה למי שעבר על גזירת מלך ונתחרט ובקש מהמלך מחילה שאם נתחרט קודם גזר דין המלך מוחל לו ואם עמד במרדו עד אחר גמר דין ואח''כ נתחרט אינו בדין שימחול לו המלך אבל אם עשה נחת רוח למלך להשלמת רצונו אז המלך תשוך חמתו ומתרצה לו. וקשיא לי היכי אמר ר' יצחק דצעקה מקרע' גזר דינו של אדם מדכתיב ויצעקו אל ה' בצר להם והא אמרי' לקמן [י''ז ע''ב] על צעקה קודם גזר דין (וענין) [נענין] לאחר גזר דין אין [נ]ענין כיחידים נינהו אפשר דר' יצחק תנא והוא פליג דאפי' לאחר גזר דין היא ורבים נינהו, א''נ אע''ג דיחידים נינהו פליג ואמר דצעקה מהניא ליחיד אפי' לאחר גזר דין ולפי זה כיון דאמרי' דמצי למיפלג אתנאי אפשר למימר בשנוי מעשה פליג ואמר דאפי' ביחיד מהני ולית ליה ההיא דהשב בנתיים מוחלין לו וכו' וצ''ע. וי''א אף שנוי מקום שנאמר לך לך מארצך ואידך ההוא משום זכותא דא''י. אמר ר' [יצחק] חייב אדם להקביל פני רבו ברגל שנא' מדוע את הולכת אליו לא חדש ולא שבת מכלל דבחדש ושבת מחייב ומבעי ליה למיזל ותאמר שלום.
גרסינן הכא בירושלמי [ה''ג] אמר ר' סימון כתיב כי מי גוי גדול אשר לו אלקים קרובים אליו ר' חמא בר חנינא ור' הושעיא חד אמר איזו היא אומה כאומה הזו בנוהג שבעולם אדם יודע שיש לו דין לובש שחורים ומתעטף שחורים ומגדל שערו שאין יודע היאך דינו יוצא אבל ישראל אינן כן אלא לובשין לבנים ומתעטפין לבנים ומגלחין שערן ואוכלין ושותין ושמחין שהן יודעין שהרבה נעשה להם נסים. (ענין המסתפר בר''ה וללבוש לבנים ולאכול ולשתות ולשמוח בר''ה וענין המתענין ביום שני של ר''ה). וחד אמר איזו אומה כאומה זו בנוהג שבעולם השלטון אומר הדין היום ולסטין אמר הדין למחר למי שומעין לא לשלטון אבל הקב''ה אינו כן אלא אם יאמרו ב''ד היו' ר''ה הקב''ה אומר למלאכי השרת העמיד' במה יעמדו סנגורין יעמדו קטיגורין שאמרו בני היום ר''ה, נמלכו ב''ד לעברו למחר הקב''ה אומר למלאכי השרת העבירו במה יעברו סנגורין יעברו קטיגורין שנמלכו בני לעבר' למחר ומ''ט כי חק לישראל הוא משפט לאלקי יעקב אם אינו חק לישראל כביכול אינו משפט לאלקי יעקב מכאן סמכו להסתפר ערב ר''ה וללבוש לבנים בר''ה ולשתות ולשמוח, וזה תשובה למתענין בו ומקרא מלא דבר הכתוב בעזרא [נחמיה ח'] אכלו משמנים ושתו ממתקים ושלחו מנות לאין נכון לו כי קדוש היום לאדוננו ואל (העצה) [תעצבו] כי חדות ה' היא מעוזכם ור''ה היא ואין צ''ל בשבת בנתיים שאסור להתענות ואעפ''י שמקצת גאונים ז''ל התירו אינו נכון, ואף ביום שני של ר''ה אין להתענות שכל הדברים הנוהגין בראשון נוהגין בשני, אבל ערב ר''ה נהגו חסידים ואנשי מעשה להתענות ויש לזה סמך במדרש ר' תנחומא פ' אמור אל הכהנים ולקחתם לכם ביום הראשון והלא ט''ו הוא אלא ראשון לחשבון עונות בשם ר' לוי משל למדינה שחייבת מס גדול למלך ולא היו פורעין הלך לגבותה עד שנתקרב בעשרה מילין יצאו גדולי העיר לאפנוי של מלך ואמרו לו אין לנו מס ליתן הניח להם שליש נתקרב יותר אל העיר יצאו בריוני העיר לקראתו והניח להם שליש נתקרב יותר מעט אל העיר הניח להם הכל, המלך זה הקב''ה בני המדינה אלו ישראל המסגלין עונות בכל שנה ערב ר''ה הגדולים מתענין ומותר להם שליש העונות בי' י''ת הבינוניים מתענין ומותר להם שליש העונות ביוה''ך מתענין הכל ומותר להם הכל. וגם מפני זה מתענין קצת בני אדם בי' י''ת אבל אינו חובה די''ת מיקרו ימי צום לא מיקרו, והכי מוכח בגמ' דיום שלאחר ר''ה שהוא יום שני לחדש מותר להתענות כמו שאכתוב בסמוך וה''ה לשאר ימים. ומאי ראשון ראשון לחשבון עונות אמר הקב''ה מאי דהוה הוה מכאן ואילך חושבנא ומחסדי השם עלינו נתן לנו מצות סוכה ולולב ושמחת הרגל כדי להרבות שכרנו בתחלת השנה ולא נשוב להתגאל בעונות ככלב שב על קיאו ברוך שבחר בנו מכל האומות. וגרסינן בירושלמי דנדרים פ' הנודר מן הירק ר' יונתן צם כל ערבות ר''ה, מכאן יש להוכיח להתענות ערב ר''ה. ובתעניות פרק סדר תעניות כיצד [ירושלמי פ''ג ה''ג] כל סביבותיה מתענות ולא מתריעות שכן מצינו ביוה''ך מתענין ולא מתריעין ר' עקיב' אומר מתריעות ולא מתענות שכן מצינו בר''ה מתריעין ולא מתענין ומכאן יש הוכחה לאיסור תענית בר''ה. ובפ''ק דר''ה [י''ט ע''א] אמרי' דיום שלאחר ר''ה מותר לו להתענות ואם הוא אסור משום דר''ח הוא דבר תורה ודברי תורה אינן צריכין חזוק הא ר''ה עצמו אסור והיינו דתעניות (בפ') [פ''ב (ירושלמי) ב]כל מתענין חוץ משבתו' וי''ט ור''ח וחולו של מועד וחנוכה ופורים ור''ה הוא י''ט ור''ח אין להתענות. [חי' הרשב''ץ].
-----
[רי''ף תתקל''ז] צדקה [ש]נא' וצדק[ה] תציל ממות [משלי י']. צעקה שנא' ויצעקו אל יי' בצר להם [תהלים ק''ז]. שינוי מעשה שב מרעתו שנא' באנשי נינוה [יונה ג'] כי שבו מדרכם. שינוי השם משרה שנוי מקום מאברהם ואידך זכותא דארץ ישראל הוא דאהניא ליה. שינוי השם ושינוי מקום ובלבד שיתקן מעשיו שאם לא יתקן מעשיו למה יקרע גזר דינו אלא משום דשנוי השם גורם לו ומזמנו לעשות תשובה שיאמר בלבו איני עכשו אותו האיש שהיתי קודם לכן וצריך אני לתקן מעשי להיות צדיק ולשוב מרשעתי. וכן שנוי מקום שאין יצרו תוקפו כל כך כשהוא במקום אחר ומתוך כך עושה תשובה. [פירוש רבינו יצחק קרקושה].
-----
[רי''ף תתקל''ח] חייב אדם להקביל פני רבו ברגל בדין הוא כל ימא בשבת דהא מקרא נמי דמייתי משמע ליה הכי מכלל דבחדש ושבת מיבעי למיזל. והאי דנקט ברגל דאפי' הוי במקום רחוק חייב לאפוקי שבת דאי הוי במקום קרוב הוא דהוי חייב אבל במקום רחוק לא בעי למיזל. [פירוש רבינו יצחק קרקושה].
-----
גרסינן בראש השנה פרק קמא אמר ר' יצחק חייב אדם לטהר עצמו ברגל שנאמר ובנבלתם לא תגעו תניא נמי הכי ובנבלתם לא תגעו יכול יהו ישראל מוזהרין על מגע נבילה ת''ל אמור אל הכהנים בני אהרן ואמרת אליהם לנפש לא יטמא בעמיו כהנים מוזהרין ישראלים אינן מוזהרין והלא דברים קל וחומר ומה טומאת מת החמורה כהנים מוזהרים ישראלים אינן מוזהרין טומאה קלה לא כל שכן אלא מה ת''ל ובנבלתם לא תגעו ברגל. הא למדת שבכל רגל ורגל חייב אדם לטהר עצמו כל שכן בראש השנה ויום הכיפורים שהן ימי משפט שצריך אדם לטהר ולקדש עצמו ולהוציא כאור צדקו ומשפטו כצהרים. ומצאתי בשם הר''ר יצחק [בכ''י ב' איתא בשם ה''ר שמחה. וכ''ה בשבלי הלקט הקצר.] ז''ל בני אדם שטובלין בערב ראש השנה ויום הכיפורים וכל מי שטובל לשם תשובה מברך ברכת טבילה עד שלא יכנס לנהר או לים לפי שכל השבים חייבין בטבילה כדתניא בפרק ג' באבות דר' נתן מעשה בריבה אחת שנשבת והלכו שני חסידים לפדותה דיוסיון ותוסתיון כו' לשחרית אמר להן הטבילוה כו' ריבה זו במה חשדתוה אמר לו כל אותן שנים שהיתה בין הגוים אוכלת משלהם ושותה משלהם עכשו אמרת הטבילוה עד שתטהר אמר להן העבודה כך היה המעשה שמעינן מינה דכל בעלי תשובה טובלין הלכך מברכין עליה. מצאתי בתשובת הגאונים זצ''ל וששאלתם לפרש לכם למה רגילין לאכול ראשי כבשים בראש השנה ולאכול ולשחוט כל אחד ואחד תרנגול בערב יום הכיפורים. חכמים וכל אנשי בבל כך עושין. בערב ראש השנה לוקחין בשר שמן או ראשי של צאן ומבשלין אותה בטיסני או בדבר של מתיקה ואין מבשלין בישול שיש בו חומץ כל עיקר ואומרין נאכל מתיקה ובישול שמן כדי שתהא כל השנה מתוקה וטובה ועריבה עלינו ולא יהיה דבר רע ובערב ראש השנה שוחטין כל אחד ואחד שבבית תרנגול ומחזירין אותן בחייהן על כל אחד ואחד ואומר זה תחת זה חילוף זה יצא זה למיתה ויכנס פלוני בן פלוני לחיים ושוחטין אותו ומשגרין אותן ליתומים ולעניים ואומר יהי כופר נפשנו ויהיה כפרה עלינו וחכמים ובעלי בתים אף בערב יום הכיפורים עושין כן ויש מחזירין אילים וכבשים וכל זה נחש לטובה היא במסכת כריתות פרק קמא אמר אביי השתא דאמרת סימנא מילתא היא יהא רגיל אינש למיחזי בריש שתא קרא ריבייא וכרתי וסילקא ותמרי. פי' קרא דלעת על שם דלו עיני למרום ריבייא על שם פרו ורבו ופירש רבינו שלמה זצ''ל תלתן פונוגרוקי בלע''ז כרתי יכרתו אויבנו והן כרישין סילקא יסולקו עונותינו תמרי תמו עונותינו. [שבלי הלקט סימן רפ''ג].
-----
אמר רבי יצחק חייב אדם לטהר עצמו ברגל. שנאמר (ויקרא י''א) ובנבלתם לא תגעו. כל שכן בראש השנה וביום הכפורים. שהן ימי משפט שצריך אדם לטהר ולקדש את עצמו בתשובה ובמעשים טובים. מצאתי בשם הר' שמחה ז''ל. בני אדם הטובלין בערב ראש השנה ובערב יוהכ''פ. וכל מי שטובל לשם תשובה. מברך ברכת טבילה עד שלא יכנס לנהר. לפי שכל השבין חייבין בטבילה. כדתניא בפ''ח באבות דר' נתן. מעשה בריבה אחת שנשבית. והלכו שני חסידים לפדותה דוסיון ודוסתיון וכו' לשחרית אמר להן הטבילוה כו'. ריבה זו במה חשדתוה. אמרו לו כל אותם הימים שהיתה בין העכו''ם אוכלת משלהן ושותה משלהן. עכשיו אמרת הטבילוה כדי שתטהר. אמר להן העבודה כך היה המעשה. שמעינן מינה דכל בעלי תשובה טובלין. הילכך מברכין עליה. [תניא רבתי סימן ע''ב].
-----
שלשה ספרים, ספר זכרונות של מעשי הבריות. לאלתר לחיים, לחיים טובים. למיתה, חיים של צער ויסורין. [לשון הרי''ף] כל העושה מצוה אחת וכו'. ומקשי' התם, אחת, ותו לא, והא רובא עונות הוא. וקא פריש לה רב יהודה הכי קאמ' כל העושה מצוה אחת יתרה על זכיותיו, כלומ', שהוא היה בינוני מחצה זכיות ומחצה עונות, ובמצוה זו שהוסיף היו זכויותיו מרובין על עונותיו, ונדון האדם אחר הרוב כאלו הוא תלוי בינוני. [לשון הרי''ף] אפי' צדיק גמור כל ימיו וכו', ונהוי כמחצה עונות ומחצה זכיות, ללשון ראשון מקשי, אם צדיק גמור היה אמאי יפסיד כל זכיותיו, הלא מי שהיה מחצה עונות ומחצה זכיות אינו נטרד מן העולם, אלא רב חסד מטה כלפי חסד. ומתרץ בתוהה על זכיות שעשה ומתחרט שעשאן, לפי' ראוי הוא שלא יזכרו לו עוד, אבל סיפא ניחא אם רשע גמור הוא כל ימיו ושב, דין אמת הוא שימחול לו הכל, כיון שמתחרט בהם. שלש כתות ליום הדין, כשיחיו המתים. [י''ז ע''א] קרקפתא דלא מנח תפילין מעולם, ומאחר שלא הניח אותם מעולם אפי' פעם אחת, נמצא שכפר באותה מצוה, והוא עון פלילי. [י''ז ע''ב] השב בנתים, בעשרה ימים שבין ראש השנה ליום הכפורים. [י''ח ע''א] כמעלות של בית חורון, שהדרך הוא צר ואין שנים יכולין לילך זה בצד זה, שהעמק עמוק משני צדי הדרך. [רבינו יהונתן מלוניל].
-----
שלשה ספרים נפתחים בר''ה אחד של צדיקים גמורים. פי' האי צדיקים ורשעים לאו דוקא שכמה צדיקים מתים וכמה רשעים חיים אלא בדין זה שנמצאה להן זכות לחיות ואפילו הם רשעים ורשעים בדין שנמצאת להן חובה למות ואע''פ שהן צדיקים כדכתיב והצדיקו את הצדיק והרשיעו את הרשע שהזוכה בדין קורא צדיק והמתחייב קורא רשע אבל מאי דאמרינן לקמן שלש כתות ליום הדין כו' אותם הם צדיקים ודאי ורשעים ודאי. [תוס' רי''ד].
-----
אמ' ר' כרוספדאי אמ' ר' יוחנן שלשה ספרים נפתחין בראש השנה, אחד של צדיקין גמורין ואחד שלרשעים גמורים ואחד שלבינוניים. שלצדיקים גמורין נכתבין ונחתמין לאלתר לחיים, שלרשעים גמורין נכתבין ונחתמין לאלתר למיתה, ובינוניים תלויין ועומדין מראש השנה עד יום הכפורים, זכו נכתבין לחיים לא זכו נכתבין למיתה. פי' האי צדיקים ורשעים לאו דווקא, שכמה צדיקים מתים וכמה רשעים חיים, אלא צדיקים [בדין, זה שנמצאת להם זכות לחיים, ואפילו הם רשעים. ורשעים בדין], זה שנמצא עליו חובה למות, ואע''פ שהן צדיקין, כדכתיב [דברים כ''ה] והצדיקו את הצדיק והרשיעו את הרשע, שהזוכה בדין קורא צדיק והמתחייב בדין קורא רשע. אבל מאי דאמ' לקמ' שלש כיתות ליום הדין כול', אותן הן צדיקין ודאי, ורשעים ודאי. [פסקי הרי''ד].
-----
שלשה ספרים נפתחין בראש השנה, אחד שלצדיקים גמורים, שהוצדקו בדינם לחיות באותה שנה, ואחד של רשעים גמורים שנתחייבו בדינם למות באותה שנה, ואחד שלבינוניים. צדיקים גמורין נכתבין ונחתמין לאלתר לחיים, רשעים גמורים נכתבין ונחתמין לאלתר למיתה, בינוניים תלויין ועומדין מראש השנה ועד יום הכיפורים, זכו נכתבין לחיים לא זכו נכתבין למיתה, ועל זה נאמר [דברים י''א] ארץ אשר ה' אלהיך דורש אותה תמיד עיני ה' אלהיך בה מראשית השנה [ועד אחרית השנה], מראש השנה נידון מה יהא בסופה, והוא אחד בתשרי, שנ' [תהלים פ''א] תקעו בחוד' שופר בכסא ליום חגנו, אין לך חג שהוא בראש חודש אלא ראש השנה, ואומר [שם] כי חק לישראל הוא משפט לאלהי יעקב, לומר, שאותו יום שהוא חק לישראל וקובעין בו החודש הקב''ה דן בו עולמו. [פסקי ריא''ז].
-----
שנו חכמים. בארבעה פרקים העולם נדון. בפסח על התבואה. בעצרת על פירות האילן. בראש השנה כל באי העולם עוברים לפניו כבני מרון. שנאמר (תהלים ל''ג) היוצר יחד לבם המבין אל כל מעשיהם. ובחג נדונין על המים. אמר ר' כרוספדאי אמר רבי יוחנן, שלשה ספרים נפתחים בראש השנה. אחד של צדיקים גמורים. ואחד של רשעים גמורים. ואחד של בינונים. של רשעים גמורים נכתבים ונחתמים מיד למיתה. של בינונים תלוין ועומדים מראש השנה עד יום הכפורים. זכו נכתבין לחיים. לא זכו נכתבין למיתה. של צדיקים גמורים נכתבים ונחתמים מיד לחיים. כתב רבינו ישעיה ז''ל. האי צדיקים ורשעים לאו דוקא. שהרי כמה רשעים חיים וכמה צדיקים מתים. אלא רשעים, זה שנמצא עליו חובה למות. ואע''פ שהן צדיקים, כדכתיב (דברים כ''ה) והצדיקו את הצדיק והרשיעו את הרשע. שהזוכה בדין קורא צדיק, והמתחייב בדין קורא רשע. אבל מאי דאמרינן שלש כתות ליום הדין. אותם הם רשעים ודאי וצדיקים ודאי. [תניא רבתי סימן ע''ב].
-----
שנו רבותינו שלשה ספרים נפתחין בראש השנה, אחד של צדיקים גמורים ואחד של רשעים גמורים ואחד של בינונים, צדיקים גמורים נכתבין ונחתמין לאלתר לחיים, רשעים גמורים נכתבין ונחתמין לאלתר למיתה בינונים תלוים ועומדים מראש השנה ועד יום הכפורים זכו נכתבים ונחתמים לחיים לא זכו נכתבים ונחתמים למיתה. זה שאמרו חכמים בצדיקים גמורים שנכתבים לחיים ורשעים שנכתבין למיתה, לא צדיקים שאין להם עונות, ולא רשעים שאין להם זכויות, שכמה צדיקים מתים לאלתר וכמה רשעים מאריכין ימים בשלוה, והכתוב צווח (קהלת ח') אשר יש צדיקים שמגיע אליהם כמעשה הרשעים, ויש רשעים שמגיע אליהם כמעשה הצדיקים, וכבר אמרו רבותינו (אבות פ''ד) אין בידינו שלות הרשעים אף לא יסורי הצדיקים, אלא כך היא המדה, יש עונות שדינו של הקב''ה ומשפטיו הצדיקים ליפרע עליהם בעולם הזה ויש מהם שהדין ליפרע בעוה''ב, וכן הזכיות יש מהן שבעל הגמול יתברך משלם שכרן בעוה''ז ויש שמשלם שכרן בעולם הבא, וכשאדם חוטא כל השנה ומתלכלך בעונות ומתטנף בחטאים ומתגלגל בפשעים ועושה גם כן צדקות ומעשים טובים, ובאין מעשיו לפני אדון הכל, הוא יתברך שמו שוקל אותן מעשים אלו כנגד אלו, והצדיק שהוא צדיק גמור ממש זוכה לחיים, וכן הרשע שדינו נותן לשלם לו שכר טוב בעוה''ז על מעשה הטוב שעשה נכתב ונחתם לאלתר בר''ה לחיים, כלומר שפוסקין לו חיים ושלוה ועושר ונכסים וכבוד, נמצא זה צדיק גמור בדינו, והרשע שהוא רשע גמור מכל צד נחתם לאלתר למיתה. וכן בעל המעשה הטוב שנכשל בעבירה אחת בלבד ונענש עליה למיתה, נכתב ונחתם לאלתר בראש השנה למיתה, כלומר שימות בשנה הזאת או שיחיה בתחלואים רעים חיי צער ויסורין, ונמצא זה רשע גמור בדינו, אע''פ שזה צדיק וזוכה לחיי העולם הבא, והראשון שזכה לחיים רשע גמור ואובד לגמרי, עד שיהיה גדול שבנביאים כשנדון על חטא אחד קל ונענש עליו, נקרא בכאן רשע גמור. ויהיה אחאב שנאמר בו הראית כי נכנע אחאב מפני וגו', נקרא בכאן צדיק גמור.
וכך זה שאמרו חכמים לחיים ולמיתה, אינן בימים בלבד, אלא כל העונשין שבעולם הזה נגעים ועוני ומיתת בנים וכיוצא בהן כולן כינו אותם חכמים בשם מיתה, וכינוי השכר והגמול הטוב אמרוהו בלשון חיים.
זה הדין שאמרו חכמים שכל אדם נידון בראש השנה, אינו אם יזכה לגן עדן ולחיי העולם הבא, או אם יתחייב לגיהנם ואבדון, שאין אדם נידון בראש השנה אלא על עניני העולם הזה אם ראוי לחיים ולשלוה או למיתה ויסורין, כך אמרו חכמים בראש השנה, זה היום תחלת מעשיך זכרון ליום ראשון כי חק לישראל הוא משפט לאלהי יעקב ועל המדינות בו יאמר איזו לחרב ואיזו לשלום איזו לרעב ואיזו לשובע ובריות בו יפקדו להזכירם לחיים ולמות, אלא כך היא המדה, בראש השנה שוקלין מעשיו של אדם ונכתב ונחתם לזכות ולחובה בעולם הזה, כפי מה שמגיע לו בחלקו לפי מעשיו מן העולם הזה, וכשהאדם נפטר לבית עולמו שוקלין בהן ופוסקין עליו חלקו כפי הראוי לו בעולם הנשמות. [ספר תורת האדם להרמב''ן שער הגמול].
-----
שלשה ספרים נפתחים בראש השנה. ספרים על דרך משל שאין שכחה לפניו. אחד של צדיקים גמורים ואחד של רשעים גמורים ואחד של בינוניים. של צדיקים גמורים נכתבים לחיים. כתב הראב''ד לחיי שני הדור, וכן למיתה לקצור שניו הראויין לפי שני הדור הן כרת הן מיתה. ושל רשעים גמורים נכתבין ונחתמין לאלתר למיתה. ושל בינוניים תלויין ועומדין מראש השנה ועד יום הכפורים, זכו נכתבין לחיים לא זכו נכתבין למיתה. תנן התם בקידושין פרק קמא [ל''ט ע''ב], כל העושה מצוה אחת מטיבין לו ומאריכין לו ימיו ושנותיו ונוחל את הארץ, וכל שאינו עושה מצוה אחת אין מטיבין לו ואין מאריכין לו ימיו ושנותיו ואינו נוחל את הארץ. והכי קאמר כל העושה מצוה אחת יתירה על זכיותיו מטיבין לו וכו'. [המאורות].
-----
שלשה ספרים נפתחין בראש השנה, של צדיקים גמורים ושל רשעים גמורים ושל בינונים. צדיקים גמורים נכתבין ונחתמין לאלתר לחיים, רשעים גמורים נכתבין ונחתמין לאלתר למיתה, בינונים תלויין ועומדין מראש השנה ועד יום הכפורים, זכו ושבו בתשובה בעשרה ימים אלו מוחלין להם, ונכתבין לחיים, לא זכו, נכתבין למיתה. יש מי שבאר דחיים האמורים בדבר זה הוא, לחיים טובים ונעימים בבטח ושלוה, וגמר דין המיתה הוא, ליסורין ולהיותו מוכן למקרי הזמן ופגעיו ולחיות חיי צער. ויש מי שבאר לחיי הנפש ולמיתתה, ויהיה גמר דינו בראש השנה לצדיק אם יעמוד בצדקתו ולרשע ברשעתו. והרב ר' משה ב''ר נחמן האריך בדבר זה והכלל היוצא מדבריו לפי אמונתו, שכל דרכי השם משפט החיים והשלום וההצלחה תהיה בשכר המצוה, וזה מיוחד לצדיקים. והמקרים והפגעים בשכר העברה, וזה מיוחד לרשעים. וגמר דין יהיה בכל שנה ושנה על הצדיק להפרע ממנו על קצת עברות שעשה, ועל הרשע לשלם לו שכר על קצת טובות ומצות שעשה, ואין לנו בביאור אלו הענינים הכרח, וברוך היודע. [הבתים — שערי תשובה שער שני].
-----
וג' ספרים נפתחים בראש השנה אחד של צדיקים גמורים ואחד של רשעים גמורים ואחד של בינוניים של צדיקים גמורים נכתבים ונחתמים לאלתר לחיים ושל רשעים גמורים נכתבין ונחתמין לאלתר למיתה ושל בינוניים תלויים ועומדים זכו נכתבין לחיים לא זכו נכתבין למיתה. וצדיק גמור שנעשה רשע באחרונה איבד כל הזכיות ודוקא שמתחרט על הטובה ורשע גמור כל ימיו ועשה תשובה באחרונה אין מזכירין לו שום רשע. שלשה כתות ליום הדין פירו' ליום הדין הגדול והנורא צדיקים גמורים ורשעים גמורים ובינוניים צדיקים גמורים כלומר רוב זכיות נכתבין ונחתמים לאלתר לחיי העולם הבא רשעים גמורים כלומר רוב עונות נכתבין ונחתמין לאלתר לגיהינם בינוניים שעונותיהן וזכיותיהן שקולין יורדין לגיהינם ומצפצפים ועולים ועליהם אמרו בית הלל ורב חסד מטה כלפי חסד ולמטה אבארנו. [י''ז ע''א] והא דאמרינן בבינוניים ורב חסד מטה כלפי חסד דוקא שאין בכלל עונותיהן עון פושעי ישראל בגופן שהו' קרקפת' דלא מנח תפילי ופירשתיו בענין תפלין [ני''ט ח''ה] אבל אם בכלל עונותיהם עון פושעי ישראל בגופן מצפצפים ועולין אבל מי שעונותיו מרובין מזכיותיו ובכללן עון פושעי ישראל בגופן וכן פושעי אומות העולם בגופן והם עוברי עבירה כגון עריות יורדין לגיהנם ונדונים בה י''ב חדש ואחרי י''ב חדש גופן כלה ונשמתן נשרפת ורוח מפזרתן תחת כפות רגלי הצדיקים אבל המינים והמשומדים ואפיקורסים ושכפרו בתור' ושכפרו בתחיית המתי' ושנתנו חתית' בארץ החיי' והם הפרנסים המטילים אימה על הצבור שלא לשם שמים ושחטאו ושהחטיאו את הרבים כגון ירבעם בן נבט וחביריו יורדים לגיהינם ונודנים בה לדורי דורות ולפיכך זה שאמרנו דרשעים גמורי' נידונים על רוב עונותיהם בגיהינם לא שלא יהיה להם תקנה אלא נידונים בגיהינם שנים עשר חדש ואחר שנים עשר חדש באים לחיי העולם הבא. ולפי זה יש ששה חלוקים בענייני בני העולם הא' צדיקים גמורי' שהם מיד לחיי העולם הבא. הב' רשעים שהם רובם עונות ואין בכלל עונותיהם עון פושעי ישראל בגופן יורדין לגהינם ונדונים בה שנים עשר חדש ואחר י''ב חדש באי' לחיי העולם הבא. השלשה רובן עונות ובכללן עון פושעי ישראל בגופן יורדין לגיהינם ונדונין שם י''ב חדש ולאחר י''ב חדש גופן כלה ונשמתן נשרפת ורוח מפזרתן תחת כפות רגלי הצדיקים. הד' הבינוניים מחצה עונות ומחצה זכיות ובכלל העונות פושעי ישראל בגופן יורדין לגיהינם ומצפצפים ועולין. הה' בינוניים ואין בכלל עונותיהם עון פושעי ישראל בגופן רב חסד מטה כלפי חסד כאשר אפרש זאת המדה למטה. הששי המיני' והמשומדים וכו' יורדין לגיהינם ונדונין בה לדורי דורות. ורב חסד מטה כלפי חסד שכתבתי על בינונים מפרש בגמרא מעביר ראשון ראשון וכך היא המדה פירוש מי''ג מדות ורב חסד א' מהן ואותו עון אינו נמחק שאם יש רוב עונות נחשב עמהן י''מ מעביר ראשון ראשון עון ראשון שאד' עושה הקב''ה מעבירו ואינו נותנו עם שאר עונות כיצד שאם נמצא בינוני עם אותו עון הזכיות מכריעו' שחסרין עונותיו מאותו עון שמעבירו ואם הוא בינוני בלא אותו עון מחזיר לו אותו עון והעונות מכריעות והינו דאמ' דוד תנה עון על עונם ורי''ף פירש אדם ישר ותמים בדרכיו אם נכשל בחטא ועדין לא נכשל על ידו כל ימי חייו אותו חטא אין הקב''ה כותבו אלא מעבירו וכך היא מדתו שלא לחייבו בתחלה ואותו עון אינו נמחק שאם יש רוב עונות נחשב עמהם פירוש אחר לגאון דמיירי באדם ירא שמים שהוא קבוע בעשיית המצות ושומר החמורות ולפעמים חוטא בקלות מדתו של הקב''ה עמו שהוא מעביר ראשון ראשון ומוחלו ובתורת צדיקי' הוא ועון עצמו אינו נמחק אלא תלוי ועומד עד מיתתו ובאות' שעה שמחשבין אם זכיותיו מרובין מאותן עונות הרי עברו עונותיו ראשון ראשון ואינן חשובין עליו כאלו לא עשאן אבל אם גברו אותן עונות וכשמצטרפין ונשקלין זה עם זה רובן חובות הרי כל א' וא' נחשב וזו היא המדה המנויה בדרכי יי' וזהו פירוש מדה ו' מי''ג מדות שבפרשת ויעבור שהיא ורב חסד. ועוד פשוט בגמרא וכל אלו שאמרנו שיורדין לגיהינ' כשלא עשו תשובה אבל אם עשו תשובה ומתו בתשובה נמחקי' כל עונותיהן ונותני' אותן במחיצ' הצדיקי'. [רבינו ירוחם נ''ו ח''ג].
-----
גרסינן בפרק קמא דראש השנה (ט''ז ע''ב) אמר רבי כרוספדאי אמר רבי יוחנן, שלשה ספרים נפתחים בראש השנה, אחד של צדיקים גמורים, ואחד של רשעים גמורים, ואחד של בינוניים. צדיקים גמורים נכתבים ונחתמין לאלתר לחיים, רשעים גמורים נכתבין ונחתמין לאלתר למיתה, בינוניים תלויין ועומדין, מראש השנה ועד יום הכפורים, זכו, נכתבין לחיים, לא זכו, נכתבין למיתה. וכתב הרמב''ן, זה שאמרו חכמים בצדיקים גמורין שנכתבין לחיים, ורשעים גמורין שנכתבין למיתה, לא צדיקים שאין להם עונות, ולא רשעים שאין להם זכיות, שכמה צדיקים מתים לאלתר, וכמה רשעים מאריכים ימים בשלוה. והכתוב צווח (קהלת ח', י''ד) יש צדיקים אשר מגיע אליהם כמעשה הרשעים, ויש רשעים שמגיע אליהם כמעשה הצדיקים. וכבר אמרו חז''ל (אבות פ''ד מט''ו) אין בידינו לא משלות הרשעים, ואף לא מיסורי הצדיקים, אלא כך היא המידה, יש עונות שדינו של הקדוש ברוך הוא ומשפטיו הצדיקים להפרע עליהן בעולם הזה, ויש מהן להפרע בעולם הבא, וכן הזכויות, יש מהן שבעל הגמול יתברך משלם שכרם בעולם הזה, ויש מהן שמשלם שכרם בעולם הבא, וכשאדם חוטא כל השנה, ומתלכלך בעונות, ומתטנף בחטאים, ועושה גם כן צדקות ומעשים טובים, ובאין מעשיו לפני אדון הכל, הוא יתברך שמו שוקל מעשים אלו כנגד אלו, והצדיק שהוא צדיק גמור זוכה לחיים, וכן רשע שדינו נותן לשלם שכר טוב בעולם הזה על מעשה הטוב שעשה, נכתב ונחתם לאלתר בראש השנה לחיים, כלומר, שפוסקין לו חיים בשלוה בעושר ונכסים וכבוד, יצא זה צדיק גמור בדינו, והרשע שהוא רשע גמור מכל צד נחתם לאלתר למיתה, וכן בעל מעשה הטוב שנכשל בעבירה אחת בלבד, ונענש עליה למיתה, נכתב ונחתם לאלתר בראש השנה למיתה, כלומר שימות בשנה הזאת, או שיחיה בתחלואים רעים חיי צער ויסורין. ונמצא זה רשע גמור בדינו, אף על פי שזה צדיק, וזוכה לעולם הבא. והראשון שזכה לחיים רשע גמור, ואובד לגמרי, עד שיהא גדול שבנביאים, כשנדון על חטא אחד קל, ונענש עליו, נקרא בכאן רשע גמור, ויהא אחאב, שנאמר בו (מלכים א כ''א, כ''ט) הראיתה כי נכנע אחאב מלפני נקרא בזה צדיק גמור, וכן זה שאמרו חכמים לחיים ולמיתה, אינם בימים בלבד, אלא כל העונשים שבעולם הזה, נגעים ומיתת בנים ועוני וכיוצא בהן, כולם הן בשם מיתה, וכינוי השכר והגמול הטוב אמרוהו בלשון חיים. וזה הדין שאמרו חכמים שכל אדם נידון בראש השנה, אינו אם יזכה לגן עדן ולחיי העולם הבא, או יתחייב לגיהנום ואבדון, שאין אדם נידון בראש השנה אלא על עניני העולם הזה, אם ראוי לחיים ולשלום, או למיתה ויסורין, כך אמרו רבותינו ז''ל בראש השנה (תוספתא וירושלמי ראש השנה פ''א, ה''ג) זה היום תחילת מעשיך, זכרון ליום ראשון, כי חק לישראל הוא משפט לאלהי יעקב. ועל המדינות בו יאמר, איזו לחרב, איזו לשלום, איזו לרעב, איזו לשובע, ובריות בו יפקדו, להזכירם לחיים ולמות, אלא כך היא המידה, בראש השנה שוקלין מעשיו של אדם, ונכתב ונחתם לזכות ולחובה בעולם הזה, כפי מה שמגיע לו בחלקו, לפי מעשיו מן העולם הזה. וכשאדם נפטר לבית עולמו, שוקלין בהם, ופוסקין עליו חלקו, כפי הראוי לו בעולם הנשמות עד כאן דברי הרמב''ן. [אבודרהם תפילת ראש השנה].
-----
אמר ר' כרוספדאי אמר רבי יוחנן שלשה ספרים נפתחין בר''ה של צדיקים [גמורים] נכתבים לאלתר לחיים, ושל רשעים גמורים נכתבין לאלתר למיתה ושל בינונים נכתבים ביום הכפורים. הקשה ר''י הלא כמה מומרים מאריכים ימים, וכמה צדיקים נפטרים, אלא לפעמים בקדושיו לא יאמין, ופעמים רשע (מת) ומאריך לו מזכות אבותיו או טובה מעט שעשה. אלא פירושו צדיקים בדין זה ורשעים פירושו שמתחייבין בדין זה. אפילו צדיק כל ימיו ומרד באחרונה ותוהא על הראשונות אבד כל צדקותיו וכל שכן איפכא. [האגודה].
-----
אמר ר' כרוספדאי אמר ר' יוחנן ג' ספרים נפתחין בר''ה אחד של צדיקים גמורים וא' של רשעים גמורים וא' של בינוניים, של צדיקים גמורין נכתבין ונחתמין לאלתר לחיים פי' ה''ה לכל מידי טובות, רשעים גמורי' נכתבין ונחתמין לאלתר למיתה וה''ה לכל מיני צער, בינוני' תלויין ועומדי' מר''ה עד יוה''ך זכו נכתבין לחיים לא זכו נכתבין למיתה, לפי' אלה שחבו או בעבירה או בבטול מצות עשה אחת או שנתעצל מלעשות תשובה שהיא מ''ע בימים אלו, אבל אם נשארו בנוניים כגון שעשו מצוה אחת ששקולה כנגד מצות ביטול התשובה אינן נכתבין למיתה דהא קי''ל כב''ה דאמרי דשלש כיתות ליום הדין ורב חסד מטה כלפי חסד דמסתברא ליה דכי היכי ביום הדין מטה כלפי חסד ה''נ ביום ר''ה וצ''ע, וכן נראה מפירוש הגאון ז''ל מעביר לקמן, הילכך אם לא זכו אבל חבו ועונותיהן מרובין מזכיותיהן והרי הן רשעים גמורים נידונין למיתה ביוה''ך. ומוכחי מקראי דשלש ספרים נינהו מדכתיב ימחו מספר חיים וגו' א''נ מדכתיב ואם אין מחני נא מספרך וגו', וכלהו קראי מוכחי דרחמנא כתיב זכותא דצדיקי וחובי דרשיעי על ספרא בצדיקי כתיב וישמע ויכתוב בספר זכרון וגו' וברשעי כתיב וחטאתם מלפניך אל תמחה וגו', וה''נ מוכחי דשקלי להו במאזני משפט כדכתיב ישקלני במאזני צדק וכתיב פלס ומאזני משפט וכתיב במאזנים לעלות וכו'. האי צדיקים גמורים ורשעים גמורים ובינונים דקאמרינן לא לפי חשבון זכיות ועונות הוא שהרי אנו רואין כמה צדיקים מתים וכמה רשעים חיין, אלא צדיקים בדינן קאמרי מדכתי' והצדיקו את הצדיק והרשיעו את הרשע וכו' שיש רשעי' שעושין מקצת מצות שהקב''ה נותן להם שכרן בעוה''ז וכותבן לחיי' והרי אלו אע''פ שהן רשעי' יצאו צדיקים בדין זה וכן יש צדיקים שעושין קצת עבירות שחייבי' עליהם מיתה שהקב''ה נפרע מהן לעול' זה וכותבין למית' והרי אלו יצאו בדין זה רשעי' גמורים אעפ''י שהן צדיקים גמורין וזוכין לג''ע, והראב''ד ז''ל יש לו דרך אחר' בהשגותיו. ונראה דהא דר' יוחנן אתיא אליבא דתנא דמתני' דפ''ק דקדושין [ל''ט ע''ב] דאמר דכל העושה מצוה אחת יתירה על זכיותיו מטיבין לו וכו', אבל ר' יעקב דאמר התם מריעין לו ודומה כמי ששרף כל התורה כולה משום דשכר מצות בהאי עלמא ליכא א''כ אין צדיקין חיי' ואין רשעים מתים ולא בינו[נ]יים נתלין דמאי מהני להו תלייתן שאפי' זכו מריעין להם, דמעתה לאו טובי העוה''ז תלוי במצות ועבירות אלא במזלא תליא מילתא דאמר רבא בפ' בתרא דמועד קטן [כ''ח ע''א] בני חיי ומזוני לאו בזכותא תליא מילתא אלא במזלא תליא מילתא, דאפי' במתני' דארבעה פרקי העולם נדון פליג ר' יעקב דהא דאמרה תורה הביא עומר וכו' אין שכרו בעולם הזה אלא בעולם הבא ונראה שאפשר לקיים דשכר מצות בהאי עלמא נמי איתא והעושה מצות ועבירות נותנין לו שכר המצות ונפרעין לו ממנו מן העבירות כגון דעבדין ליה יום טב ויום בש כדאית' התם בקדושין, אלא שהדבר נמסר לדינו של הקב''ה שיש עבירה אחת קטנה מכרעת למיתה לצדיק גמור כחטאו של אדון הנביאים ויש זכות אחת מכרעת לחיים לרשע גמור שנא' הראית כי נכנע אחאב מלפני וגו', ומה שראה ר' יעקב מעש' באיש שקיי' כבוד אביו ושלוח הקן ולא ארכו ימיו אפשר שכבר נידון למיתה בר''ה שעבר וא''א לקרוע גזר דינו לשלם שכרו בעוה''ז ונשתלם לו לעוה''ב, א''נ ס''ל לה''מ דשכר מצות המפורש בתורה ליתיה בהאי עלמא אבל מודה הוא דיש לו טובה קצת בעוה''ז ועל אותו שכר הוא נידון אבל השאר המפורש בתורה שמור הוא לעולם שכולו ארוך, א''נ אע''ג דס''ל דשכר מצות כלל בהאי עלמא ליכא א''ה העולם נדון בפרקים הללו לטוב ולרע לא ע''פ זכות ולא ע''פ חובה אלא ברצונו של הקב''ה ושלשה ספרים נפתחין בר''ה אלא שאין חילוק הכיתות בזכות או (ו)חובה ואין לנו לידע אין כי אלקי משפט (ולא) [ולו] נתכנו עלילות, ומעשה שראה רבא שעליו אמר בני חיי ומזוני לאו בזכותא תליא מילתא אלא במזלא תליא מילתא משו' דרבא ורב חסדא צדיקי הוו מר מצלי ואתי מטרא ומר מצלי ואתי מטרא רב חסדא חייה תשעין שנין ורבא חיה ארבעין שנין ובי רב חסדא שתין הילולי ובי רבא (שנין) [שתין] תכלי ובי רב חסדא נהמא דסמיד' לכלבא ולא מיתבעי בי רבא נהמא דסמיד' לא משתכח, וכן נמי עובד' דר' אלעזר בן פדת במס' תענית [כ''ה ע''א] דאמר ליה הקב''ה מאי בעית דאחרביה לעלמא ואיבני' דילמא סלקת בשעת' דמזוני, אפשר לומר שדינו של הקב''ה כך גזר מפני קצת עבירות שעשה דאדם אין צדיק בארץ אשר יעשה טוב ולא יחטא להניחם בעניינים אלא למזלם ושלא לשנות עליהם המזל שלא ינכו מזכיותיהם ומה שראה שהוא רע להן לצדיקי' אינו אלא טובה גמור' להרבות שכרן וכדאמר ר' חנינא בן דוסא לדביתהו התם בעית כלהו צדיקי לוכלו בפתורא דארבע כרעי ואנן בפתורא דתלת כרעי משמע דהנהו צדיקי דלא אתו בשעתא דמזוני אין הקב''ה רוצה לשנות להם המזל בשכר מצותיהן מפני קצת עבירות שעשו א''נ שהצדיקים עצמם ניחא להו שיהא זכותם שמור ולהתנהג ע''פ המזל שלא למעט שכרן בעולם הבא. ורב חסדא דהוה בשעתא דמזוני הועיל לו המזל שלא להצטרך לנכות מזכיות וגם עונותיו לא היו כל כך כדי שיגרמו לשנות מזלו, וגם אורך היומי הבנים וקצורם הכל לפי הקץ הקצוב בעת שנולד דודאי שמואל לא היה חייב כרת שימות בן ב''ן שנים שהיא מיתת כרת כדאיתא התם במועד קטן אלא שהגיע קצו א''נ שהוא רצה בכך וכדאמר במסכת תענית כדי שלא ימות שאול בחייו ויבטלו מעשה ידיו בחייו וכבר הגיעה מלכות בית דוד כדאמר התם נמי כבר דחקא רגליה דבר נתן וכן נמי הבא מדבית עלי הוה ומשום דעסיק בתורה חיה ארבעין שנין כדאיתא בפרקין, וכן נמי אפי' רבא לא קאמר הכי אלא בחיי ומזוני ובני אבל בצרכי אדם מצער וריוח בזכותו תליא מילתא, הילכך אין לזוז לנו מהאי סברא דשכר מצוה בהאי עלמא איכא אלא שאין אנו יודעין היאך הוא השיקול ולא ידעו אלא משפטי ה' אשרי כל חוכי לו ואלו דברים צריכין גדול וניגר ובר ניגר לפריקנון. כל העושה מצוה א' יתירה על זכיותיו מטיבין לו ומאריכין לו ימיו ונוחל את הארץ ארץ החיים דהיינו ג''ע לאחר מיתתו, ואם אותה מצוה יתירה על זכיותיו ה[י]א כבוד אב ואם וג''ח והבאת שלום בין אדם לחבירו דהוי טוב לשמי' וטוב לבריו' אע''פי שאינה יתירה ממש אלא שהיא שקולה היא מכרעת להיות נידון כצדיק גמור, וכן נמי זאת המצוה יתירה שאמרנו אפילו באתה עבירה בידו וניצול הימנה נחשבת לו כמצוה ובסוף המסכת' כתבתי יותר. וכל שאינו עושה מצוה א' אין מטיבין לו ואינו נוחל את הארץ ואין מאריכין את ימיו ואינו נוחל את הארץ ז''ל דה''ק שאינו עושה מצוה אחת יתירה אלא שהעבירות הן יתירות מהזכיות אין מטיבין לו וכו', אבל אם היה שקול הא אמרינן ורב חסד מטה כלפי חסד, ואע''ג דאמרי' בגמ' דבכיבוד אב ואם וכו' אבל אם היתה שקולה מכרעת אבל באינך משמע דאינו מכרעת, והכי מתרצא מילתא שאם היתה משאר מצות לא היה כח בידה להכריע דאכתי רשע גמור שחובותיו מרובין מזכיותיו ובכבוד אב ואם ואינך אחריני מכריעתו להיות שקול וכיון שהוא שקול הקב''ה במדת רב חסד מטה כלפי חסד כך נ''ל וצ''ע. [קידושין מ' ע''ב] לעולם ירא' אדם את עצמו כאלו חציו זכאי וחציו חייב שאם יעשה מצוה א' מכריע עצמו וכל העולם כלו לכף זכות ואם עשה עבירה אחת הכריע כל העולם כלו לכף חובה, ואם יראה אדם עצמו זכאי יתרשל בעשית המצוה ואם ירא' עצמו חייב יתייאש מן הרחמים וע''ז נאמר אל תהיה צדיק הרבה וכו'. צדיק גמור כל ימיו ומרד באחרונה נדון כרשע בתוהא על הראשונות שנא' צדקת הצדיק לא תצילנו ביום רשעו, ורשע גמור כל ימיו ועשה תשובה נדון כצדיק שנאמ' ורשעת הרשע וגו' שאין לך דבר עומד בפני התשובה ואמרינן עלה בפיאה [פ''א ה''א] ובפ' יום הכפורים נמי בגמרין ירושלמי א''ר יוחנן ולא עוד אלא כל העבירות שעשה נחשבות עליו זכיות שנאמר מור ואהלות קציעות כל ביגדותיך כל בגידות שבגדת בי הרי הן לפני כמר ואהלו'. [ירושלמי שם] זכות יש לה קרן ויש לה פירות שנאמר צדיק כי טוב כי פרי מעלליהם יאכלו, עבירה שעושה פרי יש לה פירות שנא' ויאכלו מפרי דרכם ושאינה עושה פרי אין לה שנאמ' אוי לרשע רע כי גמול ידיו ה' ישלם לו. מחשב' טובה הקב''ה מצרפ' למעשה שנא' ולחושבי שמו מחשב' רעה אין הקב''ה מצרפה למעשה שנא' און אם ראיתי בלבי לא ישמע וגו' אבל בע''ז כתיב למען תפוס את בני ישראל בלבבם. וכן הא בפ''ק דקדושין [מ' ע''א]. ומצאתי בפיאה ירוש' [שם] דגרסי' עלה הדא דתימא בישראל אבל באומות העולם חילוף מחשבה טובה אין הקב''ה מצרפה למעשה דכתיב [דניאל ו'] ועד מעלי שמשא הוה משדר להצלותיה ולא כתיב ושזביה, מחשבה רעה הקב''ה מצרפה [למעשה דכתיב (עובדיה א') מקטל מחמס אחיך יעקב] וכי הרגו אלא מלמד שחשב עליו להרגו מעלה עליו הכתוב כאלו הרגו ונ''ל דה''ק מדלא כתיב ושיזביה משמע מקרא דלא שיזביה אלא הרגו ואם מפני שהשליכו לגובה דאריוותא וחשב להרגו. גרסי' בירושלמי במסכת פיאה רובה זכיות ומעוט עונות נפרעין ממנו מיעוט עונות קלות שעשה בע''הז בשביל ליתן לו שכרן שלם לע''הב, (רבו) [רוב] עונות ומיעוט זכיות נותנין לו מתן שכר מצו' קלות שעש' בע''הז כדי להפרע ממנו בע''הב. אבל הפורק עול ומיפר ברית ומגלה פנים בתורה אע''פי שיש בידו כל מעשים טובי' נפרעין ממנו בע''הז והקרן קיימת לו לע''הב. ע''ז וגילוי עריות ושפיכו' דמים ר' יונה ור' יוסי חד אמר כקלות וחד אמר כחמורו' במה אנן קיימין אם באותו שעשה תשובה אין כל דבר עומד בפני התשובה. אלא כדין קיימן באותו שלא עשה תשובה ע''כ. [חי' הרשב''ץ].
-----
תנו רבנן לעולם יראה אדם את עצמו כאילו הוא חציו זכאי וחציו חייב, עשה מצוה אחת אשריו שהכריע עצמו לכף זכות. עבר עבירה אחת אוי לו שהכריע את עצמו לכף חובה שנאמר וחוטא אחד יאבד טובה הרבה, בשביל חטא יחידי שחטא זה איבד ממנו טובה הרבה. לפי שהעולם נדון אחר רובו והיחיד נדון אחר רובו, לפיכך צריך אדם שיראה את עצמו כאילו כל העולם תלוי עליו, עשה מצוה אחת אשריו שהכריע עצמו וכל העולם לכף זכות, עבר עבירה אחת אוי לו שהכריע עצמו וכל העולם לכף חובה, שנאמר וחוטא אחד יאבד טובה הרבה, בשביל חטא יחידי שחטא זה איבד ממנו ומכל העולם טובה הרבה. אפילו צדיק גמור כל ימיו ומרד באחרונה איבד כל הראשונות שנאמר צדקת הצדיק לא תצילנו ביום פשעו. ואפילו רשע גמור כל ימיו ועשה תשובה באחרונה אין מזכירין לו שום רשעו שנאמר ורשעת הרשע לא יכשל בה ביום שובו מרשעו ונהוי כמחצה זכאי ומחצה חייב בתוהא על הראשונות. [המאורות].
-----
כל אחד ואחד מבני אדם יש לו זכיות ועונות, מי שזכיותיו יתרות על עוונותיו צדיק, מי שעוונותיו יתרות על זכיותיו רשע, מחצה על מחצה בינוני. וכן המדינה, אם היו זכויות כל יושביה מרובות על עוונותיה הרי זו צדקת, ואם היו עוונותיה מרובין [הרי זו] רשעה, וכן כל העולם כולו. אדם שעוונותיו מרובין מזכיותיו מיד מת ברשעו, שנאמר על רוב עונך. וכן מדינה שעוונותיה מרובין מיד היא אובדת, שנאמר זעקת סדום ועמורה כי רבה. וכן כל העולם כולו אם עוונותיהם מרובין מיד הם נשחתים, שנאמר וירא ה' כי רבת רעת האדם. ושקול זה אינו לפי מנין הזכיות והעונות, אלא לפי גדלם. יש זכות שהוא כנגד כמה עונות, שנאמר יען נמצא בו דבר טוב. ויש עון שהוא כנגד כמה זכיות, שנאמר וחוטא אחד יאבד טובה הרבה, ואין שוקלין אלא בדעתו של קל דעות, והוא היודע היאך עורכין העונות כנגד הזכיות, לר''ם. ואע''פ שאמרו מחצה על מחצה בינוני, הקב''ה שהוא רב חסד מטה כלפי חסד ומעביר ראשון ראשון ועון עצמו אינו נמחק, שאם יש לו רוב עונות הרי זה נחשב עמהם, דבר זה כתב הרי''ף בשם גאון שמי שהוא קבוע בעשיית המצות ושומר החמורות ולפעמים חוטא בקלות, מדתו של הקב''ה מעביר ראשון ראשון ומוחלין לו, ובתורת צדיקים הוא, ועון עצמו אינו נמחק אלא תלוי ועומד עד שעה שימות, ובאותה שעה מחשבין אם זכיותיו מרובין מאותן עונות הרי עברו עונותיו ראשון ראשון, ואינם חשובין עליו וכאלו לא עשאן, אבל אם גברו אותם עונות ונמצאו מעשיו כשמצטרפין ונשקלין זה עם זה רובן חובות הרי כל אחד ואחד חשובין. והר''ש ביאר מעביר ראשון ראשון כדי שיכרעו הזכיות. ועון עצמו אינו נמחק, שאם יש רוב עונות עם העון עד שנמצא אחר שהעבירוהו שיהיה מחצה על מחצה מלבד הראשון שהעביר, נחשב בכלל הרשעים. והר''ם כתב בשעה ששוקלין עונות אדם עם הזכיות, אין מחשבין עליהם תחלה עון שחטא ולא שני אלא משלישי ואילך, [אם נמצאו עונותיו משלישי ואילך] מרובין על זכיותיו, אותן שני העונות מצטרפים זה עם זה, ודנין אותו על הכל. ואם נמצא זכיותיו כנגד עונות אשר מעון שלישי ואילך מעבירים על כל העונות ראשון ראשון, לפי שהשלישי נחשב ראשון שכבר נמחלו השנים, וכן הרביעי הרי הוא ראשון שכבר נמחל השלישי, וכן עד סופם. וכן דעת הרי''ף, וזה נראה עיקר. וכתב הר''ם בד''א ביחיד שנאמר הן כל אלה יפעל קל פעמים שלש עם גבר, אבל הצבור תולין להם עון [ראשון] שני ושלישי, שנאמר על שלשה פשעי ישראל ועל ארבעה לא אשיבנו, וכשמחשבים להם על דרך זה מחשבין מרביעי ואילך, ע''כ. ורבים מגדולי המפרשים כתבו שאין חילוק בין יחיד לצבור ובכלם תולין עון [ראשון] שני ושלישי. [הבתים — שערי תשובה שער שלישי].
-----
רשעים גמורים נכתבים ונחתמים לאלתר למיתה וצדיקים גמורים נכתבים ונחתמים לאלתר לחיים. ותימה, דבקדושין [ל''ט ע''ב] אמרינן מי שעונותיו מרובים מזכויותיו דומה כמי ששורף כל התורה כולה ולא קיים ממנה אפי' אות אחת. וי''ל דהכא מיירי בלאחר מיתה, ולחיים היינו לחיי עולם הבא שהוא קיים לעולם, ורשעים נכתבים למיתה שנחתמים להאביד מן העולם הבא ולהיות בגיהנום. [תוספות ישנים].
-----
[רי''ף תתקל''ט] של צדיקים גמורים נכתבין ונחתמין לאלתר לחיים שיחיו כל שנה זו ושל רשעים גמורים נכתבין למיתה שימותו בשנה זו. וא''ת אם כן לא נמצא צדיק גמור שימות ולא רשע גמור שיחיה. והלא כמה צדיקים מתים וכמה רשעים חיים. ויש אומ' לא נכתבין לחיים חיים ממש ולא למיתה מיתה ממש אלא חיים מקרין טובים ומיתה מקרין רעים. ויש זכיות ועברות הרבה שאדם אוכל פירותיהן בעולם הזה ומי שעשה מאותן זכיות יותר על אותן עבירות נקרא צדיק להנאות העולם הזה ונכתב למקרין טובים ומי שעשה מאותן עבירות יותר על אותן זכיות נקרא רשע. [פירוש רבינו יצחק קרקושה].
-----
צדיקים גמורים נכתבין ונחתמין לאלתר לחיים. מדקאמר בינוני' מכלל דצדיקי' דקאמר היינו שזכיותיו מרובין מעונותיו ורשעים קרי למי שעונותיו מרובין מזכיותיו. ואי הכי קשיא טובא דהא כמה צדיקים שזכיותיהן מרובין מעונותיהן נכתבי' למיתה וכמה רשעי' שעונותיהן מרובין מזכיותיהן נכתבין לחיים אלא עיקרן של דברים כמ''ש הרב ר' ישעיה הזקן ז''ל מטרונאי צדיקים ורשעים בדין זה קאמר שאותן בני אדם שזוכין בדין מחמת איזה זכות מיקרי הכא צדיקי' גמורים שצדיקים גמורים הם בדין זה ואע''פ שעונותיהן מרובין מזכויותיהן לפי שמדתו של הקב''ה נותנת לשלם להם בעוה''ז אי זה זכות שעשו. וכן נמי שצדיקים שזכויותיהן מרובין מעונותיהן כיון שהם מתחייבין בדין ואפי' מפני עבירה קלה שעשו לגבי דין זה רשעים גמורים מקרו וכדכתיב והצדיקו את הצדיק והרשיעו את הרשע דהיינו צדיק ורשע לאותו דבר ובינונים היינו אותן בני אדם שמשפט שלהם מעוין ושקול בר''ה שהן תלוין ועומדים עד שהם מכריעים עצמם לזכות או לחובה מראש השנה ועד יום הכיפורים. וכן כתב הרמב''ן ז''ל בשער הגמול דצדיקים ורשעים ובינונים דקאמרינן הכא בדין זה קאמרי' ומיהו הא דאמרו לקמן שלש כתות ליום הדין כו' הנהו צדיקים ורשעים כפי כל מעשיהם קאמרי'. [חידושי הר''ן].
-----
ויש לשאול, למה אמרו חכמינו ז''ל בבינוניים, זכו נכתבין לחיים, לא זכו נכתבין למיתה, למה נכתבין למיתה, אם לא זכו להכריע, והרי לא הוסיפו פשע על חטאתם, ונשארו בינונים, וב''ה אמרו גבי בינונים, ורב חסד, מטה כלפי חסד. ויש לפרש דהכא קאמר, זכו נכתבין לחיים, פירוש, שעשו תשובה, נכתבין לחיים, לפי שהתשובה היא מצות עשה לעולם, וכל שכן בימים אלו, וכל העושה תשובה מרבה זכיותיו, בקיום אותה המצוה, ואם לא זכו, כלומר שלא עשו תשובה, נכתבין למיתה, לפי שהרבו עונותיהם, בביטול אותה המצוה. ויש מתרצים תירוץ אחר, דבינוניים דקאמר, שאם לא זכו נכתבין למיתה הוא, אם יש בכלל מחצה עונות שלהם עון פושעי ישראל בגופן דהיינו קרקפתא דלא מנחא תפלין (י''ז ע''א) והוא הדין לשאר מצות עשה שבגופו, שלא קיימה מעולם, כגון שלא קרא קריאת שמע, ולא ברך על המזון מעולם, שיש להם עונש גדול, ולא עליהם אמרו ב''ה ורב חסד מטה כלפי חסד. והטעם שהוקבע לדין בני אדם ביום זה, יש אומרים מפני שמזל תשרי הוא מאזנים, וכתיב (תהלים ס''ב, י') במאזנים לעלות, לומר שנשקלין מעשיהם של כל אחד ואחד, ושיקול זה אינו לפי מנין המצות והעבירות, אלא לפי גדלן, יש מצות שמשקלן כנגד כמה עבירות, ויש עבירה שמשקלה כנגד כמה מצות, והכל תלוי בשיקול דעת השם, שהוא תמים דעים. אי נמי, מפני שבראש השנה נברא אדם הראשון, כמו שנפרש לקמן, רצה הבורא יתברך להשגיח ולדרוש מעשה כולם, ולדון על פי מעשיהם ביום הבריאה הראשונה דין כל אותה שנה. והרמב''ם כתב טעם אחר, שלא כמידת הקדוש ברוך הוא מידת בשר ודם. מידת בשר ודם, דן את אוהבו בשעת רצונו, ודן את אויבו בשעת כעסו, והקדוש ברוך הוא דן את העולם כולו בשעת רצונו, בחודש תשרי, שיש בו מועדים ומצות הרבה, שופר וכיפור וסוכה ולולב בארבעה מינין, ועל כן נקרא שביעי, שהוא שבע במצות, והכי איתא בהגדה. וגרסינן בפרק שני דביצה (ט''ז ע''א) תני רב תחליפא אחוה דרבנאי חוזאה, מזונותיו של אדם קצובין לו מראש השנה, חוץ מהוצאות שבת וימים טובים, והוצאת בניו לתלמוד תורה, שאם פחת פוחתין לו, ואם הוסיף מוסיפין לו. אמר רבי אבהו, מה קראה, דכתיב (תהלים פ''א, ד') תקעו בחודש שופר בכסה ליום חגנו, איזהו חג שהחודש מתכסה בו, הוי אומר זה ראש השנה. וכתיב כי חק לישראל הוא, מאי משמע דהאי חק לישנא דמזוני הוא, דכתיב (בראשית מ''ז, כ''ב) ואכלו את חקם. (משלי ל', ח') הטריפני לחם חוקי. וגרסינן בפרקא קמא דראש השנה (ח' ע''ב) תניא, כי חק לישראל הוא, אין לי אלא ישראל, אומות העולם מנין, תלמוד לומר משפט לאלהי יעקב. אם כן מה תלמוד לומר כי חק לישראל הוא, מלמד שישראל נכנסין תחילה לדין, מאי טעמא, מקמי דליפוש חרון אף. [אבודרהם תפילת ראש השנה].
-----
ימחו מספר חיים. פי' דוד הי' מקלל את אויביו שלא יגיעם עד ר''ה לדינם ולכותבם באחד משלשה הספרים וכן משה אמר לבורא ואם אין המיתני מיד ואל תגיעני בראש השנה לכתבני באחד מג' הספרים. [תוס' רי''ד].
-----
כתב רבי' שמשון שאין להביא ספר תורה בבית האיסורין גם בראש השנה ויום הכפורים, מיהך דירושלמי דסוף פר' בא לו [יומא רפ''ז] בכל אתר את אמר הולכין אחר ספר תורה והכא מביאין אצלו ספר תורה, מתוך שהם גדולים התורה מתכבדת בהן. [פסקי רבינו יחיאל מפאריס].
-----
גרסי' בפ' אילו הנשרפין בגמרא הבועל ארמאית קנאין פוגעין בו [סנהדרין פ''ב ע''א] א''ר חייא בר אבויה כל הבא על הגויה כאילו נתחתן בע''ז שנאמר ובעל בת אל נכר. ותו התם א''ר חייא בר אבויה כת' על גלגלתו של יהויקים זאת ועוד אחרת וכו'. ובחלק [שם ק''ד ע''א] מייתי לה נמי דמשום הכי לא מנו את יהויקים מפני שנגזרה עליו גזירה זו כדאיתא התם. גרס' בעירובין פ''ב [י''ט ע''א] עוברי בעמק הבכא אילו פושעי ישראל דמיחייבי דינא חדא שיבתא באור של גיהנם ונחת אברהם ומסיק להו לבר ממאן דבעל גויה דממשכה ערלתיה ולא מבשקר ליה ומשמע שנידון בה ואין עולה ותימא מאי טעמא לא חשיב בהדי הנהו דחשיב בפ' הזהב [ב''מ נ''ח ע''ב] דא''ר חנינא כל היורדין לגיהנם עולין חוץ משלשה שיורדין ואין עולין הבא על אשת איש והמלבין פני חבירו ברבים והמכנה שם לחבירו והבא על הגויה לא חשיבי. ובפ''א דר''ה הל' דשלש כיתות לעתיד [ט''ז ע''ב] מסיק דהמשומדין והמסורות וכו' עד פושעי ישראל בגופן ופושעי אומות העולם בגופן גיהנם ננעלת בפניהם, ומפרש התם פושעי אומות העולם בגופן בעבירה, פושעי ישראל בגופן אמר רב פפא קרקפתא דלא מנח תפילין אבל בעבירה לא אמר. ובפ''א דסוטה [ד' ע''ב] ואשת איש (נפקא קרא) [נפש יקרה תצוד] וכו' וכת' יד ליד לא ינקה דאפילו למד תורה וכו' תצודנהו לגיהנם. בפ' (אין דורשין) [הכל חייבין חגיגה ט' ע''א] תניא א''ר שמעון בן מנסיא מעוות לא יוכל לתקון זה הבא על אשת איש ואסרה על בעלה, ואשת איש ובועל ארמית דינן שוה כדמסיק התם [סנהדרין פ''א ע''ב] בעא מיניה רב כהנא מרב לא פגעו קנאים מהו (אנשמיה) [אינשייה] רב לגמריה אקריוה לרב כהנא בחילמא בגדה יהודה ותועב' נעשתה בישראל וכו' א''ל לרב אקריון הכי, אדכריה רב לגמריה בגדה יהודה זו ע''ז ותועבה נעשתה זה משכב זכור כי חלל יהודה קדש זו זונה [וכן הוא אומר] לא תהיה קדשה (לא יהיה קדש) ובעל בת אל נכר זו גויה וכתיב יכרת ה' לאיש אשר יעשנה וגו' וקאי אכולהו ואף אשת איש ושאר קאי כדאיתא בפ' במה בהמה [שבת נ''ה ע''ב] דאמר רב פנחס בן עלי לא חטא שנאמר ואחיה בן אחיטוב אחי אי כבוד בן פינחס בן עלי וגו' אפשר חטא בא לידו והכתוב מיחסו והכתיב יכרת ה' לאיש אשר יעשנה. והכי נמי מסיק התם [סנהדרין פ''ב ע''ב] בגמר' דכהן ששימש בטומאה דהיינו טעמא דקנאין פוגעין בו משום דמיחייב כרת בידי שמים, ואפילו הכי גרס' בהמוכר את הספינה [ב''ב פ''ח ע''ב] ובפ''ב דיבמות [כ''א ע''א] א''ר לוי קשה עונשן של מידות משל עריות משום דהני אפשר בתשובה והני לא אפשר בתשובה. וכן ר' אלעזר בן דורדיא [ע''ז י''ז ע''א] דקנה עולמו בשעה אחת וכן ר' יוחנן [חגיגה ט''ו ע''א] שהביאו לאחר לעולם הבא ואי לאו ר' מאיר דהעלה עשן מקברו ב''ד של מעלה לא מידן לדיינו ולא לעלמא דאתי ליעול אלא שר' מאיר ביקש שידינוהו כדי שיזכה לעולם הבא ור' יוחנן הפסיק אותו עשן והביאו לעולם הבא ואעפ''י שתבע באותה זונה גויה. ובחלק [סנהדרין ק''ז ע''א] גרסי' אמר דוד לפני הקב''ה רבש''ע מחול לי על אותו עוון אמר לו כבר עתיד שלמה בנך לומר בחכמה [משלי ו'] היהלך איש על הגחלים ורגליו לא תכוינה כן הבא וגו', אמר כל הכי ניטרוד ההוא גברא א''ל קבל עלך יסורי, ובסד' יומא פ' אחרון [פ''ו ע''ב] היכי דמי בעל תשובה אמר רב יהודא כל שבא עבירה לידו פעם ראשונה ושניי' וניצל הימנה מחוי רב יהודה באותה אשה. ומצינו בעולי גולה [נחמיה י''ג] שהושיבו נשים נכריות והוציאום והבדילום שנתקבלו בתשובה ואע''ג דגרס' בפ''א דמס' ע''ז [ה' ע''א] כל העובר עבירה בעולם הזה דהיינו בעריות מלפפתו לעה''ב וא''ר אלעזר וקשורה בו ככלב שנאמר ולא שמע אליה בעה''ז ולהיות עמה לעה''ב. כל אילו ההלכ' בלא תשובה חמורה כדגרס' נמי בפ' [קמא] דמס' ע''ז הל' אין בונין עמהן בסילקי [י''ז ע''א] דאמר רב חסדא כל באיה לא ישובון ואם שבו לא ישיגו ארחות חיים דהיינו מינות ועבירה היכא דאביק בהכי טובא דאי עביד תשובה שפירתא לא חיי, ומיהו תשובתן מתקבלת כר' אלעזר בן דורדיא, וכיקים איש צרורות ויוסי משיתא כדמפרש בראשית רבה פרש' וירח ריח בגדיו [פ' ס''ה], וכדוד המלך שקבל עליו ייסורין כדאיתא בחלק [סנהדרין ק''ז ע''א] ששה חדשים, וכן ציבור שחזרו בתשובה אפילו היה בידם ע''ז וג''ע ושפיכות דמים אפילו אם לא החמירו כל כך בתשובה אלא כמו קרעו לבבכם וגו' [יואל ב']. וכמפורש בנבואת זכריה [ח' י''ז] ואיש רעת רעהו אל (תעלו על) [תחשבו ב]לבבכם. ובנבואת ירמיה [פ''ד] וכדור המדבר ולא שתו איש עדיו ויתאבלו, וכמה בענין זה הקב''ה אין מואס תפלת רבים הן אל כביר לא ימאס [איוב ל''ו]. וכן ווידוי של הרוגי ב''ד מתכפר להן ע''י ווידוי כעכן אעפ''י שעבר על כמה חמורות ואמר שאינו עכור לעולם הבא. וכן הרוגי מלכות גוים ההורגים בגולה, גרסינ' נמי בפ' נגמר הדין [סנהדרין מ''ז ע''ב] כיון דלאו בדין קא מקטלי הויא להו כפרה, וכדאמרינן נמי בפ' אילו נערות [כתובות ל' ע''א] ובפ' אחד דיני ממונות [סנהדרין ל''ז ע''ב] אע''פ שארבע מיתות בטלו דין ארבע מיתות לא בטלו ונראה דאף אילו שמתו מיתה משונה יש להן כפרה וכ''ש המקבלין תשובה חמורה בסיגוף וחרטה גמורה שמקובל בתשובה. וגרס' נמי בפ''א דע''ז [ד' ע''ב] לא ישראל ראויין לאותו מעשה העגל ולא דוד ראוי לאותו מעשה אלא שאם חטאו ציבור אומר להן כלך אצל רבים שנתקבלו שנאמר וחנותי ורחמתי [שמות ל''ג] אע''פ שאינו הגון מפני תשובת רבים. וליחיד שחטא אומר לו כלך אצל יחיד ולמוד הימנו תשובה דכתיב [תהלים נ''א] אלמדה פושעים דרכיך וחטא' אליך ישובו כדאיתא במזמור כאשר בא אל בת שבע. וברייתא דתניא בפ' אחרון בסד' [יומא] [פ''ו ע''א] ארבעה חלוקי כפרה שהיה ר' ישמעאל דורש מסייעיני לתירוץ זה שתשובה ויה''כ ויסורים ויום המיתה ממרקין אפילו עבירות חמורות והא דא''ר שמעון בן מנסיא מעוות לא יוכל לתקון בתשובה לבדה קאמר אלא עם יום המיתה. והא דאמר' השתא מיהא בר תשובה לעניין (בו) [בן] אם הכהו או קללו אבל לענין כפרה עדיין צריך יסורין ויום המיתה. וההיא דהזהב [ב''מ נ''ח ע''ב] כגון שמת על מיטתו בלא תשובה ויסורים וכן כל הנך, אבל הקונה עולמו בשעה אחת כגון אותן שהבאתי למעלה שמוסרין עצמן למות מחמת חרטה או הנהרגין ומתוודין אין לך יסורים ויום מיתה עם תשובה ויום הכיפורים גדולין מאילו. ומעשה דאחר כיון שכל כך היה מופלג בתורה ובדעתו לשוב אלא ששמע בת קול, ובשעת מיתתו בכה כדאיתא באגדה דרות [רות רבה ו'] ובמדרש קהלת [קהלת רבה ז'] וכמו שכתבתי למעלה בסדר אלישע, ור' מאיר ור' יוחנן נתכוונו לכבוד המקום ב''ה להודיע כמה גדול כח עוסקי התורה הילכך הסכימו על ידן מן השמים. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך ר' חייא בר אבויה].
-----
שלש כתות ליום הדין, אחת שלצדיקים גמורים, ואחת שלרשעים גמורים ואחת שלבינוניים. צדיקים גמורים נכתבין ונחתמין לאלתר לחיי העולם הבא, רשעי' גמורים נכתבין ונחתמין לאלתר לגיהנם, שנ' [דניאל י''ב] ורבים מישני אדמת עפר יקיצו אלה לחיי עולם ואלה לחרפות לדראון עולם, שלבינוניים [הקב''ה] מטה כלפי חסד, ועליהם אמר דוד [תהלים קט''ז] אהבתי כי ישמע ה' את קולי תחנוני וכל הפרשה כולה, וכן דלותי ולי יהושיע, שאע''פ שהיו מעשיהם שקולים הרעות כנגד הטובות, הקב''ה מטה את הטובות כאדם המטה כף המאזנים. בד''א כשלא היה בכלל מחצה עונות עון פושעי ישראל בגופן, אבל אם היה בכלל מחצה עוונות עון פושעי ישראל בגופן, כגון שלא הניח תפילין מעולם יורדין לגיהנם ומצפצפין ועולין, שנ' [זכריה י''ג] והבאתי את השלישית באש וצרפתים כצרף הכסף [וגו']. אבל הפורשין מדרכי ציבור כגון המינין והמסורות [והמשומדים] והאפיקו' ושכפרו בתורה, ושכפרו בתחיית המתים, ושנתנו חיתיתם בארץ [ה]חיים, כגון פרנס המטיל אימה יתירה על הציבור שלא לשם שמים, ושחטאו ושהחטיאו את הרבים כגון ירבעם בן נבט וחבריו, יורדין לגהנם ונידונין בה לדור דורים, שנ' [ישעיה ס''ו] ויצאו וראו בפגרי האנשים הפושעים בי כי תולעתם לא תמות ואשם לא תכבה וכבר ביארתי אותה בפרק חלק [סנהדרין צ''ט ע''ב]. [פסקי ריא''ז].
-----
שנו חכמים שלש כתות ליום הדין, אחת של צדיקים גמורים ואחת של רשעים גמורים ואחת של בינונים, צדיקים גמורים נכתבין ונחתמין לאלתר לחיי העוה''ב, רשעים גמורים נכתבים ונחתמין לאלתר לגיהנם שנאמר ורבים מישני אדמת עפר יקיצו וגו', בינונים שעונותיהן וזכיותיהן שקולים הקב''ה נקרא רב חסד מטה כלפי חסד, ועליהם אמר דוד אהבתי כי ישמע ה' את קולי תחנוני, ועליהם נאמרה אותה הפרשה כולה דלותי ולי יהושיע. היה בכלל מחצה עונות שלהם עון פושעי ישראל בגופן, והוא הראש שלא הניח תפילין מעולם, והוא הדין לשאר מצות עשה שבגופן שלא קיימן מעולם, כגון שלא קרא קריאת שמע ולא ברך על המזון לאחריו מעולם, כולן יורדין לגיהנם ומצפצפין ועולין הימנה ומתרפאין, שנאמר והבאתי את השלישית באש, ועליהם אמרה חנה ה' ממית ומחיה מוריד שאול ויעל, אבל מי שעונותיו מרובים מזכיותיו, ובכלל אותן העונות עון זה החמור, והוא עון פושעי ישראל בגופן, וכן פושעי אומות העולם בגופן והם בעלי עבירה כגון עריות ושפיכות דמים, יורדין לגיהנם ונידונין בה שנים עשר חדש, לאחר שנים עשר חדש גופן כלה ונשמתן נשרפת וגיהנם פולטתן ורוח מפזרתן תחת כפות רגלי הצדיקים שנאמר ועסותם רשעים כי יהיו אפר תחת כפות רגליכם, אבל המינים והמשומדים והאפיקורסין ושכפרו בתורה ושכפרו בתחיית המתים ושפרשו מדרכי צבור ושנתנו חתיתם בארץ חיים, והם הפרנסים המטילים אימה יתירה על הציבור שלא לשם שמים כגון מלכי הגוים, אע''פ שאינו מחטיא אותם אלא מוליכן בדרך ישרה, אלא שעי''ז הצבור מכוונין דעותיהם ומעשיהם הטובים לעבודתו לא לעבודת אדון הכל, ושחטאו והחטיאו את הרבים כגון ירבעם בן נבט וחביריו, כל אלו יורדין לגיהנם ונדונין בה לדורי דורות שנאמר ויצאו וראו בפגרי האנשים הפושעים בי וגו'.
זה שאמרו חכמים שלש כתות ליום הדין, יום מועד הוא לדין הכל, הוא שכתוב עליו יום ה' הגדול והנורא, והוא יום וזמן מתחילת העולם הבא, ובו שנינו בפרק חלק דור המבול אין להם חלק לעולם הבא ואינן עומדין בדין, אנשי סדום אין להם חלק לעולם הבא אבל עומדין בדין, ועליה שנו בתוספתא זה שאמרנו שלש כתות ליום הדין וכו', אבל אין הכונה לרבותינו להאריך עונש האדם ושכרו עד היום ההוא, ושלא יהא דין ועונש ושכר לנפשות קודם אותו הדין, אלא לפי שהם ז''ל מונין כאן כתות הצדיקים הגמורים, והם הזוכים לחיי העולם הבא שהוא אחר יום הדין הזה, לפיכך ספרו בהם שכרם הגמור שהוא חיי העולם הבא, וכן כת הרשעים הגמורים הם הנכרתים מחיי אותו העולם הבא והם הנדונים באותו היום העתיד להחזירם לגיהנם ולהכרת והאבד הנפש שם מתוך העונש והצער הגדול המתחדש עליהם, הלכו בברייתא זו אחר סוף מתן שכרן של מצות ואחר סוף עונשן של עבירות, אבל כל אחד ואחד מבני אדם יש לו יום הדין בשעת מיתתו, והוא נדון בשלש דיני כתות הללו בעצמן, צדיקים גמורים נכתבין ונחתמין ונכנסים לאלתר לגן עדן, והוא עצמו חיים מחיי העולם הבא הוא, רשעים גמורים נחתמין ונכנסין לאלתר לגיהנם ונדונין בו, ובינונים מצפצפים משם להוציאן למקום מנוחה, כמו שאנו עתידין לבאר.
בין בדין של גיהנם ההוה בכל יום לכל נפש ונפש, בין בדין הגדול של גיהנם העתיד שהזכירו בברייתא זו, כל אדם נדון שם כפי מעשיו בשלשה דינין שמנו עליו, דין הקל שבהן אין לו קצבה, אלא כל אחד נדון כפי מעשיו ומצפצף ועולה, והחמור שבהן לדורי דורות, והבינוני דינו שנים עשר חדש, לאחר י''ב חדש בזמן הזה גיהנם פולטתן ונמסרות לדומה ואין להם מנוחה, ואנו עתידים לבאר זה בדבור וברמז, אבל לאחר י''ב חדש מן הדין הגדול גופן כלה ונשמתן נשרפת ורוח מפזרתן תחת כפות רגלי הצדיקים, אע''פ שיש בבעלי עבירה עצמם שענשו גדול מחבירו וחיובו יותר הימנו וכלן נידונין י''ב חדש, כך יש בעונשין צער ויסורין בגיהנם לאחד יותר מחבירו, גיהנם למטה מגיהנם לעונש וצער גדול כמו שאנו עתידים להזכיר, והכל במשפט אמת ודין יושר שנאמר כי כל דרכיו משפט.
ואם תשאל ותאמר ואלו שקראו אותן חכמים בינונים לפי שעונותיהם וזכיותיהם שקולים, ואמרו בהן רב חסד מטה כלפי חסד, יורדין הם לגיהנם או אינן יורדין, אם תאמר יורדין שם, וכי מה הועילה להם המדה הטובה הזאת רב חסד מטה כלפי חסד, אם תאמר אינן יורדין שם, וכי עונות שקולים שעשו במה יתכפרו. ותשובת שאלה זו לשואל אותו, הרשע שעשינו אותו רשע גמור שנידון בגיהנם לדורי דורות, לפי שכפר בתחיית המתים או הטיל אימה יתירה על הצבור והוא היה עוסק בתורה ובמצות, במה ישתלם שכרו, וכי לא יהא בינו ובין העובד ע''ז כל ימיו ומגלה עריות ושופך דמים חילוק והפרש, ה' צדיק לא יעשה עולה, אלא העושה מצות ומעשים טובים ועובר עבירות הרבה או עבירה אחת חמורה שראוי להיות אובד בה ונדון כרשע גמור, משלם לו הקב''ה שכר אותן מצות ומעשים טובים בעולם הזה, שנאמר ומשלם לשונאיו אל פניו להאבידו, כך תרגם אונקלוס ומשלם לשנאוהי טבוון דאינון עבדין קדמוהי בחייהון בהאי עלמא לאובדיהון לעלמא דאתי, לא מאחר עובד טב לשנאוהי טבוון דאינון עבדין קדמוהי בחייהון משלם להון, וכן הצדיק הזה שהוא בינוני, והקב''ה בחסדיו הרבים מטה לו כלפי חסד ועושה אותו כצדיק גמור, אינו יורד לגיהנם אלא נדון בעולם הזה על עונות וחטאים שעשה וניצל מדינה של גיהנם, כך שנו חכמים (ירו' פאה פ''א ה''א) רובו זכיות ומיעוטו עבירות נפרעין ממנו מיעוט עבירות קלות שעשה בעולם הזה בשביל ליתן לו שכרו משלם לעוה''ב, רובו עבירות ומיעוטו זכיות נותנין לו מתן שכר מצות קלות שעשה בעוה''ז בשביל ליפרע ממנו משלם לעתיד לבא, כמו שמפורש במסכת פאה.
ואם תאמר אני שואל אותך על המת הנידון שהוא שקול בשעת דינו, ואתה משיבני על החי שנפרעין ממנו בחייו, ולדבריך אין אדם בא לידי המדה הזו שיהא שקול ויהא רב חסד מטה לו כלפי חסד, ובברייתא שנינו שלש כתות ליום הדין הצדיק והשקול הזה והרשע, ומשמע דבשעת דינן לאחר מיתה במדות הללו הם, כך אני משיב אליך, דיין האמת יתברך שמו דן האדם לפי מעשיו, יש עונות שדינו ליפרע מן העושה אותן בעוה''ז בחיים, ויש שדינו ליפרע מהן לאחר מיתה בדין גיהנם, וכיון שכן כשהקב''ה דן את האדם בר''ה והוא שקול ומעויין, מדת רב חסד שלו שהוא מטה כלפי חסד פוטרו מגיהנם, והדין נותן שיפרע ממחצה עונות שלו בעולם הזה בחיים, וכך היא המדה, ברובו זכיות ומיעוטו עבירות אין ממתינין לו עד שעת המיתה, אלא כיון שרואה הקב''ה שהוא מזדכה בעולם הנשמות, מקדים לו וגובה ממנו מיעוט עבירות בעוה''ז בחיים.
ולפי המדה הזו, היה רובו זכיות בר''ה ונגזרה עליו מיתה, אם הכריע עצמו לכף חובה, בין שיהא שקול, בין שיהא רובו עבירות, הרי האריך הדין על עצמו עד שיקבל שכר מצותיו או פורענות עונותיו ופשעיו, בין שיקבל אותן באריכות ימיו או בשאר המדות בעוה''ז, כדי שיהא הגמול שלם וקיים לו לעולם הנשמות, כמו שהזכירו חכמים במקום שהזכרנו.
וכך שנויה עוד בבראשית רבה (פל''ג א'), ר''ע אומר אחד אלו ואחד אלו מדקדק עמהם עד תהום רבה, מדקדק עם הצדיקים וגובה מהם מיעוט מעשים רעים שעשו בעוה''ז כדי להשפיע להם שלוה לעוה''ב, ומשפיע שלוה לרשעים ונותן להם שכר מצוות קלות שעשו בעוה''ז כדי להפרע מהם לעתיד לבא.
ועוד אמרו באבל (פ''ה), כשנאחז רבן שמעון בן גמליאל ור' ישמעאל בן אלישע גזרו עליהם שיהרגו, והיה ר' ישמעאל בוכה, אמר לו רשב''ג מפני מה אתה בוכה, לשתי פסיעות אתה נתון בחלקן של צדיקים ואתה בוכה, אמר לו אני בוכה על שאנו נהרגין כעובדי ע''ז ומגלי עריות וכשופכי דמים וכמחללי שבתות, אמר לו רבי שמא סועד היית או ישן ובאה אליך אשה לשאול על נדתה ועל טומאתה ועל טהרתה ואמרת לה המתיני עד שאישן, והתורה אמרה כל אלמנה ויתום לא תענון אם ענה תענה אותו וכתיב בתריה וחרה אפי והרגתי אתכם בחרב, בחרבי לא נאמר אלא בחרב.
לפי המדה הזו, ישראל רובן יש להם צער ויסורין בעולם הזה יותר משאר האומות, כיצד, אי אפשר לאומות בלא צדקה ומעשים נאים, ואי אפשר לישראל בלא עבירות, אלא שהאומות עובדי ע''ז אובדין בעונש ע''ז שלהם לגיהנם ואבדון, וישראל חלקם בחיים שדבקים ביוצר הכל יתברך, ולפיכך הדין מתוח כנגד כל ישראל ליפרע מהן מלכלוך עונות בעוה''ז, ומדת הטוב פרוסה על האומות לשלם להם שכר בעולם הזה על מעשים נאים וצדקה שעושין, זהו שנאמר רק אתכם ידעתי מכל משפחות האדמה על כן אפקוד עליכם את כל עונותיכם.
וכך דרשו בגמרא במסכת תענית (י''א א') אל אמונה, כשם שנפרעין מן הרשעים לעוה''ב אפילו על עבירה קלה שעשו כך נפרעין מן הצדיקים בעוה''ז אפילו על עבירה קלה שעושין, ואין עול, כשם שמשלמין שכר טוב לצדיקים לעתיד לבא אפילו על מצוה קלה שעושים כך משלמים שכר לרשעים בעוה''ז אפילו על מצוה קלה שעושים, ואמרו לפי דרך זו לא איברי עלמא אלא או לצדיקים גמורים או לרשעים גמורים, כלומר שהצדיקים גמורים אוכלין בעולם הזה ונוחלין העולם הבא שנאמר להנחיל אוהבי יש ואוצרותיהם אמלא, ורשעים גמורים אע''פ שיורדין לבאר שחת אוכלין העולם הזה בשכר מיעוט מעשים טובים שעשו, וזהו שנאמר (משלי י''א) הן צדיק בארץ ישולם אף כי רשע וחוטא, כלומר הן הצדיק משתלם בעולם הזה על עבירות שעשה, ק''ו שישתלם הרשע והחוטא, כלומר שמתשלומי הצדיק שאנו רואין בארץ שהוא העוה''ז יש לנו ללמוד תשלום הרשעים לעולם הבא בקל וחומר.
אע''פ שהמדה כך היא כמו שהזכירו חכמים, אפשר כשיחטא האדם סמוך למיתה ויכריע עצמו לכף חובה, זכיות שעשה מקילין לו מדינה של גיהנם, וכן מי שהיה רובו עבירות וסמוך למיתה שקל עצמו והיה מחצה זכיות ומחצה עבירות, רב חסד מטה לו כלפי חסד וזוכה בעולם הנשמות, ומחצה עבירות שעשה גורעין ממנו חלקו, שכל אדם לפי מעשיו הוא זוכה בעוה''ב. כך אמרו חכמים (ב''ב ע''ה א') לעולם הבא מלמד שכל צדיק וצדיק נכוה מחופתו של חברו, ואמרו עשן בחופה למה וכו'. וכן אפשר שזה הדין נוהג במי שהיה בר''ה במדה אחת ונגזר עליו דינו, ואח''כ הכריע עצמו לצד אחת מן המדות, שדינו במקומו עומד, ובעולם הנשמות הוא נידון כשלש כתות הללו כפשט הברייתא.
כשנפרעין ממי שרובו זכיות על מיעוט עבירות שעשה בעולם הזה, הרי הוא כאלו לא עשאן ונותנין לו חלקו בעולם הבא כמו שראוי לזכיות שעשה, ואעפ''כ מי שבידו מצוות ואין בידו עבירה, ומי שבידו מאות מצות כמותן, והיו בידו עבירות אלא שנפרעו ממנו בעוה''ז, אין חלקם בעולם הבא שוה, זה צדיק גמור, וזה צדיק שאינו גמור, לפיכך נפרעין ממנו בעוה''ז, בכדי שיהא ראוי לחיי העוה''ב, לא שיגיע למעלת הצדיקים שלא חטאו, אלא כל שנקי וזכאי מחברו, חלקו בטוב מרובה משל חברו כפי מה שראוי לכל אחד לפי אמונתו ולפי מעשיו כי אלהי משפט ה' אשרי כל חוכי לו. [ספר תורת האדם להרמב''ן שער הגמול].
-----
שלש כתות ליום הדין, פי' לתחיית המתים, אחת של צדיקים גמורים ואחת של רשעים גמורים ואחת של בינוניים. צדיקים גמורים נכתבים ונחתמים לאלתר לחיי העולם הבא. רשעים גמורים נכתבין ונחתמין לאלתר לגיהנם שנאמר ורבים מישיני אדמת עפר יקיצו אלה לחיי עולם ואלה לחרפות לדראון עולם. בינונים שעונותיהם וזכיותיהם שקולים ויש בכלל עונותיהם עון פושעי ישראל בגופן, ומאי היא קרקפתא דלא מנח תפלין מעולם נדונין לגיהנם ומצפצפין ועולין דכתיב והבאתי את השלישית באש וצרפתים כצרוף את הכסף ובחנתים כבחון את הזהב. פירוש שנמנע דרך אפקרותא ופריקת עול המצוה, אבל אם נמנע ליראת קדושת המצוה אינו נענש [על] כך, כדאשכחן בירושלמי [ברכות פ''ב ה''ב] דרבי יוחנן לא הוה מנח להו אלא בתלת יומי בתר חולי שחולי ממרק והוא נקי [מ]עונות, וסמיך ליה מקרא הרופא לכל תחלואיכי הגואל משחת חייכי המעטריכי חסד ורחמים. וסבירא ליה דצריכין גוף נקי אף מעבירות קאמר. ולסברתו צריך לפרש מה שאמר בגמרא [שבת מ''ט ע''א] שלא יפיח בהם ולא יישן בהם, רבותא קאמר דאפילו מדברים שהם טבע העולם וצורך וחייב אדם לעשותם בעת הצורך לבריאות גופו, יזהר בהן בעודן עליו לכבוד המצוה וקדושתה. אבל כל שכן שלא יהיו עבירות בידו והרהורי עבירה ואיסור, שהם הטומאה הגדולה והקשה טומאת הגוף והנפש, והנקיות מהם הוא הנקיות הגדול והעיקר. וצריך שאם היו עליו שיסירם ממנו, ויקבל שלא לשוב בהם ליראת השם. ואז יקבל עליו עול מלכות שמים שלימה בקבלו עול מצותיו ויראתו. ובלתי זה אינה שלמה. אבל אם אין בכלל עונותיהם עון פושעי ישראל בגופם, והם בינונים, עליהם אמר הכתוב ורב חסד מטה כלפי חסד, ועליהם אמר דוד אהבתי כי ישמע י''י. ועליהם נאמרה כל הפרשה דלותי ולי יהושיע וגו'. אבל [אותן] שעונותיהם מרובים מזכיותיהם ובכללן עון פושעי ישראל בגופן, והם עוברי עבירות כגון עריות, יורדין לגיהנם ונדונין שם כל שנים עשר חדש, לאחר שנים עשר חדש גופן כלה ונשמתן נשרפת ורוח מפזרתן תחת כפות רגלי הצדיקים שנאמר ועשותם רשעים כי יהיו אפר תחת כפות רגליכם. אבל המינין והמשומדים והמסורות והאפיקורסין ושכפרו בתחיית המתים ושפרשו מדרכי הצבור ושנתנו חתיתם בארץ החיים, והם הפרנסים המטילין אימה יתירה על הצבור שלא לשם שמים, ושחטאו ושהחטיאו את הרבים, כגון ירבעם בן נבט וחביריו, יורדין לגיהנם ונדונים שם לדורי דורות שנאמר ויצאו וראו בפגרי האנשים הפושעים בי כי תולעתם לא תמות ואשם לא תכבה והיו דראון לכל בשר. [המאורות].
-----
שלש כיתות ליום הדין הוא היום הגדול והנורא העתיד לבא אחר ימות המשיח אחת של צדיקים גמורים וא' רשעים גמורים וא' של בינוני'. הני צדיקים ורשעי' ובינונים לאו כהנהו דלע[י]ל דג' ספרים אלא צדיקי' ממש שרובן זכיות ורשעי' ממש גמורים שרובן עונות ובינונים הם השקולים, צדיקים גמורי' נכתבין ונחתמין לאלתר לחיי הע''הב, רשעים גמורים נכתבין ונחתמין לאלתר בגיהנם ונדונין שם י''ב חדש ואח''כ עולים למנוחה. כדאי' במשנת עדיות שנא' ורבים מישני אדמת עפר יקיצו אלה לחיי עולם ואלה לחרפות ולדראון עול', בינונים רב חסד מטה כלפי חסד. והרי הן כצדיקים גמורים ולחיי עולם ועליהם אמר דוד אהבתי וגו' המזמור דלותי מן המצות ואע''פי ולי יהושיע. ואם יש במחצית עונות שלהן עון פושעי ישראל בגופן כגון קרקפתא דלא מנח תפילין. וה''ה שהוא מבזה שאר המצות שבגופו כגון ציצית לאפקורוסים אם נמנע מזה מפני גודל המצוה בעיניו אלו הבינונין יורדין לגיהנם מצפצפין ועולין שצועקין מעט מייסורי גיהנם ועולי' לחיי עולם. ועליהן אמרה חנה ה' ממית ומחיה מוריד שאול ויעל. ופניהם דומים כשולי קדרה. רשעים שיש בכלל עונותיהן עון פושעי ישראל בגופן וכן רשעי גוים הפושעין בגופן בעריו' יורדין לגיהנ' ונידונין י''ב חדש לאחר שנים עשר חודש גופן כלה ונשמתן נשרפת וגיהנם פולטתן והרוח זורה אותם ומפזרתן תחת כפו' רגלי הצדיקים שנא' ועסותם רשעים כי יהיו אפר תחת כפות רגליכם אבל המינין והמסורות והמשומדין והאפקורוסים והכופרין בתורה ושאין מודים בתחיית המתים ושפורשין מדרכי צבור ושנתנו חתותם בארץ החיים והוא פרנס המטיל אימה על הצבור שלא לש''ש. ושחטאו והחטיאו הרבים כגון ירבעם בן נבט וחביריו ושפשטו ידיהם בזבול גיהנ' ננעלת בפניהם ונידונין בה לדורי דורות שנא' ויצאו וראו בפגרי האנשים הפושעי' בי כי תולעתם וכו' שאול בלה והם אינן בלים שנאמר וצורם לבלות שאול וכל כך למה לפי שפשטו ידיהם בזבול שנאמ' מזבול לו ואין זבול אלא בית המקדש שנא' בנה בניתי בית זבול לך. ואמר רב יהודה אמר רב כל פרנס המתגאה על הצבור ומטיל אימה יתירה שלא לש''ש אינו מניח (ורוצה) [ורואה] בן לעצמו ת''ח שנא' לכן יירא[ו]הו אנשים לא יראה כל חכמי לב. [חי' הרשב''ץ].
-----
@ י''ז ע''א.
בינוניים מצפצפין בה ועולין — פי' שטין. פ''א, מתפללין בה להקב''ה ועולין. [הערוך ערך צףגב]. אבל המינין והמסורות — פי' עובד ע''ז. [הערוך ערך מןגו]. המשומדין והאפיקורוסין — ופי' בגמרא (סנהדרין צ''ט:) רב אמר זה המבזה תלמיד חכמים, וריב''ל אמר זה המבזה את חברו בפני ת''ח, פי' אפיקרותא — חציפותא. [הערוך ערך אפיקורוס]. ''אשר נתנו חתיתם בארץ החיים'' (יחזקאל ל''ב, כ''ד) אמר רב חסדא זה פרנס המטיל אימה יתירה על הצבור שלא לשם שמים. [הערוך ערך חתגב]. [''ורב חסד מטה כלפי חסד'', היכי עביד] רבי אלעזר אמר כובש שנאמר ''ישוב ירחמנו יכבוש עונותינו'' (מיכה ז', י''ט) ר' יוסי בר' חנינא אמר נושא שנאמר ''נושא עון'' — פי' אלמלא צדקתך שהיא גדולה כהררי אל בשיש בו באדם מחצה עונות ומחצה זכיות, נושא עון אחד מכף המאזנים ומעבירו ומוחלו כדי שיכריעו הזכיות, שאלמלא כן שלא יהא נוטל עון ומעביר ראשון ראשון ומניח להכריע החובות, מי יוכל לעמוד מפני משפטיך שיורדים עד תהום רבה, רבא אמר צדקתך כהררי אל שאתה נוטל עון מן הכף וכובשו וגונזו, שאם לא יחטא שוב — אתה מוחלו, ואם חטא — אתה מצרפו עם שאר עונות ודנו, מפני שמשפטיך יורדין עד תהום רבה כשאינו חוזר בו, רבא אמר כר' אלעזר דאמר כובש כדאמרן. [הערוך ערך כבשגד]. תנא דבי רבי ישמעאל מעביר ראשון ראשון, וכך היא המדה — פי' אדם ישר ותמים בדרכיו אם נכשל בחטא ועדיין לא בא חטא על ידו מעודו, אותו החטא אין הקב''ה כותבו עליו אלא מעבירו וכך היא מדתו של הקב''ה שלא לחייבו מבתחילה, כדכתיב ''הן כל אלה יפעל אל פעמים שלש עם גבר'' (איוב ל''ג, כ''ט). אמר רבא ועון עצמו אינו נמחק — אלא תלוי הוא ועומד עד שעת מיתתו, ואם נמצא זכיותיו מרובין [על] עונותיו עברו ראשון ראשון והלכו להם ונהיה במחיצתן של צדיקים, ואם נמצאו עונותיו מרובין מתחשב גם הראשון התלוי ועומד בכלל העונות שעשה אחר כן, וקיימא לן (קידושין מ':) דהני כולהו בזמן שמת בלא תשובה, אבל אם מת בתשובה הקב''ה מוחל לו על כל עונותיו, שנאמר ''ורשעת הרשע לא יכשל בה ביום שובו מרשעו'' (יחזקאל ל''ג, י''ב). פירוש אחר והיא המדה — היא השביעית בויעבר שנקראו י''ג מדות והיא ורב חסד, בית הלל אומרים מטה כלפי חסד ופי' רבי ישמעאל מעביר ראשון ראשון ומתרבה החסד. [הערוך ערך ראש]. חזייה דחליש ליה עלמא טובא, א''ל צביתו ליה זוודתא — פירוש הכינו לו תכריכים. [הערוך ערך צבתגב].
-----
ליום הדין, לכשיחיו המתים, ומצפצפין, לשון [מ''ב ו'] ויצף הברזל. והבאתי את השלישית באש, זו כת שלישית. מוריד שאול, הורידן לשאול ומעלה אותן. מטה כלפי חסד, על בינוניים, ואינו מורידן לשאול, אלא מטה את ההכרע לצד הזכיות. קרקפתא, גולגולת זה הראש. המינין, תלמידי [ישו הנוצרי]. המסורות, שמוסרין ממון חביריהם לגוים על ידי מלשינות. והאפיקורסין, מבזין תלמידי חכמים והתורה. ושכפרו בתורה, שאמרו אין תורה מן השמים. ושפירשו מדרכי הצבור, שלא לעמוד בצרתן של ישראל, לכך יריאוהו אנשים, מראה חוזקו כדי שיהיו יראין ממנו, לא יראה בן תלמיד חכם. [תוס' נושא עון מגביה כף מאזנים של עון, ועון עצמו אינו נמחק, אלא מונח לצד אחד. דאי איכא רובה עונות, שאם לא יכריעו הזכיות עכשיו, ויהיה מחצה על מחצה, נמצא דרוב עונות הוה בהדיה ההוא עון, ומתחשיב בהדייהו למנות עם רשעים גמורים. עכ''ת]. [ריבב''ן].
-----
כשאמרנו רב חסד מטה כלפי חסד, לפי הדרך שבארנו, שהנמצא בינוני, משני עונות ואילך הקב''ה מעביר את הכל, בד''א בשאין בכלל מחצה על מחצה עון פושעי ישראל בגופן, אבל אם יש בכלל מחצה עונות שלהם פושעי ישראל בגופן [יורדין לגהינם ו]מצפצפין ועולין כמו שבארנו, ואם יש להם רוב עונות ובכללם עון [פושעי] ישראל בגופן הרי הם בכלל רשעי ישראל. וירא לי לפי ענין ההלכה וביאור הרי''ף שאין מעבירין ראשון ראשון לפושעי ישראל בגופן אלא אם הם בינונים עם כל עונותיהן, ויורדין לגהינם ומצפצפין ועולין, ואם יש להם רוב עונות ובכללם עון פושעי ישראל בגופן הרי הם רשעים גמורים שאין מעבירין להם שום עון, אבל כשאין בכללם עון פושעי ישראל מעבירין ראשון ראשון כפי הדרך שבארנו. ואין בדבר זה באור מספיק מלשון הר''ם, שאחר שבאר מעביר ראשון ראשון, כתב הבינונים אם היה בכלל מחצה עונות שלהם שלא להניח תפילין מעולם דנין אותו כפי חטאיו ויש לו חלק לעולם הבא. יש מן הגדולים שכתב מה שאמרו פושעי ישראל בגופן שלא הניח תפילין, בשכפר באותה מצוה, אבל אם לא כפר בה אלא שלא יכול להניחם מפני הנקיות, או אפילו נתעצל ולא הניח, הואיל ולא כפר בה אינו נקרא פושע, וכן הדין בשאר מצות. ויש מי שאמר שלא אמרו אלא במצות תפילין מפני שיש בהם קבלת עול מלכות שמים, אבל במצוה אחרת אינו נקרא פושע. ויראה לי כי מה שקראו לאותם שלא הניחו תפילין פושעי ישראל בגופן, מפני שאין מצוה מן המעשיות מיוחדת בגוף האדם כמצות תפילין, כי רוב המצות המעשיות הן בקנינים, ולמעלת מצות תפילין והערתה עונו גדול והוא פושע בגופו, כמו שבארנו. [הבתים — שערי תשובה שער שלישי].
-----
והא דקאמר פושעי ישראל בגופן יורדין עד י''ב חודש. תימה הא אומר בפרק הזהב [ב''מ נ''ח ע''ב] ג' יורדים ואינם עולים הבא על אשת איש והמכנה שם לחבירו והמבייש חבירו ברבים, והיינו פושעי ישראל בגופן, וקאמרי' הכא דעולים לאחר י''ב חודש. וי''ל, דהתם נמי לא קאמר דלא יעלו לעולם, אלא ר''ל עד לאחר י''ב חודש כדקאמרינן הכא. ול''נ דאמרינן דיורדין לגיהנום כגון פושעי ישראל בגופן, וכגון הנך דחשיב בפ' הזהב מיירי בלא עשה תשובה, אבל אם עשה תשובה לא ירד כלל, ולא יהא אור של גיהנום שולט בו דמיתה ממרקת עון והכל. [תוספות ישנים].
-----
ועכשיו יש לנו לפרש העונש הגדול שהוא הכרת, והוא באמת אבדון הנפש, וכך אמרו בסיפרא לפי שהוא אומר כרת בכל מקום ואיני יודע איזהו תלמוד לומר והאבדתי את הנפש ההיא למד על הכרת שאינו אלא אבדן, אלא שהאבדן הזה אינו בלא עונש וצער שימות הרשע ותאבד נפשו ותשוב כנפש בהמה או תתבטל לגמרי, כי זאת הבריאה החיה אי אפשר שתאבד מאליה באבדן הגוף, כמו שאי אפשר לאחד מן המלאכים להבטל בביטול אחד מגופי הנבראים אם גלגל או זולתו, ואי אפשר שתשוב כנפש הבהמה ותתבטל, כי נפש הבהמה תשוב ליסודה שהוא האויר והיסודות כשאר כל הדברים הגופיים השבים ליסודם ועפרם בין דקים בין גסים, ולא אבד דבר מיום שנברא העולם ועד עכשיו רק בענין הזה להתגלגל ולשוב ליסודו, והוא אבדן כל האובדים כל זמן קיום העולם, כל שכן שזאת הנפש שהיא עליונה אי אפשר שתהיה בטלה ואובדת, ולא שתשוב בהמית ותצטרף (נ''א: ותצטרך) אל היסודות הארבע שאינן ממינה, כי זה אינו אמת בקבלה והוא רחוק מאוד מן העיון מכל מה שבטלוהו המתחכמים, ואם היא תשוב ליסודה כתולדות הנבראים בעלי ההויה וההפסד שהם שבים ליסודם אשריה וטוב לה כי הוא השכר הגדול והגמול הנכבד.
אבל הענין הזה כולו ממה שנזכר למעלה מדברי רבותינו, שחייבי העונש הזה נדונין בגיהנם י''ב חדש לפי הראוי להם, לאחר גמר דינם נשמתן נשרפת והם נעשים אפר כלומר שנתבטלה יצירתן ממה שהיתה כבר, כדבר הנשרף המושב לאפר, ורוח האלהים יתברך שמו והוא רוח הנחה ורצון, מפזרתן תחת כפות רגלי הצדיקים כלומר במדרגה שהיא למטה מעונג הצדיקים ומנוחתן, והיא מדרגה שאין לה בה עונש וצער כבתחלה ולא נועם ועונג כצדיקים, והמצפצפים ועולים שהזכירו רבותינו ז''ל עולין לאחר דינם למדרגה שיש בה מנוחה ועונג, ולא כענין הצדיקים, אמרו במסכת שבת (קנ''ב ב') אלו ואלו, בין של רשעים בין של בינונים, נמסרים לדומה, הללו יש להם מנוחה והללו אין להם מנוחה וכמו שאנו עתידין לבאר. והרשעים הגמורים החמורים שנדונין לדורי דורות, רצון האדון יתברך מקיים אותן, ודן הנפשות ההם בעונש וצער שאינו מכלה הנפש החוטאת ההיא כדכתיב כי תולעתם לא תמות ואשם לא תכבה.
אף במדות הגוף כן, נוח לאדם שהוא מתיסר ביסורין קשין שימות ביסוריו לשעתו, יותר משיחיה ימים רבים ולא יהא סוף וקץ ליסוריו וצערו, כך אמרו בירושלמי במסכת פאה (פ''א ה''א) רובו זכיות יורש גן עדן רובו עבירות יורש גיהנם, היה מעויין אמר ר' יוסא בר חנינא נושא עונות אין כתיב כאן אלא נושא עון הקדוש ב''ה חוטף שטר אחד מן העבירות והזכיות מכריעות וכו', וכבר נזכר למעלה הענין הזה.
העונש הזה של גיהנם, מיד הוא בא לאדם אחר המיתה, תכף שהרשע מת נפשו מתקשרת בגלגל האש ומשם נצמדת לנהר של אש היוצא מתחת כסא הכבוד, שהוא מיסודי הגלגל וכח האשות כולן, והוא יורד לגיהנם ועמו מתגלגלת ויורדת לשם, וזה הענין דומה לגלגולי הסבות החוזרות להוייתם בכל הנבראים והוא נכון ומתקבל אפילו לבעלי העיון הפילוסופי.
הנפש הזאת החוזרת ליסוד האש ונצמדת לו בין בתחלה בין בסוף נמשכת בדעתה להתעלות ולהדבק בעליונים כשאר כל הדברים שתולדתן לשוב, ועובי העוונות וגסות החטאים שהבדילו בינה לבין בוראה מונעים אותה ונמשכת ונצמדת באש של גיהנם, ומחשבה זו הנמנעת ממנה היא יסורין וצער גדול שאין לו חקר ותכלית מלבד צערי גיהנם, וזה מענין הכרת הוא, לומר שהיא נכרתת מיסודה כענף הנכרת מן האילן שהוא חי ממנו, כך אמרו חכמים ז''ל (שבת קנ''ב ב') ושל רשעים זוממות והולכות שנאמר ואת נפש אויבך יקלענה בתוך כף הקלע, ופירוש זוממות מלשון אשר יזמו לעשות (בראשית י''א), והענין כמו שפירשנו.
ומנין לנו שהוא בא מיד לאחר המיתה, ואינו מן הדינין העתידין להיות לימות המשיח והעולמות הבאים לדעותינו וקבלותינו, כך אמרו חכמים במשנת עדיות (פ''ב מ''י) משפט רשעים בגיהנם שנים עשר חדש שנאמר והיה מדי חדש בחדשו וגו', ואמרו בקידושין (ל''א ב') מכבדו בחייו מכבדו במותו, במותו אומר כך אמר אבא מרי הריני כפרת משכבו והני מילי בתוך י''ב חדש אבל לאחר י''ב חדש אומר זכרו לחיי העולם הבא, ואמרו במסכת תענית (י''א א') בשעת פטירתו של אדם כל מעשיו נפרטין לפניו ולא עוד אלא שמצדיק עליו את הדין ואומר יפה דנתוני וכו'. והזכירו באגדה (ב''ב ע''ד א') בענין עדת קרח כל תלתין יומין מהדרא להו גיהנם כבשר בקלחת ואמרי משה אמת ותורתו אמת והן בדאין. ובענין אלישע בן אבויה אחר אמרו (חגיגה ט''ו ב') כי נח נפשיה דאחר אמרי לא מידן לידייניה ולא לעלמא דאתי ליתי, לא מידן לידייניה משום דגרס באורייתא ולא לעלמא דאתא ליתי משום דחטא, אמר ר' מאיר מתי אמות ואעלה עשן מקברו, כי נח נפשיה דר' מאיר סלק קוטרא מקבריה דאחר, ומעשה נסים היה להראות כן, וכך אמרו עלה בירושלמי (חגיגה פ''ב ה''א) מן דקברוניה ירדה אש מן השמים ושרפה את קברו, ובמדרש תלים אמרו אמר דוד ע''ה בידך אפקיד רוחי בשעת מיתה, פדית אותי ה' מן גיהנם, ומפורש אמרו באגדה בכל ערב שבת דומה שר הממונה על הנפשות מכריז ואומר הנח להם לרשעים האלו וינוחו ומניחין אותן כל השבת כולה ובמוצאי שבת עם חשיכה צועק המלאך שהוא ממונה על הרוחות חזרו לכם רשעים לגיהנם שכבר השלימו ישראל סדריהן, ולכך ישראל מזכירין בסדר מוצאי שבת ואומרין ויהי נועם ה' אלהינו עלינו וגו', הא למדנו מדבריהם שהרשעים מיד כשמתים נפשותיהן נידונות בגיהנם כפי הראוי להם, וכפי מה שנתבאר למעלה מפירושי העונש ההוא והדין ההוא, וזאת אמונת כל מחזיק בדברי רבותינו ז''ל ומאמין בקבלתם, ועם מה שפירשנו לא ירחיק דבריהם אחד מבעלי העיון אלא המשתבש מהם או הרשע המתפקר.
הכרת הזה שאמרנו שהוא אבדן הנפש, אינו בכל מחוייבי כריתות, שהצדיק הגמור שתקפו יצרו ואכל כזית מן החלב אינו נכרת ואבד מן העולם הבא, ואפי' בעל אחת מחייבי כריתות אינו אבד לגמרי מגן עדן ומן העולם הבא, שהרי כשמנו חכמים במשנתנו (סנהדרין צ' א') ואלו שאין להם חלק לעוה''ב לא מנו אלא הכופרים בעיקרי התורה, אלא כך הוא ביאור הענין, שהכרת המפורש בתורה עונש מכופל הוא לגוף ולנפש, מי שזכויותיו מרובין מעוונותיו אע''פ שיש בהם מחוייבי כרת, העונש מגיע לו בגופו והוא מת בחצי ימיו כמו שאמרו במשקין (מו''ק כ''ח א') מת בן חמשים שנה זו היא מיתת כרת, ואמרו בספרי (פ' חוקת) מפני מה ענש להלן מיתה וכאן כרת ללמדך שכרת היא מיתה ומיתה היא כרת, ולזה רומז בתורה במקצת הכריתות שנאמר בהם ונכרת האיש ההוא מעמיו, לאחר שמת זה המחוייב כרת בגופו כיון שרובו זכיות אינו יורד לגיהנם אלא זוכה למעלה הראויה לו מחלקי גן עדן.
ויש במחוייבי כרת מי שעונותיו מרובין מזכיותיו, ועונש כרת שלו מגיע לנפש החוטאת לאחר שתפרד מן הגוף שהיא נכרתת מחיי גן עדן, והם הרשעים שהזכרנו שעונותיהן מרובין, ויש בכללן עון פושעי ישראל בגופן ששנו חכמים שיורדין לגיהנם ונדונין בה י''ב חדש, לאחר י''ב חדש גופן כלה ונשמתן נשרפת ורוח מפזרתן תחת כפות רגלי הצדיקים, ומחוייבי כריתות הללו הם שרומז בהם הכתוב ונכרתה הנפש ההיא מלפני, וכתיב והאבדתי את הנפש ההיא, רשעים הללו אין להם כרת בגופן אלא פעמים שחיים בשלוה ומזקינים בעה''ז כדכתיב (קהלת ז') ויש רשע מאריך ברעתו, וכפי מה שכתבנו למעלה.
ויש עוד במחוייבי הכרת שגופו נכרת מחיי העולם הזה ונפשו נכרתת אפילו מחיי העולם הבא ואין צריך לומר מחיי גן עדן, לפי שהוא נידון בגיהנם לעולם, והם עובדי ע''ז והכופרים כגון אלו שמנו חכמים במשנת ואלו שאין להם חלק לעולם הבא האומר אין תחיית המתים מן התורה ואין תורה מן השמים ואפיקורוס ומה שהוסיפו עליהן בברייתא, דקתני בתוספתא הוסיפו עליהן הפורק עול והמפר ברית בשר והמגלה פנים בתורה, והני דקתני באידך ברייתא התם המינין והמשומדין והמסורות ושפרשו מדרכי צבור ושחטאו ושהחטיאו את הרבים ושנתנו חתיתם בארץ חיים יורדין לגיהנם ונדונין לדורי דורות וכו', ורשעים הללו הם שכתוב בהם הכרת תכרת הנפש ההיא עונה בה ודרשו רבותינו (ספרי פ' שלח) הכרת בעולם הזה תכרת לעולם הבא, כפל זה לא נאמר בתורה אלא בענין ע''ז ומגדף וכיוצא בהם, דכתיב כי דבר ה' בזה ואת מצותו הפר הכרת תכרת הנפש ההיא עונה בה ודרשו במסכת שבועות (י''ג א') כי דבר ה' בזה זה הפורק עול ומגלה פנים בתורה ואת מצותו הפר זה המפר ברית בשר, ושם אמרו בפירוש שאין כפל הזה שבכרת נדרש בכל עבירות שבתורה אלא באלו שבכתוב הזה, ולפיכך לא מנו רבותינו אלא אלו הנזכרים וכיוצא בהם לפי שהכתוב הזה בענין ע''ז נאמר, וריבה הכתוב את אלו והוא הדין לכל הכופרים בעיקר וכן בשאר רשעים המוחלטין, לפי שמצאו בהן בקבלה כי תולעתם לא תמות ואשם לא תכבה, הא בשאר הכריתות אינו כן אלא כמו שביארנו.
אע''פ שיש בחטאים האלו החמורים כרת בגוף בעוה''ז וכרת בנפש לעוה''ב, יש כופר בעיקר שמאריכין לו ואוכל חיי העוה''ז. וא''ת והיאך תולין לו על כרת שבגופו, אם בשביל זכות שעשה, אין לכופר בעיקר זכות לעולם, לפי שהוא עושה לשם כפרנותו ולא לשם הקב''ה יתברך, זו אינה קושיא שיש בדרכיו של בעל הרחמים לרחם על מי שעושה טובה ומעשה הגון בעוה''ז אפילו עשאו לשם ע''ז, כגון מה שאמרו חז''ל באומות העולם עכו''מ, וכן בדברי הנביאים מקצת אומות שנגזר עליהם גלות בשביל מה שעשו לישראל ושאר אומות שלא הרעו להם לא נגזר עליהם גלות, וכן הכתוב מזהירנו לא תתעב מצרי כי גר היית בארצו, וכ''ש שכבר רמזנו סוד שיש בו תיקון כל השאלות הללו שהדין נותן להתלות אפילו לעובד ע''ז להכעיס, ברוך שופט הצדק שיסד הכל ברחמים.
ואחרי שביארנו אמונתם ודבריהם ז''ל, צריכין אנו לחוש ולפרש דברי הרב הגדול ר' משה בר מיימון ז''ל, כתב בספר המדע שכר הצדיקים הוא שיזכו לנועם זה ופרעון הרשעים שלא יזכו לחיים אלא יכרתו וימותו, וכל מי שאינו זוכה לחיים אלו הוא מת שאינו חי לעולם אלא נכרת ברשעו ואבד כבהמה, וזהו הכרת שנאמר הכרת תכרת הנפש ההיא, מפי השמועה למדו הכרת בעולם הזה תכרת לעולם הבא, כלומר שאותה הנפש שפירשה מן הגוף בעולם הזה אינה זוכה לחיי העולם הבא אלא גם מן העולם הבא נכרתה. עוד כתב הרב ז''ל הנקמה שאין נקמה למעלה ממנה שתכרת הנפש ההיא שעונה בה, וזה האבדן הוא שקורין אותו הנביאים דרך משל באר שחת ואבדן ותפתה ועלוקה וכל לשון כליה והשחתה, לפי שהיא הכליה שאין אחריה תקומה וההפסד שאינו חוזר לעולם, כל אלו דברי הרב ז''ל.
מי שרואה דברים הללו לבו נוקפו שמא נטה דעת הרב ז''ל לומר שאין עונש ויסורין לנפש החוטאת ולא תשיג אותה צער כדרך החיצונים, חס ושלום, אלא דברי הרב ז''ל על סוף האבדון והכליון החרוץ שאין אחריו עונש ונקמה, והוא הכרת שהוא בטול הנפש, וכלל בה שהביטול הזה מלבד מה שנתיסרה תחלה בענשי גיהנם ויסורין שבו, הוא עונש גדול ואבדן חמור, לפי שאבדה הנועם הגדול שהיתה ראויה לו מצד שהיא בריה זכה שלוקחה ממקום הכבוד כמלאכים או למעלה מהם, והוא זכות הצדיקים ומעלתם שהם זוכים לה כמו שפירש הרב ז''ל וכמו שאנו עתידים לבאר, ואע''פ שלא פירש הרב ז''ל כל צרכו בביטול הזה שיהיה מתוך דין ויסורין, יש ראיה בדבריו ללמד עליו זכות, שהרי כתב בפרק אחד מפרק הספר הנזכר, כל הרשעים שעונותיהן מרובין דנין אותם כפי חטאותיהם ויש להם חלק לעוה''ב שכל ישראל יש להם חלק לעוה''ב, ואלו שאין להם חלק לעוה''ב אלא נכרתין ואובדין ונידונין כפי גודל פשעם וחטאתם לעולם ולעולמי עולמים המינין והאפיקורסין והכופרים בתורה וכו', הרי שהפריש בין חייבי הכרת הגמור ובין הנדון כפי רשעו, ואם אין שם מקום של עונש ויסורין לנפש מהו המשפט הזה שנדון בו הרשע כפי רשעו ובסוף יש לו חלק לעולם הבא, הא אין הכוונה אלא כמו שפירשנו.
אבל יש לו להרב ז''ל במקום אחר דברים משבשים הדעות, חזר ושנה זה הענין בפירוש המשנה בפרק חלק, ואמר כי העונש הגדול הוא שתפסק הנפש ותאבד ושלא תשאר, והוא מה שנזכר בתורה בענין כרת כמו שנאמר הכרת תכרת הנפש ההיא ואמרו ז''ל הכרת בעוה''ז תכרת לעוה''ב, ואמר הכתוב והיתה נפש אדוני צרורה בצרור החיים וכך מי שהיה נמשך אל התענוגים הגשמיים וישליך האמת אחרי גוו ויגביר השקר על האמת, יכרת ויאבד מן המעלה ההוא וישאר גוף אובד בלבד, וכתב ואולם גיהנם הוא כינוי על עונש הרשעים ולא התבאר בתלמוד איך יהיה זה העונש, אבל מקצתם אומרים כי השמש תקרב אל הרשעים ותשרפם והביאו ראיה מן הפסוק הנה יום בא בוער כתנור וגו', ומקצתם אומרים כי חמימות נפלאת תבער בגופם ותשרפם והראיה על זה רוחכם אש תאכלכם, אלו דבריו ז''ל.
ואינם דברים נוחים לדעתנו, מפני שדברי רבותינו במחלוקת הזה שהזכיר אינם על דיני גיהנם המצוי תמיד, שהוא לדברי הכל מקום דין באש נפלאה דקה, בראה האלהים לענוש ולאבד רחקיו ולהצמית כל זונה ממנו, אבל יש לדעת רבותינו ז''ל עוד יום מועד לדין עמים, והוא היום שהנביאים מיעדין אותנו הנה יום בא בוער כתנור, ואמר מלאכי יום ה' הגדול והנורא, ואמר ישעיה ויצאו וגו', כי כמו שנדונין בראש השנה על חיי העולם הזה, ונדון כל אדם ביום מיתתו על שכר נפשו ועונש גיהנם, כן נידונין הכל ביום הגדול מתחלת ימות התחיה על ענין אותו שכר העתיד לעולם הבא, אם ראוי לתחיית המתים ולנועם הגוף והנפש באותו זמן, וכן כתוב באותו העת ורבים מישני אדמת עפר יקיצו אלה לחיי עולם ואלה לחרפות לדראון עולם, והם הרשעים כגון אומות העולם ועובדי ע''ז שנגמר דינם לדראון עולם ושלא ינעמו בחיים ההם, אלא ישארו בדראון שלהם או יכפל עליהם עונש ממדה קשה לרעה הימנה כפי מה שנתחייבו, ועל הדין הזה שנינו במשנה אנשי דור המבול אין להם חלק לעולם הבא ואינן עומדין בדין, ואנשי סדום אין להם חלק לעולם הבא אבל עומדין בדין.
וכן בכל מקום שתמצא בדבריהם ז''ל אריכות העונשים לעתיד, הוא מהכרתת הנפש החוטאת בדין ההוא, כמו שאמרו בואלה שמות רבה (פ''ל כ') שאלו ישראל לבלעם אימתי הוא אמר להם אראנו ולא עתה, אמר להם הקב''ה זו היא דעתכם אי אתם יודעין שסופו לירד לגיהנם ואינו רוצה שתבא ישועתי וכו', זה הענין לדין גיהנם העתיד ביום הדין הגדול. ויונתן בן עוזיאל אמר בתרגום כי לא ביד יקחו (שמואל ב' כ''ג) בכן לית פורענותהון ביד אינש, אלהין באישתא עתידין לאיתוקדא יתוקדון באתגלאה בית דינא רבה למיתב על כורסי דינא למידן ית עלמא. בתרגום ירושלמי דתהלים בפסוק כחלום מהקיץ (תהלים ע''ג), היך חלמא מן גבר רווי דמתער משנתיה ה' ליום דינא רבא באתערתהון מן בית קבורתהון ברגוז דמותהון תבסור. ואמרו במכילתין (פ' בשלח) אם תזכו לשמור את השבת תנצלו משלש פורעניות מיומו של גוג ומחבלו של משיח ומיום דין הגדול. ואמרו באגדה (ויק''ר פכ''ו) בילמדנו ובמקומות אחרים במדרש למה הרגזתני להעלות אותי שהיה שמואל מתירא שהגיע יום הדין, ואע''פ שכבר מת זה כמה היה סבור שהוא יום הדין העתיד שהכל נידונין בו.
ועל זה אמר ריש לקיש (ע''ז ג' ב') שאין גיהנם לעתיד לבא והוא יום הדין הזה לעתיד לבוא אלא הקב''ה מוציא חמה מנרתיקה ומקדירה רשעים נידונין בה וצדיקים מתרפאין בה, והם הצדיקים שזכו לתחיה ועמדו במומם כמו שהלכו, מת חגר או סומא עומד במומו כמו שאמרו חכמים ז''ל (סנהדרין צ''א ב') שמא לא יאמרו מן השמים ריפא אותם אלא אחרים הם, והביא ראיה לזה מדכתיב הנה יום בא בוער כתנור והיו כל זדים וכל עושי רשעה קש ולהט אותם היום הבא אמר ה' צבאות אשר לא יעזוב להם שורש וענף וכו', ודרשו לא שרש בעה''ז ולא ענף לעולם הבא, והצדיקים שמתרפאין בה דרש עוד ריש לקיש וזרחה לכם יראי שמי שמש צדקה ומרפא בכנפיה, והנה אין זה מן הגיהנם ההווה לאדם אחרי המות. וכן דרשו בתחלת מסכת ע''ז (שם) ותעשה אדם כדגי הים מה דגים שבים כיון שקדרה עליהם חמה מיד מתים אף בני אדם כיון שקדרה עליהם חמה מיד מתים, והעמידוה בעולם הבא כדריש לקיש דאמר ר''ל אין גיהנם לעתיד לבא אלא הקב''ה מוציא חמה מנרתיקה וכו', הרי ביארו כי זו המימרא של ר''ל אינה אלא בעוה''ב והוא עולם שאחרי התחיה כמו שאנו עתידין לבאר בראיות גמורות בע''ה יתברך.
וכן המימרא הזו שנויה עוד בבראשית רבה (פ''ו ט') גלגל חמה יש לו נרתיק מה טעם לשמש שם אהל בהם, ובריכה של מים לפניו בשעה שהוא יוצא הקב''ה מתיש את כחו במים שלא יצא וישרוף את העולם, אבל לעתיד לבא הקב''ה מערטלו ומלהט בו את הרשעים מה טעם ולהט אותם היום הבא, ואתה יודע שדין גיהנם בכל יום הוא מכלל הזמן הזה ההוה עכשו כפי מה שנתפרש מדברי רבותינו ז''ל, וזה הנזכר בכאן בזו המימרא אינו אלא לעתיד לבא לכשיתערטל השמש מן הנרתק הזה שהזכירו עליו שהוא בתוכו בעולם הזה כמו שכתוב לשמש שם אהל בהם, והחזירו עוד מימרא זו במדרש תהלים ואמרו מה הקב''ה עושה לעתיד לבא שולף אותו מנרתיקו ומביאו לרקיע השני ודן בו את הרשעים, וכן דברי החכם האחר (ב''ר פ''ו י') והוא ר' יהודה ברבי אלעאי אמר לא יום ולא גיהנם אלא אש היא שהיא יוצאה מגופו של  רשע ומלהטתו, כל אלו הדברים לעתיד לבא הם. וכן אמרו עוד אפילו בשעה שהקב''ה מחזיר נשמות לפגרים מתים נשמתן קשה להם וכו', שתי אלו המימרות ענין אחד ליום העתיד שכתוב ואלה לחרפות לדראון עולם, ואיך יעלה על לב גורס תלמוד שיאמר ריש לקיש שאין גיהנם וכמה ברייתות שנויות בתלמוד בענין המקום והאש ההוא, כדתניא בפסחים (נ''ד א') אמר ר' יוסי אור שברא הקב''ה בשני בשבת אין לו כביה עולמית, והיו מקשים על ריש לקיש מן הברייתא וסותרין דבריו בתיובתא, והוא עצמו ריש לקיש הזכיר בעירובין (י''ט א') אור של גיהנם, והלשון עצמו מוכיח שלא אמר אין גיהנם בעולם אלא אין גיהנם לעתיד לבא, אלא שהענין כמו שפירשנו והדברים כמו שביארנו.
ועם כל זה גלה לנו הרב ז''ל דעתו שהוא מאמין בעונש דין וצער, יהיה באיזה זמן שיהיה אחרי המות, שלא התבאר לדעתו בתלמוד ולא הסתפק ממנו אלא איכות הדין והצער הזה. וזה התנצלות לרב ז''ל ולמוד זכות לחכם גדול וחסיד כמותו ז''ל, ופירוש למימרא של ריש לקיש שלא תשבש דעת קצת התלמידים או שלא יתלו בה החיצונים שהטינא בלבם.
וכללו של דבר, מבואר הוא מדברי חכמים ואחוז ביד מקבלי התורה שגיהנם הוא מקום דין ומשפט לענוש בו החטאים בנפשותם ביסורין וצער שאין להם דמיון בעוה''ז, לפי שיסורי העולם הזה הן בגוף שפל גס הבריה ועב ההרגש וכבד, והעונש והצער ההוא בנפש הזכה הדקה בברייתה, וכמו שהרגש האדם בנגיעת המחט בבשרו רב מהרגש החמור מפני גסות ברייתו, ואף בבני אדם עצמן זכי הגוף והנקיים בדעות וביצירתן מרגישין ביסורין וצער יותר מן הגסים עבי הגוף משובשי הדעות וההרגש, המורגלים במלאכות הכבדות והנמבזות שנעשה בשרם כבשר הסוס והפרד, כן הרגש הנפש ביסוריה גדול מאד מיסורי הגוף לרוב הרגשתה וזכות ברייתה, ואין ערך ודמיון בין אותו הצער החזק הגדול ובין צער בעלי החיים בגופותם בשום פנים.
ועוד הדין הזה נכפל על מחוייבי הכרת ביום הדין הגדול ונדונין בו בגיהנם עד שמתאכלין שם, או לדעת ריש לקיש שבחמה היוצאה מנרתקה הם נדונין, ומכל מקום מיסורי אש של גיהנם הוא, שהחמה הזו שנתערטלה מן הנרתיק מיסוד האש העליון שאור של גיהנם הווה ממנו היא וכמו שנתפרש למעלה, ומכאן יבין כל בעל שכל שאין מחלוקת בין רבותינו בעיקר מכל עיקרי הדינין הללו העתידין וכל דבריהם עולין בסגנון אחד. [ספר תורת האדם להרמב''ן שער הגמול].
-----
כיון שנתפרש מדברי רבותינו ז''ל שסוף העונש בגיהנם וסוף השכר בעוה''ב, צריכין אנו לפרש מדבריהם ז''ל מהו הדין הזה הנקרא גיהנם, ומהו הדבר שנדון בו, ואימתי נדון בו, אם תאמר שהעונש מגיע לגופו של אדם לאחר מיתתו, והלא גופו של אדם כשמת אבן דומם הוא, אם תשרוף עצמותיו לסיד או תמשח אותם באפרסמון ומיני הבשמים המקיימין אותם אין הפרש לאבן הזו בכך, ומקרה אחד לצדיק ולרשע בגופן לאחר המות, ואיך יהיה הגוף הזה בגיהנם וזה בטובת העוה''ב והרי הם קבורים לפניך בקבר אחד או הם גנוזים בביתך בתוך ארון אחד, הרי שאין עונש אלא לנפש, ומהו העונש המשיג אותה והרי הנפש אינה גוף וגויה, ואינה נתפשת במקום, ואין מחיצה לפניה, ומה הוא המקום הזה שנקרא גיהנם ונדונית שם, שאין המקום תופש ואין האש שורף אלא בעלי הגוף והדברים הממשיים, אין לך בעונש הזה אלא שתאבד הנפש ותכרת, והדבר זה אינו כפי התורה ולא כפי דעתם של רבותינו ז''ל, אלא דעות נכריות הם מדברי המתחכמים באומות העולם, שהרי לדברי אלו אין ענשו של אדם אלא כרת והתורה אינה מחייבת כרת לכל אדם, ונמצאת פוטר בטענה הזו שאר כל החוטאים מן הדין והעונש. ועוד לדעת זו עשית העובר על כרת אחת והאפיקורוס הכופר בעיקר ושופך דמים כל ימיו, שוין בדיניהם, שהרי שניהם אובדין ואין עמהם צער ויסורין אחר המיתה, וכבר מפורש בקבלה שהיו בכופרים דעות הללו, מהם מי שכופר בעונש ושכר שלאחר מיתה כענין שנאמר ביצר הרע כי אין מעשה וחשבון ודעת וחכמה בשאול אשר אתה הולך שמה, ומהם שלא היה ענשן חמור עליהם שלא היו מודים אלא באבדן הנפש והיו אומרים נוח לו לאדם שיאבד והיה כלא היה, הם שנאמר בהם... (ההמשך חסר בכת''י).
ומדברי חכמים אין צריך להביא ראיה לפי שכל התלמוד ומדרשי רבותינו ז''ל מפורשים הם בענין גיהנם והעונש ההוא.
כך שנו במנחות (צ''ט ב') ואף הסיתך מפי צר וגו', מגיהנם שפיה צר שיהא עשנה צבור לתוכה, ושמא תאמר כשם שפיה צר כך כולה צרה ת''ל העמיק הרחיב, שמא תאמר אין בה עצים ת''ל מדורתה אש ועצים הרבה. והם מדדו לגיהנם אורך ורוחב, אמרו בתענית (י' א') עולם אחד משישים בגן, וגן אחד מששים בעדן, ועדן אחד מששים בגיהנם, נמצא כל העולם ככסוי קדרה לגיהנם. ועוד סיימו לו פתחים, אמרו בעירובין (י''ט א') שלשה פתחים יש לגיהנם אחד במדבר שנאמר וירדו הם וכל אשר להם חיים שאולה ולגהינם ירדו, אחד בים דכתיב מבטן שאול שועתי שהחזירו אותו הדג על מעמקי מצולות ופתח גיהנם, ואחד בירושלים שנאמר נאם ה' אשר אור לו בציון ותנור לו בירושלים, ואמר רבן יוחנן בן זכאי שתי תמרות יש בגי בן הנם ועולה עשן מביניהם וזו פתחה של גיהנם. ואמרו לענין איסור הטמנה בחמי טבריא (שבת ל''ט א') תולדות אור נינהו דחלפא אפתחא דגיהנם. ועוד אמרו (ב''ב פ''ד א') ש''מ האי שמשא סומקתא היא דקא חזינן לה דסמקא בצפרא ובפניא, והאי דחזינן לה דחוורא בפלגא דיומא אנן הוא דלא בריא נהורין למחזייה, ואותיבו עלה ופריקו ואיתמר התם ולמאי דאותבינן מעיקרא הא קא חזינן לה דסמקא בצפרא ובפניא, בצפרא קא חלפא אפתחא דגן עדן בפניא קא חלפא אפתחא דגיהנם.
ובפרקי רבי אליעזר (פ''ה) אמרו בשני ברא הקב''ה הרקיע והמלאכים ואשו של בשר ודם ואשו של גיהנם, ופירשו שם שהרקיע הזה הוא הרקיע שעל ראשי החיות שנאמר ודמות על ראשי החיה רקיע וגו', ואמרו שם ר' יהושע אומר עוביה של ארץ מהלך ששים שנה ותהום אחד שהוא אצל גיהנם נובע ומוציא חמין תענוג לבני האדם. ושנו בברייתא דארכו של עולם, במקום הזה שבעה מקומות זה למטה מזה. והן גיהנם, ושערי צלמות, שערי מות, טיט היון, בור שחת, אבדון, שאול, ולמטה מכולן ארקא, ומלאכי חבלה מעמידין רשעים בארקא תחת נהר של אש שהוא יוצא מתחת כסא הכבוד שנאמר (ירמיה כ''ג) הנה סערת ה' חמה יצאה וסער מתחולל על ראש רשעים יחול, והיורד לארקא שוב אינו עולה והם נדונין לדורי דורות, ושם שנינו רשעים שבהם מלאכי חבלה ממונין עליהם, מדור העליון שאול תחתית עמקו מהלך שלש מאות שנה, וכן כל מדור ומדור, האש של שאול תחתית חזק על אחד מששים משל אבדון שלמעלה ממנו, וכן כל מדור ומדור משל מעלה ממנו, זהו ענין השנוי בברייתא, והחזירו הענין במדרש תלים ואמרו כל כת וכת משבע כתות יש לו מדור בפני עצמו בגן עדן, וכנגדן שבעה בתי דירות בגיהנם ואלו הן כו', הרי שבעה בתי דירות לצדיקים ושבעה לרשעים כל אחד ואחד לפי מעשיו בתי דירתו.
ובאגדה אמרו אמר ר' יהושע בן לוי כד משחנא ביתא קמא דבמדור גיהנם אשכחית בה מאה מילין באורכא וחמשין מילין בפותיא, ותמן גובין גובין ואריון די נור קימין תמן, וכד נפלין תמן בני אנשא אכלין יתהון אריותא, ובתר דתיכלינון אישתא קיימין מרישא ורמו יתהון בנורא דכלבתא דמדור קמא. ומשחית ביתא תנינא דבמדור תנינא ואשכחית ביה כקדמאה, ושאילית בגין ביתא קמא, ואמרין בביתא קמא אית ביה עשר אומין ועמהון אבשלום ואומרים אומה לאומה אם אנחנא סרחנא דלא קבילנא אורייתא אתון מה חבתון, ואינון אמרין אנן כוותכון סרחנא. ואמרין לאבשלום אם את לא קבילת, אבהתך קבילו, למה לקית כדין אמר להון משום דזלזלית לאבא. וקאים מלאכא חד ומחי לכל חד וחד בשוטי דנורא, וההוא דמחי יתהון קושיאל שמיה, ואמר רמו יתהון ורמו יתהון ומתוקדין בנורא, ומעיילין אוחרנין ומחי להון ורמין יתהון לנורא, וכן כל חד וחד עד דמסיימין כל חייביא, ובתר כן מעיילין אבשלום לממחיה נפקא ברת קלא ואמרת לא תמחו ליה ולא תוקדוניה בגין דהוא מבני רחימאי דאמרין בסיני נעשה ונשמע. בתר דמסיימין רשיעיא לממחי ולמוקד, נפקין מן נורא כאלו לא אתוקדו ועוד חוזרים וממחין יתהון וכן עבדין להון שבע זמנין ביומא ותלת בליליא, ואבשלום אישתזיב מכל אילין בגין דהוא בריה דדוד. ובביתא תנינא דבמדור תנינא אית ביה עשר אומין, וכדין דנין יתהון ודואג עמהון, וההוא דמחי יתהון להטיאל שמיה, ודואג אישתזיב מכל אלין דהוא מבני בניהון דאמרין בסיני נעשה ונשמע. ובביתא תליתאה אית ביה עשר אומין וקרח עמהון וכדין דנין יתהון, וההוא דמחי יתהון שפטיאל שמיה, וקרח וכנישתיה משתזיב מכל אלין בגין דאמרי בסיני נעשה ונשמע. ובביתא רביעאה כדין דנין יתהון ואית ביה עשר אומין וירבעם עמהון, וההוא דמחי יתהון מכתיאל שמיה, וירבעם משתזיב מכל אלין על דעסק באורייתא, והוא מבני ישראל דאמרי בסיני נעשה ונשמע. ובביתא חמישאה כדין דנין יתהון ואחאב עמהון, וההוא דמחי יתהון חוטריאל שמיה, ואחאב אישתזיב מכל אילין בגין דהוא מבני ישראל דאמרי בסיני נעשה ונשמע. ובביתא שתיתאה כדין דנין יתהון ומיכה עמהון וההוא דמחי יתהון פוסיאל שמיה, ומיכה אישתזיב מכל אלין על דהוא מבני ישראל דאמרי בסיני נעשה ונשמע. ובביתא שביעאה כדין דנין יתהון ואלישע בן אבויה עמהון וההוא דמחי יתהון דלקיאל שמיה, ואלישע משתזיב מכל אילין על דהוא מבנוהי דמאן דאמרי בסיני נעשה ונשמע. ובכל שבעה אלפי דאית בכל מדור ומדור דנין כל רשיעיא בהאיך דינא, ולא חזון דין ית דין בגין חשוכא, דכל חשוכא דהוה קדם דאיתברי עלמא תמן הוא, עד כאן במדרש.
ואלו הן קצת המקומות שספרו בהן ענין גיהנם וצערו וענשו בתלמוד ובמדרשים ומדדו את תבניתו, ודברים הללו וכיוצא בהן אין לתלות אותם במשל וחידה שהרי הזכירו מקומו ומדדו ארכו ורחבו, ודנו עליו לענין איסור והיתר והוא מוזכר להם בענין הדינים ושאר כמה מקומות שלא הזכרנו.
אלא כך היא קבלת רבותינו ז''ל, שהקב''ה ברא נפשותיהם של צדיקים, והיא בלא ספק רוח זכה ודקה ביותר, אינה גוף ולא נגבלת ולא נגדרת במקום ולא נתפשת כשאר הרוחות שתופסין אותן בנודות, אלא מכח המלאכים ונעלית ביותר, אין כאן מקום לפרש כל המושג ממנה, והכתוב מעיד עליה שנאמר ויפח באפיו נשמת חיים יאמר כי מנשמת אלוה נתנה ולא מהשתלשל הסבות, ורבותינו ז''ל אמרו שנבראו בראשון בכלל בריאת האור ברצון הקב''ה, שגדר זה העולם השפל והשמים העליונים הזכים וכל צבאם הגופיים והשכליים, והוא יתברך שמו ברא המקום שנקרא גיהנם וברא בו אש דקה מן הדקה שאינה גוף ממשי נתפש, תופשת בדברים הדקים ומכלה אותן, ושם כח האש הזו באותו מקום הנזכר באשר שם כחות השכליים הנבדלים, שהם מלאכים, לכתותיהם בשמים.
והפרישו רבותינו ז''ל בין האש שבעולם הזה ובין האש ההיא בהפרש גדול לדקות אותו האש, אמרו בפסחים (נ''ד א') אור דידן איברי במוצאי שבת ואור דגיהנם איברי בשני, ואין ספק אחרי המימרא הזו שהם רוצים להעלות האש ההיא ולעשותה דקה מן הדקה, עד שייחשו אותה להבראות ביום שני והוא היום שהם מיחדין בבראשית רבה ובמדרשים לבריאת המלאכים. וידוע הוא בכל מעשה בראשית, כי הנבראים בראשון דקים וקרובים לסיבה הראשונה וליסוד המוקדם יותר מן הנבראים בשני, וכן השני מן השלישי, כאשר תראה אפילו בפשט הכתוב, ואין ספק לשום אדם בעולם כי האש הזו שבעולם הזה אינה שורפת בנפש, ואפילו האויר העולמי הנתפש אין האש מכלה אותו ולא שורפת אותו, ולא שמעתי לאחד מן המאמינים או מן הכופרים, בין גס המחשבה או דק ועמוק בסברא, אין אחד מהם שיאמין בהשרף החסיד שנשרפה נפשו ואבדה באש וגמולו כלה וילך, אלא שהאש ההיא שבגיהנם שנאמין בה שהיא שורפת הנפשות, אינה כמו אש העולם הזה כלל, לא האש שמשתמשין בה בגחלת ושלהבת, ולא האש היסודית אשר בגלגל האש, אע''פ שהוא גוף דק מאד והיא מתחברת בגופי הנבראים עם שלשת (נ''א: השתלשלות) היסודות, אלא דקה מזו היא אע''פ שהיא מענינה כמו שאבאר.
וכבר הזכרתי מה שאמרו רבותינו ז''ל על אחד מאשי מקום העונש הזה, שהוא נהר של אש היוצא מתחת כסא הכבוד, הרי שמעלים דקותו עד כסא הכבוד שהוא יסוד כל נברא והפנימי מכולם, וכן הכתוב עצמו עילה אותה עד אין תכלית, שנאמר באש הזאת (ישעיה ל') נשמת ה' כנחל גפרית בוערה בה כמו שנאמר בבריאת הנפש ויפח באפיו נשמת חיים וכפי מה שרמזנו למעלה. וכן בפרקי רבי אליעזר (פ''ד) מזכירין בבריאת יום שני הרקיע שעל ראשי החיות והמלאכים ואשו של גיהנם, חיבר הדברים הנבראים הדקים והשכלים הנבדלים עם האש הזו, וגדולה מהן אמרו בפרק אין דורשין (י''ג ב') גבי נהר דינור מהיכא שקיל מזיעתן של חיות ולהיכא אזיל שפיך על ראשי רשעים בגיהנם. ואמרו בפרקי היכלות דר' ישמעאל שנשבע הקב''ה על אותו רשע לופינוס קיסר שהרג עשרת הרוגי מלכות שהוא מטעימו טעם אור וגחלי אש כרובים ואופנים וחיות הקדש ושרפים לאותו רשע בגיהנם, וזה דבר גדול ומפורש.
ובבראשית רבה (פכ''א י''ג) אמרו וישכן מקדם לגן עדן את הכרובים וגו', ד''א מקדם קודם לגן עדן נבראו המלאכים שנאמר היא החיה אשר ראיתי תחת אלהי ישראל בנהר כבר ואדע כי כרובים המה, ואת להט החרב על שם משרתיו אש לוהט, המתהפכת שהן מתהפכין פעמים אנשים פעמים נשים פעמים רוחות פעמים מלאכים, ד''א מקדם קודם לגן עדן נבראת גיהנם גיהנם נבראת בשני וגן עדן בשלישי, ואת להט החרב על שם ולהט אותם היום הבא וגו', אלו שתי לשונות לגיהנם וליסוד האש שבו, שהם מלאכים וכרוכים שתחת הכסא, וכל אלו הדברים רומזים עיקר גדול בזה.
ואחרי זה הפירוש נאמר, שבורא הנשמות הזכות והטהורות יתברך שמו יש ביכלתו לברוא להן אש דקה שאינה גוף נתפש, שורפת דברים דקים שאינם גוף ומכלה אותן, שאין הכחשה לאחר שנודה בבריאת הנפש ברצונו יתברך, שלא יהא אפשר להמציא דבר דק כמוה מונח כנגדה לכלותה, וכן אומרים רבותינו ז''ל (עי' חגיגה י''ד א') במלאכים עצמן שנשרפין בנהר דינור, והזכירו (יומא כ''א ב') אש אוכלת אש.
ואם יקשו עלינו היאך הנפש נגבלת במקום ההוא הנקרא גיהנם או שאול, נשיב להם עם כל עומק דברי פילוסופי היונים ופתויי הכשדים וההגרים, שאומרים אין הנפש נגבלת במקום ואין לה משכן במוח או בלב, רק שהם מקומות נרמזים לשמוש השכל ההוא, ואנחנו עם כל זה לא נשיא שכלנו ושלא יהיה בגוף ראובן זה מן הבריה הדקה הזו הנקראת נפש יותר ממה שיש מן הנפש ההיא במוח החמור או בענף האילן, ושלא תהיה נפשו בגופו נצמדת יותר ממה שנפשו נצמדת בגופו של פלוני חבירו, ויהיה משכנה בו במקום או שלא במקום, מפני שהיא אינה גוף, ואין מקום על דקדוק לשונם לדבר שאין לו גוף, אבל על כל פנים נפש שוכנת בו ויהיה חיבורה בגופו כדברי קצת חוקריהם שאומרים כי נקשרה הבריה הדקה הזאת הרוחנית המאירה, ברוח החיים, והיא אצלם נפש אחרת באדם, ונצמדו שתי הנפשות, הדקה הקיימת בגסה ממנה, בעלת התנועה הנמסכת בחום הטבעי בדם, והצמד שתיהן כהקשר השלהבת לפתילה עם השמן, התקשרות בינוני בין שניהם. או יהיה הענין בדרך אחר כמו שירצו וירחיבו לשונם בדקדוק מלות, ובגערות לחולק עליהם, וקוראים הנוטה מדבריהם פתי וסכל שאינו יודע ומבין, אבל על כל פנים מי ששכן אותה בחומר הזה והצמיד בינה ובין הגוף יכול להגביל אותה במקום ההוא, ולחבר בינה ובין האש הדקה שבאותו מקום שהיא מן הכת העליונה, ונבראה על זה הענין שתכלה הנפש ותשתנה במצרף ההוא או בכליון החרוץ.
וכבר בא במורה הנבוכים מאמר מן הפילוסופים, כי האדם כשתניעהו נפשו שהיא צורתו לעלות מן הבית אל העליה, נאמר כי גופו הוא אשר התנועע מעצמו, כי הנפש היא המניע הראשון בעצמה אלא שהיא התנועעה במקרה, כי כשהעתיק הגוף מן הבית אל העליה התנועעה הנפש עמו אל העליה, ואם תשקוט הנעת הנפש ישקוט המתנועע בשבילה והוא הגוף, ואם ישקוט הגוף תסור התנועה המקרית אשר יש לנפש, ע''כ לשונו, וכבר אמרו עוד קצת משכיליהם אין בעל חומר יכול להשיג השגה שלמה על איזה צד יהיה הנפרד סבה למציאות בעל חומר, או למציאות כח מכחתיו (נ''א: מכחות הנפש) או פעולה מפעולותיו, כי זה הוא יותר נעלם בהם מהעלם עלולם, כלאו (נ''א: נלאו) מחקריהם במצאם חבור הנפרדים עם בעלי החומר בסבה ובפעולה, והוא חבור על כל פנים.
וכבר יצאנו לענין אסור בחקירה הזאת, מפני המתגאים על יוצרם להתחכם בתוכן מעשיו וסודות יצירותיו הנפלאים, והם לא ידעו בנין גופם בכל מחקריהם אף כי נפשם, ומדוע יתפארו על קבלתנו, בעשותם הנפש דקה ויתארו אותה במלות וספורים מלאכיים, כי לא ראינו יחוסיה בחבוריהם רק לגלגל השכל, או לבעלי העיון שלהם לכת המלאכים, ואנחנו על הקבלה אמתית מאבות קדושים שלא השפיקו בילדי נכרים, מעלים אותה ומדקדקים ענינה מאלה עד להרבה, עד שיאמרו רבותינו ז''ל עליה דבר כאלו דעתם נוטה שלא נבראת, אמרו בבראשית רבה (פ''ח) עם המלך במלאכתו ישבו שם, עם מלך מלכי המלכים הקב''ה ישבו נפשותיהן של צדיקים שבהן נמלך וברא את העולם, ומי שישמע זאת המימרא בין שיזכה לפירושה או שלא ידענו, מ''מ יכיר מכאן שאין דקות הנפש לפילוסופי האומות ולנגררים אחריהם יותר מדקותה אצל רבותינו ז''ל, ולא כמותו, אע''פ שלא הבהילו את הלומדים במלות נאמרות במספר ובחומר ענין, ועם כל זה יאמינו רבותינו כי אש של גיהנם ואבדון שולטת בהן ברצון העושה הכל יתברך ויתעלה. [ספר תורת האדם להרמב''ן שער הגמול].
-----
כתוב בספר חפץ שכך אומר רב פלטוי ראש ישיבה מסור פסול לעדות ולא מבעיא מסור גמור אלא אפילו אדם מפורסם ומריב על חבירו ואומר לו אלך ואמסור ממונך הואיל ומעיז פניו בפרהסיא נקרא רשע ופסול לעדות והוא הדין לשבועה וכן נפסק דין המסור בשתי ישיבות. כתב רבינו משה (חובל ומזיק פ''ח ה''ח) המסור שאנסוהו גוים להראות או להביא ונשא ונתן ביד אף על פי שהוא חייב לשלם אינו רשע אלא בן תשלומין הוא בלבד ומשביעין אותו כשאר הכשרים. מותר להרוג את המסור בכל מקום שהוא ואפילו בזמן הזה שאין דנין דיני נפשות, ומותר להרגו קודם שימסור אלא כשאומר הריני מוסר פלוני בגופו או בממונו ואפילו ממון קל הרי זה התיר עצמו למיתה ומתרין בו ואומרים לו פלוני אל תמסור אדם ואם העיז פניו ואמר לא כי אלא אמסרנו הרי זה מצוה להורגו וכל הקודם להורגו זכה (רמב''ם שם ה''י) כמו שמצינו בפרק הגוזל בתרא (ב''ק קי''ז א') ברב כהנא דשמטיה לקועיה דההוא גברא מסור. ואמרו רבותינו במסכת ראש השנה (י''ז א' ע''ש) כי המסורות אין להם חלק לעולם הבא (ע''פ רמב''ם שם ה''ט). כתב רבינו משה (שם הי''א) שאם עשה המסור כאשר זמם יראה לו שאסור להורגו אלא א''כ הוחזק למסור ומעשה בכל יום בערי המערב להרוג את המוסרים. [סמ''ג עשין סימן ע'].
-----
ואלו שאין להם חלק לעולם הבא. אלא נכרתין ואובדין ונדונין על גודל רשעם לעולם ולעולמי עולמים. המינים. והאפיקורוסים. והכופרין בתחית המתים. והכופרין בתורה. ומחטיאי הרבים. והפורשים מדרכי צבור. והעושה עבירות ביד רמה בפרהסיא כיהויקים. ומטילי אימה על הצבור שלא לשם שמים. ושופכי דמים. ובעלי לשון הרע. [תניא רבתי סימן ע''ב].
-----
חמשה הם הנקראים מינים. האומר שאין אלוה בעולם. ואין לעולם מנהיג. והאומר שיש לעולם מנהיג אבל הם שנים או יותר. והאומר שיש לעולם רבון אחד והוא בעל גוף ובעל תמונה. וכן האומר שאינו לבדו ראשון וצור לכל. וכן העובד אלוה זולת רבון כל העולמים. כל אחד מאלו נקרא מין. [תניא רבתי סימן ע''ב].
-----
מחטיאי הרבים. אחד שהחטיא בדבר גדול. כגון ירבעם. וצדוק ובייתוס. ואחד שהחטיא בדבר קל. אפילו לבטל מצות עשה אחת. ואחד האונס אחרים עד שיחטאו, כמנשה שהיה הורג את ישראל עד שיעבדו ע''ז. או שהטעה את אחרים והדיחם. הפורש מדרכי צבור אע''פ שלא עבר עבירות אלא נבדל מעדת ישראל ואינו עושה מצות בכללן. ולא נכנס בצרתן. ולא מתענה בתעניתן. אלא הולך בדרכו. כאחד שנוהג בדרכי הארץ, וכאילו אינו מהן. אין לו חלק לעולם הבא. העושה עבירות ביד רמה כיהויקים, בין שעשה קלות בין שעשה חמורות, אין לו חלק לעולם הבא. וזהו הנקרא מגלה פנים בתורה. מפני שהעיז מצחו וגילה פניו ולא בוש מדברי התורה. שנים הם המוסרים. המוסר חברו לאנס לאוסרו ולהכותו, והמוסר ממון חברו ביד אנס, שניהן אין להן חלק לעולם הבא. ומטילי אימה על הצבור שלא לשם שמים. זה הרודה צבור בחזקה. והן יראים ופוחדים ממנו הרבה. וכונתו לכבוד עצמו וכל חפציו שלא לשם שמים. כל אחד ואחד מכ''ד שמנינו. אע''פ שהן ישראל אין להם חלק לעולם הבא. ויש עבירות קלות מאלו ואעפ''כ אמרו חכמים מי שהרגיל בהן אין להם חלק לעולם הבא. ואלו הם. המכנה שם לחברו. והקורא לחברו בכינויו. והמלבין פני חברו ברבים. והמתכבד בקלון חברו. והמבזה תלמידי חכמים. והמבזה רבותיו. והמבזה את המועדות. והמחלל את הקדשים. בד''א שכל אחד מאלו אין להם חלק לעולם הבא. כשמת בלא תשובה. אבל אם שב מרשעו ומת והוא בעל תשובה, הרי זה מבני העולם הבא. שאין לך דבר שעומד בפני התשובה. אפילו כפר בעיקר כל ימיו ובאחרונה שב. יש לו חלק לעולם הבא. שנאמר (ישעיה נ''ז) שלום שלום לרחוק ולקרוב אמר ה' ורפאתיו. כל הרשעים והפושעים וכיוצא בהן שחזרו בתשובה. בין בגלוי בין במטמוניות. מקבלין אותן בתשובה שנאמר (ירמיה ג') שובו בנים שובבים. אע''פ שעדין שובב הוא. שהרי בסתר שב ולא בגלוי. מקבלין אותו בתשובה. [תניא רבתי סימן ע''ב].
-----
שלשה הן הנקראים אפיקורוסים. האומר שאין בעולם נבואה כלל. ואין באדם מדע שמגיע מהבורא ללב בני אדם. והמכחיש נבואתו של משה רבינו. והאומר שאין הבורא יודע מעשה בני אדם. כל אחד משלשה אלו נקראים אפיקורוסין. שלשה הן הכופרים בתורה. האומר שאין התורה מעם ה', אפילו פסוק אחד. אפילו תיבה אחת, אם אמר משה מפי עצמו אמרו. הרי זה כופר בתורה. והמכחיש מגידיה דהיינו תלמידי חכמים, כגון צדוק ובייתוס. [תניא רבתי סימן ע''ב].
-----
שנים הן מומרים. המומר לעבירה אחת. והמומר לכל התורה כולה. המומר לעבירה אחת. כגון זה שהחזיק עצמו לעשות אותה עבירה בזדון. ונתפרסם בה והורגל בה. אפילו היתה מן הקלות, כגון שהוחזק תמיד ללבוש שעטנז. או להקיף פאה. ונמצא כאילו בטלה מצוה זו מן העולם אצלו. הרי זה מומר לאותו דבר. והוא שיעשה להכעיס. והמומר לכל התורה כולה כגון האומר מה בצע לי להדבק עם ישראל שהם נבזים ונרדפים ושפלים. טוב לי שאדבק באלו שידם תקיפה. הרי זה מומר לכל התורה כולה. [תניא רבתי סימן ע''ב].
-----
כל ישראל יש להם חלק לעולם הבא, שנאמר ועמך כלם צדיקים לעולם ירשו ארץ. באר הר''ם ואע''פ שהם רשעים, וארץ זו משל, כלומר, ארץ החיים והוא חיי העולם הבא. ואלו הן שאין להם חלק לעולם הבא, המינין והמשומדים והמסורות והאפיקורסין, שכפרו בתורה, ושכפרו בתחיית המתים, ושנתנו חתיתם בארץ החיים והם הפרנסים המטילין אימה על הצבור שלא לשם שמים ושחטאו ושהחטיאו הרבים כגון ירבעם בן נבט וחביריו, ושפרשו מדרכי צבור, והעושה עברות, והמושך ערלתו, ושופכי דמים ובעלי לשון הרע. [הבתים — שערי תשובה שער שלישי].
-----
שנים הם המשומדים, המשומד לעבירה אחת והמשומד לכל התורה כולה, המשומד לעברה אחת זה שהחזיק לעשות אותה בזדון, ונתפרסם בה והורגל בה, אפילו היתה מן הקלות כגון שהוחזק תמיד ללבוש שעטנז או להקיף פיאות, ונמצא כאלו בטלה מצוה זו מן העולם אצלו, הרי זה משומד לאותו דבר, והוא שיעשה להכעיס. והמשומד לכל התורה כולה, כגון החוזר לדתי הגוים בשעה שגוזרין שמד וידבק בהם ויאמר מה בצע להדבק בישראל שהם שפלים ונרדפים טוב לי שאדבק באלו שידם תקיפה, הרי זה משומד לכל התורה, לר''ם. מחטיאי הרבים אחד שהחטיא בדבר גדול כירבעם וצדוק וביתוס, ואחד שהחטיא בדבר קל אפילו לבטל מצות עשה, ואחד האונס אחרים שיחטאו כמנשה שהיה הורג את ישראל עד שיעבדו ע''ז, או שהטעה אחרים והדיחם, לר''ם. [הבתים — שערי תשובה שער שלישי].
-----
שבעה יורדין לגיהנם. הכותים והמלשינים והמסורות והמתכבד בקלון חבירו והמכנה שם לחבירו והמלבין פני חבירו ברבים והבא על אשת איש. [כל בו סימן קי''ח].
-----
והנה כבר נתבארה אמונתנו בגן עדן ונרמזה כפי הראוי ועכשיו נחזור לשכר הגדול שהוא העולם הבא. והנה דבר ידוע כי הזוכה שבדברי רבותינו הוא המזומן לחיי העולם הבא, והמתברך מהם אומרים עליו זכרו לחיי העוה''ב, ועיקר השכר אצלם בכל המצות הוא העוה''ב כמו שאמרו ותשחק ליום אחרון שכל שכרן של מצות אינו אלא לעוה''ב, ועיקר השכר אצלם בכל המצות הוא העוה''ב כמו שאמרו ותשחק ליום אחרון שכל שכרן של מצות אינו אלא לעוה''ב, ואמרו צדיקים גמורים נכתבין ונחתמין לאלתר לחיי העוה''ב כמו שהזכרנו בברייתא למעלה, הנה שמו שכר צדיקים הגמורים ומעלתן חיי העוה''ב, וכן האובדים אצלם הם השנויין במשנתנו ואלו שאין להם חלק לעוה''ב האומר אין תחיית המתים מן התורה ואין תורה מן השמים וכו', וזה העוה''ב שהוא סוף מתן שכרן של מצות, דבר מסתפק הוא במשנה זו ולא נתבאר בפירוש אם הוא עולם הנשמות ושכרן המגיע לכל אחת מהן בעצמה אחרי המות מיד כמו שהזכרנו, או הוא עולם אחר שיתחדש ויהיה השכר בגוף ובנפש או לנפש בלבד בזמן ההוא המתחדש.
וראינו שאמרו בגמרא על המשנה הזו וכל כך למה תנא הוא כפר בתחיית המתים לפיכך לא יהא לו חלק בתחיית המתים, לפי שכל מדותיו של הקב''ה מדה כנגד מדה, וזה מורה כי העוה''ב הוא עולם השכר לאותן שהקב''ה מחיה בתחיית המתים ואינו עולם הנשמות שקראנו אותו גן עדן, אלא עולם התחיה הוא, ושם אמרו אמר ר' אלעזר ב''ר יוסי בדבר זה זייפתי ספרי הכותיים שהיו אומרים אין תחיית המתים מן התורה, אמרתי להם זייפתם תורתכם ולא העליתם בידכם כלום שאתם אומרים אין תחיית המתים מן התורה הרי הוא אומר הכרת הכרת הנפש ההוא עונה בה הכרת תכרת בעוה''ז עונה בה לעוה''ב, מכאן הראה להם תחיית המתים לומר שאם אין תחיית המתים אותו עולם בטל הוא, וכיון שחייבה תורה לעובד ע''ז כרת מאותו עולם נמצא תחיית המתים למד מאליו מן התורה, ושם הקשו בגמרא א''ל רב פפא לאביי ולימא תרווייהו מהכרת תכרת, דברה תורה כלשון בני אדם, ואמרינן כתנאי הכרת תכרת הכרת בעוה''ז תכרת בעוה''ב דברי ר' עקיבא אמר לו ר' אלעזר בן עזריה והלא כבר נאמר את ה' הוא מגדף ונכרתה וכי שלשה עולמים יש אלא הכרת בעה''ז ונכרתה לעוה''ב והכרת תכרת דברה תורה כלשון בני אדם, למדנו מכאן כי הכרת הוא אבדן הנפש מן הגוף והכרתה ממנו בעוה''ז, והכפל בעונשי עבודה זרה להכרת מן העוה''ב, ואין עולם שלישי שיהא ראוי בו כרת, כי דיני גיהנם בנפש בזמן הזה אין בו הכרתה כלל שנאמר (ש''ב י''ד) ולא ישא אלהים נפש וחשב מחשבות לבלתי ידח ממנו נדח, אלא לאותן שאינן עומדין בדין שנכרתין בו ואובדין שם, והם עצמם ממה הוא כריתתן מחיי העוה''ב.
ועוד אמרו שם בגמרא בפ' חלק מנין שהקב''ה מחיה מתים שנאמר ואתם הדבקים בה' אלהיכם חיים כלכם היום מה היום כולכם חיים אף לעוה''ב כולכם חיים, ושם אמרו רב חסדא רמי כתיב וחפרה הלבנה ובושה החמה וכתיב והיה אור הלבנה כאור החמה לא קשיא כאן בעוה''ז כאן בעוה''ב כלומר בעוה''ז לימות המשיח (נ''א: לעתיד לבוא). והקשו ולשמואל דאמר אין בין העוה''ז לימות המשיח אלא שעבוד מלכיות בלבד אידי ואידי לעוה''ב לא קשיא כאן במחנה צדיקים כאן במחנה שכינה, ובודאי הם ז''ל לא יפרשו אור הלבנה כאור החמה בעולם הנשמות אלא קראו הזמן שהוא אחר תחיית המתים עולם הבא, וכן אמרו (ק''י ב') בדור המדבר באין הן לעוה''ב שנאמר ופדויי ה' ישובון ובאו ציון ברנה, ובעשרת השבטים שנו עשרת השבטים אינן עתידין לחזור, ותניא רבי אומר באין הן לעוה''ב שנאמר והיה ביום ההוא יתקע בשופר גדול ובאו האובדים בארץ אשור והנדחים בארץ מצרים והשתחוו לה' בהר הקדש בירושלים, וזה הענין אינו בעולם הנשמות, ושם (צ''א ב') אמר ר' יהושע בן לוי מנין לתחיית המתים מן התורה שנאמר אשרי יושבי ביתך עוד יהללוך סלה הללוך לא נאמר אלא יהללוך מכאן לתחיית המתים מן התורה, ואמר ריב''ל כל האומר שירה בעוה''ז זוכה ואומרה לעוה''ב שנאמר אשרי יושבי ביתך עוד יהללוך סלה, הנה אלו שתי המימרות שתיהן לריב''ל וענין אחד הם בביאור וקורא עולם שאחרי התחיה עולם הבא, ושם (צ''ב א') אמרו כל פרנס שמנהיג את הצבור בנחת בעוה''ז זוכה ומנהיגן לעוה''ב, ובמסכת שבת (ס''ג א') אמרו לענין היוצא בכלי זיין בשבת ר' אליעזר אומר תכשיטין הם לו ואמרו לו וכי מאחר דתכשיטין הן לו מפני מה הן בטלין לימות המשיח מפני שאינן צריכין שנאמר לא ישא גוי אל גוי חרב, והקשו מזה ופליגא דשמואל דאמר שמואל אין בין העוה''ז לימות המשיח אלא שעבוד מלכיות בלבד, ואמרו לשון אחר אמר להם רבי אליעזר אף לימות המשיח אין בטלין אבל בטלין לעוה''ב והיינו דשמואל, הפרישו בכאן בין ימות המשיח ובין העולם העתיד והוא עולם שאחרי התחיה, שאין כל אלו הענינים על עולם הנשמות ההווה.
ובסוף חולין שנו ברייתא שהוזכרה גם כן בקדושין [ל''ט ע''ב] ובמקומות אחרים, תניא ר' יעקב אומר אין לך כל מצוה ומצוה שכתובה בתורה שמתן שכרה בצדה שאין תחיית המתים תלויה בה שנאמר למען ייטב לך והארכת ימים למען ייטב לך לעולם שכולו טוב והארכת ימים לעולם שכולו ארוך, הנה זה העולם שכולו טוב וארוך שהוא העולם הבא אמר שתחיית המתים תלוי בו מפני שהוא בא אחרי התחיה.
ובספרי הזכירו כל הזמנים הללו במדרש, אמרו בהתהלכך תנחה אותך בעולם הזה בשכבך תשמור עליך בשעת מיתה והקיצות בימות המשיח היא תשיחך לעולם הבא, הזכירו כאן העוה''ז וזמן המיתה והוא עולם הנשמות וימות המשיח ואחר כך עולם הבא, ואמרו שם למען ירבו ימיכם בעוה''ז וימי בניכם לימות המשיח כימי השמים על הארץ לעולם הבא, וכן דרשו שם וישמרך ישמור נפשך בשעת מיתה וכן הוא אומר והיתה נפש אדוני צרורה בצרור החיים, דבר אחר וישמרך ישמור רגליך מגיהנם וכן הוא אומר רגלי חסידיו ישמור, דבר אחר וישמרך ישמרך לעוה''ב וכן הוא אומר וקוי ה' יחליפו כח, הזכירו בכאן שמירת הנפש בשעת מיתה שהוא עולם הנשמות והדבקה בצרור החיים שהוא גן עדן שלה כמו שביארנו ואחרי כן שמירתה לעולם הבא, ושם שנינו עוד חופף עליו כל היום חופף עליו בעולם הזה כל היום לימות המשיח ובין כתפיו שכן בנוי ומשוכלל לעולם הבא וכו', ועוד אמרו שם כי שפע ימים יינקו זה ימה של יפו (נ''א: חיפה) שגנוז לצדיקים לעוה''ב מנין אתה אומר שכל ספינות שאובדות בים הגדול וצרור של כסף ושל זהב ואבנים טובות ומרגליות וזכוכית וכל כלי חמדה שהים הגדול מקיאן לימה של יפו (חיפה) שגנוז לצדיקים לעתיד לבא ת''ל כי שפע ימים יינקו, וכל המדרש.
ובאלה שמות רבה אמרו מפורש עשרה דברים עתיד הקב''ה לחדש לעולם הבא, הראשונה שהוא עתיד להאיר עולמו שנאמר לא יהיה לך עוד השמש לאור יומם וגו', וכי אדם יכול להביט בהקב''ה אלא מה הקב''ה עושה לשמש מאור ארבעים ותשעה חלקי אור שנאמר והיה אור הלבנה כאור החמה ואור החמה יהיה שבעתים, ואפילו אדם חולה הקב''ה גוזר לשמש ומרפאו שנא' וזרחה לכם יראי שמי שמש צדקה ומרפא, והשניה מוציא מים חיים מירושלים ומרפא בהם כל מי שיש בו מחלה שנאמר והיה כל נפש חיה אשר ישרוץ, והשלישית עושה אילנות ליתן פירותיהן בכל חדש וחדש ויהא אדם אוכל מהם ומתרפא שנאמר ועל הנחל יעלה על שפתו וגו' לחדשיו יבכר, והרביעית שהם בונין כל החרבות ואין מקום חרב בעולם ואפילו סדום ועמורה נבנות לעתיד לבא שנאמר ואחותך סדום ובנותיה תשובנה לקדמותן, והחמישית שהוא בונה ירושלים באבן ספיר שנאמר עניה סוערה לא נוחמה הנה אנכי מרביץ בפוך וגו' ואותן האבנים מאירות כשמש ואומות העולם באין ורואין בכבודן של ישראל שנאמר והלכו גוים לאורך וגו', והששית ופרה ודוב תרעינה, והשביעית שהוא מביא כל החיות וכל העופות וכל הרמשים שבעולם וכורת להן ברית עם ישראל שנאמר וכרתי להם ברית ביום ההוא עם חית השדה ועם עוף השמים, והשמינית שאין עוד בכיה ויללה שנאמר לא ישמע בה עוד קול בכי וקול זעקה, והתשיעית שאין עוד מות שנאמר ובלע המות לנצח, והעשירית שאין עוד לא אנחה ולא אנקה ולא יגון אלא הכל שמחין שנאמר ופדויי ה' ישובון ובאו ציון ברנה וגו', עד כאן דברי אגדה זו.
ובאלפא ביתא דר' עקיבא אמרו ארץ החיים ארץ שמתיה חיים תחלה לעולם הבא, אם כן צדיקים שבחוצה לארץ כגון משה ואהרן האיך הן חיין ובאין לעוה''ב מלמד שבשעת תחיית המתים וכו'. כל אלו דברים ברורים שעולם הבא האמור בכל מקום אינו עולם הנשמות והשכר המגיע להם מיד אחרי המיתה, אלא עולם הוא שעתיד הקב''ה לחדשו לאחר ימות המשיח ותחיית המתים. ובבראשית רבה (פי''ד ה') אמרו בית הלל אומרים כשם שיצירתו בעולם הזה כך יצירתו בעולם הבא מה יצירתו בעוה''ז מתחיל בעור ובשר וגידים ועצמות כך לעולם הבא מתחיל בעור ובשר וגידים ועצמות.
ובגמרא בפרק אין בערכין (י''ג ב') אמרו למימרא דנבל לחוד וכנור לחוד דלא כר' יהודה דתניא ר' יהודה אומר כנור של מקדש של שבע נימין היה שנאמר שובע שמחות את פניך אל תקרי שובע אלא שבע, של ימות המשיח שמונה שנאמר למנצח על השמינית על נימא שמינית, של עוה''ב עשר שנאמר עלי עשור ועלי נבל עלי הגיון בכנור ואומר הודו לה' בכנור בנבל עשור זמרו לו, ומתרצינן אפילו תימא ר' יהודה לעולם הבא איידי דנפישי נימין דידיה נפיש קליה כנבל, ופירוש הענין הזה כי ענין הכנור וכלי הזמר במקדש רמז להשגת המחשבה שהיא נתלית ברוח, ואין בגשמיות דק כמוסיקא, כענין שאמרו קול ודבר ורוח וזהו רוח הקדש, והנה בעולם הזה ישיגו החכמים ברוח הקדש שבע ספירות וידבק אורן במשכן ובמקדש, ונרמזות בשבע הנרות של מנורה ובקצת הקרבנות, גם בלעם אמר את שבעת המזבחות ערכתי הזכיר אותן בה''א הידיעה, לפיכך נרמזו בכנור שבע כלי הקול בעוה''ז, ולימות המשיח תושג ספירה שמינית וירמזו אותה, ולעולם הבא תהיה ההשגה שלימה לעשר ספירות וירמוזו אותן, וזה ענין מופלא ונכבד ומכל פנים נלמד בפי' העוה''ב שהוא עולם שיש בו גוף ומקדש וכליו, ואינו עולם הנשמות שכל אדם בו בחלק הראוי לו אחרי מיתתו מיד.
ודבר פשוט הוא בתלמוד שתמצא בו במקומות רבים שהן מזכירין רשעים בגיהנם כגון טיטוס ושאר רשעים כגון עדת קרח וזולתם שבזמן הזה הם נדונין שם, ומזכירין לצדיקים שהם בגן עדן כמו ר' יהושע בן לוי ור' שמעון בן יוחאי וזולתם, ולא תמצא בשום מקום בתלמוד שיאמרו על אחד מהן שהוא בעולם הבא עכשיו אלא אומרים מזומן לחיי העוה''ב, ואמרו בספרי במשה רבינו גנזו לחיי העוה''ב לא שהוא עכשיו בחיי העוה''ב, ואמרו בר' עקיבא במיתתו (ברכות ס''א ב') אשריך ר' עקיבא שיצאה נשמתך באחד ואתה מזומן לחיי העוה''ב, ועוד אמרו בר' אלעזר בן דורדיא ובקטיעא בר שלום מזומנין לחיי העוה''ב בפרק ראשון דע''ז (י''ז א') וכן במקומות רבים מאד בתלמוד, הרי שלאחר פטירתן של צדיקים אומרים עליהם שהם מזומנים לחיי העוה''ב שהוא לשון עתיד להם, הא למדת שפטירתן מן העוה''ז לגן עדן היא שהוא עולם הנשמות, ואין פטירתן לעולם הקרוי עוה''ב אלא שהם מזומנים ועתידין לו. ועוד אמרו (ברכות נ''ח ב') בברכה דרואה קברי ישראל והמית אתכם בדין והוא עתיד להקים אתכם לחיי העוה''ב בדין בא''י מחיה המתים, ושגור בפי הדורות לומר בין בבקשה בין בסוף ברכת המזון ובכל תפלות הרחמן יזכנו ויקרבנו לימות המשיח ולחיי העוה''ב, מקדימין ימות המשיח ואין דעתם לבקש שתתקרב להם המיתה ויהיו בעולם הנשמות.
ועוד מצינו מפורש במדרש ויברך אלהים את יום השביעי ברך הקב''ה העוה''ב שמתחיל באלף השביעי, ויקדש אותו זמנו לישראל, וזו היא ששנינו בתמיד בשביעי אומרים מזמור שיר ליום השבת לעתיד לבא לעולם שכולו שבת ומנוחה לחיי העולמים. ובמכילתא אמרו כי אני ה' מקדשכם לעוה''ב כגון קדושת שבת בעוה''ז, נמצינו למדין שהוא מעין קדושת העוה''ב וכן הוא אומר מזמור שיר ליום השבת לעולם שכולו שבת. ובהגדה של רבי עקיבא אמרו יום הדין ומלכות בית דוד יהיו באלף הששי.
הרי נתבאר שהעוה''ב אינו עולם הנשמות אלא עולם נברא קיים שימצאו בו אנשי התחיה בגוף ובנפש, ועל זה העולם אמרו בברכות (י''ז א') מרגלא בפומיה דרב העוה''ב אין בו לא אכילה ולא שתיה לא קנאה ולא שנאה ולא תחרות אלא צדיקים יושבין ועטרותיהן בראשיהן ונהנין מזיו השכינה, וכן יאמרו תמיד בתלמוד (עי' ב''ב י' א') הקב''ה משביען מזיו שכינתו לעוה''ב שנאמר אשבעה בהקיץ תמונתך, רצו לומר שקיום האנשים הזוכים ההם בזין הכבוד כקיום הנפש בגוף בעוה''ז באכילה ושתיה, כענין שכתוב באור פני מלך חיים. ודרשו בואלה שמות רבה ויחזו את האלהים ויאכלו וישתו אכילה וראיה דכתיב באור פני מלך חיים, וכן אמרו במשה רבינו (שמו''ר פמ''ז ט') מאין היה אוכל מזיו השכינה היה נזון, ואל תתמה החיות שהן נושאות את הכסא והן ניזונות מזיו השכינה שנאמר ואתה מחיה את כולם ואתה מחיה לכולם, כי קיום הנפש בהתיחדה בדעת עליון כקיום המלאכים בו, והתעלות הנפש על הגוף מבטלת הכחות הגופיות כמו שהזכרנו למעלה פעם אחרת עד שיתקיים הגוף בקיום הנפש בלא אכילה ושתיה, וכקיום משה בהר ארבעים יום. ואם ניחס זה אל מעשה הנס, הנה אליהו יוכיח שלא הושלך הגוף ממנו ולא נפרד מן הנפש והתקיים מאז ועד עולם, וכן חנוך כפי מדרשי רבותינו ז''ל, וכן אמרו (קוה''ר פ''ג) ידעתי כי כל אשר יעשה האלהים הוא יהיה לעולם וגו' אמר ר' סימון ראוי היה האדם שיחיה ויתקיים לעולם מן הדין פסוקא ומפני מה נקנסה עליו מיתה אלא והאלהים עשה שייראו מלפניו, מה שהיה כבר הוא ר' יודן ור' נחמיה חד אמר אם יאמר לך אדם אפשר שאלמלא לא חטא אדם הראשון היה חי וקיים לעולם אמור לו הרי אליהו שלא חטא הרי הוא חי וקיים לעולם, הנה ביארו שרצון האלהים במעשיו מקיים אותם לעולם והביאו הראיה הזו מאליהו זכור לטוב, והנביא אמר הנה אנכי שולח לכם את אליה הנביא לפני בוא יום ה' הגדול והנורא וזאת ראיה שלא נתפרדה נפשו מן הגוף הקדוש והתקיים קיום אנושי, ואם נאמר שנסתלקה ממנו תהיה הבטחה מפורשת על תחיית המתים, ושתיהן קורעות לב קטני האמנה.
והנה ראינו כי זכי הנפש קיום גופם בדברים הדקים, והזכים מהם בדקים מן הדקים, כי אנשי המן נתקיימו במן הנבלע באברים שהוא מתולדת האור העליון המתגשם ברצון בוראו יתברך וזכו בדבר משעה שנתעלית נפשם במה שהשיגו בנפלאות הים, כמו שאמרו (מכילתא בשלח) ראתה שפחה על הים מה שלא ראה יחזקאל הנביא, ומשה רבינו שנתעלית נפשו ונתיחדה יותר מהם בידיעת בוראו לא הוצרך לדבר ההוא שנתגשם ונתקיים גופו בזיו השכינה ובהשגה העליונית. ומצאתי במכילתא היום לא תמצאוהו אמר להם היום אי אתם מוצאים אותו אבל אתם מוצאים אותו למחר, ר' אלעזר חסמא אומר בעוה''ז אין אתם מוצאין אותו אבל אתם מוצאין אותו לעוה''ב, וזו המימרא תתפרש על אחד משני דרכים, או שנאמר שיהיו בבני העוה''ב מי שלא יגיע מעלתם ליהנות תמיד מזיו השכינה, ויהיה קיומם בדבר המתגשם מן הזיו ההוא למעלה כמעלת דור המדבר, או נפרש שרמז הכתוב לדעת ר' אלעזר חסמא במלת היום שאנשי העוה''ב יהיה קיומם ביסוד המן שהוא הזיו העליון, רמז על עיקר המן ורמז על קיום בני העוה''ב, כך נראה לי וזהו שאמרו במסכת יומא (ע''ה ב') לחם אבירים אכל איש לחם שמלאכי השרת אוכלין דברי ר' ישמעאל, רצה לומר שהוא מזיו השכינה שהמלאכים חיים ממנו, ואמר לו רבי עקיבא ישמעאל טעית בדבר זה וכי מלאכי השרת אוכלין לחם והלא כבר נאמר לחם לא אכלתי ומים לא שתיתי, תפסו מפני ששם קיומם בענין המתגשם מתולדות הזיו העליון והם קיימים באור עצמו.
ועל כן נאמין אנחנו במה שאמרו (סנהדרין צ''ב ב') מתים שעתיד הקב''ה להחיות שוב אינן חוזרין לעפרם, ואם תאמר אותן אלף שנים שעתיד הקב''ה לחדש בהן עולמו מה הן עושין הקב''ה עושה להם כנפים והם שטים על פני המים, ופי' הכנפים לבישת הנפש מלאכות והתלבש הגוף עמה, ושלא תתבטל בבטול היסודות, וזה ענין מורגל מאד ושגור בפיהם ז''ל כמו שאומרין בכל מקום במדרשות ובתלמוד למען ייטב לך לעולם שכולו טוב והארכת ימים לעולם שכולו ארוך, רוצים לומר שכל הזוכים לו ארוכי ימים הם שאין בו מות. ומפורש אמרו בשלהי חולין אין לך כל מצוה ומצוה שכתובה בתורה שמתן שכרה בצדה שאין תחיית המתים תלויה בה שנאמר למען ייטב לך לעולם שכולו טוב והארכת ימים לעולם שכולו ארוך הנה פירשו שאחר תחייתן יהא להם עולם שכולו ארוך כלומר שאינן חוזרין לעפרן לעדי עד, וכבר כתבתיה לזו.
ואם תשיב עלינו בהיות הגוף מחובר מכלי השמוש לפעולות הנפש לשלשה חלקים שהזכירו אנשי העיון, והם כלי המזון וכלי הזרע וכלי תיקון הגוף, והגוף בכללו צורך מציאותו היה בעבור תכלית אחת והיא אכילת המזון לקיום הגוף ולהוליד דמיונו, וכשתסתלק התכלית ההיא לעוה''ב שאין בו לא אכילה ולא שתיה למה יהיה הגוף פועל ריק ואין במעשה האלהים פועל בטל, הנה התשובה לכל זה כי היתה הבריאה הזאת לזמן תחיית המתים לצורך השמושים הנזכרים, ואין הקב''ה רוצה בבטולה אחרי כן, ועוד יש בצורה הזאת סודות עמוקים כי לא היתה היצירה על זה הדמות הפקר וללא טעם, רק לצורך גדול ולטעם נכבד, והעושו יתברך רוצה בקיומו, ואם תקשה עלינו קיום הגוף מן השפלים לעולם, כבר השיבונו אליך כי קיום הגוף יהיה בקיום הנפש וקיום הנפש בהתיחדה בדעת עליון, והמתקיים יהיה כמקיים בהתיחדו בו, כאשר נאמין אפילו בפשט הכתובים על אדם הראשון שהיה ראוי שיתקיים ויחיה לעד אלו לא חטא בחטא ההוא, ואע''פ שנאמין בחרבן העולם בשנת השמטה, וכן נאמין ונתחזק אצל הכל באמת, הראות כח הנפש על הגוף האפל בדבקה בדעת עליון, כענין קירון פני משה כפני חמה ופני יהושע כפני לבנה.
וכן יאמרו רבותינו ז''ל על אדם הראשון ועל כל דבק ביוצרו ומתלבש ברוח הקדש, אמרו עליו על פנחס בשעה שהיה רוח הקדש שורה עליו היו פניו בוערות כלפידים, ואמרו עליו על ר' אליעזר הגדול כשהיה דורש במעשה בראשית היו קרנותיו יוצאות כקרנותיו של משה ואין אדם מכיר אם יום אם לילה, וכן אמרו בספרי פניהם של צדיקים לעתיד לבא דומים לחמה וללבנה ולרקיע ולכוכבים ולברקים ולשושנים ולמנורות בית המקדש, ואם דעותינו לא ישיגו בחקירה הזאת מאיזה צד תהיה המדה הזו, אבל נאמין שהוא כן כי הבורא אותה יתברך שמו יודע מסודות הנפש ומהותה יותר מהתחכמותנו, ועוד אנחנו רואים שחפצי הנפש המזדמנים כרצונה נותנין לגוף הנאה ומוסיפין בו זהר והדר ושומן ובריאות אפילו בבואם אליו בעמל ויגיעה, וכל שכן חכמה לחכמים כענין שכתוב חכמת אדם תאיר פניו.
וכל שכן שזאת הקושיא שהזכרנו בקיום הגוף לנצח אינה על דעתם של פילוסופים ועל דעת קצת חכמי תורתנו המפרשים, כי הפילוסופים מקיימים כללו לעד, וחכמינו קצתם יודו בקיומו ואין אצלם חזרת העולם לתוהו, כי כל נברא ברצון הבורא יתברך קיומו ברצון ההוא אם לזמן אם לנצח, וכמו שיאמינו הם בעיונם קיום הכללים לעד, כך אנחנו יכולים להאמין בקבלתנו בקיום הפרט ברצון המתעלה, כי כמו שיש רצון כללי בכלל כך יש רצון פרטי בפרט, ואע''פ שנראה בעולם ביטול הפרטים וקיום הכללים הנה אמונתנו היא כי היה זה בבעלי הנפש מפני החטא הקדמוני והעונש הנגזר עליו, אבל הרצון הנצחי מקיים רצונו לנצח כמו שהזכרנו למעלה מדברי חכמים ז''ל.
עכשיו ביארנו כונתנו בשכרי המצות ועונשן, ונחזור בקצרה כי שכר הנפשות וקיומם בעולם הנשמות נקרא לרבותינו גן עדן, ופעמים קורין אותו עליה וישיבה של מעלה, ואחרי כן יבאו ימי המשיח והוא מכלל העולם הזה, ובסופן יהא יום הדין ותחיית המתים שהוא השכר הכולל הגוף והנפש והוא העיקר הגדול שהוא תקות כל מקוה להקב''ה, והוא העולם הבא שבו ישוב הגוף כמו נפש, והנפש תדבק בדעת עליון כהדבקה בגן עדן עולם הנשמות, ותתעלה בהשגה גדולה ממנה ויהיה קיום הכל לעדי עד ולנצח נצחים.
סימן לדברים הללו ורמז להם בתורה ששת ימי המעשה, בששי נברא אדם וגמר מעשיו בשביעי שבת, כך מלכות האומות בעולם באלף החמישי כנגד יצירת עופות ושרצי המים ושאר דברים, ותופסת מלכותם בששי מעט כנגד יצירת בהמה וחיה שנבראו בתחלתו, ומלכות בית דוד באלף הששי כנגד יצירתו של אדם שהכיר את בוראו ומשל בכולם, ובסוף אותן אלף יהא יום הדין שכל אדם נדון בו ביום, ושביעי שבת שהוא התחלת העולם הבא, ואין לזוכים בו קץ וסוף אלא מתקיימין ברצון בוראם יתברך ויתעלה חפצו ורצונו המקיימם, וכן ששת שני השבוע ושביעית שמטה רמז לענין הזה הוא, ומכאן ילמוד החכם סוד היובלות וידע הענין בכללו, וברוך היודע והמלמד אדם דעת.
ובמדרש ר' נחוניא בן הקנה מצינו ישב ר' ברכיה ודרש מאי האי דאמרינן העוה''ב ולא ידעינן מאי קאמרינן, העולם הבא מתרגמינן עלמא דאתי ומאי עלמא דאתי מלמד שקודם שנברא העולם עלה במחשבה לברוא אור, ונברא אור גדול שאין כל בריה יכולה לשלוט בו, צפה הקב''ה שאין יכולין לסבלו, לקח שביעית ושם להם במקומו והשאר גנזו לעתיד לבא ואמר אם זכו בזו השביעית וישמרוהו אתן להם זה לעולם האחרון, והיינו דכתיב העולם הבא שכבר בא קודם מקודם ששת ימי בראשית, הדא הוא דכתיב מה רב טובך אשר צפנת ליראיך פעלת לחוסים בך נגד בני אדם, פירש העולם הבא שכבר בא, וזכר לשון תרגום שלו שקורין אותו חכמים עלמא דאתי ללמד שהוא ממשמש ובא, וביאר שזה העולם הבא הוא אור והוא האור שעלה במחשבה ונברא קודם העולם הזה, לומר שהוא ההשגה האחרונה שאדם משיג ומתעלה בה, וכן אמרו בבראשית רבה באור הזה שאדם צופה בו מסוף העולם ועד סופו, והוא ענין צפיית המרכבה ובו משיגים אמתת הנבראים בכלל וזהו מסוף העולם ועד סופו, וזהו אור החיים כדכתיב לאור באור החיים.
ועוד אמרו שם במדרש ר' נחוניא בן הקנה וכסא הכבוד המעוטר המכולל המאושר הוא בית העולם הבא ומקומו חקוק בחכמה דכתיב ויאמר אלהים יהי אור, וכל המדרש עד יזכו לחיי העולם הבא שהוא הטוב הגנוז, ומאי ניהו עוזו של הקב''ה דכתיב ונגה כאור תהיה וגו'. שם בכאן בית העולם הבא בכסא הכבוד מקום הנשמות בעולמן, כמו שאמרו בערבות ששם נשמותיהן של צדיקים ושם מלאכי השרת וכסא הכבוד כדאיתא במסכת חגיגה (י''ב ב') ושם מקום העולם הבא חקוק בחכמה, להודיע שתגיע השגתם לאור הראשון שנקרא חכמה דכתיב כי נר מצוה ותורה אור וכתיב חכמת אדם תאיר פניו, ואי אפשר לפרש יותר מזה.
ומה יקרו דברי הרב הגדול ר' משה ז''ל במלות קצרות וארוכות שכתב בזה העולם בפרק חלק, אמר כי בעוה''ב ישכילו נפשותינו שם מסודות הבורא כפי שישכילו בעולם הזה מסודות הכוכבים והגלגלים או יותר, וכן אמרו ז''ל העוה''ב אין בו לא אכילה ולא שתיה אלא צדיקים יושבין ועטרותיהן בראשיהם ונהנין מזיו השכינה, וענין עטרותיהן בראשיהן רוצה לומר קיום הנפש היודעת בקיום הדבר הידוע לה, והיותה היא והוא דבר אחד, כמו שזכרו מביני הפילוסופים בענין יאריך ספורו, ומה שאמרו נהנין מזיו השכינה כונתם לומר כי הנפשות ההם ינעמו במה שישכילו וידעו מסוד האל כמו שינעמו חיות הקדש ושאר כתות המלאכים במה שישכילו וידעו מסוד האל, אם כן הגמול הטוב ותכלית הכוונה הוא שיגיע האדם אל המלוא [כ''ה בכת''י, ונ''א: הגמול.] העליון ויהיה נכנס בכלל ההוא, וקיום הנפש כמו שאמרנו יהיה עד לאין תכלית כקיום הבורא יתברך כי הוא סבת קיומה בהשגתה אותו, אלו דברי הרב ז''ל והם דברים טהורים.
וכבר באו כלם בדברי רבותינו ז''ל, כי הזכיר ענג הנפש בקיומה ושם אותה עם כת חיות הקדש והמלאכים כמו ששמו הם ז''ל עמהם תחת כסא הכבוד, וחקקו מקומו בחכמה והיא ההשגה בעצמה והגמול השלם, וכן הזכירו הם ז''ל קיומה כקיום החיות והמלאכים לכתותיהם במה שינעמו מהשגתם, כמו שדרשו בכתוב שנאמר באור פני מלך חיים וכמו שכתבנו למעלה מדבריהם ז''ל, והזכירו ענין קיומם בקיום הדבר הידוע להן, והיות הוא והן דבר אחד, והוא פירוש מה שנאמר בתורה ולדבקה בו ואומר והיתה נפש אדוני צרורה בצרור החיים את ה' אלהיך, ומכאן בא רבי עקיבא ולמד את ה' אלהיך תירא לרבות תלמידי חכמים, ורבותינו ז''ל הם שהבינו ופירשו דרך וענין היחוד הזה, ולא שיגיע אדם לידיעת מהותו שהידיעה היא הזכות (נ''א: הדבוק) בעצמו, ועל זה אמרו (ברכות ל''ד ב') כל הנביאים כולן לא נתנבאו אלא לימות המשיח אבל לעולם הבא עין לא ראתה אלהים זולתך, וזו המימרא הזכירה הרב ז''ל ופירש ואמר כבר הודיעונו חכמים הראשונים שטובת העוה''ב אין כח באדם להשיגה על בוריה ואין יודע גדלה ויפיה אלא הקב''ה לבדו וכו', הנה דברי הרב במעלת זה העולם הבא ובעונג שלו דברים נכונים הם, אין לנו אלא להודות בהן ולשבח מעלותיהן לבעליהן ז''ל.
ועוד כתב בתשובת שאלה, ומה שהסכימו חכמי יון וחכמי המערב בנפש שהנפש צורה בלא גולם ובלא גוף, אבל טוהר וגזרה ומקור הדעת ואינה צריכה לגוף, לפיכך כשיאבד הגוף לא תאבד היא, אלא עומדת בעצמה וקיימת כמו המלאך ונהנית וחוזה באורו של עולם והוא עולם הבא, גם זה לשונו, אבל מ''מ שנה עלינו סדרי הקבלה, כי עשה זה העולם עולם הנשמות ואין לגוף בו חלק כמו שפירש בכמה מקומות מספריו.
וכן יראה מדבריו שהוא משנה עלינו זמנו של העולם הבא והוא לדעתו בא לאדם אחרי מיתתו מיד, והוא העונג והנועם שקרינו אנחנו אותו גן עדן, וכן כתב בספר המדע זה שקראו אותו חכמים העולם הבא אינו מפני שאינו מצוי עתה וזה העולם אבד ואח''כ יבא אותו העולם, אין הדבר כן אלא הרי הוא מצוי ועומד כמו שנאמר אשר צפנת פעלת, ולא קראוהו העולם הבא אלא מפני שאותן הימים באין לו לאדם לאחר חיי העולם הזה שאנו קיימים בו בגוף ובנפש וזהו הנמצא לכל אדם בראשונה, נראה מדברים הללו שהעוה''ב הוא עולם הנשמות המגיע להן לאחר מיתת הגופות מיד.
עוד כתב ז''ל העוה''ב אין בו גוף וגויה אלא נפשות הצדיקים בלבד בלא גוף כמלאכי השרת, הואיל ואין בו גויות ואין בו לא אכילה ולא שתיה ולא דבר מכל הדברים שגופות בני אדם צריכין להם בעולם הזה, כגון ישיבה ועמידה ושינה וראיה ועצב ושחוק וכיוצא בהן, כך אמרו חכמים הראשונים ז''ל העולם הבא אין בו לא אכילה ולא שתיה ולא תשמיש אלא צדיקים יושבין ועטרותיהן בראשיהן ונהנין מזיו השכינה, הרי נתבאר לך שאין שם גוף לפי שאין שם לא אכילה ולא שתיה, וזה שאמרו צדיקים יושבין על דרך החידה היא כלומר נפשות הצדיקים מצויות שם בלא עמל ולא יגיעה, וכן זה שאמרו עטרותיהן בראשיהן כלומר דעה שידעו שבגללה זכו לחיי העוה''ב מצויה עמהן והיא העטרה שלהן, ומהו זה שאמרו ונהנין מזין השכינה שיודעין ומשיגין מאמתת הקב''ה מה שאינן יודעין והן בגוף האפל והשפל. ועוד האריך הרב ז''ל לבאר ולהביא ראיות שבני העוה''ב הם נפשות בלבד בלא גוף, בפרק חלק, ובמגלה של תחיית המתים שלו.
וענין גן עדן אצלו הוא מקום מפלכי (נ''א מבחר) הארץ שנטע בו האלהים האילנות ומיני הצמחים המועילים תועלות גדולות, ועתיד לגלותו לבני האדם ויורם דרכו, וינעמו בו בימות המשיח או בתחיית המתים בגוף כמו העולם הזה ותענוגיו באכילה ושתיה וסיכה ורחיצה, וזה אינו תכלית הגמול כמו שביאר הרב ז''ל אבל העוה''ב עולם הנשמות הוא והוא טבעי ומנהגו של עולם כלומר קיום הנפש.
והתמה מזה מאחר שהוא מאמין שהעוה''ב הוא ההווה לאדם אחרי המות מיד, מה צורך אליו לראיות והכרעות שאין באותו העולם גוף אלא נשמות בלבד, תלמיד קטן שבישראל יודע שהצדיק הנפטר נפשו בטוב תלין בטובת העולם העליון בלא גשם וגוף כלל, ואין טובתה באכילה ושתיה וסיכה ותשמיש שאין הנפש בעלת הנאות הללו, אלא בזיו השכינה היא מתקיימת כענין שנאמר והלך לפניך צדקך כבוד ה' יאספך. ודברים הללו אע''פ שאין דרך סודם ידוע אלא ליחידים ואין משיג אותם על אמתת מה שהם אלא אדון הכל יתברך, דרכיהם פשוטים לכל.
ולמה הוצרך הרב ז''ל למה שכתב במגלת תחיית המתים, אבל החיים שאין אחריהם מות הוא חיי העוה''ב בעבור שאין בו גוף, כי אנו מאמינים והוא הנכון לדעת כל בעלי דעת כי בני העולם הבא הם נפשות בלא גויות כמו המלאכים, והראיה על זה כי הגוף הוא מחובר מכלי השמוש לפעולות הנפש, והגוף בכללו צורך מציאותו היה בעבור תכלית אחת רוצה לומר אכילת המזון כדי לקיים הגוף ולהוליד ממנו דמיונו למען יתקיים המין, וכשתסתלק התכלית ההיא ולא יהיה צורך אליה בעולם הבא כמו שאמרו המון החכמים בביאור שאין בו אכילה ולא שתיה ולא תשמיש, אם כן הם רוצים לומר שאין בו גוף, כי האל יתברך לא ימציא דבר ריק ולא יעשה דבר אלא בגלל דברו, חלילה לו מהיות פעליו הנכוחים כפועל עובדי האלילים עינים להם ולא יראו אזנים להם ולא ישמעו, כן הבורא בעיני אלה החושבים כי יברא אברים לא לעסוק בהם, ואולי בני העולם הבא בעיני אלה האנשים אינם בעלי אברים כי אם גופים, ואולי הם עגולים או עמודים או קומות מרובעות, אין דעת אלה הסכלים כי אם שחוק לכל העמים מי יתן החרש יחרישון ותהי להם חכמה, כל אלו דברי הרב ז''ל ועוד נוסף עליהם דברים רבים.
ועכשיו נתמה עליו אחרי שהוא יאמין בפירוש העוה''ב שהוא העולם הבא לנפשות אחרי מיתת הגופות מיד, מה צורך להכרעות הללו, הלא דבר ידוע לכל ומפורסם הוא שכבר נתערטלו הנפשות מן הגוף המת והניחוהו לרקבון, והכתוב מעיד וישוב העפר על הארץ כשהיה והרוח תשוב אל האלהים אשר נתנה. אבל יראה מכונת הרב ז''ל שהעולם הבא אצלו משמש לכל עולמי הנפשות ולכל המגיע אליהן לעדי עד, והנה יאמין באמת שתחיית המתים שהוא עיקר מעיקרי התורה, הכוונה בו שתשוב הנפש לגוף ברצון הבורא ויצאו הנשמות מן העוה''ב וישובו לגוף בימי התחיה, ויתעדנו האנשים ההם הזוכים בטובת העוה''ז בימות המשיח ויזכו בו למעלה עליונה ממעלתם הראשונה, אבל אחרי כן יגזור הרב ז''ל מיתה על המשיח ועל דורו ויהיו נפשותיהם בטוב העולם הבא בלא גוף, כמו שהיו מתחלה במעלה גדולה ממנה, שזכו לה במצות שעשו בזמן התחיה, וזה יתקיים להם לנצח.
והנה אריכות הרב ז''ל בהרבותו דברים להכריע שבני העוה''ב אינם גוף, לשני ענינים, כי הוא יודע שאנשי קבלתנו יאמינו שאין אחרי התחיה מיתה, על פי מה שדרשו בבלע המות לנצח ואמרו (סנהדרין צ''ב א') מתים שעתיד הקב''ה להחיות שוב אינן חוזרין לעפרן, ולזה הדעת בני העוה''ב אחרי התחיה יחיו בעולם ההוא בגופותם, והרב ז''ל מבטל זה הדעת בכל יכלתו, ועל זה חלקו עליו רבים מחכמי הדורות האלו על הכונה הזאת כמו שימצא בדבריהם, כי על העולם הבא אחרי המיתה לנפשות לא יחלוק כל איש חכם או שאינו חכם, ואין צורך בו לכל עניני הדברים שכתב הרב ז''ל בכמה מקומות, כי דבר מפורסם הוא שאין לגוף בו חלק וזכות, ועוד יכוין הרב ז''ל לענין שני, להחזיק בנפש בעצמה שאינה גוף ולא כח גוף אלא שכל נבדל ככת המלאכים.
וכך אמר שם במגלת תחיית המתים, והגורם לכל זה הוא מה שיעלה במחשבת ההמון כי אינם מאמינים שיש מציאות קיימת אלא לגוף בלבד, אך מה שאינו גוף ולא מקרה בגוף אינו נמצא בדעת הנבערים מדעת, ועל כן יאמינו רובם כי הבורא גוף, כי אם אינו גוף אינו נמצא לפי מחשבתם, אך הנקראים חכמים באמת, לא במלה עוברת, נודע להם במופת כי כל נבדל מתולדות הגוף הוא יותר קיים במציאותו ממי שיש לו גוף, ועוד לא נכון לומר יותר קיים אלא שמציאות הנבדל הוא המציאות האמתי בעבור שלא ישיגהו דבר ממקרה השנויים, והם החכמים שהתברר להם במופת כי הבורא אינו גוף ועל כן מציאותו היא בתכלית הקיום, וכן כל נברא נבדל ר''ל המלאכים והשכלים הוא במציאותו יותר תקיף וקיים מכל בעל גוף, ועל כן נאמין כי המלאכים אינם גופים וכי בני העוה''ב הם נפשות נבדלות.
ועוד אמר הרב ז''ל, ואיך יעלה על לב איש שיבינו אלה הסכלים כי המלאכים נבדלים מן הגוף, ועצם מציאותם, רצונו לומר מציאות המלאכים ובני העולם הבא, יחשבו אלה כי לא יודע מציאותם אלא בקבלה מצד התורה, וכי אין דרך עיון מעיד על מציאות המלאכים ועל קיום הנפשות וכו', וזו המלה מורה לך מדברי הרב ז''ל פירוש העוה''ב שהוא קיום הנפשות בלבד אחרי המות והוא דבר המתברר להם במופת ועיון בלא קבלה כי ענין העוה''ב אחרי התחיה באמת צריך הוא לדברי התורה ופירוש הקבלה.
והנה נתבררה אמונת הרב ז''ל בפירוש העולם הבא וכוונתנו אנחנו בו, ובאמת תמצא למקצת חכמי ספרד ז''ל בחבורי חכמותיהם ובתפלותיהם שהם מסכימים לדעת ההוא שהעוה''ב הוא עולם הנשמות, ורבי שלמה אבן גבירול ז''ל אמר בתפלתו תחת כסא כבודך מעמד לנפשות חסידיך ובו נועם בלי תכלית וקצבה והוא העוה''ב, וכן יתפלל ובעת מן העולם הזה תוציאני אל העוה''ב בשלום תביאני, אבל לנו שומעים שאמרנו כהלכה והבאנו הדברים בראיות מדברי רבותינו ז''ל.
ושוב מצאתי לגאון רב סעדיה ז''ל בפירוש ספר דניאל שהוא אומר כדברינו בפירוש העוה''ב, וכן בתפלותיו הוא מתפלל, יאמן ויגדל עד עולם לקבץ נדחינו ולבנות בית מקדשינו ולהחיות את מתינו, ולהוציאם בשלום מימי הישועה אל העולם הבא אשר צפנת לנו, וכל מעשה בראשית יכונו למולנו, וגם המכון החדש ישמח לנגדנו, וקבלת הראשונים הוא, תורתם אל תשכח, ומכל מקום אין בידינו רק בשינוי השמות, והכל מודים בתחיית המתים ובקיום הזמן ההוא בכלליו ופרטיו כמו שפירשנו, זולתי דעת הרב רבי משה ז''ל שנותנת קצבה לזמן התחיה ומחזיר הכל לעולם הנשמות כמו שנזכר למעלה ואנחנו מקיימים אנשי התחיה לעדי עד מימות תחיית המתים לעוה''ב שהוא עולם שכולו ארוך ואדון הרחמים יזכנו לטוב אשר צפן ליראיו ופעל לעבדיו למען רחמיו וחסדיו אמן ואמן. [ספר תורת האדם להרמב''ן שער הגמול].
-----
הפורש מדרכי צבור, אע''פ שלא עבר עבירות אלא נבדל מעדת ישראל ואינו עושה מצות בכללם, ולא נכנס בצרתם ולא מתענה בתעניתם, אלא הולך בדרכו כאחד מגויי הארץ וכאלו אינו מהם, אין לו חלק לעולם הבא, לר''ם. [הבתים — שערי תשובה שער שלישי].
-----
ומהם חמשה דברים הם נועלים דרכי התשובה בפני עושיהם, ואלו הן, א) הפורש מן הצבור, לפי שבזמן שיעשו תשובה לא יהיה עמהן, ולא יזכה עמהם בזכות שעושין. ב) החולק על דברי חכמים, לפי שמחלקותיו גורמות לפרוש מהם ואינו יודע דרכי התשובה. ג) המלעיג על המצות, שכיון שנתבזו בעיניו אינו רודף אחריהם ולא עושם, ואם לא יעשה במה יזכה. ד) המבזה את רבותיו, שדבר זה גורם להדפו ולדחפו [ולטרדו כגחזי ו]בזמן שנטרד לא ימציא לו מלמד יורה לו דרך האמת. ה) השונא את התוכחת, שהרי לא הניח לו דרך תשובה, שתוכחת גורמת לתשובה בזמן שמודיעין לו לאדם חטאיו ומכלימין אותו חוזר בתשובה, כמו שכתוב בתורה זכור אל תשכח ממרים הייתם, ולא נתן ה' לב לדעת, עם נבל ולא חכם, וכן ישעיה הנביא הוכיח את ישראל ואמר הוי גוי חוטא, ידע שור קונהו, מדעתי כי קשה אתה וכן צוה הקל להוכיח החטאים, שנאמר קרא בגרון ולא תחשוך. וכן כל הנביאים הוכיחו בישראל עד שחזרו בתשובה. וזה ששונא את התוכחת אינו בא למוכיח, ולא שומע דבריו לפיכך יעמד בחטאתיו שהם טובים בעיניו, לר''ם. [הבתים — שערי תשובה שער רביעי].
-----
מטילי אימה על הצבור שלא לשם שמים, זה הרודה צבור בחזקה והם יראים ופוחדים ממנו הרבה, וכונתו לכבוד עצמו ולכל חפציו ולא לכבוד שמים כגון מלכי גוים. כל אחד ואחד מעשרים וארבע אלו שמנינו, אע''פ שהם ישראל, אין להם חלק לעולם הבא. ויש עברות קלות מאלו, ואעפ''כ אמרו חכמים שהרגיל בהם אין לו חלק לעולם הבא, כדי להתרחק מהם ולהזהר מהם, ואלו הם, המכנה את חברו וקורא לחברו בכנוייו והמלבין פני חברו ברבים והמתכבד בקלון חברו והמבזה תלמידי חכמים, והמבזה את רבותיו, והמבזה את המועדות והמחלל את הקדשים, לר''ם. [הבתים — שערי תשובה שער שלישי].
-----
עשרים וארבעה דברים מעכבין את התשובה, ארבעה מהם עון גדול, והעושה אחת מארבעתם אין הקב''ה מספיק בידו לעשות תשובה לפי גודל חטאו, ואלו הן, א) המחטיא את הרבים, ובכלל עון זה המעכב את הרבים מלעשות מצוה אחת. ב) המטה את חברו מדרך טובה לדרך רעה כגון מסית ומדיח. ג) הרואה את בנו יוצא לתרבות רעה ואינו מוחה בידו, הואיל ובנו ברשותו, אלו מחה בו היה פורש ונמצא כמחטיא אותו. ובכלל עון זה כל שאיפשר בידו למחות באחרים בין רבים בין יחיד, ולא מיחה אלא יניח אותן בכשלונן. ד) האומר אחטא ואשוב ובכלל עון זה האומר אחטא ויום הכפורים מכפר, לר''ם. [הבתים — שערי תשובה שער רביעי].
-----
לעולם יראה אדם עצמו כאלו חציו זכאי וחציו חייב וכו'. הכין כתב רבינו האי גאון ז''ל, תשובה, הא דאמרי' לעולם יראה אדם עצמו כאלו מחצה זכאי ומחצה חייב לאו לענין מצות ועונות קאמר, אלא למדת מה שיש לו מן השכר ומה שיש לו מן הפורענות, אם השכר מרובה, עם הצדיקים שמשלמין להם השכר הוא נמנה, ואם הפורענות מרובה, עם הרשעים שנפרעין מהן הוא בא, ואין אנו יודעין מה הן מצות ששכרן מרובה, ומה הן העבירות שפורענותן מרובה, [ויש עבירה אחת שעומדת כנגד מצות בזמן שפורענותן מרובה] משכרן, ויש מצוה אחת שעומדת כנגד עבירות הרבה בזמן ששכרן מרובה מפורענותן, וזהו ששנינו [אבות פ''ב מ''א] הוי זהיר במצוה קלה כבחמורה שאין אתה יודע מתן שכרן של מצות. וכל אלו שאמרנו בזמן שמת האדם ויש עליו חובות ויש עליו זכיות ולא היתה מיתתו בתשובה, אבל אם עשה תשובה אפילו קדמו לו אלפים עבירות ונתחייב אלפים פורעניות הרי כולן נמחין בתשובה והתשובה עומדת כנגדן ונפטר מכל הפורעניות ויש לו עוד שכר, בזמן שחוזר מיראת שמים ומתחרט על העבירות שעשה, וזהו שאמרו רבותינו [קדושין מ' ע''א] רשב''י אומר אפילו רשע גמור כל ימיו ועשה תשובה באחרונה וכו' עד בתוהא על הראשונות. [האשכול — דפוס י%ם, הלכ' ר''ה].
-----
ותמה דבמדרש אמרינן שאם יש לאדם עשר עונות ועשר זכויות אין אומרים ילכו אלו בעד אלו והוי כמי שאין לו זכות וחובה אלא נפרע מן העונות תחלה ואחר כך משלם שכר הזכויות. ובראש השנה אמ' שהוא שוקל בראש השנה במאזנים לראות מי מכריע יותר. ואיך אפשר שני דברים אלו, אם דן במנין אינו דן במשקל, ואם דן במשקל אינו דן במנין. ואם תשיבני דכשהוא דן במנין ר''ל העונות והזכויות כולם קלות או כולם חמורות אם כן תיפוק שבמשקל כמו כן שוה. ונראה דודאי שהמשקל דוקא ולא המנין. שיש ג' או ד' עונות ששוקלין זכיות קטנים. וכן להיפך. דפשיטא משקל נמי לאו דוקא כאדם השוקל במאזנים אלא נושאים ונותנים בב''ד של מעלה בזכיות ובחובות האדם לפי גדלו וקטנו של כל אחד. אם רשע החובות גדול מטובות הזכויות או מועט או שוה. ותמה נמי מהו דאמרינן בשבת [ל''ב ע''א] אם יש מלאך מליץ אחד מני אלף וגו' אם יש צ''ט מלאכים מלמדי חובה ואחד מלמד זכות ויאמר פדעהו מרדת שחת מצאתי כפר. ומה יכולין ללמד החובה אם רובו זכאי. ומה יכול האחד ללמד זכות אם רובו חייב. אלא כך ר''ל שיש דין גדול וענין רב לראות בענין הזכויות והחובות. כגון שיש כאן אדם שנתן פרוטה לעני ופעם אחרת גזל שתי פרוטות, נמצאו כולם למדו עליו חובה. ויש מלאך אחד שאומר גדול זכותו של אותו האיש על אותה פרוטה שנתן מאותו מין שגזל שתי פרוטות, נמצא כולם ילמדו עליו חובה, לפי שכשנתן אותה פרוטה גם הוא היה עני באותה שעה והיה רעב ובניו היו רעבים, וראה עני אחד שהיה מתעלף ברעב עד שהיתה נשמתו קרובה לצאת, נמצא שהשיב נפש עני. וכשגזל השתי פרוטות גזלם לאדם עשיר ומושפע, וגם היה צריך הגוזל להשיב את נפשו לפי שהיה הגוזל עני. נמצא שהזכות גדול. ובא הקב''ה שהוא רחמן ומחזיק דברי המלמד זכות כנגד כולם. ועל כיוצא בזה הוי ב''ד של מעלה דנין בכל ראש השנה במעלת הזכות והחובה. ולפי מה שעשה הזכות מאהבה גדולה לא הרשיע המקום להכעיס או לתאבון. וזה מציאות חן לפני המקום ולפני פמליא של מעלה שאנו מוצאים בתלמוד ובהגדות בכמה מקומות. לפעמים שאדם דוחק מאד לעשות מצוה באהבה גדולה או בינונית או קטנה. או עושה צדקות וגמילות חסדים מתוך הדחק. גדול או קטן או בינוני, ונותן לבני אדם הגונים מאד או דרך בינונית או לעני הצריך מאד או אינו צריך כל כך. ולפי מה שנותן האדם דרך ענוה ומתבייש מן העני. ולפעמים רודף אדם אחר המצות לבקשם בקרוב או ברחוק. ויש אדם שאינו רודף אחריהם אלא כשהם לפניו דרך מקרה. ואע''פ שמתנה גדולה כזו או יותר, מכל מקום יש מציאות חן בזו יותר מזו. וזהו שאמרו בפרקי אבות [פ''ב מ''א] שאי אתה יודע מתן שכרן של מצות. לפי שאין הדבר כך שנו כך לומ' מצוה זו שוה אלף ומצוה זו אלפים, אלא מצוה אחת ממש שוה לאדם אחד אלף ולאדם אחר שוה י' אלפים. דלפעמים זה עשאה מיראה וזה מאהבה. וזה מתוך העושר וזה מתוך הדחק. זה לומד וזה לומד ואין שכרן שוה. [שזה] בחור ויכול לטרוח וזה זקן וטורח כמו הבחור. זה לומד אע''פ שהוא עשיר והולכין עסקיו לאיבוד. וזה אינו מפסיד בעסקיו כלל, ובזה הדרכים רבים לאין תכלית. ומכל מקום יש מצות הנקראות קלות ויש מצות הנקראות חמורות. ור''ל קלות לעשותן וחמורות לעשותן ולקיימן. ולכך שכר החמורות גדול. אבל לפעמים שכר הקלה גדול. שאם עושה אותה מאהבה ובשמחה ומתוך הדחק ורדף אחריה לעשותה, שכרו זה גדול יותר מהעושה החמורה מיראה או מחמת שהיה מתבייש מחבירו לעשותה. ומה שיש בהגדה [שמו''ר מ''ה ו'] שהראה הקב''ה למשה שלש אוצרות ואמר לו זה ללומדי תורה וזה לגומלי חסדים וזה אוצר של חנם. כשאני רואה אדם שאין לו תורה ולא מצות ולא זכות אבות אני נותן לו מזה. יש לתמוה למה נותן לו כלום אלא ימות ברעב. אלא ר''ל ללומדי תורה ולמקיימי מצות הקב''ה נותן להם מה שנותן בשכרם אפי' בלא תפלה גדולה. אבל מי שאין לו שום זכות, אם בא ומתפלל וצועק ובוכה ושואל צרכיו נותן לו הקב''ה כמו שנותנין לעני בפתח. ומפני מה נותנין לאותו עני משום דכתיב שלח לחמך על פני המים כי ברוב הימים תמצאנו. כמו כן חושב מי שאין לו זכות ונותן לו הקב''ה חנם על ידי צעקתו לפעמים כשיהיה לו ממון, או יראה אדם דחוק ירחם עליו ויאמר למי שאין לו זכות הקב''ה [משלם] אם היה לו זכות על אחת כמה וכמה שירחם עלי וישמע צעקתי ומתוך כך יבא לעשות מצות וצדקות וגמילות חסדים כפי כחו. נמצא שגם הקב''ה שלח לחמו לעני כדי למצאו ברוב הימים כמי שעשה בעל הבית לעני על דרך זו. ואם תראה אדם עני שאין לו זכות לפי ראות עיניך וזועק על צרכיו ואינו נענה, נודע לך שרואה הקב''ה שאין שם לחלוח טוב עומד לצאת ממנו, ולא נאמר עליו כי ברוב הימים תמצאנו. אבל אדם בעל הבית שאינו יודע העתידות, יש לו ליתן לעני, כי ברוב הימים ימצאנו. ואפשר כי גם הוא יגמול לו חסד, או קרוביו, או מי שראהו. כמו שאמרו חז''ל [שבת קנ''א ע''ב] גלגל הוא וחוזר בעולם. שאם לא הוא בא בנו ואם לא בנו בא בן בנו. ומאי דאמ' [מו''ק כ''ח ע''א] בני חיי ומזוני לאו בזכותא תליא מלתא אלא במזלא. ומאי דאמרינן [שבת קנ''ו ע''א] יש מזל לישראל או אין מזל. הכל דרשנו במקום אחר. [פירוש התפילות לר''י ב''ר יקר — השלמות].
-----
פושעי ישראל (בגיהנם) [בגופם] כו' עד קרקפתא דלא מנח תפילין. פי' אין רוצה להניח תפילין אלא מואס במצוה ובועט בה כמו שעשו פושעי אומות העולם במצות סוכה כדאמרי' בע''ז בתחילתו שכל אחד בועט בסוכתו. ואמרי' (פושעין) [פשעים] אלו המרדין (וכת') [דכת'] מישע מלך מואב  פשע בי. תפילין צריכין גוף נקי כאלישע בעל כנפים. כלומ' אי בעי דאיתרחיש לי' ניסא כמו שנעשה לאלישע צריך להיות גוף נקי כאלישע בעל כנפים. [ספר הישר לר''ת — חידושים סימן תרע''ה].
-----
(התשיעי.) מהא דאשכחן בשאילתא ש''מ רבב''ח אר''י לא אפשר לאנוחי תפלין אלא למאן דקרא נביאי וכתובי ות''ת בספר בראשית בנביאים בספר שמואל בכתובים בספר תהלים ופסוק בכל א' בתלמוד תמניא מתיבתא ואי הוה במשנה שפיר דמי ומסייע ליה לשמואל דאמר שמואל בן ה' שנים למקרא בן יו''ד למשנה והדר בן י''ג לתלמוד אמר רבא והוא דידע לתרגומי בכולהו דכתיב ולמדתם ושמרתם ואם אין לימוד אין שימור. [העיטור הלכ' תפילין ח''ז].
-----
איתשל לרבינו האי פושעי ישראל בגופן קרקפתא דלא מנחי תפלין מעולם, מ''ט זלזלו בהן (רבנן) [רובא] דעלמא, ואותן שמניחין תפלין אי חיישינן ליוהרא או לא. והשיב בארץ ישראל דנפיש שמדא ולא יכול לאנוחי אשתכח מנהון בבבל דהוו נהירו טובא והוו שכיחי למזבן כדאמרינן (ב''מ כ''ט:) תפלין בי בר חבא משכח שכוחי ומאן דקבעי ליה לא מחזי (כאגרא) [כיוהרא] וליכא למיחש ליוהרא אלא בדבר שאינו חייב אבל תפלין כ''ע מחייבי בהו אטו משום דאחרינא פשעי מאן דלא פשע מיחזי כיוהרא אבל גברא צנוע אע''ג דלא (ידע) [ידיע] בגוף נקי ובחסידות לאו יוהרא היא. לגאון חיגר [י''ג — תגר] שיש בידו פרקים ועוסק בהן כל ימיו מהו שיניח תפלין ואין בכל הקהל אחר שיניח תפלין הרי אמרו כל ישראל חייבים לבר מחולי מעיים (חולין ק''י.) דבעי לשמור נפשייהו שלא יפיחו. [העיטור הלכ' תפילין ח''ז].
-----
בפ''ק דר''ה פושעי ישראל בגופן קרקפתא דלא מנח תפלין לעולם ומס' כדאמרינן בחלק (סנהדרין פ''ח:) האומר אין תפלין לעבור על ד''ת. [העיטור הלכ' תפילין ח''ה].
-----
קרקפתא דלא מנח תפילין. י''ל שמימיו לא הניח תפילין. ור''ת פי' דלא מנח להו ואומר מה מועיל עוד זה, ומשו''ה דינו בגיהנום דמבזה הש' הכתוב בו, אבל אם אינו רוצה להניחן לפי שאינו יודע לשומרן כדין וכשורה, כדאמרי' [שבת מ''ט ע''א] תפילין צריכין גוף נקי כאלישע בעל כנפים, אין לו להיות נענש על זה. [תוספות ישנים].
-----
אמרי' בר''ה, פושעי ישראל בגופן כגון קרקפתא (קרקפתא) דלא מניח תפילי'. חכמי פרובינצ' גרסי מעולם, אך רבי' יעקב אומ' פושעי מורדין ומבזין במצוה דפושעי' אלו המורדין כדאמרי' בסוף יומ' [ל''ו ע''ב], אבל מתוך חסרון או מתוך עצלות לא נקרא פושע. תפילין צריכי' גוף נקי כאלישע בעל כנפים [שבת מ''ט ע''א] בשעת השמד שגזרו שלא להניח תפי' כמעשה שהיה, אי בעי למיסמך אניסא צריך להיות נקי כגופו של אלישע בעל כנפים, שאם לא תאמ' כן ספר תורה [הא] (ה)מקודש יותר וכל אדם פותח וקורא בו, ותינוק היודע לשמור תפיליו אביו לוקח לו תפילין. [המנהיג הלכ' תפילין נוסח א'].
-----
והיה לאות על ידכה וגו' פרש''י והי' לך לאות יציאת מצרים תהי' לך לאות על ידך ובין עיניך שתכתו' פרשיות הללו ותקשרם בראש ובזרוע. ועל ידכה על שמאל לפיכך ידכה מלא בפרש' שני' לדרוש בי' יד שהיא כהה עכ''ל. אמרי' ס''פ הקומץ רבה [ל''ה, ע''ב] וראו כל עמי הארץ כי שם ה' נקר' עליך ויראו ממך ותניא ר' אליעזר הגדול אומר אלו תפלין שבראש. ואמרי' בפ''ב של ברכות [י''ד, ע''ב] כל הקורא ק''ש בלא תפלין כאלו מעיד עדות שקר בעצמו א''ר חייא בר אבא א''ר יוחנן כאלו הקריב עולה בלא מנחה וזבח בלא נסכים. אמר רבב''ח א''ר יוחנן כל הנפנה ונוטל ידיו ומניח תפלין וקורא ק''ש מעלה עה''כ כאלו בנה מזבח והקריב עליו קרבן שנאמ' ארחץ בנקיון כפי ואסובבה את מזבחך ה'. ובספר הגאונים נמצא כתוב אמר רבא כל המניח תפלין ומתעטף בציצית וקורא ק''ש ומתפלל מובטח לו שהוא בן עוה''ב אביי אמר מערב אני בו שאין גיהנם שולט בו רב פפא אמר מערב אני בו שאין יצר הרע שולט בו. אמר ר' יוחנן גדולה מצות תפלין מן התפלה שזו תיקון חכמים וזו תיקון יוצר. ולא ידעו רבותי מקום טענה זו אך כן נמצא בדברי הגאונים. מ''מ קא חזינן שתפלין מצוה רבה וראוי לכל אדם כשר להחזיק בה כההיא דפ''ק דר''ה [י''ז, ע''א] דאמ' פושעי ישראל בגופן ופושעי או''ה בגופן יורדין לגיהנם ונידונים בה שנים עשר חודש לאחר י''ב חודש גופן כלה ונשמתן נשרפת ורוח מפזרתן ונעשים אפר תחת כפות רגלי הצדיקים שנא' ועסותם רשעים כי יהיו אפר וגו' עד פושעי ישראל בגופן אמר רב קרקפתא דלא מנח תפלין. הא למדת שצריך אדם להיות נזהר בתפלין. ומה שמפרשים שם רבותינו דאם עוסק בתורה כמניח דמי דאמר במכילתא העוסק בתורה פטור מן התפלין לא נהירא לי כולי האי דהא אמרי' בפ' שלשה שאכלו [מ''ז, ע''ב] ת''ר איזהו ע''ה כל שאינו קורא ק''ש שחרית וערבית דברי ר' אליעזר ר' יהושע אומר כל שאינו מניח תפלין, קרי לי' ר' יהושע עם הארץ. ושמא מה שאומר המכילתא שהוא פטור דוקא בשעה שעוסק בתורה. ור''ת זצ''ל פי' דמיירי כגון שמצות תפלין בזוי' בעיניו שמגונות עליו רצועות שבראשו אבל אם הוא נמנע מחמת שירא להניח מפני שצריכה גוף נקי כדאמ' ר' ינאי ר''פ במה טומנין [מ''ט, ע''א] תפלין צריכין גוף נקי כאלישע בעל כנפים והוא דואג כל שעה שמא לא יוכל להזהר לשומרם בקדושה ובטהרה הא ודאי אין עליו דין פושעי ישראל בגופן שהרי רגיל בתפילין וצריך להתנהג בקדושה ובטהרה. והא דאמר בילמדנו פ' אני פי מלך שמור, א''ר ינאי תפלין צריכין גוף נקי כאלישע בעל כנפים. ומפני מה לא החזיקו בם בני ארץ ישראל מפני הרמאים עובדא הוה בחד גברא דהוה טעון ממונא בערובתא באפי רמשא על בי כנישתא אשכח חד גברא מצלי ותפילי ברישי' וכו' ואמר לית לי נפקד הדין ממונא אלא גבי הדין דהוא נטר מצותא דבריין נשא אפקדי' גבי' בא לאפוקי שבתא וכפר בי' א''ל (ר') חייך לא לך הימנית אלא לההוא שמא קדישא דהוה על רישי' מכי מצלי קם ודמך לי' אתגלי אליהו ז''ל על ההוא גברא א''ל זיל אמור לאתתי' דההוא גברא ההוא סימן דהוו אכלין בלילי פסח חמיר ובלילי צומא רבה מן ההיא מינא נשאת ויהבת לי' כיון דאתא שרי חביש עלה א''ל מה לך את חביש עלי סימנא דהוא ביני לבינך יהב לי ויהבת' לך אמר הואיל ונתפרסמנו נחזור לאיסורינו מיכן אמרו אל תאמין בגר עד עשרים ושתים דורות התם ה''פ מפני מה לא החזיקו בני א''י במצות תפלין מפני שחשו שלא יחשדו אותם שהם רמאים כמעשה דהאי גיורא, א''נ ה''פ מ''מ לא החזיקו בני א''י את לובשי תפלין שהם קדושים וטהורים מפני רמאים כמעשה דההוא גיורא. [או''ז הלכ' תפילין סימן תקל''א].
-----
עוד אמרו רבותינו בפרק קמא דראש השנה (י''ז א') פושעי ישראל בגופן שנידונין שנים עשר חדש בגיהנם קרקפתא דלא מנח תפילין, פירוש קרקפתא גולגולת, ופירש רבינו יעקב (שבת מ''ט א' תד''ה כאלישע) כגון שנמנע מתפילין משום מרד וביזוי המצוה כדאמרינן ביומא (ל''ו ב') פשעים אלו המרדים. ורב אלפס פירש (ר''ה דף ד' א') מי שלא הניח תפילין מעולם, ויש להשיב על דבריו שהיה לו לומר דלא אנחה תפילין, ושניהם אין להם ערבות שיהא הפירוש כדבריהם לכך יש ליזהר. עוד זאת דרשתי להם כי יותר חפץ הקדוש ברוך הוא באדם רשע שיניח תפילין מאדם צדיק ועיקר תפילין נצטוו להיות זכרון לרשעים ולישרם דרך טובה ויותר הם צריכין זכר וחיזוק מאותם שגדלו ביראת שמים כל ימיהם, והבאתי ראיה גדולה וחזקה כי בתפילין יש ארבע פרשיות ובכל אחת כתוב לטוטפות חוץ מאחת ששינה בה הכתוב וכתוב בה ולזכרון ללמד שעיקר חיוב תפילין לאותם שצריכין יותר זכר. [סמ''ג עשין סימן ג'].
-----
לרבינו שרירא גאון זצ''ל אמור רבנן [ר''ה י''ז ע''א] פושעי ישראל בגופן יורדין לגיהנם ונידונין בה י''ב חודש ומפרש ר' שמעון בן לקיש פושעי ישראל מאן נינהו קרקפתא דלא מנח תפילי והאידנא מאי טעמא מזלזלי בהו רובא דעלמא אי משום דאלישע בעל כנפים [שבת מ''ט ע''א] פירשו כבר הגאונים הראשונים ז''ל ההיא בשעה הגזרה ויש מקומות שהתלמידים מניחין תפילין מי מיחזי כיוהרא או דלמא קיומא מצוה עדיף היאך מנהג אדונינו ומנהג הישיבה ואם לא נהגו בכך מאי זה הטעם יורנו רבינו. הכין חזינא דבארץ ישראל מימות הראשנים כיון דנפישי גזרה ולא יכילו לאחותי תפילין אשתכח מייניקין בבבל המזהירים בהון וביותר רבנן יושבי מדרשות והוה איכא בתי מצות לעפר סוטה ולאפר פרה ובשכר שאמר אברהם אם מחוט ועד שרוך נעל זכו בניו לשתי מצות חוט של תכלת ורצועה של תפילין. פושעי ישראל בגופן כו' עד קרקפתא דלא מנח תפלי פי' אינו רוצה [להניח] תפילין אלא מואס במצוה ובועט בה כמו שעתידין לעשות כופרים במצות סוכה כדאמרינן במסכת ע''ז פירקא קמא [ג' ע''א] בתחילתו דכל אחד ואחד בועט בסוכתו וכן הוא כמו שאמרת שכך אמרו חכמים דהא דאמר ר' יינא תפילין צריכין גוף נקי כאלישע בעל כנפים הוא בשעת גזרה שלא יביא עצמו לידי סכנה אלא אם כן זהיר במצוה כאלישע בעל כנפים. והרש''ם פי' קרקפתא דלא מנח תפילי שמבזה המצוה בעיניו אבל אם הוא נמנע מפני שהוא מחזיק עצמו שאינו ראוי להכי ושאינו יכול לשומרם כראוי בהא לא אמרינן. ורבינו יצחק מדנפיר פי' קרקפתא דלא מנח תפילין וכגון שאינן לומדין דאמר במדרש כל הלומד תורה פטור מן התפילין זה פירש הר''ר יהודה החסיד ז''ל מיהו עיקר טעמא דלא נהגו ולא החזיקו בו העולם מפני שנחלקו בהלכותן רש''י ור''ת הלכך לא ידעינן למיעבד כהלכתא. ועוד נראה לומר מפני הרמאין לא החזיקו בהן וכן בציצית דאמרי' בפסיקתא בפרשת אני פי מלך שמור לא תשא אמר רבי למה נאמר אם לשבועות שוא כבר נאמר לא תשבעו בשמי לשקר מה תלמוד לומר אלא לומר [לך] שלא תהיה תפילין נושא וטליתך עטוף ועובר עבירות. והר''ר מנחם פי' תפילין צריכין גוף נקי מן העברות ומביא ראיה מן הירושלמי בפרק ב' דברכות ר' לא היה לובשן אלא לאחרי חוליו ג' ימים משום הסולח לכל עוניכי הרופא לכל תחלואיכי. [שבלי הלקט ענין תפילין].
-----
שאילו מקמיה דמרנא רב יהודאי גאון ז''ל בענין תפילין אמר כך שנו רבותינו [ברכות י''ד ע''ב] אמר עולא כל הקורא קריית שמע בלא תפילין כאילו מעיד עדות שקר בעצמו ור' חייא בר אבא א''ר יוחנן הרוצה שיקבל עליו עול מלכות שמים שלימה יפנה ויטול ידיו ויברך ויניח תפילין מכלל דהקורא בלא תפילין [קיבל עול] מלכות [שמים] חסירה ועוד אמרו חכמים [מנחות מ''ד ע''א] כל שאינו מניח תפילין עובר בשמונה עשה בכל יום. ועוד שנו [ברכות מ''ז ע''ב] איזהו עם הארץ ר' יהושע אומר כל שאיננו מניח תפילין שהוקשה כל התורה כולה לתפילין דכתיב בהו למען תהיה תורת ה' בפיך וכל המניח תפלין כאלו כל התורה כולה בפיו מפני שקיבל עליו עול מלכות שמים שלימה. ועוד אמרינן [קדושין ל''ז ע''ב] ביאת הארץ דכתב רחמנא גבי תפילין למה לי דכתיב והיה כי יביאך וגו' וכתיב בפרשה והיה לאות על ידך ולטוטפות בין עיניך אמר הקב''ה עשה מצוה אשר בשבילה תכנס לארץ ובשבילה תזכה לעולם הבא. ואם בא אדם לומר לך תפילין צריכין גוף נקי כאלישע בעל הכנפים כך פירשו חכמים [שבת מ''ט ע''א] במה דברים אמורים בשעת הגזרה שגזרו כל המניח תפילין ינקרו את מוחו אמרו חכמים כל היודע בעצמו שהוא צדיק גמור כאלישע בעל הכנפים שעשו לו נס בשעת הגזרות ומסר עצמו למות יניחם אפי' בשעת הגזרה ואם לאו אל יביא עצמו לידי סכנה. שאם אתה אומר כן ספר תורה גדול ומקודש שיש בו כמה פרשיות והוא שלם ואתה פותח וקורא בו וקל וחומר תפילין צריכין גוף נקי שהן בנרתיקין שלהן קרית שמע שהוא נתונה בתפילין על אחת כמה וכמה שצריכין גוף נקי ואסור לקרוא קריאת שמע. ואמרו חכמים [סוכה מ''ב ע''א] קטן היודע לשמור תפילין אביו לוקח לו תפילין כדי לחנכו במצות וכ''ש בן י''ג  שנה שחייב במצות תפילין. וכל הפושע במצות תפילין דנין  אותו בגיהנם שנים עשר חודש שכך שנו חכמים פושעי ישראל בגופן יורדין לגיהנם ונידונין בה י''ב חודש ומאן נינהו פושעי ישראל בגופן קרקפתא דלא מנח תפילי. ועוד שנו חכמים [ר''ה י''ז ע''א] ליום הדין אם יש תפילין בכף מאזנים עם עונות בעון שפשע ולא הניח תפילין היא מכרעתו ואם היה זהיר במצות תפלין בכף של זכיות מכרעת שאין לך גדול בכל מצות עשה שבתורה יותר ממצות תפלין שהוקשה כל התורה לתפלין בין תורה שבכתב בין תורה שבעל פה שכן כתיב למען תהיה תורת ה' בפיך לפי דעת יצחק בן דורבלו עד כאן סוף תשובות רבינו יהודאי גאון זצ''ל שפירש לדרב ינאי בשעת הגזרה ונמצאו כל ההלכות תרוצות ועומדות. [שבלי הלקט ענין תפילין].
-----
כל איש ישראל חייב להניח תפילין בשעת התפילה. ובעל קרי אינו חייב טבילה כדי להניחן, אלא מותר להניחן בלא טבילה. ומי שאין הדבר נוח לו להניח תפילין בבית הכנסת, יניחם בביתו ויקרא לכל הפחות פרשה ראשונה של קריאת שמע. והתפילין צריכין עיבוד לשמן, ושיהיו האזכרות נכתבות לשמן, שיזכור הסופר בשעה שכותבן כי האזכרות הוא כותב. ולא יסיח דעתו מן התפילין עד שיסלק אותם מעל ראשו ומעל זרועו, ויניח של זרוע תחילה ואחר כך של ראש. וכשמניח תפילין בראשו, יניחם במקום שער, ולא במצחו שהוא מקום שאין בו שער. והמקיים מצות תפילין, סופו לקיים כל התורה, לפי שהוא מקבל עליו במצוה זו עול מלכות שמים, ומתוך כך תבוא בלבו יראת שמים לבלתי יחטא, שנאמר (שמות יג, ט) והיה לך לאות על ידך ולזכרון בין עיניך למען תהיה תורת יי בפיך. ואמרו חז''ל המניח תפלין וקורא קריאת שמע, זו היא קבלת עול מלכות שמים שלימה. וכל העולם נברא כדי לקבל עליהם עול מלכות שמים. ומי שאינו מניח תפילין, יש עליו קרוב לשלש מאות עונשין בכל שנה. והמניחן בכל יום, יש בידו זכיות לאין תכלית. ואמרו חז''ל (ר''ה יז, א) פושעי ישראל בגופן, כגון קרקפתא דלא מנחא תפילין מעולם. [אגרת התשובה לרבינו יונה].
-----
ומה שכתב בשמושא רבא דאינו חייב להניח תפלין אלא היודע לקרא, כתב עליו הרב אלברצלוני דליתא להאי פסקא, אלא כל אדם חייב בשעת תפלה כמו שכתבתי. [רבינו ירוחם ני''ט ח''ה].
-----
כל הקורא ק''ש בלא תפלין כאלו מעיד עדות שקר בעצמו כך פשוט בברכות [י''ד ע''ב] ובכמה דוכתי. וכתבו בירושלמי [ברכות פ''ב ה''ג] כי לא החזיקו במצוה זו מפני הרמאים משום מעשה דההוא דאפקיד זוזי גבי ההוא דמנח תפלי והיה סבור שהיה איש נאמן, פירוש שלא החזיקו בהן להניחן כל היום מפני הרמאין, אבל בשעת תפלה כל א' מישר' נקרא מפושעי ישר' בגופן אם לא יניחם כדאמרינן בראש השנ' [י''ז ע''א] ואין לך בכל מצות עשה גדולה מזו שהרי כתוב בה למען תהיה תורת יי' בפיך. [רבינו ירוחם ני''ט ח''ה].
-----
מי שאינו מניח תפלין אז''ל שהוא בכלל פושעי ישראל בגופן והוא קרקפתא דלא מנח תפלי' מעולם כך פשוט בר''ה, וכן גורס ר''י לעולם, וברוב הספרי' אין כתוב בהם לעולם. ופר''ת הנמנע מתפלין לפי שהמצוה בזויה עליו שאומר מה תועלת יש ברצועו' הללו, אבל אם ירא להניחן מפני שצריכין גוף נקי כאלישע בעל כנפים כדאמרי' במסכת שבת [מ''ט ע''א] אף על פי שעביר' היא בידו דבקל הוא יכול ליזהר בשעת ק''ש ותפלה עכ''ז אינו נקרא בשביל זה בכלל פושעי ישראל בגופן. [רבינו ירוחם ני''ט ח''ה].
-----
מי שקורא בתורה כתוב בבריתא [מכילתא בא פר' י''ז] שפטור מן התפלין. ורב שמואל בן חפני כתב בתשוב' דליתא להך ברית' דהא רבנן קשישי דתורתן אומנותן מניחין תפלין ומברכין עלייהו ואי לא דחובה היא לא הוו מברכין, אלא כיון דלא הובאה בגמרא לאו דסמכא היא. וכתב בעל העטור ומסתברא לן דהקורא בתורה קאמר ולא בתלמוד ואינהו בגמרא עסקי עד כאן. [רבינו ירוחם ני''ט ח''ה].
-----
ואמרו קרקפתא דלא מנח תפילין דהוי מפושעי ישראל. ורי''ף ז''ל כתב דלא מנח תפלי מעולם, משמע שאם הניחם פעם אחת לא הוי מפושעי ישראל. ועל פיו נהגו רוב העולם שאין מניחין תפילין אלא בעשרת ימי תשובה. [צרור החיים הדרך הראשון סימן ה'].
-----
ועוד שנו חכמי' [ר''ה י''ז ע''א] ליום הדין אם יש לו לאדם מחצה עונות ומחצה זכיו' ובאותה מחצה עון תפלין מכריע לחובה ואם במחצה זכיות זכות תפלין מכריע לזכות. ואם לחשך אדם לומר [שבת מ''ט ע''א] תפלין צריכין גוף נקי כאלישע בעל כנפי' הכי פירושא ההוא בשעת השמד אם ירצה לסמוך אנסא צריך גוף נקי שלא ישן בהם ולא יפיח בהם ושאם לא כן תמה על עצמך והלא ספר תורה גדול בקדושה ובטהרה שיש בו כמה פרשיו' וכמה שמות ואתה פותח בו וקורא קל וחומר תפלין שמכסין בעורותיהן וקריא' שמע הכתובה בתפלין כל ישראל קורין אותה בכל יום. ועוד שנו חכמים [ר''ה י''ז ע''א] פושעי ישראל בגופן נידונין בגיהנם שנים עשר חודש ומאן נינהו פושעי ישראל בגופן קרקפתא דלא מנח תפלין. אמנם מי שנמנע מהם מיראתו שלא יכול לנקות את עצמו ולכבד המצוה אין זה בכללן. ועוד שנו [מנחות מ''ד ע''א] כל שאינו מניח תפלין עובר בשמונה עשה. ועוד שנו [קידושין ל''ה ע''א] מאי דכתיב למען תהיה תורת ה' בפיך מכאן שהוקשה כל התורה כולה לתפלין. ועוד שנו [מנחות שם] כל הרגיל בתפלין מאריך ימי' שנאמר ה' עליהם יחיו. [כל בו הלכ' תפילין סימן כ''א].
-----
פושעי ישראל קרקפתא דלא מנח תפילין. פירוש רבינו תם דאינו מניחן מחמת בזיון אבל אם (נראה) [ברי] לו שאינו כדיי להניח תפילין אינו פושע ורבינו משה מקוצי פירש אין לנו ערב לפירוש זה אלא כל איש יחזור להניח תפילין פ' ריב''ן זאת נחמתי דאיתא במדרש [מכילתא בא י''ז] העוסק בתורה פטור מתפילין, והקורא קריאת שמע כעוסק בתורה. [האגודה].
-----
קרקפתא דלא מנחא תפילי. כתב ר''ת ז''ל דדוקא בשנמנע להניחם מחמת שהמצוה בזויה בעיניו אבל אם ירא להניחן מחמת שתפילין צריכין גוף נקי והוא ירא שמא לא יוכל להזהר בהם אין זה מכלל פושעי ישראל. ותניא במכילתא העוסק בתורה פטור מן התפילין. ואפשר דטעמא משום דכל העוסק במצוה פטור מן המצוה. אי נמי שהעוסק בתורה אינו צריך אות שדברי תורה הן עליו לאות. [חידושי הר''ן].
-----
ואם אינו מניחן אפילו בשעת התפלה מעיד עדות שקר בעצמו, כדגרסינן בפרק היה קורא (ברכות יד, ב), אמר עולא: כל הקורא קריאת שמע בלא ציצית ובלא תפלין כאלו מעיד עדות שקר בעצמו. רבי חייא בר אבא אמר רבי יוחנן: כאלו הקריב עולה בלא מנחה, זבח בלא נסכים. וגרסינן בספרי: מי שאינו מניח תפלין יש עליו שלש מאות ענשין, כנגד ימות החול שבשנה הראויים להניח בהם תפלין, שאין לנו מצות שתהא אות ועדות כי אם שלש, מילה ושבת ותפלין, שנכתבו בשלשתן אות ואין ישראל מברר עדותו אלא בשני עדים. הילכך בשבת או ביום טוב שיש לו שני עדים, מילה ושבת, פטור מלהניח תפלין, אבל בחול אם אינו מניחם לא נשאר לו כי אם עד אחד. ולכך חשבו מהשמונה שאמרנו, שהם כמנדים לשמים, רוצה לומר, מרוחקין מרחמי שמים. וגם אמרו (ר''ה יז, א), על מי שאינו מניחן כלל, שנקרא מפושעי ישראל בגופן וקראוהו: קרקפתא דלא מנח תפלין מעולם. ונקרא עם הארץ לכל חומרותיו, כדאיתא למעלה (סי' קכד, א), בענין ציצית. ולא עוד, אלא שאמרו (מנחות מד, א): כל מי שאינו מניח תפלין עובר בשמונה עשה בכל יום, שהרי יש בכל אחד ארבע פרשיות שכתוב בהם מצות עשה. ראו כמה יש לו לאדם לעשות לקדש עצמו ואל יפול בענשין הללו. [מנורת המאור נר שלישי סימן קכ''ו].
-----
כל פרנס המטיל אימה יתירה על הצבור שלא לשם שמים אינו רואה בן ת''ח שנאמר לכן יראוהו אנשים לא יראה כל חכמי לב. נושא עון ופשע מעביר ראשון ראשון וכך היא המדה, פירוש אדם ישר ותמים בדרכיו אם נכשל בחטא ועדיין לא בא חטא על ידו, אותו החטא אין הקב''ה כותבו עליו אלא מעבירו, וכך מדתו של הקב''ה שלא לחייבן בתחלה, שנאמר הן כל אלה יפעל אל פעמים שלש עם גבר. ועון עצמו אינו נמחק, דאי איכא רובא עונות מחשב בהדייהו, פירושא אחרינא לגאון, הא מילתא קיימא באדם ירא שמים שהוא קבוע בעשיית מצוה ושומר חמורות, ובעתים חוטא בקלות. מדת הקב''ה עמו שהוא מעביר ראשון ראשון ומוחלו, ובתורת צדיקים הוא. ועון עצמו אינו נמחק, אלא תלוי ועומד עד שעה שימות. ובאותה שעה מחשבין אם זכיותיו מרובין מאותן עונות, הרי עברו ראשון ראשון עונותיו ואינן חשובים עליו, וכאילו לא עשאן דומה. אבל אם גברו אותן עונות ונמצאו מעשיו כולם כשהן מצטרפין ונשקלין זה עם זה רובן חובות, הרי כל אחד ואחד נחשב. וזו היא המדה המנויה בדרכי י''י. וזו היא מדה ששית משלש עשרה מדות שבפרשת ויעבור, ורב חסד, רב חסד מטה כלפי חסד. ופירוש מעביר. וקיימא [לן] דהני מילי כולהו בזמן שמת בלא תשובה. אבל אם מת בתשובה אין מזכירין לו שום עונות שנאמר ורשעת הרשע לא יכשל בה ביום שובו מרשעו. אלא הקב''ה מוחל לו על כל עונותיו ונותנו במחיצתן של צדיקים. פירש בירושלמי שצריך שיקבל עליו בשעת תשובה שלא ישוב עוד בחטא. וכן נראה שאם לא יקבל בעצמו שלא ישוב עוד בו הרי אין זו תשובה אם עדיין דעתו לשוב בחטא. והרי הוא כמי שיש בידו שרץ וטובל. שלא עלתה לו טבילה כדאיתא בהלכות יומא [פ''ו ע''ב]. כל המעביר על מדותיו מעבירין לו על כל פשעיו שנאמר נושא עון ועובר על פשע, למי נושא עון למי שעובר על פשע. [המאורות].
-----
ב''ה אומרי' ורב חסד מטה כלפי חסד היכי עביד ר' אלעזר אומר כובש שנא' יכבוש עונותינו מצאתי נוסחאות על פירש''י ז''ל מטמין מן העונות תחת כסא הכבוד כדי שיכריעו הזכיות מלשון בהדי כבשי דרחמנא למה לך והכי מוכח בפ''ב דערכין [ח' ע''ב] ע''כ פי' דאמרי' התם דרבא דאמר צדקתך כהררי אל משפטיך תהום רבה ס''ל כרבי אליעזר דאמר כובש כלומר שאין המדה להגביה העונות אלא ליטול מהן אחת כדי שירדו הזכיות. ואפשר היה לפרש כובש כפשטו שהוא מוריד הזכיו' למטה ואתי שפיר משפטיך תהו' רבה, אלא דקרא לא משמע הכי דאמר יכבוש עונותינו והוה ליה למימר לפי זה יכבוש צדקותינו. אבל בירושלמי נראה דמפרשי לה הכי דאמרינן בפאה ירושלמי [פ''א סוף ה''א] א''ר אלעזר ולך ה' חסד (ומשמע שבכף זכות הוא עושה מדת החסד) כי אתה תשלם לאיש כמעשהו ואין לית ליה את יהיב לי' מן דידך היא דעתיה דר' אלעזר דאמר ורב חסד מטה כלפי חסד, משמע שבכף זכות הוא עושה מדת חסד להוסיף, וגם מה שפי' לר' אלעזר מפרשי לה התם לר' יוסי דאמ' נוש' ופי' התם חוטף שטר מן העבירות והזכיות מכריעות הילכך אינו נראה זה הפירוש. ומצאתי נוסחא אחרת מפירש''י ז''ל ופי' הכי כובש את כף המאזנים של זכות ומכריעין את העונות יכבוש עונותינו יכריעם ע''כ והוא עיקר. וי''מ מצומצם כלומר מצמצם העונות להחזיק המיעוט את המרובה ונראה לפי זה שאין זה במשקל דמשקל אינו משתנ' בשביל הכבישה אלא במדה מיירי שנמדוד עונות כובש העונות ומכניסן במקום מועט וקרא דמשפטיך תהום רבה לא אתי שפיר להאי פירושא. ר' יוסי בר' חנינא אומר נושא שנא' נושא עון ועובר על פשע פירש''י ז''ל מגביה כף מאזני' של עון ע''כ. והכי מוכח נמי בפ''ב דערכין [שם] דאמרינן התם דרבי יהודה דאמר אלמלא צדקתך כהררי אל מי יוכל לעמוד מפני משפטיך תהום רבה ס''ל כר' יוסי בר' חנינא דאמר נושא כלומר שהוא מגביה העונות להררי אל. תנא דבי ר' ישמעאל מעביר ראשון ראשון וכך היא המדה פירש''י ז''ל עון שבראשוני' הבאי' (להתם תכף) [לתתם לכף] מעבירו ושומטו שאם היו מחצה על מחצה כיון שחסר א' מהן מכריע הזכות. אמ' רבא ועון עצמו אינו נמחק אלא טמון לצד א' דאי איכא רובא עונות בהדי ההוא עון מיחשוב בהדייהו ונמנה עם הרשעים מעביר ראשון ראשון וגו' פי' רש''י ז''ל כשעושה מצוה א' ועבירה אחת מעבירה מעל פניו וכן בכל העבירות בזמן שעושה מצוה כנגדן וכך הוא המדה והמנהג מקמי דליפוש חרון אף, (אע''ג דאיכא מחצה עונות ומחצה זכיות כיון דאיכא עונות טובא איכא חרון אף) דאע''ג דאיכא מחצה עונות ומחצה זכיות כיון דאיכא עונו' טובא איכא חרון אף ושמא ח''ו מטה כלפי עונות. ורי''ף ז''ל לא פירשם אלא דג' עונות ראשונות ומעבירן כדי שיכריעו הזכיות אם הוא שקול עם אותן שלש עונות אבל מי איכא רובא בלאו דידהו מי חשיב בהדייהו. וכן נ''ל שהוא דעת רמב''ן ז''ל שהוא יסד ברהוטה שלו כך ואמר ורב חסד להעביר חטא ראשון יתחסד לכן בשקלו שכר נגד הפסד עלי הטה חסד, ונראה שהוא כמו שפירש''י ז''ל ומה שכתב אח''כ ענין אחר הוא. והגאון ז''ל פירש בו בענין אחר, ונראה שהגאון סובר שאין זה דווקא בג' עונות ראשונים אלא בכל עונות שהוא עושה אם הוא יהא מהחמורות ולפעמים חוטא בקלות אין הקב''ה חושבן כלל אלא מעבירן אחד אחד וקמא קמא קא בטיל וזה הוא פי' ורב חסד כלומר מעביר שאם הם שקולים יטה כלפי חסד ועון עצמו אינו נמחק שבשעת מיתתו מחשבין זכיותיו אם הם יותר מעונותיו הרי הם כלן בטלין ואם (לו) [לא] כשם (שנתמוטטו) [שנתמעטו] עונות כך היו ממועטין זכיותיו כלם מצטרפין הן לזה ונחשבין, וקרובין דבריו לפי' רש''י ז''ל זה היה נ''ל פירוש הגאון ז''ל אבל יש לר''ן ז''ל ענין אחר בפירושו עיין עליו. [חי' הרשב''ץ].
-----
סדר התשובה מפי רב אלפס. אחר שאמרו קדיש יוציאו ס''ת שנים, באחד קורא בפרשת וירא וי''י פקד את שרה עד והאלקים ניסה. והשני ובחדש השביעי ומפטיר בשמואל ויהי איש אחד מן הרמתים עד וירם קרן משיחו. ובעוד יקרא בתורה יתן כל איש לבו לשוב בלבו, כי באותה שעה מועלת מאד כי ידו של מלך פתוחה לקבלו. ותניא א''ר יצחק נושא עון ועובר על פשע מעביר ראשון וכן היא המדה. אדם ישר ותמים בדרכיו ונכשל בחטא ולא בא לידו עד היום אותו עון אין הקב''ה כותבו אלא מעבירו ראשון ראשון, שכך מדתו של הקב''ה שלא לחייבו מתחילה, שנ' הן כל אלה יפעל אל פעמים שלש עם גבר. אמר רבא ועון עצמו אינו נמחק דאי איכא רובא עונות מחשב בהדייהו. והגאון השיב. וששאלתם הא דאמרינן מעביר ראשון ראשון קאי באדם ירא חטא שהוא קבוע בעשיית מצות ושומר חמורות ובעתים חוטא בקלות. מדתו של הקב''ה עמו שהוא מעביר ראשון ראשון ומוחלו ובתורת צדיקים הוא. ועון עצמו אינו נמחק אלא תלוי ועומד עד יום מיתה, ובאותה שעה מחשבין זכיותיו, אם זכיותיו מרובין מעונותיו הקלות הנזכרות הרי עברו עונותיו ואינם חשובים עליו, אך דומה כאילו לא עשאו. אבל אם גברו אותם עונות ונמצא מעשיו כולם כשיצרפו וישקלו עם זה רובות חובותיו הרי כל אחד ואחד נחשב, וכן היא המדה המנוייה בדרכי אל, וזהו פי' מדה שישית מי''ג מדות ורב חסד. בית הילל או' מטה כלפי חסד, ור' יוחנן מפר' מעביר וק''ל דה''מ כשמת בלא תשובה, אבל אם מת בתשובה אין מזכירין לו שום עון, שנאמר ורשעת הרשע לא יכשל בה ביום שובו מרשעו, אלא הקב''ה מוחל לו על כל עוונותיו ונותנו במחיצת הצדיקים. ועל כן בחצי היום בין תפילת יוצר ותפילת מוסף הקב''ה יושב בדין על ישראל ולפניו קטגורים וסנגורים, וכשנשתתק הסנגור הקטגור מקטרג, ובתתו אל לבו דרכי התשובה הסנגור מתחזק, ובעלות השופר מתערבב הקטגור והולך לו. ועל כן יחשב בלבו דרכי התשובה. תמו דברי הגאון רב אלפס. [ספר נייר הלכ' שופר ותפילה].
-----
ולענין מה שכתוב נושא עון ועובר על פשע דרשו רז''ל שמעביר ראשון ראשון וכך היא המדה פי' הקב''ה מעביר חטאו של אדם פעם ראשונה ושניה ושלישית וכך היא המדה דכתיב [איוב ל''ג] הן כל אלה יפעל אל פעמים שלש עם גבר ועון עצמו אינו נמחק אלא תלוי ועומד עד שעה שימות ואותה שעה מחשבין עמו אם זכיותיו מרובין מאותן עונות הרי עברו עונותיו ראשון ראשון ואינן חשובין עליו וכאילו לא עשאן דמי אבל אם גברו עונות כולן מצטרפין ונשקלין זה עם זה היו רובן חובות הרי כל או''א נחשב וזו היא המדה הששית מי''ג מדות כך פי' הגאון ר''י ולפי פי' זה נוצר חסד לאלפים שתי מדות הן ותימה הוא איך כתב וזאת היא המדה הששית שאם תחשב תמצא שהיא שביעית ונראה מדבריו שלא חשב ה' ה' אלא במדה אחת וי''א כי השתי שמות הם שתי מדות כדאמרי' בגמ' [ע''ב] אני הוא קודם שיחטא האדם ואני הוא לאחר שיחטא האדם וישוב ובהגדה [ישעיה מ''ט] ותאמר ציון עזבני ה' אמרה כנסת ישראל לפני הקב''ה רבש''ע אותן ב' מדות של ה' אשר אמרת לי בסיני איך, וברית כרותה לי''ג מדות שאינן חוזרות ריקם ונענים שנאמר הנה אנכי כורת ברית, ויעבור ה' על פניו ויקרא אלמלא מקרא כתוב א''א לאמרו כביכול מלמד שנתעטף הקב''ה כש''ץ והראה למשה בסיני במראה הנבואה ואמר לו כל זמן שישראל חוטאין ועושים לפני כסדר הזה אני מוחל להם, וציבור שעשו עבירה מוחלין להם אפי' פעם ג' אבל רביעית אין מוחלין להם אבל ליחיד פעם א' וב' מוחלין לו ג' אין מוחלין לו. [אהל מועד שער ראשית חכמה דרך ח'].
-----
נושא עון עובר על פשע, תנא דבי רבי ישמעאל מעביר ראשון ראשון וכן המדה. פירוש מידה אחת משלש עשרה מידות, אדם צדיק אם נכשל פעם אחת או שתים מעביר, ועון עצמו אינו נמחק אם יעשה יותר חזרה וניעור עיין בספר רב אלפס פירוש י''ג מדות. בתוספות ב' מידות אחת קודם שיחטא ואחת אחר שיחטא, אל מדת רחמים וכן הוא אומר [תהלים כ''ב] אלי אלי למה עזבתני, רחום, וחנון, ארך אפים, ורב חסד ואמת, נוצר חסד לאלפים, נושא עון ופשע וחטאה. ונקה. ובמגילת סתרים (ובר''ן ובתו' ר''ה דף י''ז תמצא הכל מבואר), אינו מונה שם ראשון כי אומר [ויקרא] ששמו השם אל רחום ומונה נוצר חסד א' לאלפים ב'. [האגודה].
-----
וסוף דבר ראוי להאמין בזה הענין לכל בעל מקרה ופגע, כי מקרהו וצרתו על עונו ופשעו, וישוב על הנודע מהם בתשובה, ועל לא הודע שלו שאינו זכור בהם יתודה מן הסתם, ואם יראה צדיק אובד בצדקו יהיה מיחס זה תחלה אל מיעוט עבירות שעשה, וכן יחשוב ברשע השלו יהא תולה שלותו בצדקה או מעשה הטוב שעשה, ואחרי כן אם יעבור דעתו למי שיראנו אובד והוא צדיק גמור, רב הזכיות נקי החטא ובר הלבב, וזו אינה קושיא בדעתו של אדם, רק למי שהוא יודע בעצמו שהוא צדיק ואין לו פשע ועון מספיק לרעה המוצאת אותו, ואפשר שישא פנים לעצמו וישיא נפשו בצדקו. אבל זה הספק אע''פ שהוא מועט עם הספק האחר שהוא רב ממנו, שיראה הרשע הגמור המוחלט מצליח בכל ענין ההצלחות, יהיה החושב מיחס תלאות הצדיק בעיניו או שלות הרשע הזה, בסוד הנזכר הנכלל בשם סוד העיבור, אם זכהו האלהים אליו לדעתו מפי הקבלה הנאמנה לאחר שישמר בו מאד מן המכשול והטעות, כי לא רבים יחכמו, ואם לא שמע אותו יהא תולה הענין בו על דעת יודעיו, ועם כל זה יחשוב בין היודע בין שאינו יודע, שיש אחרי כל זה צדק גמור וטוב טעם במשפטי האלהים מן הצד הנעלם, והכל בצדק ובמשפט ובחסד וברחמים.
ואם תשאל עלינו כיון שיש ענין נעלם במשפט, ונצטרך להאמין בצדקו מצד שופט האמת יתברך ויתעלה, למה תטריח אותנו ותצוה עלינו ללמוד הטענות שפירשנו והסוד שרמזנו, ולא נשליך הכל על הסמך שנעשה בסוף שאין לפניו לא עולה ולא שכחה אלא שכל דבריו במשפט, זו טענת הכסילים מואסי חכמה, כי נועיל לעצמנו בלמוד שהזכרנו להיותנו חכמים ויודעי אלהים יתברך מדרך האל וממעשיו, ועוד נהיה מאמינים ובוטחים באמונתנו בנודע ובנעלם יותר מזולתנו, כי נלמוד סתום מן המפורש לידע יושר הדין וצדק המשפט, וכן חובת כל נברא עובד מאהבה ומיראה לתור בדעתו לצדק המשפט ולאמת הדין כפי מה שידו משגת, והם הדרכים שפירשנו מדרכי חכמים, כדי שתתישב דעתו בענין ויתאמת אליו דין בוראו כמצדיק מה שישיגו, ויכיר הדין והצדק במה שהוא נעלם ממנו, וכ''ש שטענת הסוד הנזכר לא תשאיר בדעת האדם קושיא, ולא תמצא עמו טענה מספקת בשום פנים, ואם ירצה להשים סוף מחשבתו בכאן, הוא רשאי מפני שהם טענות מספיקות לכל הנהגת הברואים.
ועל ענין זה הנזכר אמר אליהוא אשא דעי למרחוק ולפועלי אתן צדק, רוצה לומר שישא דעו עד סוף השגת הדעת לתת טעם וטענה במשפט האלהים, ואחרי כל זה יתן צדק לפועלו יתברך, כי מן הטעם המושג בדעתו יוכיח על הרחוק והנעלם שהצדק עמו והיושר במפעליו.
ואני מזהיר עוד למי שירצה להיות ממי שנאמר עליו וצדיק באמונתו יחיה, ואינו חפץ להמנות עם הנאמר בהם בנים לא אמון בם, שלא ישתדל בחקירה הזאת מפי הספרים ורוב המדברים בענין הזה, ויבין וידע כי אין הספק הזה רב מאד בעניני (נ''א: בעיני) בני אדם ואיננו צריך כרוב הענינים המתקשים בתחלת העיון, וכבר בטל הרבה מן המחקר הזה הרב הגדול ז''ל בטענותיו בפרק שנים עשר מספר מורה הנבוכים, אמר ז''ל כי יעלה על לב ההמון כי רעות העולם יותר מן הטובות, וכשתערוך מנוחות האדם ותענוגיו בזמן מנוחתו אל הדאגות והמכאובים הקשים והפגעים והחליים והמכשלות, יראה להם כי מציאות האדם לדעתו, והוא ז''ל יבאר כי רוב הרעות באישי בני אדם באות מחסרון דעתם, ומסכלותינו נזעק ונשוע, ומן הרעות אשר נסבב לנפשותינו ברצוננו נדאג ונכאב, כמו שאמר שלמה (משלי י''ט) אולת אדם תסלף דרכו ועל ה' יזעף לבו, והאריך בזה ופירש כי רוב הרעות ההוות בבני אדם הם מנזקי אדם באדם, כגון הקטטות והמלחמות, או מנזקי אדם לנפשו ברוב התאוה למאכל ולתשמיש וכיוצא בזה, ואין ראוי לנכנס במלחמה ויורוהו בחצים לזעוק רק על נפשו, ולאוכל מאכלים רעים ונעשה מצורע או המרבה בתשמיש ונעשה עור לשוע רק על סכלותו, וכן תראה מהם כי הנכנס בסכנות המדבריות והימים כדי להתעשר ביותר על שכניו ולהתרפס ברצי הכסף והזהב וימצאוהו תלאות, ילך וישוע וילין על הזמן ויתמה מרוע מזלו, והקב''ה לא יחדש מופת ונס בעולם לעזור המשוגעים על פחיתות מדותיהם. ועוד תשוב תראה בהם כי מי שאסף מן הממון די ספוקו רואה עצמו פחות וגרוע מזל ממי שאסף הפנינים בתוך גנזיו ויתלונן על מזלו, וגם זה מפחיתות המדות כי המשיג אלו התוספות לא השיג דבר נוסף בעצמו וכחו, אבל השיג הבלי שוא או תעתועים או כשלון לעצמו, והחסר מאלה התוספות אינו חסר כלום, לא העדיף המרבה והממעיט לא החסיר איש לפי אכלו לקטו, ואלה הם רבים בכל זמן ובכל מקום.
ובאמת כי הרב ז''ל הנה יסר רבים וברכים כושלות אמץ, עם מה שביאר עוד שם כי הטובות הצריכות בעולם מרובות מאד ונמצאות הרבה בכל מקום, כגון המחיה במים ובמזון הצריך ולא חסר העולם מן הצריך, ואין חסרונו אלא בתוספת ובעודף על צרכי בני אדם כגון המרגליות והפנינים, שאינן נמצאות אלא בקצת הארצות מפני מיעוט צורך בני אדם להם.
וכל זה ראוי להעלות על לב כל משכיל כדי להבין תקון סדר הבורא יתברך בעולמו וטובת ההנהגה בברואיו, וכן ראוי להבין זה כל אדם שראוי לקבל תוכחות, אבל ענין השאלה בצדיק ורע לו עדיין במקומה עומדת, כי אנחנו לא נראה העולם בכללו ולא נחקור עליו בשלמותו, אבל נשאל בו בפרט על האיש הזה אם ראוי למקרה הזה שבא עליו, שהקב''ה נותן לכל גויה וגויה הראוי לה, ונראה כמה צדיקים נהרגין על ספריהם או כשהן יושבין בתענית ומתפללין בתכלית הכונה, ויש שנבראים בתחלת הבריאה חסרי אברים, ויש מתים קודם עשרים שנה ומשעה שעמדו על דעתם היו צדיקים עוסקים בתורה ובמצות ויש להם זכות ואין להם עונש שמים, כמו שאמרו רבותינו ז''ל שאין ב''ד של מעלה עונשים עד אותו הפרק, וכענין איוב הצדיק שאירעו לו המקרים ההם, וכשאלת ר''ע בתורתו ובמיתתו, וכ''ש שאלת רשע וטוב לו שהוא מצוי יותר בעולם.
וענין השאלה הזאת לא תקטן בהיות נכשליה מועטין, ולא תגדל בהיותם רבים, כי לא לאדם שיחנו, שנזכה מעשיו בהיות רובם טובים ולא שגה ולא טעה אלא במועט, אין טענותינו אלא על הצור תמים פעלו כי כל דרכיו משפט אין בהם נפתל ועקש.
ויראה מדברי הרב ז''ל שלא הוקשה בעיניו דבר ברשע וטוב לו כי הוא מחסד הקב''ה יתברך שמו, אבל עיקר הספק בצדיק ורע לו, והנה ביאר בכלל שהעולם במציאותו חסד יבנה, ומקריו ופגעיו מעצמם, ועל הצדיק האובד יגזור שהמיתה בחטא והיסורין בעון, והוא אמת עם מה שהוספנו לכתוב ולרמוז למעלה, וברוך היודע דין האמת ושופט הצדק. [ספר תורת האדם להרמב''ן שער הגמול].
-----
כל המעביר(ין לו) על מדותיו מעבירין לו על כל פשעיו, שנ' [מיכה ז'] נושא עון ועובר על פשע, למי נושא עון למי שעובר על פשע, וכן לשארית נחלתו למי שמשים עצמו כשיריים. [פסקי ריא''ז].
-----
וכמה קשה כח המחלוקת שהרי ב''ד של מעלה אין עונשין עד כ' שנה וב''ד של מטה בני י''ג שנה ובמחלוקת קרח נאבדו אף יונקי שדים. וגם ארז''ל מותר לומר לשון הרע על בעל המחלוקת שנאמר ואני אבוא אחריך ומלאתי את דבריך. וגם אמרו מפני מה נהרג אדוניה בן חגית עילה מצאו להרוג בעל המחלוקת. ואם אדם יודע שחטא לחברו אל יתבייש ממנו לשאול לו מחילה ואפילו הוא נחשב לגדול וחבירו לקטן כי כולנו בני איש אחד נחנו. וכן מצינו רב שהיה גדול הדור שהלך לבית ההוא טבחא בערב יום הכפורים לפייסו. וכ''ש שיש לאדם לבקש מחילה מחברו דאית ליה מלתא בהדיה דאפילו נתן לו כל ממון שבעולם אינו נמחל לו עד שיבקש ממנו מחילה שנאמר ועתה השב אשת האיש כי נביא הוא ויתפלל בעדך ומנין שלא יהיה המוחל אכזרי שנאמר ויתפלל בעדך וחיה. וידוע יהיה לכל אדם שאם לא ימחול אין הקב''ה מוחל לו שנאמר נושא עון ועובר על פשע למי נושא עון למי שעובר על פשע. וכן מצינו בר' אליער הגדול שירד לפני התיבה ואמר כ''ד רננות ולא נענה. בא ר' עקיבא וירד אחריו אמר אבינו מלכנו ונענה יצתה בת קול ואמרה לא מפני שזה גדול מזה אלא שזה מעביר על מדותיו. ואם לא מחל בפעם ראשונה יבקש ממנו מחילה עד ג' פעמים ויותר אל יבקש. ואם מת יביא עשרה בני אדם על קברו ויאמר חטאתי לי''י אלהי ישראל ולפלוני זה שעשיתי לו כך וכך. (וישטח) [וישתטח] על קברו ואם כהן הוא שאסור להשתטח ישתטח רחוק ד' אמות ויאמר חטאתי וכו'. ירושלמי אמר ר' יוסי הדא דתימא בשאר עבירות אבל במוציא שם רע אין לו מחילה עולמית. [ארחות חיים דין כבוד אב ואם והדור פני זקנים ואהבת החברים סימן ה'].
-----
אמר רבא כל המעביר על מדותיו שאינו מדקדק למדוד מדה כנגד מדה למצערין אותו מעבירין לו על כל פשעיו, ואפילו אם נגזרה עליו גזירה של מיתה קורעין לו גזר דינו כדמוכח הכא בפרקין, ומוסיפין לו על ימיו ימים שחסרו (לנסכה) [לנספה] בלא משפט כדמוכח בחגיג' [ה' ע''א], ותפלתו נשמע' כדמוכח בתעניות [כ''ה ע''ב]. ומיהו ה''מ דמפייסי ליה ומפייס אבל אי לא מפייסי ליה מיבעי ליה למינקט בלביה ולהיו' נוק' ונוטר כנחש דלא תקום ולא תטור בממון הוא הכי איתא ביומא פ' בראשונה [כ''ג ע''א]. ונראה דה''מ היכא דאיכא בזיון תורה [אבל בדליכא בזיון תורה] טוב לו למחול כדמוכח פ' בני העיר [מגילה כ''ח ע''א] ואע''ג דלא מפייסו ליה וכן דעת הרמב''ם ז''ל בה' תלמוד תורה [ספ''ז]. לשארית נחלתו א''ר אחא בר' חנינא אליה וקוץ בה לשארית נחלתו ולא לכל נחלתו למי שמשים עצמו כשירים. [חי' הרשב''ץ].
-----
@ י''ז ע''ב.
''לשארית נחלתו'' (מיכה ז', י''ח) ולא לכל נחלתו, למי שמשים עצמו כשירים — פי' כמו אדם טפל ולא עיקר. [הערוך ערך שרגז]. אכין ורקין מיעוטין הן — פי' [כגון] ''אך פדה תפדה'' (במדבר י''ח, ט''ו) כלומר מיעט בכור בהמה טמאה מפדיון, ''רק קדשיך'' (דברים י''ב, כ''ו) מיעט בעלי מומין, הכי נמי עשה בתילים נונין הפוכין כדין רק ואך. [הערוך ערך אךגא].
-----
ויעבור ה' על פניו ויקרא [שמות ל''ד] אילמלא מקרא כתוב אי אפשר לאומרו, מלמד שנראה הכבוד למשה כשליח ציבור המעוטף בטליתו ואמר לו כל זמן שישראל חוטאין לפני, ועושין לפני כסדר הזה ואני מוחל להם, כמו שכתוב בעניין. וברית כרותה לשלש עשרה מדות שאינן חוזרות ריקם, שנ' [שם] הנה אנכי כורת ברית. [פסקי ריא''ז].
-----
ויעבור י''י על פניו ויקרא, אלמלא מקרא כתוב אי אפשר לאמרו, מלמד שנתעטף הקב''ה כשליח צבור והראה למשה בסיני ואמר לו כל זמן שישראל חוטאין עשה לפני כסדר הזה ואני מוחל להם. פירוש במראה הנבואה נראה לו כאילו נתעטף כשליח צבור. ברית כרותה לשלש עשרה מדות שאין חוזרות ריקם שנאמר הנה אנכי כורת ברית. לדעת הגאון שכתבנו למעלה, שאמר כי ורב חסד הוא מדה ששית, יש לומר שאין השם הראשון של יוד הא ואו הא מן המנין. וצריך לפרש כי נוצר חסד הוא מדה אחת לאלפים מדה אחרת. וכמו שאמרו במסכת סוטה [ל''א ע''א] כתיב לאלפים וכתיב לאלף דור, כאן לעושין מאהבה כאן לעושין מיראה. אך רש''י כתב ששני שמות הן שתי מדות רחמים, אחת קודם שיחטא האדם ואחת לאחר שיחטא וישוב. ושמעתי בשם רבינו תם שהביא ראיה לזה מן המכילתא, שכתוב שם כתיב ותאמר ציון עזבני י''י והשם שכחני, אמרה כנסת ישראל לפני הקב''ה אותן שתי מדות שיש לך שנתת לי בסיני היאך עזבתם היאך שכחתם. ובדרשות הארכתי בביאור הי''ג מדות ופירושן. [המאורות].
-----
שאילתא דמחייבין דבית ישראל דאילו בזמן דאיכא צערא בעלמא מיחייבינן למיתב בתעניתא ולענויי נפשין דכד יתבין בתעניתא ישראל ומענן נפשייהו לאלתר עני להון הקדוש ברוך הוא דהכי אשכחן ביום הכפורים דכתיב ועניתם את נפשותיכם וכתיב כי ביום הזה יכפר עליכם לטהר אתכם מכל חטאתיכם לפני ה' תטהרו ומחייבינן לעיוני בסדיקי [במילי דמתא ועי' תענית י''ב: מגילה ל':] דהכי אשכחן בעזרא דגזר תעניתא ועיין בסדיקי דכתיב ואריב עמם ואקללם ואכה מהם אנשים ואמרטם ואשביעם באלהים אם תתנו בנותיכם לבניהם ואם תשאו מבנותיהם לבניכם ולכם. מאן דקביל תעניתא מיבעי ליה לקבולי מבעוד יום וצריך לאדכורי ענינו ה' ענינו והיכא מקביל עליה בתפלת המנחה דאמר שמואל יחיד שקיבל עליו תענית צריך להזכיר ענינו ה' ענינו בתפלת מנחה בשומע תפלה ומאן דקבל תרי יומי תעניתא כיון דיתיב כל יומא אף על גב דברא ואכיל ושתה ולמחר נמי קביל תעניתא צריך לאדכורי ענינו ה' ענינו. ברם צריך אילו מאן דקביל עליה תעניתא ומיתב בה לאורתא מי צריך אדכורי ענינו ה' ענינו אי לא או דילמא כיון דלילא מיממא הוה הוה ליה כמתענין לשעות ולא צריך. בריך שמיה דקב''ה אימור כך תנו חכימיא במתניתא דילנא [ע''ז ז':] תנו רבנן רבי אליעזר אומר ישאל אדם צרכיו קודם ואחר כך יתפלל שנאמר תפלה לעני כי יעטוף ר' יהושע אומר יתפלל אדם קודם ואחר כך ישאל את צרכיו שנאמר אשפוך לפניו שיחי צרתי לפניו אגיד וחכמים אומרים לא כדברי זה ולא כדברי זה אלא שואל אדם צרכיו בשומע תפלה אמר רבי יהושע אמר שמואל הלכה כדברי חכמים אמר רב חייא בר אשי אמר רב אף על פי שאמרו שואל אדם צרכיו בשומע תפלה אם יש לו חולה בתוך ביתו אומרה בברכת החולים ואם צריך פרנסה אומרה בברכת פרנסה אמר רב יהודה משמיה דרב שמואל בר שילת משמיה דרב אף על פי שאמרו שואל אדם צרכיו בשומע תפלה אם בא לומר בסוף כל ברכה מעין הברכה אומר ואמר רבי יהושע בן לוי אף על פי שאמרו שואל אדם צרכיו בשומע תפלה אם בא לומר כסדר כל ברכה כסדר של יום הכפורים אומר [שם ברכות ל''ב.] דרש רבי שמלאי לעולם יסדיר אדם שבחו של הקדוש ברוך הוא ואחר כך יתפלל שנאמר ה' אלהים אתה החלות להראות את עבדך את גדלך ואת ידך החזקה אשר מי אל בשמים ובארץ אשר יעשה כמעשיך וכגבורותך וכתיב אעברה נא ואראה את הארץ הטובה אשר בעבר הירדן ההר הטוב הזה והלבנון [ר''ה י''ז: ע''ש] ואמר ר' יוחנן תשובה ורחמים מבטלין את הגזירה שנאמר ושב ורפא לו איזהו דבר שצריך רפואות הוי אומר זה גזר דין מתיבי שב בינתים מוחלין לו לא שב בינתים אפילו מביא אילי נביות שבעולם אין מוחלין אמר ליה הכא במאי עסקינן ביחיד אבל בציבור מוחלין ת''ש תמיד עיני ה' אלהיך בה עתים לטובה עתים לרעה כיצד בזמן שהיו ישראל צדיקים בראש השנה ופסקו להם גשמים מרובין וחזרו בהן לפחות מהן אי איפשר שכבר נגזרה גזירה אלא הקדוש ברוך הוא מורידן שלא בזמנן ועל הארץ שאינה צריכה להן על ההרים ועל הגבעות עתים לטובה כיצד בזמן שישראל רשעים בראש השנה ופסקו להם גשמים מועטים להוסיף עליהם אי איפשר שכבר נגזרה גזרה אלא הקדוש ברוך הוא מורידן בזמנן על הארץ שצריכה להן קא תני מיהת שכבר נגזרה גזירה אמרי שאני התם דאיפשר על הארץ שצריכה להן מיתיבי יורדי הים באניות עושי מלאכה במים רבים ויצעקו אל ה' בצר להם יקם סערה לדממה ותניא פרשה זו עשה לה הקדוש ברוך הוא סימניות באכין ורקין שבתורה לומר לך צעקה לפני גזירה נענה לאחר גזירה לא נענה הכא נמי אינון יחידין נינהו לגבי כולי עלמא.
ת''ש שאלה בלוריא הגיורת את רבן גמליאל כתיב אשר לא ישא פנים וכתיב ישא ה' פניו אליך נטפל לה רבי יוסי הכהן ואמר לה בתי אמשול ליך משל למה הדבר דומה לאדם שלווה מעות מחבירו וקבע לו זמן בפני המלך ונשבע לו בחיי המלך ועבר הזמן ולא נתן לו בא לפני המלך ואמר לו אדוני המלך מחול שנשבעתי בשמך אמר לו עלבוני מחול לך (לך) ופייס את חבירך הכא נמי כאן בעבירות שבין אדם למקום יום הכיפורים מכפר וכאן בעבירות שבין אדם לחבירו אין יום הכיפורים מכפר עד שירצה את חבירו ועד שבא רבי עקיבא ולימד כאן קודם שנתחתם גזר דין וכאן לאחר שנתחתם גזר דין הכא נמי ביחיד [שם י''ח.] ויחיד גופיה תנאי היא דתניא שנים שעלו למטה וחוליין שוה זה ירד וזה לא ירד וכן שנים שעלו לגירדון לדין ודינן שוה זה ניצל וזה לא ניצל מפני מה זה ניצל וזה לא ניצל מפני מה זה ירד וזה לא ירד ומפני מה זה צעק ונענה וזה צעק ולא נענה לומר לך זה שהתפלל תפלה שלימה נענה וזה שלא התפלל תפלה שלימה לא נענה רבי אליעזר אומר כאן לפני גזירה וכאן לאחר גזירה אמר רבי יצחק יפה צעקה לאדם בין לפני גזירה ובין לאחר גזירה שנאמר ויעבור ה' על פניו [שם י''ז:] מלמד שנעשה הקדוש ברוך הוא כשליח ציבור היורד לפני התיבה ואמר לו למשה משה בשעה שישראל חוטאין לפני עשה לפני כסדר הזה ואני מוחל להן ה' ה' אל רחום וחנון אמר הקדוש ברוך הוא למשה אני הוא קודם שיחטא אדם ואני הוא לאחר שיחטא אמר רב יהודה ברית כרותה לשלש עשרה מדות שאין חוזרות מלפני ריקם אמר רבי שמואל בר נחמני משמיה דרב מניין לגזר דין של ציבור שחוזרת שנאמר ולבם לא נכון עמו ולא נאמנו בבריתו וכתיב בתריה והוא רחום יכפר עון ולא ישחית והרבה להשיב אפו והא כתיב דרשו ה' בהמצאו קראוהו בהיותו קרוב יעזוב רשע דרכו ואיש און מחשבותיו וישוב אל ה' וירחמהו ואל אלהינו כי ירבה לסלוח ההוא ביחיד אמר רב חמא בר גוריא אמר רב יפה צעקה לאדם בין לפני גזירה ובין לאחר גזירה וצריך למיתב בתעניתא [שבת י''א. תענית י''ב:] אמר רב יהודה אמר רב לוה אדם תעניתו ופורע ולעניין שאילתא ת''ש [שם י''א:] דאמר רבי זעירי אמר רב הונא יחיד שקיבל עליו תענית שני ימים זה אחר זה אף על פי שאכל ושתה מתפלל של תענית לן בתעניתו אינו מתפלל תפלת תענית וכן הילכתא. [שאילתות פרשת ויקהל שאילתא ס''ו].
-----
מלמד שהראה הקב''ה [למשה] קשר של תפלין ולמדו במראית העין [מנחות ל''ה ע''ב], כמו מעשה משכן ומעשה מנורה ומטבע של [אש] כשאמר לו זה יתנו, כך הראה לו למשה כמין צורות [תפילין] של הוד [והדר] להודיעו שזו המצוה חביבה לפני הקב''ה. ועל הא דגרסי' [ברכות ו' ע''א] הני תפלי דמארי עלמא כתיב בהו מי כעמך ישראל, שהראה לו כמין צורת תפלין ובאלו כתיב בהן הני פסוקי להודיע חבת ישראל לפניו וחיבת המצוה, והראהו קשר תפלין ולמדו עשייתן. וכתב רבינו האיי גאון ז''ל מנין שהקב''ה מניח תפלין הכי פרישו רבנן שהראהו הב''ה למשה קשר תפלין והנחת תפלין ולמדו במראית העין כדרך שלמדו מעשה המשכן, וכן מה שאמרו [ר''ה י''ז ע''ב] מלמד שנתעטף הב''ה כשליח צבור היורד לפני התיבה ולמדו פרשת ויעבור, וכן הוא אומר אני אעביר כל טובי על פניך וגו', ועל אותה שעה אמרו מנין שהב''ה מתפלל, והלא בתורה פורש כי כן אמר ה', יי' יי' אל רחום וחנון וגו', וקאמר משה אתה הוריתני לומר שלש עשרה שנאמר כאשר דברת לאמור יי' ארך אפים וגו', וכן הוא אומר יהי רצון מלפני שיכבשו רחמי את כעסי, ללמדנו לומר יהי רצון מלפניך שיכבשו רחמיך את כעסך כדאמר ר' ישמעאל בן אלישע. [האשכול — דפוס י%ם, הלכ' תפילין].
-----
עוד אמר, הנה כתוב עוד בתלמוד כי השם יתעלה מניח תפלין בראשו וכל הענין. דגרסינן במסכת ברכות [ו' ע''א], תפלין דמרי עלמא מאי כתיב בהו וכו'. השיבותי לו, דע כי כל דבריהן בחכמה גדולה. ועתה רמזו בזה ענין גדול ונכבד. כי ידוע הוא אצל כל חכם, ומבואר בתלמוד בהרבה מקומות כי כן דעתם, ומן התרגום, שהם העידו [מגילה ג' ע''א] עליו שאונקלוס הגר חיברו ברוח הקודש לפני גדולי הדור. כי אין לבורא יתעלה גוף ולא דמות ואין לכבודו גבול ומקום. כמו שאמרו [בר''ר פ' ס''ח] שהוא מקום עולמו ואין עולמו מקומו. ונאמר במקרא [מלכים%א' ח'] הנה השמים ושמי השמים לא יכלכלוך. ונאמר [ירמיה כ''ג] הלא את השמים ואת הארץ אני מלא. ונאמר [תהלים קל''ו] אם אסק שמים שם אתה ואציע שאול הנך. ורבו המקראות ודברי רבותינו בתלמוד [ב''ב כ''ה ע''א] על זה. והשכל מחייב זה, שאי אפשר לגוף להיות בשני מקומות. ואחרי שזה דבר מבואר, יש לכל משכיל לבאר כל הענין ההוא הנזכר מתפילין וכיוצא בזה בדרך משל. וכשאמרו [ר''ה י''ז ע''ב] מלמד שנתעטף הקב''ה כשליח צבור וכו', הכל היה בדרך מראה הנבואה על דרך משל. כנבואת ישעיה [ישעיה ו'] ויחזקאל [יחזקאל א'] ודניאל [דניאל ז'] שראו דמות כמראה אדם, פעם יושב על כסא ופעם רוכב ופעם כמראה בחור גבור ואיש מלחמה ופעם כזקן שער ראשיה כעמר נקי וגו'. וכולם היו כל אחת ואחת מן המראות היו לפי הענין שהיה נרמז לנביא לפי הזמן. וכן מראה סיר נפוח [ירמיה א'] ומקל שקד [שם י'] ודודאי תאנים [שם כ''ד] וסוסים אדומים [זכריה א'] וברודים [שם ו'], וכמה כיוצא בהם, כולם לא היו אלא משל ודמיון על הענין הנרמז. וכן בא במקום זה על ענין תפלין, לרמוז כי אהבת הבורא יתברך על ישראל והדבקים בו גדולה, עד שנראה לעולם שראש השגחותיו בעולם הזה לטובה וכבוד הם על העם החסידים המיחדים אותו ודבקים בו. כענין יציאת מצרים וכל האותות והמופתים שנעשו לאבות ולחסידים המבוארים במקרא. ודומה לזה, הן על כפים חקותיך [ישעי' מ''ט]. וכיוצא בזה, שימני כחותם על לבך כחותם על זרועך [שיר השירים ח']. וכן כתוב [איוב ל''א], אענדנו עטרות לי. כל זה על דרך החיבוב הגדול. וזהו שאמרו, שכתוב בהם ומי כעמך ישראל גוי אחד בארץ. וכל הענין הולך על דרך זה. ודי בזה ביאור לכל משכיל. וזהו שאמרו [ברכות ז' ע''א] מניין שהקב''ה מתפלל. כל זה במראה הנבואה, [כמו] שאמרו שנתעטף כשליח צבור, רוצה לומר שנראה במראה הנבואה כאילו נתעטף כשליח צבור ומתפלל. והתפלה ביארו שהיא לטובת ישראל, כמו שאמרו שם, יהי רצון מלפני שיכבשו רחמי [את כעסי] ואכנס להם לפנים משורת הדין. רוצה לומר כי השם יתברך מעביר על חטאת העם ההולכים בתורתו ודבקים ביראתו. כמו שאמרו במקום אחר [ר''ה ח' ע''א] מעביר ראשון ראשון. ונאמר על דוד [שמואל ב' י''ב] גם י''י העביר חטאתך ולא תמות. וגם על חטא העגל וכמה חטאים אחרים העביר על ידי תפלה משה ושאר חסידי ישראל. וכל זה בא ללמד כי כח התפלה גדול מאד. וכבר הארכנו בביאורה במקום אחר.
ועוד לימדו בזה רמז גדול ונכבד, שהא%ל יתברך שראוי לו לבדו להתפלל ולהתחנן, הוא הקדמון שאין לו תחלה ואין קדמון אמיתי זולתו. שהרי יאמרו בלשון התפלה יהי רצון מלפני שיכבשו רחמי את כעסי וכו'. נראה מזה שהכל הוא בידו, ואין אחר זולתו, ולא תאות התפלה לאחר אמצעי רק לבורא יתברך הקדמון מאין ראשית ותכלית יוצר תכליתם זכרו. ואין לעבוד זולתו, כמו שאמרו ריקן כל העבודות כולם לשם המיוחד. ובג''ה נאריך בביאור זה בסוף. [מלחמת מצוה לבעל ספר המאורות].
-----
ויש לתמוה דבי''ג מדות כתי' רחום תחלה והדר חנון ולמשה אמר הק' וחנותי את אשר אחון ורחמתי את אשר ארחם... ורחום. וכן באשרי חנון ורחום ד'. אבל שאר המדות לעולם הם בסדר אחד. כי באשרי כתי' ארך אפים ורב חסד. ולא ידעתי אם יש לחלק בין גדל חסד ורב חסד. ואם הכל אחד למה שנה דוד בלשון. ובהפטרת יונה כתי' ארך אפים ורב חסד. ויש לתמוה כי יש בפר' כי תשא פוקד עון אבות על בנים ועל בני בנים על שלשים ועל רבעים, ובפרשת שלח לך דלג על בני בנים ואמר על בנים ועל שלשים ועל רבעים. וכן בפרשת יתרו ובפרשת ואתחנן. ונראה כי מדות רחום וחנון שוים ברחמיו. ואין קפידא בהקדמתם אבל רחום על התובע צרכיו ולא תובע עלבון על אדם. וחנון הוא על התובע עלבון ויש אוהב בזה יותר מזה. ומה שתמהנו ועל מה שדלג על בני בנים כך יש לפרש כי הכל אחד. דמאי דכתיב בפרשת כי תשא על בנים לא מיירי על בנים של חוטא. שאם כן יש כאן דורות שלוקין על הפורענות הוא ובנו ובן בנו ועוד שלשים ורבעים דמהדר אבנים הרי חמשה. ואינו כן שהרי במדת פורענות ועל רבעים ובמדה טובה כתי' נוצר חסד לאלפים. מוכחינן דגדולה מדה טובה על מדת פורענות על אחת מחמש מאות [תוספתא סוטה פ''ד ה''א]. וכשהוא אומר נוצר חסד לאלפים פשיטא שהוא מן האלפים. שאינו אומר לאלפים אחריו. אלא כך ר''ל פוקד עון אבות על בנים. האי הבנים הן האבות החוטאין, וכן הוא פוקד עון אבות. ומפ' על מי, על הבנים, כמו בני בליעל, אינו מדבר על הבנים כי אם על הרשעים. נמצא אין בין הכל כי אם ד' דורות. וכשאומר בפרשת שלח לך פוקד עון אבות על בנים, האי בנים הם בני החוטא ושלשים ורבעים מהדר אאבות. והרי יש כאן ד' דורות אי דהאי בנים הם בני בנים דפרשת כי תשא. אבל יש לתמוה אם עושה חסד לאלפים ר''ל שלא ישלשלו כל הטובה שגמל, אלא יחלק כל אותה טובה לאלפים לכל אחד חלקו המגיעו והוא חלק אחד מאלפים, אם כן רעה היא לו. ואם נפרש שישלם לו כל הטובה שגמל ומלבד זה ישלם עוד טובה לאלפים דור, אם כן תצטרך כמו כן לפרש פוקד עון אבות על בנים ועל בני בנים על שלשים ועל רבעים, שמשלם לו הפורענות שגמל ומלבד זה משלם עוד פורענות לד' דורות, זה אינו נראה, אע''ג דמיירי כשאוחזין מעשה אבותיהן בידיהן [ברכות ז' ע''א] אין לומר דחטא אחד הוי כאלפים חטאות. ועל כרחין צריך לפרש נוצר חסד לאלפים מעין פוקד עון אבות על בנים. כיון דילפינן מתרויהו גדולה מדת פורענות על אחת חמש מאות. ונראה לפרש בבירור דהכי פי', פוקד עון אבות על בנים שאם היום ומחר תבא שום צרה על בניו ועל בני ביתו או על שלשים או על רבעים והוי מחצה על מחצה שראוי לדון לזכות על ידי מדת רב חסד או אינו ראוי אבל על ידי צעקות ובני גדול ראוי להנצל על ידי מדת אהיה, אפשר שזוכר לו חובות אבותיו שהם למעלה ממנו ד' דורות ולא ינצל. וכן עושה חסד לאלפים אם יש מבני בניו תוך אלפים שהוא חולה או יש עליו צרה שאין לו זכות כל כך שינצל וירפא על ידי זכותו, אפשר שיועיל לו זכות קרובו להצילו. ותמוה הוא אם נוצר חסד לאלפים ר''ל ב' אלפים למה לא אמר לאלפים שתנקד הפ''א בפתח וחרק תחת היוד. וי''ל דלכל אדם הוא נוצר חסדו לכל המועט לב' אלפים, מהם לפי צדקם נוצר חסדם לכמה אלפים. [פירוש התפילות לר''י ב''ר יקר — השלמות].
-----
פירוש י''ג מדות של ויעבור לרבנו יעקב ז''ל ה' ה' הם שתי מדות. וכן אמרינן בפסיקתא דרב כהנא [קכ''ט] ותאמר ציון עזבני ה' וה' שכחני [ישעי' מ''ט, י''ד], אמרה כנסת ישראל לפני הק' רבונו שלעולם שתי מדות טובות שלך עזבתם ושכחתם, אל כמו כח. כמו יש לאל ידי [בראשית ל''א, כ''ט]. רחום שמרחם על עמוסים בדין. וחנון לענוים יתן חן [עי' משלי ג', ל''ד] כדי ליטהר מסייעין אותו. וכך היא המדה. ואמת [שמקיים] את דבריו ולא נפל [דבר] אחד מכל דברו הטוב [מ''א ח']. נוצר חסד לאלפים הרי מדה טובה יתרה על מדת פורענות אחד לת''ק [תוספתא סוטה ד'] דאילו במדת פורענות, פוקד עון אבות על בנים וגו' [שמות כ'] אבל במדה טובה ועושה חסד לאלפים [שם]. נושא עון זה העושה לתיאבון לאכול נבלות... עריות לפי שאינו מוצא בהיתר. ופשע פשעים אלו המרדים וכן הוא אומר מלך מואב פשע בי [מלכים%ב' ג'] כדאמר' בסוף [פ''ג] דיומא [ל''ו ב'] זה שמוצא בהיתר ומתכוין להקניט ולהכעיס ליוצרו. וחטאה חטאים אלו השגגות וכן הוא אומר נפש כי תחטא בשגגה [ויקרא ד', ב']. ונקה מנקה הוא לשבים ויש אומרים נקה לא ינקה כי רק אתכם ידעתי וגו' על כך אפקוד עליכם וגו' [עמוס ג', ב'] שיפקוד עליכם... ולא הכל... [פירוש התפילות לר''י ב''ר יקר — השלמות].
-----
שלש עשרה מדות סמכוני באשישות רפדוני בתפוחים כי חולת אהבה אני. לשעבר כשהיתה פרוטה מצויה בכיס ולא היה גלות היו כלם רוצים לשמוע דבר משנה דבר תלמוד. עכשיו שאין הפרוטה מצויה בכיס וכולם חולים מן השעבוד, אין מתאוים לשמוע כי אם דברי אגדות תושבחות וברכות ונחמות, וכיון שיש לנו להתחיל נעשה כמו שאחז''ל [ירושלמי מגילה פ''ג ה''ז] לעולם יתחיל אדם בדבר טוב ויסיים בדבר טוב. ומה טוב מהקב''ה, דכתיב הודו לה' כי טוב כי לעולם חסדו. זו היא טובתו שאין למעלה הימנה. משל לאדם אם מטיב לאוהבו די לו אם הוא טוב על האדם כי לעולם חסדו. על כן נתחיל על ראש שמחתי כי שמחתני ה' בפעלך במעשה ידיך ארנן. ואין פעלה ועשיה כי אם בעשיית האדם. דכתיב מי פעל ועשה קורא הדורות מראש. והוא עשנו ואנחנו עמו, מה כתיב בתריה דפסוקא דשמחתני ואתה מרום לעולם ה' עד ותרם כראם קרני. מה הוצרך לומר לעולם כשאמר ואתה מרום לעולם ה', אלא האי לעולם אין כאן מקומו ומהדר אסיפא דקרא דכתיב ותרם כראים קרני. פי' רוממתני לעולם דכתיב ודוד עבדי נשיא להם לעולם. והיינו דאמר במדרש [תנחומא תצוה י'] משאתה נותן רוממות לאדם שוב אינה זזה מידיו, דכתיב ודוד עבדי נשיא להם לעולם. והכי נמי אמרינן בפרק טבול יום [זבחים ק''ב ע''א]. על זה תיקנו רבותינו לומר רוממי שדי תמיד מספרים כבוד אל, כלומר שני רוממות תיקן להם הקב''ה. ביצירת בראשית תיקן כסאו שישב למלוך על כל העולם. תיקן כסא דוד שישב בצדו מלך על ישראל לעולם, נמצא תמיד דהיינו לעולם אותן שני רוממות מספרים כבוד אל שתארך מלכותו תמיד, דהיינו לעולם. והיינו דכתיב ברוך ה' אלהי ישראל מן העולם ועד העולם. ותרגומו מן עלמא דלא הוינא ביה עד עלמא דהוינא, והיינו בבריאתו של עולם, דלא הוה אכתי. והיינו דאמרינן בסנהדרין [ל''ח ע''ב] עד די כרסון רמא, אחד לו ואחד לדוד. אמר לו ר' יוסי עד מתי אתה עושה שכינה חול. אלא אחד לדין ואחד לצדקה. ומה רצה לומר הראשון שאמ' דוד יושב לבדו ומה אמר השני שתקן הקב''ה כסא לצדקה והלא הכתוב מדבר בדוד דכתיב כסאות לבית דוד וכתיב וכסאו כשמש נגדי. אלא ודאי לא פליגי אלא על הלשון שהראשון שאומ' לדוד ר''ל לפי שלא היה מעולם עושה צדקה וחסד כבוד, שאמר הכתוב ויהי דוד עושה משפט וצדקה. וכתיב והמלך דוד זקן בא בימים אינך מוצא אריכות אלא במי שעושה צדקה. וכתיב בדוד ואני בעוניי הכינותי לבית אלהי. ומקשה בירוש' [גיטין פ''ח ה''ג] אם הקדיש כסף וזהב עשיר היה ומהו בעניי, ואם היה עני מנין לו כסף וזהב אלא במקדש ראשון ואומ' דוד על שהיה שאול רודפו והיה דוד יכול להרגו כמה פעמים אמר או אני רודף או נרדף הורג או נהרג גומל אני לו חסד וצדקה.
לא תמצא בכל י''ג מדות אלא חסד והמדה הגדולה שבמדות הא רב חסד והוא כחו של דוד. ור''ל דמתחלת בריתו של עולם ראה שעתיד דוד לעשות צדקה וחסד כל כך שראוי שיהיה מלך לעולם משיהא נולד. אמ' לו לר' יוסי ודאי כן הוא אלא שאתה אומ' ואחד לדוד יטעה העולם שיהו סבורין דוד ממש. לכך יש לומר הלשון הזה אחד לדין ואחד לצדקה, דהיינו דוד דכתיבי ביה ויהי דוד עושה משפט וצדקה, וכמו שהקב''ה נותן רוממות לדוד לא בשביל דוד נאמר הלשון, דאמרי' באגדתא מי שהב''ה נותן לו רוממות. אלא כמו כן בשביל שאר צדיקים גמורים. כדאמ' שמואל [ברכות ל''ד ע''ב] כל הנביאים כולם לא נתנבאו אלא לבעלי תשובה, אבל צדיקים גמורים עין לא ראתה אלהים זולתך יעשה למחכה לו. ואע''ג דאמרי' תמן ופליגי דאמ' אין צדיקים גמורים עומדין במקום שבעלי תשובה עומדין. אינו ר''ל שיאהב הקב''ה בעלי תשובה יותר מצדיקים גמורים, אלא ר''ל מודה אני כי הנאתן מזיו שכינה וכבודן של צדיקים גדול, אבל הב''ה נותן בעלי תשובה אצלו בקרוב לו יותר מן הצדיקים, אבל אין הנאתן כל כך גדולה אצלו ונותן לו פת פרוסה וחתיכת בשר והשרים אוכלים למטה ממנו יותר ויותר, למה מקרבן הקב''ה אצלו, לפי שאם יושיבם בין הצדיקים או למטה מהם יתביישו ויאמרו הצדיקים מה לזה העומד אצלו והוא אינו יודע תורה ועשה כך וכך. והיינו דכתיב ה' אוהב צדיקים ה' שומר את גרים. והיינו כמו בעלי תשובה ששומרם אצלו שלא ידחפוהו ויביישוהו. והיינו דאמרינן בתנחומא אשרי שבחרו אע''פ שלא קרבו זה אברהם שנאמר אשר בחרת באברם. יתרו ורחב קרבם אע''פ שלא בחרם. וראיה לדבר שצדיקים גמורים אהובים לפני המקום כדאמ' במדרש ד' כתות מקבלות פני שכינה דכתיב זה יאמר לה' אני. האומר לה' אני ולא יתערב בו חטא. וזה יקרא בשם יעקב אלו הגרים. וזה יכתב ידו לה' אלו בעלי תשובה. ובשם ישראל יכונה אלו יראי שמים. מכלל דחשיב גרים ובעלי תשובה באמצע. ועוד דאמ' במדרש שיר השירים כפלח הרמון רקתך מבעד לצמתך כל מי שבאה עבירה לידו ונצל ממנה מעלה עליו הכתוב כאלו עשה מצוה. פי' והיינו דאמרינן בגמ' [סנהדרין ל''ז ע''א] אפילו ריקנין שביך מלאים מצות כרמון. והיינו בעלי תשובה, שכל העבירות שהיו סבורין לעשות נעשו להן כמצות כשנצלו. מבעד לצמתך. ואין צריך לומר למצומתים שבהן ובעלי ענוה שלא באו לידי כך. ועוד דאמ' [ספרי דברים י'] שבעה כתות של צדיקים זו למעלה מזו. (כת ראשונה אך צדיקים זו למעלה מזו). כת ראשונה אך צדיקים יודו לשמך. שניה למעלה בחצרות קדשך. ג' אשרי יושבי ביתך. ד' מי יגור באהלך. ה' ומי ישכן בהר קדשך, ו' מי יעלה בהר ה'. ז' ומי יקום במקום קדשו. והיינו צדיקים גמורים שיושבים במקום קדשו. כדא' בחגיגה [י''ב ע''ב] ערבות בו אופנים ושרפים וחיות הקדש ומלאכים ונשמות הצדיקים גנוזות תחת כסא הכבוד. ועל כרחך כן הוא מלמטה למעלה קא חשיב. דבית חשוב מחצר כדאמר דוד אם הראשונים בקיטון אני בבית, ואם הם בבית אני בחצר. ואם הם בחצר אני בסף דכתיב הסתופף בבית אלהי. ואם הם בסף לא אצא מן הפונדק דכתיב בתוככי ירושלם. והיינו דחשיב כת ראשונה של צדיקים והם הקטנים מכולם דכתיב אך צדיקים יודו לשמך מכלל שאין למעלה מצדיקים גמורים. ומה שנחלקו לז' כתות כענין זה ברא הקב''ה עולמו ז' ימים ובחר בשבת. ברא שנים ובחר בשמיטה. בחר ביובל. בחר בערבות, בחר בתבל בז' ארצות. בחר בשם מיוחד מז' שמות. בחר בלוי מז' פשוטים אחר שהעביר הבכורות והיו ד' בכורות וראובן מכר בכורתו ליוסף. ומשבט לוי בחר בזכרים. דכתיב פקד כל בכור זכר. למה בזכרים, לפי שאין כבודו של עולם מקום אלא מזכרים. ויש לה ז' לידות והיה לו לעשות משתה ולהוסיף תהלה כמו שעשה אברהם על יצחק בנו. ואומ' והוספתי על כל תהלתך. פי' משל לאדם העומד אחד אין נפשו עליו וזה היה ט' חדשים מנפקא מדופן. מכאן שצריך אדם למשכן עצמו ועושה משתה [תנחומא תצוה א']. וזה נתחזק ונמול לח' ימים וזהו אדם ובהמה תושיע ה'. וזהו לישועת הבן. וזהו ישראל נושע בה' תשועת עולמים. בזכות המילה שנכרתו עליה י''ג בריתות [נדרים ל''א ע''ב]. והיינו י''ג מדות. והיינו דמפיק ליה אברהם אבינו [עירובין י''ט ע''א]. והיינו כפל בתיבה בשביל עבודת עולם אחד נותן לו ב' עולמים. ולכך אומ' במילה ב' פעמים בדמיך חיי. בעולם הזה ולעולם הבא. דמפיק ליה אברהם מגיהנם. והיינו כל הנשמה תהלל יה. דהיינו ט' בשביל י''ג שבחים הכתו' בשיר השירים. והקב''ה אומר לכנסת ישראל והיינו שיש כ''ו אותיות בי''ג משם שני עד ורב חסד.
וזהו פירוש י''ג מדות ה' מדה ראשונה על צדיק גמור שאינו צריך סליחה אלא על השגגות כשיודעו לו כי אין אדם אשר לא יחטא, ומבקש רחמים אם הוא צריך. ויש שאינו מבקש אפילו צריך שלא יתמעטו זכויותיו. וכולם מבקשים רחמים על חבריהם. ואם שם קמא הוא מן המנין על אותו צדיק שאינו מבקש רחמים על נפשו אע''פ שהוא צריך והקב''ה אוהבו ועושהו לו הצריך לו דרך רחמי אהבה. כדכתי' ארחמך ה' חזקי' והיינו נמי רחמים הבאים בלא שאלה כרחם אב על בנים. ושם שני אפילו כולו מלא עונות. ובאות עליו צרות גדולות ומתוך הצעקות נענה על הצרות במדת ה' גם זה כלל רחמיו. ויש פסק בין שם ראשון ושם שני... עליו רחמי הסליחה מיד בלא קושי ששב ורובו זכאי. לפי שהוא מכות הם על המבקשים על צרכם בלא יסורין וצרות או על חטאים הנודע להם בתחלה או בסוף. אל הוא מדה שנית על מי שרובו זכאי, בין רוב דמוכח ובין רוב דלא מוכח, ומבקש רחמי הסליחה לבד. וכתי' ואל נושא היית להם. ואינו מבקש רחמים על שום צורך מפני שאינו צריך. או הוא צריך ואינו חפץ שיתמעטו זכויותיו. או שקדם על יד על יד עליו ומכמה דורות. רחום הוא מדה שלישית על מי שרובו זכאי ומבקש רחמים על צרכיו שהוא צריך ואינו מבקש סליחו לפי שאינו שב. ואין סליחה בלא תשובה. או הוא מרחם על צרכו ואינו מוחל. חנון הוא מדה רביעית על מי שרובו זכאי והוא צריך פרנסה או רפואה, ושואל סליחה על מיעוט עונות ושואל רחמים על צרכיו, גם על זה נושא חן לפניו ונותן לו שניהם. מוחל ומרחם. ארך אפים הם שתי מדות, חמשית וששית, למי שרובו זכויות ולא שב על מיעוט עונות, ולכך אינו מבקש סליחה אף על זה, הקב''ה מאריך אפו לזמן מועט או מרובה. ואפי' עד סוף ימיו. לפי שרוב זכויותיו דמוכח או דלא מוכח ומעט יקשה לכל אחד. ואפילו לרשעים יאריך אפו על ידי תפלת אחרים ופוקדם ד' דורות ולא יותר. ואם שם ראשון הוא מן המנין הוי מדה אחת בלבד. רב חסד מדה ששית אף למי שהוא מחצה זכיות ומחצה עונות. נס[יון] הוא ברוב זכויות דלא מוכח על פי הדינים הנזכרים למעלה על שאלת ה' הסליחה ובקשת רחמים לצרכים ועל ארך פקידת העונות. ע''כ מדבר ברוב זכיות. ויש כ''ו אותיות כמנין יו''ד ה''א במלואו ומנין י%ה%ו%ה בתנועותיו. מכאן ואילו מדבר על מי שרובו עונות. ואילולי כי רחמי הסליחה גודלים לא ימחול לו. כיון שרובו עונות. ולכך יש ל''א אותיות ועד מדת נקה כמנין אלא שהוא נושא עון אפילו למי שרובו עונות. כיון ששב ואפי' לרובא דמוכח. ואמת היא מדה שביעית למי שהוא רוב עונות ושב הקב''ה מוחל לו. אבל אינו מותר לו על ביטול תורה שהוא אמת. כדאמ' בע''ז [ד' ע''ב]. דאמת לא עביד לפנים משורת הדין. ר''ל אינו לומד או שהוא [לומד] ומותר על השקולות כנגד כל התורה כגון ע''ז וגדוף ושבת וציצית. ואם לא שב הראם בכתב אמת ומה שכתבו במדת של רחמים לפי דאמת נמי משמע לשני פנים. לעשיר העושה רעות לעני, ומדבר זה כמו זה ומרחם עליו. נוצר חסד לאלפים מדה שמינית למי שרובו עונות. אפילו רובא דמוכח, אם הוא שב עליהם הקב''ה נוצר לו אותו מיעוט זכויותיו אפי' לאלפי דור. ולא לוותר ובלבד שעושה אותם מאהבה, אבל מיראה נוצר לאלף דור בלבד. אבל אם היה רובו זכאי היה נוצר לו דורות הרבה. בלא מספר לפי מציאות החן על רוב זכויות. אם מאהבה אם מיראה. או מאהבה רבה או מאהבה מועטת. כדאמרי' במדרש [תנחומא תצוה י'] כשהקב''ה נותן רוממות לאדם אינה זזה ממנה לעולם. נושא עון היא מדה תשיעית. מוחל לו הזדונות אם שב אדם ומבקש סליחה. ופשע מדה עשירית כגון אף המרדים אם שב מהם ומבקש סליחה. וחטאה מדה אחת עשרה. ושמעינן מינה שאף כל שגגות צריכין תשובה כשידע. ושאלת הסליחה נושא את השגגות אם הוא שב ומבקש סליחה כאן השמיע ואין צריך לומר זו ומכאן למדו חכמים את שניהם. ונקה מדה שתים עשרה אף למי שחוזר וחוטא אחר ששב בתשובה גמורה ומחל לו אין הקב''ה חוזר ופוקד הראשונות שהרי יצא נקי בתשובתו. אבל אם יהי נקי תוהה עליהם על שעשה אע''פ שנמחל לו כבר הוי כמי שלא עשה תשובה. ודומה למי שעשה זכויות ותוהה עליהן. ועל זה נאמ' לא ינקה. ומה שנאמר בגמרא ונקה לשבים ולא ינקה לשאינן שבים כך הוא פי', לא ינקה לאותן שתוהין על תשובתן והוי כמו שלא שבו כלל. ואם הוא מיירי על מי שלא שב כלל לא צריכא למימר לא ינקה. יש אומרים לא ינקה היא מדה י''ג ולא נהיר, לפי שאינה מדת רחמים וכל י''ג מדות הן רחמים או לצרכם או רחמי סליחה. אבל יש שם י''ג מדות עם שם קמא, או שנחשוב ארך אפים לשתי מדות. כמו שפי'. ופי' הזה של י''ג מדות מה שכתוב בפי' שלח לך אנשים שאמר משה ועתה יגדל נא כח ה' כאשר דברת לאמר ה' ארך אפים ורב חסד וגו'.
יש לתמוה, כיון שבא להזכיר מדותיו של הקב''ה על עונות ישראל, מפני מה לא נאמר ה' קמא י' ולא אמר אל רחום וחנון ואמת נוצר חסד לאלפים וחטאה הרי יש כאן שדלג ו' מדות. ועוד מה לי להזכיר עונותיהם ולומר פוקד עון אבות על בנים ועל בני בנים על שלשים ועל רבעים. ומה ענין שכת' מיד מצות הקרבנות וחיוב ע''ז ומגדף ומצות שבת וציצית יותר משאר מצות. אלא ודאי ה' קמא אינו מן המנין. ואמ' בלבו, ישראל הם רובם עונות. ואל חנון ורחום הוא למי שרובו זכיות. ולא אמר ואמת לפי דאמת לא עביד לפנים משורת הדין, והוא על בטול התורה והמצות שהן שקולות כנגד כל התורה כענין ע''ז ומגדף ושבת וציצית, כי המזלזל בהן כונתו למרוד בכל התורה. ולכך אמר מדת ה' להיות אוהב כלו זכאי ולרחם אף מי שכולו חייב בעת צערו ושקו ותעניתו. כמו שאמ' הראית כי נכנע אחאב מלפני ואתה אומר לי הלא אינם שבים ואין דעתם לשוב, לא אמרת ארך אפים אף לרשעים ולמי שהוא מחצה עונות ומחצה זכויות אמרת רב חסד להיותו כולו זכאי ואמרת לסלוח הזדונות והמרדים אם יבקשו פניך אם רובו או כולו חייב חשב שלא יזכור שאלו הם שגגות ואמר בלבו כל כך יש להם זדונות ומרדים שלא יקפיד על השגגות אפילו לבניהם. שבמקום שדלג נוצר חסד לאלפים אמר אין להם חסד אבל אמרת לאחר השלש עשרה לא ינקה פוקד עון אבות על בנים ועל בני בנים על שלשים ועל רבעים רמזת בכך כי גדולה מדה טובה על מדת פורענות על אחת מחמש מאות. שהרי פקידה זו היא במקום נוצר חסד לאלפים ואם תבטל פוקד עון אבות על בנים שתרצה להרע האבות והבנים אם כן תפקוד על אלף אלפי דורות מאחר שלא יהיו להם דורות. וכיון שתבטל זה נראה שתבטל נוצר חסד לאלפים מי''ג מדותיך. והשיב (להם) [לו] הקב''ה סלחתי כדבריך לא כמחשבתך ואשיבך על כל דבר ודבר. מה שהזכרת לי תחלה שלא יאמרו מבלתי יכולת ה' ושאתן להם ארץ ישראל כאשר אמרתי, דע כי אקיים פוקד עון אבות על בנים על שלשים ועל רבעים. פי' שלא יכלה זרעם. ואם נשאר להם שום חסד אהיה נוצרו לאלפים. אך האנשים אשר ראו אותותי ומורדים עכשיו בי שהם האבות לא אמחול להם וכולם ימותו במדבר. אך הבנים יכנסו לארץ ישראל, ואחר כבוש וחלוק יעשו קרבנות. ומיד שיכנסו שם התחילו ליטול חלה. ועל מה שדלגת מלת חטאה וסבור אתה שלא אקפיד על השגגות, לא כן הוא. כי עדיין אני אומר וכי תשגו וגו' יביאו קרבנות, אבל לא יתחייבו בגופן לא מיתה ולא מלקות. ועל מדת אמת שדלגת לא יועיל לך על מי שכופר בכל התורה. כי הם מקפידים על המצות השקולות בכל התורה יותר מעל שאר המצות. כל זה הלא ידעת כי נמצא בהם מגדף ונמצא בהם עובד ע''ז כענין פעור. כי מחמת הזנות נושקין ומחבקין הע''ז וכן את ה' הוא מגדף כי שניהם שקולין. ומזלזלין בשבת ששקולה ככל המצות [ירושלמי ברכות פ''א ה''ה] כמו שאמרנו בעזרא. על זה אמר מיד וימצאו איש מקושש עצים. ומזלזלין במצות ציצית לפי שעולה תרי''ג מצות [מנחות מ''ג ע''ב], כמו שמצינו בקרח ששאל דרך ליצנות טלית שכלה תכלה מה היא בציצית [במדבר רבה י''ג ג']. ולכך סמך פרשת קרח לפרשת ציצית. ועל מה שלא אמרת אל רחום וחנון יפה עשית, כי הם על מי שרובו זכויות והם רוב עונות בלא תשובה לכך אמר לו הלא אתה ה' המרחם על מי שרובו עונות אם ישוב ואל תמהר להרגם כי אולי ישובו. ואפילו לא ישובו אתה ארך אפים אף לרשעים. וגדולה מזאת, כי אתה רב חסד למי שמחצה זכויות ומחצה עונות כמו שרובו זכויות אפי' לא עשה תשובה. ואם שב אפילו מי שרובו עונות אתה נושא לו עון ופשע. ונקה לשבים אפי' ימרדו אחר כך. ואע''פ שאמרת לא ינקה לשאינן שבים אמרת כי לא תעקרהו משורש שלא יהיה לו זכר כי אמרת פוקד עון אבות על בנים ועל בני בנים על שלשים ועל רבעים מכלל שלא יאבד זרעם מכל וכל אלא יגבה חוב האבות על יד על יד מן בני ובני בני הבאים אחריו.
נחזור עוד לפרש בי''ג מדות מה' קמא עד מדת חנון. יש לתמוה, אם ה' קמא הוא ממנין י''ג מדות כמו שיש אומרים למה יש פסק בין ה' קמא לשם שני. ועוד למה אמ' משה בפרש' שלח לך ה' ארך אפים ולא אמר ה' קמא. ועוד קשיא לרבינו האי ז''ל שפי' רב חסד היא מדה ששית, על כרחין היא שביעית אם הראשון מן המנין אפילו לא יהיה ארך אפים כי אם מדה אחת. ואם אינו מן המנין קשה למדרש פסיקתא שדרש ותאמר ציון עזבני ה' וה' שכחני שתי מדות השם שכחוני. לכך יש לפרש כי שניהם מדת רחמים היא. ויש לפרש פי' שלשתן. ולמה השלישי מפורש יותר מהשנים הראשונים ויש לומר דודאי השנים הראשונים שהם לשון הויה והם שם העצם הם רחמים גדולים יותר משם רחום שאינו שם העצם. ונפרש איך רחמנות ההויה גדולה ולמה יש הפסק בין שניהם, לפי דשם קמא אע''פ שהיא מדת רחמים ואינו מחשבון י''ג מדות כי אם מה' שני ואילך. ומשה אומר ה' אל ארך אפים הזכיר ה' קמא שזוכר זכות הטובות על הבנים אע''פ שלא שבו. אבל ה' שני הוא על מי ששב, כמו שנפרש שכל הי''ג מדות הם כשאדם מבקש תחנונים לפני המקום על מה שהוא מבקש. ושם ראשון הוא מדת רחמים בלא שום בקשה ולכך יש פסק בין ה' קמא לשני, כי הרחמים של ה' קמא היא אהבה תמה. כדכתיב ארחמך ה' חזקי. וזהו על מי שכולו זכאי ואין עליו שום זדונות כי אם שגגות וכשנזכר מיד מתחיל ושב ועבד להקב''ה עבודות גדולות מאד. ולכן אם בא אליו שום צרה הקב''ה מרחם עליו בלא שום בקשה או מונע שלא תבא עליו, והוא אינו רוצה לבקש עליו רחמים שלא יתמעטו זכויותיו ולפעמים נותן לו עושר ונכסים אף [אם] אינו מבקשם ושומרו ברחמיו של אהבה מכל צרה. ועל אותה שמירה ומתנה בלא שאלה לא נתמעטו זכיותיו. וזהו ה' אוהב צדיקים. וגם זוכר אהבתו לרחם על המזכיר זכות אוהבו. כמו שאנו מזכירים זכור לאברהם ליצחק ולישראל עבדיך. והשם שני הוא נמי על מי שרובו זכאי דמוכח ואין לו כי אם שגגות אך אין בו כל כך זכות לרוב כמו לראשונה ועבר שנים או שלשה זדונות ובאים עליו צרות ושואל רחמים, הקב''ה מרחם עליו אפילו בתפלה קלה בלא צעקה גדולה ובכי, כי תפלתו זכה כיון דרובו זכאי ברוב דמוכח ועונותיהם מיעוטא דמיעוטא ואינו מרחם עליו בלי בקשת רחמיו או בזכרון דעלמא כיון שלא זכה כל כך והוי כמו התנאים שלא זכו כל כך כמו האבות. ונפרש כי ה' קמא היא מדת רחמיו לרובו זכאי אפילו לא מוכח, כיון שעשה זדונות הרבה ותוהה ומתחרט, הקב''ה מוחל לו. דכת' אל נושא היית להם ומוחל בלי בכי ותחנונים גדולים אך ששב בלב שלם ומבקש רחמים. אבל לא יתן לו לצרכו בתפלה מועטת כי אם בבכי ובתחנונים גדולים. ולכך שם אל שהוא מדת הסליחה ברחמים בלא רחמים גדולים, כיון דעונותיו מרובין על זכויותיו אע''פ שרובו זכאי, ומלכותא דרקיעא כעין מלכותא דארעא. שיש כמה מלכים ושרים ושאר פני אדם המוחלים חבריהם ולא ירחמו עליהם בענין אחר עד אשר יקנו עוד אהבתם בשאר שירות ועבודה ודי להם מה שנמחל להם ונקל בעיני קל אדם למחול ולא לחון ולא לרחם לשמרו מאחרים שונאיו. רחום היא מדת רחמים בלא הויה לכך אין הרחמים גדולים כל כך ומדבר שמרחם על מי שרובו זכיות על ידי בכי ותחנונים גדולים אם מבקש צרכיו אע''פ שאינו מבקש סליחה על מיעוט זכיותיו, הקב''ה מרחם עליו ונותן לו פרנסתו בין שהוא זכאי ברוב דמוכח ואפילו ברוב דלא מוכח. חנון היא מדת רחמים שאם יצעק ויתענה וישאל שתיהם סליחה וצרכיו הקב''ה נותן לו שתיהם. ולא עוד אלא אפילו צועק על חבירו ואינו מיטיב כראוי לו הקב''ה שומע צעקתו ונוקמו ממנו אפילו חבירו חשוב כמוהו אך שאינו מתנהג עכשיו עם זה כשורה עד שחברו צועק עליו. וזהו דכתי' והיה כי יצעק אלי ושמעתי כי חנון אני. שמע אשמע צעקתי. וזהו דרך החנינה כדכתי' ומחונן ענוים אשריו. ענוים הם שפלים. וזהו המחונן (עוזרים) [ענוים] מן הרוצה להשפילם עוד ולדרוך על צוארם. ארך אפים והשאר כמו שפירשנו. לפי זה שפי' ארך אפים שתי מדות וחשבנו לשתים, אבל שם קמא אע''פ שהוא מדה אינה מחשבון י''ג מדות. ומ''מ יכול לומר שתי מדות של ה' והוי הפסק כדינו. [פירוש התפילות לר''י ב''ר יקר — השלמות].
-----
ה' קודם שיחטא ה' לאחר שיחטא. פר''ת די''ג מדות, ה' ה' ב' מדות הן, אני הוא קודם שיחטא אני הוא לאחר. וא''ת קודם שיחטא מאי מדת רחמים איכא. וי''ל דעתיד לחטוא כישמעאל דכתוב [בראשית כ' י''ז] באשר הוא שם שאמרו מלאכי השרת כן, כדמפרש בפר' וירא [בר''ר ספנ''ג]. א%ל, זו מדת הדין. רחום, שמרחם על הבריות. וחנון, שנותן חן לבריותיו או נותן להן חנינה. ארך אפים, לצדיקים ולרשעים. ורב חסד, מרבה חסד לבריותיו ונוהג עמהן לפנים משורת הדין. ואמת, שמאמת דבריו לבריותיו. נוצר חסד לאלפים, לאלפים דורות. נושא עון, מה שאדם עושה במזיד לתאותן. ופשע, אלו המרדי' [יומא ל''ו ע''ב] כמו [מלכים ב' ג'] מלך מואב פשע בו. וחטאה, אלו השגגות. ונקה, ופשטה דקרא ונקה לא ינקה בפעם אחת אלא מעט מעט נפרע מן האדם ומורק לו עונותיו. וב' פעמים ה' הם שתי מדות, כדמשמ' באגדה [פסיקתא רבתי פל''א] ותאמר ציון עזבני ה' וה' שכחני [ישעיה מ''ט י''ד], אומרת כנסת ישראל לפני הקב''ה ב' מדות טובות שהיו לך ב' פעמים ה' ה' אבדתם ממני, אלמא שתי מדות הן. ובמגילת סתרים דרבינו ניסים אינו מונה (אלא) אותן אלא מדה אחת, דה''ק ויקרא ה', אתה ששמך ה' יש בה י''ג מדות ה' רחום וחנון וגו' ה' ורחום וכו', ובשם השני מתחילים המדות. ונוצר חסד לאלפים הם ב' מדות, דנוצר חסד משמע זמן מועט או זמן מרוב(ע)[ה], אבל לא כל כך לאלפים, ולאלפים דקאמ' זו היא מדה אחרת. [תוספות ישנים].
-----
פתרון י''ג מדות בשם רבי' יעקב ז''ל. יי' יי', הן שתי מדות דאמ' בפסיקת', ותאמ' ציון עזבני יי' ויי' שכחני, אמ' כנסת ישראל לפני הקב''ה רבונו שלעולם אותן שתי מדות שלך עזבתם ושכחתם. אל לשון כח יש לאל ידי מתרג' אית חילא בידי. רחום שמרחם על עמוסים בדין. וחנון ולענווים יתן חן הבא ליטהר מסייעין אותו. ארך אפים אף לרשעים כדאית' בשבת פ''ר עקיבה. ורב חסד מטה כלפי חסד, ואית דאמ' מעביר ראשון ראשון וכך היא המדה מדה שביעית, ואמת שמאמת את דבריו, ולא נופל דבר אחד מכל דברו הטוב. נוצר חסד לאלפים, הרי מדה טובה יתירה על מדת פורענות אחד לחמש מאות דאילו במידת פורענות כתי' פוקד עון אבות על שילשים ועל ריבעים, ואילו במדה טובה ועושה חסד לאלפים. נושא עון זה העושה לתיאבון ואוכל נבילות ועריות שאינו מוצא בהתיר. ופשע פשעים אילו המרדים, וכן הוא אומ' מלך מואב פשע בי, כדאית' במסכ' יומא, [ל''ו ע''ב] זה שמוצא בהתר ונתכוון להקניט ולהכעיס ליוצרו. וחטאה חטאים אילו השגגות, וכן הוא אומ' נפש כי תחטא בשגגה. ונקה מנקה הוא לשבים, כך קבלתים בצרפת. [וי''א השלישית עשרה מדת ונקה לא ינקה כמו רק אתכם ידעתי מכל משפחות האדמה על כן אפקוד עליכם את כל עונותיכם, שיפקוד עליהם מעט מעט כפיד של תרנגול ולא הכל ביחד, וזהו ונקה מעט מעט, לא ינקה ביחד, הרב ר' זרחיה הלוי ז''ל]. אב''ן. אבל רבי' סעדייה והגאוני' אומ' שהשם הראשון אינו מן המניין שהטעם מפסיקו ומונה מן השני, (ואית) [וא''ת] דאמ' בר''ה (אני) יי' יי' אני הוא קודם שיחטא אדם ואני הוא לאחר שיחטא אדם ויעשה תשובה דבשלמא לאחר שיחטא יתקבל בתשובה וזו היא מדת רחמנות, אבל קודם שיחטא אין לשומו מדת רחמים, אלא רוצה לומ' הוא ראשון והוא אחרון, אלא יש לומ' נוצר חסד לאלפי' הם שתי מדות דאילו נוצר חסד לעשרה דורות הרי מדה טובה יתירה על מדת פורענות, שמדת פורענות לד' דורות, וכשהוא נוצר חסד לאלפי' אחד לחמש מאות, וכן כתב רב היי, רב חסד, ב''ה אומ' מטה כלפי חסד, ותנא דבי ר' ישמעאל מעביר ראשון ראשון וכך היא המדה מדת ששית, הרי שמונה נוצר חסד לאלפי' בשתים, ויי' ויי' אינו מונה אלא אחד מהן, ואית דאמ' ארך אפיים שתי מדות לרשעי' ולצדיקי', כדאמ' בשבת פ''ר עקיבה ופרק חלק [סנהדרין קי''א ע''א] ופ' שור שנגח [ב''ק נ' ע''ב], ונוצר חסד מדה אחת, ורב חסד מדה אחת, כי מדת רחמ' וחסד הם רבים, וכן כת' ברוב רחמיו וברוב חסדיו, כי רבים רחמיו, מגיל' סתרים. אך נ''ל עקר, כפר''ת, וראיה מהפסיקת'. ואם תאמ' קודם שנברא העולם איך [יתכן] לשומו מדת רחמים, (י''ר) [יראה לי] מדאמ' בפסחי' פרק מקום שנהגו [נ''ד ע''א], ובפרקי ר' אליעז' [פ''ג] שהתשובה נבראת קודם שנברא העולם והקדים רפואה למכה כדכתי' בטרם הרים יולדו וגו' תשב אנוש עד דכא ותאמר שובו בני אדם. אב''ן. [המנהיג הלכ' תענית].
-----
זו היא מידה שישית המנויה בדרכי י''י, וזהו מניינם. י''י י''י, אל, רחום, וחנון, ארך אפים, ורב חסד, ואמת, נוצר חסד, לאלפים, נושא עון, ופשע, וחטאה, ונקה. וזהו פירושן, י''י, לאחר שיחטא האדם וישוב בתשובה, אל גם זה מידת רחמים, כמו שנ' [תהלים כ''ב] אלי אלי למה עזבתני, ולמידת רחמים (היה) [הוא] אומ', דאי למידת הדין הלואי שיעזבנו. ואני מפרש לשון חוזק כמו [יחזקאל י''ז] ואת אילי הארץ לקח, חזק הוא לכבוש כעסו ולדון [אותו] במדת רחמים [האיש לזכותו, רחום וחנון אע''פ שאינו הגון ולעולם ב' מדות הן חנון מטיב הוא לרחם עליו יותר בעין יפה], ארך אפיים שלא יפרע ממנו [מיד] כדי שישוב, רב חסד מטה כלפי חסד כמו שפירשו בית הלל, ואמת, בעל הבטחה מה שמבטיח יקיים הנחמות, ולא יאמר אדם כמה צדיקים מתו בלא תשלום שכר, שגמולם בעולם הבא, ואם [יש] עון בידו יפרע ממנו בעולם הזה, כדי שיהא נוחל העולם הבא. נוצר חסד להיטיבו להגן עליו מפורענות, ולא עוד, אלא נוצר חסד לאלפים דור, לפיכך יחשוב אדם כמה שכרי גדול אם איטיב מעשיי שהריני מזכה לדורות הרבה. עון, אלו הזדונות. ופשע אילו מרדין, שמתכוין למרוד כנגד, ואפי' הכי אם ישוב ימחול לו. וחטאה, (כאילו) [כולן הן] חשובין [לפני] כאילו שגגה בא לידו. ונקה, לגמרי כאילו לא חטא כלל, ובמחיצת צדיקים הוא עומד. כל המעביר על מידותיו, אם הקניטו בדברים או במעשה ומפייסו מקבלו. ברית כרותה לי''ג מידות, שאם יזכירו אותם הציבור בכוונה, ומחשב בלבו משמען, אינן חוזרות ריקם, הקב''ה מושך להם חסד. [ריבב''ן].
-----
המצוה רי''א. לר''ם [סהמ''צ עשין ח', הל' דעות פ''א ה''ו]. צוינו להתדמות בו יתעלה כפי היכלת. והוא אמרו יתעלה [דברים כ''ח ט'] והלכת בדרכיו ואמר [שם י''א כ''ב] ללכת בכל דרכיו ובא בפירוש [ספרי דברים פיס' מ''ט, שבת קל''ג ע''ב, סוטה י''ד ע''א, רמב''ם שם] מה הקב''ה נקרא רחום אף אתה היה רחום ומה הוא נקרא חנון אף אתה היה חנון ומה הקב''ה נקרא חסיד אף אתה היה חסיד. וכבר נכפל זה הענין בלשון אחר ובא בפירוש גם כן שרצה לומר ההדמות בפעולות הטובות והמדות הנכבדות אשר יתואר בהם יתעלה על צד הדמיון, ע''כ. וענין מצוה בו נתבאר ממה שכתב הר''ם ממאמרי רבותינו שהוא להדמות אליו בפעולותיו הטובות הנשפעות אל זה המציאות מאתו. ומבואר הוא במעט עיון, שכל אלו התארים שנאמרו על ה' יתעלה, ר''ל אלו המדות כגון חנינה ורחמים, ראויות לאדם מצד שכלו, וההולך בדרכים אלו המדות הוא הולך בדרכי ה' וראוי לבא באהל ביתו. וכבר בארנו במצוה ראשונה שי''ג מדות שאינן חוזרות ריקם שנאמרו בתורה הם כשישיג ה' יתעלה מצד פעולתיו ודרכיו ונקרא רחום וחנון מצד הפעולות הנראות מאתו במורכבים מתחת גלגל הירח. וכבר באר הר''ם [מו''נ ח''א פרק נ''ד] בהרחבה ענין הרחמים והחנינה שנמצאו אצל ה' יתעלה. ולפי הענין ההוא יהיה גם כן משלמות מדות האדם וההערה הנפשית לחון על הנבראים.
ונבאר גם כן מה שבא אחר כך ממדות ה' ונאמר כי אמרו ''ארך אפים'' הוא לזמן עמידת האדם, למען ישכיל וישיג האמת בזה העולם שהוא כלו אף. או אמר ארך אפים על אישי מין האדם שיחמול על החוטא שישוב בתשובה. ואמר ''רב חסד'' על מה שהגדיל חסדו במין האדם על כלל חסדו בבריאת העולם כשבראו בעל שכל בכח ובבחירתו להדבק בה' ויחיה לעולם. ואמר ''ואמת'' במה שישיג האדם מן הדעות האמתיות כפי מה שגזרה חכמת ה', כי אמת יאמר על הדבר הנצחי הקיים. אמרו רבותינו [שבת נ''ה ע''א] שחותמו של הקב''ה אמת וזה מבואר. אמנם אמרם [שם] על צד הרמז שבאמת אות ראשונה ואמצעית ואחרונה שבאל''ף בי''ת, הכונה בו שחותם ה' הוא בג' עולמות ר''ל עולם התחתון ואמצעי ועליון, ובידו יחתום הכל, ועם החקירה באלו הג' תושג אמתת מציאותו שהוא התכלית.
אמנם אמרו נוצר חסד לטובים נושא עון ופשע וחטאה לרשעים והם י''ג מדות. ''עון'' נאמר על המזיד העושה עברות להנאתו בכונה, ופשע על המורד והוא קשה ממזיד. ואמר חטאה על השוגג [עי' יומא ל''ו ע''ב] ''ונקה לא ינקה'' באר הר''ם [מו''נ שם] עניינו ושרש לא ישרש. ''פוקד עון אבות על בנים'' בארו הר''ם [מו''נ שם כה''ע] בחטא ע''ז, ולבאור זה נרחיב במצוה ראשונה מחלק מצות לא תעשה. וכתב הר''ם [מו''נ שם כה''ע] שכל י''ג מדות רחמים מלבד פוקד עון אבות. ולפי המבואר מדבריו ה' הראשון אינו מדה, וכבר באר הא''ע, ויש מן החברים שאומר שלבאור הר''ם יהיה פוקד עון אבות על בנים מדת רחמים במקרה לא בעצם. הכונה בו כי השחתת הרשעים קיום הצדיקים והעמדת העולם אשר מרחמי ה' על הצדיקים. ויש מי שאמר שפוקד עון אבות הוא למדת רחמים שאינו פוקד כל עונש החטא על האב לבד, אך מחלק העונש לבניו עד דור רביעי. ולפי זה הבאור יהיה מדה אחת ונקה לא ינקה ויהיה נמשך לכונת רבותינו בפסיקתא שה' ה' הם שתי מדות. והמבואר אצלי שכל המדות הם מדות רחמים, גם אם נאמר שהשם הראשון הוא שם העצם, ויאמר למדת רחמים בהשגיחו על נבראיו ובפרט על העם אשר בחר לו לנחלה לקחם לחלקו ואינם תחת המערכת. וכבר ידעת בכמה מקומות אמרם ה' מדת רחמים. ופוקד עון אבות מדת רחמים, לפי הדרך שבארנו שאינו פוקד כל עונש החטא על האב לבד. ויורה על זה שבתפלת משה בענין המרגלים אמר [במדבר י''ד י''ח] ה' ארך אפים ורב חסד ולא הזכיר ה' אל רחום וחנון, שלא בא לזכור כאן מדות ה' יתעלה מפני שהוא היה מתפלל עליהם מצד חטאם, וזוכר מדות רחמי ה' להעביר לחוטא, ולא הזכיר ואמת שלא היה צריך להזכיר במקום הזה. ולא הזכיר נוצר חסד לאלפים שזה נאמר על הטובים כמו שבארנו. ולא הזכיר וחטאה, כי בעלי עון ופשע היו וחטאה נאמר על השוגג. ומאשר הזכיר ונקה לא ינקה פוקד עון אבות יתברר לך שזו מדת רחמים. כי תפלתו היתה לזכור חסדי מדות ה' למחול עונותם ולסלוח חטאתם. והוא אמרו אחר זה סלח נא לעון העם הזה כגדל חסדך, אם כן יהיה פוקד עון אבות על בנים כלומר שלא יפקוד עליהם כל החטא. ואעפ''י שלפי מאמר רבותינו נראה כי פוקד עון אבות על בנים איננו מדת רחמים. והוא אמרם [מכות כ''ד ע''א] ד' גזרות קשות גזר משה על ישראל ובאו נביאים ובטלום. משה אמר [שמות ל''ד ז'] פוקד עון אבות וגו' בא יחזקאל ובטלה שנאמר [יחזקאל י''ח ד'] הנפש החוטאת היא תמות, איננו רחוק לבאר פוקד עון אבות על בנים לשני ענינים כפי באור הר''ם, וכפי מה שבארנו, לפי מה שנראה בתפלה שעשה משה בענין המרגלים.
ונשוב לכונתנו בענין מדות ה' שחייבין אנחנו ללכת בדרכיו ולהדמות לפעולותיו, וזה שנתדמה אליו יתעלה ללכת בדרך הרחמים והחנינה, וכך נתדמה אליו בהיותו ארך אפים. וזה שנרחיק ממנו פעולות הכעס לנקימה למי שיגמלנו רעה. וכבר ידעת מאמר רבותינו אמרם [ראש השנה י''ז ע''א מגילה כ''ח ע''א] למי נושא עון למי שעובר על פשע. ולהיות ענין הפעלות הכעס חולי גדול לנפש יגרום הסתלקות החכמה אמרו רבותינו כל הכועס כאלו עובד עבודה זרה, וזה מבואר כי עבודה זרה היא מיתת הנפש, והמדות המגונות הם סבת חליי הנפש הממיתין אותה, ואחת מן החלאים הרעים הוא הכעס. והתבונן בהפלגת מאמרם [פסחים ס''ו ע''ב] כל הכועס אם חכם הוא חכמתו מסתלקת ממנו אם נביא הוא נבואתו מסתלקת ממנו. באר הנה שאפילו מי שהורגל בענינים שהם חיי הנפש ושבו אליו קנין גמור, עם הכעס יסתלקו ממנו, כל שכן שימנענו שלא ישיג הקנין ההוא.
וממה שנראה ממדות ה' היותו ברום המעלה, על דרך המשל משגיח בתחתונים אשר הם בתכלית השפלות נתדמה אליו בזה לבל נבזה ענות עני. וכבר ידעת מאמר רבותינו אמרם [מגילה ל''א ע''א] כל מקום שאתה מוצא גדולתו של הקב''ה אתה מוצא ענותנותו. וזאת המעלה, ר''ל הענוה והשפלות היא שנשתבח בה אדון הנביאים באמרו [במדבר י''ב ג'] והאיש משה עניו מאד. ובזאת המדה היא שראוי שיתנהג בה האדם עד הקצה האחרון. אמרו רבותינו [מדות פ''ד מ''ד] מאד הוה שפל רוח. והתבונן מאמר רבותינו [סוטה ה' ע''ב] כל המגביה לבו כאלו כופר בעקר באמרו [דברים ח' י''ד] ורם לבבך ושכחת, ואמרם [משלי ט''ז ה'] תועבת ה' כל גבה לב, וזה מבואר במעט עיון כבר ידעת מה שאמר דוד [תהלים י' ד'] רשע בגובה אפו בל ידרוש אין אלוקים כל מזימותיו. ומה נאות הפליגו רבותינו [סוטה ה' ע''א] במאמרם [תהלים ק''א ה'] גבה עינים ורחב לב אותו לא אוכל אל תקרי אותו אלא אתו אין אני והוא יכולים לדור בעולם. וזה אמת מבואר כי בגבהות האדם תסתלק השכינה ורוח הקדש ממנו, ושלמות האדם והשגתו בשם יתעלה הוא בהשפלתו. התבונן במאמר רבותינו אמרם [דברים ז' ז'] לא מרובכם מכל העמים חשק וגו' כי אתם המעט אמרו ע''ד דרש [חולין פ''ט ע''א] כי אתם הממעיטים עצמכם, נתתי גדולה לאברהם אמר [בראשית י''ח] ואנכי עפר ואפר, למשה אמר [שמות ט''ז] ונחנו מה, לדוד אמר [תהלים כ''ב] ואנכי תולעת ולא איש. באר בזה המאמר שחשק ה' בישראל מצד השפלות, וראה בעיניך כי היותר משפיל עצמו הוא היה בתכלית השלמות, כי אדון הנביאים אשר לא קם כמוהו שם עצמו לאין כאמרו ונחנו מה, ואברהם אבינו ראש לנביאים שהיה למטה ממשה רבינו בנבואה המשיל עצמו בפחות שביסודות, ולא המשיל עצמו כהשפלת אדון הנביאים. ודוד המדבר ברוח הקודש שאין מעלתו כמעלת הנביאים השפיל עצמו לבעל חי היותר פחות, ולא השפיל עצמו כל כך, והרחבנו בשתי מדות אלו לפי הצריך להתנהג בהם עד הקצה האחרון, ורוב המדות המגונות מסתעפות מאלו המדות. אמנם הקנאה התאוה והכבוד זה מבואר שזה יסתעף ממדת הגבהות והכעס, ומי שיהיה שלם בשתי מדות אלו, ר''ל שלא יכעוס אפילו בדבר גדול ויהיה נבזה בעיניו נמאס קרוב שישלים עצמו בכל המדות הטובות. וכבר הרחיב הר''ם בענין המדות שצריך שיתנהג האדם בדרך הממוצעת כמו שתמצא בהלכות דעות [פ''ב ה''ב וה''ג]. שאר המדות הנזכרות בי''ג מדות הן מיוחדות בשם יתעלה יותר ומה שיוכל האדם להדמות אליו בהם מבואר בעצמו.
והענין שכולל מצוה זו הוא כלו שכלית להדמות בדרכי ה' ופעולותיו, והנה שאלנו אחד מן החברים אחר שמצוה זו היא כוללת כל התכונות המועילות לנפש, איך ימנה מצות צדקה מצוה בפני עצמה שזה מדרכי ה' באמרו [ירמי' ט' כ''ג] אני ה' עושה חסד משפט וצדקה בארץ. ואפשר לומר כי הצדקה מצד שהיא דבר שיקשה לרוב בני אדם, והוא פזור הממון ונתינתו, הוצרך לצוות על זה ביחוד גם אם אפשר שיהיה נכלל באמרו והלכת בדרכיו. ועוד כי הצדקה הוא ענין תפול עליו ההסכמה למה שיצטרך להנהגה מדינית, הלא תמצא בקצת מקומות אשר יסכימו כלם יחד כי כאשר יקרה מקרה לאחד מהם ממפולת השריפה, או שטיפת נהר תהיה יד כלם שוה להשלים החסרון ההוא מאשר מקרה ראוי לכל, ובזה יבטח בקיום הישוב לו ולזרעו. וכן הוא ענין הצדקה יצטרך להסכמה בין בני אדם כמאמר הכתוב [דברים ט''ו י''א] כי לא יחדל אביון מקרב הארץ, ונמשך לזה מאמר רבותינו אמרם [שבת קנ''א ע''ב] אקדמו רפתא לעניי כי היכי דלקדמו לבנך. אמנם המדות אשר בנפש לא יפול בהם הסכמה, והם לפי טוב תכונת בעל נפש, והרגילו עצמו בהן לעצמו לפי הערתו השכלית. ואין המדות שהוזכרו במדרש בענין באור והלכת בדרכיו, שהם הרחמים והחסד והחנינה. ובכלל מצוה זו גמילות חסדים שהוא בגופו שאין לה שיעור או כגון בקור חולים ונחום אבלים וקבורת מתים והכנסת כלה ולוית האורחים וכן כל כיוצא בזה, וכבר בארו זה גם כן בדרכי ה' לפי שכל אלו הערה שכלית. וכאשר תתבונן בפרטי הענינים מה שבא בענינים אלו מדברי רבותינו, תתבונן במה שיש בו מן השלמות ומן התקון והיושר. ועל אלו אמר [שם] שהעושה אותן אוכל פירותיהן בעה''ז והקרן קיימת לו לעולם הבא. וזה מבואר ששכר גמילות חסדים יושג בעה''ז, וההערה השכלית שהיא העקר הוא הקרן שקיימת לו לעה''ב. [הבתים — ספר המצוה].
-----
ועל ענין י''ג מדות כתב ר' האיי בתשובה שאין היחיד רשאי לאומרן וכ''כ ר' עמרם וכ''כ הרשב''א ז''ל בתשובה וז''ל מסתברא שאין אומרים י''ג מדות ביחיד כל שאומר דרך תפלה ובקשת רחמים דכדברים שבקדושה הם כשז''ל בהגדה נתעטף הקב''ה כש''צ והראהו למשה בסיני ואמר כל זמן שישראל חוטאין כשיגיע עת צרה יעשו כסדר הזה ואני מוחל להם עכ''ל. פי' י''ג מדו' להר''י מקור' ז''ל. ה' ה' זהו מדת רחמים לומר שמרחם האדם ומשמרו מן החטא ומרגיל האדם לידי מצוה קודם שיחטא. וה' השני ר''ל שיעשה כן אף לאחר שיחטא אם שב בתשובה שלימה. ולכך לא הזכיר משה במרגלים רק שם א' שכבר חטאו. ופי' זה נראה כי איך יתכן לומר שמדת רחמים לא ייטיב לאדם אלא קודם שיחטא  אין זה רחמים כ''א דין למה לא ייטיב לו מאחר שלא חטא ועבד את בוראו. אל גם זה רחמים כמו שנא' אלי אלי למה עזבתני דאלו היתה מדה''ד לא היה לו לומר למה עזבתני דפשיטא ליה למדה''ד לעזבה. וכן פרש''י ז''ל שמצא במכילתא. רחום פי' שמרחם בלא דין מאהבה כמו שהאב מרחם על הבן וחלוק יש בין רחום וחנון. רחום ר''ל שמרחם לשואלו. וחנון בלא שאלה לפי צרכו כראוי לו. ועוד דרשו רחום שמכפר עון וחנון שמשיב לו חנם מאוצר חנם. אין זה מן הפי'. מדרש אגדה וחנותי את אשר אחון הראה לו הקב''ה למשה כל אוצרות טובות והוא שואל לו אוצר זה למי למי שעושה צדקות וזה למי לבעלי תורה. וזה למי למכבדיה. הראה לו הגדול וא''ל זה למי שאין לו שכר חנם אני עושה לו. וחנותי את אשר אחון מאוצר חנם אטיב לן ורחמתיו ע''כ. ארך אפים לצדיקים וגם לרשעים וגם זה לטובה להם אולי ישובו קודם שיבא עליהם הפורענות. ורב חסד לצריכים חסדו כשאדם שקול מחצה עונות ומחצה זכיות ורב חסד מטה כלפי חסד כלפי הזכיות ברוב חסדו. ואמת פי' מאמת דברו לטובה שלא חזר דבר טוב שאמר הקב''ה על ישראל ריקם כדאשכחן גבי משה ואעשה אותך לגוי גדול וכתיב ובני רחביה רבו למעלה. אבל לרעה אינו כן שמצינו בננוה שאמר יונה עוד מ' יום ונינוה נהפכת וכתיב וירא ה' כי שבו מדרכם הרעה וינחם וכן נמי כתיב ההוא אמר ולא יעשה וי''מ הפסוק כלו בתמיה אך לפי' זה נוכל לפרש בניחותא וה''פ ההוא אמר ולא יעשה לענין רעה אם ישובו. נוצר חסד לאלפים דרשו חז''ל כתוב א' אומר לאלף דור וכתוב לאלפים. ומשני כאן לעושים מאהבה לאלפים כאן לעושים מיראה לאלף. וכתיב ועושה חסד לאלפים לאוהבי ומדה טובה מרובה על מדת פורענות על א' ת''ק דכתיב פוקד עון אבות על בנים על שלשים ועל רבעים וחסד הוא מדת טובה יותר מצדקה כדכתיב וחסד ה' מעולם ועד עולם על יראיו וצדקתו לבני בנים ולכך מחלקין אותה לב' מדות. נושא עון פי' יש תנאים חד אמר נושא דרשינן פי' כובש כלומר הוא מצמצם העונו' בסאה שלהם ומשים המרובה במקום מועט. וחד אמר מרים העונות מן המשקלות ומקל אותם עד ג''פ אם שב כמה דאמרינן מעביר ראשון ראשון וכך היא המדה. ואם חוזר הוא לקלקולו מחזירין ופשטי הכי נושא עון והפשע ועושה אותם כחטא שהוא שוגג כדכתיב ונפש כי תחטא בשגג' ועוד זה מזיד ופשע כדכתיב מלך מואב פשע בי מרד. וי''מ על שנא' על ג' פשעי ישראל כשבא העון הראשון אל מחיצה ראשונה אינו נכנס לפני הקב''ה וכן לא בב' ולא בג' עד פשע ד' אז נכנס לפני הב''ה ועז''כ ועל ארבעה לא אשיבנו. ונקה ר''ל דמנקה לשבים בכל לב והכי דרשינן ונקה לשבים לא ינקה לשאינן שבים ולהכי י''א לא ינקה אינו מן המנין לפי שאינה מדה טובה כמו השאר. ומנינם הכי הוא. ה' א'. ה' ב', אל ג'. רחום ד'. וחנון ה'. ארך אפים ו'. ורב חסד ז'. ואמת ח'. נוצר חסד לאלפים ט'. נושא עון י'. ופשע י''א. וחטאה י''ב. ונקה י''ג. וי''א שה' ראשון אינו מן המנין ומונין ארך אפים לב' מדות ולפי שדרשינן לצדיקים ולרשעים. וי''מ ארך אפים מדה א' ומונין נוצר חסד לאלפים לב' לפי שנוצר חסד בלבד עד ו' דורות ולפי שנוצר חסד קאי לעושה מיראה והוא עד אלף דור ואלפי' קאי לעושה מאהבה. וי''מ ונקה לא ינקה לענין אחד והכי פירושא אינו עושה העונות כמו דבר שמנוקה ואינו מנוקה אלא מנקה אותם לגמרי. [ארחות חיים הלכ' שני וחמישי סימנים ב'—ג'].
-----
ובמנין י''ג מידות יש מחלוקת בין הראשונים. הגאונים אומרים כי ה' ה' אינם עולין לחשבון שנים, כי הראשון הוא הקורא, והשני הוא תחילת המידות. ומביאין ראיה מן ההפסק שיש ביניהם. ואין לומר מדדרשינן בפרק קמא דראש השנה ה' ה', אני הוא קודם שיחטא האדם, ואני הוא לאחר שיחטא האדם, ויעשה תשובה, שהם שתי מידות, דבשלמא לאחר שיחטא יקבלנו בתשובה, וזו היא מידת רחמים. אבל קודם שיחטא אין לשומו מידת רחמים. אל ב', רחום ג', וחנון ד', ארך אפים ה', ורב חסד ו', ואמת ז', נוצר חסד לאלפים, שתי מידות, כי נוצר חסד סתם מידה אחת, ולאלפים מידה שניה, שנוצר חסד לאלפים דור, ועודפת על מידת פורענות, שאומר בה על רבעים, חמש מאות. נושא עון ופשע וחטאה ג', כי הם חלוקים (יומא ל''ו ע''ב) עונות אלו הזדונות. פשעים אלו המרדים. חטאים אלו השגגות. ונקה. מידה אחת, הרי י''ג. וחכמי צרפת אומרים כי ה' ה' הם שתי מידות. ומביאין ראיה, מדאמרינן בפסיקתא, ותאמר ציון עזבני ה', אמרה כנסת ישראל לפני הקדוש ברוך הוא, רבונו של עולם, אותם ב' מידות שנתת לי בסיני עזבתם ושכחתם, ועוד, שרבותינו ז''ל דרשום בשני ענינים, אני הוא קודם שיחטא האדם, כדדרשינן בישמעאל (בראשית רבה נ''ג, י''ט) כי שמע אלהים בקול הנער באשר הוא שם (בראשית כ''א, י''ז) ואף על פי שעתידין בניו להמית את ישראל בצמא לא הענישו, ולאחר שיחטא האדם ויעשה תשובה, כדדרשינן (ירושלמי ראש השנה פ''א ה''ג) אם זך וישר אתה (איוב ח', ו') היית אין כתיב כאן, אלא אתה. ומה שאמרו הגאונים שקודם שיחטא האדם אין לשומו מידת רחמים, יש לפרש, שאף על פי שגלוי וידוע לפניו שסופו לחטוא, מתנהג עמו במידת רחמים, באשר הוא שם, אי נמי, קודם שיחטא בעבודת אלילים, שכבר חשב לעבדה, ומחשבת עבודת אלילים מצרפה הקדוש ברוך הוא למעשה (קדושין מ' ע''א) שנאמר (יחזקאל י''ד, ה') למען תפוש את בני ישראל בלבם, אפילו הכי מתנהג עמו במידת רחמים קודם שיחטא, וכשיחטא מצרף המחשבה עם המעשה. ומה שאמרו עוד הגאונים שהשם הראשון אינו מן המנין. כתב הרא''ש, לא נהירא לי כלל, דלמה לי למכתב ויקרא ה', הא כתיב ויעבור ה' על פניו, ועלה קאי ויקרא, ומה לו להזכיר את השם אחר ויקרא. ועוד דנוצר חסד בלא אלפים אינה מדה, דאפילו הרעה הוא נוצר עד רבעים, וכל המידות מידות ויתור הן. וכן נהגו בכל גלות ישראל, שהחזן אומר ויעבור ה' על פניו ויקרא, והקהל מתחיל ה' ה' אל רחום וחנון. ולפי דברי הגאונים היה לו לחזן לומר ויקרא ה', והקהל ה' אל רחום וחנון. וכן כתב הרב יונה. וכתב הרב רבי ישראל, אף על פי שגם לא ינקה הוא ממידות השם, כאמרם ז''ל (יומא פ''ו ע''א) ונקה לשבים, לא ינקה לשאינן שבים, אינו ראוי להתחנן בו לפני ה', כי ראוי להתחנן במידות של רחמים, לא במידות של עונש, כמו האדם החולה שאומר רופא חולים רפאני, ואינו אומר מוחץ עריצים רפאני. כתב הרי''ף בפרק קמא דראש השנה (י''ז ע''א) נושא עון ועובר על פשע. תנא דבי רבי ישמעאל, מעביר ראשון ראשון, וכן היא המדה. פירוש, אדם ישר ותמים בדרכיו אם נכשל בחטא, ועדיין לא בא חטא על ידו מעודו, אותו החטא אין הקדוש ברוך הוא כותבו עליו, אלא מעבירו, וכך היא מידתו של הקדוש ברוך הוא, שלא לחייב בתחילה, שנאמר (איוב ל''ג, כ''ט) הן כל אלה יפעל אל פעמים שלש עם גבר. אמר רבא ועון עצמו אינו נמחק, דאי איכא רובא עונות מיחשב בהדייהו. פירוש, אם בשעת מיתתו איכא רובא עונות לבד מאותן שהעביר, מיחשבו הנך נמי בהדייהו, ומיענש אכולהו. פירוש אחר לגאון, הא דתנא דבי רבי ישמעאל קיימא באדם ירא שמים, שהוא קבוע בעשיית המצות, ושומר חמורות, ובעתים חוטא בקלות. מידתו של הקדוש ברוך הוא עמו, שהוא מעביר ראשון ראשון, ומוחלו, ובתורת צדיקים הוא. ועון עצמו אינו נמחק, אלא תלוי ועומד עד שעה שימות, באותה שעה מחשבין, אם זכויותיו מרובין מאותן עוונות שהעביר, אינו נענש עליהם, שהרי העבירן ראשון ראשון. ואינן חשובין עליו, וכאילו לא עשאן דומה. אבל אם גברו אותם עונות, ונמצאו מעשיו כולם מצטרפין ונשקלין זה עם זה, רובא חובות, הרי כל אחד ואחד נחשב, ונותן לו דין על כולם, וזו היא המידה המנויה בדרכי ה', פירוש, המידה שאמרו עליהם וכך היא המידה, וזהו פירוש מידה שביעית המנויה בדרכי ה', והיא ורב חסד, שביעית, כל זה כתב הריא''ף. והרא''ש כתב, מעביר ראשון ראשון, שהקדוש ברוך הוא אינו כובש ולא נושא, אלא עון ראשון שאדם עושה מעבירו, ואינו כותבו עם שאר העברות. נמצא אם הוא שקול הזכיות מכריעין, כיון שאותו עון אינו עמהם. ואם הכף שקולה בלא אותו עון, הקדוש ברוך הוא מחזיר אותו עון, והעונות מכריעין. והיינו דקאמר דוד (תהלים ס''ט, כ''ח) תנה עון על עונם. [אבודרהם סדר תפילת התעניות].
-----
והכי אמר רבינו רב נתן שאין מנהג אצלינו לומר שלש עשרה מדות אלא בצבור ואין רשות ליחיד לומר אותן בתפלתו אלא בצבור. ולואי כשהצבור מתקבצין ומתענין ועושין צדקה ומבקשין רחמים ומכוונין את לבם לאביהן, הב''ה מרחם עליהם ואין מואס תפלתן של רבים ועונה אותן, שנאמר הן אל כביר לא ימאס. וכרת הב''ה ברית עם משה ועם אבותינו שאין חוזרות ריקם שנאמר הנה אנכי כורת ברית. לפיכך אין אומרין אותן אלא בצבור. [סידור רבינו עמרם גאון — סדר תענית].
-----
והכי אמר רבינו נתן שאין מנהג אצלנו לומר שלש עשרה מדות בתפילתו לבדו אלא בציבור, ואין רשות ליחיד לאמרו בתפילה לבדו אלא בציבור, ולואי כשהציבור מתפללין ביום תענית ועושין צדקה ומבקשין רחמים ומכונין לבם לאביהם שבשמים הקב''ה מרחם עליהם ואין מואס תפילתן של רבים ועונה להם, שנאמר הן אל כביר ולא ימאס (איוב ל''ו ה'), וכרת הקב''ה ברית עם משה ועם אבותינו שאין תפילתן חוזרת ריקם, שנאמר הנה אנכי כורת ברית (שמות ל''ד י'), לפיכך אין אומרין אותו אלא בציבור. [ברכות ל''ב ע''ב] אמר ר' אלעזר גדולה תענית מן הצדקה שזה בגופו וזה בממונו. [סידור רש''י סימן תקמ''ה].
-----
ועוד אמר הרב ר' קלונימוס מה שנהגו צבור [לומר] בפה אחד איש יהודי, ומרדכי יצא, וגם כי מרדכי היהודי, בשעת מקרא מג[י]לה אינו חובה ואינו מנהג. אלא (שמירת) [שמחת] התינוקות הוא, אבל מקרא שלש עשרה מדות מנהג כשר הוא, ותורה היא, לפי שהן דברי חינון וריצוי הוא [ו]דברי רחמים, והן הן שלש עשרה מידות שאין חוזרות ריקם, לפיכך כופלין הציבור כדי שיתגלגלו עלינו רחמים, שתפילתן ותחינתן של ציבור מקובלת היא משל יחיד. ודרך הוא ששליח צבור מתחיל ראש המקרא [ושותק] עד שיאמרו הן, ואחר כך חוזר וגו[מרו] ולכפול כדי שיתגלגלו רחמיו יותר ואינו אלא [ל]רמז לצבור לאומרו ולא מפני שחובה להתחיל בו ולשתוק. וכן ניהגנו לומר [וסלחת] בסליחות שמתחיל שליח ציבור וציבור גומרין. [הפרדס לרש''י הלכ' פורים].
-----
איש יהודי וגו'. וכן מרדכי יצא ליהודים. כי מרדכי היהודי. שנהגו העם לאומרו בפה א' בשעת קריית מגילה אינה חובה. ואינו מנהג. אלא שמחת תינוקת. אבל מקרא של י''ג מידות שנהגו העם לאומרו בשעת קריית ספר תורה. בתענית ציבור. מנהג כשר הוא. לפי שהן דברי (חצוניים) [חינונים] וסליחות. והן הן י''ג מדות שאינן חוזרות ריקם. ודרך הוא ששליח ציבור מתחיל בפסוק ושותק כדי לרמז לציבור לאומרו. ולא מפני שיהא חובה כן. וכן נהגו העם לומר וסלחת לעונינו ולחטאתינו ונחלתנו. ת'. כלומר וסלחת על ידי הי''ג מדות שאמרנו. לפי שאינן חוזרות ריקם. ומטעם זה נהג ר''ת כשעונין בעשרת ימי תשובה הקהל פסוקי דרחמי וקודם אומ' החזן. ויעבר. בקול רם וערב. והציבור אומ' י''ג מדות ותכף סיומו ונקה או וסלחת. קודם שמתחיל החזן כלל בפסוקי דרחמי. ת'. [מחזור ויטרי סימן רמ''ה].
-----
והכי אמר רבינו נתן שאין מנהג אצלינו לומר שלש (עשה) [עשרה] מדות בתפילתו לבדו אלא בציבור. ולוואי כשהציבור מתפללין ביום תענית ועושין צדקה ומבקשין רחמים ומכוונים לבם לאביהם שבשמים. הק' מרחם עליהם ואין מואס תפילתם ועונה אותם. שנאמר הן אל כביר לא ימאס, וכרת הק' ברית עם משה ועם אבותינו שאין תפילתם חוזרת ריקם. שנאמר הנה אנכי כרת ברית. לפיכך אין אומרין אותו אלא בציבור. א''ר אלעזר [ברכות ל''ב ע''ב] גדולה תענית יותר מן הצדקה שזה בגופו וזה בממונו. [מחזור ויטרי סימן רע''א].
-----
ורגילין הצבור לומר שלש עשרה מדות להזכיר רחמיו של מקום אע''פ שחטאנו. והכי אמרינן במדבר רבה, אמר ר' סימון למה ה' ה' שני פעמים, אלא שפייסו הקב''ה למשה ואמר לו מה שלעבר היית נוהג עמהם במדת הרחמים עד שלא עשו המעשה הזה, אף עכשיו עשה כן. ובתלמוד נמי מצינו, ה' קודם שיחטא, ה' אחר שיחטא. ואמ' במדרש שלשה דברים הראני נא את כבודך. אמר לו משה אינך יכול לעמוד על מדותי, אלא הרי אני מראה לך מקצת דרכי ומקצת מדותי שאני רואה בני אדם שאין להם תוחלת לא במעשיהם ולא במעשי אבותיהם, אלא בשביל שהם עומדים ומברכים ומתחננים ומרבים תפלה לפני אני נזקק להם וכופל להם מזונותיהם. שנ' פנה אל תפלת הערער. נוצר חסד לאלפים, כיון שראה משה שמדת חסד היא רחמים, עמד משה בתפלה לפני המקום, שנא' ויאמר אם נא מצאתי חן בעיניך וגו'. ובפסיקתא אמרינן אלי אלי למה עזבתני אלו הן שתי מדות, שנא' ה' ה'. על הגדות ודרשות אלו ושאר דרשות נחלקו הגאונים בחשבון שלש עשרה מדות איך הוי. [פירוש התפילות לר''י ב''ר יקר].
-----
וכתב רב נתן גאון ז''ל, שאין מנהג אצלם לומ' היחיד י''ג מדות בתפילתו ולאומרן לבדו כי אם בצבור, והלואי כשהצבור מתקבצי' ומתענין ומכוונין לבם לאביהם שבשמים שהקב''ה ישמע להם שנ' הן אל כביר ולא ימאס, דברית כרותה לי''ג מידות שאינן חוזרות ריקם שנ' הנה אנכי כורת ברית וגו', על כן אין ברור לאומרם אלא בצבור. ולפי שאינן חוזרות ריקם היה מנהג לרבי' יעקב מ''כ ז''ל שתכף שהיה משלימם היה אומ' ונקה וסלחת לעוונינו וגו' בלי להפסיק שלא להמתין לחזן להודיע כי הברית כרותה להם ואנו מבקשי' ממנו מה שהתנה לנו והבטיחנו. אב''ן. [המנהיג הלכ' תענית].
-----
ויחיד המתפלל בשיני ובחמישי ואומר ועתה יי' אלהינו אשר הוצאת כול', אל הוריתנו לומר שלש עשרה וכול', כשמגיע לומר פסוק ויעבור (שמות ל''ד, ו') מדלג ואומר ויקרא בשם יי' (שם, שם ה') ושם נאמר, וסלחת לעונינו ולחטאתינו ונחלתנו (שם שם ט') סלח לנו אבינו כי חטאנו כול', אלהינו ואלהי אבותינו תבוא לפניך תפילתנו, אבל אנחנו חטאנו, ואין אומר פסוק ויעבור, שבו הזכרת י''ג מדות. וכן מצאתי במנהגות לותיר כשמשכימין בעשרת ימי תשובה לומר תחנונים בעלות השחר, אם לא נתקבצו עשרה בבית הכנסת אין אומרים י''ג מדות, אלא כשמגיע לומר פסוק ויעבור מתחיל וסלחת, דהכי אמר רב נתן גאון זצ''ל ושאר חכמים, אין מנהג לומר י''ג מידות אלא בציבור, ואין רשות ליחיד לומר אותן בתפילתו אלא בציבור. ולואי כשהציבור מתקבצין ומתענין ועושין צדקה ומבקשין רחמים ומכוונין ליבם לאביהן שבשמים, והקב''ה מרחם עליהם ואינו מואס תפילתן של רבים ועונה אותן שנ' (איוב ל''ו, ה') הן אל כביר לא ימאס. וכרת הקב''ה ברית עם משה רבינו ועם אבותינו שאינן חוזרות ריקם, שנ' (שמות ל''ד, י') הנה אנכי כרת ברית. לפיכך אין אומר אותן אלא בציבור. וכן השיב ר' אביגדור כהן צדק נר''ו לר' צדקיה בר' בנימין אחי השיני זצ''ל, שאין לאומרם בפחות מעשרה לא בסליחות ולא בתחנונים, שהן דברים שלקדושה וכל דבר שבקדושה אינו בפחות מעשרה, אלא מדלג ואומר ויקרא בשם יי' ושם נאמר וסלחת לעונינו ולחטאתינו כול'. [שבלי הלקט סימן כ''ט].
-----
ובתפלת שחרית מתפלל כסדר שאר הימים ומזכירין עננו בשומע תפלה. ושליח צבור אומרה ברכה בפני עצמה בין גואל לרופא. וחותם העונה בעת צרה ומושיע. ובברכת סלח לנו מאריכין ומזכירין שלש עשרה מדות בלשון תחנונים. לפי שברית כרותה להן שאינן חוזרות ריקם. שנאמר (שמות ל''ד) הנה אנכי כורת ברית. ואומר סליחות ווידוים מעין המאורע כמנהג הכנסת. ונופלים על פניהם, ואומרים זכור ברית בנפילה על אפים מוטה לצד שמאל. ואחרי שגמר הזכור ברית יושב החזן בארץ לפני הארון ומתחיל ואומר תחינה המסודרת ליום. ואם הוא יום שני וחמישי אומרים אבינו הרחמן. אבל אין אומרים ועתה ולא הוידוי לאחר שהסדיר החזן שמנה עשרה, שכבר אמרוהו בתוך סדר הסליחות. ואם יש בכנסת ברית מילה כבר כתבנו שאין למעט בסליחות ובי''ג מדות. אלא שאין נופלים על פניהם. ואומרים קדיש עד לעילא. וקורין בתורה שלשה בני אדם בפרשת כי תשא ויחל משה. הכל כמו שכתבנו. ומסיימין תפלתן כסדר שאר הימים. ובמנחה מתפללין כשאר הימים. ואומרים ברכת כהנים. ובתפלת ערבית אין צריך להזכיר עננו. בתנחומא פרשת וירא אליו. מנין סמכו הדורות שיהו מתענית בשני ובחמישי. אלא כשעשו ישראל את העגל עלה משה בחמישי וירד בשני. לפיכך התקינו חכמים שיהו מתענין בחמישי ובשני בעליתו של משה ובירידתו. ויש נותנין סימן (ישעיה נ''ה) דרשו ה' בהמצאו. ב' וה' מצאו. והן ימים שבית דין שלמעלה ובית דין שלמטה שוין. ויחיד המתענה תענית חלום או בכל ענין שיתענה. מתפלל עננו כמו בתענית צבור. ואפילו בשבת וביום ראש חדש רשאין להתענות תענית חלום. דאמרינן יפה תענית לחלום כאש לנעורת. ובו ביום ואפילו בשבת. וצריך לישב בתענית למחר ביום ראשון עבור עונג שבת שמיעט כדי שיתכפר לו. והמתענה בשבת או ביום טוב תענית חלום. אומר אחר תפלתו אלהי בזמן שבית המקדש קיים וכו'. ואינו אומר עננו. כך מצאתי בשם רבינו שמואל בן רבינו דוד ז''ל שקבל מרבותיו. [תניא רבתי סימן ס''ב].
-----
י''ג מדות אמרו ז''ל ברית כרותה לי''ג מדות שאינן חוזרו' ריקם ונתעטף הקב''ה כש''ץ והראהו למשה בסיני ואמר לו כל זמן שישראל חוטאין יעשו לפני כסדר הזה ואני מוחל להם. יי' יי' אני הוא קוד' שיחטא האדם ואני הוא אחר שיחטא האדם והקשו בתוס' מה צריך מדת רחמים קודם שיחט' ומתרצי' אף על פי שגלוי וידוע לפניו שסופו לחטוא מנהג עמו במדת רחמים אי נמי אף על פי שלא חטא במעשה אולי חשב בע''ז שהקב''ה מצרפה למעשה ואפ''ה ינהג עמו במדת רחמים וכשיחטא תצרף המחשבה למעשה. ב' שמות הראשונים כתב ר''ת דב' מדות הן ג' אל ד' רחום ה' חנון ו' ארך אפים ז' ורב חסד ח' ואמת ט' נוצר חסד לאלפי' י' נושא עון י''א ופשע י''ב וחטאה י''ג ונקה, דעון ופשע וחטאה ג' עניני' הם כדאמרי' ביומא [ל''ו ע''ב] דעונות הן זדונות, ופשעים מרדים, וחטאות שגגות ובמגלת סתרי' של רבינו נסים אינו מונה השם הראשון שיש פס[י]ק ביניהם והכי פירושם ויקרא הקב''ה ששמו יי' וקא חשיב נוצר חסד לאלפים בב' מדות דנוצר חסד מדה אחת היא לאלפים מדה אחרת וראשון עקר דלמה לי ויקרא יי' שכבר אמר ויעבור יי' ועוד דנוצר חסד בלא לאלפים אינה מדה ועוד כי הקהל אומרים הב' שמות ואם לא היו שניהם מן המנין לא היה להם לומר אלא יי' אל וגומר והחזן היה לו לומר ויקרא יי'. גדולה תשובה שמקרעת גזר דינו של אדם. [רבינו ירוחם נ''ו ח''ג].
-----
ויעבור ה' על פניו ויקרא ה' וכו' אמר ר' יוחנן אלמלא מקרא כתוב א''א לאומרו מלמד שנתעטף הב''ה כשליח צבור והרא' לו למשה בסיני כל זמן שישראל חוטאין לפני יעשו כסדר הזה ואני מוחל להן. ראיתי בס' א''ח [טור סי' תקס''ה] כתב רב נתן שאין מנהג ליחיד המתענה לומר י''ג מדות, ואיני יודע מה חשש בדבר שאינו אלא כקורא בתורה שהרי [לא] אמרו חכמי' ז''ל אלא כל דבר שבקדושה אין אומרים אותו בפחות מעשרה ואינו דבר שבקדושה אלא קדיש וקדוש' וברכו ע''כ ואני אומר לישב המנהג שכיון שמה שאנו אומרים אותו אינו אלא מיהא דר' יוחנן אם כן אין לאומרו אלא דרך שהראו הקב''ה למשה בסיני כשליח צבור שהקב''ה היה דוגמה לש''צ לכל ישראל שהיו צריכין ומבקשין רחמים וכרת עמהן ברית שלא יחזרו ריקם אבל שלא כיוצא בזה אין לנו סמך בזה וא''כ מה לו ליחיד לאמרן והא אינו צריך עכשיו לקרות אותן פסוקים יותר משאר פסוקי התורה שיאמר(י') כקורא בתורה, ואע''ג דלא תנן להו במתני' [מגילה כ''ג ע''ב] גבי אין פורסין על שמע פחות מי' וכו', היינו משום דלא תנן התם אלא מה שהוא נוהג חובה אבל קריאת י''ג מדות אפושי רחמי נינהו ואם לא אמרן יצאו ידי חובת דתפלתן. ומצאתי בס' רב עמרם ז''ל הכי אמר רבנו נתן אין מנהג אצלינו לומר יחיד י''ג מדות וכו' ואין רשו' ליחיד לומר אותם בתפלתו אלא בצבור(ו), וג''כ נוטין דבריו ז''ל למה שכתבתי ולואי כשהצבור מתקבצין ומתענין ומכוונין את לבם לאביהם שבשמים הקב''ה מרחם עליהם וכו' לפיכך א''א אותם אלא בצבור ע''כ נוטין דבריו למה שכתבתי. ומיהו יחיד המתפלל יכול לומר וידוי דאבל חטאנו, ואע''פי שלא נהגו היחידים בב' ובה' לאומרו אחר והוא רחום כשמתפללין ביחיד אבל אני נוהג לאמרו, ובודוי של יוה''ך אומרו היחיד לאחר תפלתו. ה' ה' אני הוא קודם שיחטא האדם ואני הוא לאחר שיחטא האדם מכאן יש להוכיח דהשם קמא מי''ג מדות הוא וי''א שאין השם הראשון מן המנין ומונין ארך אפים [לשנים] לפי שפי' ארך אפים לרשעי' ולצדיקים וי''א שאף זו היא אחת אלא שמונים נוצר חסד לאלפים לשנים לפי שמדה טובה מרובה ממדת פורענו' אחת מחמש מאות דהתם עד רבעים והכא לאלפים אבל לא ינקה אינה מדה טובה (שאינו) [שהינו] לשאינן שבים. [חי' הרשב''ץ].
-----
תשובה מקרע' גזר דין דצבור שאין עמו שבוע' מיהו היכא דאפשר בלא קריעת גזר דין לא מיקרע וכדאמר תמיד עיני אלהיך בה עתים לטובה עתים לרעה וכו' להוסיף עליהם אי אפשר אלא הקב''ה מורידן בזמנן על הארץ שצריכה להן, וגזר דין שיש עמו שבועה אפי' דצבור לא מיקרע וגזר דין דיחיד אפי' בלא שבועה לא מיקרע הילכך יש להרבות בתחנונים בי' ימי תשובה ויש נוהגין לטהר עצמם מכל טומאה מלאכול פת של גוים בי' ימי תשובה ויש הוכחה לזה בירושלמי שחייב אדם לראות את עצמו כאלו חציו זכאי וחציו חייב ושמא דינו תלוי עד יוה''ך ותפלתו נשמעת באותן ימים יותר משאר ימות השנה. ומיהו אפי' לאחר גזר דין יפה צעקה לאדם. ויחידים מכונסים במקום אחד בספינה אין דינם אלא כיחידים לא כצבור. [חי' הרשב''ץ].
-----
גדולה תשובה שמקרעת גזר דינו של אדם שנאמר ושב ורפא לו, איזהו דבר שצריך רפואה, הוי אומר זה גזר דין. והני מילי גזר דין דצבור אבל גזר דין דיחיד לא מיקרע, דתניא השב בנתיים מוחלין לו לא שב בנתיים אפילו הביא כל אילי נביות שבעולם אין מוחלין לו, ואוקימנא הא מילתא ביחיד. וגזר דין דצבור שיש עמו שבועה לא מיקרע דכתיב כבסי מרעה לבך ירושלים למען תושעי, וכתוב אחד אומר כי אם תכבסי בנתר ותרבי לך בורית נכתם עונך לפני, ואוקימנא כאן בגזר דין שיש עמו שבועה כאן בגזר דין שאין עמו שבועה, כדאמרינן מניין לגזר דין שיש עמו שבועה דלא מיקרע דכתיב לכן נשבעתי לבית עלי אם יתכפר עון מבית עלי בזבח ובמנחה עד עולם ודייקינן בזבח ובמנחה אינו מתכפר אבל מתכפר בדברי תורה ובגמילות חסדים. ומכל מקום יפה צעקה לאדם בין קודם גזר דין בין לאחר גזר דין. כתיב מי כי''י אלקינו בכל קראינו אליו וכתוב אחד אומר דרשו י''י בהמצאו וגו'. התם ביחיד. ביחיד אימת אלו עשרה ימים שבין ראש השנה ועד יום הכפורים. [המאורות].
-----
השב בנתיים מוחלין לו פירש בין ראש השנה ליום הכפורים. דרשו ה' בהמצאו (ישעיה נ''ה) אלו י' ימים שבין ראש השנה ליוה''כ. [רי''ץ גיאת הלכ' תשובה].
-----
כתוב אשר לא ישא פנים וכו'. לפי פשט לא קשיא מידי, דה''ק אשר לא ישא פנים דאינו מטה הדין לא מפני עני ולא מפני עשיר, וישא פניו אליך קאמר נושא פנים ומביט לישראל לשום להם שלום. תימה, אמאי לא משני הכא כדמשני (בכיצד עורכין) [במי שמתו ברכות כ' ע''ב] אמרו מלאכי השרת לפני הקב''ה כתיב אשר לא ישא פנים ואתה נושא פנים לישראל, אומ' מדוע לא אשא להם פנים, שאני אמרתי להם ואכלת ושבעת וברכת שיאכלו וישבעו, והם מדקדקים לברך על פחות מכזית, אלא לא ישא פני' מיירי באומות. וא''ת אמאי פרכי מלאכי השרת מלא ישא פנים, הא לאחר גמר דין איירי. וי''ל דהוה מסתבר להו דכי היכי דאינו נושא פנים לאחר גמר דין, לפני גמר דין נמי (ה' ית') מדת הדין [אין] נותנים לישא פנים מפני קידוש השם, ומשני דלפני גמר דין מדת הדין נותנים לישא פנים לישראל, לפי שמדקדקים במצות. [תוספות ישנים].
-----
@ י''ח ע''א.
א''ר יצחק יפה צעקה לאדם בין קודם גזר דין בין לאחר גזר דין. כת' [דברים ד'] כי''י אלהינ' בכל קראינו אליו, וכתי' [ישעיה נ''ה] דרשו י''י בהמצאו, לא קשיא הא ביחיד והא בציבור, ויחיד אימת אמ' רבה בר אבוה אילו עשרת ימים שבין ראש השנה ליום הכיפורים. פיס'. עוברין לפניו כבני מרון. מאי כבני מרון, הכא תרגימו כבני אימרנא. ריש לקיש אמ' כמעלות בית מרון. אמ' רבה בר בר חנה וכולן נסקרין בסקירה אחת. אמ' רב נחמ' בר יצחק אף אנן נמי תנינא [תהלים ל''ג] היוצר יחד לבם, מאי קאמ' אילימ' דברנהו לכולי עלמ' וליביהו בהדי הדדי, הא קא חזינן דלאו הכי הוא, אלא הכי קאמ' היוצר רואה יחד לבם ומבין אל כל מעשיהם. פי' ומתני' חסורי מיחסרא והכי קתני, עוברין לפניו כבני מרון, ונסקרין בסקירה אחת, שנ' היוצר יחד לבם וגו'. [פסקי הרי''ד].
-----
ביחיד, בין ראש השנה ליום הכיפורים. בציבור, גזר דין נקרע. יפה צעקה תפילה. כמעלות בית מרון שאינן יכולין לעלות אלא זה אחר זה. [ריבב''ן].
-----
ויפה צעקה לאדם אפילו אחר גזר דינו ויחיד בי' ימים שבין ר''ה לי''ה. [רבינו ירוחם נ''ו ח''ג].
-----
וגזר דין שיש עמו שבועה מתכפר בתורה וג''ח שנאמר [ש''א ג'] לכן נשבעתי לבית עלי וכו' בזבח ומנחה הוא דאינו מתכפר אבל מתכפר בתורה וג''ח. [אהל מועד שער ראשית חכמה דרך ח'].
-----
אביי ורב(א)[ה] מדבית עלי קאתו. ה''ג ורבה, שהיה חבירו של ר' חסדא והוא היה כהן [חולין קל''ג ע''א], וכן מוכח בפרק בתרא דמו''ק [כ''ח ע''א], דקאמר חיי ומזוני לאו בזכותא תליא מילתא אלא במזלא תליא מילתא ורבה ור' חסדא צדיקים גמורים היו ומצלו ואתא מטרא, ור' חסדא חייא צ' שנין ורבה חייא מ' שנין. וא''ת הכי פשיט מינה דלאו בזכות תליא מילתא אלא במזל', כיון דרבה מדבית עלי הוה משו''ה לא חייא. וי''ל דס''ל לתלמודא דהתם דאי משום הכי היה לתורה להצילו ולהגין עליו. [תוספות ישנים].
-----
רבה ואביי מדבית עלי קא אתו. משמע דרבה גרסי' דהוא רביה דאביי ולא גרסי' רבא דהא בפ' הזרוע מוכח בהדיא דרבא לאו כהן הוה דהוה א''ל לשמעיה זכי לך מתנתך. וה''נ מוכח בפ' בתרא דמועד קטן דהכא אמרי' דרבה חיה ארבעין שנין והתם אמרי' אמר רבא בני חיי ומזוני לאו בזכותא תליא מילתא אלא במזלא תליא מילתא דהא רבה ורב חסדא תרוויהו רבנן צדיקי גמורי מר מצלי ואתי מטרא ומר מצלי ואתי מטרא רבה חיא ארבעין שנין ורב חסדא חיא תשעין שנין וא''ת אי הכי קשיא הא דאמרי' הכא דרבה לא עסק אלא בתורה ואלו התם בפ' חלק אמרי' דאמר ליה אביי לרבה אמאי בכי מר הא תורה הא גמילות חסדים. וי''ל דאפילו הכי אביי עסק בגמילת חסדים טפי. לחיילות של בית דוד. ובני מרון לשון מרות ורבנות. [חידושי הר''ן].
-----
רבה לא עסיק בגמילות חסדים. תימה דקתני בחלק [סנהדרין צ''ח ע''ב] א''ל אביי לרבה הא מר אית ביה תורה וגמילות חסדים. וי''ל, דלא עסק בגמילות חסדים כמו אביי, והכא ע''כ הוה רבה חבירו של ר' חסדא כדפרישית. אבל אין לומר דגרסי' רבא שהיה חבירו של אביי, דהוא לא היה כהן כדמוכח בפ' הזרוע והלחיים [חולין קל''ג ע''א]. [תוספות ישנים].
-----
ואמר רב כהן צדק מנהג בב' ישיבות לומר תחנונים בי' ימים שבין ראש השנה ליום הכפורים. משכימים בכל יום לבית הכנסת לפני עמוד השחר ומבקשים רחמים. ומתחיל שליח צבור ואומר תהילה לדוד ועונין אחריו ועומד ואומר קדיש ומתחיל ש''ץ ואומר תחנונים. וכשמסיים ואומר ואנחנו לא נדע אומר קדיש (ומקדש). ואומר רבינו האיי מנהגנו לומר תחנונים בהני י' ימים לחוד ושמענו דמקצת אתרי פרס קיימי מראש חדש אלול ואמרי דביה סליק משה להר זימנא שלישית ונחית בלוחות שניות ביום הכפורים. וכל המוסיף לבקש רחמים ותחנונים זכות הוא לו. ואנו מנהגנו כהני דקיימו מתחלת אלול. (רוב הדברים האלו הביאם בלשונם האשרי בסוף ראש השנה ותחת ''ואמרי דביה סליק משה להר'' ר''ל בר''ח אלול, כתוב שם וכי סליק, והוא ט''ס שם, ומוסיף וכתב הרי''ץ גאות ואנו מנהגנו מהנך דקיימי מר''ח אלול. [רי''ץ גיאת הלכ' תשובה].
-----
ולהתענות בימים טובים של ראש השנה ובשבת שבין ראש השנה ליום הכפורים והכי אמר רב נטרונאי ביום טוב ראשון של ראש השנה אי אפשר לישב בו בתענית משום דאוריתא הוא אבל בשני ובשבת לית בהו קושיא דעשרת ימים אלו משונות מכל ימות השנה לפיכך נהגו רבותינו הראשונים לישב בהם בתענית בין בשבת בין בחול. (ע''ז כתב הרא''ש ודבריו תמוהין שאסר להתענות ביום טוב ראשון של ר''ה והתיר להתענות בשבת). ואמר רבינו האיי לא חזינן למיתב בתענית בשבתא דהא ט' באב דהוא תענית צבור נדחה משום שבת. דתניא (תוספתא תענית פרק ג' ובבלי שם כ''ט) ט' באב שחל להיות בשבת אוכל ושותה ומעלה על שולחנו אפילו כסעודת שלמה בשעתו וכל שכן בשבתות אחרות ודרשו ה' בהמצאו לא תלי בתעניתא ועונג שבת מדרישת ה' הוא אבל ימים טובים מאן דניחא ליה למיתב בתעניתא יתיב לבר מיומא דעצרתא. ועקר הא מלתא אמור רבנן ר' יהושע לטעמיה דסבר דשמחת יום טוב מצוה דתניא (פסחים סח:) רבי אליעזר אומר אין לו לאדם ביום טוב אלא [או] אוכל ושותה או יושב ודורש ושונה ר' יהושע אומר חלקהו חציו לאכילה ושתיה וחציו לבית המדרש אמר רבי יוחנן ושניהם מקרא אחד דרשו כתוב אחד אומר (דברים ט''ז) עצרת לה' אלהיך וכתוב אחד אומר (במדבר כ''ט) עצרת תהיה לכם רבי אליעזר סבר או כולו לה' או כולו לכם ור' יהושע סבר חציו לה' וחציו לכם. ואמרינן עלה הכל מודים בעצרת שכולו לכם מאי טעמא יום שנתנה בו תורה. אמר רבה הכל מודים בשבת שכולו לכם וקראת לשבת עונג כתיב (ישעיה כ''ח). אמר רבה הכל מודים בפורים שכולו לכם ימי משתה ושמחה כתיב (אסתר טי''ת). ובתרה אמרינן מר בריה דרבינא כוליה שתא הוה יתיב בתעניתא לבר מן יומא דעצרתא ופוריא ומעלי יומא דכפורא מדתני חייא בר רב מדיפתי. אלמא הני יומא דאמר בהו כולהו לכם לא הוה יתיב בתעניתא. ומינה אמור רבנן דביומא דשבתא לא הוה יתיב בתעניתא דהא רישא דשמעתא הכין אמור אבל ביומי טבא כולהו הוה יתיב בתעניתא בר מיומא דעצרתא. ואמר בתשובה אחרת ולהתענות בשני ימים טובים של ראש השנה כך אנו רואים יפה שלא להתענות שכך אמרו פרנסי ישראל הראשונים לישראל בראש השנה (נחמיה חי''ת) לכו אכלו משמנים ושתו ממתקים. וכן בשבת תשובה אין אנו רואים שיתענה האדם שהרי ט' באב שהיא תענית חמורה לא ראו לקובעה בשבת אלא דחו אותה. ואפילו להשלים בשבת תענית שמערב שבת נסתפק בכמה דורות (עירובין מ:) עד שנפסקה הלכה מתענה ומשלים, ואם להשלים בשבת כך היאך נאמר שתענית נדבה בשבת שפיר דמי, הלכך אל תעשו כך.
ולדעת זו אנו נוטין ועושין שעשרת ימי תשובה אלו ימי (תשבו) [תשובה] מקרו ימי צום לא מקרו. ומעיקרא כי דריש רבנן דרשו ה' בהמצאו אלו י' ימים שבין ראש שנה ליום הכפורים לא למיקבעינהו בתענית הוא דדריש אלא להתפלל ולהתחנן ולהודות ולעמוד בתחנונים ולחזור בתשובה. וכי ההוא דאמרינן השב בנתים מוחלין לו. תדע שהרי מי שאינו מתענה בהם לדברי הכל אין כופין אותו להתענות (בשאר) [כשאר] ימי תענית הקבועים אלא כל הרוצה להתנדב ולהחמיר על עצמו להתענות מתענה וכיון שכך אפילו מדרבנן לא הוקבעו בתענית אין אנו דוחים עונג שבת ושמחת יו''ט הקבועים מן התורה מפני תענית נדבה שאין לה עיקר חיוב ואפילו מדברי סופרים ושבת לא הותרה אלא לתענית חלום בלבד משום צערא דגופא. והרי ימים הכתובים במגילת תענית לא היו מתענים בהם כל שכן ימים טובים הכתובים בתורה. וכי עשו חכמים חזוק לדבריהם יותר משל תורה בימים (טובים) שלפניהם ולאחריהם אבל ימים טובים גופן לא אלא שוים הם לענין תענית. ומחלוקת ר' אלעזר ור' יהושע בשמחת יו''ט לענין מצוה ורשות היא דק''ל דהלכה כר' יהושע דאמר מצוה דר' אליעזר שמותי הוא ואין הלכה כמותו במקום ר' יהושע, ואפילו לר' אליעזר נהי דרשות סבירא ליה אבל לקבעו בתענית לית ליה. ודאמר הכל מודים בעצרת והכל מודים בשבת ופורים ההיא לענין כולו לכם היא דלר' אליעזר דאמר או כולו לה' או כולו לכם הכא מודה דכולו לכם ולא חציו לה' ולר' יהושע דאמר חציו לה' וחציו לכם הכא מודה דכולו לכם ולא חציו. אבל תענית כולה ימים טובים ושבתות אחד הם וקבועים הם לאכילה ושתיה ולא לתענית. וההיא דמר בריה דרבינא דהוה יתיב בתעניתא כולא שתא לבר מיומא דעצרתא ופוריא ומעלי יומא דכפורא לאו כר' אליעזר קיימא ולא כר' יהושע קיימא דהא ר' אליעזר בשבת הוא קמודי דכוליה יומא לכם ומר בריה דרבינא הוה יתיב בה בתעניתא. ואשר הורה רב האיי בתחלה דהלכה כמותו ורבנן אמרי דביומא שבתא לא הוה יתיב בתעניתא הרי חזר בו והורה שאין מתענים בימים טובים של ראש השנה כלל ודלא כמר בריה דרבינא דהוה יתיב בתעניתא בכולהי יומי טבא לבר מיומא דעצרתא ופוריא ומעלי יומא דכפורי הלכך ליכא למיסמך עליה. ואין מתענין ביו''ט כלל לא שנא ימי ר''ה ולא שנא שאר ימים טובים והוא הדין לשבתות. ובהדיא אמר בירושלמי במס' תענית רב אחא בר יעקב הוה (מקפיד) מפקיד לספריא מן אתא משאליכון אתון אמרין ליה בכל מתענין חוץ משבתות ויו''ט וחולו של מועד וראש חדש וחנכה ופורים. ובגמרא דיום הכפורים בדידן (פא.) אמרינן ומה עינוי שאינו נוהג בשבתות וביו''ט ענש מלאכה שנוהגת בשבתות וביו''ט אינו דין שיענש. ש''מ דאין מתענין בשבתות וימים טובים. [רי''ץ גיאת הלכ' תשובה].
-----
דרשו ה' בהמצאו (ישעי' נ''ה ו'), אילו עשרת ימים שבין ראש השנה ליום הכפורים, ועושין בהן תשובה, ומתענין בהן, ומשכימין בכל יום לבית הכנסת לפני עמוד השחר ומבקשים רחמים, ומנהג לעמוד במוצאי שבת לפני ראש השנה, וכדמתחיל פותח שליח ציבור בתחילה אשרי יושבי ביתך וגו', ועונים אחריו עד תהילת ה' ידבר פי וגו', ועומד שליח ציבור לפני התיבה ואומר קדיש אם יש שם עשרה, ומתחיל ואומר פסוקים של רחמים, כמו שהן על הסדר, ואחר כך סליחות וידוי, ותפילת של חול, כל עשרת ימי תשובה מראש השנה ועד יום הכפורים אומר בסוף מגן זכרנו וכו', ובסוף מחייה המתים מי כמוך, ואומר במקום האל הקדוש המלך הקדוש, המלך המשפט, ואומר בסוף הודאה זכור רחמיך וכתוב לחיים, ובסוף שים שלום בספר חיים ברכה ושלום, ובשחרית ובמנחה לאחר שמונה עשרה אומר אבינו מלכנו וכו', ואותן ימים אינן כתענית ציבור, לפיכך אין קורין בשני ובחמישי שלהן ויחל כי אם כסדר השבת כמנהג שאר ימות השנה, ובשבת אין אומרים אבינו מלכנו, לא בערבית ולא בשחרית ולא במנחה. [סידור רש''י סימן קל''ט].
-----
דרשו י''י בהימצאו. אילו עשרת ימים שבין ראש השנה ליום הכיפורים. ועושין בהם תשובה. ומתענין בהן ומשכימין בכל יום לבית הכנסת לפני עמוד השחר ומבקשין רחמים. ומנהג ממוצאי שבת לפני ראש השנה. וכך מתחיל. ופותח שליח ציבור בתהילה. אשרי יושבי. ועונין אחריו. עד תהילת י''י ידבר פי. ועומד שליח ציבור לפני התיבה. ואומ' קדיש. אם יש שם עשרה. ומתחיל פסוקים של רחמים כמו שהן על הסדר. סליחות וידוי. ותפילות של חול כל עשרת ימי תשובה מראש השנה עד יום הכיפורים. אמ' בסוף מגן. זכרינו. ובסוף מחיה. מי כמוך אב הרחמים. ואו' המלך הקדוש. והמלך המשפט. ובסוף הודאה. וכתוב לחיים. ובשים שלום. ובספר חיים ברכה ושלום. ובשחרית ומנחה לאחר שמונה עשרה אומ' בכל יום אבינו מלכינו. ואינם כתענית ציבור. ובשני ובחמשי שלהן אין קורין כי אם כסדר השבת כמנהג ימות השנה. ובשבת אין אומ' אבינו מלכינו לא בערבית ולא בשחרית ולא במנחה. והמלך המשפט שהוקשה בה שהיה לנו לומר מלך המשפט. גם אני הוקשיתי בה שנים רבות. ואו' לבי שהגרסני' לפי מרוצתם שנו בגירסתם המלך המשפט וגם המלך הקדוש. אך שלא לשנות מנהג ראשונים יש לנו לסמוך על כמה מקראות שדברו בלשון הזה. בספר יהושע. ויהי בנסוע העם מאהליהם. וגו' נושאי הארון הברית. ואין לנו לומר שהארון עצמו קורא ברית. אלא הלוחות שבו ברית. כמו שקורהו בכמה מקומות. ארון הברית. ארון העדות. ובספר מלכים ויקצץ אחז את המסגרות המכונות. ית גדפי בסיסיא. ובספר ירמיה וכל העמק הפגרים. כמו עמק פגרים. ואת מזבח הנחשת אשר לפני י''י ויקח את ספר המקנה. יתן חביבי לבו וימצא הרבה לעזרה. שלמה בר יצחק. [מחזור ויטרי סימן שי''ג].
-----
עשרת ימים שבין ראש השנה ליום הכיפורים קבעום בתפילה ותחנונים. לפי שבראש השנה נידון כל חלד. והמושב לי''י כיפר לו תשובתו. ויום כיפור. כדכת' ויהי כעשרת הימים ויגוף י''י את נבל וימות (שמואל א' כ''ה) ודרשינן [ר''ה י''ח ע''א] לעשרת ימי תשובה אשר עיכבו לו מן השמים אולי יעשה תשובה. ועוד מצינו בפ' סדר תעניות. [תענית ט''ז ע''א] אחינו נאמר באנשי נינוה וירא אלהים כי שבו מדרכם הרעה וגו' (יונה ג'). שקם ותעניתם לא נאמר. אלא כי שבו. הא למדת שגדולה תשובה שמקרעת גזר דין. שנ' ושב ורפא לו (ישעיה ו'). ונ' שובו בנים וגו' (ירמיה ג'). ועוד דרשי' בפ''ק דראש השנה. [י''ח ע''א] כת' דרשו י''י בהמצאו (ישעיה נ''ה). וכת' בכל קראינו אליו (דברים ד'). לא קשיא כאן ביחיד. כאן בציבור. ויחיד אימתי מצוי להם. בעשרת ימים שבין ראש השנה ליום הכיפורים. וגרסינן בגמרא דבני מערבא ביציאות שבת. [פ''א ה''ג] ר' חייא רבה מפקד לרב אי אתה יכיל למיכל כל שתא חולין בטהרה אכיל. ואי לא. תהא אכיל שבעא יומין מן שתא. פי' שבעה ימים שבין ראש השנה ליום הכיפורים. כד בצרת מינייהו שני ימים של ראש השנה ויום הכיפורים אשתיירו שבעה יומין. [מחזור ויטרי סימן של''ז].
-----
כת' ארפא משובותיכם וגו' (ירמיה ג'). הק' מרפא משובות כל ישר'. שלכך תיקן להם ראש השנה בראש חדש. שכשהשטן מקטרג את ישר' ואומ' ישר' חטאו. והק' אומ' לו לך והבא עדים. והוא אומ' את מי אביא. אם לבנה ושמש איני יכול למצוא אלא שמש שהלבנה מתכסה. ועל השמש שהוא עד אחד איני מקיים. כי על פי שנים עדים יקום דבר. וכשהלבנה נראית בין ראש השנה ליום הכיפורים והשטן רוצה לקטרג אומ' לו הקב''ה כבר עשו ישר' תשובה. והיינו מרפא של תשובה. [מחזור ויטרי סימן של''ח].
כתיב דרשו ה' בהמצאו וכו' אלו עשרת ימים שבין ראש השנה ליום הכיפורים. ונהגו העם להתענות בהם ולהתפלל בהשכמה ומתפללים ענינו בשומע תפלה, מלבד צום גדליה שמתפלל שליח ציבור ענינו בין גואל לרופא. ובאגדה אמרינן שבערב ראש השנה יחידים מתענין. וכן נוהגין בצרפת. אך בארץ לותיר מתענין שבוע אחת קודם ראש השנה. [ובסוף זאת המסכתא מפורש בתשובה]. ויהי בעשרת הימים ויגוף ה' את נבל וכו' [ש''א כ''ה] אילו עשרה ימים שבין ראש השנה ליום הכיפורים. וכתיב בריש הך ענינא כי על יום טוב באנו, והיינו על ראש השנה, ומשמע שהיו אוכלים ושמחים בו, וכן כתוב בעזרא [נחמיה ח'] לכו אכלו [משמנים ושתו] ממתקים וגו' כי קדוש היום לאדנינו. ובפרק שלישי דתענית [ה''ד] גרסינן בירושלמי רבי עקיבא אומר מתריעין ולא מתענין שכן בראש השנה מתריעין ולא מתענין. ובירושלמי בפרק קמא דמכילתין [ה''ג] גרסינן אמר רבי סימון כתיב כי מי גוי גדול וכו' רבי חנניה ורבי אושעיה חד אמר איזו אומה כאומה זאת שיודעה יופי של אלהים בנוהג שבעולם אדם שיש לו דין לובש שחורים ומתעטף שחורים ומגדל זקנו ואינו חותך צפרניו לפי שאינו יודע היאך דינו יוצא אבל ישראל אינו כן לובשים לבנים ומתעטפים לבנים ומגלחים זקנם ומחתכים צפרניהן ואוכלים ושמחים בראש השנה לפי שיודעין שהקדוש ברוך הוא עושה להם ניסים ומוציא דינם לזכות וקורע להם גזר דינם. [וחד אמר בנוהג שבעולם וכו']. ובויקרא רבה איתא נמי, וכתיב שם מגלחים שערם. ובתשובת [היי] בר נחשון גאון נמי אוסר להתענות בראש השנה (וח''א בנוהג שבעולם וכו'). גרסי' בירושלמי פרק קמא דשבת [ה''ה] ר' חייא רבה מפקיד לרב אין אתה יכול מיכיל כל שתא בטהרה אכיל ואין לו תהא אכיל שבעה יומין בש(ב)תא מיכן היה רבי פנחס בן יאיר אומר זריזות מביא לידי נקיות נקיות מביא לידי טהרה וכו'. וקבלתי שאלו שבעה ימים הם שבעה ימים שבין ראש השנה ליום הכיפורים. [ראבי''ה סימן תקכ''ט0[)]].
-----
מנהג לעמוד בהשכמה ולהתפלל סליחות ממוצאי שבת שלפני ראש השנה בין שחל ר''ה בשבת הבאה בין בא באמצע השבת ואומר וידוי ג' פעמים כנגד פשעתי חטאתי עויתי ואין אומר בו עננו לפי שאינו אלא בשביל תשובה בלבד חוץ מצום גדליה. תפלת י' ימי תשובה. למעלה כתוב תוקעין בשופר מראש חדש אלול כי כן התקינו שיהו תוקעין מ' יום עד יום הכפורים על שם מ' יום אחרונים שעלה משה למרום ואמר לתקוע בכל יום כדי שלא יטעו עוד בע''ז ובזה המלכות אין תוקעין כי אם עד ר''ה. [הרוקח סימן ר''ז].
-----
עשרת י''ת מיום ר''ה ועד יו''כ דאמרינן בפ''א דר''ה שב בנתיים מוחלין לו כאן ביחיד דרשו ה' בהמצאו יחיד אימת אמר רב נחמן אמר רבה בר אבוה אלו ימים שבין ר''ה ליו''כ והכי איתא נמי ביבמות בשלהי פ' החולץ (דף מ''ט) ואיתא נמי בפכ''ג באגדה דשמואל ואמרינן בפ' דר''א ור' נהוראי אומר מפני מה ניתנה קורת רוח י' ימים מר''ה עד יו''כ כנגד י' נסיונות שנתנסה אברהם אבינו ועמד בכולם וכנגד י' דברות שקבלו ישראל שאם יעשו תשובה שלימה לפניו יקובלו. במדרש הרנינו כנגד קרבנות יו''כ פר אחד איל אחד וז' כבשים ושעיר אחד וכנגד ט' מדות רחצו הזכו עד ריבו אלמנה. וכתיב אחריו לכו נא ונוכחה מהו הויכוח אמר הקב''ה עשו תשובה באלו ט' ימים אפילו יש בכם כמה עונות אני אלבינם כשלג ביום הכפורים. דבר אחר כנגד י' מאמרות. לכך רמז מן בראשית עד יום הששי י' ימים רמז לי' ימי תשובה. ד''א כנגד י' דברות התורה שניתנה בו' בסיון. נשתברו הלוחות בעונותיהם ונתפתה ביום הכפורים לכך אין עולה מלא ו' כי אם בעצרת ולית ובעשור מלא כי אם ביום הכפורים בפרשת פנחס לכך בכל עניין הרגלים יום בפנחס חוץ מן ובעשור זהו ימים יוצרו ולו אחד בהם ולא כתיב ולו קרי ולא לו לשטן לקטרג ביום הכפורים כי הוא לו להקב''ה יום אחד הדין. זהו ועוד בה עשיריה ושבה. בפסיקתא דסוכה ארחץ בנקיון באין ישראל עושין תשובה והקב''ה בר''ה מוותר להם שליש עונותיהם באין י' ימי תשובה ומתענין הכשרים שבהם והקדוש ברוך הוא סולח להם שליש. כיון שבא יום הכפורים כל ישראל מתענין הקב''ה סולח להם כל עונותיהם. בשוחר טוב במזמור תפלה לדוד שמעה ה' צדק תודיעני אורח חיים. אלו י' ימי תשובה. במזמור פ' הרנינו ה' באור פניך יהלכון אלו י' ימים שבין ראש השנה ליום הכפורים ומראש השנה ועד יום הכפורים מתודים בכל יום ג' פעמים כנגד נושא עון ופשע וחטאה וכן בימי תעניות לפני ראש השנה מתודה ג' פעמים ובג' מקומות נקרא הקב''ה מקום ואמר רבי יוסי בר חנינא המבקש מטו מחברו יבקש ממנו ג' פעמים שנאמר אנא שא נא. ואמרינן בפ' סדר תעניות כיצד (דף ט''ז) וירא אלהים את שקם ואת תעניתם לא נאמר אלא את מעשיהם כי שבו מדרכם הרעה. ואמרינן בשילהי דיומא (פ''ו ע''ב) היכי דמי בעל תשובה כל שבא דבר עבירה לידו וניצל הימנה. מחוי רב יהודה באותה אשה ובאותו מקום ובאותו הפרק.
וד' עניני תשובה אלו הן תשובות הבאה, תשובת הגדר, תשובת המשקל, תשובת הכתוב. פי' תשובת הבאה אם חטא באשה ובאת לידו והיה יכול לחטוא כמו בראשונה ומונע מן העבירה. או גנב ובא לידו ממון חבירו והיה יכול לגנוב ומונע. או השחית זרע להנאתו ויש לו תאוה ומונע מלהשחית זו היא תשובת הבאה אבל יש לו לעשות דין כנגד הנאות העבירה. תשובת הגדר מן האשה שלא יראה פני אשה ולא בבגדיה כי אם באשתו. מגנבה שלא ילך אצל שום ממון כי אם בשלו. בהשחתת זרע שלא יראה לא עוף ולא חיה ולא בהמה כשהן נזקקין יחד זה לזה ולא ידבר מענין התאוה. תשובת המשקל יש לו לשקול שיסבול צער כנגד הנאה שבאה לו. תשובת הכתוב אם מחוייב מיתה באותה עבירה יש לו לישב בקרח או לפני כורת דבורים או לפני נמלים או בהכאות או בענויין.
לכך ד' תשובות א' בואתחנן וג' באתם נצבים וכן בתחלת יחזקאל ג' פעמים אם ישמעו וא' השומע ישמע והחדל יחדל לכך א' משונה כי תשובת הבאה אינה באה לידו רק לפעם נמצאת שיבא לידו. וג' פעמים אומר בהשכמה והוא רחום ואחת בערב לכפר ד' שפטים דבר רעב וחרב וחיה רעה וכן ד' יכפר עון א' ולא ישחית ב' להשיב אפו ג' ולא יעיר ד'. ובסוטה (דף ל''ז) על כל מצוה ד' בכלל וד' בפרט וד' חלוקי כפרה. לכך נעלם ד' בפסוק לכן בזאת יכופר עון יעקב כי יש בו כל הא''ב לבר מן ד'. וד' אשר לבבו פונה היום ואם יפנה לבבך כי פנה אל אלהים אחרים ופנה אל אלהים אחרים. ודוד אמר בתהלים ד' פעמים פנה אלי. וד' ברית ביני ובינך במילה. ובתמניא אפי ד' שמירות בתורה. וד' פעמים במשלי עץ חיים. ובספר מלאכי ד' פעמים תורה בד' פסוקים זה אחר זה. ובשיר השירים ד' פעמים שאהבה נפשי בזה אחר זה. והעושה תשובה שלימה כאלו הקריב קרבנות. זבחי אלהים רוח נשברה. וכאלו הקריב פרי נדבה. ונשלמה פרים שפתינו אהבה נדבה. [הרוקח סימן ר''ו].
-----
בפרקי ר''א כשעלה משה להר סיני לקבל לוחות אחרונות אמר להם הוו תוקעין באלול שלא תטעו עוד (נסחא שלפנינו שהובא ברא''ש וטור ומרדכי ליתא וכך איתא שם והעבירו שופר במחנה משה עלה להר שלא יטעו עוד אחר ע''ז והקב''ה נתעלה באותו שופר שנ' עלה אלקי' בתרועה כו' לפיכך התקינו רז''ל שיהי' תוקעין מר''ח אלול כו' וכן צ''ל כאן) ומרגישים מפני תקיעת שופר ויעשו תשובה למדינה משובשת בגייסות והי' שם זקן א' כו' כאומר להזהיר לעשות תשובה קודם ר''ה וכך המנהג שתוקעין מר''ח אלול עד ר''ה. [מעשה רוקח סימן ק''כ].
-----
מ''כ במגילת סתרים של ר''נ על ששחקתם שאנו נוחשי נחושת שאנו רגילים ליקח ראש כבשים בר''ה ואוכלין דבש וכל מיני מתיקה ושאנו שוחטים תרנגולים עיוה''כ כמספר ב''ב ושאנו מסתכלין בציפור(י)ן במ''ש ונותנין מים בכוס של הבדלה וכובסין פנינו והשיב להם על ראשון ראשון זה ניחוש טוב ורובו מיסוד המקר' והאגדות ועל ראש כבשים שאנו נהוגין לאכול בר''ה כדי שישימנו לראש ולא לזנב ומה שאנו אוכלין כל מיני מתיקה כדי שיהא השנה הבע''ל שמינה ומתוקה וכן הוא אומר נחמי' ח' אכלו משמנים ושתו ממתקים ויש שאוכלין כרתי כדי שיכרתו שונאינו ושאנו שוחטין תרנגולים בעיוה''כ כוונה טובה אנו עושים וכן המנהג כל חכמי ישראל וב''ב שלוקחין כ''א וא' תרנגול ואומר לתרנגול תהא כפרתי תהא חלופתי זה נכנס לחיים וזה למות ושוחטין אותם וחולקין לעניים יתומים אביונים ואלמנות כדי שיהא כפרה על נפשותינו ויש שעושין בר''ה ועושין בענין זה אלים וכבשים וגדיים ומחלקין לעניים ומה שאנו מסתכלין בצפרנים דבר זה שנו בתלמוד בבלי וירושלמי אין מברכין לאור עד שיאותו לאורו פי' עד שמרגיש בוהק האור של נר הבדלה ומאחר שכן שנינו אין ניחוש זה אלא של מצוה ואמרו חכמים שירי מצוה מעכבין הפורעניות לכך משלחן מים בכוס ורוחצין פניהם (עיין במרדכי ריש יומא תשו' זה בשינוי לשון קצת וכן יש להגי' כאן) ושכתבתם שאנו מחללין שבת ור''ה שאנו מתענין בר''ה ובשבת שבין ר''ה ויוה''כ הלואי שכל ישראל יכולין לעשות כן ואנו נוהגין להתענות קודם ר''ה יו''ד ימים אפי' בשבת שכך אמרו חכמים לפני ר''ה התחילו גדולי ישראל להתענות והקב''ה מכפר להם שליש עונתיהם ומר''ה עד יו''כ בינונים מתענים והקב''ה מכפר להם שליש עונותיהם הגיע יוה''כ כל ישראל מתענים טף ונשים ולובשים לבנים כמלאכי השרת ועומדים יחפים כמלאכים והקב''ה מתמלא עליהם רחמים ומקבל תשו' שנ' כי ביום הזה יכפר ואמרו חכמים מ''ד דרשו ד' בהמצאו אימתי הקב''ה מצוי לישראל בי' ימים שבין ר''ה ויוה''כ קראוהו בהיותו קרוב ביוה''כ יכול בלא תשובה ת''ל יעזוב רשע וכו' ואמרינן נמי בר''ה ד' י''ח יחיד אימתי אר''ט בי' ימים שבין ר''ה ויוה''כ מכאן למדנו שכל ישראל צריכין להתענות לבקש תחנונים וסליחות באילו י' ימים וששאלתם למה אנו חותמים בג' רגלים מקדש ישראל והזמנים ובי''ה חותמין מלך על כל הארץ מקדש ישראל ויוה''כ כך טעמו של דבר בפסח ובעצרת ובסוכות שזמן שלהם שמן המקרא שכתוב שלש פעמים בשנה וכו' וכתיב שלש רגלים תחוגו לי בשנה ומתרגמינן תלת זימנא בשתא (עיין לקמן סי' קמ''ג). [מעשה רוקח סימן קל''ט].
-----
בתשובת הגאונים. על שכתבתם שאנו מחללים שבת ור''ה שאנו מתענים בר''ה ובשבת שבין ר''ה ויוה''כ הלואי שכל ישראל יכולין לעשות כן ואנו נוהגין להתענות קודם ר''ה עשרה ימים ואפי' בשבת שכך אמרו חכמים לפני ר''ה גדולי הדור מתחילין להתענות והקב''ה מכפר להם עד שליש מעונותיהם מר''ה עד יו''כ התחילו היחידים להתענות והקב''ה מכפר להם עד שליש מעונותיהם הגיע יום הכיפורים כל ישראל מתענין אנשים ונשים וטף ולובשים לבנים כמלאכי השרת ועומדים יחיפים כמתים והקב''ה מתמלא עליהם רחמי' ומכפר על עונותיהם ומקבל תשובתם שנא' כי ביום הזה יכפר עליכם וגו' ואמרו חכמים [י''ח, ע''א] דרשו ה' בהמצאו אימתי הוא מצוי לישראל בעשר ימים שבין ר''ה ליום הכיפורים קראוהו בהיותו קרוב ביום הכפורים יכול בלא תשובה ת''ל יעזוב רשע דרכו ואמרי' נמי יחיד אימת אר''נ בעשרה ימים שבין ר''ה ליו''כ. מיכן למדנו שצריכין להתענות ולבקש תחנונים בעשרה ימים הללו כדי שיתקרע גזר דינם וירחמו עליהם מן השמים עכ''ל. אין מיכן שום ראיה שיהיה מותר להתענות בר''ה וכ''ש שאין לשבת ראיה להתענות בה ועוד שבפסיקתא מוכיח שלא היו מתחילין תעניות כ''א בער''ה ולא עשרה ימים קודם ר''ה דאמר בפסיקת' מתענין ער''ה לקיים מה שנאמר לפני ה' תטהרו משל למלך שסרחה עליו מדינה ובא לדונה ויצאו הגדולים לקראתו אמר המלך בשבילכם אניח מחצה כשקרב לעיר חצי מיל יצאו בני העיר לקראתו אמר עדיין אכפר בשבילכם וכשבא לפתח העיר יצאו אנשים ונשים לקראתו אמר המלך אכפר בשבילכם הכל כך הקב''ה יצא לדון בראש השנה ומתענים גדולי הדור והקב''ה מוחל עונות בזכותם לאחר ר''ה כשכבר מתקרב ליום הכפורים מתענים האנשים ונשים והקב''ה מוחל כל עונותיהם אבל לא היו מתחילין להתענות כ''א בער''ה ודוקא גדולי הדור ולא אחרים כדאמר בירושלמי פ''ב דתענית [הלכה י''ב] ר' יונתן ציים כל עירובא דריש שתא, ואם אחרים כמו כן היו מתענים מאי רבותיה דר' יונתן אלא דוקא גדולי הדור היו מתענין. ודווקא בער''ה ולא קודם לכן שא''כ אמאי נקט ער''ה אבל בר''ה ובשבת שבין ר''ה ליו''כ עדיין אין לנו שום ראיה שמותר להתענות. ובפ''ק דשבת ירושל' [הלכה א'] אמרי' ר' חייה רבה מפקד (לאילן דבי רב) [לרב] אין את יכול למיכל חולין בטהרה כל שתא אכול ואין לא תהא אכיל שבעה יומין מן שתא ופי' רבי' ר' נסים גאון זצ''ל מיום ראשון דר''ה עד יו''כ ויוה''כ בכלל עשרה ימי' כד דלית מנייהו שני ימים של ר''ה ויוה''כ שאין בהם אכילה ושתייה אשתייר שבעה ימים ועליהם צוה ר' חייא לרב (אשי) [למדתי] מדבריו שלא היו מתענין בין ר''ה ליו''כ שאם תאמר שהיו מתענין ועל אכילת לילות צוהו א''כ הלא גם בר''ה אפי' המתענה אוכל בלילה מיהו הוא סובר שמותר להתענות בר''ה מיהו אין לי ראיה משם שאני יכול לומר דלא צוהו ר''ח לרב אלא על שבעה ימים בשנה איזו שבעה שיהיו. ומורי ה''ר יצחק בר מרדכי מפרגא היה מתענה בר''ה והיה דן ק''ו מתענית חלום שהתירו חכמים להתענות בשבת אע''פ שספק לו אם ע''י מלאך חלם או השד בלבלו כ''ש בר''ה ברור נידון שמותר להתענו' ואינה ראיה דהתם אם ע''י מלאך חלם צריך להתענו' דע''כ הראוהו והזהירוהו שיתענה אבל בר''ה אע''פ שנידון שמא לטובה דנין אותו. ואם יודע בעצמו שצריך לסגף נפשו בתענית יתענה קודם ר''ה. ור' משה בן רבינו אפרים היה אומר להתענות בר''ה כדי שלא יהא שלחנך מלא ושולחן רבך ריקם שהרי בכל המועדים כתיב פרים ובראש השנה כתיב פר בן בקר אחד והשיב עליו ה''ר ברוך בר יצחק מריגנשפורק דא''כ בשמיני נמי יתענו דכתיב ביה פר בן בקר ותו לדבריו עשית ראש השנה חובה להתענות. ובלקח טוב כתוב דיש בתשובת רב יהודאי גאון אסור להתענות בר''ה מפני שנקרא חג שנא' בכסה ליום חגנו ופר''ח כתב דאסור להתענות בר''ה דכתיב גבי ר''ה אכלו משמנים ושתו ממתקים ושלחו מנות לאין נכון לו כי קדוש היום לאדונינו ויש אומרים שרב האי גאון כתב כן. ובערוך בערך ראש כתב ר''ה אסור בתענית מהכ' דאמ' בירושלמי כדאיתא בגמ' דפ' סדר תעניות האלו [י''ט, ע''א] ר''ע אומר מתריעין אבל לא מתענין ועוד הביא ראיה מפ''ק דר''ה [י''ח, ע''ב] דאמר התם מתיב רב אחא בר הונא בתלת בתשרי בטילת אדכרתא מן שטריא שגזרו מלכות יון הרשעה שמד על ישראל שלא להזכיר ש''ש על פיהם וגברה מלכות בית חשמונאי ונצחום התקינו שיהו מזכירים ש''ש ואפי' בשטרו' וכך היו כותבין בשנת (לירח) כך וכך ליוחנן כה''ג דהוא כהן לאל עליון וכששמעו חכמים בדבר [אמרו] למחר הוא פורע לזה את חובו ונמצא שטר מוטל באשפה וביטלום ואותו היום עשאוהו יו''ט ואי ס''ד בטלה מגיל' תענית קדמייתא בטלנו אחרנייתא הוספנו הב''ע בזמן שבית המקדש קיים ותיפוק לי דהוה ליה יום שנהרג בו גדליה בן אחיקם כלומר אי בית המקדש הוה קיים בלא''ה הוי יו''ט דהיינו צום גדליה וקרייה רחמנא מועדים טובים (אפילו) בזמן הבית אמר רב לאסור יום שלפניו דהיינו ב' בתשרי ושלפניו נמי תיפוק לי דהו''ל יום שלאחר (ר''ה ר''ה) [ר''ח ר''ח] דאורייתא ודאורייתא לא בעי חיזוק פי' דאין צריך לאסור יום שלאחריו כדי שלא יתענה בו דכיון שהוא דאורייתא נזהרין היטב מלהתענות בו הא למדת שאסור להתענות בר''ה. ואפ''ק דר''ה ירושלמי [הלכה ג'] כי מי גוי גדול ר' חנינא ור' הושעיה חד אמר איזו היא אומה [כאומה זאת] שיודעת אופיה של אלהיה בנהוג שבעולם אדם יודע שיש לו דין לובש שחורים ומתעטף שחורי' ומגדל זקנו ואינו חותך צפרניו לפי שאינו יודע איך דינו יוצא אבל ישראל אינן כן אלא לובשים לבנים ומתעטפים לבנים ומגלחים זקנם ומחתכים צפורנים ואוכלי' ושותים ושמחים בר''ה לפי שיודעים דהקב''ה עושה להם נסים ומוציא דינם לכף זכות וקורע להם גזר דינם וחד אמר בנוהג שבעולם השלטון אומר הדין היום וכו' הרי הלכה שלימה שכן מנהג כשר בראש השנה לאכול ולשתות ולשמוח. [או''ז הלכ' ר''ה סימן רנ''ז].
-----
(אבל) [ועל] ימים שבין ראש השנה ליום הכיפורים, נאמר [ישעיה נ''ה] דרשו ה' בהמצאו קראוהו בהיותו קרוב, שראוי כל אדם לפשפש במעשיו ולשוב מחטאיו ולבקש מחילה על עוונותיו. ומפני זה נהגו העולם להשכים בלילות באותם הימים ולהרבות בתפלו' ותחנונים אולי יכפר הבורא עוונותינו ביום הכפורים כמו שנ' [ויקרא ט''ז] כי ביום הזה יכפר עליכם. ויש שמתירין להתענות בשבת שבין ראש השנה ליום הכיפורים, ואין שטת התלמוד כדבריהם, שהשבת הוא כערב יום הכפורים, שאסור להתענות בו. וכן יום טוב שלראש השנה הרי הוא כשאר הימים שלחג המצות ושלחג הסוכות שאין מתענין בהן, אלא אם כן יושב ושונה או מתפלל כל היום כמו שביארתי בהלכות יום טוב בפרק שיני [ביצה ט''ז ע''ב]. יפה צעקה לאדם, בין קודם גזר דין בין לאחר גזר דין. ולפיכך מתפללין כל ימות השנה על החולים שיחיו, שאפילו אם נחתם גזר דינם יש להם תקוה. [פסקי ריא''ז].
-----
וימים הללו שבין ראש השנה ליום הכיפורים הם ימי תשובה ותחנונים ומשכימין בהם ואומרים תחנונים וסליחות ומזכירין שלש עשרה מדות ויש מן היחידין שנהגו להתענות בכל אלו הימים כמו שכתבנו בתחילת הערוגה הזאת בהלכה שנייה. ובשבת שבין ראש השנה ליום הכיפורים אין מנהג להשכים למעמדות וגם לא להתענות בהן וכן מצאתי בתשובות הגאונים ז''ל שבת שבין ראש השנה ויום הכיפורים אסור להתענות מכמה טעמים. אחד שלא נקראו עשרת ימי תענית אלא ימי תשובה והואיל ולא נקראו צום למה לו לצום ועוד תשעה באב השקול כיום הכיפורים בעינוי ואם חל בשבת דוחין אותו למחר ויום זה היאך יתענה ולפיכך תקנו ארבעה ימים לפני ראש השנה תחת ארבעה ימים ימים שבין ר''ה ליום הכיפורים ב' ימי ראש השנה והשבת שבינתים וערב יום הכיפורים ועוד מבטל קדושא רבא של יום השבת דתניא לגבי קדושא ביום מניין ת''ל את יום ואמר ר' תנחום בר יודן כבוד יום קודם לכבוד לילה ואיזהו כבוד יום ר' אלעזר בשם ר' צדוק בשם רב בורא פרי הגפן דבשאין לו אלא כוס אחד עסקינן פי' לפי שבלילי שבת יכול לקדש על הפת ואם יתענה היאך יכבד את השבת הלכך אסור וכ''כ רבינו האיי גאון זצ''ל. ושבת שקורין האזינו קורין אותה כסדר שהיו הלוים אומרים אותה בשיר דהכי אמרינן בפ' יום טוב של ראש השנה במוספי שבתא מאי פי' מה שיר היו אומרים על קרבן מוסף אמר רב חנן בר אבא אמר רב הזי''ו ל''ך ואמר רב חנן בר אבא אמר רב כדרך שחולקין כאן כך חולקין בבית הכנסת פי' הזי''ו ל''ך לששה קורין השירה והשביעי גומר הפרשה ופי' רבינו שלמה זצ''ל שירת האזינו חולקין אותה לששה חלקים הראשון האזינו והשני זכור ימות עולם. והשלישי ירכיבהו. והרביעי וירא ה' וינאץ עד כאן ששה פסוקים לפרק מכאן ואילך שמונה פסוקין לפרק החמישי לולי כעס אויב הששי כי ידין עד סוף השירה וכן פי' רבינו ישעיה זצ''ל. ורבינו יהודה ב''ר נתן זצ''ל פי' הששי כי אשא אל שמים ידי וזה הוא המנהג הפשוט בידינו. ובמס' סופרים מפרש הרביעי וישמן ישרון החמישי לו חכמו הששי כי ידין ויש מפרשים הד' וירא ה' הה' לולי כעס הו' כי אשא. ומצאתי בשם רבינו סעדיה גאון זצ''ל סי' הזי''ו ל''ך ה' כנגד ה' שקורין בתורה בראש השנה שחל להיות בחול ז' כנגד ז' שקורין בתורה בראש השנה שחל להיות בשבת י' כנגד עשרה ימים שבין ראש השנה ליום הכיפורים ו' כנגד ששה שקורין בתורה ביום הכיפורים ל' כנגד ל' תקיעות שתוקעין בראש השנה ך' כנגד [חסר]. [שבלי הלקט סימן ש''ו].
-----
יש מקומות שנוהגין לתקוע בשופר בלילי ראש חודש אלול ומצאתי לרבינו נסים ז''ל מה שנוהגין החכמים שתוקעין בשופר בראש חדש אלול מצאתי לו עיקר במדרש וכך כתוב במקצת הגדות בראש חדש אלול אמר לו הקב''ה למשה עלה אלי ההרה והעבירו שופר בכל המחנה משה עלה להר לקבל לוחות אחרונים שלא יתעו עוד אחר ע''ז והקב''ה נתעלה בתרועה ובאותו שופר שנאמר עלה אלהים בתרועה לכן התקינו חכמים שיהיו תוקעין בשופר בראש חדש אלול בכל שנה ושנה והכי איתא בפרקי ר' אליעזר. [שבלי הלקט סימן רפ''א].
-----
יש נוהגין להתענות בשני ימים של ראש השנה וסומכין על האגדה הכתובה למעלה בהלכה רפ''ב שיש ספרים שכתוב בהן באין גדולי ישראל ומתענין בראש השנה ושמעתי מבחור אחד ור' דוד שמו שהיה רגיל להתענות בראש השנה והיה אומר שכך קבלה בידיהן שכל מי שרגיל להתענות בראש השנה ומשנה רגילתו שלא להתענות אינו משלים שנתו. ובמנהגות בני אישפירא מצאתי שאין חכמי אישפירא נוהגין להתענות בראש השנה ולא לעמוד בבוקר לומר סליחות ובשם רב יהודאי גאון זצ''ל מצאתי אסור להתענות בשני ימים טובים של ראש השנה משום שקרוי חג כשאר ימים טובים שנאמר תקעו בחודש שופר בכסא ליום חגנו. וכשם שבשאר ימים טובים אסור להתענות כך אסור להתענות בראש השנה משום עונג יום טוב. ורבינו סעדיה גאון זצ''ל כתב בפי' ספר עזרא שפירש ובראש השנה אסור להתענות בין מדברי תורה ובין מדברי קבלה בין מן הברייתא בין מן התלמוד. מדברי תורה מניין ששוה לכל המועדות שנאמר בו מקרא קדש כמו שנאמר בכולם. וקרוי חג ככל החגים שנאמר תקעו בחדש שופר בכסא ליום חגנו איזה חג שהחודש מתכסה בו הוי אומר זה ראש השנה וקרי ליה חג וכתוב ביה בחג ושמחת. ועוד אמר ר' יונה הוקשו כל המועדות זה לזה הא למדת ששוה ראש השנה לכל ימים טובים. מדברי קבלה [מניין] שכך כתוב בעזרא ויאמר להם התרשתא לכו אכלו משמנים ושתו ממתקים ושלחו מנות לאין נכון לו וגו' וענין זה ביו''ט של ראש השנה כתוב. מן הברייתא מניין דתניא וכל סביבותיה מתענות ולא מתריעות שכן מצינו ביום הכפורים מתענין ולא מתריעין ר' עקיבה אומר מתריעות ולא מתענות שכן מצינו בראש השנה מתריעין ולא מתענין. מן התלמוד מניין דהכי גרסינן בתלמוד ארץ ישראל אמר רב סימון כתיב מי גוי גדול ר' חנינה ר' יהושע חד אמר אי זו אומה כאומה זו בנוהג שבעולם אדם שיודע שיש לו דין לובש שחורים ומתעטף שחורים ומגדל זקנו ואינו חותך צפרניו לפי שאינו יודע האיך דינו יוצא אבל ישראל אינם כן לובשין לבנים ומתעטפים לבנים ומגלחים זקנם ומחתכין צפורניהם ואוכלים ושותין ושמחים בראש השנה לפי שיודעים שהקב''ה עושה להם ניסים ומוציא דינם לכף זכות וקורע להם [את] גזר דינם הרי מכמה ראיות שאסור להתענות בראש השנה וכן מצאתי בספר רב האיי גאון זצ''ל. [שבלי הלקט סימן רפ''ד].
-----
אמר רבה בר בר חנה כל השנה כולה מתפלל אדם האל הקדוש. והאל המשפט. חוץ מעשרה ימים שבין ראש השנה לצום כפור שמתפלל המלך הקדוש. והמלך המשפט. וכן הלכתא. פסק רבינו יצחק פאסי ז''ל שאם אמר האל הקדוש. והאל המשפט. מהדרינן ליה. ובשם רבינו ישעיה ז''ל מצאתי דלא סבירא ליה לאהדורי ליה. דלכתחלה הוא דבעינן המלך הקדוש והמלך המשפט. אבל אם אמר האל הקדוש והאל המשפט. לא מהדרינן ליה. ועל המלך המשפט שאנו אומרים. יש תמהין לפי שאינו לשון צח וברור. אמנם כי ה''א דהמלך יתירה היא. וכן מצאתי שפירש רבינו שלמה ז''ל שמצינו כיוצא בו (מ''ב ט''ז) את המסגרות המכונות. וכן (שמות ל''ט) ויתנו שתי העבותות הזהב. פתרונו עבותות הזהב. והה''א הראשונה לייחד הדבור בשתי תיבות. מראש השנה ועד יום הכפורים בכל תפלה ותפלה מתפללים זכרנו. ומי כמוך. זכור רחמיך. וכתוב לחיים טובים. ובספר חיים. ואומרים אבינו מלכנו בכל יום. בין בשחרית בין במנחה. בין בחול בין בשבת. ויש מקומות שאין אומרים אבינו מלכנו בשבת כלל. ומנהגנו לאומרו. במסכת סופרים [פי''ט מ''ח] אין מזכירין זכרנו בשלש אחרונות ובשלש ראשונות אלא בשני ימים טובים של ראש השנה וביום הכפורים בלבד. ומנהג פשוט בידינו לאומרו מראש השנה ועד יום הכפורים. וימים הללו שבין ראש השנה ליום הכפורים הם ימי תשובה ותחנונים. ומשכימין בהן ואומרים תחנונים וסליחות. ומזכירין י''ג מדות. ויש מן היחידים שנוהגין להתענות בכל אלו הימים. ובשבת שבין ר''ה ליום הכפורים אין מנהגנו להשכים למעמדות כשאר הימים. וגם לא להתענות בו. בתשובות הגאונים ז''ל. שבת שבין ראש השנה ליום הכפורים אסור להתענות בו. מכמה טעמים. האחד שלא נקראו עשרה ימי תענית. אלא עשרת ימי תשובה. והואיל ולא נקראו צום. למה לו לצום. ועוד תשעה באב השקול כיום הכפורים בעינוי. ואם חל בשבת דוחין אותו למחר. ויום זה היאך יתענה. ולפיכך תקנו להשכים למעמדות ארבעה ימים לפני ר''ה לכל הפחות. תחת ארבעה ימים שבין ראש השנה ליום הכפורים שאין מתענין בהן. שני ימים של ראש השנה. והשבת שבינתים וערב יום הכפורים. ועוד מבטל קידושא רבא של יום השבת. דתניא לגבי קידושא ביום מנין, ת''ל (שמות כ') את יום. ואמר רבי תנחום בר' יודן כבוד היום קודם לכבוד הלילה. ואיזה הוא כבוד היום. רבי אליעזר אומר בשם רבי צדוק בשם רב בורא פרי הגפן. ולפי שבלילי שבת יכול לקדש על הפת. אם אין לו אלא כוס אחד של יין ישהא אותו לצורך קידוש של מחר. ואם יתענה היאך יכבד את השבת. וכן מצאתי בשם רבינו האי גאון ז''ל. [תניא רבתי סימן ע''ז].
-----
יש נוהגין להתענות בשני ימים של ראש השנה. ובשם רב יהודאי גאון ז''ל מצאתי שאסור להתענות בשני ימים טובים של ראש השנה. משום דאיקרי חג. כשאר ימים טובים. שנאמר (תהלים פ''א) תקעו בחדש שופר בכסה ליום חגנו. וכשם שבשאר ימים טובים אסור להתענות כך אסור להתענות בראש השנה משום עונג יום טוב. ורבינו סעדיה ז''ל פירש בפירוש עזרא. ובראש השנה אסור להתענות בהם בין מדברי תורה בין מדברי סופרים. בין מן הברייתא. בין מן התלמוד. מדברי תורה מנין. ששוה הוא לכל המועדות. שנאמר בו מקרא קדש כמו שנאמר בכולם. וקרוי חג ככל החגים. שנאמר תקעו בחדש שופר בכסה ליום חגנו. איזהו חג שהחדש מתכסה בו. הוי אומר זה ראש השנה וקרי ליה חג. וכתיב ביה בחג (דברים ט''ז) ושמחת בחגך. ועוד אמר רבי יונה (שבועות י' ע''א) הוקשו כל המועדות זה לזה הא למדת ששוה ראש השנה לכל ימים טובים. מדברי קבלה מנין. שכך כתוב בעזרא (נחמיה ח') ויאמר להם לכו אכלו משמנים ושתו ממתקים וגו'. וענין זה ביום טוב של ראש השנה כתיב. מן הברייתא מנין. [עיין ירושלמי תענית פ''ג ה''ג וה''ד] דתניא וכל סביבותיה מתענות ולא מתריעות. שכן מצינו ביום הכפורים מתענין ולא מתריעין. רבי עקיבא אומר מתריעות ולא מתענות שכן מצינו בראש השנה מתריעין ולא מתענין. מן התלמוד מנין. דהכי גרסינן בתלמוד ארץ ישראל. [עיין ר''ה פ''א ה''ג] אמר ר' סימון כתיב (דברים ד') כי מי גוי גדול אשר לו אלהים וגו'. ר' חנינא ור' יהושע חד אמר איזו אומה כאומה זו. בנוהג שבעולם אדם שיודע שיש לו דין לובש שחורים. ומתעטף שחורים. ומגדל זקנו, ואינו חותך צפרניו. לפי שאינו יודע היאך דינו יוצא. אבל ישראל אינן כן. לובשין לבנים. מתעטפין לבנים. ומגלחים זקנם. ומחתכין צפרניהם. ואוכלין ושותין ושמחים בראש השנה. לפי שיודעין שהקב''ה עושה להם נסים ומוציא דינם לכף זכות. וקורע להם את גזר דינם. הרי מכמה ראיות שאסור להתענות בראש השנה. וכן מצאתי בשם רב האי גאון ז''ל שאסור להתענות בשני ימים טובים של ראש השנה. [תניא רבתי סימן ע''ב].
-----
כתוב אחד אומר (דברים ד') כה' אלהינו בכל קראנו אליו. וכתוב אחד אומר (ישעיה נ''ה) דרשו ה' בהמצאו. כה' אלהינו בכל קראנו אליו בצבור, כלומר בכל שעה שהצבור צועק הוא נענה. ביחיד בהמצאו, כלומר בשעה המיוחדת להיות מצוי ליחידים דהיינו עשרה ימים שבין ראש השנה ליום הכפורים. ולפי שמנהגנו להשכים ולומר תחנונים וסליחות ווידוים ודברי כבושים. וגם יש אנשים שמתענין קודם ראש השנה. לפעמים שבעה או חמשה ימים. כפי מה שיבוא ראש השנה. הוצרכתי לכתוב קודם מעניני התשובה. לפי שמתחלת המעמדות שאנו קורין ימי התחנונים שלפני ראש השנה. מתחילין בני אדם לשוב לאל בצום ובכי ובתחנונים. ובצדקה ובשברון לב ובדכאות רוח. וזה סדר מנהגנו במעמדות שאנו קורין ימי תחנונים. חל ראש השנה בשני בשבת מתחילין המעמדות מיום שני שלפניו. ואם חל בשבת מתחילין מיום שני שלפניו. חל להיות בחמישי מתחילין מיום חמישי שלפניו. ואם חל להיות בשלישי מתחילין מיום שני שלפני פניו. ובכל ימי המעמדות בין לפני ראש השנה. בין לאחר ראש השנה. נוהגים היחידים להתענות. ויש שמתענין ערב ראש השנה. ויש להם סמך מן הירושלמי דנדרים [פ''ח ה''א] ותעניות פרק שני [הי''ב] רבי יוחנן ציים ערובת ריש שתא. רבי אבין ציים ערובת שובה (ערב שבת). ובפסיקתא דסוכה מצאתי (ויקרא כ''ג) ולקחתם לכם ביום הראשון. והלא יום חמשה עשר הוא ואת אמרת ביום הראשון. רבי מנא דשאב ורבי יהושע דסיכנין. למדינה שהיתה חייבת ליפס למלך. והלך המלך לגבותו. בא בתוך עשרה מילין יצאו גדולי המדינה וקילסו אותו וויתר להם המלך שליש מדימוסיא (מס) שלהן. בתוך חמשה מילין יצאו פטרובולי (שלטוני) המדינה וקילסו אותו וויתר עוד להן שליש. וכיון שבא קרוב לפתח המדינה יצאו כל בני המדינה וקילסו אותו אנשים ונשים וטף וויתר להם את הכל. אמר להן המלך מה דאזל אזל. מכאן ואילך חושבנא. כך באין גדולי ישראל ומתענין ערב ראש השנה. הקב''ה מוותר להן שליש מעונותיהן. באין עשרת ימי התשובה. ומתענין הכשרים שבהן. והקב''ה מוותר להן עוד רוב עונותיהם. כיון שבא יום הכפורים ומתענים כל ישראל. אנשים ונשים וטף. והקב''ה מוחל על כל עונותיהם. ואומר להן מה דאזל אזל. מכאן ואילך חושבנא, תחלת חשבון הוא. לכך נאמר ולקחתם לכם ביום הראשון. לפיכך ערב ראש השנה שחרית משכימים לתחנונים. ואין להמנע מלומר וידוי ומלפול על פניהם. אבל במנחה אין נופלין על פניהם. שהרי יו''ט הוא ונקרא מקרא קדש כשאר הרגלים.
וכשמשכימין בימי המעמדות לומר תחנונים אומר סדר ק' ברכות כשאר הימים, ומברכין ברכת התורה כשאר הימים. ואינו רשאי לומר תחנונים בלא ברכת התורה. דקיימא לן למקרא צריך לברך. ואומר תהלה. ואם הם עשרה אומר קדיש עד לעילא. ואם אינן עשרה מתחילין ואומרים (תהלים כ''ה) שומע תפלה עדיך כל בשר יבואו וכו'. כדרך הכתוב בסדורים. ומזכירין שלש עשרה מדות בין כל עניה ועניה. ואומרים סליחות ווידוים כרצונם. ואם אינן מנין עשרה מדלגין י''ג מדות, וכשמגיעין לויקרא בשם ה' ושם נאמר, מדלגין ואומרים וסלחת לעוננו ולחטאתנו ונחלתנו. ובעניה אחרונה אומר וידוי אלהינו ואלהי אבותינו תבוא לפניך תפלתנו וכו'. כסדר הכתוב בסדורים. ונופלין על פניהם, ואומרים רחום וחנון ומכניסי רחמים. ואומרים מחי ומסי כמו שכתוב בסדורים. ומצאתי בשם הר' אביגדור ז''ל שאין בזה משום משתף שם שמים ודבר אחר. והביא ראיה מהא דאמרינן א''ר יוחנן לעולם יבקש אדם רחמים שיהו הכל מאמצין את כחו מלמטה ואל יהיו לו צרים מלמעלה. ופירש רבינו שלמה ז''ל שיסייעוהו מלאכי השרת לבקש רחמים ושלא יהיו משטינין עליו מלמעלה. ובמדרש שיר השירים על פסוק השבעתי אתכם. אומרת כנסת ישראל למלאכים העומדים על שערי תפלה ועל שערי דמעה, הוליכו תפלתי ודמעתי לפני הקב''ה ותהיו מליצי יושר לפניו שימחול לי על הזדונות ועל השגגות. ונאמר (איוב ל''ג) אם יש עליו מלאך מליץ אחד מני אלף וגו'. ויש מקשין לפי שאומר אותן הבקשות בלשון ארמית כמו במטותא מנכון מלאכי מרומא, ובמטותא מינך מטטרון ספרא רבא. ואמרו השואל צרכיו בלשון ארמית אין נזקקין לו. הא לא קשיא מידי. דביחיד לא ישאל צרכיו בלשון ארמית. אבל בצבור מותר. ומסתברא היכא דליכא מנין עשרה שאין לומר אלו הבקשות בלשון ארמית לפי שיש מן המלאכים שאין מכירין בלשון ארמית ואין נזקקין לו. שהרי המלאכים המצוין עליו לשומרו אינן מבינין אלא לשונו. אבל המלאכים המסורין לצבור מבינין בכל לשון. לפיכך אומר אותן בצבור. ולאחר שגמרו כל התחנונים אומר קדיש גמור. ואם האיר היום מתחילין ואומרים הזמירות כמו בחול. [תניא רבתי סימן ע''ב].
-----
אע''פ שהתשובה והצעקה יפה לעולם, בכל עת ובכל זמן. יש ימים מיוחדים לודוי ותשובה, ובאותם הימים התשובה מתקבלת מיד, אמרו חכמים דרשו ה' בהמצאו, אלו עשרה ימים שבין ראש השנה ליום הכפורים. בד''א, ביחיד, אבל בצבור, כל זמן שעושין תשובה וזועקין בלב שלם מיד נענין, שנאמר כי מי גוי גדול אשר לו אלקים קרובים אליו כה' אלקינו בכל קראנו אליו. [הבתים — שערי תשובה שער שני].
-----
כתב רבינו האיי מנהגנו לומר תחנונים בעשרה ימים אלו, ושמענו שבקצת מקומות עומדים בלילות מראש חדש אלול, ואומרין שעלה משה למרום בפעם שלישית בראש חדש אלול וירד עם לוחות שניות ביום הכפורים. ואנו מנהגנו לעמוד מראש חדש אלול. יש מקומות שנהגו רבים מהם להתענות כל עשרה ימי תשובה אפילו ביום ראש השנה, ובשבת שאירע תוך עשרה ימי תשובה, וסומכין מנהגם אל קצת רמז שמצאו בהגדה. ועל דבר זה נשאל רבנו האיי גאון והשיב שאין מתענין בשני ימים טובים של ראש השנה, כך אמרו פרנסים הראשונים לישראל בראש השנה לכו אכלו משמנים ושתו ממתקים. וכן בשבת שובה אין אנו רואים שיתענה בו אדם, שהרי תשעה באב שהיא חמורה לא רצו לקבעה בשבת אלא דחו אותה, ועשרה ימים אלו שבין ראש השנה ליום הכפורים לא לקבעם כתענית, אלא להתפלל ולהתחנן ולהתודות ולעמוד בתחנונים ולחזור בתשובה. תדע, שהרי מי שאינו מתענה בהן אין אנו כופין אותו להתענות כשאר ימי התעניות, אלא כל הרוצה להתנדב ולהחמיר על עצמו להתענות מתענה, וכיון שכן הוא שאפילו מדברי סופרים לא הוקבעו בתענית, אין אנו רשאין לדחות עונג שבת ושמחת יום טוב הקבועים מן התורה, מפני תענית נדבה שאין לה עיקר חיוב, אלא מדברי סופרים. [הבתים — שערי תשובה שער שני].
-----
ואומר שגאון אחד אמר ולואי שיהו כל ישראל מתענין בשני י''ט של ר''ה אבל הוא כתב בתשובה אחרת האוכל לשם שמים תבא עליו ברכה וגם המתענה לשם שמים שלא יבא לידי קלות ראש מתוך מאכלו ושתייתו תבא עליו ברכה. [תשב''ץ סימן קט''ו].
-----
ירושלמי גרסינן התם מאן דמצי למיכל חולין בטהרה בכוליה שתא ליכול ואי לאו לא ליכול בהני י' ימים בין כסא לעשור. מכאן הוכיח רבינו אבי העזרי שאין לאכול פת של גוים בין כסא לעשור. והר' שמואל מבומבער''ק אמר דלאו דוקא חולין בטהרה דלית בה איסור אך טוב לטהר עצמו אבל פת של גוים דמשו' איסורא אי נהיג אסורא בהני י' ימים בכוליה שתא נמי לא ליכול. [תשב''ץ סימן קי''ז].
-----
מהר''ם ז''ל אינו רגיל להתענות בשבת של עשרת ימי תשובה ובשני ימים טובים של ר''ה מתענה. [תשב''ץ סימן קי''ג].
-----
לבאר בו כונת התורה בהיותה מיחדת זמן לתשובה ובבחירת זה הזמן, ר''ל חדש תשרי. דרשו יי בהמצאו קראוהו בהיותו קרוב יעזוב רשע דרכו ואיש און מחשבותיו וישוב אל יי וירחמהו ואל אלינו כי ירבה לסלוח [ישעיה נ''ה], כונת הנביא בזה להורות ולהודיע רוב זריזותו בהעיר לב הנרדמים לשוב מדרכם הרעה, ושאין התשובה נעדרת מהם לסבת התרשלותו בהנהגתם ובתוכחתם, אבל לרוב קשי ערפם משמוע אל נביא וחוזה, כמו שאמר גם כן כקורא חמס עליהם על זה, [שם מ''ט] יי מבטן קראני וגו' וישם פי כחרב חדה ובצל ידו החביאני וגו' ואני אמרתי לריק יגעתי וגו', רוצה בזה שאני שלוח אליהם תמיד במצות השם להוכיחם ולהשיבם אליו כאמרו שם [שם], לשובב יעקב אליו וישראל לו יאסף, והנה יגעתי לריק והנה כליתי כחי אחר אשר המה פנו לדברי עורף ולא פנים ולא הקשיבו לקולי והוא אמרו [שם], שמעו אלי אבירי לב הרחוקים מצדקה, קראם אבירי לב לרוב קושי ערפם, והיה מתמיד בהערה אליהם לשוב אליו ית' והוא אמרו [שם נ''ה], הוי כל צמא לכו למים וגו', ובאה מלת הוי, לשון קריאה כמו, [זכריה ב'] הוי ציון המלטי, וכן [שם] הוי ונוסו מארץ צפון, והמים משל לתורה ולחכמה, ונקראת מים על צד דמיונות רבים כמו שיתבאר, ואמר [ישעיה נ''ה] למה תשקלו כסף בלא לחם, והוא דמיון על עבדם ע''ז והוציאם בעבודתה הוצאות מרובות, ואצל אבי העזרי הוא דמיון על היותם מיגעים עצמם בחכמות נכריות, והעיר אותם על למוד דרכי התורה והוא אמרו [שם], שמעו שמוע אלי ואכלו טוב וגו' הטו אזנכם ולכו אלי וגו', ועל זה הדמיון, ר''ל קראו חמס עליהם על היותם בלתי שומעים לקולו, אמר גם כן בדמיון מאמר השם ית', [שם ס''ה] נדרשתי ללא שאלו נמצאתי ללא בקשוני וגו', אמר שהוא ממציא את עצמו להוכיח מי שאין להם הערה לבקש ממנו הוראת הדרך המבקש, ואמרו [שם] אמרתי הנני הנני, הוא גם כן דמיון על היותו נמצא תמיד, וכן אמר [שם] פרשתי ידי כל היום אל עם סורר וג', רוצה בו פרשתי ידי לקבלם בתשובה, כי הושטת היד הוא סימן היות המושיט המקבל הבא אצלו באהבה ובחבה ומטוב רצון, ועל זה המשל אמרו בנסח התפלה אתה נותן יד לפושעים וימינך פשוטה לקבל שבים, ואחר כן ספר ברוב גנות מעשיהם והוא אמרו [שם], העם המכעיסים אותי וגו', האומרים קרב אליך אל תגש בי וגו', רצה בזה שהם טמאים ואוכלים כל טמא כמו שאמר [שם], היושבים בקברים ובנצורים ילינו וגו', ועם כל זה הם אומרים למי שהוא טהור מהם יותר קרב אליך, ר''ל עמוד בעצמך ואל תגש בי כי קדשתיך, כלומר שאני קדוש ממך, הכונה בכל זה שהם בתכלית רוע המעשים ולא הכירו דרכיהם כדי לשוב מהם, אבל שהם מחזיקים עצמם בחסידים ובאנשי מעשה ועל זה אמר [שם], (עלה) [אלה] עשן באפי אש יוקדת כל היום, והוא אמרו [שם] הנה כתובה לפני לא אחשה כי אם שלמתי וגו', וענין כתובה לפני רוצה בו, על הידיעה בו, כענין אמרם [אבות פ''ב מ''א], וכל מעשיך בספר נכתבין, כמו שיתבאר בזה, כלומר שלא ימחה מספרו עד אשר ישלם להם כפעלם, על דרך [ירמיה י''ז] חטאת יהודה כתובה בעט ברזל בצפורן שמיר, ועם כל זה הבטיחם שלא יתייאשו מן התשובה כלומר, אעפ''י שיעדתי להם גלות על רוב עונותם לא אמאסם לכלותם והוא אמרו [ישעיה ס''ה], כאשר ימצא התירוש באשכול ואמר אל תשחיתהו כי ברכה בו וגו', רוצה שיפקד עונם בענש אבל שיצליחו בתשובתם לבלתי השחיתם, והוא אצלי אמרו הנה, ר''ל בפרשת דרשו, [שם נ''ו] ואל יאמר בן הנכר הנלוה אל יי לאמר הבדל יבדילני יי מעל עמו ואל יאמר הסריס הן אני עץ יבש, באורו אצלי שבן נכר אמנם נאמר על בן שנתנכרו מעשיו בהשתקעו בעברות, והסריס בדמיון מי שהוא רק מן התורה והמצות, ואמר שלא יתיאשו בכל זה מן התשובה, ואע''פ שבאו שם מלות לא יורו על זה, אבל יורו על היות בן נכר והסריס מובנים כפשוטם, כאמרו בבן הנכר, מעל עמו, ואמרו בסריס, [שם] טוב מבנים ומבנות, אפשר היות הכל בא להמשיך המשל ואמר, שלא יתייאשו מבוא בסתרו ומחסות בצל כנפיו כי לו החסד והרחמים, והוא אמרו אחר שאמר דרשו יי בהמצאו וגו' אמר אחר זה, [שם נ''ה] כי לא מחשבותי מחשבותיכם, רוצה בו שאם חטא אדם לחברו לא ימחול לעולם, ומדת הקב''ה אינה כן, אלא ומודה ועוזב ירוחם והוא אמרו [שם], וישוב אל יי וירחמהו ואל אלינו כי ירבה לסלוח, רוצה בו שאע''פ שהם הרבו לפשוע הוא מרבה גם כן לסלוח, ואמנם אמרו דרשו יי בהמצאו, באורו אצל יונתן בן עוזיאל, שידרשו בעוד בחיים חיתם אמר, תבעו דחלתא דיי עד דאתון חיין, ר''ל שישובו קודם מיתתן, כי אז הוא נמצא וקרוב לא אחר מיתה, וכבר קדם לנו שאין תשובה לנפש אחר מיתה כאמרו [קהלת ט'], כי אין מעשה וחשבון ודעת וחכמה בשאול אשר אתה הולך שמה, ואפשר לבאר בו שהוא נמשך אל מה שאמר [ישעיה נ''ה], הן עד לאמים נתתיו וגו', שרוצה בו מתרה ומעיד בהם מלשון, [דברים ל'] העידותי בכם היום, [בראשית מ''ג] העד העיד בנו האיש כלומר, שהוא מתרה בהם ומודיעם הענש אם לא ישובו, ועל זה אמרו דרשו יי בהמצאו, כלומר דרשוהו לשוב לפניו כי בא העת שהוא ימצא לפקוד לאיש כדרכיו, ועל דרך אמרו [ירמיה י''ג] תנו ליי אליכם כבוד בטרם יחשיך ובטרם יתנגפו רגליכם וג', וכן בהיותו קרוב, על דרך [יואל ב'] כי קרוב יום יי ונורא מאד ומי יכילנו, ורבותינו [במד''ר י''א ז'] פרשו בהמצאו, קודם גזר דין, ועוד הקשו על התנגדות זה המאמר על אדון הנביאים, אמרו ז''ל [ר''ה י''ח ע''א] כתוב אחד אומר [דברים ד'] כיי אלינו בכל קראנו אליו, וכתוב אחד אומר [ישעיה נ''ה] דרשו יי בהמצאו, כלומר בעת שהוא נמצא, ופרשוהו כאן ביחיד כאן בצבור ויחיד אימת בעשרה ימים שבין ראש השנה ליום הכפורים, רצה בזה שעם היות האדם צריך להשתדל תמיד בתשובה מבלי שייחד על זה זמן ידוע, אחר היות האדם נרדף ולהוט אחר עסקיו לא ימצא על הרוב מתמיד על זאת המחשבה, לסבת היותו נמשך אחר תאות עסקיו, וזה היה מזריזות דרכי הדת ומהפלגת עיונם בהשתדלות ליחד זמן בשנה יתעורר בו כלל העם לתשובה, ובזה יתעורר גם המתרשל בראותו הערה כללית לכל, ויתגלגל זכות על ידי זכאים, ונבחר לזה חדש תשרי מיום הראשון, שבו נקבע יום טוב של ראש השנה, עד יום עשירי, שבו נקבע יום הכפורים.
ואמנם סבת בחירת זה הזמן, על צד מה שנודע מדרך הקבלה שבו קדמה התשובה לאדם הראשון [עי' ויק''ר כ''ט א'], ושאברהם אבינו מל ביום הכפורים [בפרקי דר''א פכ''ט], ושבאותו היום נתכפר מעשה העגל, ונתנו לוחות שניות [בתענית ל' ע''ב], אחר שנתחייבו כליה לרוב רשעם ונצלו עם התשובה והתפלה כאמרו [במדבר י''ד], סלחתי כדבריך, שבהבטחת השם במחילה אנו מתחזקים לסמוך על תשובתנו, מצורף אל זה היות זה הזמן זמן הבעיטה, מצד שכבר עבר קציר כלה קיץ ומלאו פני תבל תנובה והשיקו היקבים תירוש ויצהר, וכבר קדם לנו אמרו [דברים ח'] פן תאכל ושבעת וגו' ובקרך וצאנך ירביון וגו', ואמר [שם ל''ב] וישמן ישורון ויבעט וגו' ספר שהוא ית' השגיח עליו עד שלא חסר דבר כאמרו [שם], ירכיבהו על במתי ארץ ויאכל תנובות שדי וגו', ואמר שלזאת הסבה בעט ומרד בו, כמאמר הנביא גם כן, [הושע י''ג] שבעו וירם לבם על כן שכחוני, וכן אמר הנה [דברים ל''ב], ויטוש אלוה עשהו וינבל צור ישועתו, ומזה הצד היה מהשתדלות דרכי הדת ליחד זמן התשובה להלחם עם הגאוה והנמשך ממנה, להורות שאין הכונה באסיפת טוב הגרנות והיקבים להתגדל ולהתענג, אבל הכל לכונת עבודת השם כמו שבארנו, ומזה יעד בצדה זמן תשובה והכנעת לב לשוב לשם בכל לב ובכל נפש.
ואצל אבי העזרי סבה מפוארה בבחירת זה הזמן, והוא נמשך על משל אמרו [משלי ט''ז], פלס ומאזני משפט ליי, והוא דמיון מאמר רבותינו [ר''ה י''ז ע''א] בענין שקול עונות וזכיות, והוא שידוע שבזה החדש, ר''ל תשרי, תכנס חמה במבט מזל מאזנים, והמזל הוא קבוץ כוכבים על צורת מאזנים ותוך הצורה צורת אדם כעסן וספר פתוח בידו, ועל זה הדמיון נבחר זה הזמן להיות האדם מתבונן כי שקול ישקל כעסו והנה צדקו ורשעו במאזנים ישאו יחד לתת לאיש כדרכיו אם טוב אם רע, והוא אמרם בסתרי דבריהם, [שם ט''ז ע''ב] שלשה ספרים נפתחים בראש השנה אחד של צדיקים גמורים ואחד של רשעים ואחד של בינונים, צדיקים גמורים נכתבים ונחתמין לאלתר לחיים, רשעים גמורים נכתבין ונחתמין לאלתר למיתה, של בינונים תלויין ועומדין מראש השנה ועד יום הכפורים, זכו נכתבין לחיים, לא זכו נכתבין למיתה, נשא משלו תחלה על דרך שלשה ספרים נפתחין, נמשך אל הצורה הנזכרת, עם היות הלשון מפורסם גם כן האמרו על היות המעשים ידועים אצלו כאמרו [שמות ל''ב], מספרך אשר כתבת, והוא אמרם במשנת חסידים [אבות פ''ב מ''א] וכל מעשיך בספר נכתבין, ואמר שהם נפתחין בראש השנה על צד מה שבארנו, וזה מהשתדלות דרכי הדת להיות להם בזה הערה מחודשת בזמן ידוע ובא כלל ענינו למצרף, והגבלת הזמן אמנם יהיה מצד עצמו, לא ליחד ולהגביל הזמן במשפטי ישרו, כי הוא ית' לא נסגרו ספריו לעולם עד שיפתחו בראש השנה, והוא אצלי אמרם, [ר''ה ח' ע''ב] אין ב''ד של מעלה נכנסין לדין אלא אם כן קדשו ב''ד של מטה את החדש, כבר התבאר זה על פי קצת מפרשים, ואצלי לפרש על זה הצד אמרם ע''ה [שם ט''ז ע''א] בארבעה פרקים העולם נדון, והוא באור נכון, וכבר העיד וגלה האמת ר' יוסי ע''ה באמרו [שם], אדם נדון בכל יום, ועל צד משל להיות המעשים ידועים, ומשל הספר בא מזה מאמר נכבד לר' עקיבא השלם במשנת חסידים, האריך בו על אפני התשובה והיות ידיעתו ית' סובבת ומקפת מאין זמן מוגבל והוא אמרו [אבות פ''ג מט''ז], הכל נתון בערבון וגו', הפנקס פתוחה והיד כותבת וכו', והחכם השלם כיון בזה המאמר להעיר האדם על עניני עצמו והשתדלו בסבב לעצמו אפני שלמות.
וכבר נודע משל הקדמוני לרבינו סעדיה ע''ה, שכל עצה והנהגה טובה אמנם תמשך על אחד מארבעה ענינים והם, ההשמר מהצטרך לעצה, השניה העצה טרם הדבר, השלישית עצה עם הדבר, הרביעי עצה אחר הדבר, וזאת ההנהגה אמנם תאות בכל עניני האדם, כמו שתאמר על דרך משל בדרכי הרפואה, שראוי לאדם להשתדל בשמירת בריאותו והוא, להזהר מהזק המאכלים באיכותם ובכמותם ובעת הלקחם, והשמרו מן החום ומן הקור ומשאר ענינים שיתנהג בכל על דרך הנהגת הבריאות ובזה לא יצטרך לרופא, ואם לא השתדל בזה אבל יפשע בנפשו ויתן לתאותו חקה למלא בטנו כי רעב אף כי כל אוכל לא תתעב נפשו אם טוב ואם רע, ראוי לו להשתדל בענינים רפואיים בזמנים ידועים כדי שלא יביאוהו הנהגותיו הקדומות אל מיני החליים, והיא אצלי העצה טרם הדבר, ואם לא נזהר על נפשו בכל זה, ר''ל שלא נשמר מחרב המאכלים הקשים ולא שת לבו אל הדברים הרפואיים, עד שהביאוהו הנהגותיו אל מיני החליים, ראוי אז למסור עצמו ביד רופא בתחלת החולי קודם שישתקע החולי בגופו, אולי אם ישתקע בגופו ילאה רופא לרפאותו, והיא עצה עם הדבר, ואם בכל זאת לא שב אפו ממנו ולא חשש על עצמו לשוב מדרכו הקדומה עד שהשתקעו מיני החליים בגופו, ראוי לו, אע''פ שרפואתו רחוקה, שיפחד לביאת המות להשתדל בחק רפואת גופו ברפואות חזקות, אולי יחנן להקל חליו ולהאריך חייו, אף כי הוא באפשרות שובו לבריאות כבתחלה אעפ''י שהוא רחוק, והיא הנקראת עצה אחר הדבר, וכן בכל עניני האדם והנהגותיו, ויאות ענין הנהגתו גם כן על עונות האדם ותשובתו בהם, העצה הראשונה להרחיק מעצמו כל מדה מגנה ולגעור בטבעו כל עת המשכו אחר איזו מדה רעה ופחותה וכבר בארנו ענין קצת רוע המדות הממשיכות החטאים והמעכבות התשובה, ובארנו ענין אמרו [תהלים י''ז] לפעלות אדם בדבר שפתיך אני שמרתי ארחות פריץ, ומזה צריך להתבונן שלא יצא ידי חובתו בחק נפשו בהשמרו מגוף החטא לבד, כי המדות הרעות הן המביאות והממשיכות החטאים, וזה אצלי באור אמרו ע''ה [ישעיה ה'] הוי מושכי העון בחבלי השוא, רוצה בו שהם מתנהגים במדות רעות מושכות העון וגוררות אותו, ודמה המדות ההן לחבלי השוא, על צד דמיון ההמשך מה שימשך מהם למי שלא ישמר מהם, ואם יזהר בזה בתחלת הצרך לא יצטרך לעצה, והיא הראשונה שבארבעת העצות, ואם לא נזהר בזה אבל שנמשך אחר תאותיו, ראוי לו להשתדל בהכנעת יצרו לצום ולהתפלל הפצר תפלות בעתות התשובה, שזה אמנם ישמרהו מן החטאים הנמשכים לרגל המדות אשר הורגל בהם כל השנה, אף כי יסיר ממנו רוע הנהגתו במדותיו ולא ישתקע בהם ובזה ישמר שלא יביאוהו מדותיו לידי גוף העונות, והוא העצה טרם הדבר, ואם בכל זאת לבבו פונה ולא השתדל בכל זה עד הביאתהו הנהגתו אל גוף העברות יצא הקצף ממדותיו החל הנגף, ראוי לו להשתדל בחק רפואתו בטרם ישתקע במעשיו הרעים כי אם ישתקע בהם תהיה רפואתו רחוקה כמעט שהיא נמנעת בחקו, וכבר קדם לנו מאמר ר' פנחס בן יאיר שאמר, כל מי שהוא מוחלט בעברות אינו יכול לחזור בו ואין לו מחילה עולמית שנאמר [ירמיה י''ג] היהפך כושי עורו וגו', ואמרו ז''ל [יומא פ''ו ע''ב] כיון שעבר אדם עברה ושנה בה נעשית לו כהתר, וכן קדם לנו אמרם בדרש [קה''ר י''א ט'] לאדם שהיה שט על פני המים ואומרין לו מעט בהליכה שלא תיגע בחזרה, והיא גם כן במדות המגונות שישמר שלא ישתקע בהן, וכבר אמר [משלי כ''ב], חנוך לנער על פי דרכו גם כי יזקין לא יסור ממנה, והוא אצלי מאמר הנביא [ישעיה ה'] הוי משכימי בבוקר שכר ירדופו מאחרי בנשף וגו', אע''פ ששאר המפרשים פרשו בו שהיין יבעירם ויגדיל תאותם להמשך אחר התענוגים, ויש שפרשו שבא כן להורות חזק המשכם, אבל אצלי לפרש מלת ידליקם, מענין רדיפה, נגזר מלשון [בראשית ל''א] כי דלקת אחרי, ואצלי בענין בקר, התחלת הנהגתם בזה, ובענין נשף, רוצה בו אחר השתקעם במעשיהם, ואמר שהם בתחלת רוע הנהגתם ירדפו התאוות והוא אמרו, שכר ירדופו, כלומר שיחפשו ויחזרו אחר תאוותיהם, אבל כשישתקעו במעשיהם, ויחשבו לסור מהם, התאוות ירדפו אותם ולא יניחום עד אשר יביאום אל בית אמם ואל חדר הורתם, רוצה בו שרחוק לצאת מזה אחר השתקעם, כל שכן במי שבא מזה לכלל החטאים שראוי לו להשמר שלא להשתקע בהם, וכן ביאר הר''ם ז''ל ענין אמרו [אבות פ''א מי''ד] אם לא עכשו אימתי, כמו שקדם לנו והיא השלישית שבארבעת העצות הנזכרות.
ואם אולי לא נשמר מכל זה ונשתקע במעשיו הרעים ראוי לו שיתבונן על תכלית הענש הנצחי וישתדל ברפואת נפשו ברפואות חזקות, ר''ל הפלגת התשובה, על הצדדים שבארנו ענינה, לא שיתיאש מזה לרוב התגבר החולי בנפשו, ואל זאת ההנהגה ובאור ענינה בא המאמר הנזכר לר' עקיבא השלם, והוא מאמר כולל ענינים רבים ונכבדים מדרכי הדת רבם מסכימים עם הדעות העיוניות, באמת ראוי היה המאמר לצאת ממקור אומרו, ר''ל ר' עקיבא, אמר תחלה [שם פ''ג מי''ג] ר' עקיבא אומר שחוק וקלות ראש מרגילין לדבר עברה מסורות סייג לתורה מעשרות סייג לעשר נדרים סייג לפרישות, אמר שהשחוק וקלות ראש, ר''ל היות האדם יושב קרנות ומרבה שיחה עם הנשים הנה והנה משתעשע ומתגעגע, הם מדות יביאוהו לגוף העברה, רוצה בו דרך כלל שרדיפת התאות וההמשך אחר המדות המגונות הוא הסבה בחטאים ובעברות, על דרך מאמר בן הורקנוס שאמר [שם מ''י], שינה של שחרית ויין של צהרים ושיחת ילדים וישיבת בתי כנסיות של עמי הארץ מוציאין את האדם מן העולם, והיא הכונה בשחוק וקלות ראש, אבל אמרו [שם מי''ב] הוי קל לראש ונוח לתשחורת היא כונה אחרת והוא, שהזהירו כשיעמוד לפני גדול המעלה שישים עצמו לנגדו קל והדיוט, ר''ל שירבה בשמושו ואל יתנהג לפניו ביקרת רוח וגבה לב, ואמר נוח לתשחורת, רוצה בו על דעת הר''ם ז''ל, שחור השער, ר''ל צעיר השנים, ואמר שבעמדו לפני צעיר השנים יעמוד נוח ומתישב ומתיקר לנגדו ולא שיתגעגע ויצחק, כמו שהזהיר בן הורקנוס בשיחת הילדים, ויש שפרש תשחורת מלשון שחוור, רוצה בו שיתנהל לאט עם השרים והמושלים וינהלם על פי דרכם.
ונשוב לדברינו והוא, שהזהיר באמרו שחוק וקלות ראש מרגילין לערוה, שראוי לאדם להזהר מן המדות המגנות, ואמר אחר זה מעשרות סייג לעשר נדרים סייג לפרישות, רצה שאם נמשך במדות המגנות, כענין המייה על רוב הממון ורדיפת התאוה, שישתדל להרגיל עצמו בענינים רפואיים והזהירו על הצדקות והמתנות, וכן ברדיפת התאוה הזהירו להכניע יצרו לנדור נדר להזיר ליי, כי בזה יעלה בידו המנע ממה שנמשך בו טבעו לרע, ובזה הצד היו הנדרים והנזריות טובים, אע''פ שהם נטיה אל הקצה, מצד היותם על צד רפואת הנפש, והוא על דעת אבי העזרי אמרו בנזיר, [במדבר ו'] וכפר עליו מאשר חטא על הנפש, רוצה שזה הנזירות בהיותו על זאת הכונה, ר''ל הכנעת יצרו, מפני שהוא רואה עצמו נמשך ומשוקע במדות המגנות הוא יכפר ממה שחטא כבר על נפשו, ואמנם על דעת ז''ל [תענית י''א ע''א] שקראו חוטא על עת נזירתו, רוצים בו, שיכפר על מה שנשקע כל כך בתאות עד שהוצרך לחטוא בסגוף נפשו, כמו שנודע שאין הכונה רק במצוע הדרכים, זולתי למי שנטה אל הקצה הראשון שהוא צריך לנטות אחר הקצה האחרון כדי שיתחזק בו שובו אל הנקודה האמצעית, וגדול שערו והעברתו ישכיל דבר, ואין זה מקום ביאורו, ואל זאת הכונה רמזו באמרם [במד''ר י''א א'], ולענוים יתן חן [משלי ג'], אלו נזירים שמכניעין יצרם ומזירים עצמם כדי להשמר מן העברה, באה אצלם מלת ענוים, מלשון [שמות י'] מאנת לענות, ר''ל ענין הכנעה, וכבר בא מזה מאמר נכבד לשמעון הצדיק בתלמוד נדרים [ט' ע''ב] שם יתנו, אמר ר' שמעון הצדיק מימי לא אכלתי אשם נזיר טמא אלא אחד, פעם אחת בא אלי נזיר מן הדרום יפה עינים וטוב רואי וקווצותיו סדורות לו תלתלים, אמרתי לו בני מה ראית להשחית שער נאה כזה, אמר לי רועה הייתי לאבא בעירי והלכתי לשאוב מים מן המעיין נסתכלתי בבבואה שלי ופחז עלי יצרי ובקש לטרדני מן העולם, אמרתי ריקה מפני מה אתה מתגאה בעולם שאינו שלך שסופך להיות רמה ותולעה העבודה הריני מגלחך לשם שמים, אמרתי לו בני כמותך ירבו נודרי נזירות בישראל עליך הכתוב אומר [במדבר ו'] נדר נזיר להזיר ליי, ובתלמוד הירושלמי [נדרים פ''א ה''א] בא המחקר על שמעון הצדיק שם בזאת הכונה, וכי לא אכל שמעון הצדיק חטאת חלב ודם כל ימיו, רצה בזאת השאלה שהיה המקשה חושב על שמעון הצדיק שיהא מושך ידו מאכילת אשם נזיר מפני שהוא בא על חטא, ומפני זה שאל והלא הרבה קרבנות באים על חטא, ובא המענה שם על זה סבר ר' שמעון הצדיק שרוב בני אדם מתוך הקפדה הם נודרים, ומכיון שנודרים מתוך הקפדה, כשהן טמאין ורבים ימי נזירות מתחרטין, ומכיון שתוהין קרבנותיהן חלין בעזרה, אבל זה מתוך ישוב נדר ופיו ולבו שוין, הורה בזה שהנודרין מתוך כעס ומתוך תגר, כרוב הנודרים אשר הם בזמננו זה, היא כונה בלתי רצויה ונדר בלתי נאות, אבל הנודרים על צד כונה מעולה והוא בראותם עצמם נמשכים אחר התאות ומתכונים להכניע יצרם לבל ישתקעו ברוע מעשיהם, הוא נדר נאות ומפליג הכונה, והוא אמרם [אבות פ''ג מי''ג] נדרים סייג לפרישות, כדי שלא יביאוהו המדות המגנות ההם לגוף העברות, כמו שאמר נזיר הדרום אשר זכרנו, ובקש לטרדני מן העולם, כלומר שבראותי עצמי מסולסל ונאה פחז עלי יצרי ובקש להחטיאני ומפני זה הכנעתיו הכנעה יתרה ומנעתי חרבו מדם, וכבר בארנו דמיון זאת הכונה ביעוד זמן ראש השנה, שבעת היות האדם שמח ומסתעף בסעיפי הגאוה, בראותו אוצרו בר ולחם ומזון בהשיג דיש את בציר, שצוהו אז להכניע לבבו הערל ולהחרידו בקול שופר הולך וחזק עד ישוב יחיש מפלט לו אל אלים ידבר והאלים יעננו בקול, הכל להעיר לבבו בהכנעת יצרו כמו שיתבאר, והעצל הבלתי מתבונן להפלגת הזמן ובחירת ענינו את קול השופר שמע ולא נזהר, הוא בדמיון הנודר נדר נזיר בבלי דעת ובלא שום צד כונה מעולה, ועליהם אמר נעים זמירות על דעת קצת מפרשים, [תהלים קי''ט] עבדך אני הבינני ואדעה עדותיך, עת לעשות ליי הפרו תורתך, כלומר הבינני שאתבונן בעדותיך ובכונת מה שיעדת עת וזמן מאשר הפרו תורתך לעשות ליי, או אפשר שבא כקורא חמס על הבלתי מרגישים בזה ואמר, שגם בעת שהוא כלו ליי ושראוי לכל אדם להשתדל בו בחק רפואת נפשו, הפרו הכונה ולא התבוננו במעלת הזמן, אבל שלקחו הענין דרך מצוה מלומדה, והוא אמרו גם על עניני הזמן הנאות, [שם פ''ט] אשרי העם יודעי תרועה כמו שנבאר, והכונה בכל, שצריך למי שהתנהג במדות מגונות להשתדל בחק רפואתו בהתעוררות פעלות נכבדות והכנעת יצר ושבר גאון, כל שכן בזמן המיוחד אל זאת הכונה כמו שבארנו, והיא הכונה באמרו נדרים סייג לפרישות, והיא העצה השניה.
ואחר כן כיון להורות שאם נכשל במדות והשתקע בהן עד שהביאוהו לחטוא, יזהר שלא ישתקע בחלי חטאיו עד אשר לא יוכל להרפא, והודיעו שבידו להשמר מזה כל זמן שישתדל בכך, אמר [אבות פ''ג מט''ו] הכל צפוי והרשות נתונה ובטוב העולם נדון והכל לפי רוב המעשה, רצה בזה היות כל מעשיו ידועים אצלו, כמו שבא הדמיון בהיותם כתובים על ספר באמרו [שם פ''ב מ''א], וכל מעשיך בספר נכתבין, ואמר אחר זה הרשות נתונה, כלומר שלא תחשוב עם זה שמצד היותו יודע המעשים יהיה המעשה מוכרח ושידיעתו תבטל האפשר, שזה יביאך אם לדבר סרה על ידיעתו להרוס חומות גדולות ובצורות מחומות התורה, כמו שנודע במקומות שנכשלו רבים מן המתנשאים באיזה משתי הדעות הרעות, ר''ל לדבר סרה בידיעתו ית', או להרוס חומות הדת, אלא שאין מדרך חבורי זה לכלול בו באור רחב על זה, ועל זה אמר והרשות נתונה, וכבר פרשנו ענין זה כלו, ואמר ובטוב העולם נדון והכל לפי רוב המעשה, רוצה בו שהעולם נדון במדת רחמים בהתקבל תפלת החוטא, ואמנם הכל לפי רוב המעשה, כלומר שאם ישתקע בחולי חטאיו וירבה ברוע המעשים לא ישוב לעולם, ימות ואבד שמו, ומפני זה צריך להזהר שלא להשתקע בדרכו הרעה, והוא הרמוז באמרו והכל לפי רוב המעשה, ואחר זה הורה על מי שהשתקע בחטאיו השתקעות רב, שיזהר לעונש הבא אחר המות ויתבונן בקצו, ויכוין מחשבותיו ויטהר לבבו, שאפשר שתעלה בידו תשובה אם יפליג בהטבת הנהגותיו והתחדשות תכונותיו, בהתיראו מיום המות ומתכלית הענש הגדול, ומפני זה החל החכם השלם אחר זה לספר הענש, אמר [שם פ''ג מט''ז] הכל נתון בערבון ומצודה פרושה על כל החיים החנות פתוחה והחנוני מקיף הפנקס פתוחה והיד כותבת והגבאין מחזרין תמיד בכל יום ונפרעין מן האדם בין מדעתו בין שלא מדעתו ויש להם על מי שיסמוכו והדין דין אמת והכל מתוקן לסעודה, המשל באמרו הכל נתון בערבון, דרך משל כאלו אמר שאין לחוש בהפסד חובו כי הכל נתון בערבון, ומצודה פרושה על כל החיים, אשר אין דרך לנטות ימין ושמאל, כמאמר החכם שאמר, זאת הדרך אין ממנה מברח וזה הכוס אין משתיתו מנוס.
ואחר כן אמר החנות פתוחה, ואצלי בבאורו שהוא דמה העולם הזה לחנות, כי שם ימצאו דברים רבים מרים ומתוקים חמים וקרים לחים ויבשים קשים ורכים, ובבחירת הקונה לקחת ממה שירצה אם מר ואם מתוק אם חזק ואם רפה, כן העולם הוא חנות, והאדם הוא הקונה, ובידו לעשות כרצונו אם טוב ואם רע אם עברה ואם מצוה אם מעט ואם הרבה, ואמר והחנוני מקיף, דמיון שאין השם נפרע מן החוטא מיד אבל הוא ארך אפים כאמרם [סנהדרין קי''א ע''א], ארך אפים אף לרשעים, ואמנם אמר הפנקס פתוחה והיד כותבת, רוצה בו שעם היותו מקיף ומאריך אפו לא ימחה החטא מספרו אבל יענש עליו אם לא ישוב כאמרם ז''ל, [ב''ק נ' ע''א] כל האומר הקב''ה ותרן הוא יתותרון מעוי אלא מאריך רוחיה וגביה דיליה, ואמר והגבאין מחזרין תמיד, רוצה על היסורין והצרות ושאר העונשין, ואמרו ונפרעין מן האדם בין מדעתו בין שלא מדעתו, רוצה בו על המות, ואמר ויש להם על מי שיסמוכו, רוצה בו שעם כל זה יש להם משען על זה והוא התשובה, הבטיחו על התשובה בכל עת ובכל זמן אע''פ שהשתקע זמן רב בדרכו הרעה, ואמר אחר זה והדין דין אמת, כלומר אחר שהבטיחו על התשובה ולא התבונן לשוב ראוי הוא שיבאהו הענש על זה ויהיה הדין דין אמת אחר שלא נועץ על ענינו, ואמר והכל מתקן לסעודה, כלומר כמו שהאדם על דרך משל ימצא סעודתו מוכנת ממה שטרח בו לקנותו ולהביאו אל ביתו, כן ימצאו הנפשות סעודה מוכנת לעולם הבא ממה שקנה בו בעולם הזה אם מר ואם מתוק, ועל זה הצד, ר''ל אמרו הנה הפנקס פתוחה, אמר הנה [ר''ה ט''ז ע''ב] שלשה ספרים נפתחין וכו', אמר רשעים גמורין נכתבין ונחתמין לאלתר למיתה, כי הרשע הגמור יאמר על מי שלא יתעורר למעלה מן המעלות כלל והוא שלם שבכל מיני הפחיתיות, ומצד היות נועד בחקו השתקעו במעשיו הרעים כל שכן בהיותו בלתי מתעורר כלל בעת המשפט, אין תוחלת בחקו, והוא הנמשל באמרו נכתב ונחתם לאלתר למיתה, ר''ל מיתת הנפש והכרתה, וצדיק גמור הוא בקצה ההפך אשר כל עתיו ורגעיו לעבודת השם כל שכן בזמן נועד, והוא נחתם לחיים לאלתר, אבל הבינוני והוא מי שהוא בכללו מתעורר למעלות אם מדות ואם שכליות אבל מאשר יגברו המים הזדונים עליו לרוב תגבורת יצרו לא השלים בחק נפשו מה שראוי, אולי כחד אמרי קדוש ונתן תפלה לאלים, הוא ינתן בכור המבחן בזה הזמן אשר יעדוהו הדרכים הדתיים להעיר בו כל ישן וכל נרדם, ואם בלבו להטיב לעצמו ולהשתדל בהשלמת חקו אם לא עכשו אימתי, ולכן אמר שאם זכו, ר''ל נעורו משנתם והשתדלו בהשלמת חקם בזמן הנועד, ר''ל עשרת ימי תשובה, נכתבים לחיים, ואם נשארו על עמדם לא ידעו ללכת אל עיר, הנם ככל המון עמים אשר תמו כשיהיה ענינם על צד הראשון בדברינו אלו, והיות המובן במלת חיים ומות, חיי הנפש ומיתתה, בא על דרך אמרו [יחזקאל י''ח] הוא את נפשו יחיה.
ועל דרך באור נגלה סובב על דרכי הפשט אפשר לפרש חיים ומות, על גמול וענש גופניים, ולחזק הענש או להפלגת ערבות הגמול כנה ענינם בחיים ובמות, וכבר הסכימו החכמים בני קמחי בסלת דבריהם לפרש כן בענין פרשת יחזקאל הנביא, ר''ל אמרו [שם] הנפש החוטאת היא תמות וכן הוא את נפשו יחיה וג', שמלת חיים ומות הם מלות מושאלות על דרך הקצור לפרטי ברכות וקללות ויעדים גופניים, ומזה אצלי לפרש הנה על צד באור נגלה, שהצדיק נחתם לאלתר לגמלו על הצד שראוי להיות הצדיק נגמל לטוב מעשיו, והרשע להיותו נענש כפי המדה הראויה לפי משפטי ישרו, אשר אפני דרכיהם נעלמים ממנו, ועל הבינוני היות חייו תלויים עד בא קצו בבחינת ענינו, ולא יצטרך בכל מה שפרשתי לשאול מה שכבר באה השאלה על זה על אמרו, לא זכו נכתבין למיתה, מפני מה נכתבין, אחר שהם נשארו בינונים כהויתן ובעמדם יעמודו, עד שהרב ר' אברהם ע''ה באר זה על נכון לפי שטת פירושו, וענין דבריו בזה שאי אפשר לבינוני מבלי שיזכה או שיחטא, שהרי בזמן תלייתו יבחן ביום הצום, שאם יזכה וישמרהו על צד שראוי להתעורר הרי הוסיף מעלה על מעלתו והוא בכלל יראי יי וחושבי שמו, ואם לא זכו ולא שמרו על הצד אשר רמזנו, אין לך עברה גדולה מזו, וכבר בטל מצות עשה עקרית ונכבדת תביאהו העדרה להתרשל בתשובת חטאו ולהיות את פושעים נמנה, זהו ענין דבריו, נמשך אל אמרם ז''ל על מי שרובו עונות שנקרא רשע ורבו זכיות נקרא צדיק מחצה על מחצה נקרא בינוני, וזה אמת, אלא שאין הרוב והמעוט לפי חשבון אלא לפי ענין העון וענין הזכות, הנה באחד הנבלים אמר [מ''א י''ד], יען אשר נמצא בו דבר טוב, ואמר [שם כ''א] הראית כי נכנע אחאב מפני, הכל לפי הענין דרך כלל ולפי ענין בעליו, וברוך בעל המאזנים, וזה גם כן כלו הערה תוריית מועילה ומתקנת דרכי האדם בהתמידו אותה בלבבו, והוא אמרם דרך הערה, [קידושין מ' ע''ב] לעולם יראה אדם את עצמו כאלו חציו זכאי וחציו חייב, עד שבזאת המחשבה ירחיק עצמו מן העברה ויתעורר בעשית המצוה, שיחשב בעצמו אלו יארע בידך חטא אחד הרי שתכריע עצמך לכף חובה וכן בדרכי המצוה, ולהעירו עוד בזה אמרו גם כן, [שם] מפני שהיחיד נדון אחר רובו והעולם כולו נדון אחר רובו, בכלל צריך אדם להראות עצמו כאלו העולם כלו תלוי עליו, עשה מצוה אחת אשריו שהכריע עצמו ואת כל העולם כלו לכף זכות, שאם היה הוא חציו זכאי וחציו חייב וכל העולם כלו חציים זכאים וחציים רשעים נמצא שבמצוה אחת שהוא עושה הוא מכריע עצמו וכל העולם כלו לכף זכות, וכן בעברה, וזה המאמר עם היותו נאמר להשתדלות הערה לבד, רמז בו על השגחה בפרט ובכלל, להגמל הצדיק בהשגחה פרטית, בהגמל המדינה או העולם בהיות רובם צדיקים בהשגחה כללית, והוא הכונה באמרו, מפני שהיחיד נדון אחר רובו והעולם כולו נדון אחר רובו, אבל כלל כונת בעל המאמר להעיר האדם לשוב מחטאיו ולירד לסוף כונת התורה ביעוד הזמן, והוא ענין אמרם שלשה ספרים נפתחים בראש השנה כמו שבארנו.
ואמרו גם כן [ר''ה ט''ז ע''א] בראש השנה כל באי עולם עוברין לפניו כבני מרון, ואמרו על זה [שם י''ח ע''א] אמר ר' יוחנן וכלן נסקרין בסקירה אחת, שנאמר [תהלים ל''ג] היוצר יחד לבם המבין אל כל מעשיהם, והוא מאמר אמתי ודעת עיוני, ובבראשית רבה [ט' ג'] אמרו ז''ל בדומה לזה, מדת הקב''ה אינה כמדת בשר ודם, מדת בשר ודם מביט בעליונים ואחר כך מביט בתחתונים, מדת הקב''ה אינה כן, מביט בתחתונים ובעליונים בהבטה אחת, והוא אמת, כי האדם אינו משיג ידיעת הכלל רק בידיעת הפרטים זה אחר זה, ולזה יקראו בספרי ההגיון האישים, עצמים ראשונים, והכללים, ר''ל המינים והסוגים, יקראו עצמים שניים, אע''פ שהוא בהפך, אלא שהם יקראו הפרטים ראשונים להיות ידיעתם כוללת אצל האדם ושמידיעתם יודעו הכללים, ומפני זה אמרו מדת הקב''ה אינה כן, שאין ידיעת העושה במה שעשה כידיעת המתבונן בעשוי ההוא עד שידעהו, שידיעת המתבונן אמנם תמשך אחר פרטי המעשה, וידיעת העושה בהפך שפרטי המעשה אמנם ימשכו אחר ידיעתו, וכבר הביא הר''ם ז''ל הדמיון באומן אשר יפעל הכלי אשר יתנועעו בו משקלים לנזילת המים להורות על שעות היום, שכל התנועות יושגו אצל העושה, ולא ידעם מצד התבוננו בתנועות המתחדשות, אבל הענין בהפך, ר''ל שהתנועות המתחדשות התחדשו מצד ידיעתו, אבל המתבונן שלא ידע ענין הכלי רק מצד התבוננו בו, כל אשר שיראה תנועה אחת תתחדש לו ידיעה, וכל אשר ירבה להתבונן יוסיף ידיעה על ידיעה עד שיודע כל הכלי, נמצא שאי אפשר לו לידע איזה דבר עד שיתחדש, אחר שאין ידיעתו אלא ממה שיתחדש, וכן בענין המציאות, שאנחנו נדע כל מה שנדע מצד התבוננות בנמצאות, ולא נוכל לדעת העתיד עד שיהיה, ולא תקיף ידיעה במה שאין לו תכלית, כאלו תציע בתנועות הכלי שהזכרנו היותם בלא תכלית שלא תשלם בהם ידיעה למתבונן, והוא ית' לא ידע הדברים מצד התחדשם אבל התחדשות הדברים נמשכת אחר ידיעתו הקודמת ומפני זה לא נפל בידיעתו רבוי ידיעות ולא התחדשות ולא שנוי ידיעה, שהוא ית' בדעתו אמתת עצמו, ידע כל המתחייב לידיעתו, כבר גלה כל זה הנותן לפתאים ערמה הר''ם ז''ל, ומפני זה גלו חכמי התלמוד שלא יטעו על אמרם, בראש השנה עוברין לפניו כבני מרון, שיבואו בדינו זה אחר זה, אבל שנדע שכלם נסקרים בסקירה אחת, וכן בשלשה ספרים הנפתחים, שאינו משליש את היום בקריאתם שליש בזה ושליש בזה אלא שהכל בסקירה אחת ובעיון שוה מתמיד כמו שבארנו, והוא שאמר נעים זמירות ע''ה, [תהלים קל''ט] נפלאים מעשיך ונפשי יודעת מאד, גלמי ראו עיניך ועל ספרך כלם יכתבו ימים יוצרו ולא אחד בהם, רוצה בזה שהם ידועים לפניך טרם ציורם, וזהו שיחס בזה לשון גולם באמרו גלמי ראו עיניך, כלומר שנודע לך טרם צורתו, ואמר ימים יוצרו, כלומר שבימים רבים תהיה יצירת האברים, ואמר ולו אחד בהם, כלומר שאצלו ית' הם אחד, כי הכל ידע ברגע אחד ובסקירה אחת ולא תתחדש לו ידיעה בהתחדש הנוצר, ועל כל זה אמרו [שם] ולי מה יקרו רעיך אל ומה עצמו ראשיהם אספרם מחול ירביון הקיצותי ועודי עמך, ורבותינו ז''ל פרשו המקראות דרך דרש על התשובה ועל הזמן המיועד לה, ר''ל עשרה ימים שבין ראש השנה ליום הכפורים, דרשו זה על דרך שלשת הספרים הנזכרים, אמרו ז''ל, לא נכחד עצמי ממך, אלו צדיקים גמורים, רקמתי בתחתיות ארץ, אלו רשעים גמורים שנדונין במדרגה התחתונה של גיהנם, גלמי ראו עיניך, אלו בינונים, רצו במלת עצמי ענין הצדיקים, מענין [שמות כ''ד] וכעצם השמים לטהר, על דרך [דניאל י''ב] יזהירו כזוהר הרקיע, ורצו במלת גלמי ענין הבינונים, שהרי לא נגמר ענין תכליתם, ועל ספרך כלם יכתבו, מלמד ששלשה ספרים נפתחין בראש השנה, ימים יוצרו, רפואה התקנת להם עשרה ימים שבין ראש השנה ליום הכפורים, ולו אחד בהם, זה יום הכפורים שכלו לשם, רוצה בו שאין בו לא אכילה ולא שתיה ולא התעסקות בדבר מן הדברים בלתי ליי לבדו, והיא כונתם על מאמר [ישעיה נ''ה] דרשו יי בהמצאו, ר''ל בעת שהוא מיוחד להיותו נמצא מצד התעוררותם כמו שבארנו, לא שיחד זמן למי שיבקש את יי, ובדרש [ויק''ר ל' ז'] אמרו ז''ל על ענין היותו קרוב, שראוי לכל להשתדל קודם ראש השנה בהפצר תפלות ובהערת תשובות כדי שיכנס בראש השנה בטהרת הלב, ומזה נהגו במקומות לקום בלילות ולקבוע תפלה בבית הכנסת בכל שני וחמשי של אלול כדרך שעושין הכל בעשרת ימי תשובה בתחנונין ובדברי כבושין.
ועל דרך צחות אמר בעל הדרש המעורר על התשובה והורותו היותה ראויה בזה הזמן בפרט, ושלא יהא ענין שובו מדרכו הרעה תשובה על מנת להחזיר אבל תשובה גמורה עם כל גדריה ותנאיה, אמר [ויק''ר ל' ז'], ולקחתם לכם ביום הראשון פרי עץ הדר [ויקרא כ''ג], וכי יום ראשון הוא והלא יום חמשה עשר הוא ר' מונא בשם ר' לוי למדינה שהיתה חייבת למלך והלך המלך לגבותה בתוך עשרה מילין יצאו גדולי המדינה לקראתו וקלסוהו והתיר להם שליש מדימוסיא שלהם, בתוך חמשה מילין יצאו פטרבולין שלהם וקלסוהו והתיר להם עוד שליש, כיון שבא ליכנס למדינה יצאו כל בני המדינה אנשים ונשים וטף אמר להם מאי דאזל אזל מכאן ואילך חושבנא, כך ערב ראש השנה גדולי הדור מתענין והקב''ה מתיר להם שליש מעונותיהם, מראש השנה ועד יום הכפורים יחידים מתענין והקב''ה מתיר להם עוד שליש מעונותיהם, ביום הכפורים הכל מתענין והקב''ה מתיר להם ואומר להם מאי דאזל אזל מכאן ואילך חושבנא, משם ועד החג זה עוסק בסוכתו וזה עוסק בלולבו ביום ראשון של חג זה יושב בסכתו וזה נוטל את לולבו ומקלסין להקב''ה, הוי ראשון הוא לישראל, הורה שראוי בזה הזמן להתעורר הערות פעם אחרי פעם, והוא אצל בעל הדרש אמרו ע''ה, [ישעיה נ''ה] קראוהו בהיותו קרוב, והחכם ר' יוסף קמחי פרש זה הפסוק [שם] דרשו יי בהמצאו כלומר, שתדרשוהו בתשובה מעולה ובענין שימצא לכם, וכן בהיותו קרוב, כלומר שתקראוהו קריאה בצד שיהיה קרוב לכם, והוא דרישה באמת ובכל לב, וכדומה לזה פרשוהו ז''ל כלומר, דרשוהו במקומות שהוא נמצא בו, והוא אמרם במסכת ברכות ירושלמי [פ''ה ה''א] דרשו יי בהמצאו, והיכן הוא נמצא בבתי כנסיות ובבתי מדרשות, כלומר שתחפשוהו במקומות שתמצאוהו בהם ולא במקומות ששכינתו נעדרת משם ועל איזה מאלו הדרכים אמר אחר זה, יעזוב רשע דרכו ואיש און מחשבותיו, ורומז במלת עזיבה, שיפליג בתשובתו שלא ישוב עוד לחטוא, והוא שהזהירו גם במחשבות להיותם שאור שבעיסה, וזהו קריאה באמת, והיא קריאה שהיא סבה להיותו קרוב כאמרו [תהלים קמ''ה], קרוב יי לכל קוראיו, כמו שבארנו, וכן אמר על שבירת הלב, להיותו החלק הנכבד שבכל חלקי התשובה, כמו שבארנו, אמר [שם ל''ד], קרוב יי לנשברי לב להיות זה הענין יסוד התשובה, והוא אמרם ז''ל במדרש שובה [פסיקתא דר''כ פסקא כ''ה], ההדיוט הזה אם משתמש בכלים שבורים גנאי הוא לו והב''ה כל תשמישו אינו אלא בכלים שבורים שנאמר קרוב יי לנשברי לב, ואומר [שם קמ''ז] הרופא לשבורי לב וגו', ואומר [שם נ''א] זבחי אלים רוח נשברה, ועל דרך הצחות אמר בעל הדרש [פסקתא דר''כ שם], אמר ר' יודן מה שפסל בבהמה הכשיר באדם, פסל בבהמה, [ויקרא כ''ב] או שבור, הכשיר באדם [תהלים נ''א] לב נשבר ונדכה אלים לא תבזה, ואפשר שבאמרו [שם קמ''ה] קרוב יי לכל קוראיו, רמז על גדר הוידוי, ואמר לכל אשר יקראוהו באמת, רוצה בו שיהיה נאמן רוח בודויו ובתפלתו פיו ולבו שוין בכונה המעולה, על דרך [שם פ''ד] לבי ובשרי ירננו אל אל חי, ואז הוא קרוב לא יתרחק ממנו לרוב חטאיו, ועל דרך צחות אמר בעל הדרש [עי' ירושלמי מכות פ''ב ה''ו], טוב וישר יי על כן יורה חטאים בדרך [תהלים כ''ה], שאלו לחכמה חוטא במה ענשו, והיא משיבה [משלי י''ג] חטאים תרדף רעה, שאלו לנבואה חוטא במה ענשו, והיא משיבה [יחזקאל י''ח] הנפש החוטאת היא תמות, שאלו לתורה, והיא מטלת פשרה יביא חטאת יביא אשם, שאלו להקב''ה, והוא משיב להם במדת רחמים [הושע י''ד] קחו עמכם דברים ושובו אל יי וגו', רוצה בו שעם היות עונם גדול מנשוא, הוא בעל החסדים למחול ולסלוח במדת רחמיו, והוא אמרו [ישעיה מ''ג] אנכי אנכי הוא מוחה פשעיך למעני וחטאתיך לא אזכור וגו', ואמר [שם מ''ד] מחיתי כעב פשעיך וגו'.
ואחר שבארנו היות זה הזמן נאות לתשובה ומיוחד לה, ראוי לבאר על פי הדרכים ההנהגה המחויבת להתנהג בה בימים ההם על פי מה שבארו ז''ל ועל פי מה שחדשו הגאונים על דבריהם, ומהנה נחל בבאור ענין הלכות ראש השנה ויום הכפורים בע''ה. [חבור התשובה להמאירי — משיב נפש מאמר ב' פ''א].
-----
לבאר בו ענין ימי התשובה שבין ראש השנה ליום הכפורים. קדמתי בנשף ואשועה לדברך יחלתי, קדמו עיני אשמורות לשיח באמרתך, קולי שמעה כחסדך יי כמשפטיך חייני [תהלים קי''ט], כבר התבאר על פי קצת מפרשים שדוד ע''ה חבר זה המזמור על כונת הודעת דרכי השלמות כלם, והוא הענין אצלם בהתחברו על סדר האותיות, וכבר נודע בספריהם גם כן כונתם בחשבון שמנה פסוקים שסדר בכל אות ואות, וכבר העיר על הכונה בפתיחת דבריו אלה והוא אמרו [שם], אשרי תמימי דרך ההולכים בתורת יי, אשרי נוצרי עדותיו בכל לב ידרשוהו, העיר שכונתו אמנם לדבר על השלמים, כי התמימות תאר על השלמות כאמרו, [שם י''ט] תורת יי תמימה, וכלל שלמותם באמרו בכל לב ידרשוהו, רוצים בו על אשר לא הפנו רגע מרגעיהם לבטלה ולא נתנו חלק רעיון רק לעבודתו יתע', וכבר התפרסם במלת אשרי, שהיא אצל כל מפרש תונח בלשון על ספור מיני שלמיות נכללים במתאשר, והוא שבאה המלה לעולם בלשון רבים, שלא יתאשר האדם על הצלחה אחת מן ההצלחות ואם יגיע עד תכליתה רק על מיני הצלחות כוללות, לא יחסר כל מכל מיני ההצלחות, אם בהצלחות מקריות אם בהצלחות הגוף וכל שכן בהצלחות הנפש אשר כל שאר ההצלחות כלים אליה, כמו שנודע מספרי המוסר היות ההצלחה נחלקת על שלשת החלקים הנזכרים דרך כלל, ר''ל הצלחת המקרה, והיא השגת האדם חפציו בדברים שהם חוץ לגוף, כגון רוב האוהבים והעוזרים והשם הטוב ורוב העושר והכבוד והשררה והממשלה, והצלחת הגוף, כענין היופי והבריאות והשלוה התמידית ושלמות האברים והגבורה, והצלחת הנפש, כענין המדות הנכבדות והמוסר והחכמה אשר הצלחתה נחלקת לפנים שונים כמו שאמרו גם כן בספרי המוסר, ההצלחות המיניות שלשה והפרטיות לאין קץ, ומזה הצד בהצטרף ההצלחות כלם במתאשר יתאשר על צד נכון, כי ענין ההתאשרות הוא לרוב קבוץ הצלחות ילאה המאשר לספרם דרך פרט ויעיד התקבצם בבעליה דרך כלל והוא שיאשרהו על הצלחתו, והוא הכונה באמרו על ההצלחה הגמורה אשר בה הכונה [דברים ל''ג] אשריך ישראל מי כמוך וג', ואמרו ע''ה בדרש [ספרי שם], בשעה שברך משה את ישראל אמרו לו מה טובה עתיד הקב''ה להנחילנו לעולם הבא, אמר להם איני יודע מה לומר לכם אלא אשריכם מה מתקן לכם משל למלך שמסר את בנו לפדגוג, ר''ל אומן, היה מחזר ומראהו ואומר לו אילנות אלו שלך גפנים הללו שלך זתים הללו שלך ארצות הללו שלך, כיון שיגע להראותו אמר לו איני יודע מה לומר לך אלא אשריך מה מתקן לך, כך אמר להם משה לישראל איני יודע מה לומר לכם אלא אשריכם מה מתקן לכם, רמז בעל הדרש תחלה על הצלחת המקרים ורמז על ההצלחה הגמורה אשר לא תשוער, וכן אמר דוד ע''ה על זאת הכונה, [תהלים ל''א] מה רב טובך אשר צפנת ליריאך, וכבר רמזו ז''ל [בראשית רבה מ''ד ד'] גם כן היות יעוד דבריו לעולם הבא, וכבר התבאר ענין העולם הבא בחבור הגדול משנה תורה לר''ם ז''ל שהוא הבא לכל אדם אחר המות, וכן תמצא גם כן בסדור אנשי כנסת הגדולה שסדרהו אחר העולם הזה מיד, קודם ימות המשיח וקודם זמן תחיית המתים כאמרם, אין ערוך אליך יי אלינו בעולם הזה ואין זולתך מלכנו לחיי העולם הבא אפס בלתך גואלנו לימות המשיח ואין דומה לך מושיענו לתחיית המתים, איחר ענין תחיית המתים לכלם, נמשך על האמונה המקובלת והוא הזמן אשר יעדו קצת קבלות תלמודיות בענין יום הדין, והזכיר בראשונה בני העולם הבא להיותם רואי פני המלך היושבים ראשונה במלכות, והזמן ההוא לצדיקים חיים בלא מות, ועליהם אמר [דברים כ''ב] למען ייטב לך, לעולם שכלו טוב והארכת ימים, לעולם שכלו ארוך [קידושין ל''ט ע''ב], והוא גמול הצדיק מצד נפשו עד בא חליפתו המקובלת, כבר העידו [ברכות י''ז ע''א] העולם הבא אין בו לא אכילה ולא שתיה אלא צדיקים יושבין ועטרותיהם בראשיהם, והמכון בעטרה, הדעה אשר בה ידעוהו יתע' כפי הראוי, כבר אמר [שמות ל''ג] וחי, ואפילו חיות הקדש [תו''כ ריש פ' ויקרא], אלא שעל צד מדרגה אחרת אמרו [שם] בחייהם אינם רואים אבל רואים הם במיתתם, והוא הנקרא [ש''א כ''ה] צרור החיים, והוא המשל בסעודה המזמנת לצדיקים, והוא אמרם ז''ל, [ברכות ל''ד ע''ב] עין לא ראתה אלים זולתך יעשה למחכה לו [ישעיה ס''ד], זה יין המשמר בענביו מששת ימי בראשית, באורה אצל החכם הכללי אדני רבי ז''ל, שמלת עין היא אמנם כענין מעין, והיין כשיצא מקלפת הענב יוצא ממקורו, וקודם צאתו היה יין בכח ובצאתו מרחם אמו אמנם הוא יין בפעל, וכן במדרגת החכמות כשיוציא שכלו בחכמה, איזו חכמה שתהיה, אל הפעל אז תהיה החכמה ההיא בפעל, והמזומנת אחריה בכח, וידוע כי החכמה נמשלה ליין אמר [משלי ט'], ושתו ביין מסכתי, ובדרש [שהש''ר ב' ד'] אמרו, הביאני אל בית היין ודגלו עלי אהבה, שהביאני למרתף גדול של סיני ונתן לי משם דגלי תורה ומצות, ומה שלא היה בכחו להשיג בחייו אבל היה בכחו בקליפתו שמור לבעליו לטובה קרא יין המשמר בענביו וכו' וענין אמרם מששת ימי בראשית, רוצה בו מיום הוסד טבע בני אדם להיותם שוכני בתי חומר, ועל היותו צפון ובלתי משוער אמר [תהלים ל''א] מה רב טובך אשר צפנת וגו' והוא הנרצה במלת [דברים ל''ג] אשריך וגו'.
וכן בראש דבריו החל בספור מדות האדם השלם הדבק בתורת אלים כאמרו שם [תהלים א'], כי אם בתורת יי חפצו וגו', ויחס לו הנזרו מעל אהלי האנשים החטאים, והוציאם על לשון שלש כתות, והם רשעים וחטאים ולצים, ומלת רשע אמנם תפול על המיית ממון ושקידת מחשבות אדם בו על כל צד שאפשר לו, לא יביט אם באון ובעמל אם בכשרון ובמעשה יושר, וחטאים אמנם יונחו על עבדי התאוה יבקשו הנאות מגנות מצד טבעם, ולצים אמנם יונחו על נעדרי ידיעה כאמרו [משלי ט'], אם חכמת חכמת לך ולצת לבדך תשא, וכן יונחו על יושבי קרנות ומשיחים שיחה בטלה, ויחס לרשעים שלילת הליכה ובחטאים שלילת העמידה ובלצים שלילת הישיבה, והכונה אצלי, אע''פ שבעל המלמד כיון לדעת אחרת אם בבאור קצת שמות האנשים ואם בבאור הליכה בדרכיהם, אצלי לבאר לפי מה שנמשכתי בבאור מלת רשע, שזה הענין, ר''ל הגזלות והחמסים, הוא ממה שאין דרכי הטבע לשקוד עליו כמו שמדרכיו להעמיד במעשי תגבורת יצר בהנאת חושים מגונים, וכל שכן בהתמדת ישיבת הקרנות ורוב השיחה ולשון הרע, שימשך האדם אחריהם על תכלית המשכות, וייחס בכלם הנמשך כפי התמדת הטבע בו, ואע''פ שאמרו ז''ל [ב''ב קס''ה ע''א] רוב בני העולם נכשלים בגזל ומעוטו בעריות וכלו באבק לשון הרע, לא כונו שם רק על כמות החוטאים לא על איכותם, וזה אצלי גם כן באור מלת עצה ודרך ומושב, כי הרשעים על צד מה שנמשכתי לבאר בו הם יעשו מצד עצה והמלכה לקנות הממון, והחוטאים מצד יצרם יתכן בהם לשון דרך, כי רגליהם ירוצו למלא נפשם איש ואביו ילכו אל הנערה וכו', והלצים ענינם בישיבת הקרנות כמו שהתבאר, ולא הוצרך לספר שלילת ההליכה עם הזדים והנבלים שהם כת אחרת יותר עזה מכל אלו שהם בתכלית הכפירה והמרד, שהכונה כלה לספר על השלמות השלם שהוא אמנם ישולל מכל חברת הפחותים, אבל יתמיד לכת את חכמים לשמור מזוזות פתחיהם לשקוד על דלתותם יום יום כאמרו אחריו, [תהלים א'] כי אם בתורת יי חפצו וגו', ועל צד יעוד השלמות החל דבריו בו במלת אשרי, וגם עתה מגיד משנה משיב לו בזה המזמור הנכבד אשר העיר בו לדבר על השלם במין האדם, והוא אשר כללוהו ההצלחות ובפרט ההצלחה האמתית, והוא האהוב למעלה ונחמד למטה, והדריך האדם בנתיב יושר לבור לו מתוך דבריו הענינים אשר בהם יגיע אל המכון, הן לאשר בצדקם מתחלתם ועד סופם, הן לאשר סוקל באבני הבחרות ונרגם באבני הילדות והשחרות, שהוא אמנם צריך אל הערות גדולות והנהגות גדורות נוטות אל קצה, כמו שהתבאר בדרכי רפואתו, ובפרט בעניני התפלות והתחנונים אשר בהם יתקרב המרוחק ויתאהב בהיות תפלתו זכה ונקיה בכל לב ובכל נפש, והוא שהעיר עליה תמיד בזה המזמור, אחר הודיע התדבקו בתורתו דבוק תמידי מבלי פרוד ולא ימנעוהו טרדות מלחמות אויב ומתנקם והוא אמרו [תהלים קי''ט], מה אהבתי תורתך וגו', מאויבי תחכמני מצותיך, ומלת מה על קצת פרושיה תאמר להפלגת ענין, והורה בה תכלית חשקו בתורה כמו שאמר גם כן למעלה מזה [שם] לכל תכלה ראיתי קץ רחבה מצותך מאד, רוצה במלת תכלה ענין חמדה, מלשון [ש''ב י''ג] ותכל דוד, אמר שלכל תשוקה קץ ולכל חמדה סוף, תעבור תשוקת האדם וחשקו מן הדבר ההוא, אם בהגיע אליו ממנה די ספקו, אם מצד שנוי רצון, אבל התורה והמצוה אמנם לא ישתנה רצון המשתוקק, וכל עוד ישיג ממנה יוסיף אמץ בתשוקה ויוסיף חסרונו בה, ואמר אחר זה [תהלים קי''ט] מאויבי תחכמני מצותך וגו', רוצה בו מצד ראותי אויבי יתחכמו ויתנכלו עלי תמיד להעבירני מתורתך, ובראותי דתי נרדפת מכל האומות תכלית רדיפה, ועם כל זה יקללו המה ואתה תברך, לא יוכלו להטותי מני הדרך אם מעט ואם הרבה, זאת אות הברית ביננו ובין תורתך לדעת כי לעולם היא לנו, וכן אמר הנה [שם] קרוב אתה יי וגו', קדם ידעתי מעדותיך וגו', רוצה בו שתורתו ומצותו נוטות אל העיון ומסכימות עם המושכל והוא אמרו קרוב אתה וגו', ולא נצטרך בהאמנת התורה ללכת כפעם בפעם לקראת נחשים דעות זרות ואמונות נכריות מכלות עינים ומדיבות נפש, והוא אמרו וכל מצותיך אמת, ואמר קדם ידעתי וגו', כלומר תחלת מה שהכרתי במצותיך הוא התבונני כי לעולם יסדתם, מצד ראותו קו ישרם ונעם דרכיהם ונתיבותם, עד שבהם רפואה כוללת כל חלי נפשות וכל מכאוב לבבות, ושמירת בריאות ברי לבב הנהגות כלליות כוללות כל דעה וכל מדה וכל אמונה וכל עיון אמתי, לא יצטרך חלופה לשנוי מקום ולחליפת, בשגם היא כוללת כל מה שנזכר די הצרך לכל מקום ולכל זמן, כבר העיד עליה יודעה תורת יי תמימה, וכבר אמר ראש הפילוסופים ההויה אשר תגרע בתוספת כבחסרון היא השלמה, וכן בתורתנו הקדושה עליה אין להוסיף וממנה אין לגרוע, אם לא גדרים וסייגים, לא להתחדשות ענין רק לשמירת דרכיה והעמדת מובניה והוא אמרם [מו''ק ה' ע''א], עשו משמרת למשמרתי.
ויש שפרש באמרו [תהלים קי''ט] מאויבי תחכמני וגו', כלומר מתוך מלחמותיהם אתבודד עם כל הטרדות ואתחכם במצותיך על כרח הסבות המונעות, כי לעולם אתדבק בתורתך לא יעצרני דבר, והוא ענין שובו תמיד על תכן זה המאמר אמר [שם], צר ומצוק מצאוני מצותיך שעשועי, ואמר [שם] כמעט כלוני בארץ וגו', ואמר גם כן [שם] זדים הליצוני עד מאד, וענין מלת הליצוני רוצה בו אצלי שהיו מעבירים אותי מתורתך עד שהעמידוני בכת הלצים, שבארנו ענינם היותם נעדרי החכמה, ויבא על צד מה שבארנו בשם רבינו סעדיה ז''ל בענין [יחזקאל י''ד] פתיתי את הנביא, והזדים הם המכונים לרע מצד הזדון לא מצד תועלת נפשם והנאת גופם, אבל מרוע לב לקנאתם הבוערת להפריע כל עושה טוב ממעשיו, והוא שתקנו בנסח ברכת חנכה מסרת גבורים ביד חלשים וטמאים ביד טהורים ורשעים ביד צדיקים ורבים ביד מעטים וזדים ביד עוסקי תורתך, תמצאם כלם הפוכים, ר''ל רשעים וצדיקים, וטמאים וטהורים, ואל הזדים חבר בהפכם עוסקי תורה, על דרך זה הפסוק, ר''ל זדים הליצוני עד מאד וגו', והכונה בכל זה הערה על התדבקו בדרכי התורה דבוק תמידי בלי פרוד כמו שבארנו, ואחר זה נעתק למדה המנוייה בדרכי התשובה והיא רוב התפלה, ואמר [תהלים קי''ט] חליתי פניך בכל לב, ואמר [שם] חצות לילה אקום להודות לך וגו', וזה מצד היות תפלת הלילה זכה מבלי ערבוב מחשבות וטרדות, והוא אמרו הנה גם כן, [שם] קדמתי בנשף ואשועה, רוצה בו בעוד לילה, והוא אמרו גם כן [שם] קדמו עיני אשמורות, ואשמורות מלה נופלת על חלקי הלילה, וכבר אמרו ז''ל [ברכות ג' ע''ב] שלש משמרות הוי הלילה, ורצה בו שהוא לא ישן ומתענג כל הלילה כשאר מלכים, אבל קידם בהקצותו אף לשאר בני אדם, ובתלמוד ירושלמי [שם פ''א ה''א] דקדקו בענין אמרו ז''ל [תהלים נ''ז] אעירה שחר, בנפול מלת אעירה על לשון הפעיל והוא אמרו [שם], עורה כבודי אעירה שחר, כולהון מלכיא שחרא מעורר להון ברם אנא מעורר לשחרא, וכל זה להפלגת תפלת הלילה, ומזאת הכונה נהגו בימים אלו, ר''ל עשרת ימי תשובה, לקום בלילות ולהוסיף בתפלות ובתחנונים בבתי כנסיות קודם שיעלה עמוד השחר, ולהתעורר בסליחות ובפסוקי דרחמי ולהזכיר תמיד י''ג מדות בטוב כונה ובזכות תפלה, ונהגו גם כן להיות שליח צבור מתעטף בציצית, ואע''פ שאין לילה זמן ציצית, נהגו בזה על צד פשוטי ההגדות [ר''ה י''ז ע''ב] בזכירת שלש עשרה מדות, מלמד שנתעטף הקב''ה כשליח צבור ואמר לו למשה כל זמן ישראל חוטאין לפני עשה לפני כסדר הזה, ונהגו להאריך בזה עד שיאור היום עד שעומדים בתפלה מתוך אותם הדברים, עד שמקרוב נהגו קלות ראש בעצמם שלאחר שהשלימו כסדר זה חוזרין לבתיהן ומרבין בשינה קודם קריאת שמע ותפלה, וכבר מחו הגאונים הרבה במנהג זה, אם מפני שמא יאנס בשינה ויקרא ק''ש שלא עם הצבור או שלא בעונתה, ונמצאת תקנתו קלקלתו אחר שלא דקדק בתפלת חובה מה שראוי לדקדק בה, אם מצד היות אחד מן הדברים הנכבדים שבאותו מנהג כדי לעמוד בתפלה מתוך דברי סליחה, זהו כלל דבריהם, והם דברים נאים ומקבלים, אלא שהאריכו בחבורי תשובותיהם.
וכן המנהג להוסיף בכל תפלה של חול בשלש ראשונות ובשלש אחרונות כפי מה שנהגו בראש השנה והוא אמרו, זכרנו ומי כמוך וכתוב לחיים, בספר חיים, ויש שנהגו לומר וזכור רחמיך וכו' בברכת הודאה, וכן כתבו רב עמרם גאון, והרב ר' אשר, ויש שנהגו גם כן לאמרו בשומע תפלה, וכבר בארנו שאין תוספות אלו בכח הלכה אלא מתורת מנהג, וצריך לחתום בקדשת השם המלך הקדוש, ובברכת שופטים המלך המשפט, ואם טעה בהם חוזר על דעת קצת מפרשים כמו שכבר הקדמנו, ומנהג לומר אבינו מלכנו בכל יום ויום מהם, וכן יש מקומות שנהגו להאריך בתחנונים בשעה שמתפללין תחנה, ויש מקומות שאין מאריכין בה, אבל בכל מקום שנהגו להשכים בלילות כמו שבארנו, וכבר היו הרבה מן הגאונים שלא היו נוהגים בכך, ר''ל להשכים בימים אלו, והאריכו הרבה בהתנצלותם מזה אלא שאין להאריך בענין זה כלל, וכבר קבעו מנהג זה בכל מקום, ולא עוד אלא שיש שמקדימין בכך קודם ראש השנה כמו שכתבנו, ודברים אלו כלם רשות הם ואין בהם קביעות הלכה וכל המוסיף מוסיפין לו, ולואי שיהא אדם מתפלל כל היום כלו כמו שאמר [תהלים קי''ט] חצות לילה אקום וג', כמו אשר הקדמנו, וכל שכן בימים הללו שכל בני אדם עומדים תלוים וכל המוסיף מוסיף לעצמו, ויש מן הגאונים שכתב להתחיל באשרי ואחר כך עומד ואומר קדיש ובשעה שמסיים אומר ואנחנו לא נדע וכו', ואומר קדיש שלם.
אבל מה שכבר היתה מחלקת ישנה בין הגאונים ממה שראוי לבאר בזה הוא, שהיה להם מנהג קדום להשכים אף בלילי שבת שבין ראש השנה ליום כפורים, ויש שלא היו משכימין בלילי שבת, זה נותן טעם לדבריו, וזה נותן טעם לדבריו, זה נותן טעם לדבריו אם מצד בטול ענג שבת, אם מצד מה שאמרו [שבת י''ב ע''ב] ולא יקרא לאור הנר גזרה שמא יטה, אם מצד אסור הנזכר [עירובין ק''ד ע''א] באקושי תרעא, שכן דרך המעורר את הצבור להקיש בדלתות, ולא הותר זה בשבת לא בכלי ולא ביד אלא קריאת הפה בלבד, ומי שחלק בזה נתן טעם לדבריו, שאין כאן בטול ענג כלל ואדרבה אין לך שמחה ותענוג גדול מזה, ואסור לא יקרא לאור הנר אין כאן, שהרי באדם חשוב אמרו [שבת שם] שמותר לקרוא לאור הנר בשבת, שאין דרכו להטות, ושליח צבור ודאי בשעה שמתמנה לירד לפני התיבה אין לך חשוב ממנו להיות נוהג כבוד וצניעות בעצמו ואין בו חשש הטייה כלל, וכמו שאמרו [שם י''ג ע''א] גם כן בתינוקות של בית רבן שרשאין לקרות מפני שאימת רבן עליהן ואין בהן חשש שמא יבואו להטות, כך אנו אומרין בשליח צבור אימת שכינה וצבור עליו, ועוד שהרי בשנים הקורין בענין אחד רשאין לקרות מפני שהאחד מזכיר לחברו כמו שהתבאר שם, כך אנו אומרים בזה מפני שרוב צבור משגיחים בענינו של שליח צבור ולא יבא לידי כך, אבל מכל מקום אסור הנזכר באקושי תרעא הכל מודים בו, אלא שאותם שנוהגים להשכים לא על ידי מקיש בדלתות הם באים אלא מאליהם הם באים, ולא עוד אלא שמונעים אותו אף מקריאת הפה גזרה שמא יפשע ויקיש בדלתות, ועדין יש לומר שלא יהו אותם התחנונים דברי שאלת צרכיהם, כמו שהקדמנו שאין ימי שבת ויום טוב נתנין כדי להאריך בתפלה לשאילת צרכי שעה אלא שראוי להיותם בעניני ענג שבת ודברי רצוי כענין הזכרת ענין שבת ואהבת אבות, ומתוך שדברים אלו צריכים גדר וסייג וקרוב לפשוע בהם נהגו עכשו שלא להשכים בהם כלל, ושניהם לדבר מצוה נתכונו כי לא היתה כונת המשכימים אלא כדי להתודות בכל יום ויום מאלו הימים כמו שקדם היות הודוי מעקרי התשובה, אלא שאינו מכח הלכה כמו שקדם לנו אלא ביום אחרון של אלו והוא, ערב יום הכפורים במנחה, שהוא צריך מכח הלכה להתודות קודם שיאכל כמו שנבאר.
וכבר הוסיפו בו, ר''ל בערב יום הכפורים, והוא שנהגו זקנים לטבול בו בשחרית, ויש שנהגו לטבול בשבע שעות או בשמנה, כדי לסמוך תפלת המנחה לטהרתם, וטבילה זו כמו שכתבנו אינה מתקנת חכמים אלא ממנהג זקנים, כדי לטהר את גופם ולנקותו עד שמתוכה יתעוררו לטבילת הלב, על דרך אמרו ע''ה [ישעיה א'] רחצו הזכו הסירו רוע מעלליכם מנגד עיני, ומצד מה שאינה מתקנת חכמים יש בענינה מחלקת אם מברכין עליה אם לאו, רב סעדיה ז''ל כתב שמברכין עליה בשעת עליתו, על הטבילה, כאמרם ז''ל, [פסחים ז' ע''ב] טבל ועלה בעליתו הוא אומר אקב''ו על הטבילה, אלא שרבו המחלוקות עליו לומר שאין מברכין עליה, ואע''פ שמנהג נאה הוא ומנהג חכמים וחסידים, מכל מקום אין מברכין על המנהג, כמו שהתבאר במסכת סכה [מ''ד ע''א] בענין ערבה, חביט חביט ולא בריך קסבר ערבה מנהג נביאים היא, לא תקנתם, שאלו היה יסוד נביאים, ר''ל תקנת נביאים, היו מברכין עליה שהרי על כל מצות חכמים אנו מברכין אשר קדשנו מטעם לא תסור, הלכך טבילה זו אין מברכים עליה, ואם תמצא לומר שמברכין, קודם טבילה מברכין, שהרי כל המצות כלן מברך עליהן עובר לעשייתן [פסחים ז' ע''ב], ואע''פ שאמרו עליה חוץ מן הטבילה, ר''ל שברכת טבילה אינה עד שיטבול ויעלה, כבר העמידוה בטבילת גר, והוא הטעם שאמרו שם אכתי גברא לא חזי, וכן בטבילת בעל קרי כמו שהתבאר שם, אבל שאר חייבי טבילות קודם טבילה מברכין, שהרי [בכורות כ''ז ע''א] נדה קוצה לה חלה וחייבת לברך להפריש חלה, וכבר הגיה הרב אלפסי ז''ל בהלכותיו, על טבילת בעל קרי, וזה לשונו, ותנן נמי זב שראה קרי ונדה שפלטה קרי צריכין טבילה, ר''ל שאין קורין ומתפללין עד שיטבלו, טעמא דראה קרי ופלטה שכבת זרע הא לאו הכי קורין ומתפללין ואין צריכין טבילה, למדנו שאף קודם טבילה גברא קא חזי וראוי לברך קודם טבילה, אלא שמכל מקום נכרין דברי אמת, ואין מקום לברכה זו כלל בכאן אחר שאינה מקביעות חכמים אלא ממנהג זקנים.
ומנהג אחר נהגו זקנים ביום זה שהוא צריך לעיין עליו והוא, שהתינוקות מביאין לפניהם תרנגולים ושוחטים אותם וקוראין עליהם פסוקים, כמעט שמחללין קדשת התינוק על התרנגול, כאלו היה התינוק הקדש או מעשר שני שירצו לחלל קדשתו על התרנגול, ומחליפין וממירין זה תחת זה עד שמתגלגלין ובאין להיות תכלית היוצא מדבריהם שיהא תרנגול זה פורש למיתה והלה פורש לחיים, ונתפשט מנהג זה באמתנו עד שהוקבע בסדור המחזורים כנסח ודוי של יום הכפורים עצמו, מבלי שנדע בדבר זה שורש או יסוד בתלמוד כלל, ולא עוד אלא שכשלו בו רבים לעשות כן מדרך נחש וסימן עד שכבר מחו קצת גאונים במנהג זה, וחלקו הרבה במעשה ולא נענו, מפני שסמכו רוב הגאונים להיות עולם כמנהגו נוהג בענין זה כענין מה שאמרו [הוריות י''ב ע''א] בענין קרכס''ת, השתא דאמרת סימנא מילתא היא ליחזי איניש בריש שתא קרכס''ת, וכמו שבארנו במקומו ולדעתי רצו לומר בזה שאין הכונה במנהג רק להעיר לב האדם ולהרעידו להיות מראה את עצמו כאלו הוא ובני ביתו מחויבים לשם מצד עונותיו, ושאם ישוב לשם בכל לבו יהפך השם אליו את הקללה לברכה ויקרע גזר דינו בתכלית תשובתו, והוא שהיה מכלל המנהג היותם סמוך לזה מרבים בצדקה לשלוח מנות לאביונים עם התרנגולים ההם איש כמתנת ידו, ועל זה הצד תקנו בו לפי דעתי פסוקים יורו על זה, [תהלים ק''ז] ויצעקו אל יי בצר להם וממצוקותיהם יצילם ישלח דברו וירפאם וגו', ויחננו ויאמר פדעהו וגו', ופסוקים אחרים יורו על דמיון זאת התכונה, והיתה כונתם בקריאת הפסוקים האלו שלא יטעו לדמות היות הענין דרך נחש חלילה, כמו שכתבתי בענין קרכס''ת, ומצאתי בדברי הגאונים ענין דומה לזה, יורה גם כן היות עקר המנהג לזכור ולהיות החי נותן אל לבו ענינים יביאוהו לידי יראת השם והוא שכתבו הגאונים, שעקר מנהג זה באיל בעל קרנים אלא שאחר כן נתפשט המנהג בתרנגולים, אם מצד המצאו בבית מזומן, אם מצד היותו נקרא גבר בלשון חכמים כאמרם ז''ל [יומא כ' ע''ב] מאי קריאת הגבר ר' שילא אמר קרא התרנגול, והיה נאות אצלם בהערת התמורה נפש בנפש בשתוף השם, אבל עקר המנהג היה באיל על שם שארע ליצחק אבינו, שהיה רצון השם להצילו ולהעמיד איל תחתיו, יזכרו בזה ענין העקדה שאנו מכונים בה לזכרה תמיד באלו הימים כמו שכתבנו, עד שנתעורר בזכירתה גבול אהבת השם ויראתו עד היכן מגעת כמו שכבר קדם לנו, וכמדומה באלו הדרכים ראוי להבין במחזיקים במנהג, ומי יתן והיה לבבם זה ליראה את השם הנכבד והנורא ולקחת המנהגים בדרך הנאות והמבוקש, לא דרך בלתי מכוון ולא דרך מצוה מלומדה, כמו שבארנו בענין הטבילה היות כונת האדם בה עם טהרת הגוף הסרת המחשבות הרעות והדעות הנפסדות, ומפני זה אמרו ז''ל בקצת הטבילות, [חולין ל''א ע''ב] טבל ולא הוחזק כאלו לא טבל, ולא טבילת הגוף לבד היא הערה על זה אלא אף הטבלת כל כלי טמא, וזאת היתה כונת הפסוק באמרו על טהרת הכלים, [במדבר ל''א] וכל בגד וכל כלי עור וכל מעשה עזים וכל כלי עץ תתחטאו, והנה מלת תתחטאו בדקדוק מבנין התפעל, ותפול בלשון על מטבילי הכלים שהם יתחטאו עם התחטאות הכלים, ר''ל שעם טהרת הכלים תעלה טהרה גם כן להם, בהיות כונתם בטהרה ההיא לטהר נפשם מכל סיג, ומזה הצד נהגו קצת הטובלים לסמוך תפלתם לטבילה אם טבלו בשחרית תפלת שחרית ואם טבלו במנחה תפלת המנחה כדי לעמוד בתפלה מתוך כונת מצוה.
ותפלת מנחה זו צריך שיתודה בה כיום הכפורים עצמו כמו שיתבאר ממה שאמרו, מצות וידוי ערב יום הכפורים עם חשכה דברי ר' מאיר וחכמים אומרים צריך שיתודה קודם שיאכל שמא יארע דבר קלקלה בסעודה, והלכה כחכמים, ונסח וידוי זה כך הוא, אלהינו ואלהי אבותינו תבא לפניך תפלתנו ואל תתעלם מתחנתנו שאנו עזי פנים וקשי עורף ואיך נאמר לפניך יי אלינו ואלי אבותינו צדיקים אנחנו ולא חטאנו אבל חטאנו וכו', והר''ם ז''ל [בסוף ספר אהבה] כתב בנסח זה, שאין אנו עזי פנים וקשי ערף שנאמר לפניך צדיקים אנחנו וכו' אבל חטאנו וכו', ואחר כך אומר מה נאמר לפניך וכו' אתה יודע וכו' על חטא וכו', והוא הוא נסח הודוי שאומר בכל תפלה מתפלות יום הכפורים, ואומרו כל יחיד ויחיד אחר תפלתו, ר''ל אחר ברכת שים שלום, ושליח צבור בתפלת יום הכפורים אומרו באמצע, אלא שבקצת מקומות לא נהגו בתפלת מנחה זו להיות שליח צבור מוציא את הרבים ידי חובתם כמו שנבאר, וכל זה יתבאר, ר''ל נסח הודוי ומקום קביעתו בתפלה, ממה שאמרו ז''ל, היכן אומרה אחר תפלתו ושליח צבור אומרה באמצע, מאי אומר רבא אמר אתה יודע רזי עולם, ושמואל אמר אתה יודע עמקו של לב, ר' אומר בתורתך כתוב [ויקרא ט''ז] כי ביום הזה יכפר עליכם וגו', ר' יוחנן אמר רבון העולמים, רב יהודה אמר עונותינו רבו מלמנות, רב המנונא אמר אלהי עד שלא נוצרתי, וכל אלו הם נסחאות של תפלות ידועות אצלם, ומהם מצויות אצלנו גם כן כענין רבון העולמים ואלי עד שלא נוצרתי ואתה יודע רזי עולם, ובלשון הגמרא עוד אמר בר המדודאי לא שנו אלא דלא אמר אבל חטאנו אבל אמר אבל חטאנו לא צריך, וכן אמר בר המדודאי הוה קאימנא קמיה דמר שמואל והוה יתיב כי מטא שליחא דצבורא אבל חטאנו קם אכרעיה אמינא שמע מינה עקר ודויה האי, וכן אנו נוהגין היום להיות עקר ודוי שלנו אבל חטאנו, אלא שבתפלת יום הכפורים אנו נוהגין לומר אחריה אתה יודע רזי עולם. וכבר למדו הגאונים מזה, ר''ל ממה שראינו לשמואל שעמד בעת הוידוי, שהודוי מעומד ולא מיושב, וכן למדו מזה שאע''פ שהתפלל לעצמו כששומע מפי שליח צבור צריך לו לעמוד עמו, וכן אנו נוהגין היום.
וממה שצריך לבאר הוא, שצריך להתודות תחלה על השגגות ואחר כך על הזדונות שכך שנינו, כשהוא מתודה אומר עויתי פשעתי חטאתי, וכן בשעיר המשתלח כתוב [ויקרא ט''ז] והתודה עליו את כל עונות בני ישראל ואת כל פשעיהם לכל חטאתם, וכן במשה הוא אומר [שמות ל''ד] נושא עון ופשע וחטאה דברי ר' מאיר, וחכמים אומרים עונות אלו זדונות כדכתוב [במדבר ט''ו] הכרת תכרת הנפש ההיא עונה בה, פשעים אלו המרדים וכן הוא אומר [מ''ב ח'] אז תפשע לבנה, וכן [שם ג'] מלך מואב פשע בי, ופרוש מרדים נאמר על כל מי שעושה להכעיס לא על צד היות יצרו מתגבר עליו, חטאים אלו שגגות וכן הוא אומר [ויקרא ד'] נפש כי תחטא בשגגה, וכי מאחר שהתודה על הזדונות ועל המרדים חוזר ומתודה על השגגות, אלא אומר חטאתי עויתי פשעתי, ר''ל שמתודה תחלה על הקל ואחריו על החמור, וכן בדוד הוא אומר [תהלים ק''ו] חטאנו עם אבותינו העוינו והרשענו וכן בשלמה הוא אומר [מ''א ח'] חטאנו ועוינו והרשענו, ומה שאמר משה נושא עון ופשע וחטאה, ר''ל שהזכיר החמור תחלה במחילת העונות, אמר משה לפני הקב''ה רבונו של עולם בשעה שישראל חוטאין עשה להם זדונות כשגגות, ואמרו שם בגמרא, אמר שמואל אמר רב הלכה כחכמים, וכן ראוי לעשות, אע''פ שכבר היה מן החכמים מי שפסק כר' מאיר, והביאו ראיה ממה שאמרו במסכת יומא, ההוא דנחת קמיה דרבא ועבד כר' מאיר ואמרו ליה שבקת רבנן ועבדת כר' מאיר אמר כר' מאיר סבירא לי מדכתוב בספרא דאוריתא, זהו לשון הגמרא, ומכאן סמכו רבים לפסוק כר' מאיר, אלא שמכל מקום הלכה רווחת בכל התלמוד יחיד ורבים הלכה כרבים, וכל שכן במקום ר' מאיר שאף מחברו אין הלכה כמותו ברוב מקומות, וכל שכן בזה שכבר הורה זקן, ר''ל רב, לפסוק כחכמים כמו שכתבנו, עד שבגמרא שאלו עליו מה הוצרך לפסוק כחכמים והוא אמרו ז''ל, פשיטא מהו דתימא מסתבר טעמיה דר' מאיר מדקא מסייע ליה קרא קמ''ל דהלכה כחכמים, ע''כ, ובאור הפסוק יתבאר כמו שכתבנו, ומפני זה הצריכו הגאונים לדקדק בנסח הודוי, וכל שכן בדורות האחרונים שנוהגים להרבות בפרטים על סדר אלפא ביתא שיהיו זהירים שלא להקדים מרדים לעונות ועונות לחטאים, ועקר הודוי אין צריך בו אלא חטאנו עוינו פשענו, ואחריהן שיפרוט את החטא שידע בעצמו שעבר עליו כמו שאמרו צריך לפרוט את החטא, וכל מי שיתחסד לפרוט אף אותם חטאים שלא נכשל או שמביאו לזה סדור האלפא ביתא אינו אלא מן המתמיהין ואין ראוי לעשות כן, ואף באותם שיודע בעצמו שעבר עליהם אע''פ שהר''ם ז''ל [הל' תשובה פ''ב ה''ג] פסק כמו שכתבנו, כבר פסקו הרבה מן הגאונים שאין צריך לפרטו כדעת ר' עקיבא, כמו שיתבאר מאמרם וצריך לפרוט את החטא שנאמר [שמות ל''ב] ויעשו להם אלי זהב דברי ר' יהודה בן בבא, ר' עקיבא אומר אינו צריך שנאמר [תהלים ל''ב] אשרי נשוי פשע כסוי חטאה, ומה אני מקיים ויעשו להם אלי זהב, אמר משה לפני הקב''ה רבונו של עולם בשביל כסף וזהב שהשפעת להם עד שאמרו די הם גרמו להם לעשות אלהי זהב, ורוב הגאונים נוהגין בכך שלא לומר אלא על דרך כלל, ר''ל חטאנו העוינו והרשענו ומרדנו, כמו שאמר דניאל [דניאל ט'], ואחר זה אומרים סרנו מן מצותיך וממשפטיך הטובים ולא שוה לנו ואתה צדיק וכו' ואנחנו הרשענו, וכבר קדם לנו באור אמרם ולא שוה לנו, שהוא תאר בחסרון המתואר, ר''ל ולא נתיבה שוה לנו, ויש מי שכתב נמשך לדברי ר' יהודה בן בבא, שזו היא הסבה להאריך בפרטים על סדר האותיות מפני שצריך לדעתם לפרוט את החטא, וכדי שלא לבייש את החוטאים תקנו להיות סדור בפי הכל כך, ר''ל בפרטי החטאים כלם, וכן בנסח על חטא שחטאנו וכו' ועל חטאים וכו' נוהגים להאריך בו על כרח הרבה מן הגאונים שלא היו נוהגים להזכיר אלא במקצתם והם בשגגה וזדון בסתר ובגלוי.
וכבר סדרו כל הגאונים נסח הודוי בסדר זה, אלינו ואלי אבותינו תבא לפניך תפלתנו וכו', אבל חטאנו העוינו והרשענו ומרדנו סרנו ממצותיך וכו', אתה יודע וכו', מה נאמר וכו' עד יהי רצון מלפניך שתמחול על כל חטאתינו וסלח לכל עונותינו ותכפר על כל פשעינו וכו', על חטא שחטאנו וכו' בשגגה באנס בגלוי ובסתר, על חטאים שאנו חייבין עליהם וכו' קרבן, מיתה בידי שמים, כרת בידי שמים, מלקות, מיתת ב''ד, עשה ולא תעשה, את הגלוים לנו וכו' זהו סדר הודוי על פי ההלכה ועל סדר תקון הגאונים מבלי ערבוב תוספת וערוב נסחאות מחדשות, וכזה ראוי להתודות, ומי שבא לאמרו על הסדר הנהוג להם בסדור האותיות יזהר בסדורם שלא להקדים עונות לחטאים ופשעים לעונות כמו שכתבנו.
וכדי שלא יפשע מי שאינו בקי הנהיגו הגאונים להיות שליח צבור עובר לפני התיבה בבית הכנסת ומשש שעות ומחצה ולמעלה להתודות ולהוציא את הרבים ידי חובתם, ר''ל את שאינם בקיאים, אלא שחלקו בו במקום קביעותו בתפלת שליח צבור, יש אומרים שלא אמרו בשליח צבור לאמרה באמצע תפלה אלא בחמש תפלות של יום הכפורים, ר''ל ערבית שחרית מוסף מנחה ונעילה, מהם מי שאמר שכל זמן ששליח צבור מתפלל אומרו באמצע תפלתו ותקנו לה מקום בתפלה זו בברכת סלח לנו, וכבר שבח רב האיי מנהג זה, מפני שברכת סלח לנו דומה לענין הודוי יותר מכל שאר הברכות, וכענין שאמרו [ע''ז ח' ע''א] אם בא לומר בסוף כל ברכה וברכה מעין הברכה אומר, אלא שהוא כותב שמעולם לא נהגו בבבל להזכיר שליח צבור ודוי בתפלה זו כשחוזר ומתפלל בקול רם, אלא שאם השעה צריכה לכך, ר''ל שיהא שם מי שאינו בקי ושאינו יודע להתודות, היו מזקיקין לו להתודות בכל לשון שהוא יודע שהרי תפלה נאמרת בכל לשון, ורב עמרם ז''ל כתב שאין שליח צבור אומרה בתפלה זו אלא בסוף, ושאין מזקיקין לשאינו בקי אלא לשמוע מפי שליח צבור בלשון הקדש ובזה יצאו ידי חובתם כדין שאר תפלה, ואחר תפלת המנחה אומר תפלת אבינו מלכנו ואחריה אומר קדיש שלם ואינן נופלין על פניהם לומר תחנה, ונהגו הרבה מן הזקנים להזמין את עצמם למלקות על העמוד לאחר תפלה, וכל זה להכניע לבם להתעורר לתשובה, וכן נהגו לבקש זה מזה רצוי ומחילה כל שיש לו או שהיה לו רחוק או שנאה בינו לבין חברו, וכן קראוהו הפיטנים בפיוטי היום יום רצוי ומחילה יום שימת שלום בין חברים.
ואחר שיצאו משם, ר''ל שהתפללו תפלת המנחה, הולכין לבתיהם ואוכלין סעודתם, וסעודה זו מצות חכמים, וכבר כללוהו בכלל הימים שאין מתענין בהם, אמרו ז''ל [פסחים ס''ח ע''ב] מר בריה דרבנא כלה שתא יתיב בתעניתא בר מיומא דעצרתא ופוריא ומעלי יומא דכפורי דתני רב חייא מדפתי ועניתם את נפשותיכם בתשעה לחדש, וכי בתשעה מתענין והלא בעשירי מתענין אלא לומר כל האוכל ושותה בתשיעי מעלה עליו הכתוב כאלו התענה תשיעי ועשירי, כמו שיתבאר בג''ה, ואחר שאכלו ושתו מקבלין עליהם את התענית.
ויש מקומות שנהגו להטמין את החמין כדרך ערבי שבתות, ויש מי שמוחה בדבר מפני שהטמנה לא הותרה אלא לכבוד שבת וזה נמצא שהוא מטמין כדי לאכול בחול, ורב נטרונאי ז''ל כתב להטמין את החמין ערב יום הכפורים מפני מה הוא מטמין והלא אפשר להכין כל מה שירצה בחול, אלא שמכל מקום אין אסור בדבר ואין מוחין ביד העושה, זהו ענינם של דברי רב נטרונאי, והרב ברצלוני ז''ל אוסר בכך, וכבר הביא ראיות לדבריו אלא שאינם ראיות של עקר.
וכבר נתחייבנו מן התורה להוסיף בו מחול על הקודש, כמו שהתבאר במס' יומא [פ''א ע''ב] אמרו ז''ל שם, [ויקרא כ''ג] ועניתם את נפשותיכם בתשעה, יכול בתשעה ת''ל בערב וכו', עד כל שביתות שאתה שובת אתה מוסיף עליהם בין לפניהם בין לאחריהם, אלא שאותו תוספת אין חייבין עליו כרת הן על מלאכה הן על בטול ענוי, כמו שהתבאר מאמרם, יכול יהו חייבין כרת על התוספות, ת''ל [ויקרא כ''ג] והנפש אשר תעשה כל מלאכה בעצם היום הזה, על עצומו של יום אתה ענוש כרת ואי אתה ענוש כרת על התוספת, יכול על תוספת מלאכה אי אתה ענוש כרת אבל אתה ענוש כרת על תוספת ענוי, ת''ל [שם] כל הנפש אשר לא תענה בעצם היום הזה ונכרתה, על עצומו של יום אתה ענוש כרת ואי אתה ענוש כרת על התוספת, ותוספת זה הקלו בענינו באלו הנשים שאוכלות עד חשכה, מצד שאינן יודעות במצות תוספת, שאין ממחין בידן, שמא יבאו לעשות בזדון, ועל זה אמרו [ביצה ל' ע''א] הנח להן לבנות ישראל מוטב שיהיו שוגגות ואל יהיו מזידות, ואלו היה בו אסור כרת לא היו מקילין בו כל כך מפני חשש הנח להן, ומכל מקום אסור תורה יש בתוספת כמו שכתבנו בין באסור מלאכה בין בדין כל חמשה ענויין אלא שאין כרת בתוספת כמו שבארנו, וכן בין השמשות אין בו כרת, שהרי ספק תוספת הוא, שהרי כתבו הגאונים שלא נאמר כך אלא בבין השמשות אחד אבל בשני בין השמשות, ר''ל בכניסתו וביציאתו, חייב ממה נפשך, אם יום הוא הרי עבר בשני ואם לילה הוא הרי עבר בראשון, אבל בבין השמשות אחד אין בו אלא ספק, וענין תוספת זה שהזכרנו אין לו שעור כמה מן היום הוא צריך להוסיף, אלא כל כמה שהוא מקבל עליו תענית קודם בין השמשות זהו תוספת, לא כדברי מי שהפריז על מדותיו לומר שכיון שברך ברכת המזון כבר קבל תעניתו, שאין ברכת המזון שעור לתוספת אלא אם כן פסק דעתו לאכילה ושתיה וקבל בדעתו תענית, וקודם שיקבל עליו את התענית שורה מפה במים ועושה אותה כמין כלים נגובים כדי להעבירה למחר על גבי עיניו.
וענין הדלקת הנר ביום הכפורים תלוי במנהג המקום, כמו שיתבאר בתלמוד פסחים [נ''ג ע''ב] אמרו שם ז''ל, מקום שנהגו להדליק את הנר ביום הכפורים מדליקין מקום שנהגו שלא להדליק אין מדליקין ומדליקין בבתי כנסיות ובבתי מדרשות ובמבואות האפלים ועל גבי החולים, ואמרו שם ז''ל בין שאמרו להדליק בין שאמרו שלא להדליק לא נתכונו אלא לדבר אחד, פרוש לענין הענוי החמישי כמו שיתבאר, אלא שאם חל יום הכפורים בשבת מדליקין כמו שיתבאר.
ומכיון שהתחיל בתוספת ענוי, ר''ל שכיון דעתו לקבל עליו את התענית נאסר במלאכה מאותה שעה ומתחיל בכל חמשה ענויין על הדרך שיתבאר ענין כלם, שהקבלה היא התחלת התענית כמו שאמרו ז''ל, במסכת ערובין [מ' ע''ב] על ברכת זמן ביום הכפורים שאי אפשר לברכה על הכוס מפני שהמברך צריך שיטעום אמרו ז''ל, היכי ליעביד ליבריך ולא ליטעום המברך צריך שיטעום, לתביה לינוקא איכא למסרך, לעביד לה מבעוד יום כיון דקבלה עלויה (אפסד) [אתסר] עלויה, רוצה בזה שמאחר שיקדש את היום הרי קבלו עליו, עד שמזה יצא להם זמן אומרו אפילו בשוק, ר''ל בלא כוס, ומכאן סמכו להיות שליח צבור מברכו בבית הכנסת בשביל כל הצבור כמו שיתבאר בדין חמש תפלות בע''ה, נמצא מכל מקום שכיון שקבלו עליו הוא צריך להתחיל בענוי, ויש מן הגאונים שנהגו לקבלו מבעוד יום ולהקדים בתפלות כדי לכנס בו בתפלה וברחמים, וכן נהגו קצתם להתפלל בבית הכנסת כל הלילה, מן הצדדים שבארנו טוב הכונה בתפלת הלילה, הכל להשלים מעלת התשובה שלמות אמתי עד שממנה יצא יבוקש וימצא הדרך המכוון דרך ישר ארח חיים למעלה למשכיל, והוא אצלי הכונה במאמר דוד הקודם לנו, [תהלים קי''ט] קדמו עיני אשמורות לשיח באמרתך קולי שמעה כחסדך יי כמשפטיך חייני, רוצה אצלי באמרו כמשפטיך חייני, שתחייני על צד שיהיו חיי על המשפט, ר''ל על הצד הראוי בחקי והוא להשלים הנפש לעבודת השם, ואמרו כמשפטיך, עם אות כנוי אליו ית', רוצה בו על צד הראוי והמושפע מאתך בחקי, ואמנם תחלה אמר קולי שמעה בחסדך, כמו שבארנו היות קבלת התשובה חסד, וכבר התבאר במלת חסד ומשפט שהחסד ענינו הפלגת גמילות הטוב למי שאין לו חק עליו, או לגמול מי שיש לו חק עליו ביתר מכדי מה שאין חק על עושהו לעשותו, ומפני זה קורא תמיד הטוב הבא מאתו ית' חסד, ואמרו [תהלים קמ''ה] צדיק יי בכל דרכיו וחסיד בכל מעשיו, רוצה בו אצלי בענין מעשיו, המצאת השם את המציאות כלו שהוא חסד מאתו, וכמו שבאר הר''ם ז''ל באמרו [שם פ''ט] עולם חסד יבנה, ואמנם במלת דרכיו צרף מלת צדיק, והוא אצלי על צד מה שבאר הר''ם ז''ל, שהצדקה תאמר על המשכת טוב למי שאין לו חק עליו רק מצד הכרח מעלת עצמו כרפואת מחץ הלחוץ, וכן כל מעלות מדות, והוא אמרו [דברים כ''ד] ולך תהיה צדקה, שזה מעלת המדות, והוא ממין החסד, אלא שזה חק עליו מצד מעלתו, והמשפט הוא לעשות כפי מה שיגזור חק היושר על עושהו לעשותו מצד ענין המקבל אם טוב ואם רע, ואחר שבהמצאתו ית' המציאות כבר עשה חסד גמור קראו חסיד בכל מעשיו, כמו שנודע שכל תאר שיתואר בו ית' הוא אמנם תאר על צד המעשים כמו שיתבאר, על הצד שיתפרסם דעתנו היות הטובות או הנקמות כפי מה שיחייבם הדין הנמשך אחר חכמתו ית', ולזה יקרא ית' חסיד וצדיק ושופט, והוא אמרו גם כן, [תהלים ק''א] חסד ומשפט אשירה, רוצה בו הן שיראו הפעלות המגיעות מאתך על הוראת חסד או שיראו הוראת משפט על הכל אשיר ואזמר לשמך, ר''ל אצדיק את הדין ואודה היות הכל מאתך על צד הדין הגמור, ובדרש אמרו [ברכות ס' ע''ב] חסד ומשפט אשירה, בין מדת רחמים בין מדת הדין אשירה, כיוצא בו [תהלים נ''ו] ביי אהלל דבר וגו', אם במדת רחמים אהלל דבר אם במדת הדין אהלל דבר, ורבנין אמרין [שם קט''ז] צרה ויגון אמצא ובשם יי אקרא כוס ישועות אשא ובשם יי אקרא, הכונה בכל זה הכירו והתבוננו היות הכל על צד הדין, ולהרחיק אמונת הכופרים אמר הנה [שם ק''א] אשכילה בדרך תמים וגו' כלומר בדרך הישר והשלם, ואמר [שם] לא אשית לנגד עיני וגו', לבב עקש יסור ממני וגו', ועקש הוא תאר על הלב, אחר שבאה מלת לבב במוכרת, ותהיה מלת רע שם דבר או שם תאר על האיש הרע, כונתו בכל זה בלתי לכתו בדרך אתם, ר''ל עם הכופרים, ומנע רגלו מנתיבתם, והוא אמרו על זאת הכונה [שם צ''ט] יי בציון גדול ורם הוא על כל העמים יודו שמך גדול ונורא קדוש הוא ועוז מלך משפט אהב אתה כוננת מישרים משפט וצדקה ביעקב אתה עשית. [חבור התשובה להמאירי — משיב נפש מאמר ב' פ''ח].
-----
כתיב דרשו ה' בהמצאו ופי' ז''ל ביו''ד ימים שבין ר''ה ליוה''ך מכאן שאין תפי' יחיד נשמעת בכל עת אלא בימים הנוראים אשר יביא האלקים במשפט את כל מעשה האדם כי האדם נדון בר''ה וגז''ד שלו נחתם ביוה''ך ואמ' רז''ל [לעיל י''ז ע''ב] השב בנתים מוחלין לו ובהגדה [תנחומא אמור כ''ב] משל למלך שסרחו עליו בני המדינה התחיל לבא עליהם עם חיילותיו הגיע לחצי הדרך יצאו לקראתו גדולי המדינה נשתטחו לפניו הניח להם מחצה הגיע קרוב לעיר יצאו לו האנשים והנשים והטף נפלו לפניו הניח להם הכל כך ער''ה התחילו להתענות היחידים וכפר להם קצת באו ליוה''ך התחילו הכל מתענין אנשים נשים וטף וכפר להם הכל. לכן מה נואלו היוצאים לפעלם בימים הנוראים ההם שהם ימי הדין והמשפט ואינו יודעים מה יהיה משפטם אם יביאו את דין האדם לפני מלך ב''ו הלא יחרד וישית עצות לנפשו ולא יפנה על ימין או על שמאל ולא יתעסק בחפציו ולא יתרפא ביום צרה מהכין לב להנצל ע''כ כל ירא השי''ת ימעט מעסקיו ויחפש דרכי התשובה ויחקור לקדם אשמורות ויעסוק בכשרון המעשים ויפיל תחנתו לפני ממ''ה הקב''ה כי התפלה נשמעת בימים אלו כמו שנאמר [ישעיה מ''ט] בעת רצון עניתיך וע''כ נהגו לעמוד בתפלה ובתחנונים בימים אלו שהם עשרת ימי תשובה ותפלת ציבור מקובלת בכל עת ובכל זמן בכל קראינו אל השי''ת וע''כ נאמר כה' אלהינו בכל קראינו אליו ואע''פ כן שבתפלת יחיד אמרינן דנשמעת בעימ''ת אין ראוי לאדם שיתייאש כלל בשום שעה מן הרחמים דאמרי' יפה צעקה לאדם כו' דאע''פ שבין ר''ה ליה''כ יפה יותר מכל הזמנים יפה היא אף בשאר הזמנים. [אהל מועד שער ראשית חכמה דרך ח'].
-----
בערב ראש השנה נוהגין הרבה בני אדם להתענות.  ומן החכמים [הגדולים] הקדמונים היו נוהגים כן. ומצינו בירושלמי (תעני' פ''ב) ר' יוחנן ציים כל ערובת ראש השנה. והטעם כמו אדם הנכנס לדין שקודם לכן הוא מתחנן לפני בוראו. ואע''פ [כן] מנהג בני אדם לגלח זקנם (נ''ב ראשם) וללבוש בגדים נאים, כדי שיכנסו מפוארין ליום טוב, ואמרו במדרש על פסוק (דברים ד') מי גוי גדול אשר לו אלהים קרובים אליו כה' אלהינו בכל קוראינו אליו. אין אומה זו כאומה אחרת שיודע שיש לו דין, לובש שחורים ומתעטף שחורים ומגדל שער, שאין יודע היאך דינו עולה. אבל ישראל אינו כן, לובשין לבנים לכבוד יום טוב ומגלחין שערם, ואוכלין ושותין ושמחים, שכך אמר להם עזרא (נחמיה ח') אכלו משמנים ושתו ממתקים ושלחו מנות לאין נכון לו, כי חדות ה' היא מעוזכם. [צרור החיים הדרך הרביעי סימן ג'].
-----
ראיתי לחבר זכר הלכות עשרת ימי תשובה לסדר ראש השנה, מפני שהם מכללם. ואומר כי השם יתברך מחמלתו עלינו ונועם הנהגתו והשגחתו בנו, רשם לנו אלו הימים שבין יום הדין ליום הכפורים, כדי שנשלים בהם עניני התשובה ונגמרה. וזה הפך מדת בשר ודם, כי שופט בשר ודם אחר שיבוא לפניו החייב ממעמד הדין ונגמר הדין אין לו לחייב פליטה ולא מנוס ממה שגזרו עליו על פי הדין כדי רשעתו, ואי אפשר לו לתקן את אשר עותו, ואין לו שום תועלת בדבר שיעשה אחר כך. אבל האל יתברך אחר שנגמר דין עבדיו ביום ראש השנה הוסיף להם עשרה ימים שבין יום הדין ליום הכפורים כדי שישובו בהם וישאלו סליחה ויתפללו לפניו שיחתמם לחיים ביום הכפורים. והוא שאמרו [ר''ה ט''ז ע''ב] שלשה ספרים נפתחים בראש השנה, של צדיקים גמורים ושל רשעים גמורים ושל בינונים, של צדיקים גמורים נכתבים ונחתמים לאלתר לחיים, ושל רשעים גמורים נכתבים ונחתמים לאלתר למיתה, ושל בינונים תלויים ועומדים עד יוה''כ, זכו נחתמים לחיים לא זכו נחתמים למיתה.
לכן צריך כל המאמין שיראה עצמו באותם עשרת הימים כאילו הוא נשקל בשוה בין צדיק ובין רשע, ויחפש בדרכיו ויפשפש במעשיו ויחקור ענייניו כולם גדולים וקטנים אשר בינו ובין בוראו ואשר בינו ובין ב''א, שאם הלעיב את חבירו או עשקו, שיבקש רצונו, כמו שאמרו רבותינו [יומא פ''ה ע''ב], עבירות שבין אדם לחבירו אין יוה''כ מכפר עד שירצה את חבירו. כי אם הלעיבו או עשקו צריך להשיב את העושק. כמו שדרש [שם פ''ז ע''א] בלך התרפס ורהב רעך אם ממון ערבת לו או שיש לו בידך ממון התר לו פסת יד ושלם לו ממונו. אבל אם זד עליו בדבור או במעשה בכבודו או בעצמו חייב ללכת אליו בשלשה מחביריו ויבקש ממנו מחילה עמהם. ואם מחל לו מוטב, ואם לאו ישוב פעם אחרת ויבקש מחילה. אחר כך פעם שלישית אם יצטרך לזה. אם מחלו מוטב, ואם לאו כבר נקה מעון, ונשאר על חבירו המאמין לקבל ממנו. והוא שאמרו, כל המבקש מטו מחבירו אל יבקש יותר מג''פ שנאמר כה תאמרו ליוסף אנא שא נא פשע אחיך וחטאתם כי רעה גמלוך ועתה שא נא, ונכפלה מלת הבקשה בזה הפסוק ג''פ. אך לרבו אין לו גבול ולא תכלית, אך חייב להתנפל ולכרוע לפניו פעם אחר פעם עד שימחול לו. כמו שסיפרו, רב אזל לגבי ר' חנינא תליסר מעלי יומי דכפורי ולא איפייס. ולא היה זה לקושי לבו של ר' חנינא ולא לאכזריותו, חלילה לו מזה, אלא היה לסיבה שזכרו בתלמוד יומא [פ''ז ע''ב]. ואין ראוי שיהיה העלוב קשה לריב מלרצות, אבל צריך שיהיה מעביר על מדותיו, וימצא כשיבוקש, וימחול כשיבקש ממנו העולב מחילה. שהנקימה והנטירה ממדת גסות הרוח. ואמרו [שם כ''ג ע''א] הנעלבין ואינן עולבין שומעין חרפתן ואינן משיבין עושין מאהבה ושמחין ביסורין עליהם הכתוב אומר ואוהביו כצאת השמש בגבורתו. ואם מת העלוב מבלי שירצהו, אם היה החמס בממון יחזירנו ליורשיו. ואם היה בכבודו או בגופו חייב לקבץ חבורה של עשרה בני אדם וילך עמהם לקברו ויאמר בפניהם חטאתי לי''י אלהי ישראל ולנפטר הזה שחבלתי בו או שקללתיו.
ואמנם התענית באלו הימים אינו חובה, אלא אם היה בחור בריא וחזק הבנין וצם בחול של אותם הימים או בקצתם בשיעור יכולתו וכחו מבלי שיסכן עצמו ובריאות גופו, להרגיל נפשו ולהכניעה ולהשפילה בדאגה ובעצבון על מה שעבר, ומה שמרבה מהענוי ה''ז משובח, ובלבד שישמור בריאות גופו והיותו חס על עצמו. וכבר שאלו לרבינו האי ז''ל מחיוב הצומות באותן הימים, והשיב שאינו חובה. וכ''כ ר' יצחק ן' גיאת ז''ל, ימי תשובה איקרו ימי תענית לא איקרו. ותענית בי''ט של ר''ה או בשבת בינתים אסור. זה לנו עדות בדברי עזרא [נחמיה ח'], אכלו משמנים ושתו ממתקים וגו'. והשבת כבר דחו בגללו תענית ט''ב שהוא תענית חמור, ואיך נצום בו תענית של רשות. אמנם ניתנו לנו אלו הימים לתשובה ולתפלה ולהודאת עון וחטא ובקשת מחילה ולקום בלילה לסליחות, אבל לא לצום. כדברי רבותינו ז''ל [ר''ה י''ח ע''א] בדרשו י''י בהמצאו אלו י' ימים שבין ר''ה ליוה''כ. והקשו בתלמוד יבמות [ק''ה ע''א] מכתוב קראוהו בהיותו קרוב לכתוב כי''י אלהינו בכל קראינו אליו. ותירצו הא ביחיד הא בצבור. ויחיד אימתי, אמר רב נחמן בעשרת ימי תשובה. ואמר בתלמוד ר''ה [י''ז ע''ב], א''ר יוחנן גדולה תשובה שמקרעת גזר דינו של אדם שנאמר ושב ורפא לו, איזהו דבר שצריך רפואה הוי אומר גזר דין. אח''כ הקשו על זה הדבר, כי נאמר השב בינתים מוחלין לו לא שב בינתים אפילו הביא כל אילי נביות שבעולם אין מוחלין לו. ותירץ עוד, הא בציבור הא ביחיד, כי גזר דינו של יחיד קשה לסותרו ואינו נקרע אלא אם עשה תשובה באותן הימים. שהתפלה והתשובה, אע''פ שראויות בכל פרק מפרקי השנה, בזמן הזה הם יותר ראויות וחזקות.
וצריך להוסיף בתפלה באותם הימים זכרנו לחיים במגן, ומי כמוך אב הרחמן באתה גבור, ובהודאה וכתוב לחיים, ובשים שלום ובספר חיים. ויחליף האל הקדוש בהמלך הקדוש, ומלך אוהב צדקה ומשפט בהמלך המשפט. ואם שכח אחת מן התוספות הנזכרות אין לו לחזור התפלה. אבל אם שכח המלך הקדוש יחזור לראש התפלה. ואם שכח המלך המשפט וזכר קודם תשלום התפלה חוזר להשיבה שופטינו. ואם לא זכר אלא אחר שסיים התפלה ועשה ג' פסיעות חייב לחזור התפלה מראש, כמו שמבואר בפרק ראשון מתלמוד ברכות [י''ב ע''ב]. [ספר מצות זמניות הלכ' ר''ה שער חמישי].
-----
בערב ראש השנה כתב הר' אשר ז''ל שנהגו להתענות ולעשות צדקות גדולו' כדאמרי' אגרא דתעניתא צדקתא. ובתנחומ' בסדר אמור יש סמך לזה התעני' משל למדינה שחייבת מס גדל ולא היו נותנין והלך המלך לגבותה עד שנתקרב בי' מילין יצאו גדולי העיר לקראתו ואמרו לו אדוננו המלך אין לנו מה ליתן והניח להם מחצה. נתקרב אצל העיר יצאו בריוני העיר לקראתו והניח להם מחצה של מחצה. נתקרב עוד אצל העיר יצאו כלם והניח להם הכל. המלך הוא הקב''ה בני המדינה אלו ישראל ערב ראש השנה הגדולים מתענין ומוותר להם שליש עונותיהם בעשרה הימי' הבינוניים מתענין ומוותר להם שליש מעונותיהם. ביום הכפורים מתענין הכל ומוותר להם הכל שנא' כי ביום הזה יכפר עליכם וכו'. [ארחות חיים הלכ' ערב ראש השנה סימן ג'].
-----
גרסינן בירושלמי בפרקא קמא דשבת (הלכה ג') רבי חייא רבה מפקד לרב, אי את יכול למיכל כוליה שתא בטהרה אכול, ואי לא אכול שבעה יומין בשתא, וכתב אבי העזרי, קבלתי שאלו שבעה ימים הם שבעה ימים שבין ראש השנה ליום הכפורים. וכתב הרא''ש, על כן נהגו באשכנז, אף אותם שאין נזהרין מפת של גוים כל השנה, בעשרת ימי תשובה נזהרין. [אבודרהם תפילת ראש השנה].
-----
ויש יחידים שנוהגין להתענות ערב ראש השנה, ויש סמך לזה, מדאמרינן בויקרא רבה (פרשה ל', ז') ובתנחומא (אמור כ''ב) ולקחתם לכם ביום הראשון (ויקרא כ''ג, מ'). יום ט''ו הוא, ואתה אומר ביום הראשון, אלא ראשון לחשבון עונות, רב הונא ורבי יעקב ורבי יהושע דסכנין בשם רבי לוי, [משל] למדינה שחייבת מס למלך, ולא נתנו לו, והלך המלך עליה בחיל גדול לגבותו. כשנתקרב אליה בעשר פרסאות, יצאו גדולי המדינה לקראתו, וקלסוהו, ואמרו, אין לנו מה ליתן לך, והתיר להם שליש, וכיון שנתקרב יותר, יצאו בריוני המדינה וקלסוהו, והתיר להם שליש, וכיון שהגיע למדינה יצאו הכל לקראתו, מקטנם ועד גדולם, וקלסוהו, והתיר להם את הכל, אמר להם, מה דאזל אזל, מכאן ואילך חושבנא. כך ישראל, ערב ראש השנה גדולים שבדור והיחידים מתענים, והקדוש ברוך הוא מתיר להם שליש מעונותיהם, ובעשרת ימי תשובה בינוניים מתענין, והקדוש ברוך הוא מתיר להם שליש אחר, וביום הכפורים מתענין הכל, והקדוש ברוך הוא מתיר להם את הכל, ואומר להם, מה דאזל אזל, מכאן ואילך חושבנא, לכך נאמר ביום הראשון, ראשון לעונות. ושואל במדרש, מהו זה שבכל הקרבנות שבפרשת פינחס אומר והקרבתם עולה, ובקרבן ראש השנה אומר (במדבר כ''ט, ב') ועשיתם עולה. ומשיב, סימן יפה הוא, שאם האדם עושה תשובה בראש השנה, מעלה עליו הקדוש ברוך הוא כאילו עכשיו נעשה בעולם, שכל אדם החוזר בתשובה דומה הוא כבריה חדשה, והשם קורא לו שם חדש. [אבודרהם תפילת ראש השנה].
-----
ומפני שיום זה הוא יום הדין, נהגו כל ישראל להקדים מחמשה עשר יום באלול, להשכים ולומר תחנונים, ולשאול רחמים מהשם יתעלה, עד יום הכפורים, שהוא יום חתימת הדין. ויש מקומות שנוהגין להשכים מראש חודש אלול, כי בראש חודש אלול עלה משה להר פעם שלישית, לקבל לוחות שניות, והתפלל בהם על ישראל, ונתקבלה תפילתו, ונתנו לו הלוחות, וירד ביום הכפורים, ונקבע יום מחילה וסליחה לדורות, והדרשנים אומרים סמך לדבר, אני לדודי ודודי לי, ראשי תבות אלול. וסופי תבות ארבעה יודין, מספר ארבעים יום, וכן (דברים ל', ו') ומל ה' אלהיך את לבבך ואת לבב זרעך, ראשי תבות אלול. וכן (ישעיה נ''ט, כ') ובא לציון גואל ולשבי, שתי אותיות אחרונות של גואל ושתי אותיות ראשונות של ולשבי הרי אלול. ורבינו האי כתב, מנהג לומר תחנונים בהני עשרה ימים בלחוד, ושמענא דבמקצת אתרותא קיימן מראש חודש אלול. וכתב הרב רבי יצחק בן גיאת, אנו מנהגנו כהני דקיימי מתחילת אלול. [אבודרהם תפילת ראש השנה].
-----
ורב עמרם כתב, בעשרה ימים שבין ראש השנה ליום הכפורים משכימין בכל יום לבתי כנסיות, לפני עמוד השחר, ומבקשים רחמים, ומתחיל שליח צבור אשרי יושבי ביתך, ואחר כך אומר קדיש, ומתחיל תחנונים. ולאחר שמסיים אומר (דברי הימים ב כ', י''ב) ואנחנו לא נדע מה נעשה וגו', ואומר קדיש. [אבודרהם תפילת ראש השנה].
-----
כתוב אחד אומר כי מי גוי גדול אשר לו אלקים קרובים אליו כד' אלוקינו בכל קראנו אליו. יראה מזה שהשם הוא מצוי לתפלתנו בכל קראנו. ואמר הנביא דרשו ד' בהמצאו וגו' יראה שיש זמן מצוי לענות לקורא אליו ובארו חכמים ז''ל כאן בצבור כאן ביחיד ויחיד אימת מר''ה ועד יה''כ. ידוע הוא שקרוב ד' לכל קוראיו אם יקראוהו באמת. כי השם מצוי ומשגיח והרחוק והקרוב הוא מצד האדם, מעשיו יקרבוהו ומעשיו ירחקוהו. והשם רואה ומשגיח ושופט צדק תמיד הנה לא ינום ולא יישן שומר ישראל. ולפי שיצר לב האדם רע מנעוריו לרדוף אחר התאות וללכת בשרירות לבו נתנה התורה זמן מזמני השנה לחפש מעשיו ולשוב אל ד' והוא מר''ה ליה''כ לפי שהוא דעת מקובל ומפורסם שהזמן ההוא ראוי לתשובה, לפי שקדמה התשובה בראש השנה לאדם הראשון שבאותו יום נולד כמו שתקנו בעלי התפלות זה היום תחלת מעשיך שנאמר על יצירת האדם שנברא ביום ששי כמו שאמרו בתשרי נברא העולם ולא רצו שתחלת הבריאה היתה בתשרי אבל בריאת האדם שהוא המכוון בעולם השפל. ולפי שסוף המחשבה הוא תחלת מעשה והאדם הוא סוף המחשבה שנברא בר''ה ובו ביום חטא ובו ביום שב מחטאו ונתכפר לו במדת רחמים והוא היום הנאות לזמן התשובה ליוצאי ירכו כפי הדעות המקובלות. וזה שאמרו חז''ל לעולם ד' דברך נצב בשמים לדוד ודור אמונתך אמרו מה הוא לעולם ד' אלא כך אמר דוד רבש''ע אי אתה בא עלינו במדת הדין אלא במדת רחמים שאם אתה בא עלינו במדת הדין לא היינו יכולין לעמוד אפילו שעה אחת. אלקים לא נאמר אלא ד' שהוא מדת רחמים. ולא זו בלבד אלא אף לאדם הראשון יציר כפיך אלמלא שפתחת לו מדת רחמים בשעה שדנת אותו לא היה יכול לעמוד כן אתה עתיד לדון את בניו ולזכותם. מהו דברך נצב בשמים קיים דברך שהתנית עם אדה''ר וכתוב שם כוננת ארץ ותעמוד כי אין לה עמידה רק על הדרך הזה. ולפיכך ראויה הכפרה אחר התשובה וזהו שהתקינו זכרון ליום ראשון כי חק לישראל הוא משפט לאלקי יעקב. וכן סדרו סמוך לחתימה ודברך אמת וקיים לעד ומה כתוב אחריו למשפטיך עמדו היום. כלומר על ההבטחה הזאת אנו סומכין ביום הזה שאנחנו עבדיך ושבים אליך כדרך שעשה אבינו הראשון. וכמו שדנת אותו במדת רחמים כן תדיננו בעברנו לפניך כבני מרון לפני הרועה וכלן נסקרין בסקירה אחת והיא הידיעה הכוללת כל הפרטים כמו שאמר משמים הביט ד' ראה את כל בני האדם ממכון שבתו השגיח וגו' היוצר יחד לבם המבין אל כל מעשיהם. ובעבור שיקשה לחכמי העיון מדרך השנוי והרבוי הנמשך לדעת הפרטים אמר רבי יוחנן וכלן נסקרין בסקירה אחת משום דהיוצר יחד לבם וגו' ואין ידיעתנו כידיעתו ואין לה יחס אליה כלל כמו שאמר הנביא כי לא דרכיכם דרכי. נלוה לזה כי נעקד ביום זה יצחק. ואברהם אבינו מל ביוה''כ את ערלת בנו הכורתת ברית למול שאר הערלות כמו שכתבתי למעלה. וביום זה שהוא סוף העשרה נתכפרו על מעשה העגל וניתנו לוחות שניות אחר שנתחייבו כליה והתשובה הצילה אותם עם התפלה. והשם כפי רצונו צונו על הימים האלה שנחפשה דרכינו ונחקורה ונשוב מדרכנו הרעה ומחשבותינו המקולקלות שבזמן הזה שוקלין הזכיות והעבירות כמו שהמשיל החכם פלס ומאזני משפט לד'. ותשרי הוא הנאות לענין זה לפי היותו במזל מאזנים הנתון בשמים למשול בארץ ולכן נבחר הזמן הזה להעיר האדם בתרועה על התשובה. אמרו חכמי המזלות שיעלה בפנים הראשונים של מאזנים צורת אדם כעסן בידו השמאלית מאזנים ובידו הימנית ספרים כתובים. ועל דעת חכמי הודו כי יעלה שם אדם יושב בחנות בשוק ובידו מאזנים ירצה לקנות ולמכור ובפנים השניים אדם נוהג עגלה ויש בתוכה אדם ויש בידו שוט. וכל זה (יודה) [יורה] כי פלס ומאזני משפט לד' והנלבב יתן אל לבו אלה הימים המיוחדים להתפלל עלינו ועל בנינו ובנותינו כמו שסדרו ועל המדינות בו יאמר אי זו לחרב וכו'. ולפיכך קראו הכתוב יום תרועה ואמר זכרון תרועה ולא על קול השופר בלבד נאמר אלא שאנחנו חייבין להריע ולהעיר הלבבות לשוב בתשובה שלמה. ועל זה נאמר אשרי העם יודעי תרועה. ואע''פ שתקיעת שופר גזרת הכתוב רמז יש בו כמו שאמר הנביא אם יתקע שופר בעיר ועם לא יחרדו והוא כאלו אמר קול התקיעה והתרועה עורו ישנים מתרדמתכם וחפשו מעשיכם ושובו בתשובה וזכרו בוראכם. וכל זה הערה ליום הצום. ואמרו למה תוקעין ומריעין כשהם יושבין ותוקעין ומריעין כשהם עומדין כדי לערבב השטן. וכבר אחז''ל הוא שטן הוא יצר הרע הוא מלאך המות. והוא המביא כל חולי כמו שאמר והסיר ד' ממך כל חולי זה יצר הרע. והוא המחליא הגוף והנפש. ולכן צריך בימים הללו להרבות בתפלה ותחנונים ולאחוז בדרכי התשובה. ודעתי לכתוב פרקים ידועים לעשרת הימים האלה אחר ההלכות ולכן לא הארכתי בדרכי התשובה. אבל כדי לחבר אל תנאי התשובה ענין התקיעות אכתוב שלשה תנאים קצרים בתשובה. הראשון שישוב מדרכו הרעה ויעזוב העבירות כלם עזיבה גמורה ככתוב יעזוב רשע דרכו. השני שאחר תשובתו ינחם ויתחרט בלבו על החטא שקדם לו ויבכה ויאנח עליו כמו שיאמר כי אחרי שובי נחמתי ואחרי הודעי וגו' ר''ל כי לא הספיק התשובה בעזבו החטא כי אולי ישמח כאשר השיג מרצונו בעבירה אבל אמר שניהם ונתחרט וספק על ירך לרוב צערו ובזה נלחם ביצר. השלישי שיקבל השב קבלה קיימת שלא ישוב עוד לחטא ההוא כמו שאמר ולא נאמר עוד אלקינו למעשה ידינו. ועל הדרך הזה באה מצות היום על התרועה שהוא זכרון לנו להושיענו מן הצר הצורר. וכשהקול פשוט תקרא תקיעה וכשהוא שבור תקרא תרועה. ובמקומות היו נוהגין כשהיו מתריעין על צרה שלא תבא שהיו תוקעין בקולות תכופין מחוברים זה אל זה כאדם המתאנח בלא שהייה בין אנחה לאנחה וזו היא תרועה. ובמקומות היו רגילין להפסיק בין קול לקול כאדם המתאנח ושוהה בין אנחה לאנחה וזו היא שברים כמו שאמרו חז''ל על פסוק ותיבב אם סיסרא שלא ידעו אם גנוחי גנח שהוא כמו שברים או ילולי ייליל כמו תרועה והכל כפי שנוי תנועת אנחת כל המקומות. ולכן תקן רבי אבהו שלא יהיו כשתי תורות שיעשו זה וזה ופשוטה לפניה ופשוטה לאחריה. ונהגו לתקוע. ''תקיעה ''שברים ''תרועה ''תקיעה. ''תקיעה ''שברים ''תקיעה. ''תקיעה ''תרועה ''תקיעה. כדי שיעשה לפי המנהג האמתי, אבל התרועה והשברים הכל אחד. והוא לשבר הלבבות ולהעיר האדם על התשובה ועל שלשה תנאיה. התקיעה הפשוטה הראשונה להעיר על התנאי הראשון והוא להזכיר ולעזוב החטאים והעונות כדרך שבא בפסוק קרא בגרון אל תחשוך כשופר הרם קולך וגו' כי כן דרך הערת העם על מערכת המלחמה שתוקעין להיות נכונים יחד למלחמה. ואחר התקיעה ההיא תבא התרועה שהיא קול אנחה להעיר על התנאי השני והוא שיתחרט האדם ויבכה על החטאים וזו היא המלחמה עם היצר המסית והמליץ לעשות כל רע כי כן דרך אנשי הצבא לעשות קול המון רבה בחצוצרות ושופרות בעת המלחמה להבהיל האחרים. ואחר התרועה תבא תקיעה פשוטה להעיר על התנאי השלישי והוא שיבדל מן היצר וירחיקנו הרחקה גמורה ולא יביט אליו עוד וכן דרך אנשי המלחמה שתוקעין בצאתם מן המערכה להתרחק מן הצר הצורר. ומצורף לזה שבאו אלו השלש תקיעות להעיר האדם שיתרחק וישוב מדרך השלש כתות הבאים שהזכיר דוד בראש ספרו שהם רשעים וחטאים ולצים לבחור דרך הצדיקים שיודעים בוראם ומכירין אותו מתוך בחינת שלש עולמות כמו שהזכרתי בהלכות שבועות. ולפי שאנו נשענין ובוטחים על הכפרה מתוך התשובה באה המצוה שנשמח בראש השנה כמו שבאה הקבלה בעזרא לכו אכלו משמנים ושתו ממתקים וגו' ושנגיל במצותיו ושנזכרהו מתוך השמחה. ולכן אמרו חז''ל שנהגו לשום על השלחן סלקי תמרי רביא תומי כרתי קרא. וזה לא כדרך נחושי הסכלים אלא לפי שהטבע משלים כוונת היום צריך שיהא זה על שלחנו ויחשוב עליהם בדרך השתוף. סלקי יסתלק[ו] עונותינו. תמרי יתמו חטאתינו. רביא יתרבו זכיותינו. כרתי יכרתו שונאינו. תומי יתמו אויבינו. קרא יקראו זכיותינו. וכן מה שהורגלו לאכול ראש איל זכר לעקדת יצחק וכן כל כיוצא בזה. ובזה יקרא היום יום תרועה להעיר הלבבות לעבודת יוצרנו ושופטנו. ועל זה נאמר אשרי העם יודעי תרועה. והתוקעין והמריעין והמכוונים לדרכים האלה באור פני ד' יהלכון. כי יאר ד' פניו לבעלי תשובה. ולכן הקדים לפסוק זה צדק ומשפט מכון כסאך חסד ואמת יקדמו פניך. וידוע הוא שצדק ומשפט אינם גופות להעשות מהם כסא אבל הוא הכסא הנאות לו כי צדק ומשפט הבאים מצד פעולותיו הם הם מכון כסאו ששם הוא נמצא מתמיד לעולם לא כסף וזהב יקדמו פניו כשאר המלכים אבל חסד ואמת המראים אור פניו בסבת התשובה. ואע''פ שהיו עצבים בסבת העונות והחטאים. בתשובה השלמה יגילו וישמחו בד' כמו שאמר בשמך יגילון כל היום ובצדקתך ירומו. ומה היא התרומה כי תפארת עוזמו אתה וברצונך תרום קרננו. בכפרת עונותינו. ובהשקיט שאוננו. ובהכניע יצרנו מפנינו. ובהשמיד מוננו. ואנחנו לא נדע מה נעשה כי עליך עינינו. [צידה לדרך מ''ד כ''ה פ''א].
-----
אין להתענות בר''ה כלל. וכן השיב רב נחשון גאון. וכן רש''י ז''ל בפירושו בפ' אמור. מדברי תורה ומדברי קבלה ומן הברייתא דירושלמי, ומן התלמוד, והאריך הרבה במרדכי. ורב נטרונאי כתב ודאי ביום ראשון של ר''ה אי אפשר לישב בו בתענית משום דמדאורייתא הוא, אבל בי''ט שני ובשבת אין בהם קושיא, משום דעשרה יומי אלו משונין משאר כל ימות השנה לפיכך נהגו רבותי לישב בהן בתענית בין בחול בין בשבת. וכתב הרא''ש ודבריו תמוהין שאסר להתענות ביום ראשון של ר''ה. והתיר להתענות בשבת בשני ימים של ר''ה, ואנו רואין שיפה הוא שלא להתענות וכן בשבת תשובה לא ראינו שהתענה בו אדם. וכ''כ הרי''ץ גיאת שאין להתענות. וכן נראה מן המדרש שהבאתי למעלה כי מי גוי גדול עד ואוכלים ושמחים בר''ה. והכי איתא בירושלמי בהדיא. מתריעין ולא מתענין. ובתשובות הגאונים כתוב שיש להתענות בשני ימים של ר''ה וסומכין על האגדה דפסיקתא דסוכה שיש ספרים שכתוב בהם באין גדולי הדור ומתענין בר''ה. ומצאתי כתוב שיש מקומות שקבלה בידיהם שכל מי שרגיל להתענות בר''ה ומשנה רגילותו שהרגיל ואינו מתענה אינו משלים שנתו. ומנהג בני אשפיר''א לא נהגו להתענות ולעמוד קודם היום. ובשם רב יהודאי גאון שאסור להתענות בשני ימים של ר''ה. וכ''ה רב סעדי' גאון וכן רה''ג. שבה''ל. בתשובת הגאונים נמצא שיש להתענות בר''ה מרדכי. והעולם נוהג שלא להתענות כלל. ואני המחבר ראיתי בספר אגודה שקבלה שכל מי שמתענה פעם אחת תענית חלום בר''ה צריך שיתענה כל ימיו ואם לאו יסתכן מאחר שהראוהו פעם אחת הוא סימן רע. [האגור סימן תתק''כ].
-----
ירושלמי ר' חייא מפקד ליה לרב אי אתה יכול למיכל כולי שתא בטהרה אכול ואי לא אכול שבעה יומין בשתא. וכתב ראבי''ה אלו שבעה ימים הם ז' ימים שבין ר''ה ליה''כ. וקורא אותם שבעה ימים לפי שבר''ה לא היה צריך להזהירו לאכול בטהרה דפשיטא שאוכל בטהרה שחייב אדם לטהר עצמו ברגל. ולא נשאר עדיין אלא ז' ימי החול שהוצרך להזהר עליהם. ועל כן נהגו באשכנז שאף מי שאינו נזהר מפת של עובדי כוכבים כל השנה יהיה נזהר בעשרת ימי תשובה. [האגור סימן תתקכ''ג].
-----
כתב רבינו יוסף טוב עלם סימן שד''ש. היינו שוש אשיש ודרשו ושובה וכן פירש ר''ת. וכן סדר בפסיקתא. ופירושו דשובה י''ל בשבת שבין י''כ לסוכות שהוא מדבר בשאלת מטר קודם לחג דמפטירין ביואל וה' נתן קולו לפני חילו וכו'. ויפה צעקה לאדם קודם גזר הדין. ודרשו יש לאומרו בין ר''ה ליו''כ דקאמרינן דרשו כו' אלו עשרה ימים שבין ר''ה ליום כפור. ואומרים אותו גם כן בצום גדליה. וכשחולקין אתם נצבים מוילך אומרים אותה גם כן בשבת. מרדכי. [האגור סימן תת''ס].
-----
מאי ''כבני מרון'' — כבני אימרנא — פי' כבני כבשים העוברים ע''י מונה. [הערוך ערך אמרגא]. כל באי העולם עוברין לפניו כבני מרון, א''ר יוחנן כולן נזקרין בזקרה אחת. ס''א כולן נסקרין בסקירה אחת — פי' מביט כל באי העולם בהבטה אחת, ונראין הדברים שכן מפרש רב נחמן היוצר יחד לבם המבין אל כל מעשיהם. [הערוך ערך זקר].
-----
והמצוה הקנ''ג היא שצונו ית' לקדש חדשים ולחשב חדשים ושנים. וזו היא מצות קדוש החדש. והוא אמרו יתעלה (בא י''ב) החדש הזה לכם ראש חדשים. ובא הפירוש (ר''ה כ''ב.) עדות זו תהא מסורה לכם. כלומר שמצוה זו אינה מסורה לכל איש ואיש כמו שבת בראשית שכל איש ימנה ששה ימים וישבות בשביעי עד כשתיראה לכל איש ואיש הלבנה שיקבע היום ההוא ראש חדש או ימנה מניין תוריי ויקבע ראש חדש או יעיין איחור האביב וזולתו ממה שראוי להסתכל בו ויוסיף חדש, אבל מצוה זו לא יעשה אותה לעולם זולת בית דין הגדול לבד. ובארץ ישראל לבד. ולכן בטלה הראייה אצלנו היום בהעדר בית דין הגדול כמו שבטלה הקרבת הקרבנות בהעדר המקדש. ובזה יטעו המינין הנקראים בכאן במזרח קראין. וזה הוא שורש גם כן שלא יודו בו גם כן זולתינו מכלל הרבנים והולכים עמהם באפלה חשכה. ודע שהחשבון הזה שנמנה אותו היום ונדע בו ראשי החדשים והמועדים אי אפשר לעשותו אלא בארץ ישראל לבד. אלא בעת הצורך ובהעדר החכמים מארץ ישראל אז אפשר לבית דין הסמוך בארץ ישראל שיעבר השנים ויקבע חדשים בחוצה לארץ כמו שעשה רבי עקיבא כמו שהתבאר בתלמוד (ברכות ס''ג.., יבמו' קכ''ב.). ובזה קושי גדול חזק. והידוע תמיד שבית דין הגדול אמנם היה בארץ ישראל והם יקבעו חדשים ויעברו שנים בפנים המקובלים אצלם ובקבוצם גם כן. ובכאן שורש גדול מאד משרשי האמונה לא ידעהו ולא יתבונן במקומו אלא מי שדעתו עמוקה. וזה שהיותנו היום בחוצה לארץ מונים במלאכת העבור שבידינו ואומרים שזה היום ראש חדש וזה היום יום טוב לא מפני חשבוננו נקבעהו יום טוב בשום פנים אלא מפני שבית דין הגדול שבארץ ישראל כבר קבעוהו זה היום ראש חודש או יום טוב. ומפני אמרם שזה היום ראש חדש או יום טוב יהיה ראש חדש או יום טוב, בין שהיתה פעולתם זאת בחשבון או בראיה. כמו שבא בפירוש (ספר' אמור פ''י) אלה מועדי י''י אשר תקראו אותם אין לי מועדות אלא אלו, כלומר שיאמרו הם שהם מועדות אפילו שוגגין אפילו אנוסין אפילו מוטעין כמו שבאתנו הקבלה. ואנחנו אמנם נחשב היום כדי שנדע היום שקבעו הם ר''ל בני ארץ ישראל בו ר''ח כי במלאכה הזאת בעצמה מונין וקובעין היום, לא בראיה. ועל קביעתם נסמוך. לא על חשבוננו. אבל חשבוננו הוא לגלויי מילתא. והבין זה מאד. ואני אוסיף לך באור. אילו איפשר דרך משל שבני ארץ ישראל יעדרו מארץ ישראל, חלילה לאל מעשות זאת כי הוא הבטיח שלא ימחה אותות האומה מכל וכל, ולא יהיה שם בית דין ולא יהיה בחוצה לארץ בית דין שנסמך בארץ, הנה חשבוננו זה לא יועילנו אז כלום בשום פנים. לפי שאין לנו רשות שנחשב בחוצה לארץ ונעבר שנים ונקבע חדשים אלא בתנאים הנזכרים כמו שבארנו. כי מציון תצא תורה ודבר י''י מירושלים (ישעי' ב', מיכה ד'). וכשיתבונן מי שיש לו שכל שלם לשונות התלמוד בכונה הזאת יתבאר לו כל מה שאמרנוהו ביאור אין ספק בו. והנה באו רמזים בכתוב יורו על שרשי המלאכה שיסמכו בהם בידיעת ראשי חדשים ועבור שנים. מזה אמרו (ס''פ בא) ושמרת את החקה הזאת למועדה מימים ימימה. אמרו (מכדרשב''י) מלמד שאין מעברין את השנה אלא בפרק הסמוך למועד. ואמרו (שם) מנין שאין מעברין את החדש אלא ביום ואין מקדשין את החדש אלא ביום תלמוד לומר מימים ימימה. ואמר יתעלה (בא י''ב) לחדשי השנה, אמרו (מגלה ה'. וש''נ) חדשים אתה מחשב לשנים ואי אתה מחשב ימים. והורה שהתוספת בה אמנם יהיה חדש שלם. ואמר (בהעלותך י''א) חדש ימים, אמרו (שם) ימים אתה מחשב לחדש ואי אתה מחשב שעות. ואמרו (ראה ט''ז) שמור את חדש האביב הורה כי שנתנו ראוי שנשמור בה פרקי השנה ולכן תהיה שמשית. וכבר התבארו משפטי מצוה זו כלם בשלמות בפרק ראשון מסנהדרין (י':—י''ג:) ובמסכת ראש השנה (ז'.., ח':00, י''ח—כ''ו.., ל':00, ל''א:) וברכות (ל':00, ס''ג.) גם כן. [ספר המצות לרמב''ם — עשין קנ''ג].
-----
כתב הרב והמצוה מאה וחמשים ושלש היא שנצטוינו בחשבון חדשים ושנים וזאת היא מצות קדוש החדש והוא אמרו יתעלה החדש הזה לכם ראש חדשים ובא הפירוש עדותם תהא מסורה לכם. וכבר כתבתי כי בעל ההלכות ישים קידוש החדש בראיה או בחשבון מצוה אחת (אות ע''ד) וישים עבור השנה בתוספת חדש מצוה אחרת (אות ע''ה) והדין עמו והודעתי זה בעיקר הראשון (עמ' מ''ו:00, מ''ח.). אבל עתה אוסיף עיון בדברי הרב שכתב בכאן כי המצוה הזאת לא יעשה אותה לעולם אלא ב''ד הגדול בלבד ובא''י בלבד אבל בהעדר החכמים מא''י אז ראוי לב''ד הסמוך בא''י שיעבר שנים ויקבע חדשים בח''ל כמו שעשה ר''ע. וכתב עוד [עמ' רס''ב] שיש הנה עיקר גדול מעיקרי האמונה לא ידעהו ולא יתבונן למקומו אלא המעמיקים בדעה והוא שהיותנו היום בח''ל חושבים במלאכת העבור ונאמר שזה היום ר''ח וזה היום מועד לא מפני חשבונינו נשימהו מועד בשום פנים אלא מפני שב''ד שבארץ קבעו זה היום מועד או ר''ח ועל קביעותם נעמוד לא על חשבוננו ואמנם חשבוננו לגלויי מילתא בעלמא והבין זה מאד ואני אוסיף לך ביאור אילו חשבנו על דרך משל שבני א''י יעדרו מא''י חלילה לאל מעשות זאת שהוא הבטיח שלא ימחה אותות האומה מהכל ושלא יהיה שם ב''ד ולא יהיה בח''ל ב''ד שנסמך בארץ דע שחשבוננו זה לא יועילנו שום דבר בשום פנים לפי שאין לנו לחשוב בח''ל לעבר שנים ולקבוע חדשים אלא בתנאים הנזכרים כמו שביארו כי מציון תצא תורה ודבר י''י מירושלם וכשיתבונן מי שיש לו שכל שלם ובריא בלשונות התלמוד בזה הענין יתבאר לו ביאור אין ספק בו בכל מה שאמרנו.
אמר הכותב ידעתי כי שכלי איננו שלם ובריא בתלמוד ועם כל זה אינני חושד אותו להיות חולה או בלתי שלם בדבר הזה. שמן הידוע כי קדוש החדש ועבור שנה צריכין מומחין כלומר ב''ד שנסמכו בארץ הסמיכה הידועה בתלמוד איש מאיש עד משה רבינו. וכמו שאמרו בגמר בתרא (קכ''א.) מועדי י''י צריכין מומחין והפרת נדרים אינה צריכה מומחין והקשו והא ראשי המטות כתיב כלומר שהם השופטים המומחין על ישראל שנסמכו מפי משה רבינו ופירקו ביחיד מומחה. לומר שהפרת נדרים הוא בוודאי ביחיד מומחה אבל אינו צריך מומחה על כל פנים אלא די בו אף בשלשה הדיוטות ומועדי י''י צריכין שלשה כולם מומחין על כל פנים. ודבר גלוי הוא שהיום מכמה שנים בטלו סמוכין מא''י ואין דנים שם אפילו דיני קנסות כל שכן שיקדשו על פי הראייה או על פי החשבון. והתימה מן הרב כי הוא אומר שהמצוה הזאת לא יעשה אותה לעולם אלא ב''ד הגדול ובא''י בלבד ולפיכך בטלה הראיה אצלינו היום להעדר הב''ד הגדול ואמר שבזה טעו המינין הנקראין במזרח קראין ושזה הוא העיקר שחלקו עמהם הרבנים. והנה דבר ברור וידוע הוא שבית דין הגדול בטל מא''י ואפילו קודם החרבן ר''ל שלא היה בהם דין ב''ד הגדול כמו שאמרו בראשון מע''ז (ח':) ארבעים שנה עד שלא חרב הבית גלתה סנהדרי גדולה וישבה לה בחנות למאי הלכתא לומר שלא דנו דיני נפשות כיון דחזו דנפישי להו רוצחים אמרו מוטב נגלי ממקום למקום דכתיב ועשית על פי הדבר אשר יגידו לך מן המקום ההוא אשר יבחר י''י מלמד שהמקום גורם. כלומר שכל זמן שסנהדרי גדולה במקומה בלשכת הגזית סנהדרי קטנה נוהגת בכל מקום ואפילו בח''ל ודנין דיני נפשות בכל מקום אבל משגלתה סנהדרי גדולה מן המקום ההוא בטלו דיני נפשות מכל ישראל. ואפילו ביציאתם משם לטייל מעט ולחזור נטל כוחם ורשותם מהם עד שיהיו במקומם כמו שאמרו (סנה' י''ד:) מצאן אבית פאגי והמרה עליהן יכול תהא המראתו המראה ת''ל וקמת ועלית אל המקום מלמד שהמקום גורם. וכל שכן לאחר חורבן כמו שאמרו עוד בפרק ארבע מיתות (נ''ב:) ובאת אל הכהנים הלוים ואל השופט בזמן שיהיה כהן יש משפט בזמן שאין כהן אין משפט. וכבר הביא הרב בפתיחת המאמר הזה [עמ' ר''ב:] הלשון השנוי במכילתא מנין שאין ממיתין אלא בפני הבית וכו' ומנין שתהא סנהדרי גדולה סמוכה למזבח ת''ל מעם מזבחי תקחנו למות וכו'. ומאותה שעה בטלו כל הדינין התלויין בב''ד הגדול. ואם כן הדבר לא היו יכולין לקדש על פי הראייה מזמן הארבעים שנה קודם החרבן, וידוע הוא בכמה מקומו' בגמ' (ר''ה כ'.., כ''א.., סנה' י''ב.) שהיו עושין כן עד זמן קרוב לסתימת התלמוד. ובין בראייה בין בחשבון בזמן הרע הזה שאין בא''י סנהדרין ולא ב''ד סמוכין כלל ואין בח''ל ב''ד שנסמך בארץ לא יועיל חשבוננו שום תועלת בשום פנים כפי דברי הרב שכבר נעדר מא''י ב''ד ואין שם כלל ב''ד לקדש החודש ולעבר השנה וכן מחוצה לארץ נעדר לגמרי ב''ד שנסמך בארץ. וראיתי בחיבורו הגדול בהלכות קידוש החודש (רפ''ה) שכתב עוד כך שקדוש החדש ועבור שנה אין עושין אותו אלא סנהדרין שבא''י או ב''ד הסמוכין בארץ שנתנו להם הסנהדרין רשות. ונראה שעל סנהדרי גדולה הוא אומר כן. וכך כתב שם (פ''ד ה''ט) עוד בעיבור השנה שאין מעברין את השנה אלא במזומנין לה כיצד יאמר ראש ב''ד הגדול לפלוני ופלוני מן הסנהדרין היו מזומנין וכו'. וכתב עוד (שם ה''י) שצריך שיהא ראש בית דין הגדול שהוא ראש ישיבה שלשבעים ואחד והוא הנקרא נשיא עמהם או שירצה. ויש בכל זה שבושים גדולים. אבל העניין שהוא שלם מכל דופי ומנופה מכל עפרורית בסוגית התלמוד בעניין הזה הוא מה שאומר שקדוש החדש ועבור השנה אינם צריכין ב''ד הגדול אלא שלשה והם מומחין כמו ששנו משנה שלימה בתחלת סנהדרין עבור החדש בשלשה עבור שנה בשלשה וכן שנו בשלישי מראש השנה (כ''ה:) ראוהו שלשה והם ב''ד יעמדו שנים ויושיבו מחבריהם אצל היחיד ויעידו שניהם בפניהם ויאמרו מקודש מקודש שאין היחיד נאמן על ידי עצמו ואמרו בגמרא פשיטא סד''א דכיון דתנן דיני ממונות בשלשה ואם היה מומחה לרבים דן אפילו יחידי הכא נמי לקדשיה ביחיד קמ''ל ואימא הכ' נמי אין לך מומחה לרבים כמשה רבינו וקאמר רחמנא עד דאיכא אהרן בהדך דכתיב החודש הזה לכם ראש חדשים. כלומר ואין בית דין שקול מוסיפין עליהם עוד אחד. וכן בעבור אמרו עוד בגמר סנהדרין (כ''ו.) ר' חייא בר זרנוקי ור' שמעון בן יהוצדק הוו אזלי לעבורי שנה בעסיא פגע בהו ריש לקיש. ובגמר ארץ ישראל (סנה' פ''א ה''ב) הזכירו מעשה אמרו לעבור שנה מתחילין מן הצד וכבר נכנס ר' יוחנן והוא הקטן שבהם אמרו לו אמור הרי השנה מקודשת בעבורה אמר השנה מקודשת בעבור אמר רבי יונתן ראה הלשון שלמדנו בן הנפח אילו הייתי אומר בעבורה הייתי אומר שאלו אחד עשר יום שהחמה עודפת על הלבנה אלא בעבור שהוסיפו לה חכמים שלשים יום. הרי שני התלמודים שוים שמחשבין ומעברין את השנה בשאר בתי דינין ובכל זמן. שלא היו החכמים האלו מכלל סנהדרי גדולה וסנהדרי גדולה כבר נתבטל דינה משעת חרבן כמו שבארנו.
ואל תשתומם בזה ממאמרם (סנה' י''ו:) משה במקום שבעים וחד קאי ותאמר לי כי עדות זו מסורה לכם לסנהדרי גדולה הוא כמו שהרב מלמדך. שצווי הכתוב בלכם אינו אלא למומחין כיוצא בהם. שאילו היה מסור לסנהדרי גדולה בלבד היה אומר החדש הזה לך, כמו שאמרו (שם.) אין דנין כהן גדול אלא בב''ד של שבעים ואחד דכתיב את הדבר הגדול יביאו אליך דבריו שלגדול, ומשה במקום שבעים וחד קאי, ולא היה לאהרן זכר בקדוש החודש. אבל מפני שאמר לכם הכניס אהרן בכלל לומר שצריך שנים דומים לשניהם בהמחאה ותוספת השלישי ידוע מדין אין ב''ד שקול וחזר הדבר לכל שלשה מומחין.
וזהו הדין הנהוג להם מן התורה בין קודם חרבן בין לאחר החרבן. אלא בזמן שהיה להם בית דין הגדול היה הדבר מסור להם והם היו המקדשים את החדש והמעברים את השנים לא ב''ד אחר מפני שרשות כל ישראל נטולה מכל ב''ד אחר עמהם. והיה מטכסיסם שאין מעברין את השנה אא''כ ירצה הנשיא וכן בעדות החדש הוא היה המקבל העדות ומקדש את החדש ועם כל זה תיקנו שאם היה במקום אחר יהא כבודו מחול ולא יהיו העדים הולכים אלא למקום הוועד ושם יקדשו החדש כמו שאמור באחרון שלראש השנה (ל''א:). ומצוה מן התורה לעבר את השנה ביהודה לא בשאר א''י אבל אם היו החכמים הגדולים במקום אחר אפילו בחוצה לארץ ואין כמותם בארץ והם שנסמכו בארץ מעברין אותה שם כמו שאמרו באחרון שלברכות (ס''ג.:) כשירד חנניה בן אחי ר' יהושע לגולה היה מעבר שנים וקובע חדשים בח''ל שגרו אחריו שני תלמידי חכמים ואמרו לו מפני מה אתה מעבר שנים וקובע חדשים בחוצה לארץ אמר להם שכך מצינו בעקיבא בן יוסף שהיה מעבר שנים וקובע חדשים בח''ל אמרו לו הנח לעקיבא בן יוסף שלא הניח כמותו וירד אמר להם אף אני לא הנחתי כמותי וירדתי אמרו לו גדיים שהנחת נעשו תיישים וכך אמרו לנו אמרו לו משמנו אם חוזר בו מוטב ואם לאו יהא בנידוי. והמתלמד מן המעשה הזה כי בלא רשות ב''ד שלארץ ישראל היה מעבר שנים וקובע חדשים. אבל יראה לי שבזמן שבית המקדש קיים שהיו ב''ד הגדול במקומם ולהם הרשות נתונה מן הכתוב שנ' (ר''פ שופטי') ועשית על פי הדבר אשר יגידו לך מן המקום ההוא אשר יבחר י''י לא היה רשות לשום אדם לעבר ולקדש אלא להם או ברשותם.
וכך אמרו במכילתא (ר''פ החודש) ר' יאשיה אומר מנין אתה אומר שאין מעברין את השנה אלא בב''ד הגדול שבירושלם ת''ל ראשון הוא לכם דברו אל כל עדת בני ישראל.
והוא העניין שפרשנו שהיה להם רשות כל ישראל והסכמה שלכלם, לא שיהיו שאר הסמוכין פסולין לזה. אבל כיון שגלו ונטל כח המשפט מהם שהמקום גורם ואין להם כח אפילו כסנהדרי קטנה לדון דיני נפשות מאותה שעה תהיה הרשות ביד הגדול שבישראל לקדש ולעבר אפילו בח''ל. וזה דבר הגון. ואמרו עוד בירושל' בראשון שלסנהדרין (ה''ב) בח''ל אין מעברין אותה ואם עברוה אינה מעוברת ביכולין לעבר אותה בארץ אבל כשאינם יכולין לעבר אותה בארץ מעברין אותה בח''ל יחזקאל עבר בח''ל ברוך בן נריה עבר בח''ל חנניה בן אחי ר' יהושע עבר בח''ל שלח ליה ר' וכו'. אבל אם אין בא''י ב''ד שלשלשה סמוכין ולא בחוצה לארץ שנסמכו בארץ כדין הסמיכה מן התורה עד יהושע מפי משה מפי הגבורה באמת שיתבטלו המועדות ולא יועיל חשבונינו בשום פנים כאשר הזכיר הרב. ואין הפרש וחלוק בדבר בין שנמחה משם אותות האומה לגמרי, שכבר היה זה כענין שאמרו במסכת יומא (נ''ד.) ר' יהודה אומר חמשים ושתים שנה לא עבר איש ביהודה שנאמר מעוף השמים ועד בהמה נדדו הלכו ושם אמרו רבי יוסי אומר שבע שנים נתקיימה גפרית ומלח בא''י, ובין בהיות שם אנשים רבים מעמנו, אחר שאין שם בית דין ראוי לקדש ולעבר, רצוני לומר ב''ד שלשלשה סמוכין כדין. והיום בעונותינו כבר בטל הבית דין הזה ונעדר מכל ישראל.
וראיתי לו עוד בהלכות קדוש החדש (פ''ה ה''א—ב') שאמר בזמן שאין סנהדרין בא''י אין קובעין חדשים ואין מעברין שנים אלא בחשבון זה שאנו מחשבין היום ודבר זה הל''מ הוא שבזמן שיש סנהדרין קובעין על פי הראייה ובזמן שאין סנהדרין קובעין בחשבון זה שאנו מחשבין בו היום. נתקשה לו עוד הענין ושם הדבר מסורת וקבלה והל''מ מה שלא נאמר בתלמוד ולא הוזכר זה בשום מקום והוא עצמו זצ''ל הזכיר שם (ה''ג) כי בימי חכמי המשנה וכן בימי חכמי התלמוד עד ימי אביי ורבא לא היו קובעין בחשבון ועל קביעות א''י בראיה היו סומכין. וכבר בארנו שלא היתה סנהדרי גדולה נוהגת לאחר חרבן ואם היו נוהגין בה לא היה להם דין ב''ד הגדול ולא דין סנהדרין כלל. ועם כל זה לפי דבריו בספר הזה שהוא מודה שאפילו בקביעות החשבון צריך שיהיה שם בארץ ב''ד או שיהיה בחוצה לארץ ב''ד שנסמך בארץ בטלו המועדות היום מכמה שנים שהרי אין בארץ ב''ד נסמך ולא בחוצה לארץ. וכן אפילו לדברינו שגם אנו מצריכין מן התורה בין בראיה בין בחשבון ב''ד שלשלשה והם מומחין והנה היום נעדר הבית דין הזה מכל ישראל. אבל מרפא הקושי הגדול הזה הוא שר' הלל הנשיא בנו שלרבי יהודה הנשיא שתקן חשבון העבור הוא קדש חדשים ועבר שנים הראויין להתעבר לפי מניינו עד שיבוא אליהו ז''ל ונחזור לקדושנו על פי הראייה בב''ד בבית הגדול והקדוש אמן במהרה בימינו יהיה. שהוא זכור לטוב ראה שיתבטלו המועדות מפני הפסד הסמיכה כמו שנתבטלו דיני קנסות וכל דבר שצריך מומחין ועמד ותקן החשבון וקדש ועבר בו חדשים ושנים עד שיבנה בית המקדש ולפיכך הוא שבטלה הראייה אצלנו לפי שאין לנו ב''ד הראויין לקבל העדות ולקדש על פיהם. והוא טעותם של המינין הקראין י''ש. לא כדברי הרב. ועל השואל להקשות מזו שאמרו (ר''ה ז'.., סנה' י''ב.) אין מעברין את השנה לפני ראש השנה ואם עברוה אינה מעוברת אבל מפני הדוחק מעברין אותה אחר ראש השנה מיד. ותשובת זו השאילה שאין זמן העבור קבוע להם כי מן התורה אין להם אלא שלא יעברו אותה אחר ניסן דכתיב החדש הזה לכם ראש חדשים ודרשו (סנה' י''ב: וש''נ) זה ניסן ואין אחר ניסן, אבל לפי שלא היו רגילין בעבור אלא בקרוב לאדר שנודע להם ענין האביב ופירות האילן ואם יקדימו להם בשנה מן השנים יבוא הדבר לידי שכחה ושבוש מפני זה היה להם תקון שלא יעברו אותה קודם ר''ה שמא ישכחו העם ויבאו לזלזל בחמץ בפסח ובמועדות והתנו שאם עברוה לא תהא מעוברת עד שיחזרו ויגלו חשבונם לעם בזמנו. וכך אמרו (שם.) חשובי מחשבינן גלויי לא מגלינן. אבל כיון שראה החכם הנזכר בזמנו ביטול המועדות לגמרי אם לא יעשה הקיבוע ההוא וראה תקון הכל בחשבון הזה אין מקדים ואין מאחר ושהדבר יותר מוסכם ומקובל על העם בדעתם המועדות בקביעות מאין שבוש ושנוי עמד וקדש חדשים ועבר השנים כולם לפי החשבון בב''ד ההוא הסמוך ובארץ הנבחרת כראוי. ואני סבור שאין קדוש החודש מעכב בחדשים ולא הצריכו חכמים לומר מקודש מקודש אלא שהוא מצוה לפרסומי מילתא בעלמא אבל מכיון שהסכימה דעת ב''ד שיהיה החדש הזה מלא או חסר קורא אני בו אשר תקראו אותם. שהרי ר' אלעזר בר' שמעון אומר (שם י':00, ר''ה כ''ד.) בין מלא בין חסר אין מקדשין אותו שנ' וקדשתם את שנת החמשים שנה שנים אתה מקדש ואין אתה מקדש חדשים, ור' אלעזר בר' צדוק, שהלכה כמותו (ר''ה כ''ד.), אמר אם לא נראה בזמנו אין מקדשין אותו. אלמא אין קדוש מעכב. וכן אמרו (שם כ'.) שמצוה לקדש ע''פ הראייה, ואינו מעכב. והוא כל שכן בעיבור. ומה שאמרו (ב''ב קכ''א.) מועדי י''י צריכין מומחין ומועדי י''י צריכין קדוש בית דין, זה הוא למצוה. אי נמי צריכין בית דין קאמר לחשוב בהם ולהסכים ביחד אם מלאים אם חסרים ובשנים אם פשוטה אם מעוברת וכך אמרו (ר''ה ז'.) שתא מעוברת בחושבנא תליא מילתא.
ולפי כל זה נאמר שמשעה שהסכים ר' הלל הנשיא ובית דינו על החשבון הזה ותקן אותו לדורות בחדשים ובשנים קורא אני בהם אלה מועדי י''י אשר תקראו אותם במועדם. וזה הענין הוא קיום החדשים והמועדות היום עד יבוא ויורה צדק לנו. [השגות הרמב''ן על ספר המצות לרמב''ם].
-----
על ששה חדשים השלוחין יוצאין, כשקדשו ב''ד את החדש על פי העדים שראו את הלבנה, ומודיעים השלוחים לגולה יום שקדשו ב''ד את החדש, אם ביום ל', וחדש שעבר חסר, או ביום ל''א, וחדש שעבר, מלא. על ניסן מפני הפסח. והולכין השלוחין עד הפסח, חוץ מן השבתות. כדי שידעו איזה יום חמשה עשר בניסן, ולהשמר מחמץ. ועל אב מפני התענית, בזמן חרבן קא מיירי, והולכין כל שמונת ימים, חוץ מן השבת. ועל אלול מפני ראש השנה. מודיעין אימתי אלול, ועושין ראש השנה ביום ל' לאלול בגולה, דרוב השנים אין אלול מעובר [להלן י''ט ע''ב], ואע''פ שספק הוא בידם שמא יעברוהו ב''ד, אי אפשר להן לדעתו, ועל כרחך הולכין אחר רוב השנים, ואם לא ידעו מתי יתחיל אלול, לא ידעו יום שלשים שלו. ועל תשרי מפני תקנת המועדות. לאחר שקדשו ב''ד לתשרי, השלוחין יוצאים ליום המחרת, והולכין עד מקום שיכולין להגיע עד החג, ומודיעים אם עברו ב''ד אלול ואם לאו, כדי (שיהא) [שלא יהא] לבן (תוקפן) [נוקפן] ביום הכפורים, ובסכות, ולא יהא לבן נוקפן ועומד על שני הסעיפים. ועל כסליו מפני חנכה, שהיא בעשרים וחמשה בו, ואם לא ידעו מתי ראש חדש כסלו לא ידעו חנכה. ועל אדר מפני פורים. ובזמן שבית המקדש קיים יוצאין אף על אייר, מפני פסח קטן, דהיינו פסח שני, והאי אף לאו אכולהו ששה קאי דהא על אב לא היו שלוחין יוצאין, אע''פ שחרב בית המקדש הראשון בו, דהא כיון שיש שלום יהיו לששון ולשמחה. ובגמ' פריך אמאי לא היו יוצאין אתמוז, משום י''ז בתמוז, ואטבת משום עשרה בטבת ומתרץ, דכיון שאין שמד [ו]אין שלום, רצו מתענין רצו אין מתענין, אבל ט' באב [חרב בו הבית ראשונה ושניה]. שהוכפלו בו צרות, אע''פ שאין שמד, כיון שאין שלום מתענין בו, דאמ' מר בתשעה באב חרב הבית בראשונה ובשניה, ונלכדה בתר, ונחרשה העיר, אבל בי''ז בתמוז שהובקעה העיר בשניה, אבל בראשונה בתשעה בו. וכן בטבת, שסמך מלך בבל ידו על ירושלם בראשונה, אבל לא בשניה, ומוטב לנו להתענות בזמן הזה בי''ז בתמוז מתשעה בו, דחורבן שני עדיף לן, שהיא אבילות קרובה, כיון דאשכחן תענית באותו חדש עצמו, ושני ימים של תענית לא רצו לגזור מפני טורח צבור. אבל בחדש טבת שלא מצאו בו תענית בחרבן בית שני, גזרו עלינו להתענות בו, ולעשות זכר לאבל חרבן ראשון. [רבינו יהונתן מלוניל].
-----
רב חנא בר ביזנא כל דבריו מש''ר שמעון חסידא אמרינהו, כינור [ברכות ג' ע''ב] שהיה לו לדוד, ונוח לו לאדם שיפיל עצמו לתוך כבשן האש ואל ילבין פני חברו ברבים כדאיתא בהזהב [ב''מ נ''ט ע''א] ובפ' מציאת האשה [כתובות ס''ז ע''ב], ובפ''א דראש%השנה [י''ח ע''א] על ששה חדשים שלוחין יוצאין, ובגמרא ולפקו נמי אתמוז ואטבת דאמר רב חנא בר ביזנא א''ר שמעון חסידא מאי דכתיב צום הרביעי וצום החמישי וצום השביעי וצום העשירי יהיה לבית יהודה לששון ולשמחה וכו', ויש להזכיר ההיא דאמר ר' אליעז' בר צדוק [תענית י''ב ע''א] אני הייתי מבני סנאב בן בנימן וכו' עד ודחינוהו לאחר השבת והתענינו בו ולא השלמנוהו וכו', ובפרק החליל [סוכה נ''ב ע''ב] ויראני ה' ארבעה חרשים מאן נינהו ארבעה חרשים, אמר רב חנא בר ביזנא א''ר שמעון חסידא משיח בן יוסף ומשיח בן דוד ואליהו וכהן צדק. נראה לפר' משיח בן דוד על שם כל כלי יוצר עליך לא יצלח [ישעי' נ''ד י''ז], ובית המקדש יבנה בימיו ב''ב, וכן בימי משיח בן יוסף שבן דוד יחיהו [סוכה נ''ב ע''א] ואליהו ז''ל, לפי שנקרא התשבי שעל ידו נתישבה עיר בגלעד כדכתיב מתושבי גלעד [מלכים%א' י''ז] והרי כאילו בנאה, כהן צדק בתיבת נח. מתקיף לה ששת, וי''ס רב יוסף, אי הכי היינו דכתיב אלה הקרנות וכו' עד אמר אנא בהדי חנא בגדתא למה לי על כי רוב שמועותיו אגדות. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב חנא בר ביזנא].
-----
על ניסן מפני הפסח. אבל על סיון מפני שבועות אין משלחין, דבעומר תליא מילתא, כדכתיב [ויקרא כ''ג ט''ז] חמשים יום. וכן אמרי' לעיל [ו' ע''ב] חג עצרת פעמים חמש פעמים שש ופעמים שבע, אלמא בתר יומי החודש אזול. [תוספות ישנים].
-----
מתני'. על ששה חדשים השלוחין יוצאין. על ניסן מפני הפסח, על אב מפני התענית, ועל אלול מפני ראש השנה. ועל תשרי מפני תקנת המועדות, ועל כסליו מפני חנוכה, ועל אדר מפני הפורים. וכשהיה בית המקדש קיים יוצאין אף על אייר מפני פסח קטן. וליפקו נמי אתמוז וטבת דאמ' רב חנא בר ביזנא אמ' ר' שמע' חסיד' מאי דכת' [זכריה ח'] כה אמר י''י צום הרביעי וצום החמישי וצום השביעי וצום העשירי יהיה לבית יהודה לששון ולשמחה. קרי להו צום וקרי להו ששון ושמחה, אלא לאו הכי קאמ', בזמן שיש שלום יהיה לששון ולשמחה. בזמן שאין שלום צום. אמ' רב פפא הכי קאמ' בזמן שיש שלום יהיה לששון ולשמחה יש [שמד] צום אין [שמד] ואין שלום רצו מתענין רצו אין מתענין. איהכי תשעה באב נמי, שאני תשעה באב הואיל והוכפלו בו צרות, דאמ' מר בתשעה באב חרב הבית בראשנה ובשנייה, ונלכדה ביתר, ונחרשה העיר. [פסקי הרי''ד].
-----
אחר שקבעו בית דין ביום שלשים או ביום שלשים ואחד, היו שולחין שלוחיהן בכל מקום שהיו יכולין להגיע, להודיע להם מתי הוקבע ראש חדש והיו עושין כל המועדות על פיהם, והיו עושין יום טוב [יום] אחד, ובמקום שלא היו מגיעין השלוחין היו עושין יום טוב שני ימים מספק. ובמקום שהיו מגיעין שלוחי ניסן להודיע להם חג המצות ולא היו מגיעין [שם] שלוחי תשרי להודיע להם חג הסוכות, לפי שלא היו יכולין לילך לא ביום הכפורים ולא ביום טוב שלראש השנה, והיו צריכין לעשות יום טוב שלחג שני ימים עושין שם גם [כן] יום טוב שלחג המצות שני ימים, שעושין חג שלניסן כמו חג שלתשרי. [פסקי ריא''ז].
-----
פיס', שלוחין יוצאין, להודיע לגולה ביום פלו' נקבע ר''ח. על סיון מפני שבועות אינן צריכין לצאת, דבמניין העומר תלוי, [תוס', ועל אלול מפני ראש השנה מודיעים מתי התחיל אלול ועושין ראש השנה ביום שלשים לאלול בגולה דרוב שנים אין אלול מעובר ואם לא ידעו מתי התחיל אלול לא ידעו יום ל' שלו. ועל תשרי מפני תקנת המועדות לאחר שקידשו בית דין לתשרי השלוחין יוצאין ליום המחרת והולכין עד מקום שיכולין להגיע עד החג ומודיעין אם עיברו בית דין את אלול ואם לאו כדי שלא יהא ליבן נוקפן ליום הכיפורים וסוכות, עכ''ת], ואם בית דין מעברין אלול, אע''פ שנתקלקל ראש השנה שעשו בני הגולה ביום ל' לאלול, מוטב תתקלקל ראש השנה ואל יתקלקלו כולהו מועדות. מפני פסח קטן, פסח שני שעושין הטמאים ושהיו בדרך רחוקה. [להלן י''ט ע''ב] בחנוכה ופורים, לא בטלה דמפרסם ניסא בהדלקת הנר ובקריאת מגילה. [להלן כ''א ע''א] ולא מטו שלוחי תשרי, לפי שבניסן יש להם שני ימים ללכת יותר, שבתשרי יש בו ראש השנה ויום הכיפורים. [ריבב''ן].
-----
[רי''ף תתק''מ] [מתני' על ניסן מפני הפסח אבל על סיון מפני עצרת אי]ן צריך דבעומר הדבר תלו[י. מפני הת]ענית [והולכין כל שמונה י]מים חוץ מן השבת. ובגמ' בעי וליפקו נמ[י את]מוז ואטבת ומפ[..] אמ' רב חנא בר ביזנא אמ''ר שמעון חסידא מאי דכתי' [זכרי' ח'] כה [אמר] יי' צום הרביעי וצום החמישי צום השביעי וצום העשירי יהיה לבית יהודה וגו' קרי ליה צום וקרי ליה ששון ושמחה אלא לאו הכי קאמ' בזמן שיש [שלום] יהיו לששון ולשמחה כלומ' בזמן שישראל שרוין באדמתן. אין שמד ואין שלום רצו מתענין לא רצו אין מתענין אי הכי תשעה באב נמי אמ' רב פפא שני תשעה באב הואיל והוכפלו בו צרות דאמ' מר בתשעה באב חרב הבית בראשונה ובשניה ונלכדה ביתר ונחרשה העיר. פי' אין שמד ואין שלום אין שמד במקום ידוע בישראל. אין שלום כגון בזמן חורבן רצו רוב ישראל ונסכמו שלא להתענות אין בית דין מטריחין עליהם להתענות לפיכך אין שלוחין יוצאין רצו רוב צבור להתענות מתענין ועכשו כבר רצו ונהגו להתענות וקבלו עליהם לפיכך אסור ליחיד לפרוץ גדרן וכל שכן בדורות הללו שהרי בעונותינו שרבו יש שמד בישראל ואין שלום הילכך חייבין הכל להתענות מדברי קבלה ותקנת נביאים.
כתב רבינו שצ''ו [תורת האדם — ענין אבלות ישנה] מסתברא דכולהו ארבע צומות תענית צבור הם ונביאים גזרו אותן וכל חומרי תענית עליהן מפסיקין בהן מבעוד יום ואסורין ברחיצה ובסיכה ובנעילת הסנדל ובתשמיש המטה כתשעה באב וקרא מקיש להו לתשעה באב אלא האידנא כיון דבזמן דליכא שמד בטלין רצו ונהגו להתענות בהם ולא רצו לנהוג בהם בחומרות הללו אבל מעיקר תקנה ודאי אסורין הן בכולן דלא גרע גזרת נביאים מגזירת בית דין בתעניות אמצעיות ואחרונות וכל דתקון נביאים כעין דאוריתא תקון תשעה באב וארבע צומות כיום הכיפורים לענוי. וכן לגבי תענית דמגלה אמרו במדרש [תהלים כ''ב] וצומו עלי שלשת ימים לילה ויום וכי איפשר לאדם לעשות כן אלא שהיו מפסיקין מבעוד יום. ובתוספתא אמרו במסכת תענית [פ''א ה''ה] כל אלו שאמרו אוכלין ושותין מבעוד יום [אסורין במלאכה ברח]יצה [וכו', מ]נין [שהיום הולך אחר הלילה שנאמר לך כנוס את כל היהודים] הא למדנו שאין תענית ציבור נ[קבע על הצבור אלא בהפסקה] מבעוד יום ובחומרין אלו כולן שוין הן לתשעה באב בעינוי. [ו]הא [ד]נקיט בגמ' לאסורי תשעה באב בלחוד משום דשארא ברצו מתענין אוקימנא ולא מדכרי להו במתני' ולא בגמ' כלל והיינו דאמרי במגלה [ה' ע''א] ר' נטע נטיעה בפור[ים] ורחץ בקרונה של צפורי בשבעה עשר בתמוז ובקש לעקור תשעה באב לומר שעקר שבעה עשר בתמוז משם דאין שלום ואין שמד היה בימיו ומשום הכי רחץ הא מעיקר דינא איכא אסור ברחיצה למתענין בו וליכא לפרושי שרחץ והתענה בו דהא אפי' תשעה באב בקש לעקור דומיא הא מילתא לההיא דאמרי' בהאי מסכתא [י''ח ע''ב] מעשה וגזרו תענית בחנוכה וירד ר' אלעזר ורחץ ור' יהושע וספר אמ' להם צאו והתענו על מה שהתעניתם הא למתענין בו מן הדין אסור[ין] ברחיצה כדפרישית אלא מיהו האידנא פוק חזי מה עמא דבר. [פירוש רבינו יצחק קרקושה].
-----
לקדש חדשים ולעבר שנים בבית דין גדול בחכמה סמוך בארץ, ולקבוע מועדי השנה על פי אותו קדוש, שנאמר [שמות י''ב] החדש הזה לכם ראש חדשים, כלומר, כשתראו חדושה של לבנה תקבעו לכם ראש חדש, או אפילו לא תראוה מכיון שהיא ראויה להראות על פי החשבון המקובל. וכן תכלול המצוה זו מצות עיבור השנה, לפי שיסוד מצות קדוש החדש כדי שיעשו ישראל מועדי השם במועדם, וכמו כן מצות עיבור השנה מזה היסוד היא. ואולם מלבד זה המקרא באו הערות בכתובי התורה יורו על מצות העיבור, והוא מה שכתוב [שם י''ג] ושמרת את החוקה הזאת למועדה, וכן [דברים ט''ז] שמור את חדש האביב. וענין המצוה כן, שבאים שני ישראלים כשרים לפני הבית דין ומעידין בפניהם שראו הלבנה בחדושה, וקובעים ראש חדש על פיהם שאומרים היום מקודש. וטעם שאין מצוה זו אלא בסמוכין, לפי שבא בפירוש החדש הזה לכם, גדולים וסמוכים כמותכם, כי למשה ואהרן נאמר. ועוד דרשו הדבר מדסמך לו [שמות י''ב] דברו אל כל עדת ישראל, כלומר שיהא להם לאותן שיקדשו החדש רשות כל ישראל, כלומר חכמים גדולים שבישראל, כגון בית דין הגדול. וכן כל מי שהוא חכם גדול בישראל ונסמך בארץ ישראל, והסמיכות ידוע איך עושין אותו, יש לו רשות לעשות מצוה זו אפילו בחוצה לארץ, והוא שלא הניח כמותו בארץ. וכן מצינו [ברכות ס''ג ע''א] שעשו כן חנניה בן אחי רבי יהושע ועקיבה בן יוסף שהיו בעניין זה. אבל בלתי תנאים אלו אין רשות לשום אדם מישראל לקבוע חדשים ולעבר שנים. ואם תשאל אם כן היאך אנו עושים היום שאין לנו חכמים סמוכים. דע שכך קבלנו שרבי הלל הנשיא בנו של רבי יהודה הנשיא שהיה גדול בדורו ונסמך בארץ והוא החכם שתיקן לנו חשבון העיבור, הוא קידש חדשים ועיבר שנים העתידים לבוא עד שיבוא אליהו, ועל זה אנו סומכים היום. זה שאמרנו הוא על דעת הרמב''ם זכרונו לברכה. והרמב''ן זכרונו לברכה יחשוב קדוש החדש מצוה אחת ועבור שנים מצוה אחת, וראיותיו בספר המצוות שלו, וכן בעל הלכות גם כן. והפסוק המורה על מצות העיבור, כלומר שנחשוב התקופות כדי שנעשה המועדים בזמן קבוע להם הוא ושמרת את החקה הזאת למועדה [שמות י''ג], וכן שמור את חדש האביב [דברים ט''ז] כמו שכתבנו. משרשי מצוה זו כדי שיעשו ישראל מועדי השם בזמנן, שהשם צוה לעשות פסח בזמן שהתבואה באביב, כמו שכתוב שמור את חדש האביב ועשית פסח, וחג הסוכות בזמן האסיף כמו שכתוב [שמות ל''ד] וחג האסיף תקופת השנה. ואילולי עבור השנים יבואו המועדים שלא בזמנים אלו, לפי שישראל מחשבין חדשיהן ומועדיהם לימי שנת הלבנה, שהם שנ''ד יום, ח' שעות, תתע''ו חלקים, והיא חסירה משנת החמה י' ימים, כ''א שעות, ר''ד חלקים, סימן יכ''א ר''ד, ובשול התבואות והפירות בכחה של חמה, נמצא שאילולי העיבור שאנו משוים בו שנות הלבנה בשנות החמה לא יבא פסח בזמן האביב והסכות בזמן האסיף. ונתקן הדבר להעשות בגדולי הדור, לפי שהוא עניין חכמה גדולה, גם יאמרו כי ממנו יודע מקרה השנה בתבואות, ואין ראוי למוסרו אלא לגדולים וחסידים. דיני המצוה כגון חקירת עדות החדש, ואיום העדים לפעמים, ודין חלול שבת בעדות זו כיצד, ועל מה מעברין את השנה ועל מה אין מעברין אותה, ואי זה חדש היו מעברין והוא אדר, וכמו שדרשו זכרונם לברכה [מכילתא דרשב''י] ושמרת את החקה הזאת למועדה, מלמד שאין מעברין את השנה אלא בפרק הסמוך למועד. ועוד דרשו זכרונם לברכה בפסוק זה, מניין שאין מעברין את החדש אלא ביום, תלמוד לומר מימים ימימה. ועוד דרשו זכרונם לברכה [מגילה ה' ע''א], לחדשי השנה, חדשים אתה מחשב לשנה ואי אתה מחשב ימים. ועוד אמרו בעניין זה, חדש ימים [במדבר י''א], ימים אתה מחשב לחדש ואי אתה מחשב שעות. ויתר פרטיה מבוארים במסכת ראש השנה [י''ח ע''א], ובראשון של סנהדרין [י' ע''ב], ובברכות [ס''ג ע''א] כמו כן. ונוהגת בכל מקום ובכל זמן שיהיו לנו חכמים סמוכים בתנאים שכתבנו. ועובר עליה ולא עשאה, אם הוא חכם שראוי לה בטל עשה וענשו גדול מאד שגורם קלקול המועדות. ועכשיו בעוונותינו שאין אנו מעברין שנים על פי סמוכים אנו סומכים בחשבונינו על החשבון המקובל מרבי הלל כמו שאמרנו. [ספר החינוך מצוה ד'].
-----
על ששה חדשים שלוחים יוצאים על ניסן מפני הפסח ועל אב מפני התענית ועל אלול מפני ראש השנה ועל תשרי מפני תקנת המועדות ועל כסלו מפני חנוכה ועל אדר מפני הפורים, וכשבית המקדש קיים יוצאין אף על אייר מפני פסח קטן. [המאורות].
-----
המצוה קמ''ו. צוינו על חשבון חדשים ושנים [סהמ''צ לר''מ עשין קנ''ג, רמב''ם הל' קידוש החודש פ''א] והוא אמרו ית' [שמות י''ב ב'] החדש הזה לכם ראש חדשים. ובא הפירוש המקובל [ר''ה כ''ב ע''א] עדות זו תהא מסורה לכם, ר''ל שזאת המצוה אינה מוטלת על כל איש ואיש, כמו שבת בראשית שכל אדם ימנה ו' ימים וישבות בשביעי, עד שיהיה כל איש שיראה הירח יקבעהו ראש חודש או שיחשוב החשבון התוריי ויקבע ר''ח, או שיעיין לאחור האביב וזולתו ממה שראוי בחינתו ויוסיף חדש, אבל מצוה זו לא יעשה אותה לעולם אלא ב''ד הגדול ובארץ ישראל לבד [רמב''ם שם פ''ד ה''ט], ולזה בטלה הראיה אצלנו היום להעדר ב''ד הגדול כמו שבטלה הקרבת הקרבנות בהעדר מקדש. ובזה טעו המינין אשר יקראו הקראים, וזהו העקר אשר לא השגיח בו זולתנו מכל הרבנים והם מגששין עמהם בחשך, ודע שזה החשבון אשר נחשבהו היום ונדע בו ראשי החדשים והמועדות לא יותר לעשותו כי אם בא''י בלבד, אך בעת הצרך ובהעדר החכמים מא''י אז יותר לב''ד הסמוך לא''י לעבר השנים ולקבוע חדשים בחוצה לארץ כמו שעשה ר' עקיבא כפי מה שנתבאר בתלמוד [ברכות ס''ג ע''א]. ובזה יש קושי גדול, והנודע לעולם שההתחלה היתה בא''י והם הם שיקבעו חדשים ויעברו שנים בפנים המקובלים אצלם ובהסכמתם ג''כ. וכאן עקר גדול מעקרי האמונה לא ידעוהו ולא ישערוהו במקומו כי אם השוקדים על החכמה, וזה שהיותנו היום בחוצה לארץ חושבים במלאכת העבור אשר בידנו, ואומר' שזה היום ראש חודש וזה היום מועד, לא מפני חשבוננו נשימהו מועד בשום פנים, אלא מפני שבית דין הגדול שבארץ ישראל כבר קבעו זה היום מועד או ראש חודש, ומפני אמרם הם שהיום ר''ח או מועד יהיה מועד או ר''ח, הן שיהיה מעשיהם זה בחשבון או בראיה, כמו שבא הפירוש אשר תקראו אותם [ויקרא כ''ג ב'] אין לי אלא מועדות אלו [ראש השנה כ''ה ע''א], כלומר שיאמרו הם שהן מועדות, אפי' שוגגין ואפי' מוטעים כמו שבאתנו הקבלה. ואנחנו היום אמנם נחשוב כדי שנדע היום שקבעו בו בני ארץ ישראל אחר שבזאת המלאכה בעצמה ימנו ויקבעו היום לא בראיה, ועל קביעתם נסמוך לא על חשבוננו, אמנם חשבוננו לגלויי מלתא והבן זה מאד. ואני אוסיף לך עוד באור אלו הנחנו על דרך משל שבני א''י יעדרו מארץ ישראל חלילה לאל מעשות זה, כי כבר אמר שלא ימחה זכר האומר בכלל ולא ישמד, ושלא יהיה שם ב''ד ולא יהיה בח''ל ב''ד שנסמך בארץ, [הנה] חשבוננו אז לא יהיה מועיל לנו כלל בשום פנים, מפני שאין לנו לחשב בחוצה לארץ ולעבר שנים ולקבוע חדשים כי אם כפי התנאים הנז' כמו שבארנו, כי מציון תצא תורה ודבר ה' מירושלם [ישעיה ב' ג']. וכשיתבונן מי שיש לו שכל שלם בלשונות התלמוד בזה הענין יתבאר לו כל מה שאמרנוהו באור שאין ספק בו. וכבר באו הערות בכתובי התורה מורות על עקר המלאכה אשר יסמוך אדם עליה בידיעת ראשי חדשים ועבור שנים, מזה אמרו ית' [שמות י''ג י'] ושמרת את החקה הזאת למועדה אמ' [מכילתא דרשב''י שמות שם] מלמד שאין מעברין בשנה אלא בפרק הסמוך למועד. ואמ' שאין מעברין את החדש אלא ביום ת''ל [שמות י''ב ב'] מימים ימימה. ואמ' ית' לחדשי השנה אמ' ז''ל [מגילה ה' ע''א] חדשים אתה מחשב לשנה ואי אתה מחשב ימים, הורה שהתוספת בה אמנם יהיה חדש שלם. ואמ' ית' [במדבר י''א כ''א] חדש ימים אמ' ז''ל [מגילה שם] ימים אתה מחשב לחדשים ואי אתה מונה שעות, ואמ' [דברים ט''ז א'] שמור את חדש האביב, הורה ששנותינו צריך שנשמור בהם פרקי השנה ולזה הם [שנות חמה], ע''כ. הנה התבאר מלשון הר''ם שמצוה זו איננה כי אם לב''ד הגדול לא לכל אחד ואחד, וזה מורה על שלמות המצות, כי לא נצטוינו אלא בדבר שיהיה כח לכל אחד ואחד לקיים אם באמונות בדרך קבלה, כגון מציאת האלקות ואמונת היחוד בדרך קבלה, אבל מצוה זו אין לה מבוא בקבלה, אלא הצטרך על כל פנים בידיעת חכמת הלמודית לפיכך לא נמסר אלא לב''ד הגדול שהיו בקיאין בכל החכמות. ובאה הקבלה האמתית שזאת היא המצוה הראשונה שנצטוו בה ישראל בכללם ר''ל כי המצוה כבר נצטותה לאברהם אבינו. ומבואר הוא שזאת המצוה היתה צריכה להם תחלה מפני קביעות המועדות. וידיעת חכמה זו יש בה צרך ג''כ לאמת בה מציאות ה', כי מסדר התנועות יודעו המניעים עד שנבא למניע ראשון שהוא סבת הכל, וזהו המבוקש בתורה. ומה שצריך לידיעת המצוה זו, הוא הקודם בלמוד החכמות ר''ל חכמה הלימודית. ויש בה קצת הערה אל האדם בלמוד החכמות כסדר, ועל זה הרמז נאמר כי אחת ממעלות תורתנו שאתה תמצא בתורה ג' התחלות, וכל אחת לחכמה אחת. התחלת התורה בבראשית, תעיר על חכמת הטבע, כי מי שישכיל בסדר הבריאה יבין בסדר ההויות הנמשכות כפי הטבע, ויתעורר להבין ולהשכיל בחכמת הטבע הכוללת ידיעת טבע המורכבי. וההתחלה השנית תחלת המצות שנצטוו ישראל או ב''ד הגדול, והיא זו המצוה שיתעורר בה האדם לידיעת חכמת הלמודית. ההתחלה השלישית היא פתח דבר ה', כשנתן לנו התורה פתח באנכי ה', אשר יש בו הערה לחקירת חכמת האלקות ר''ל להשגת מציאות ה' אשר הוא התכלית. הנה כבר בארנו כי החכמה הלמודית צריכה לקביעות המועדות, ובעשיית המועדות תועלת כי כאשר נעשה המועדות כתקנן נתעורר שהשגחת ה' בנו ונאמין במופתים שעשה לאבותנו, שזו אחת מפנות תורתנו והעמוד שבו משענת התורה והמצות. ובאה מצוה זו בחדש ניסן שהוא עקר המועדות, וגם יש בו קצת התחלה בחכמת התכונה, כי בחדש ניסן מזל טלה שבו מתחילים אנשי המזלות לחשב, אעפ''י שהגלגל אין בו התחלה בחרו בו מאשר היום והלילה בו בשווי [ערובין נ''ו ע''א, תנחומא משפטים ט''ו]. ובו תוספת האורה המורה על החכמה כאמרם [קהלת ב' י''ג] כיתרון האור מן החשך, והוא הזמן היותר מזוני לצמחים ולבעלי חיים, וסבב ה' יציאתנו מארץ מצרים לאהבתו אותנו להיות הזמן ההוא טוב להולכי דרכים, והתקופה ההיא טובה משאר התקופות. וכן דרשו רבותינו [מכילתא בא פט''ז, מכדרשב''י י''ג ד', ספרי דברים פיס' קכ''ח, תנחומא בא סי' י''א] מוציא אסורים בכושרות [תהלים ס''ח ז'] בחדש הכשר לצאת. ובית דין מעברין השנה כדי שיבאו המועדות בזמנן, ויהיה פסח החדש האביב ובזמן שיצאנו ממצרים, לכן לא היו מעברין אלא על התקופה [סנהדרין י''א ע''ב], אם תהיה בי''ו בניסן או מהזמן ההוא והלאה אם לא הגיע זמן האביב לכונה שאמרנו. ואעפ''י שכשהפסח בזמנו יש בו הערה ליציאת מצרים, עקר ההערה היא בשחיטת הפסחים ושיהיו כל ישראל, לפיכך כשלא יוכלו ישראל לבא בסבת הדרכים שאינן מתוקנין מעברין עד שיפסקו הגשמים ויתוקנו הדרכים [שם י''א ע''א, כה''ע, רמב''ם קידוש החודש פ''ד ה''ה וה''ו], וכן כאשר נשתבשו הדרכים בנהרות מעברין עד שיפסקו הגשמים ויתוקנו הדרכים ויתוקנו הגשרים כדי שלא יבואו לידי סכנה. וכן מעברין כאשר נעקרו גליות ישראל ממקו[מ]ם ועדיין לא הגיעו לירושלם. וכן מפני תנורי פסחים שנהרסו ולא יוכלו לעשות הפסח. ואעפ''י שעקר מצוה זו אינה מסורה אלא לב''ד ולכונה שכתבנו, מצוה מדברי סופרים על כל אחד ואחד לחשב בתקופות ומזלות למען יתעורר בידיעת החכמות אשר תכליתן מציאות ה' ית', וזה מאמר רבותינו [שבת ע''ה ע''א] מנין שמצוה על כל אדם לחשב בתקופות ומזלות שנ' [דברים ד' ו'] ושמרתם ועשיתם כי חכמתכם ובינתכם לעיני העמים איזו היא חכמה ובינה שהיא לעיני העמים הוי אומר זה חשוב תקופות ומזלות. [הבתים — ספר המצוה].
-----
על ששה חדשים שלוחים יוצאין על ניסן אב אלול תשרי כסלו אדר וכשהיה מקדש קיים על אייר מפני פסח שני. [ע''ב] יש שלום שמחה, יש שמד צום, י''ז בתמוז ג' בתשרי י' בטבת. אין שמד ואין שלום רצו מתענין לא רצו אין מתענים, וכ''ש תענית אסתר. ועתה קבלום עלינו אבותינו ואין לפרוש מן הצבור. אכן מפני אונס קל יכולים ללוות ולפרוע עיין במסכת תענית [י''ב ע''ב]. [האגודה].
-----
ועל אלול מפני ראש השנה מודיעים אותן מתי נקבע אלול ועושין ראש השנה ביום שלשים לאלול בגולה דרוב שנים אין אלול מעובר ואע''פ שספק הוא בידם שמא יעברוהו בית דין אי איפשר להם לדעת ועל כרחין הולכין אחר רוב שנים ואם לא ידעו מתי מתחיל אלול לא ידעו יום שלשים שלו. ועל תשרי מפני תקנת המועדות לאחר שקדשו בית דין לתשרי השלוחין יוצאין ממחרת והולכין עד מקום שיכולין להגיע עד החג ומודיעים אותן אם עברו בית דין את אלול אם לא כדי שיהא לבו תוקפן ביום הכפורים ובסוכות. פסח קטן פסח שני לטמא ושהיה בדרך רחוקה בראשון. [פירוש רבינו יצחק קרקושה].
-----
@ י''ח ע''ב.
לבאר בו היות ד' הצומות הנוסדים מימי קדם על צד היות בזכירת הצרות שאירעו בהם חלק מחלקי התשובה, בהיות האדם מתעורר בהם על צד הראוי לא על צד סגוף הגוף לבד מבלי כונה אחרת, ולבאר איך ראוי להתנהג בהם. כה אמר י''י צום הרביעי וצום הה' וצום הז' וצום העשירי יהיה לבית ישראל לששון ולשמחה ולמועדים טובים והאמת והשלום אהבו [זכריה ח'], כוונת הנביאים והתורה בכמה מקומות להודיע היות המבוקש במין האדם ללכת בדרכים הממוצעים בעניני הנאות הגשמיות, כמו שביארנו במאמרו [קהלת ז'] למה תשומם, לא הוצרך לנטות לגמרי אחר הקצה האחרון זולת דרך רפואה אם הורגלה נטייתו אחר הקצה הראשון, ואז הוא צריך לעמוד כנגדו בהפך אל הקצה ההוא, ובלא זה ישוב אל הנקודה האמצעית, כי אם ישתדל אחר היותו בקצה, והתפרסם, שעם היות נפש האדם כוללת כל הגוף שהיא נחלקת לג' כחות עליונים, ר''ל שג' כחות נשפעים ממנה, יקראום החכמים הכח הנפש והכח החיוני והכח הטבעי, לכל אחד מהם יש יחס וערך עם אבר מיוחד, הכח הנפש עם המוח, והטבעי עם הכבד, והחיוני עם הלב, וישפע מכל אחד מהם כח באבר המיוחד לו לעבדו, וזה ענין ארוך אין כאן מקומו, אבל הצריך הנה הוא שכבר ביארנו על פעולות הכחות והכחות שהם כחום הטבעי היוצא מן הלב, ועל כן אמרו עליו שהמשביעו רעב והמרעיבו שבע [סוכה נ''ב ע''ב], רצה בזה שצריך להכניע התאוה ולהרעיבה ממה שיחייב לה טבעה ולהשיבה אל דרך ממוצע כפי מה שהתירה ממנו, ועל דרך זה רצה הנה במלת צמאה, כנסית העמים הקדומים אשר לא עברו במסורת הדרכים הדתיים, אבל ימשכו אחר טבעם כל אשר שאלו עיניהם לא נאצל מהם, והיא הגורמת להם הרעב והצמא, על דרך משביעו רעב, ואמר שזה שיצא מגדר הדרכים הדתיים ופורק מעליו עול מצוות מצד שלא נתקררה דעתו מן ההנאות ההשתמש בהם על הצורך ההכרחי, אבל סר מהר מן הדרך כאמרו [דברים כ''ט] אשר לבבו פונה היום וגו', וכוונתו להדבק עם מבקשי המותר מושכי עון בחבלי השוא, כבר נוסף גם הוא על שונאי השם ואת פושעים נמנה, ונמצאת הצמאה מתוספת מחסרון הרוה, ונתמלאה צור מחורבנה של ירושלם, ותהיה מלת רוה, פועלת והצמאה פעולה, ר''ל שזו מוסיפה וזו מתוספת, או נפרשנו כענין הגדלה וריבוי, שהתוספת יאמר אם על תוספת באי זו מדרגה, ואמר שצאתו מכלל הדת והשתתפו עם שאר האומות אשר היו בזמנים ההם אשר לא עברו במסורת ברית התורות, כאמרו אשר לבבו פונה היום מעם י''י אלהיו וגו', היה סבה להגדלת יראתם ולעילוי עבודתם, ואם זרים מעשיהם נכריה עבודתם, כי יחשבו היות זה לבחינתו הדרכים אי זה יכשר והוא לא כן ידמה, אבל היות התאוה קשורה בו ככלב, או נפרש מלת ספות מענין כליון, כלומר אחר נעבור דרכי הדת הרי אנו כשאר העמים שהזכרנו שהם ללא אלהי אמת וללא תורה, כמונו כמוהם כעמיו כעמי נאבד באבדם ונכלה בכלותם, ותהיה הרוה כלה עם הצמאה, ומלת למען ככל הפירושים הוא ענין סבה כאמרו [הושע ח'] כספם וזהבם עשו להם עצבים למען יכרתו, וזהו גם כן ביאור ענין כליון במלת ספות נכון אצל אבי העזרי, אלא שהוא ביאר הפסוק על כחות הנפש, וקרא לדעתו כח הנפש המשכלת רוה אשר לא תמשך אחר התענוג, לא בקשה דבר כי אם את אשר יאמר סריס המלך הנאצל עליה, וקרא צמאה הנפש המתאוה, ואמר שזהו הענין עברו על דרכי הדת הוא סבה לאיש העושה זאת להיות חלק שכלו בכליון חרוץ כחלקי שאר הכחות, ויהיה מותרו מהם אין, הכל הולך למקום א' הולך וסוער בוער ומסתער מצד היות שבטו נמשך אחר תענוגי הגוף, עד שישוב לגמרי מטבע הגוף, על דרך מה שקדם לנו באמרו [בראשית ו'], לא ידון רוחי באדם בשגם הוא בשר, שהכוונה בו שלא יעמוד הרוח בגוף זמן רב מפני שגם הרוח שב גוף ובשר, ששב מטבע הגוף והולך אחורנית עד ששב כבשר נער קטון, על דרך אמרם ז''ל [ב''ר פ' ל''ז אות ד'] על דרך צחות, אתמול אפרוח והיום ביצה.
נשוב לדברינו והוא שאפשר שנגזרה מלת שלום, ר''ל הענין, ר''ל שלות הגוף, מענין שלימות, כמו שנודע שבריאות הגוף ושלותו הכנה לנפש, כמו שהתבאר במקומות רבים, וזה יארע תמיד למלות, ר''ל היותם ענינים רבים נגזרים מענין אחד, ועכ''ז יאמר עליהם שנאמרו בשיתוף על צד ההרחבה, ויאמר גם כן שלום על תכלית השלימות, ומזה אמרו [מלאכי ב'] בשלום ובמישור הלך אתי, הנני נותן לו את בריתי שלום [במדבר כ''ה], כמו שאמר עליו [מלאכי שם] בריתי היתה אתו החיים והשלום, ומזה גם כן אמרו האמת והשלום אהבו, והוא שסמכה למלת אמת, והודיעם תחלה שאין כוונת התורה ברוב התעניות וסגוף הגוף אך להיותו הולך על הנקודה האמצעית, כבר אמרו ז''ל [תענית י''א ע''א] וכפר עליו מאשר חטא על הנפש [במדבר ו'], וכי על אי זו נפש חטא זה על שמנע עצמו מן היין והלא דברים קל וחומר ומה זה שציער עצמו מן היין כך מי שציער עצמו מכל דבר עאכ''ו, וכן לפי הפשט נראה ביאורו אזהרה על נטיית הקצה בלבד, ורצה בו וכפר עליו מאשר חטא וגו' כבר בנטותו אל הקצה הראשון עד שהוצרך לזה, או איפשר שהוא מוסב למניעת היין, כלומר וכפר(ה) היא הערה אל הרפואה, ורצה בו שמניעת היין שהוא הקצה האחרון תהיה רפואת מה שכבר נטה אל הקצה הראשון בו, הכונה בכל שאין הכונה רק מיצוע הדרכים, והוא הרמוז בו בגידול הפרע תחלה ובגלחו שערו אחר זה, והוא מאמר הנביא [זכריה ז'] האבכה בחדש החמישי הנזר כאשר עשיתי זה כמה שנים, ובא המענה שאין הכונה בהם רק להתעורר מתוך הנהגתם על מה שהוא מבוקש במין האדם, ומי יתן היות ימי הצומות משתה ושמחה וי''ט והאמת והשלום אהבו, שהוא המכוון בהם כמו שכבר קדם, נמצא א''כ שהכונה באלו התעניות הנגזרים על אבותינו ע''ה מימי קדם להתעורר בזכירת ענייני הצרות הקדומות עד שייראו מלפניו וישובו לשם תשובה שלימה, וכשלא תמצא בהם זאת הכוונה אבל שיתענו על צד המקרה ועל צד מצוה מלומדה אין רצון השם לדברי הצומות וזעקתם והוא אמרו [זכריה שם] כי צמתם וספוד בה' ובז' וכו' הצום צמתוני אני וכי תאכלו וכי תשתו הלא אתם האוכלים וגו', כלומר מה לי בצומכם ובצעקתכם אם אינכם שמים על לב הכונה הרצויה, והזכיר הה' והז', אע''פ שהם ד' צומות, מפני שהם עקר החרבן, שבחמשי היה החרבן ובז' נהרג גדליה והיה החרבן שני, שכבר נשארו דלת העם שהשאיר נבוזראדן לכורמים וליוגבים וגדליה נהרג... מונח במקומו כי בג' בתשרי נהרג גדליה, וכן נזכר במסכת סופרים בא' בתשרי, אלא מפני שהוא י''ט קבעו התענית למחרתו.
ואמר הלא בהיות ירושלם וכו' קראתי ביד עבדי הנביאים ולא אביתם לשמוע, כלומר שאלו אביתם לשמוע לא חרבה הארץ, כמו שאמר והנגב והשפלה וכו' וכמו שאמר שההרים והמבצרים היו יושבים לבטח, רצה בכל זה שראוי להם להתבונן ולהכיר שעונותיהם הטו החרבן, ושלולי עונותיהם עדיין היו בקיומו, אם כן מן הראוי להם יום ענות נפשם לזכור מעשיהם הרעים ולהתעורר על מה שהשיגם העונש הגדול לחטאם, ואז ישובו לשם אולי יתעשת להם ולא יאבדו, לא שיחשבו היות הכונה בצומות ההם בסגוף הגוף לבד, אבל שורש הכוונה ויסודה הכנעת הלב ושבר גאון והערת דרכי התשובה. וכן אנו, האוחזים מעשה אבותינו להתענות על הדברים שאירעו לאבותינו בימים ההם בזמנים ההם, ראוי לנו שתהיה זכירתינו אותם על דרך זה, שתהא כונתינו לעורר לנו לבלתי אחוז במעשים הקודמים, ולהיות זכר הדברים האלה פתח לתשובתנו, שנזכור הדברים שאירעו להם ולנו על עונותיהם ומעשיהם הרעים אשר מעשינו עתה כמעשיהם, ובזה נתעורר הערה שלימה ונשוב להטיב ושב אל י''י וירחמהו, וכבר רמז זאת הכוונה באמרו [ויקרא כ''ו] והתודו את עונם ואת עון אבותם, ר''ל שיתודו עון אבותם אשר קדם את חטאם ואז ירצו את עונם, ועל דרך אמרם ז''ל [סוכה נ''א ע''ב] הגעו לשער המזרח הפכו פניהם למערב והיו אומרים אבותינו כשהיו במקום הזה אחוריהם אל היכל י''י ופניהם קדימה ואנו ליה עינינו, לא שתהיה הכונה בזה לשבח את עצמם על עונותיהם של אבותם, חלילה, אבל הכונה לזכור חטאי האבות ושיזכרו בזכירתם אשר לקחו מיד י''י כפלים מכל חטאתם ויהיה זה סבה לשוב לעשות טוב, ולזה אמר [דברים ט'] זכור את אשר הקצפת את י''י אלהיך (בחורב) [במדבר], כלומר זכור מה עשיתם ואם יעשה לך דבר על זה, ולזה כוונו להעיר ולכתוב על ספר הדברים שאירעו לאבותינו בימים הללו אע''פ שעקר עניינם היה על חרבן היכל, כדי שנוסיף להתעורר לכפל הצרות ולרוב מה שאירע להם שבר על שבר הוה על הוה לסבת עונם וכבר אמרו ז''ל מדד במדה גדושה מודדין לו במדה גדושה, אמרו ז''ל [תענית כ''ו ע''א] על צום הד' ועל צום הה' שאירעו בכל אחד מהם ה' דברים, מהם שנודעו מצד מקראות ומהם לא נודעו אלא מדרך קבלה כמו שהתבאר בגמרא, אבל צום הי' לבד שבו סמך מלך בבל על ירושלם והביאה במצור ובמצוק, וכן ענין צום הז' שבו נהרג גדליה בן אחיקם ונכבה גחלת הנשארה, ראוי להודות לשם על מה שגמלנו ולזכור נפלאותיו אשר ספרו לנו אבותינו, נתעור[ר] בזה לדעת כי חסדי י''י לא תמנו, אבל עם רוב הצרות נבטח בשם להושיענו בתשובתינו ואף גם בהיותנו בארץ אויבינו לא יטוש י''י עמו, אבל על במות המעלה יעמידנו, כמה שרמז בשעבוד ראשון בנבואת מלאך י''י השלוח לעם בחר לנחלה לו הסנה בוער באשר והסנה איננו אוכל [שמות ג'], שזה בודאי רמז לעם השפל היה אש הצרות מתלקחת בשתי קצוותיו ותוכו לא נחר, ודרך תמה אמר מאמר נבואי אסורה נא ואראה וכו' מדוע לא יבער הסנה, וכבר באה השאלה איך בא בזה הלשון לא יבער אחר שכבר אמר והסנה בוער באש, והיה בראוי לומר מדוע לא נאכל הסנה, עד שפירשו קצת מישבי הלשון על מלת מדוע שהיא מוסבת לענין מה שקדם לומר אסורה נא ואראה את המראה הגדול הזה מדוע לא, כלומר איך הוא על דרך זה שהסנה יבער ולא יכלה, ואמר דרך המשך הלשון בדרך תימה לא יבער הסנה, כלומר וכי אין האש מתלקחת בו, כי החושים יכזבו לפעמים, עד שהבין המראה מתוך נבואתו והוא אמרו ויקרא אליו וכו', והוא אמרו וירא אליו י''י בלבת אש מתוך הסנה כלומר מפנימיות הסנה, ומהסתר המשל מהמכוון בו נראה אליו החזון בשעבוד העם השפל, שעם היות בוער באש הצרות איננו אוכל, ובדמיון זה בא אצלי בדברי רז''ל בהגדה, כנסת ישראל יורדים לגיהנם וצדיקים שבתוכה נעשים סלמנדרא ואין אור של גיהנם שולטת בהם, כנה ענין גיהנם לרוב הצרות הכלליות המקיפות בנו ועם כל זה טוב י''י לנו, ואמר על דרך פלא על היותם בלתי כלים לרוב הצרות שנעשים סלמנדרא, והוא הרמוז בענין סנה, וכן בב' האותות שנצטווה בעשייתם הא' שוב המטה נחש, שהרמוז בו לדעת אבי העזרי ענין פרעה שהיה נוח להם תחלה בעוד יוסף חי ובהעדרו נתקשה והכביד עולו עליהם לכחש, והבטיחם שובו לשפלותו והכנעו להם בתחלה כמו שנכנע להם בסוף לעשות כל רצון משה וכל מצותו בהרחבה כאמרו [שמות י''ב] גם אתם גם צאנכם וכו' וברכתם גם אותי, וכבר ידעת ביאור כל המפרשים באמרו וברכתם גם אותי שכונתו בו לומר שיתפללו עליו, וכן ביאר המתרגם וצלו אף עלי, והנה לא בזה לדעתי לשון ברכה ולא לשון גם ולא לשון אותי, וביאור זה אצלי הוא שהוא תשובה למה שאמר אליו משה [שם י'] גם אתה תתן בידינו וכו', וזה שכבר ידעת חזוק לבבו וקושי ערפו מלשלח העם עד שהגיע למכת הארבה והתנדב להתיר הגברים ללכת, ובא אליו המענה שלא ילכו בלתי הנשים והטף והמקנה בנערינו ובזקנינו וכו', וחלף מהם, ובמכת החשך התנדב עוד להתיר הטף והנשים ואמר רק צאנכם ובקרכם יוצג וכו', ובא אליו המענה גם אתה תתן בידנו זבחים ועולות וכו', כלומר לא סוף דבר שלא תשאר ממקנינו פרסה אבל אתה תתן בידינו משלך, ולא רצה ועתה בהגיע אליו הבהלה נחפז להשיב לכל השאלות ביחד ואמר קומו צאו מתוך עמי גם אתם גם בני ישראל, כלומר כלם אנשים ונשים וטף, והיא התשובה על אמרם בנערינו ובזקנינו נלך, ואמר אחר כך גם צאנכם גם בקרכם קחו כאשר דברתם, והיא התשובה על אמרם גם מקננו ילך עמנו, ואחר כך אמר וברכתם גם אותי, והיא התשובה על אמרם גם אתה תתן בידינו זבחים ועולות, כלומר קחו גם משלי עד שתברכוני על המתנות שאתן לכם בצאתכם, או אפשר לפרש מלשון עשו אתי ברכה [מ''ב י''ח], והיא דרך גוזמא למהירות להוציאם, כלומר הקריבו קרבנותיכם ועשו מה שתרצו שלא אחלוק עליכם לא על שלכם ולא על שלנו אפילו תרצו להקריב גופי וחלבי ודמי לפני אלוהיכם הריני, ואמר זה דרך צחות ודבור מגוזם, ראה איך נכנע אחר הפלגת קושי ערפו וחוזק לבבו, והוא המשל שוב הנחש מטה בכפו, והוא שהבטיח בנבואתו על תוקף שעבוד ביום ההוא יפקוד י''י בחרבו הקשה על לויתן נחש בריח ועל לויתן נחש עקלתון [ישעיה כ''ז], ובאות הב' רמז על היות ישראל חפשים תחלה והתנגעו בצרת השעבוד ונצטרעה נפשם באמונות רעות והבטיחם שישובו כבראשונה, וכן אצלי הרמז באמרו [שמות י''ב] ולקחתם אגודת אזוב וטבלתם בדם אשר בסף, שהוא הרמז על היות העבודה שפלה כאזוב טובל רגלו על דרך משל בדם שונאיו, על דרך פעמיו ירחץ בדם הרשע [תהלים נ''ח] כמו שנודע בשחיטת הפסח שהוא רמז להכנעת מזלם בידינו כמו שקדם היותם עובדים למזל טלה, הכונה בכל הערה לדרכיו יתברך הן שנזכור הצרה בעת הצרות הן שנזכור בטול הגזירה ושאר עניני הנפלאות בעתן, וגם כן הערה שבידו להפסידנו בהמרותינו ולבטל הגזרות בשובנו אליו ולהשיב לאבלי ציון פאר תחת אפר, אבל המקשים עורף לא יתעוררו לשברם ולא יחושו לאבלם ולא יהיה עליהם מטר חסדיו, אמרו ז''ל [עי' תענית ל' ע''ב] כל האוכל ושותה בט' באב אינו רואה בשמחתה של ירושלם וכל המתאבל עליה רואה בשמחתה, שנאמר [ישעיה ס''ו] שישו אתה משוש כל המתאבלים וכו', ייעד זמן הגאולה למקוים אליה ולבואה על איחורה, והמטים עקלקלותם הנשענים על ביתם האומרים בלבבם על במותי יעמידני ורגלי מבשר עד בלי ירח יעמדו, ישיב השם להם מגינת לב כתאלתך להם, והמחכים יגיעו לחפצם בכבוד ציון כי עת לחננה כי בא מועד, כאמרם בדרש [שה''ש ב'] עת הזמיר הגיע זמן אבלות ירושלם להפסק וקול התור נשמע בארצנו, זה קולו של משיח שנאמר [ישעיה נ''ב] מה נאוו על ההרים רגלי מבשר וכו'. [חבור התשובה להמאירי — שבר גאון מאמר א' פ''ז].
-----
כל הצומות האלה עתידין ליבטל לימות המשיח ולא עוד אלא עתידין להיות ימים טובים וימי שמחה ומשתה שנא' צום הד' וצום הה' וצום הז' וצום הי' יהיו לבי' יהודה לששון ולשמחה ולמועדים טובים והאמת והשלום אהבו. [ארחות חיים הלכ' תענית סימן כ''א].
-----
כל הצומות האלה עתידין לבטל לימות המשיח. ולא עוד אלא (שעתיד) [שעתידין] להיות ימים טובים וימי משתה ושמחה, שנאמר צום הרביעי וכו' (האמת) [והאמת] והשלום אהבו. [כל בו הלכ' תשעה באב סימן ס''ב].
-----
קרי להו ששון וקרי להו צום, אמר רב פפא הכי קאמר בזמן דאיכא שלום עביד ששון, בזמן דאיכא שמד עביד צום, ליכא שלום וליכא שמד, רצו מתענין רצו אין מתענין, אי הכי תשעה באב נמי, אמר רב פפא שאני תשעה באב הואיל ונכפלו בו צרות. [בה''ג הלכ' תשעה באב ותעניות].
-----
מעשה בא לפני ר''ת באשה יולדת ביום שמיני ללידתה. ששאלה אם תוכל לאכול בצום גדליה. והשיב הרב שמותר. ואע''פ שמוכיח בשבת פ' מפנין [קכ''ט ע''א], דמיכאן ואילך אם אמרה צריכה אני אין מחללין עליה את השבת. וצום גדליה דברי קבלה ודברי קבלה כדברי תורה אפי' הכי מותר. דאמרי' בפ''ק דראש השנה. [י''ח ע''ב] קרי ליה צום. וקרי ליה ששון ושמחה. ומשני אמ' רב פפא יש שלום לששון ולשמחה. יש שמד צום. אין שמד ואין שלום. רצו מתענין רצו אין מתענין. ולכך התירה הרב לאכול. כ''מ. [מחזור ויטרי סימן של''ו].
-----
אמר רב חמא בר ביזנא אמר ר' שמעון מאי דכתיב [זכריה ח'] כה אמר יי' צום הרביעי וצום החמישי וצום השביעי וצום העשירי יהיו לבית יהודה לששון ולשמחה, ולמועדים טובים, קרי להו שמחה וקרי להו צום. ואסקא רב פפא (דהא) [דהכי] קא' בזמן שיש שלום, שבית המקדש קיים, יהיו לששון ולשמחה. יש שמד, צום. אין שמד ואין שלום, רצו מתענין רצו אין מתענין. אי הכי אפי' ט' באב נמי, שאני ט' באב הואיל והוכפלו בו צרות וכו'. [השלמה].
-----
מעשה ביולדת שחל יום שמיני שלה בצום גדליה ושאלו לרבי' תם זצ''ל אם יכולה לאכול והתיר לה לאכול דאע''ג דצום גדליה דברי קבלה ודברי קבלה כדברי תורה אפ''ה התיר דאמרי' פ''ק דר''ה [י''ח, ע''ב] קרי ליה צום וקרי ליה ששון ושמחה ואמר רב פפא בזמן שיש שלום יהיה לששון ולשמחה בזמן שיש שמד יש צום בזמן שאין שמד ואין שלום רצו מתענין רצו אין מתענין לכך הוא רשות גם עתה ומשום כך התירו לה לאכול. וזו תשובת רבי' יצחק בר יהודה זצ''ל שהשיב לר' מנחם בר מכיר זצ''ל בן דודו על יום המילה כך נוהגים במקומינו שמתפללין ביום תענית סליחות ואומר וידוי כדרכו ואומר והוא רחום ולא תחינות ומנהג אבותינו תורה היא ומצות מילה קבלו עליהם בשמחה ועדיין עושין אותה בשמחה דכתי' שש אנכי על אמרתך כמוצא שלל רב לפיכך אין נוהגים לומר תחנונים ודי שמניחים במקצת ואין צריכין להפסיק לגמרי סליחות וידוי אל ארך אפים וש''צ מברך על היין ואינו טועמו ומנהג תורה (ואין צריך לטועמו ביום תענית) ולא למיתביה לינוקא דילמא אתי למיסרך אלא לשהייה לאורתא [ולשתייה אימי' או רביא כ''ה בחי' אנשי שם יומא במרדכי ע''ש] ואף ע''ג דאמרי' [עירובין מ', ע''ב] המברך צריך שיטעום כי טעים ליה אחרינא שפיר דמי עכ''ל. ולא חילק בין אותם שלשה תעניות לתענית בה''ב אלא סתמא כתב משמע שסובר דאפי' לצום גדליה ועשרה בטבת ושבעה עשר בתמוז לא בעיא למיתב בתענית. [או''ז הלכ' שבת סימן ק''ט].
-----
יולדת שחל שמיני שלה בצום גדליה והתיר לה ר''ת לאכול. [ריקאנטי סימן קפ''ג].
-----
בשלשה בתשרי נהרג גדליה בן אחיקם, וזו היתה צרה גדולה בישראל, אמרו חכמים קשה מיתתן של צדיקים כשריפת בית אלקינו, וזה הוא צום גדליה. בעשירי בטבת סמך מלך בבל ידו על ירושלים, שנאמר ויהי דבר ה' אלי בשנה התשיעית בעשור לחדש לאמר בן אדם כתב לך את היום הזה. כתוב בארבעה צומות אלו צום וכתיב בהם שלום, הא כיצד בשעת השמד צום, בשעת השלום כשיבנה בית המקדש יהיו לבית יהודה לששון ולשמחה, אין שמד ואין שלום, רצו מתענין רצו אין מתענין. ובארו המפרשים שאין בית דין מכריחין את הצבור להתענות, ובתשעה באב הואיל והוכפלו צרות אע''פ שאין שמד ואין שלום כופין להתענות, ומפני זה היו שליחין יוצאין על אב מפני התענית. בזמן הזה כבר קבלום עליהם רוב הגלות להתענות בכל הימים האלו, לפיכך אנו חייבין להתענות שכבר קבלו זה אבותינו עלינו. ועוד בזמן הזה בעונותינו יש שמד לישראל ואין שלום, לפיכך צריך שנזכור בהם הימים שארעו בהם הצרות, והמיקל בתעניות אלו עובר על דברי הקבלה ומבטל על מנהג אבות. כתב הר''ם ובכל הצומות האלו אין מריעין ולא מתפללין תפלת נעילה, אבל קורין בתורה שחרית ומנחה בויחל משה, ובכולן אוכלין ושותין בלילה חוץ מתשעה באב. [הבתים — שערי תענית שער שישי].
-----
במסכת תענית בפ' בשלשה פרקים (דף כ''ו) ה' דברים אירעו את אבותינו בי''ז בתמוז נשתברו הלוחות ובטל התמיד והובקעה העיר בשניה ושרף אפוסטומוס את התורה והעמיד צלם. ובפ' א' דר''ה (י''ח ע''ב) צום הרביעי וצום החמישי וצום השביעי וצום העשירי יהיה לבית יהודה לששון ולשמחה ומוקי רב פפא בזמן שיש שלום יהיו לששון ולשמחה יש צרה צום אין צרה ואין שלום רצו מתענין רצו אין מתענין. בפרק א' דמגילה (ה' ע''ב) ר' רחץ בקרונה של ציפורי בי''ז בתמוז ש''מ שמותר ברחיצה. [הרוקח סימן ש''ט].
-----
ובתשובה לגאון ז''ל, צומות האמורים בפסוק זה [זכריה ח'] כה אמר ה' צום הרביעי וצום החמישי וצום השביעי וצום העשירי כולן בטלו חוץ מת''ב דקאמרי' [ר''ה י''ח ע''ב] אין שמד ואין שלום והוא בזמן הזה רצו מתענין [רצו אין מתענין]. ומקשי' אי הכי ת''ב נמי, שני ת''ב הואיל והוכפלו בו צרות. מיכן שת''ב בלבד הוא דאיתיה [חובה] ואותן האחרים רצו מתענין [רצו אין מתענין]. וכתב הרב ז''ל ואנן לעניות דעתין מאי טעמא קבעום חובה האידנא מפני שהן דברי קבלה, ועוד דלא בטלו לגמרי שהרי בזמן שיש שמד, צום, ובגלות נוהג השמד פעמים הרבה. ועוד דאפילו [בזמן] דאין שמד ואין שלום ברצו תליא מילתא, הלכך קבעום חובה. [האשכול — דפוס י%ם, הלכ' ט''ב].
-----
האידנא אסור ליחיד לפרוץ גדרן של ראשונים שלא להתענות בד' צומות שתקנו לנו נביאים דהשתא כבר נהגו כל ישראל ורצו לקבלם עליהם לאסרן באכיל' ושתיה בלא הפסקה מבעוד יום כתענית יחיד ועוד האידנא לא ברצו תליא מילתא שהרי יש שמד ואין שלום ומדינא אסירי ופורץ גדר ישכנו נחש. מעשה וגזרו תעני' בחנוכה בלוד וירד ר' אליעזר (ורבן) [ורחץ] ר' יהושע וספר א''ל ר' יהושע צאו והתענו על מה שהתענתם מכאן יש להוכיח שהמתענה בימים האסורין להתענות תענית חלום דמיבעי ליה למיקם תעניתא אתעניתא כדאמרינן בשבת [תענית י''ב ע''ב] דשבת לאו דווקא דה''ה חנוכה ופורים וכ''ש (ר''ה) [ר''ח] וחולו של מועד. [חי' הרשב''ץ].
-----
וצריך אדם ביום התענית ליתן מממונו לצדקה כדי שיקיים מצוה בגופו ובממונו כדתניא ואהבת את ה' אלהיך בכל לבבך ובכל נפשך ובכל מאודך ואם נאמר בכל נפשך למה נאמר בכל מאודך ואם נאמר בכל מאודך למה נאמר בכל נפשך אלא אם יש לך אדם שממונו חביב עליו מגופו לכך נאמר בכל מאודך ואם יש לך אדם שגופו חביב עליו מממונו לכך נאמר בכל נפשך. ואמרו חכמים אגרא דתעניתא צדקתא. ויש מפרשין שיתן מה שלא אכל היום לעני לערב שאם לא עשה כן נראה כמו שלא התענה לשם שמים ועל כן נהגו להוליך שמן ולהדליק נרות בבתי כנסיות במוצאי התענית וליתן מעות לקופה של צדקה. [שבלי הלקט סימן ר''פ].
-----
וכתב ה''ר יצחק ז''ל ד' צומות אלו יש שמד, צום. יש שלום, יום טוב. אין שמד ואין שלום, רצו מתענין רצו אין מתענין, חוץ מט' באב, מפני שהוכפלו בו הצרות. [כל בו הלכ' תשעה באב סימן ס''ב].
-----
רצו מתענין רצו לא מתענין פי' אפי' הורגלו להתענות לא אמרי' שווינהו עלייהו חובה אלא ברצו תלי דהא מדאקשי' ולפקו נמי אתמוז וטבת משמע שהורגלו להתענות בהם ואפי''ה מסקינן דרצו אין מתענין. וליכא למימר דכיון דמעיקרא ברצו תליא מלתא אע''ג דהשתא קבלינהו חובה לא החמירו כולי האי דליפקו שלוחים מחמתייהו דאם איתא דחובה נינהו אמאי לא אלא ודאי כדאמרן ולפי''ז האידנא הנך צומות בר מט' באב ברצו תלו. אלא שהרמב''ן ז''ל כתב בספר תורת האדם דרצו רוב ישראל והסכימו שלא להתענות קאמרי' שאין ב''ד מטריחין עליהן להתענות ועכשיו כבר רצו ונהגו להתענות וקבלו עליהן לפיכך אסור ליחיד לפרוץ גדרן וכש''כ בדורו' הללו שהרי בעונותינו שרבו יש שמד בישראל ואין שלום הלכך חייבין הכל להתענות מדברי קבלה ותקנת נביאים ע''כ וכן ראיתי לרמב''ם ז''ל בפ' ה' מהלכות תענית שלא הזכיר בצומות הללו רצו כלל. [חידושי הר''ן].
-----
הואיל והוכפלו בו הצרות. תימה, י''ז בתמוז נמי הוכפלו הצרות כדאמר' בפרק בתרא דתענית [כ''ו ע''א] ה' דברים אירעו לאבותינו בי''ז בתמוז. וי''ל, דשאני חורבן הבית דתקיף טפי. א''נ, דתשעה באב הוכפלו הצרה, חורבן הבית ב' פעמים, אב בי''ז בתמוז יש בו ה' דברים. [תוספות ישנים].
-----
שאני תשעה באב הואיל שהוכפלו בו צרות כלומר שנחרבה הבית בראשונה ובשניה ונלכדה ביתר ונחרשה העיר. אף ע''ג דבתמוז נמי הובקעה העיר בראשונה ובשניה אפי''ה לא הוכפלו ביום אחד שבראשונה היה בתשעה בו ובשניה בי''ז בו. ואפי' למאי דאמרי' בירוש' דבין בראשונה בין בשניה הובקעה בי''ז בו אפי''ה יום חורבן הבית חמיר טפי וכתב הרמב''ן ז''ל דמדינא כולהו ארבעה צומות אסורו' ברחיצ' ובסיכה ובנעיל' הסנדל ובתשמי' המטה ומפסיקין בהן מבעוד יום כתשעה באב דלא גרעה גזרת נביאים מגזרת ב''ד בתעניות אמצעיות ואחרונו' דאסירי בכל הני כדאיתא במס' תענית ועוד דכל דתקון נביאים כעין דאורייתא תקון ועשו ארבעה צומות כיוה''כ לעינוי. וכן לגבי צום אסתר אמרו במדרש תהלים וצומו עלי שלשת ימים לילה ויום וכי אפשר לאדם לעשות כן אלא היו מפסיקין מבעוד יום ובתוספתא במס' תענית תניא כל אלו שאמרו אוכלין ושותין מבעוד יום אסורין במלאכה וברחיצה וכו' מניין שהיום הולך אחר הלילה שנאמר לך כנוס את כל היהודים. אלמא משמע שכל תענית שהוא נקבע על הצבור מפסיקין בו מבעוד יום והוא (הבין) [הדין] שהוא שוה לשאר חומרי עינוי דט' באב. והיינו נמי דאמרי' בפ''ק דמגלה רבי נטע נטיעה בפורים ורחץ בקרונה של צפורי בי''ז בתמוז ובקש לעקור תשעה באב כלו' שעקר י''ז בתמוז לפי שאין שלום ואין שמד הי' בימיו ומשו''ה רחץ. משמע דהא מעיקר דינא אסור ברחיצה למתענין בו וליכא לפרושי שרחץ והתענה בו דהא אפילו תשעה באב בקש לעקור אלא מאי דאמרינן התם ורחץ דמי למאי דאמרי' הכא בשמעתין מעשה וגזרו תענית בחנוכה וירד ר' אליעזר ורחץ כלו' כדי לעקור התענית משמע דהא למתענין בו אסור ברחיצה. והא דלא מדכרי בגמ' הני חומרי אלא בט' באב בלחוד משום דשארא ברצו תלו. והאידנא כיון שנהגו להתענו' ולא נהגו חומרות הללו משמע דמעיקרא כך רצו להתענות בלבד אבל לא רצו לנהוג באותן חומרו' וכיון דהני ברצו תלו הרשות בידן אבל מעיקר תקנה ודאי אסורין בכולן. [חידושי הר''ן].
-----
ארבעה דברים היה ר''ע דורשן ואין אני דורש כמותן — פי' אלו ארבעה דברים מפורשין בספרי דבי רב בפרש' שמע ישראל (פ' ואתחנן) ובמס' סוטה בתוספתא (פ''ו). כיוצא בו אתה אומר ''כה אמר ה' צום הרביעי'' (זכריה ח', י''ט) וגו' זה שבעה עשר בתמוז שבו הובקעה העיר ולמה נקרא שמו רביעי שהוא חודש רביעי. ''צום החמישי — זה ט' באב שבו חרב הבית בראשונה ובשניה, ולמה נקרא שמו חמישי — שהוא חודש החמישי. ''צום השביעי'' — זה ג' בתשרי שבו נהרג גדליה בן אחיקם ומי הרגו ישמעאל בן נתניה, ללמדך שקשה מיתתן של צדיקים לפני הקב''ה כחורבן בית המקדש. ''צום העשירי — זה עשרה בטבת שבו סמך מלך בבל על ירושלים שנאמר ''ויהי דבר ה' אלי בשנה התשיעית בחדש העשירי בעשור לחדש לאמר בן אדם כתב לך את שם היום את עצם היום הזה סמך מלך בבל אל ירושלים'' (יחזקאל כ''ד, א'—ב') ואני אומר ''צום העשירי הוא צום חמשה בטבת, אלא שביהודה מתענין על המעשה ובגולה על השמועה, שנאמר ''ויהי בשתי עשרי שנה בעשירי בחמשה לחדש לגלותינו בא אלי הפליט'' (יחזקאל ל''ג, כ''א) וג' ושמעו ויעשו יום שמועה כיום שרפה ודברי אני רואה מדבריו. [הערוך ערך ארבע].
-----
תניא אמ' ר' שמע' ארבעה דברים היה ר' עקיבה אומ' ואיני דורש כמותו. צום הרביעי, זה תשעה בתמוז שבו הובקעה העיר, שנ' [ירמיה נ''ב] ברביעי בתשעה לחודש וגו' ומאי קרי ליה רביעי רביעי לחדשים, צום החמישי זה תשעה באב שבו נשרף בית אלהינו. ומאי קרי ליה צום חמישי, חמישי לחדשים, צום השביעי זה שלשה בתשרי שבו נהרג גדליה בן אחיקם, ומי הרגו ישמעאל בן נתניה הרגו, ללמדך ששקולה מיתת צדיקים כשריפת בית אלהינו, ואמאי קרי ליה שביעי שביעי לחדשים. צום העשירי, זה עשרה בטבת שבו סמך מלך בבל על ירושלם, שנ' [יחזקאל כ''ד] ויהי דבר י''י בשנה התשיעית וגו' ואמאי קרי ליה עשירי, עשירי לחדשים. פי' ואנן דמ[ת]ענינן בי''ז בתמוז משום דהכי תניא בפרק בתרא דתעניות [כ''ח ע''ב], והתם מקשה מהאי קרא, ומתרץ כאן במקדש ראשון כאן במקדש שיני, דבמקדש שיני בי''ז בתמוז הובקעה העיר. [פסקי הרי''ד].
-----
תניא אמר ר' שמעון ארבעה דברים היה ר' עקיבה דורשן ואף אני דורשן ואין אני דורש כמותו. דכתיב כה אמר ה' צום הרביעי וצום החמישי וצום השביעי וצום העשירי יהיו לבית (ישראל) [יהודה] לששון ושמחה. צום הרביעי זה ט' בתמוז שבו הובקעה העיר שנאמר ברביעי בתשעה לחדש ויחזק הרעב בעיר וגו' ואמאי קרי ליה רביעי רביעי לחדשים. צום החמישי זה תשעה באב שבו נשרף בית אלהינו ואמאי קרי ליה חמישי חמישי לחדשים. צום השביעי זה שלשה בתשרי שבו נהרג גדליה בן אחיקם ואמאי קרי ליה שביעי שביעי לחדשים. צום העשירי זה עשרה בטבת שבו סמך מלך בבל על ירושלים שנאמר ויהי דבר ה' אלי בשנה התשיעית בחדש העשירי בעשור לחדש לאמר בן אדם כתוב לך את שם היום ואת עצם היום הזה סמך מלך בבל על ירושלים וגו' ואמאי קרי ליה עשירי עשירי לחדשים. ואין אני אומר כן אלא צום העשירי זה חמשה בטבת שבו באה השמועה לגולה שהוכתה העיר שנאמר ויהי בשתים עשרה שנה לגלותינו בעשירי בחמשה לחדש בא אלי הפליט מירושלים לאמר הוכתה העיר (ירושלים) ונראין דברי מדבריו שאני אומר על ראשון ראשון ועל אחרון אחרון והוא אומר על ראשון אחרון ועל אחרון ראשון אלא שאני מונה לסדר פורעניות והוא מונה לסדר חדשים ואע''פ שר' שמעון ור' עקיבה שוין בצום הרביעי שהוא בתשעה בתמוז לפי הפסוק מכ''מ אנו מתענין בשבעה עשר בתמוז כדתנן חמשה דברים אירעו [את אבותינו] בשבעה עשר בתמוז וחמשה בתשעה באב. בשבעה עשר בתמוז נשתברו הלוחות. ובטל תמיד. והובקעה העיר בשנייה. ושרף אפוסטמוס את התורה והעמיד צלם בהיכל. בתשעה [באב] נגזר על אבותינו שלא יכנסו לארץ ישראל. וחרב בית בראשונה ובשניה. ונלכדה ביתר. ונחרשה העיר. ובשלש צומות הללו כגון שבעה עשר בתמוז וצום גדליה ועשרה בטבת מתפללין ואומרים סליחות ואומרין י''ג מדות ונופלין על פניהן שחרית ומנחה ואומרים ברכת כהנים שחרית ומנחה וקורין בתורה בפרשת כי תשא ויחל משה. כהן קורא [ויחל משה] עד אשר דבר לעשות לעמו ולוי (קורא) מדלג וקורא פסל לך. וישראל קורא אחריו על הסדר ואין מפטירין בנביא כדרך שאר תענית יתרון ג' צומות הללו על שאר תעניות ששאר תעניות מתפללין במנחה כשאר ימים [ואין קורין בתורה] ואין אומרים ובא לציון ובשלש תענית הללו אומרים במנחה ובא לציון וקורין בתורה כסדר שחרית. ויש מקומות שנוהגין בשבעה עשר בתמוז לקרות הפרשה על הסדר ויחל משה וכל הענין בלי דילוג כלל לפי שבו בפרק נעשה העגל ונשתברו הלוחות והוא מעין המאורע על כן נהגו שלא לדלג בקריאת התורה בו ביום. ומצאתי בשם רבינו סעדיה גאון זצ''ל שמשבעה עשר בתמוז עד תשעה באב הן הימים האמורין בדניאל שהתענה שלשה שבועים ויש נזהרין בהן שלא לוכל בשר ושלא לשתות יין כדכתיב ובשר ויין לא בא אל פי וסוך לא סכתי. ויש אומרים שאותן הימים היו בניסן וכן מוכיח בעניין שאחר הפסוק הזה [כדכתיב] ובשר ויין לא בא אל פי וסוך לא סכתי עד מלאת שלשת שבועים ימים אחריו כתיב וביום עשרים וארבעה לחדש הראשון וגו'. וכתיב בענין מן היום הראשון אשר נתת את לבך להבין ולהתענות וגו'. [ומורי יעלה ז''ל נהג שאין קורין בספר במנחה בע''ש כשיבוא אחד מארבע צומות בערב שבת והביא ראיה לדבריו מתענית דאמרינן התם לגבי מעמדות שלא היה בו מעמד במנחה משום כבוד שבת וראיה נכונה היא. כ''ה בשבה''ל הקצר]. מכל מקום הימים האלו עלולים הן ואין להרבות בהן מיני שמחות. והימים הללו שמשבעה עשר בתמוז עד תשעה באב קטב מרירי שולט וצריך אדם ליזהר שלא להלך בין חמה לצל וצריך להזהיר למלמדי תינוקות שלא להכות לתלמידיהן בימים הללו מארבע שעות עד תשע ביום. כדאי' במדרש איכה. ועל שאנו עסוקין בהלכות תענית ובענין שריפת התורה כתבנו זה לזכר על מה שאירע בימינו על רוב עונותינו אשר גרמו לנו ונשרפה תורת אלהינו בשנת חמשת אלפים וד' שנים לבריאת עולם ביום ששי פרשת וזאת חקת התורה כעשרים וארבעה קרונות מלאים ספרי תלמוד והלכות והגדות נשרפו בצרפת כאשר שמענו לשמע אוזן וגם מן הרבנים שהיו שם שמענו שעשו שאילת חלום לדעת אם גזירה היא מאת הבורא והשיבו להם ודא גזירת אוריתא ופירושו ביום ו' זאת חקת התורה היא הגזירה ומאותו היום ואילך קבעוהו היחידים עליהם להתענות בו בכל שנה ושנה ביום ששי של פרשת זאת חקת התורה ולא קבעוהו לימי החודש תהא אפרה עלינו לכפרה (כאשה) [כעולה] על מוקדה וערבה לבני יהודה כמנחה הקריבה כהילכתה. כן תעלה אזכרתה ויקיים [האל] עלינו קרא דכתיב וערבה לה' מנחת יהודה [וירושלים] כימי עולם וכשנים קדמוניות ויקיים עלינו ועל כל ישראל עמו את הטובות ואת הנחמות הכתובות על ידי נביאיו לקבץ גליותינו כאמור ובא לציון גואל ולשבי פשע ביעקב וגו' וקרא דכתיב וגלות החל הזה (לכם) [לבני] ישראל אשר כנענים עד צרפת וגלות ירושלים אשר בספרד ירשו את ערי הנגב [וכיר''א]. [שבלי הלקט סימן רס''ג].
-----
תניא אמר רבי שמעון ארבעה דברים היה רבי עקיבא דורשן. ואף אני דורשן ואין אני דורש כמותו. דכתיב (זכריה ח') כה אמר ה' צבאות צום הרביעי וצום החמישי וצום השביעי וצום העשירי יהיה לבית יהודה לששון ולשמחה. צום הרביעי זה (י''ז) [ט'] בתמוז שבו הובקעה העיר. שנאמר (ירמיה נ''ב) בחדש הרביעי בתשעה לחדש ויחזק הרעב וגו'. ואמאי קרי ליה רביעי רביעי לחדשים. צום החמישי זה תשעה באב שבו נשרף בית אלהינו. ואמאי קרי ליה חמישי. חמישי לחדשים. צום השביעי זה שלשה בתשרי שבו נהרג גדליה בן אחיקם. ואמאי קרי ליה שביעי. שביעי לחדשים. צום העשירי זה עשרה בטבת שבו סמך מלך בבל על ירושלים. שנאמר (יחזקאל כ''ד) ויהי דבר ה' אלי בשנה התשיעית בחדש העשירי בעשור לחדש לאמר בן אדם כתוב לך את שם היום את עצם היום הזה סמך מלך בבל על ירושלים וגו'. ואמאי קרי ליה עשירי. עשירי לחדשים. ואני איני אומר כן אלא צום העשירי זה (י') [ה'] בטבת שבו באה שמועה לגולה שהוכתה העיר. שנאמר (שם ל''ג) ויהי בשתי עשרה שנה בעשירי בחמשה לחדש לגלותינו בא אלי הפליט מירושלים לאמר הוכתה העיר. ונראין דברי מדבריו. שאני אומר על ראשון ראשון. ועל אחרון אחרון. והוא אומר על אחרון ראשון. ועל ראשון אחרון. אלא שאני מונה לסדר הפורעניות והוא מונה לסדר חדשים. ואע''פ שרבי שמעון ורבי עקיבא שוין בצום הרביעי שהוא ט' בתמוז לפי הפסוק. מכל מקום אנו מתענין בשבעה עשר בתמוז. כדתנן [תענית כ''ו ע''א] ה' דברים אירעו את אבותינו בשבעה עשר בתמוז. וחמשה בט' באב. בשבעה עשר בתמוז נשתברו הלוחות. ובטל התמיד. והובקעה העיר בשניה. ושרף אפוסטמוס את התורה. והועמד צלם בהיכל (ע''י מנשה). בתשעה באב נגזר על אבותינו שלא יכנסו לארץ. וחרב הבית בראשונה. ובשניה. ונלכדה ביתר. ונחרשה העיר. כך מצאתי בשבולי הלקט. ובשלשה צומות כגון שבעה עשר בתמוז. וצום גדליה. ועשרה בטבת מתפללין ואומרים סליחות כשאר תעניות. ואומרים שלש עשרה מדות. ונופלין על פניהם שחרית ומנחה. ומנהגנו שלא ליפול על פנינו במנחה של יום תענית. ואומרים ברכת כהנים שחרית ומנחה. וקורין בתורה בפרשת כי תשא (שמות ל''ב) ויחל משה וגו'. כהן קורא עד אשר דבר לעשות לעמו. ולוי מדלג וקורא (שם ל''ד) פסל לך. וישראל קורא אחריו על הסדר. ואין מפטירין בהן בנביא כדרך שאר תעניות. יתרין שלשה צומות אלו על שאר תעניות. ששאר תעניות מתפללין במנחה כשאר ימים רק שמזכירין עננו. ואין קורין בתורה ואין אומרין ובא לציון. ובשלשה צומות הללו אומרין במנחה ובא לציון. וקורין בתורה כסדר שחרית. ויש מקומות שנוהגין בשבעה עשר בתמוז לקרות מויחל משה. וכל הענין בלי דילוג. לפי שבו בפרק נעשה העגל ונשתברו הלוחות. והוא מעין המאורע. על כן נהגו שלא לדלג בקריאתה בו ביום. ומנהג הגון הוא. ומצאתי בשם רב סעדיה גאון ז''ל, שמשבעה עשר בתמוז עד ט' באב הן הימים האמורין בדניאל שהתענה שלשה שבועים. ויש נזהרין בהן שלא לאכול בשר ושלא לשתות יין. כדכתיב (דניאל י') ובשר ויין לא בא אל פי וסוך לא סכתי. ויש אומרים שאותן הימים שהתענה דניאל היו בניסן. וכן מוכיח בענין, שאחר הפסוק הזה (כתיב) ובשר ויין לא בא אל פי וסוך לא סכתי עד מלאת שלשת שבועים ימים. (ואחריו) כתיב וביום עשרים וארבעה לחדש הראשון, וכתוב בענין מן היום הראשון אשר נתת את לבך להבין ולהתענות וגו'. מכל מקום הימים האלו ימים עלולין הם ואין להרבות בהן במיני שמחות. והימים הללו שמשבעה עשר בתמוז עד תשעה באב קטב מרירי שולט. ויזהר אדם שלא להלך בין חמה לצל. ולהזהיר למלמדי תינוקות שלא להכות לתלמידים בימים הללו מארבע שעות עד תשע שעות ביום. כדאיתא במדרש איכה. כתוב בשבולי הלקט. ועל שאנו עסוקין בהלכות תענית ובענין שריפת התורה נכתוב לזכרון מה שאירע בימינו על רוב עונותינו. שנשרפה תורת אלהים בשנת חמשת אלפים וארבע לבריאת עולם ביום ששי פרשת זאת חקת התורה. כעשרים וארבעה קרונות מלאים ספרי תלמוד. והלכות. ואגדות. בצרפת. כאשר שמענו לשמע אוזן. וגם מהרבנים שהיו שם שמענו שעשו שאילת חלום. לדעת אם גזירה היא מאת הבורא. והשיבו להם ודא גזירת אוריתא. ופירושו ביום ששי זאת חקת התורה היא גזירה. מאותו היום ואילך קבעוהו יחידים עליהם להתענות בו בכל שנה ושנה ביום ששי בפרשת זאת חקת התורה, ולא קבעוהו לימי החדש. תהא אפרה עלינו לכפרה. כעולה על מוקדה. וערבה לבני יהודה כמנחה הקריבה כהלכתה. כן תעלה אזכרתה. ויקיים עלינו האל קרא דכתיב (מלאכי ג') וערבה לה' מנחת יהודה וירושלים כימי עולם וכשנים קדמוניות. וכל הטובות והנחמות הכתובות על ידי נביאיו לקבץ גליותינו כאמור. (ישעיה נ''ט) ובא לציון גואל ולשבי פשע ביעקב נאם ה'. ולהורישנו שער אויבי ה'. כאמור (עובדיה א') וגלות החל הזה לבני ישראל אשר כנענים עד צרפת וגלות ירושלים אשר בספרד יירשו את ערי הנגב. וכיר''א. [תניא רבתי סימן נ''ח].
-----
בפרק בתרא דתעניות (כ''ו א') מתניתין חמשה דברים אירעו את אבותינו בשבעה עשר בתמוז וחמשה בתשעה באב, בשבעה עשר בתמוז נשתברו הלוחות ובטל התמיד והובקעה העיר ושרף אפוסטומוס הרשע את התורה והעמיד צלם בהיכל, בת''ב נגזר על אבותינו שלא יכנסו לארץ וחרב הבית בראשונה ובשניה ונלכדה ביתר ונחרשה העיר שחרש טורנוסרופוס הרשע את ההיכל. חרב הבית בראשונה מנא לן דכתיב בחדש החמישי בשבעה לחודש היא שנת תשע עשרה שנה למלך נבוכדנצר מלך בבל, וכתיב בחדש החמישי בעשור לחדש ותניא אי אפשר לומר בשבעה שכבר נאמר בעשרה וא''א לומר בעשרה שכבר נאמר בשבעה, הא כיצד בשבעה בו נכנסו האויבים להיכל ואכלו ושתו וקלקלו בו שביעי ושמיני ותשיעי עד שפנה היום שנאמר אוי לנו כי פנה היום כי ינטו צללי ערב, לעתותי ערב הציתו בו את האור ונשרף עם שקיעת החמה ובעשור לחודש, והיינו דאמר ר' יוחנן אלמלא הייתי באותו הדור לא קבעתיו אלא בעשירי. ורבנן אתחלתא דפורענותא עיקר. ירושלמי [תענית פ''ד ה''ו] ר' יהושע בן לוי הוה ציים תשיעי ועשירי, ר' לוי הוה ציים תשיעי ועשירי, פי' מנהג חסידות היה להם, וכל המוסיף להתאבל על ירושלים זכות היא לו. בשניה דתניא ר' יוסי אומר מגלגלין זכות ליום זכאי וחובה ליום חייב, אמרו כשחרב הבית בראשונה אותו היום ת''ב היה ומו''ש היה ומוצאי שביעית היה, ומשמרתו של יהויריב היתה והלוים עומדים על דוכנם ואומרים שירה, ומה שירה היו אומרים וישב עליהם את אונם וברעתם יצמיתם ולא הספיקו לומר יצמיתם ה' אלהינו עד שנכנסו גוים וכבשום וכן שניה. ולא שירה של יום היתה אלא איליא נפלה בפיהם.
תניא (ר''ה י''ח ב') אמר ר''ש ד' דברים היה ר' עקיבא דורש ואיני דורש כמותו ורואה אני את דברי מדבריו, דכתיב כה אמר ה' צבאות צום הרביעי וצום החמישי וצום השביעי וצום העשירי יהיה לבית יהודה לששון ולשמחה וגו', צום הרביעי זה תשעה בתמוז שבו הבקעה העיר שנאמר בחדש הרביעי בתשעה לחודש ויחזק הרעב בעיר וכתיב בתריה ותבקע העיר ולמה נקרא שמו רביעי שהוא בחדש הרביעי והוינן בה ממתניתין דקתני בשבעה עשר הבקעה העיר ומפרקינן אמר רבה לא קשיא כאן בראשונה כאן בשניה, דתניא בתשעה לחדש הבקעה העיר בראשונה ובשניה בשבעה עשר בו, צום החמישי זה תשעה באב שבו נשרף בית אלהינו שנאמר ובחדש החמישי בעשור לחודש היא שנת תשע עשרה שנה וגו' ולמה נקרא שמו חמישי שהוא בחדש החמישי, צום השביעי זה שלשה בתשרי שבו נהרג גדליה בן אחיקם ומי הרגו ישמעאל בן נתניה הרגו, ולמה נכתב כאן ללמדך ששקולה מיתתן של צדיקים כשריפת בית אלהינו, ולמה נקרא שמו שביעי שהוא בחודש השביעי, צום העשירי זה עשרה בטבת שבו סמך מלך בבל על ירושלים שנאמר ויהי דבר ה' אלי בשנה התשיעית בעשירי בעשור לחודש לאמר בן אדם כתב לך את שם היום את עצם היום הזה, ולמה נקרא שמו עשירי שהוא בחודש העשירי, והלא ראוי זה ליכתב בראשונה ולמה נכתב כאן כדי להסדיר חדשים כתקנן, ואני אומר בחמשה בו באתה שמועה לגולה שהוכתה העיר שנאמר ויהי בעשתי עשרה שנה בעשירי בחמשה לחדש לגלותנו בא אלי הפליט מירושלים לאמר הוכתה העיר ושמעו ועשו יום שמועה כיום שריפה, ורואה אני את דברי מדבריו שהוא אומר על ראשון אחרון ועל אחרון ראשון ואני אומר על ראשון ראשון ועל אחרון אחרון, אלא הוא מונה סדר חדשים ואני מונה סדר פורעניות, והלכתא ומנהגא כר' עקיבא, ובתשעה בתמוז אין מתענין אבל בשבעה עשר בו מתענין, דכיון שמתחלה קבלוהו עליהם על שם שבו הבקעה העיר בראשונה ובשניה הובקעה בשבעה עשר בו נהגו להתענות בשבעה עשר דחורבן שני חמיר לן. ומכל מקום צום רביעי הוא לבקיעת העיר ולצרות שהוכפלו בו, ומתניתין דקתני חמשה דברים פורעניות דתעניות קתני, והכי נמי מוכח בפ''ק דמגילה (ה' ב') דשבעה עשר תענית. ומיהו בתשעה בו אין מתענין שלא רצו לגזור עליהם להתענות בתשעה ובשבעה עשר בו, דארבעה צומות קבלו עליהם ואין מטריחין על הצבור יותר מדאי.
קרי להו ששון וקרי להו צום אמר רב פפא בזמן דאיכא שלום עביד ששון בזמן דאיכא שמד עביד צום. והאידנא דליכא שלום וליכא שמד רצו מתענין רצו אין מתענין. אי הכי תשעה באב נמי אלמה תנן על ששה חדשים השלוחין יוצאין על אב מפני התענית, אמר רב פפא שאני תשעה באב הואיל והוכפלו בו צרות, פירוש יש שלום היינו בזמן שבית המקדש קיים יהיו לששון ולשמחה, אין שלום כגון בזמן חורבן ואין שמד במקום ידוע בישראל רצו רוב צבור ונסכמו שלא להתענות אין ב''ד מטריחין עליהם להתענות, לפיכך אין שלוחין יוצאין, רצו רוב צבור להתענות מתענין, ועכשיו כבר רצו ונהגו להתענות בהם וקבלום עליהם, לפיכך אסור ליחיד לפרוץ גדרן, וכל שכן בדורות הללו שהרי בעונותינו שרבו יש שמד בישראל ואין שלום, הילכך חייבין הכל להתענות מדברי קבלה ותקנת נביאים.
ומסתברא דכולהו ארבע צומות תענית צבור הן, ונביאים גזרו אותם וכל חומרי תענית עליהן, מפסיקין בהן מבעוד יום ואסורין ברחיצה ובסיכה ובעילת הסנדל ובתשמיש המטה כת''ב, וקרא מקיש להו לתשעה באב, אלא האידנא כיון דבזמן דליכא שמד בטילין רצו ונהגו להתענות בהן ולא רצו לנהוג בהם בחומרות הללו, אבל מעיקר התקנה ודאי אסורין הן בכולן דלא גרעה גזרת נביאים מגזרת בית דין בתעניות אמצעיות ואחרונות, וכל דתקון נביאים כעין דאורייתא תקון, תשעה באב וד' צומות כיום הכפורים לעינוי, וכן לגבי תענית דמגלה אמרו במדרש תלים וצומו עלי ואל תאכלו ואל תשתו שלשת ימים לילה ויום וכי אפשר לאדם לעשות כן אלא שהיו מפסיקין מבעוד יום, ובתוספתא אמרו במסכת תענית כל אלו שאמרו אוכלין ושותין מבעוד יום ואסורין במלאכה וברחיצה וכו' מנין שהיום הולך אחר הלילה שנאמר לך כנוס את כל היהודים וצומו עלי שלשת ימים לילה ויום הא למדנו שאין תענית צבור נקבע על הצבור אלא בהפסקה מבעוד יום, ובחומרין אלו כולן שוין הן לתשעה באב בעינוי. והאי דנקיט בגמרא לאיסור תשעה באב בלחוד משום דשארא ברצו מתענין אוקמינהו ולא מדכרי להו במתני' ולא בגמרא כלל, והיינו דאמרינן במגילה (ה' א') רבי נטע נטיעה בפורים ורחץ בקרונה של צפורי בשבעה עשר בתמוז ובקש לעקור תשעה באב, לומר שעקר שבעה עשר בתמוז משום דאין שלום ואין שמד היה בימיו ומשום הכי רחץ, הא מעיקר דינא אסור הוא ברחיצה למתענין בו. וליכא לפרושי שרחץ והתענה בו, דהא אפילו תשעה באב בקש לעקור. דמיא הא מילתא לההיא דאמרינן בראש השנה (י''ח א') מעשה וגזרו תענית בחנוכה וירד ר' אלעזר ורחץ ור' יהושע וסיפר אמרו להם צאו והתענו על מה שהתעניתם הא למתענין בו מן הדין אסורין ברחיצה כדפרישית, אלא מיהו האידנא פוק חזי מה עמא דבר. [ספר תורת האדם להרמב''ן ענין אבלות ישנה].
-----
ארבע תעניות נצטוינו מפי קבלה להתענות בכל שנה בימים הקבועים להם על צרות שארעו לאבותינו בימים ההם. כתב (הר''ש) [הר''ם] יש שם ימים שכל ישראל מתענין מפני הצרות שארעו להם כדי לעורר הלבבות ולפתוח דרכי התשובה, ויהיה זה זכרון למעשנו הרעים ולמעשה אבותינו שהיו כמעשנו עתה, עד שגרם להם ולנו אותן הצרות, שבזכרון דברים אלו נשוב להטיב שנאמר והתודו עונם ואת עון אבותם, ע''כ. אלו הם ארבע תעניות שבעה עשר בתמוז ותשעה באב וצום גדליה ועשרה בטבת, הוא שאמר הנביא כה אמר ה' צום הרביעי וצום החמישי וצום השביעי וצום העשירי יהיו לבית יהודה לששון ולשמחה וגו'. ולמדנו מפי השמועה צום הרביעי זה שבעה עשר בתמוז שהוא החדש הרביעי, צום החמישי זהו תשעה באב שהוא חדש חמישי, צום השביעי זה צום גדליה שהוא בחדש השביעי, צום העשירי זה עשרה בטבת שהוא בחדש העשירי. [הבתים — שערי תענית שער שישי].
-----
יש תעניות שמתענין הצבור לזכרון על צרות שעברו והם ד', א. ג' בתשרי שבו ביום נהרג גדליה בן אחיקם, אמרו כי בר''ה נהרג ונדחה תעניתו ליום חול. ב. י' בטבת שבו סמך מלך בבל ידו על ירושלים. ג. י''ז בתמוז שארעו בו ה' דברים נשתברו הלוחות ובוטל התמיד והובקעה העיר ושרף אפוסטמוס את התורה והעמיד צלם בהיכל. ד. ט' באב ובו ארעו לאבותינו ה' דברים נגזר על אבותינו שלא יכנסו לארץ וחרב הבית בראשונ' ושניה ונלכדה ביתר ונחרשה העיר. וכל אלו הד' צומות אמרו ז''ל יש שמד מתענין אין שמד רצו אין מתענין, ומ''מ אם הסכימו הצבור להתענות, האוכל ושותה בהן כפירש מדרכי צבור ואינו רואה בנחמת צבור כמו שכתבתי בח''א [תענית י''א ע''א]. ובכלן אוכלים ושותים בלילה בכניסתו ומותרין במלאכה ובנעילת הסנדל ובשאר הדברי' האסורי' בתענית צבור, זולתי בט' באב שהרי הוא כתענית צבור ליאסר בכל אלו הדברים כמו שכתבתי [תענית י''א ע''ב] דאין תענית צבור בבבל, פי' ליאסר בכל הדברים הללו אלא ט' באב בלבד. כל זה פשוט. [רבינו ירוחם ני''ח ח''ב].
-----
מלבד תענית של ט''ב צריכין כל ישראל להתענות ג' תעניות בכל שנה והם צום הד' וזהו י''ז בתמוז וצום הז' שזהו צום גדליה וצום היו''ד וזהו יו''ד בטבת ולא נהגו להחמיר בהם כחומרת ט''ב. [אהל מועד שער מועד קטן דרך ה'].
-----
והתעניות הנוהגין הם. שלשה בתשרי שבו נהרג גדליה בן אחיקם שהיה עומד בפרץ. ועשרה בטבת שבו סמך נבוכדנצר על ירושלם. ושבעה עשר בתמוז שאירעו בו חמשה דברים, נשתברו הלוחות ובטל התמיד מבית ראשון והובקעה העיר בחרבן שני ושרף אפסתומוס הרשע ספר תורה והעמיד צלם בהיכל. ובכל אלו אין פוסקין סעודתם מבעוד יום, ונועלין סנדליהן ואינן אסורין ברחיצה ולא במלאכה. והמתפלל באלו התעניות, החזן אומר ברכת כהנים במנחה, וכדאמרינן (תענית כ''ו, ב') מאי טעמא פרסי ידיהו במנחתא דתעניתא, משום דכיון דסמוך לשקיעת (המנחה) [החמה] קא פרסי כתפלת נעילה דמי. ובמקומות שנוהגין שאין אומרים ברכת כהנים במנחה, משום שמתפללין המנחה בשעת המנחה גדולה ולאו סמוך לנעילה הוא. [צרור החיים הדרך האחד עשר].
-----
וד' תעניות המפורשים בקבלה כמו שכתוב צום הד' צום הה' וצום הז' וצום העשירי יהיה לבית יהודה לששון ולשמחה וכו' וצום הד' זה י''ז בתמוז שהוא בחדש הרביעי וה' דברים קשים אירעו בו נשתברו הלוחות ובטל התמיד והובקעה העיר דכתיב בחדש הרביעי בתשעה לחדש וגו' וכתיב בתריה ותבקע העיר והוינן בה ממתני' דקתני בי''ז נבקעה העיר ומפרקי' לא קשי' כאן בראשונה כאן באחרונ' דתניא בט' לחדש הובקעה העיר בראשונה ובשניה בי''ז בו ובט' לחדש תמוז אין מתענין אבל בי''ז בו מתענין דחורבן שני חמיר לן טפי ומ''מ צום רביעי הא לבקיע' העיר ולא רצו לגזור עליהם להתענו' בט' ובי''ז בו דד' תעניו' קבלו ולא עוד. ובו שרף אפוסטמוס את התורה והעמיד את הצלם בהיכל. [תענית כ''ט ע''א] צום הה' זה ט' באב שהוא בחדש החמישי וה' דברי' קשי' אירעו בו נגזר על אבותינו במדבר שלא יכנסו לארץ וחרב הבית בראשונה ובשניה. מנלן דכתיב בחדש החמישי בז' לחדש וכתיב בחדש החמישי בי' לחדש ותניא אי אפשר לומר בז' שכבר נאמר בי' וא''א לומר בי' שכבר נאמר בז' הא כיצד בז' נכנסו להיכל ואכלו ושתו וקלקלו ז' ח' וט' עד שפנה היום שנא' אוי לנו כי פנה היום כי ינטו צללי ערב לעתות ערב הציתו בו את האור ונשרף עם שקיעת החמה ובעשור לחדש והיינו דא''ר יוחנן אלו הייתי באותו הדור לא קבעתיו אלא בעשירי ורבנן אתחלת' דפורענות' עיקר ירושלמי דר' פלוני ור' פלוני הוו ציימי תשיעי ועשירי פי' מנהג חסידו' היה להם וכל המוסיף להתאבל זכות היא לו. בשניה מנין דתניא כשם שמגלגלין זכות ע''י זכאי וחובה ע''י חייב כך מגלגלין זכות ליום זכאי וחובה ליום חובה. ונלכדה ביתר והיא עיר גדולה בישראל והיו בה אלפים ורבבות מישראל ונפלו ע''י עכו''ם ונהרגו כלם והיתה שם צרה גדולה כיום חרבן בית המקדש ובו ביום חרש טורנסרופוס מלך ארם את ההיכל ואת סביבותיה לקיים מה שנא' ציון שדה תחרש. צום השביעי זה צום גדליה שהוא בחדש הז' שבו נהרג גדליה בן אחיקם ונכבית גחלת ישראל הנשארה וסבב להם את גלותם. צום הי' הוא י' בטבת שהוא בחדש העשירי שבו סמך מלך בבל על ירושלם והביאם במצור ובמצוק ובד' צומות אלו מתענין ישראל מפני הצרות הנזכרות שאירעו להם כדי לעורר הלבבות ולפתוח דרכי תשובה ויהיה זה זכרון למעשה אבותינו הרעים ולמעשינו הגורמים לנו הצרות ונשוב להטיב ולעשות תשובה שלימה. כתבו הר''י מקור' והרשב''א ז''ל ד' צומות אלו יש גזירה צום יש שלום פי' שישראל עומדין על אדמתן י''ט אין גזירה ואין שלום פי' שישראל בארץ האויב רצו מתענין רצו אין מתענין חוץ מט' באב שהוכפלו בו צרות ובאר עוד הרשב''א ז''ל ומסתברא אע''פי שהורגלו להתענות לא רצו עכשיו להתענות אין מתענין ע''כ והרמב''ן ז''ל כתב ועכשיו נהגו כבר ורצו להתענות וקבלו עליהן לפיכך אסור ליחיד ליפרוץ גדרן וכל שכן בדורות הללו שהרי בעונותינו שרבו יש גזירה בישראל ואין שלום הילכך חייבין הכל להתענות מדברי קבלה ותקנת נביאים עכ''ל. [ארחות חיים הלכ' תענית סימן י''ח].
-----
ארבעה תעניות המפורשים בקבלה כמו שכתוב צום הרביעי וצום החמישי וצום השביעי וצום העשירי (יהיו) [יהיה] לבית יהודה לששון ולשמחה. צום הרביעי זה י''ז בתמוז, שהוא בחודש הרביעי. וה' דברים קשים אירעו בו. א', נשתברו הלוחות. ב', בטל התמיד מבית ראשון. ג', הובקעה העיר ב' פעמים. ד', שרף אפוסטמוס את התורה, ה', העמיד צלם בהיכל. צום החמישי זה ט' באב, שהוא בחודש החמישי. וה' דברים [קשים] אירעו בו. אחד, נגזר על ישראל במדבר שלא יכנסו לארץ. וחרב הבית בראשונה ובשניה. ונלכדה עיר גדולה בישראל, ובתר שמה, והיו בה אלפים ורבבות מישראל, ונפלו ביד גוים, ונהרגו כולם, והיתה שם צרה גדולה כחורבן בית המקדש. ובו ביום חרש טורנוסרופוס מלך אדום את ההיכל ואת סביביו, לקיים מה שנאמר ציון שדה תחרש. צום השביעי זה צום גדליה, שהוא בחודש השביעי. ובו נהרג גדליה בן אחיקם, ונכבית גחלת ישראל הנשארת, וסבב להם הגלות. צום העשירי, הוא עשרה בטבת, שהוא בחודש העשירי. שבו סמך מלך בבל הרשע ידו על ירושלים, והביאה במצור ובמצוק. בד' הצומות האלו מתענין ישראל מפני הצרות הנזכרות שאירעו להן, כדי לעורר הלבבות, ולפתוח דרכי התשובה, ויהיה זה זכרון למעשה אבותינו הרעים ולמעשינו שגורמין הצרות, ונשוב להטיב ולעשות תשובה שלימה. [כל בו הלכ' תשעה באב סימן ס''ב].
-----
ומלבד אלו הד' צומות, נהגו ישראל להתענות בי''ג באדר, זכר לתענית שגזרה אסתר בימי המן, שנאמר דברי הצומות וזעקתם. והוא תענית של שמחה, ולזכון הנס קבלוהו בשמחה באותה שעה עליהם ועל זרעם ותענית זה נקרא תענית אסתר. ואם חל להיות בשבת, מקדימין ומתענין בשישי שהוא י''ב באדר. ויש מקדימין ומתענין בחמישי, שאין מתענין בערב שבת מפני דרכי האמורי. אבל אחד מד' הצומות שחל להיות בשבת, מאחרין ודוחין אותו עד אחר השבת. [כל בו הלכ' תשעה באב סימן ס''ב].
-----
ובשבת שקודם להם, אחר קריאת ההפטורה קודם אשרי, צריך שיכריז שליח צבור ולהודיע לקהל באיזה יום יחול הצום, ואומר אחינו בני ישראל שמעו, צום פלוני יום פלוני יהפוך אותו הקדוש ברוך הוא לששון ולשמחה, כמו שהבטיחנו בנחמות, ונאמר אמן. וג' תעניות אין מכריזין עליהם, ט' באב, יום הכפורים ופורים, וסימנך אכ''ף. [אבודרהם סדר תפילת התעניות].
-----
כתב הרמב''ם, יש שם ימים שכל ישראל מתענין בהם, מפני הצרות שארעו בהם, כדי לעורר הלבבות, ולפתוח דרכי התשובה, ויהיה זה זכרון למעשינו הרעים, ומעשה אבותינו שהיו כמעשינו עתה, שגרם לנו ולהם אותם הצרות, שבזכרון דברים אלו נשוב להיטיב, שנאמר (ויקרא כ''ו, מ') והתודו את עונם ואת עון אבותם. ואלו הן: י''ז בתמוז, ותשעה באב, וצום גדליה, ועשרה בטבת, ומפורשים הם בדברי זכריה, שנאמר (ח', י''ט) כי כה אמר ה' צבאות צום הרביעי וצום החמישי וצום העשירי יהיו לבית יהודה לששון ולשמחה ולמועדים טובים, והאמת והשלום אהבו. צום הרביעי, זה שבעה עשר בתמוז, שבו הבקעה העיר, שנאמר (ירמיה נ''ב, ו' ז') בחדש הרביעי בתשעה לחודש ויחזק הרעב בעיר, וכתיב ותבקע העיר. ואף על פי שאומר בפסוק שבתשעה לחודש הבקעה העיר, עתה מתענין בי''ז בו, שמתחילה תקנו התענית בתשעה בו, לפי שבט' בו הבקעה העיר בראשונה. ובשניה הבקעה בי''ז בו, וכיון שבשניה הבקעה בשבעה עשר בו, תקנו להתענות בי''ז בו, דחורבן בית שני חמיר לן. ונקרא צום הרביעי, שהוא בחודש הרביעי, שמונין לחדשים מניסן. (תענית כ''ו ע''א) וחמשה דברים ארעו את אבותינו בי''ז בתמוז, ואלו הן, נשתברו הלוחות, ובוטל התמיד מבית ראשון, והבקעה העיר ירושלים בחורבן שני, כמו שאמרנו, ושרף אפוסטמוס את התורה, והעמיד צלם בהיכל. וצום החמישי זה תשעה באב, שבו נשרף בית אלהינו, שנאמר במלכים (מלכים ב כ''ה, ח') ובחודש החמישי בשבעה לחדש וגו', וישרוף את בית ה', וכתיב בירמיה (נ''ב, י''ב) ובחודש החמישי בעשור לחודש וגו', וישרוף את בית ה', ומפרש בגמרא, הא כיצד, בז' בו נכנסו גוים להיכל, ואכלו ושתו וקרקרו בו שמיני ותשיעי, ולעתות ערב הציתו בו את האש, ונשרף עם שקיעת החמה, ובעשור לחודש, והיינו דאמר רבי יוחנן (תענית כ''ט ע''א) אלו הייתי באותו הדור לא קבעתיו אלא בעשירי, שרובו של היכל בעשירי נשרף, ורבנן, אתחלתא דפרענותא עיקר, ואמרינן בירושלמי, רבי יהושע בן לוי צים תשיעי ועשירי. רבי אבין צים תשיעי ועשירי, רבי לוי צים תשיעי וליל עשירי. ולכן היה נוהג הרא''ש שלא לאכול בשר בליל עשירי. ונקרא צום החמישי, בעבור שהוא בחודש החמישי. וחמישה דברים ארעו את אבותינו בתשעה באב, ואלו הן (שם כ''ו ע''ב) נגזרה גזרה על אבותינו שלא יכנסו לארץ, וחרב הבית בראשונה ובשניה, ונלכדה ביתר, שהיתה עיר גדולה לאלהים, והיא והמצודה וקצת מקומות שבגליל נשארו מגלות ירושלים כמה זמן אחר החורבן, והיו בהם אלפים ורבבות מישראל, והיה להם מלך גדול, ובן כוזיבא שמו, איש מצליח, וחשבו כל ישראל וגדולי החכמים שהוא מלך המשיח, וגברה מלכות רומי עליה, ולכדוה, ונהרגו כולם, והיתה צרה גדולה, כמו חורבן בית המקדש. וחרש את ההיכל ואת כל סביביו טורנוסרופוס הרשע, שהיה ממלכי אדום, לקיים מה שנאמר (ירמיה כ''ו, י''ח) ציון שדה תחרש. וצום השביעי זה ג' בתשרי, שבו נהרג גדליה בן אחיקם, ונכבית גחלת ישראל הנשארת, וסבב להם גלות וצרה גדולה, ונקרא צום השביעי, שהוא בחודש השביעי. וצום העשירי זה עשרה בטבת, שבו סמך נבוכדנאצר מלך בבל ידו על ירושלים, והביאה במצור ובמצוק, שנאמר (יחזקאל כ''ד, א' ב') ויהי דבר ה' אלי בשנה התשיעית בחודש העשירי בעשור לחודש לאמר, בן אדם כתוב לך את שם היום את עצם היום הזה סמך מלך בבל אל ירושלים בעצם היום הזה. ונקרא צום העשירי, שהוא בחודש העשירי. והיה ראוי להקדימו קודם, כסדר הפרעניות, אלא שכתב כסדר החדשים. ומקשי בגמרא (ראש השנה י''ח ע''ב) וקרי להו ששון וקרי להו צום, ומתרץ רבא, בזמן דאיכא שלום, כגון שבית המקדש קיים, עביד ששון, בזמן דאיכא שמד, עביד צום, והאידנא דליכא שלום וליכא שמד, רצו מתענין רצו אין מתענין, פירוש, דליכא שלום, שהבית חרב, וליכא שמד במקום ידוע מישראל, רצו רוב הצבור והסכימו שלא להתענות אין בית דין מטריחין עליהם להתענות, רצו רוב הצבור להתענות מתענין. וכתב הרמב''ן, ועכשיו כבר רצו ונהגו להתענות, וקבלו עליהם, לפיכך אסור ליחיד לפרוץ גדרן, וכל שכן בדורות הללו, שבעונותינו שרבו צרות בישראל, ואין שלום. הלכך חייבין הכל להתענות, מדברי הקבלה ומתקנת נביאים, עד כאן. [אבודרהם סדר תפילת התעניות].
-----
תשעה בתמוז שבו הובקע העיר. וה''מ בראשונה אבל בשניה הובקע בי''ז בתמוז, וכן איתא בברייתא דתענית [שם] שהבאתי, ה' דברים אירעו לאבותינו בי''ז בתמוז, נשתברו הלוחות ובטל התמיד והובקעה העיר באחרונה, ושרף אפסטמוס התורה, והעמיד צלם בהיכל. ועל כן אנו עושים תענית בי''ז בתמוז. והך ברייתא איתא נמי בירושלמי [תענית פ''ד ה''ה] וגרסי' שבעה עשר, ואע''ג דכתיב בקרא ט' לחודש אגב צערייהו טעו במנין, והכתוב מונה לאותו מנין שהיו מונין, כך מפרש בירוש'. שבו נשרף בית אלקינו. בסוף פרק בתרא דתענית [כ''ט ע''א] רמי קראי אהדדי, כתוב אחד אומר בז' לחודש במלכים [מלכים ב' כ''ה], (ובישעיה) [ובירמיה נ''ב י''ב] כתיב בעשירי לחודש הא כיצד נכנסו בו בשביעי והיו שם שביעי שמיני ותשיעי ולעת ערב של תשיעי הציתו האש בו. וצום השביעי זה צום ג' בתשרי. נראה דקבלה בידם היתה כך, דהפסוק אין מוכיח כלום, ואין בפר' רק בחודש השביעי הרגו [מ''ב כ''ה כ''ה]. [תוספות ישנים].
-----
חמשה דברים קשים ארעו לאבותינו בשבעה עשר בתמוז. א. נשתברו הלוחות, שבששה בסיון נתנה (רשות) [תורה] לישראל ומשה עלה (בתשעה) [בשבעה] בו, ועמד ארבעים יום ובירידתו מצא ישראל שעשו העגל ושבר הלוחות.  ב. בטל התמיד ודבר זה למדנו מפי השמועה. ג. הובקעה העיר בשניה, ואע''פ שבראשונה הובקעה בתשעה בו, לא קבעו בו שאין מטריחין על הצבור יותר מדאי. ד. שרף אפוסטומוס הרשע את התורה, דבר זה למדנו מפי השמועה. ה. העמיד צלם בהיכל, שנאמר ומעת הוסר התמיד לתת שקוץ משומם. [הבתים — שערי תענית שער שישי].
-----
זה תשעה בתמוז שבו הובקעה העיר. זו היא גרס' רוב הספרים וקרא נמי בט' לחדש כתי'. וכי תימא אם כן למה אין מתענין בתשעה לחדש דהא הוא ניהו צום הרביעי. י''ל דכיון שמתחלה קבלו עליהן תשיעי לחדש על שם שבראשונה הובקעה העיר בו ובשניה הובקעה בי''ז בו נהגו להתענות בי''ז משום דחורבן שני חמיר לן טפי. וה''נ מוכח בפ''ק דמגלה די''ז תענית הוא. וכי תימא יתענו נמי בט' בו. איכא למימר דארבעה צומות בלחוד קבלו עלייהו ואין מטריחין על הצבור יותר מדאי. ומיהו יש מקצת נוסחאו' שכתוב בהן זה י''ז בתמוז ובירוש' נמי הכי איתא. והקשו התם והא תשעה לחדש כתיב ומפרקי' קלקול חשבונות הי' שם כלומר דודאי בי''ז היה בראשונה כמו שהיה בשניה דמגלגלין חובה ליום חוב אלא מפני רוב הצרה טעו בחשבון ונתקלקלו בו וחשבו שהיה בט' לחדש וקרא כי כתיב לחשבון העם כתיב. [חידושי הר''ן].
-----
צום גדליה ותפלת י' י''ת. במס' ר''ה בפ' קמא בגמרא על ששה חדשים שלוחין יוצאין צום השביעי זה שלשה בתשרי שבו נהרג גדליה בן אחיקם ללמדך ששקולה מיתתן של צדיקים כשריפת בית אלהינו אע''פ שנהרגו כמה צדיקים שאין אנו מתענין אלא על זה כי כשהפקיד מלך בבל זה הצדיק כששמעו שבו כל היהודים מכל המקומות אשר נדחו שם כשנהרג נפוצו כל היהודים הנקבצים אליו ואבדה שארית יהודה כדכתיב בירמיה ומסיק רב פפא כשיש שלו' יהיו לששון ולשמחה יש שמד צום ואין שלום רצו מתענין רצו אין מתענין. בפ''א דברכות (דף י''ב) אמר רבה בר חנינא סבא משמיה דרב כל השנה כולה אדם מתפלל האל הקדוש ומלך אוהב צדקה ומשפט. חוץ מר''ה ויו''כ שמתפלל המלך הקדוש והמלך המשפט. וכן הלכה ומתפללים זכרנו לחיים במגן מי כמוך במחיה ואומר המלך הקדוש המלך המשפט וכתוב לחיים במודים בספר חיים ומסיים עושה השלום ואומר א''מ בבקר ובערב לבד מן השבת. [הרוקח סימן ר''ה].
-----
צום גדלי' בן אחיקם בג' תשרי ששקולה מיתת צדיקים כשריפת בית אלקינו ופסק רבינו יצחק בר' יהודא שמתענין ומתפללין ענינו ונופלין על פניהם וקורין ויחל ואם יש למול נער א' בצום גדלי' מתפללין סליחות וא''א וויד[ו]י וא''א והוא רחום יכפר ולא תחנונים וש''ץ מברך על היין ואינו טועם ולא תינוק דילמא אתא למסרך אלא לשה' עד לאורתא ולישתיה אמי' דרבי' וכן המנהג. (עיין בפ' מהר''ם רקאנטי סי' תקצ''ו שכתב בשם ר' בר יהוד' אלא או לשתי' אמי' דינוקא או לשהי' עד אורתא וכתב ע''ז משמע דבתענית לא בעי היולדות למיתב בתעניתא ביום המילה בר מיוה''כ שהוא דאורייתא עכ''ל אמנם בלקוטי פרדס לרש''י בענין מילה כתוב תשו' זו דר''י בר יהודא ז''ל והעתיק בזה''ל אלא לשהי' עד לאורתא ולשתי' אמי' דינוקא כי בעי למיתב בתעניתא דאע''ג דאמר המברך צריך שיטעם כי טועם לי' אחר ש''ד וכן הוא בשבולי לקט ס' צ' וכן בטור ס' רס''ה ובכ''ב עיי''ש ונראה דמפרש כי בעי' למיתב בתעניתא ר''ל היכא שהיא צריכה לישב בתעניתא כגון ביוה''כ עיין ב''י ביו''ד ס' רס''ה וא''ח ס' תקנ''ט ומ''מ הדיוק שמדייק מהר''ם רקאנטי צ''ע). [מעשה רוקח סימן קל''ז].
-----
עשרה בטבת בפרק א' במס' ר''ה (דף י''ח) צום העשירי זה עשרה בטבת שבו סמך מלך בבל על ירושלים למה נקרא צום העשירי שהוא חדש עשירי. ומסיק רב פפא בזמן דיש שלום יהיו לששון ולשמחה בזמן דאיכא שמדא צום אין שמד ואין שלום רצו מתענין לא רצו אין מתענין, ועתה מתענין ואל תטוש תורת אמך. אע''ג דאמרי' בפ' בת' דמגילה (דף ל''א) בתעניות ברכות וקללות, במסכת סופרים (פי''ז ה''ז) וכן פסק רב יהודאי גאון בבשר על גבי גחלים בעצירת גשמים קורין ברכות וקללות אבל בתעניות אחרות קורין ויחל משה ומפטירין במנחה דרשו. וקיימא לן בפ' א' דתענית (דף י''ג) יחיד מתפלל עננו בשומע תפלה וש''ץ בין גואל לרופא. שכח ולא התפלל אין מחזירין אותו כדאמרינן בפ' במה מדליקין (דף כ''ד). [הרוקח סימן רכ''ז].
-----
וששאל ויהי בשתי עשרה שנה בעשירי בחמשה לחדש לגלותנו מהו לגלותנו, וכמה נשתהא ביאת הפליט אחר שהוכתה העיר, ולאיזה חשבון מנה שתי עשרה, המקרא הזה מסורס הוא. וכן פירושו, ויהי בשתי עשרה שנה לגלותנו בעשירי בחמשה לחדש. ומהו לגלותנו, הוא גלות יכניה שקדמה אחת עשרה שנה לחרבן ירושלים שגלה צדקיהו. שהרי יחזקאל גלה עם החרש והמסגר שגלו עם יכניה, כמו שנאמר בתחלת הספר שנדבר עמו בשנה החמישית לגלות המלך יהויכין. ונגלה עליו בארץ כשדים על נהר כבר, ועדיין היתה העיר קיימת וצדקיהו מלך בתוכה. ובעשתי עשרה שנה לצדקיהו הוכתה העיר בתשעה באב. והוא שתים עשרה לצדקיהו, שהיא שנת שתים עשרה גם לגלות יהויכין, בא הפליט שנה אחרי שהוכתה העיר ארבעה ימים. [שו''ת לרש''י סימן ו'].
-----
פרק ראשון. ניסן. 00אילין יומיא דלא להתענאה בהון ומקצתהון דלא למספד בהון. מן ריש ירחא דניסן ועד תמניא ביה איתוקם תמידא דלא למיספד בהון. שהיו צדוקין אומרים מביאים תמידין משל יחיד וזה מביא שבת אחד וזה מביא שתי שבתות וזה מביא שלשים יום. ומה היו דורשים אמרו כתוב בתורה [במדבר כ''ח] את הכבש אחד תעשה בבקר. ליחיד משמע. אמרו להם חכמים אין אתם רשאים לעשות כן לפי שאין קרבן צבור בא אלא משל כל ישראל שנאמר [שם] צו את בני ישראל וגו'. קרבני זה הדם. לחמי אלו חלבים. לאשי זה הקטורת. ריח זו הלבונה. ניחחי אלו הנסכים. וכל שהוא כריח ניחוחי תשמרו להקריב לי במועדו שיהא כולם באים מתרומת הלשכה. [מנחות מ''ט ע''ב] ר' עקיבא אומר מניין שלא יצא וירעה בעדר ת''ל [שם] תשמרו להקריב לי במועדו. ולהלן הוא אומר [שמות י''ב] והיה לכם למשמרת עד ארבעה עשר יום. מה להלן מבקרין אותו ארבעה ימים קודם לשחיטתו. אף כאן מבקרין אותו ארבעה ימים קודם לשחיטתו. וכשגברו עליהם ונצחום התקינו שיהיו שוקלין שקליהן ומניחין אותן בלשכה והיו תמידין קריבין משל צבור. וכל אותן הימים שדנום עשאום ימים טובים. ומתמניא ביה ועד סוף מועדא איתותב חגא דשבועיא די לא למספד ואיזה זו עצרת. והלא לא נצרכו לכתוב כל הימים טובים שבמגילה. אלא שהיו דנין כנגד הבייתוסין שהיו אומרים עצרת לאחר שבת נטפל להם ר' יוחנן בן זכאי ואמר להם שוטים זו מניין לכם ולא היה בהם אדם שהחזיר לו דבר חוץ מזקן אחד שהיה מפטפט כנגדו. ואמר משה רבינו אוהב את ישראל היה וידע שהעצרת יום אחד הוא לפיכך עמד ותקנה לאחר השבת כדי שיתענגו שני ימים זה אחר זה קרא לו המקרא הזה [דברים א'] אחד עשר יום מחורב דרך הר שעיר עד קדש ברנע ואם משה רבינו אוהב את ישראל היה מפני מה עכבם במדבר ארבעים שנה א''ל רבי ובכך אתה פוטרני א''ל שוטה שבעולם ולא תהא תורה שלימה שלנו כשיחה בטילה שלכם אמר לו ובמה אתה פוטרני א''ל הכתוב אומר [ויקרא כ''ג] וספרתם לכם ממחרת השבת וגו' יכול לא יהא המנין תלוי אלא בשב[ו]עות ת''ל תספרו חמשים יום הא כיצד אירע יום ט''ו להיות בשבת מונה שבע שבתות חל להיות אחר שבת מונה חמשים יום וכשאתה קורא ממחרת השבת ממחרת יום טוב הראשון של פסח. ור' אליעזר אומר אינו צריך הרי הוא אומר [דברים ט''ו] תספור לך מהחל הספירה התלויה בב''ד יצאתה שבת בראשית שספירתה בכל אדם. רבי יהושע אומר אמרה תורה מנה ימים וקדש ראש חודש מנה ימים וקדש עצרת מה ראש חודש סמוך לביאתו ניכרת [אף עצרת סמוך לביאתו ניכרת] (כו'). ר' ישמעאל אומר אמרה תורה הבא עומר בפסח והבא שתי הלחם בעצרת. מה להלן רגל אף כאן רגל ותחילת רגל. ר' יהודא בן בתירא אומר נאמר שבת למטה ונאמר שבת למעלה מה להלן רגל ותחילת הרגל בסמוך לו. [אף כאן רגל ותחלת רגל סמוך לה] וכשאתה קורא ממחרת השבת ממחרת יום טוב הראשון של פסח.
פרק שני. אייר. 00בשבעה באייר חנוכת שור ירושלים דלא למספד. בשני מקומות כתוב במגלה הזאת חנוכת ירושלים דלא למספד, אחד כשעלו ישראל מהגולה. ואחד כשפרצוהו מלכי יון וגדרוהו בית חשמונאי שנאמר [נחמיה ו' ט''ו] ותשלם החומה בעשרים וגו' ואף על פי שנבנתה החומה עדיין השערים לא עמדו שכן הוא אומר [שם פסוק א'] גם עד העת ההיא דלתות לא העמדתי בשערים ואומר [שם ג' פסוק ט''ו] הוא יבננו ויטללנו ויעמידו דלתותיו מנעליו וגו'. ואומר [שם ז' א'] ויפקדו המשוררים והשוערי' ועושי המלאכה וכשגמרו למנותם אותו היום עשאוהו י''ט. בארבעה עשר ביה נכיסת פסחא זעירא דלא למספד. [חולין קכ''ט ע''ב] וזו השיב ר' יהושע את ר' אליעזר שהיה רבי אליעזר אומר אבר מן החי טמא ואבר מן המת טהור אמר לו ר' יהושע אם אבר מן החי טמא כל שכן ק''ו מן המת מה אם החי שהוא טהור אבר הפורש ממנו טמא המת שהוא טמא לא כל שכן. וכתוב במגילת תענית פסחא זעירא דלא למספד ק''ו לפסחא רבא. [ב''ב קנ''ו ע''ב] ועוד דבר אחר השיב ר' יהושע שהיה ר' אליעזר אומר זכין לקטן ואין זכין לגדול. א''ל ר' יהושע אם לקטן אמרת ק''ו לגדול. וכמצות פסח גדול כך מצות פסח קטן. בעשרין ותלתא ביה נפקו בני חקרא מירושלים. הוא דכתיב [ש''ב ה'] וילכוד דוד את מצודת ציון היא עיר דוד זה הוא מקום חקראים עכשיו שהיו מצירים לבני ירושלים ולא היו ישראל יכולין לצאת ולבוא מפניהם ביום אלא בלילה וכשגברה בית חשמונאי הגלו אותם משם ואותו היום שעקרום עשאוהו יום טוב. בעשרין ושבעה ביה איתנטילו כלילאי מיהודה ומירושלים. שבימי מלכות יון היו מביאים עטרות של ורד ותולין אותן על פתחי בתי ע''ז שלהם ועל פתחי החנויות ועל פתחי החצירות ושרין בשיר לעבודה זרה וכותבין על מצחו של שור ועל מצחו של חמור שאין לבעליהן חלק באלהי ישראל כמו שהיו פלשתים עושים כמו שנאמר [ש''א י''ג] וחרש לא ימצא וגו' והיתה הפצירה פים וגו'. וכשגברה יד בית חשמונאי בטלום ויום שבטלום עשאוהו י''ט.
פרק שלישי. סיון. 00בשבעה עשר בסיון אחידת מגדל צור [מגילה ו' ע''א]. זו קסרי בת אדום שהיא יושבת בין החולות והיא היתה לישראל יתד רעה בימי יונים וכשגברה יד בני חשמונאי כבשום והוציאום משם והושיבו ישראל בתוכה ואותו היום שכבשוה עשאוהו יום טוב. בחמשה עשר ביה ובשיתא עשר ביה גלו אנשי בית שאן ואנשי בקעתא. ואף הם היו יתד רעה לישראל בימי יונים כלפי הערביים מפני שלא נתחייבו גלות בראשונה ולא הגלה אותם לא יהושע בן נון ולא דוד מלך ישראל וכיון שנתחייבו גלות גברה ידם של בית חשמונאי והגלו אותם ואותו היום עשאוהו יום טוב. ששמחה היא לפני המקום שמלכות הרשעה נעקרה מן העולם שנאמר (עובדיה א' כ''א) ועלו מושיעים בהר ציון וגו'. [תהלים י''א] ה' מלך עולם ועד אימתי כשיאבדו גוים מארצו. ואומר [שם ק''ד] יתמו חטאים מן הארץ וגו'. בעשרים וחמשה ביה איתנטילו דימסנאי מיהודה ומירושלים [סנהדרין צ''א ע''א]. כשבאו בני ישמעאל לעורר על ישראל על הבכורה ובאו עמהם שתי משפחות רעות כנעניים ומצריים אמרו מי ילך וידון עמהם אמר להם גביהא בן פסיסא שוער הבית לחכמים אני אלך ואדון עמהם. אמרו לו הזהר שלא תחליט [להם] את [ארץ] ישראל אמר להם אלך ואדון עמהם אם ינצחוני אמרו להם הדיוט שבנו נצחתם. אמרו ישמעאלים כתוב בתורה [בראשית ט''ו] ביום ההוא כרת ה' את אברהם ברית לאמר לזרעך נתתי את הארץ הזאת ואנו מזרעו של אברהם שישמעאל בן אברהם ונחלוק עמכם. השיב להם גביהא בן פסיסא כתוב בתורה [שם כ''ה] ולבני הפילגשים אשר לאברהם נתן אברהם מתנות. וכתוב בתורה [שם] ויתן אברהם את כל אשר לו ליצחק ברחו להם, כנעניים אמרו ארץ כנען שלנו שכן כתוב בתורה [במדבר ל''ד] ארץ כנען לגבולותיה אמר להם גביהא בן פסיסא וכי יש גזר דין שמקצתו בטל ומקצתו קיים הרי כתוב בתורה [בראשית ט'] ויאמר ארור כנען עבד עבדים וגו' עבד שקנה נכסים עבד למי ונכסים למי ולא עוד אלא שיש לכם שנים הרבה שלא עבדתם אותנו. אמר להם אלכסנדרוס תשובה נצחת השיב אתכם אם אתם מחזירין תשובה הרי מוטב ואם לאו הרי אתם לו לעבדים. אמרו [לו] תן לנו זמן שלשה ימים הלכו ולא מצאו תשובה מיד הניחו בתיהם כשהם מלאים שדותיהם כשהם זרועות כרמיהם כשהם נטועות הלכו וברחו להם תנא אותה שנה שביעית היתה ועשו אותו היום י''ט. באו המצריים ואמרו מתורתם אנו מביאים עליהם ראיה שנאמר [שמות ג'] ושאלה אשה משכנתה וגו' ששים רבוא אנשים יצאו מאצלנו כולם טעונים כסף וזהב שכן כתוב בתורתם [שם י''ב] וינצלו את מצרים יתנו לנו כספנו וזהבינו. אמר להם גביהא בן פסיסא כלום אתם מביאין ראיה אלא מן התורה כתוב בתורה [שם] ומושב בני ישראל אשר ישבו במצרים שלשים שנה וארבע מאות שנה. ששים רבוא היו אבותינו והעבידום בחומר ובלבנים ובכל עבודה חנם בלא שכר ראו כמה שוה פעולתנו לנו לכל יום ויום סלע לכל אחד ואחד ביום. ישבו פילוסופים וחשבו ולא הגיעו למאת שנה עד שהיתה מצרים שלהם. הלכו משם בבושת פנים. ובקש אלכסנדרוס מוקדון לעלות לירושלים הלכו הכותיים ואמרו לו הזהר שאינם מניחין אותך להיכנס לבית קדשי הקדשים שלהם מפני שאתה ערל וכיון שהרגיש גביהא בן פסיסא הלך ועשה לו שתי אנפילאות ונתן בהן שתי אבנים טובות ובהם ריבוא כסף וכיון שהגיע להר הבית אמר לו אדוני המלך שלוף מנעליך ונעול שתי אנפילאות הללו מפני שהרצפה חלקה שלא תחלק רגליך וכיון שהגיע לבית קדשי הקדשים אמר לו אדוני המלך עד כאן יש לנו רשות להיכנס מכאן ואילך אין לנו רשות להיכנס אמר לו הריני נכנס וכשאצא אשוה לך גביהתך אמר לו אם אתה עושה כן רופא אומן תקרא ושכר הרבה תטול אמרו לא זזו משם עד שהכישו נחש אמרו חכמים לגביהא בן פסיסא עליך הכתוב אומר [משלי כ''ג] ישמח אביך ואמך ותגל יולדתך. וכתיב [שם כ''ז] חכם בני ושמח לבי ואשיבה חורפי דבר.
פרק רביעי. תמוז. 00בארבעה עשר בתמוז עדא ספר גזירתא דלא למוספד. מפני שהיה כתוב ומונח לצדוקין ספר גזירות אלו שנסקלין אלו שנשרפין ואלו שנהרגין ואלו שנחנקין וכשהיו כותבין אדם שואל והולך ורואה בספר אומר להם מניין אתם יודעין שזה חייב סקילה וזה חייב שריפה וזה חייב הריגה וזה חייב חניקה לא היו יודעין להביא ראיה מן התורה [דברים י''ז] אשר יורוך וגו' שאין כותבין הלכות בספר, ועוד שהיו בייתוסין אומרים [שמות כ''א] עין תחת עין שן תחת שן הפיל אדם שינו של חבירו יפיל את שינו של חבירו סמא את עינו של חבירו יסמא את עינו יהיו שווים כאחד, [דברים כ''ב] ופרשו השמלה לפני זקני העיר הדברים ככתבן, [שם כ''ה] וירקה בפניו שתהא רוקקת בפניו אמרו להם חכמים והלא כתוב [שמות כ''ד] התורה והמצוה אשר כתבתי להורותם. וכתיב [דברים ל''א] ועתה כתבו לכם את השירה הזאת ולמדה זה מקרא שימה בפיהם אלו הלכות ואותו היום שבטלוהו עשאוהו יום טוב.
פרק חמישי. אב. 0 0בחמשה עשר באב זמן אעי כהניא דלא למספד. [תענית כ''ח ע''א] מפני שכשעלתה גלות ראשונה לא היו מביאין בו קרבן עצים אמרו חכמים למחר כשיעלו הגליות אף הם יהיו צריכין להביא התקינו להם חכמים את יום חמשה עשר באב שיהיו מביאים בו קרבן עצים וכל מי שהוא מעלה קרבן למקדש אפילו עצים פטור מאותו הספד של אותו היום. ואין צריך לומר חטאות ואשמות נדרים ונדבות בכורות ומעשרות תודות ושלמים לכך הוא אומר כל אינש דאיתי עלוהי אעין או בכורין. ומאי הוא זמן אעי כהניא זה הוא שאתה אומר בחמשה עשר בו בני זתואל בן יהודה ועמהם כהנים ולוים וישראלים גרים ועבדים ונתינים וממזרים וכל מי שטעה בשבטו ובני גונבי עלי ובני קוצעי קציעות ובני סלמי הנטופתי. ומה הן בני גונבי עלי ובני קוצעי קציעות אלא פעם אחת גזרה מלכות יון על ישראל שלא יעלו בכורים לירושלים והושיבו מלכי יון פרדיסאות על הדרכים כדרך שהושיב ירבעם בן נבט משמרות על התחומין שלא לעלות לירושלים ולא היה אדם אחד מעשרת השבטים יכול לעלות לירושלים מה עשו הכשרים שבאותו הדור ויראי חטא שבאותו הדור הביאו בכורים ונתנום בסלים וחיפו אותם בקציעות ונוטלים הסלים והעלום על כתפיהם כיון שהגיעו למשמר אמרו להם לירושלים אתם עולים אמרו להם לאו אלא לעשות שני פלחי דבילה במכתשת זו שלפנינו ובעלי הלז שעל כתפנו וכיון שעברו מהם עטרום בסלים והעלום לירושלים. ומה הן בני סלמי הנטופתי אלא פעם אחת גזרה מלכות יון הרשעה שלא יביאו עצים למערכה והושיבו מלכי יון פרדסאות על הדרכים כדרך שעשה ירבעם בן נבט משמרות על התחומין שלא לעלות לירושלים ולא היה אדם אחד מעשרת השבטים יכול לעלות לירושלים מה עשו הכשרים ויראי חטא שבאותו הדור היו מביאין שני גזרין ועושים אותם כמין סולמות ומניחים אותם על כתפיהם ועולין. כיון שבאו לאותו המשמר אמרו להם לירושלים אתם עולין אמרו להם לאו אלא להביא גוזלות מן השובך הזה שלפנינו בסולם הזה שעל כתפינו וכיון שעברו מהם התירו השלבים ופרקום והשליכום מעל כתפיהם ונטלו הגיזרים ועלו לירושלים ולפי שמסרו עצמם על המצוה לכך נכתב להם שם טוב במגילה הזאת וזכר טוב לדורות ועליהם ועל כיוצא בהם נאמר [משלי י'] זכר צדיק לברכה ועל ירבעם בן נבט נאמר [שם] ושם רשעים ירקב ומה ראו בני זתואל בן יהודה ליטול להם שם טוב וזכר טוב לדורות אלא שכל הרוצה ליטול את השם יטול וכשעלו בני הגולה ולא מצאו עצים בלשכה עמדו אלו והתנדבו עצים משל עצמם ומסרו אותם לציבור וקרבו מהם קרבנות ציבור וכך התנו עמהם הנביאים שביניהם שאפילו הלשכה מלאה עצים ואפילו משל צבור יהו אלו מתנדבים עצים בזמן הזה ומביאין כל זמן שירצו ולא יהיה קרבן מתקרב אלא משלהם תחלה שנאמר [נחמיה י'] והגורלות הפלנו על קרבן העצים הכהנים הלוים והעם להביא לבית אלהינו לבית אבותינו לעתים מזומנים שנה בשנה לבער על מזבח ה' אלהינו ככתוב בתורה. ואומר [עזרא ז'] כי עזרא הכין לבבו לדרוש את תורת ה' ולעשות וללמד בישראל חוק ומשפט ראה שהסכימו עליהם הרבים ועשו אותו יום טוב. [ר''ה י''ט ע''ב] ואותן הימים אסורים בהספד ותענית בין משחרב הבית בין שלא חרב ר' יוסי אומר משחרב הבית מותרין מפני שאבל הוא להם. [תענית י''ב ע''א] אמר רבי אלעזר בר צדוק אני הייתי מבני בניו של סנואה בן בנימין ואירע ט''ב להיות בשבת והתענינו בו ולא השלמנוהו מפני שיו''ט שלנו היה. בעשרים וארבעה ביה תבנא לדיננא [ב''ב קט''ו ע''ב]. בימי מלכות יון היו דנין בדיני הגוים מפני שהצדוקין אומרים תירש הבת עם הבן נטפל להם ר' יוחנן בן זכאי אמר להם שוטים זו מנין לכם ולא היה בהם אחד שהחזיר לו דבר חוץ מזקן אחד שהיה מפטפט כנגדו ואומר ומה בת בנו הבאה מכח כחו תירשנו בתו הבאה מכחו לא כ''ש קרא עליו המקרא הזה [בראשית ל''ו] ואלה בני שעיר החורי יושבי הארץ וכתוב אחד אומר [שם] ואלה בני צבעון ואיה וענה. [פסחים נ''ד ע''א] אלא מלמד שבא צבעון על אמו והוליד ממנה ענה. אמר לו רבי ובכך אתה פוטרני. אמר לו שוטה שבעולם ולא תהא תורה שלימה שלנו כשיחה בטלה שלכם אמר לו ובכך אתה פוטרני אמר לו ומה לבת בנו שכן יפה כחה במקום האחים תאמר בבתו שכן הורע כחה במקום האחים דין הוא שלא תירשנה. וכשגברה יד בית חשמונאי בטלום והיו דנין בדיני ישראל. ואותו היום שבטלוהו עשאוהו יום טוב.
פרק ששי. אלול. 00בשבעה באלול יום חנוכת שור ירושלם דלא למספד. מפני שסתרוהו אותו גוים וגברה ידם של ישראל ובנאוהו שכן הוא אומר [נחמיה ו'] ותשלם החומה בעשרים וחמשה באלול. ואע''פ שנבנתה החומה עדיין השערים לא נבנו שכן הוא אומר [שם ג'] הוא יבננו ויטללנו ואומר [שם ז'] ויפקדו השוערים והמשוררים ועושי המלאכה לפי [שבועות י''ד ע''א] שאין מוסיפין על העיר ועל העזרות אלא במלך ובנביא ובכהן גדול ובאורים ותומים ובסנהדרין של שבעים ואחד ובשיר ובשתי תודות שנאמר [שם י''ב] והתודה השנית ההולכת למואל ואני אחריה ובית דין [מדדין] והולכין אחריהן שנאמר [שם] וילך אחריהם הושעיה וחצי שרי יהודה וגו' הפנימית נאכלת והחיצונה נשרפת ואם לא נתקדשה בכל אלו הנכנס לשם אינו חייב. [שם ט''ז ע''א] אבא שאול אומר שתי ביצעין היו בהר המשחה אחת למעלה ואחת למטה התחתונה נתקדשה בכל אלו והעליונה לא נתקדשה אלא בבני הגולה שלא היתה [נ''א שהיתה] קדושתה גמורה חברים ועמי הארץ נכנסין לשם ואוכלין שם קדשים קלים לא כל שכן מעשר שני התחתונה [נ''א העליונה] חברים נכנסים לשם ואין אוכלין שם לא קדשים קלים ולא מעשר שני אלא למה לא קדשה מפני שהוא תורפה של ירושלים (ולשם היו מוציאין כל תורפות של ירושלים) וכשגמרו לבנותו אותו היום עשאוהו יום טוב. בשבעה עשר ביה איתנטילו רומאי מיהודה ומירושלם. מפני שהיו מצירים לבני ירושלם ולא היו יכולין לצאת ולבא מפניהם ביום אלא בלילה ובמה היו מצירין להם מלכי יון [שהיו] מושיבין קסטיראות בעיירות להיות מענים את הכלות ואח''כ היו נשואו' לבעליהן ומנעו את ישראל שלא לשמוח עם נשותיהם לקיים מה שנא' [דברים כ''ח] אשה תארש ואיש אחר (ישגלנה) [ישכבנה] ולא היה אדם מבקש לישא אשה בפני הקסטיראות חזרו ומכניסין אותם בחשאי שנאמר [ירמיה כ''ה] והאבדתי מהם קול ששון וקול שמחה קול חתן וקול כלה קול רחיים ואור הנר וכשהיו שומעים קול רחיים בבורני היו אומרים שבוע הבן שבוע הבן וכשהיו רואים אור הנר בבור חיל היו אומרים משתה שם משתה שם ובת אחת היתה למתתיהו (בן יוחנן הכהן הגדול) וכשהגיע זמנה להנשא בא הקסטרין לטמאה ולא הניחו אותו וקנאו מתתיהו ובניו וגברה ידם על מלכות יון ונמסרו בידם והרגום ובאותו היום שבטלוהו עשאוהו יום טוב. בעשרין ותרין ביה תבנא לקטלא משמדיא. מפני שהיו יונים שרוים בארץ ישראל ולא היו ישראל יכולין לשלוח יד ברשעים שבהם עד שיצאו משם המתינו להם שלשה ימים אם יעשו תשובה ולא עשו תשובה כיון שראו שלא עשו תשובה נמנו עליהם והרגום ואותו היום שהרגום עשאוהו יום טוב. [יבמות צ' ע''ב] אמר רבי אליעזר בן יעקב שמעתי שבית דין מלקין והורגין שלא מן התורה. דבית לוי אמרו שמעתי שבית דין עונשין ממון ומכים שלא מן התורה, לא מפני שכתוב בתורה אלא משום שנאמר [דברים י''ג] ובערת הרע מקרבך ומעשה באחד שהטיח באשתו תחת התאנה והוליכוהו לב''ד והלקוהו וכי חייב היה אלא שהיתה השעה צריכה לכך כדי שילמדו אחרים מפני שנהגו מנהג זנות. שוב מעשה באחד שרכב על הסוס בשבת והביאוהו לבית דין וסקלוהו וכי חייב היה אלא שהיתה השעה צריכה לכך כדי שילמדו אחרים. שמעון בן שטח תלה שמונים נשים באשקלון וכי חייבות הריגה ותלייה היו אלא שהיתה השעה צריכה לכך כדי שילמדו אחרות וכל ישראל ישמעו וייראו.
פרק שביעי. תשרי. 00בשלשה בתשרי איתנטילת אדרכתא מן שטריא. [ר''ה י''ח ע''ב] שפעם אחת גזרה מלכות יון הרשעה גזירה על ישראל ואמרו להם אין לכם חלק באלהי ישראל ולא היו מזכירין שם שמים בפיהם וכשגברה בית חשמונאי ונצחום התקינו שיהיו כותבין שם שמים אפילו בשטרות וכך היו כותבין בשנת כך וכך ליוחנן כהן גדול שהוא משמש לאל עליון. וכששמעו חכמים בדבר אמרו וכי מזכירין שם שמים בשטרות למחר פורע זה את חובו וקורע את שטרו ונמצא שם שמים מוטל באשפה ובטלום ואותו היום עשו אותו יום טוב.
פרק שמיני. מרחשון. 00בעשרים ושלשה במרחשון איסתתר סוריגא מן עזרתא. מפני שבנו [שם] גוים מקום בעזרה והיו מעמידים בתוכו אבנים טובות שהיו מונחות עד שיבא אליהו ויעיד עליהם אם טמאות [הן] ואם טהורות הן ונמנו עליהם וגנזו אותן ובאותו היום שגנזו עשאוהו יום טוב. בעשרין וחמשא ביה אחידת שורת שמרון. ומה הוא אחידת שמרון מפני כשעלתה גלות הראשונה הלכו להם למטליא זו של כותים ולא הניחום באו לים בוסטי וישבו אותה והקיפוה עיר חומה ונסמכו לה עיירות רבות מישראל והיו קורין אותה ערי נברכתא. בעשרין ושבעה ביה תבת סולתא למיסק על מדבחא. מפני שהיו הצדוקין אוכלים מנחת בהמה. נטפל להם ריב''ז אמר שוטים זו מניין לכם ולא היה בהם אחד שהחזיר לו דבר חוץ מזקן אחד שהיה מפטפט כנגדו ואומר מפני שהיה משה אוהב את אהרן אחיו אמר לא יאכל סלת לבדה אלא יאכל סלת ובשר כאדם שאומר לחבירו הילך רכיך הילך בשר הילך רכיך הילך בשר קרא עליו המקרא זה [שמות ט''ו] ויבאו אילמה ושם שתים עשרה עינות מים ושבעים תמרים. אמר לו רבי [הרי] אתה משחק בנו אמר לו שוטה שבעולם ולא תהא תורה שלמה שלנו כשיחה בטלה שלכם א''ל רבי ובכך אתה פוטרני אמר לו לאו אמר לו הכתוב אומר [יהיה עולה לה' וגו'] ומנחתם ונסכיהם לריח ניחוח אשה לה'.
פרק תשיעי כסליו. 00בתלתא בכסלו איתנטלו סימואתא מן דרתא. מפני שבנו [שם] יונים סימואות סימואות בעזרה וכשגברה יד בית חשמונאי בטלום והוציאום משם ובאותו יום שבטלום עשאוהו יום טוב. בשבעה ביה יום טוב יום שמת הורדוס. מפני שהיה הורדוס שונא את החכמים ששמחה היא לפני המקום כשהרשעים מסתלקין מן העולם שנאמר [דברים ב'] וגם יד ה' היתה בם להומם וכתיב [שם] ויהי כאשר תמו כל אנשי המלחמה למות מקרב העם וכתיב [שם] וידבר ה' אלי לאמר. וכן הוא אומר [שמואל ב' י''ח] איש טוב זה  ואל בשורה טובה יבוא. ואומר [מ''א ב'] ויצו המלך את בניהו בן יהוידע ויפגע בו וימיתהו וגו' ובאותו היום שמת הורדוס עשאוהו יום טוב. בעשרין וחד ביה יום הר גריזים דלא  למספד. [יומא ס''ט ע''א] יום שביקשו הכותים את בית אלהינו מאלכסנדרוס מוקדון להחריבו ואמרו לו מכור לנו חמשה כורים ארץ בהר המוריה ונתנה להם ובאו והודיעו את שמעון הצדיק מה עשה לבש בגדי כהונה ונתעטף בבגדי כהונה ויקירי ירושלם עמו ואלף בולייטין מכוסין בלבנים ופרחי כהונה מקישין בכלי שרת ואבוקות של אור דולקים לפניהם כל הלילה כולה הללו מהלכין מצד זה והללו מהלכין מצד זה אמר להם מי הללו אמרו לו המסורות הללו היהודים שמרדו בך כיון שהגיעו לאנטיפרס זרחה להם חמה הגיעו למשמר הראשון נפגעו זה בזה אמרו להם מי אתם אמרו להם אנו אנשי ירושלם ובאנו להקביל פני המלך כיון שראה אלכסנדרוס מוקדון את שמעון הצדיק ירד ממרכבתו והשתחוה לו אמרו לו עבדיו מלך גדול כמותך ישתחוה ליהודי זה אמר להם [דמות] דיוקנו של זה אני רואה כשאני יורד במלחמה ונוצח אמר להם למה באתם אמרו לו מקום שאנחנו מתפללים [בו] עליך ועל מלכותך שלא תחרב יתעוך גוים הללו ותתנו להם אמר להם ומי הם הללו אמרו לו הכותיים הללו שעומדין לפניך אמר להם הרי הם מסורין בידכם. מה עשו להם נקבום בעקביהם ותלאום בזנבי סוסיהם והיו מגררין אותם על הקוצים ועל הברקנים עד שהגיעו להר גריזין חרשוהו וזרעוהו כרשינין כדרך שבקשו לעשות לבית אלהינו ובאותו יום שעשאו להם כך עשאוהו יום טוב. [שבת כ''א ע''ב] בעשרים וחמשה ביה יום חנוכה תמניא יומין דלא למספד. שכשנכנסו יונים להיכל טמאו כל השמנים שבהיכל וכשגברה יד בית חשמונאי ונצחום בדקו ולא מצאו אלא פך אחד שהיה מונח בחותמו של כהן הגדול שלא נטמא ולא היה בו להדליק אלא יום אחד ונעשה בו נס והדליקו שמונה ימים. לשנה אחרת קבעו שמונה ימים טובים. ומה ראו לעשות חנוכה שמונה ימים והלא חנוכה שעשה משה במדבר לא עשה אלא שבעת ימים שנאמר [ויקרא ח'] ומפתח אהל מועד לא תצאו שבעת ימים וגו' ואומר [במדבר ז'] ויהי המקריב ביום הראשון את קרבנו וגו' ובשביעי הקריב אפרים. וכן מצינו בחנוכה שעשה שלמה שלא עשה אלא שבעת ימים שנאמר [דה''ב ז'] כי חנוכת המזבח עשו שבעת ימים והחג שבעת ימים. ומה ראו לעשות חנוכה זו שמונה ימים אלא בימי מלכות יון נכנסו בית חשמונאי להיכל ובנו את המזבח ושדוהו בשיד ותקנו בו כלי שרת והיו מתעסקין בו שמונה ימים. ומה ראו להדליק את הנרות [ר''ה כ''ד ע''ב] אלא בימי מלכות יון שנכנסו בני חשמונאי להיכל ושבעה שפודין של ברזל בידם וחפום בעץ והדליקו בהם את המנורה. ומה ראו לגמור בהם את הלל אלא שכל תשועה ותשועה שהקב''ה עושה להם לישראל היו מקדימין לפניו בהלל בשירה ובשבח ובהודאה כענין שנאמר [עזרא ג'] ויענו בהלל ובהודות לה' כי טוב וגו'. מצות [נר] חנוכה נר [אחד] איש וביתו והמהדרין נר לכל נפש ונפש והמהדרין מן המהדרין בש''א יום ראשון מדליק שמונה מכאן ואילך פוחת והולך ובה''א יום ראשון מדליק אחד מכאן ואילך מוסיף והולך. שני זקנים היו בצידן אחד עשה כדברי ב''ש ואחד עשה כדברי ב''ה זה נותן טעם לדבריו וזה נותן טעם לדבריו זה אומר כפרי החג וזה אומר מעלין בקודש ואין מורידין. מצות הדלקתה משתשקע החמה עד שתכלה רגל מן השוק ומצוה להניחה על פתח ביתו מבחוץ ואם היה דר בעליה מניחה בחלון הסמוכה לרה''ר ואם מתירא מן (הלצים) [הגוים] מניחה על פתח ביתו מבפנים ובשעת הסכנה מניחה על שלחנו ודיו.
פרק עשירי. טבת. 00בעשרים ושמונה בטבת יתיבא כנישתא על דינא. מפני שכשהיו הצדוקין יושבין בסנהדרין שלהם ינאי המלך ושלמינון המלכה יושבת אצלו ולא היה [אחד] מישראל יושב עמהם חוץ משמעון בן שטח והיו שואלין תשובות והלכות ולא היו יודעין להביא ראיה מן התורה אמר להם שמעון בן שטח כל מי שהוא יודע להביא ראיה מן התורה יהא ראוי לישב בסנהדרין וכל מי שאינו יודע להביא ראיה מן התורה אינו ראוי לישב בסנהדרין פעם אחת נפל דבר (של) מעשה ביניהם ולא היו יודעין להביא ראיה מן התורה חוץ מזקן אחד שהיה מפטפט כנגדו א''ל תן לי זמן ולמחר אני משיבך נתן לו זמן הלך וישב לו בינו לבין עצמו וכיון שראה שלא היה יודע להביא ראיה מן התורה למחר נתבייש מלבוא ומלישב בסנהדרין גדולה והעמיד שמעון בן שטח אחד מן התלמידים והושיבו במקומו אמר להם אין פוחתין בסנהדרין של שבעים ואחד. וכך היה עושה [להם] בכל יום ויום עד שנסתלקו כולם וישבה סנהדרי ישראל על [דעתו] ובאותו היום שנסתלקה סנהדרין של צדוקין וישבה סנהדרין של ישראל עשאוהו יום טוב.
פרק אחד עשר. שבט. 00בשנים בשבט יום טוב דלא למספד. ולמה שינו זה מזה אלא שבראשון מת הורדוס ובזה מת ינאי המלך ששמחה היא לפני הקב''ה כשהרשעים מסתלקין מן העולם. אמרו כשחלה ינאי המלך שלח ותפש שבעים זקנים מזקני ישראל נטלן וחבשן בבית האסורין ואמר לו לשר בית האסורים אם מתי הרוג את הזקנים הללו ועד שישראל שמחים לי ידוו על רבותם. אמרו אשה טובה היתה לו לינאי המלך ושלמינון [המלכה] שמה וכשמת סלקא טבעתו מעל ידו ושלחה לבית שר האסורין אמרה לו רבך בחלום התיר אותם הזקנים. התירן והלכו להם לבתיהם ואח''כ אמרה מת ינאי המלך ואותו היום שמת [בו] ינאי המלך עשאוהו יום טוב. [תענית ט''ו ע''ב] כל הכתוב במגילת תענית דלא למספד מתענין לאחריו ואין מתענין לפניו. ר' יוסי אומר לא לפניו ולא לאחריו וכל שאין כתוב בו דלא למספד אלא דלא להתענאה לחוד מתענין לפניו ולאחריו. ר' יוסי אומר לאחריו אבל לא לפניו אבל בימים טובים ובראשי חדשים מותר לפניו ולאחריו. ולמה באלו אסרו ובאלו התירו אלא אלו דברי תורה ואין דברי תורה צריכין חזוק ואלו דברי סופרין ודברי סופרין צריכין חזוק. ר' יוסי בן דוסא אומר משום ר' יוסי הגלילי כל הנשבע להתענות בערבי שבתות ובערבי ימים טובים הרי זה שבועת שוא שמקצת ערב שבת כשבת ומקצת ערב יום טוב כיום טוב [עי' תוספתא תענית פ''ב ה''ז]. בעשרין ותרין ביה בטילת עבידתא דאמר סנאה להיתאה להיכלא דלא למיספד. יום ששלח גסקלגס את הצלמים להעמידה בהיכל ובאתה השמועה לירושלם ערב יום טוב הראשון של חג. א''ל שמעון הצדיק עשו מועדיכם בשמחה שאין אחד מכל הדברים הללו ששמעתם יקוים כי מי ששכן שכינתו בבית הזה כשם שעשה נסים לאבותינו בכל דור ודור כך יעשה לנו נסים בזמן הזה מיד שמע קול מבית קדשי הקדשים שהוא אומר בטילת עבידתא דאמר סנאה להיתאה להיכלא אקטיל גסקלגס ובטלו גזירותיו. וכתבו אותה שעה וכיונו [סוטה ל''ג ע''א]. וכיון שראה שהיו ממשמשין ובאין א''ל צאו וקדמו לפניהם וכשנודע להם הדבר יצאו מלפניו כל גדולי ירושלם אמרו נמות כולנו ולא תהא לנו כזאת היו צועקים ומתחננים לשליח א''ל [השליח] עד שאתם צועקים ומתחננים לשליח התחננו וצעקו לאלהיכם שבשמים להושיע אתכם כיון שהגיע לכרכין ראה בני אדם שהם מקדימין אותו מכל כרך וכרך כיון שראה אותם היה מתמיה אמר כמה מרובין אלו אמרו לו המסורות אלו הן היהודים שהקדימו לפניך מכל כרך וכרך כיון שנכנס לכרך ראה את בני אדם שהיו מוטלים בשוקים על השק ועל האפר לא הגיע לאנטיפרוס עד שבאת לו אגרת שנהרג גסקלגס ובטלו גזירותיו מיד נטלו את הצלמים וגררו ואותו היום עשאוהו י''ט. בעשרים וחמשה ביה אינטיל אנטיוכוס מלכא מן ירושלם. מפני שהיה מצר לבני ישראל ובא להחריב את ירושלם ולהשמיד את כל היהודים ולא היו ישראל יכולין לצאת ולבא [מפניהם] ביום אלא בלילה ושמע שמועות רעות והלך לו ונפל במקומו ואותו היום שבטלוהו משם עשאוהו יום טוב.
פרק שנים עשר. אדר. 00בתמניא ובתשעה באדר יום תרועת מיטרא. ואם התריעו בראשון למה התריעו בשני. אלא הראשון משנה זו והשני משנה אחרת לא כל הכתוב במגלה הזאת ראשון הוא ראשון שני הוא שני שלישי הוא שלישי אלא תפסו להם חדש ראשון וכל שיש בו. בתרין עשר ביה יום טוריינוס. [תענית י''ח ע''ב] שתפס את לוליינוס ואת פפוס אחיו בלודקיא אמר אם מעמיו של חנניה מישאל ועזריה אתם יבא אלהיכם ויציל אתכם מידי כדרך שהציל לחנניה מישאל ועזריה מיד נבוכדנצר אמרו לו חנניה מישאל ועזריה צדיקים כשרים היו ונבוכדנצר מלך הגון היה וראוי לעשות נס על ידו. אבל אתה מלך רשע אתה ואין ראוי לעשות נס על ידך ואנו חייבים מיתה ואם אין אתה הורגנו הרבה הורגים יש למקום הרבה דובים הרבה אריות הרבה נחשים הרבה עקרבים שיפגעו בנו ואם אתה הורגנו עתיד הקדוש ברוך הוא לתבוע דמנו מידך. אמרו לא נסע משם עד שבאת עליו דיופלה של רומי ופצעו את מוחו בגיזרין ובבקעות. בתליסר ביה יום ניקנור. [תענית שם] אמרו נקנור אחד מאפרכיא של מלכי יונים היה עובר לאלכסנדריא. בכל יום ויום היה מניף ידו כנגד ירושלם וכנגד בית המקדש ומחרף ומגדף ומנאץ ואומר מתי יפלו בידי ואהרוס את המגדל הזה וכשגברה [יד] מלכות בית חשמונאי ונצחום נכנסו לחילות שלו והיו הורגין עד שהגיעו לקרוכין שלו וחתכו את ראשו וקצצו בהונות ידיו ורגליו ותלאוהו נגד ירושלם וכתבו מלמטן הפה שדבר בגאוה וידים שהיו מניפות נגד יהודה וירושלם ועל בית המקדש נקמה זו תעשה בהם ובאותו היום שעשו לו כך עשאוהו יום טוב. [תענית שם, מגילה ה' ע''ב] בארבעה עשר ביה ובחמשה עשר ביה ימי פוריא אינון דלא למספד. ימים שנעשו בהם נסים לישראל על ידי מרדכי ואסתר ועשאום ימים טובים א''ר יהושע בן קרחה מיום שמת משה לא עמד נביא וחידש מצות לישראל חוץ ממצות פורים אלא שגאולת מצרים נוהגת שבעת ימים וגאולת מרדכי ואסתר אינה נוהגת אלא יום אחד. ד''א ומה גאולת מצרים שלא נגזרה גזירה אלא על הזכרים גאולת מרדכי ואסתר שנגזרה גזירה על הזכרים ועל הנקבות מנער ועד זקן טף ונשים ביום אחד על אחת כמה וכמה שאנו חייבים לעשות אותם ימים טובים בכל שנה ושנה. בשיתא עשר ביה שריו למבנא שור ירושלם דלא למספד. מפני שסתרוהו גוים וכשהתחילו לבנותו אותו היום עשאוהו יום טוב ששמחה היא לפני המקום שירושלם נבנית שנאמר [זכריה ח'] כה אמר ה' שבתי אל ציון ושכנתי בתוך ירושלם ונקראה ירושלים עיר האמת והר ה' צבאות הר הקודש. ואומר [שם א'] שבתי לירושלם ברחמים ביתי יבנה בה נאם ה' וגו'. ואומר [ישעיה מ''ה] הוא יבנה עירי וגלותי ישלח לא במחיר ולא בשחד אמר ה' צבאות. בשבעה עשר ביה קמו עממיא על פליטת ספריא במדינת בליקוס ובית זבדאי והוה פורקן לבית ישראל. שכשירד ינאי המלך להרוג את החכמים ברחו מלפניו והלכו להם לסוריא ושרו במדינת קוסליקוס ונכנסו האויבים עליהם שבאותו מקום וצרו עליהם להרגם והזיעו בהם זיע גדולה והכו בהם מכה רבה והשאירו בהם פליטה והלכו להם לבית זבדאי וישבו שם עד שחשכה וברחו משם. ר' יהודה אומר סוס קשור היה להם בפתח וכל מי שהוא רואה אותו כמדומה שאין שם יהודי וישבו (להם) [שם] עד שחשכה וברחו (להם) [משם] ובאותו היום שברחו משם עשאוהו יום טוב. ר' חידקא אומר יום שבקשו גוים להרוג חכמי ישראל עלה הים והשחית שליש הישוב. בעשרין ביה צמו עמא למיטרא ונחת להון. [תענית כ''ג ע''א] מפני שהיה רעבון ובצורת בארץ ישראל [ולא ירדו להם גשמים] שלש שנים זו אחר זו והתפללו ולא ירדו גשמים וכיון שראו שיצא רוב אדר ולא ירדו גשמים הלכו להם אצל חוני המעגל אמרו לו התפלל שירדו גשמים אמר להם צאו והכניסו תנורי פסחים בשביל שלא ימקו התפלל ולא ירדו גשמים עג עוגה ועמד בתוכה כדרך שעשה חבקוק הנביא שנאמר [חבקוק ב'] על משמרתי אעמודה ואתיצבה על מצור ואצפה לראות מה ידבר בי ומה אשיב על תוכחתי אמר רבש''ע בניך שמו פניהם עלי שאני כבן בית לפניך נשבע אני בשמך הגדול שאיני זז מכאן עד שתרחם על בניך התחילו הגשמים יורדין טיפין טיפין אמרו לו רבש''ע ראינוך לא נמות כסבורים אנו לומר אין הגשמים הללו באין אלא להתיר שבועתך. אמר להם בני אל תמותו. אמר רבש''ע לא כך שאלתי אלא גשמי בורות שיחין ומערות התחילו הגשמים יורדין כמלא פי חבית ושערו חכמים טיפה אחת לוג אמרו לו ראינוך לא נמות כסבורין אנו לומר אין הגשמים הללו באים אלא להחריב את העולם כולו אמר להם בני אל תמותו. אמר רבש''ע לא כך שאלתי אלא גשמי רצון וברכה ונדבה ירדו כתקנן עד שעלו ישראל מירושלם להר הבית מפני רוב הגשמים אמרו לו כשם שהתפללת עליהם שירדו כך התפלל עליהם שלא ירדו וילכו להם. אמר להם אין מתפללים על רוב הטובה אלא לכו והביאו לי פר הודיות הלכו והביאו לו פר הודיות סמך שתי ידיו עליו והתפלל ואמר רבש''ע ראה עמך ישראל ונחלתך אשר הוצאת בכחך הגדול ובזרועך הנטויה שאין יכולין לעמוד לא ברוב כעסך ולא ברוב טובך כעסת עליהם אין יכולין לעמוד השפעת עליהם טובך אין יכולין לעמוד יהי רצון מלפניך שיהא ריוח מיד נשבה הרוח ונתפזרו העבים וזרחה החמה ונתנגבה הארץ ויצאו הכל לשדה וראו את המדבר שהוא מלא כמהין ופטריות. שלח לו שמעון בן שטח אלמלא חוני המעגל אתה גוזרני עליך נידוי שאלו היו שנים כשני אליהו לא נמצא שם שמים מתחלל על ידך אבל מה אעשה שאתה מתחטא לפני המקום כבן שהוא מתחטא על אביו ועושה לו רצונו, אמר ליה הביא לי חמין והביא לו. הביא לי צונן והביא לו. תן לי אגוזים ונתן לו. תן לי רימונים ונתן לו. תן לי אפרסקין ונתן לו. עליך הכתוב אומר [משלי כ''ג] ישמח אביך ואמך ותגל יולדתך. ואותו היום [שירדו גשמים] עשאוהו יום טוב. לפי שאין הגשמים יורדין אלא בזכותן של ישראל שנא' [דברים כ''ח] יפתח ה' לך את אוצרו הטוב וגו'. לך בזכותך ובך הדבר תלוי. ואומר [בראשית כ''ח] ונברכו בך כל משפחות האדמה ובזרעך. בך בזכותך הגשמים יורדים והטללים יורדין בזכותך. ואומר [ויקרא כ''ו] ונתתי גשמיכם בעתם. [תענית כ''ה ע''ב] ומעשה שנתענו בימי שמואל הקטן וירדו להם גשמים קודם הנץ החמה כסבורים העם לומר שבח הוא להם. [אמר להם אמשול לכם משל למה הדבר דומה לעבד שמבקש פרס מרבו אמר להם תנו לו ואל אשמע קולו. שוב שמואל הקטן גזר תעניתא וירדו להם גשמים לאחר שקיעת החמה כסבורים העם לומר שבחו של צבור הוא]. אמר להם הרי אתם דומים למלך שכעס על בנו אמר לאפוטרופוס שלו אל תתן פרנסתו עד שיבכה ויתחנן לפני. [ר''ה י''ט ע''א] בעשרין ותמניא ביה אתת בשורתא טבתא ליהודאי דלא יעידון מפתגמי אורייתא די לא למספד. מפני שגזרו מלכי יון [שמד] על ישראל שלא יעסקו בתורה ושלא ימלו את בניהם ושלא ישמרו את השבת ושיעבדו ע''ז וברית כרותה לישראל שלא ימוש ספר תורה מתוכם שנא' [דברים ל''א] כי לא תשכח מפי זרעו. ואומר [ירמיה ל''א] אם ימושו החקים האלה מלפני [ואומר] [ישעיה נ''ט] ואני זאת בריתי אותם וגו'. מה עשה יהודה בן שמוע וחביריו עמדו והלכו אצל מטרוניתא אחת שכל גדולי רומי מצויין אצלה ונטלו עצה ממנה. אמרה להם באו והפגינו בלילה עמדו והפגינו בלילה [ואמרו] אי שמים לא אחיכם אנחנו לא בני אב אחד אנחנו לא בני אם אחת אנחנו מה נשתנינו מכל אומה ולשון שאתם גוזרים עלינו גזירות קשות, ולא זזו משם עד שהתירו להם שלש מצות להמול את בניהם ולעסוק בתורה ולשמור את יום השבת ושלא יעבדו ע''ז אותו היום שהתירו להם (שלש) מצות הללו עשאוהו יום טוב. [תענית י''ב ע''א] לכן כל אינש דאיתי עלוהי מן קדמת דנא יאסר בצלו. כיצד יחיד שקיבל עליו תענית להיות מתענה בשני ובחמישי הרי זה מתענה ומשלים פגעו בו ימים טובים אלו הכתובים במגילת תענית הרי זה מספיד זה הכלל כל שנדרו קודם לגזרתנו תדחה גזרתנו מפני נדרו ואם גזרתנו קודם לנדרו ידחה נדרו מפני גזרתנו. [מגילה ו' ע''ב] ואין בין אדר ראשון לאדר השני אלא קריאת מגילה ושלוח מתנות לאביונים. רשבג''א אומר כל מצוה שנוהגות באדר ראשון אינן נוהגות באדר השני חוץ מן ההספד ותענית שנוהגין זה כזה. [נדרים ס''ג ע''א] וכותבין בשטר אדר ראשון (אלא) [ולא] שכותבין תניין. ר' יוסי אומר אין כותבין אלא תניין רבי יהודה אומר אדר השני נכתב. [שבת י''ג ע''א] ומי כתב מגילת תענית סיעתו של רבי אליעזר בן חנניה בן חזקיה בן גרון כתבו מגילת תענית. ולמה כתבוה מפני שאין למודים בצרות ואין הצרות מצויות לבא עליהם אבל בזמן הזה שהם למודים בצרות והצרות באות עליהם אם היו כל הימים דיו וכל האגמים קולמוסים וכל בני אדם לבלרין אינם מספיקים לכתוב הצרות הבאות עליהם בכל שנה ושנה. ד''א אין שוטה נפגע ולא בשר המת מרגיש באיזמל.
פרק ימי הצומות. 00ואלו הימים שמתענין בהן מן התורה וכל המתענה בהם לא יאכל ולא ישתה עד הערב. באחד בניסן מתו בניו של אהרן. בעשרה בו מתה מרים הנביאה ונסתם הבאר. בעשרים וששה בו מת יהושע בן נון. בעשרה באייר מת עלי הכהן ושני בניו ונשבה ארון הברית. בעשרים ותשעה בו מת שמואל הנביא וספדו לו כל ישראל. בעשרים ושלשה בסיון בטלו הביכורים מלעלות לירושלים בימי ירבעם בן נבט. בעשרים וחמשה בו נהרג רבן שמעון בן גמליאל ור' ישמעאל בן אלישע ור' חנינא סגן הכהנים. בעשרים ושבעה בו נשרף ר' חנינא בן תרדיון וספר תורה עמו. [תענית כ''ו ע''א] בשבעה עשר בתמוז נשתברו הלוחות ובטל התמיד ושרף אפוסטמוס את התורה והועמד צלם בהיכל. באחד באב מת אהרן הכהן גדול. בט' באב נגזר על אבותינו שלא יכנסו לארץ וחרב הבהמ''ק בראשונה ובשניה ונלכדה ביתר ונחרשה העיר. בשמונה עשרה בו כבה נר מערבי בימי אחז. בשבעה באלול מתו מוציאי דבת הארץ רעה במגפה. בשלשה בתשרי נהרג גדליה בן אחיקם בן שפן והיהודים אשר היו עמו במצפה. בחמשה בו מתו עשרים אנשים מישראל ונחבש ר' עקיבא בן יוסף בבית האסורין ומת. בשבעה בו נגזר על אבותינו חרב ורעב. בעשרה בו נתכפר [על] מעשה העגל. בששה במרחשון עורו את עיני צדקיהו מלך יהודה ושחטו בניו לעיניו. בשבעה בכסליו שרף יהויקים את המגילה שכתב ברוך בן נריה מפי ירמיה. בשמונה בטבת נכתבה התורה יונית בימי תלמי המלך והחושך בא לעולם שלשת ימים. בתשעה בו לא כתבו רבותינו על מה [הוא]. [ר''ה י''ח ע''ב] בי' בו סמך מלך בבל את ידו על ירושלים להחריבה. בשמונה בשבט [בו] מתו הצדיקים שהיו בימי יהושע בן נון. בעשרים ושלשה בו נתקבצו כל ישראל על שבט בנימין על פלגש בגבעה ועל צלם מיכה. [קידושין ל''ח ע''א] בשבעה באדר מת משה רבינו. בט' בו גזרו תענית [על] שנחלקו ב''ש וב''ה [זה על זה]. אלו ימי התענית שקבלו עליהם ישראל מן התורה. [מסכת סופרים פכ''א ה''ג] ועוד גזרו רבותינו שיהו מתענים בשני ובחמישי מפני שלשה דברים על חורבן הבית ועל התורה שנשרפה ועל חרפת השם. ולעתיד לבא עתיד הקב''ה להפכה לששון ולשמחה שנאמר [ירמיה ל''א] והפכתי אבלם לששון ונחמתים ושמחתים מיגונם. [ברכות ס''ד ע''א] א''ר אלעזר א''ר חנינא תלמידי חכמים מרבים שלום בעולם שנאמר [ישעיה נ''ד] וכל בניך למודי ה' ורב שלום בניך. [תהלים קכ''ב] יהי שלום בחילך שלוה בארמנותיך למען אחי ורעי אדברה נא שלום בך למען בית ה' אלהינו אבקשה טוב לך [שם קכ''ח]. וראה בנים לבניך שלום על ישראל. [שם קי''ט] שלום רב לאוהבי תורתך ואין למו מכשול. [שם כ''ט] ה' עוז לעמו יתן ה' יברך את עמו בשלום. [מגילת תענית].
-----
קראו את המגילה באדר א' ונתעברה השנה קורין אותה באדר השני ואין בין ראשון לשני אלא מקרא מגילה ומתנות לאביונים ורשב''ג היא דתניא רשבג''א אומר אף קורין אותה באדר השני שכל מנהג שנוהגין בראשון נוהגין בשני ושווין בהספד ובתעניות שאסורין בזה ובזה ואמר רבא אר''ז הלכה כר''ג שאמר משום ר' יוסי ותני רב יוסף שמחה מלמד שאסור בהספד משתה שאסור בתענית ויו''ט מלמד שאסור בעשיות מלאכה רבה בריה דרבא אמר הספד ותענית קבלו עלייהו מלאכה לא קבלו עלייהו דלבסוף לעשות אותם ימי משתה ושמחה ואילו יו''ט לא כתיבי וכן הלכתא, אבל נהגו בו איסור מלאכה. כתוב במגילת תענית את יום י''ד ט''ו יומי פוריא אינון דלא למספד בהון אמר רבא לא נצרכא אלא לאסור של זה בזה ושל זה בזה והלכתא תרווייהו אסירי בהספד ובתענית וגרסינן בר''ה (י''ח:) רב ור' חנינא אמרו בטלה מגילת תענית ור''י ורשב''ל לא בטלה ואסיקנא (ר''ה י''ט:) חנוכה ופורים לא בטלו [ומ''מ] לפניהן ולאחריהן מותרין דלא עדיף לפניהם מלאחריהם דידהו ומגילת תענית בשאר יומי, שהרי נהגו להתענות בי''ג דפורים. ואית דאמרי דתענית די''ג מעיקרא הכי איתקן די''ג זמן קהלה לכל ואותו יום עשו תענית והיינו דכתיב דברי הצומות וזעקתם אבל לפניהם ולאחריהם לא בטלו בחורבן הבית וגרסי' (במגלת) [במסכת] תענית (ט''ו:) כל הכתוב במגילת תענית דלא למספד לפניו אסור לאחריו מותר [וכו'] ואתמר (י''ח.) רב חמא בר אשי אמר רב הלכה כר' יוסי ושמואל אמר הלכה כר''מ ור''ח בר אבא אר''י הלכה כר' יוסי ואר''ח בר אבא אסברא לך כי אמר ר''י הלכה כר' יוסי אדלא להתענות ורב דאמר בטלה מגילת תענית כר' יוסי ס''ל כדגרסי' התם (ר''ה י''ט:) (ו)הימים האלה (נזכרים ונעשים) הכתובים במגלת תענית בין בזמן שביהמ''ק קים בין בזמן שאין ביהמ''ק קיים אסורין דברי ר''מ [וכו'] ור' יוחנן דאמר לא בטלה ס''ל כר' יוסי בחדא וכר''מ בחדא. ומיהו בחנוכה ופורים לא בטלה כר''מ ובשאר הימים בטלו כר''י (וכלפנים ולאחריהם) ומסתברא דהלכה כרב דאמר הלכה כר' יוסי דאמר דלא למספד בין למלפניו בין מלאחריו אסור דקי''ל כוותיה דרב באיסור וסתמא דברייתא כר' יוסי (ד)הא דתניא הימים הכתובים במגלת תענית בין לפניהם ובין לאחריהם אסורין שבתות ויו''ט לפניהם אסורין לאחריהן מותרין ומשמע דר''מ ור''י לפני הבית ולאחר הבית היו (כאן צריך תיקון) ואחר הבית אשכחן (עי' ר''ה י''ח: וצ''ע). [עשרת הדברות לבעל העיטור הלכ' מגילה].
-----
בטלה מגלת תענית וימים טובים שקבעו חכמים על ידי נסים שאירעו בהם לאסרם בתענית, ויש מהם אף בהספד, וכתבום במגלה אחת ואילין יומיא דלא להתענות בהון, ומקצתהון דלא למספד בהון וכו'. עכשיו שחרב בית המקדש בטלו, ומותרין בהספד ותענית. [י''ט ע''ב] כשאר יומי, אם ירצה להתענות מתענה. אבל בחנכה ופורים אסור להתענות, הואיל ומפורסם נסייהו. [רבינו יהונתן מלוניל].
-----
איתמר רב ור' חנינא דאמרי תרויהו בטלה מגילת תענית [פי', ימים טובים שקבעו חכמים על ידי נסים שארעו להם ואסרום בתענית, ויש מהם אף בהספד, וכתבום במגילה אחת דלא להתענאה בהון וכו', עכשיו שחרב הבית התירום בהספד ותענית. ורבי יוחנן וריב''ל דאמרי תרוייהו לא בטלה מגילת תענית, רב ור' חנינא דאמרי תרוייהו בטלה מגילת תענית, ה''ק בזמן שיש שלום יהיו לששון ולשמחה אין שלום צום, והנך נמי כי הני]. [ור' יוחנ' ור' יהוש' בן לוי אמ' לא בטלה מגילת תענית] הני הוא דתלנהו רחמ' בבניין בית המקדש, [פי', על ידי החרבן הוקבעו לצום] אבל הנך כדקיימי קיימי. [י''ט ב'] ומסיק תלמודא והלכתא בטלו והיל' לא בטלו, קשיא הילכתא אהילכתא, לא קשיא כאן בחנוכה ופורים, כאן בשאר יומי. [פסקי הרי''ד].
-----
[רי''ף תתקמ''א] בטלה מגלת תענית ימים טובים שקבעו חכמים בזמן שבית המקדש קיים על ידי נסים שאירעו להם ואסרום בתענית ויש מהם אף בהספד וכתבום במגלה אחת אילין יומיא דלא להתענאה בהון ודלא למספד בהון וכו'. עכשו כשחרב בית המקדש בטלו ומותרין בהספד ובתענית. [פירוש רבינו יצחק קרקושה].
-----
והלכתא בטלה מגלת תענית והני מילי בשאר יומי אבל בחנוכה ופורים לא בטלה. וכל היכא דמטו שלוחי ניסן ולא מטו שלוחי תשרי ליעבדו תרי יומי, גזירה ניסן אטו תשרי. מאי דכתיב כה אמר י''י צום הרביעי וכו' בפרק בתרא דתענית [כ''ט ע''ב] ביארנוהו. [המאורות].
-----
נהגו כל ישראל בזמנים אלו להתענות בשלשה עשר לאדר, זכר לתענית שהתענו בימי המן, שנאמר דברי הצומות וזעקתם. ואם חל שלשה עשר להיות בשבת מתענין ומקדימין בחמישי שהוא אחד עשר באדר, לר''ם. ומנהגנו בארץ הזאת להתענות בערב שבת. ורב אחא גאון כתב כמו שכתב הר''ם. והואיל ונהגו אבותינו להתענות בערב שבת ומותר להתענות בערב שבת אין לשנות המנהג. כתב הראב''ד אע''פ שהימים הכתובים במגלת תענית לפניהם אסור, וחנוכה ופורים לא בטלו, מותר להתענות בשלשה עשר שהוא לפני פורים, הואיל ובטלה (מגלה) [מגלת] תענית מלבד חנוכה ופורים בטל את שלפניהם, ולא נשאר אלא חנוכה ופורים בעצמם בלבד. וכן נראה דעת הרי''ף והר''ם. [הבתים — שערי תענית שער שישי].
-----
אלו ימי' שמתענין בהם וכל המתענה לא יאכל ולא ישתה עד הערב וכל המתענה בהן מובטח לו שהוא בן הע''הב.
ניסן באחד בו מתו שני בני אהרן. בעשרה בו מתה מרים הנביאה ונסתלקה הבאר. בכ''ח בו מת יהושע וי''א בכ''ט בו.
אייר בעשרה בו מת עלי הכהן ושני בניו ונשבה ארון ה'. בכ''ח בו מת שמואל הנביא וספדו לו כל ישראל.
סיון בכ''ג בו בטלו הבכורים מלעלות ירושלים בימי ירבעם בן נבט. בכ''ה בו נהרגו רשב''ג ור' ישמעאל כ''ג ור' חנינא סגן הכהנים. בכ''ט בו נשרף ר' חנינא בן תרדיון וס''ת עמו.
תמוז בי''ז בו נשתברו הלוחות ובטל התמיד והובקעה העיר ושרף אפוסטמוס את התורה והעמיד צלם בהיכל.
אב בא' בו מת אהרן הכהן בט' בו נגזר על אבותינו שלא יכנסו לארץ וחרב הבית בראשונה ובשניה ונלכדה ביתר ונחרשה העיר. בי''ז בו כבה נר בימי אחז.
אלול בז' בו מתו מוציאי דבת הארץ.
תשרי בג' בו נהרג גדליה בן אחיקם והאנשים אשר עמו. בה' בו מתו עשרה מישראל ונחבש ר' עקיבא בבית האסורים ומת. בז' בו נגזר על אבותינו בחרב וברעב ובדבר. בי' בו מתו עושי העגל.
מרחשון בו' בו עוורו עיני צדקיהו ושחטו בניו לעיניו.
כסלו בא' בו שרף יהויקים את המגלה אשר כתב ברוך מפי ירמיה.
טבת בא' בו נכתבה התורה יונית בימי תלמי המלך והחשיך העולם ג' ימים. בט' בו לא כתבו אבותינו על מה ונסתר הסוד ובו ביום מת עזרא הכהן ונחמיה בן חכליה. בי' בו סמך מלך בבל על ירושלים ידו להחריבה.
שבט בה' בו מתו הצדיקים שהיו בימי יהושע בן נון. בכ''ג בו נתקבצו כל ישראל על שבט בנימין על דבר פלגש בגבעה בעון פסל מיכה.
אדר בז' בו מת משה רבינו. בט' בו גזרו אבותינו תענית על מחלוקת הלל ושמאי. אלו ימי התעניות שקבלו ישראל עליהם.
עוד גזרו רבותינו שיהיו מתענין בשני ובחמישי מפני ג' דברים על חרבן הבית ועל התורה שנשרפה ועל חלול השם. לעתיד לבא עתיד הקב''ה להפכן לששון ולשמחה שנאמר והפכתי אבלם לששון ונחמתים ושמחתים מיגונם. יראו עינינו וישמח לבנו אמן. [ארחות חיים הלכ' ט''ו באב סימן כ''ד].
-----
תניא (תענית י''ז ע''ב) הימים הכתובים במגילת תענית, הם ולפניהן ולאחריהן אסורים. שבתות וימים טובים, הן אסורין, ולפניהם ולאחריהם מותרין. מה הפרש בין זה לזה, הללו דברי תורה, ואין צריכין חיזוק, והללו דברי סופרים וצריכין חיזוק. והאידנא בטלה מגילת תענית, כדאיתא בפרק קמא דראש השנה (י''ח ע''ב) ומה שנהגו להתענות בי''ג באדר, והוא יום שלפני פורים, וחנוכה ופורים לא בטלו, יש לומר, כדאמרינן בפרקא קמא דראש השנה, גבי תענית של צום גדליה, דדברי קבלה כדברי תורה דמי, ואין להם פנים ואחור, הלכך הוי פורים כדברי תורה, ומלפניו מותר. [אבודרהם תפילת פורים].
-----
כתב הרב ר' אפרים ז''ל תוספת על הלכות אלפסי ז''ל הא דתנן התם [תענית ט''ו ע''ב] כל הכתוב במגילת תענית דלא למספד וכו' כדמפרש בתוספת הלכות וזו הנוסחא, תנן התם כל הכתוב במגילת תענית דלא למספד לפניו אסור ולאחריו מותר ר' יוסי אומר לפניו ולאחריו אסור, דלא להתענאה לפניו ולאחריו מותר ר' יוסי אומר לפניו אסור לאחריו מותר. והאידנא בטלה מגילת תענית לבד מחנוכה ופורים ותרוייהו דלא למספד כתיב בהו במגילת תענית הילכך לפניהם ולאחריהם אסור בהספד כר' יוסי, ואע''ג דאמר ר' חייא בר אבא [שם י''ח ע''א] הלכה כר' יוסי בדלא להתענאה מכלל דבלא למספד כת''ק סבירא ליה דאמר לפניו אסור לאחריו מותר, אפ''ה כר' יוסי עבדינן דהא רב אשי אמר הכי כל שלאחריו אסור בהספד בתענית מותר והא כר' יוסי אתיא דאי ת''ק לית ליה אחריו אסור כלל, הילכך חנוכה בין לפניה ובין לאחריה אסור בהספד לחודיה ולגבי פורים בני ארביסר אסורין בחמיסר בהספד ובתענית ובתליסר אסור בהספד לחודיה, ובני חמיסר אסורין בתרויהו בהספד ובתענית ע''כ דברי הרב ר' אפרים. ומה שכתב בכלל דבריו במימרא דרב אשי כל שאחריו בהספד אסור בתענית מותר, אין הגירסא נכונה כך אלא בתענית אסור בהספד מותר, לפי שהתענית יותר חמורה מן ההספד כדתנן [שם י''ז ע''ב] אילין יומיא דלא להתענאה בהון ומקצתהון דלא למספד בהון אלמא תענית חמורה. ומה שהביא ראיה מדברי רב אשי לדחוייה לדר' יוחנן ליתא דרב אשי לא הלכה קאמר אלא פרושי הוא דמפרש למתניתין דמגילת תענית דאתיא כר' יוסי דאמר בין לפניו בין לאחריו אסור, ולתירוצה למתניתין הוא דאתא. ואף התם נמי אסיקנא בתירוצא אחרינא השתא דאתית להכי עשרים ותשעה נמי אי מקלע ליה מילתא ובטליניה לעשרים ותמניא עשרים ותשעה גופיה יו''ט הוא ואסור, הילכך לא אלימא דרב אשי לדחוייה לדר' יוחנן דקא פסיק הילכתא בהדיא כר' יוסי בדלא להתענאה מכלל דבדלא למספד כת''ק סבירא ליה, הילכך כולן אסורים לפניהם ומותרין לאחריהם והאידנא בטלה מגילת תענית לבר מחנוכה ופורים והן עצמן אסורין בין בהספד בין בתענית והוא הדין לבני חמיסר בארביסר ובני ארביסר בחמיסר כדרבא דאמר [מגילה ה' ע''ב] לא נצרכה אלא לאסור של זה בזה ולאחריהם מותרים בין בהספד בין בתענית כדר' יוחנן ולפניהם אסורים בתענית ומותרים בהספד כרב אשי דאמר כל שלאחריו בתענית אסור בהספד מותר והוא הדין של לפניו ואע''ג דלא קיימא לן כוותיה בשלאחריו בשלפניו מיהת נקטינן כוותיה. ואם תשאל מאחר שאסור בתענית לפניהם על מה נהגו העם להתענות בי''ג יש להשיב אתיא כההיא דאמר רב אשי [ר''ה י''ט ע''א] גדליה בן אחיקם דברי קבלה הוא ודברי קבלה כדברי תורה ודברי תורה אין צריכין חיזוק, הכא נמי בני ארביסר דברי קבלה נינהו ומותרים לפניהם שהוא יום י''ג ולא נאסר יום י''ג בתענית אלא לבני כרכין שאין אסורין בארביסר מן הכתוב במגילת אסתר אלא מן הכתוב במגילת תענית, כדרבא דאמר רבא לא נצרכה אלא לאסור של זה בזה והוו להו דברי סופרים שצריכים חיזוק, ולפיכך בני חמיסר אסורים בשלשה עשר ובני ארביסר מותרים. ואלו ואלו מותרים באחד עשר ובשנים עשר כדתנן [מגילה ה' ע''א] אע''פ שאמרו מקדימין ולא מאחרין מותרים בהספד ובתענית. ויש שסוברים לומר דהאידנא בטלה מגילת תענית בר מחנוכה ופורים שלא בטלו הם עצמם אבל לפניהם ולאחריהם הכל בטלו ואפילו חנוכה ופורים, ואי אפשר להעמידה דהא רב הונא דאמר בטלה ור' יוסי נמי אית ליה בטלה מגילת תענית, כדגרסינן בפרק ד' ראשי שנים הם [י''ח ע''ב], ורב גופיה קא פסיק במסכת תענית [י''ח ע''א] הלכה כר' יוסי לפניו ולאחריו, הא אין עליך לומר כלשון האחרון אלא כלשון הראשון. ופורים מותר בעשיית מלאכה, והיכא דנהגו בו איסור אסור ומשמתינן ליה כעובדא דרב [מגילה ה' ע''ב] דלטייה לההוא דזרע כיתנא. ואם נטיעה של שמחה היא מותרת בכל מקום זה כתב הרז''ה ז''ל. ורבינו ש''צ כתב, הבו דלא להוסיף עלה דקיימא לן [תענית שם] כרשב''ג דאמר מה תלמוד לומר בהון בהון שני פעמים לומר הם אסורים לפניהם ולאחריהם מותרין ואמר שמואל הלכה כרשב''ג, ואע''ג דפליגי עליה רב ור' יוחנן כיון דהשתא לבטולה למגילת תענית מימנו רבנן, בדין עלינו לומר שאע''פ שלא בטלו חנוכה ופורים לפניהם ולאחריהם בטלו והלכה כדברי המיקל דלקולא אזלינן בכל הכתוב במגילת תענית, ומה שנהגו להתענות בי''ג מותר הוא על פי מה שאמרנו ואפילו למאן דאמר לפניהם אסור בזה מותר, משום די''ג יום ניקנור הוא ולא נאסר בב''ד של ראשונים משום פורים אלא משום יום ניקנור וכיון שעמדו ב''ד שלאחריהם ובטלו מגילת תענית ובטל יום ניקנור אין אנו אוסרים אותו בשביל יום שלפני פורים. וזה מפורש בהדיא במסכת תענית [שם] יום טוריינוס בטולי בטלוה ואקשינן ותיפוק ליה דהוה ליה יום שלפני ניקנור אמר רב אשי השתא איהו גופיה בטלוה משום יום שלפני ניקנור ניקום ונגזור עליה אבל בימי רבותינו לא היו מתענים בי''ג כדאמרינן בפ''ב דתענית [שאסור בהספד ותענית] שהוא יום ניקנור. עוד ראיתי במסכת סופרים פרק י''ז [ה''ד] לפורים ג' ימי הצום אין מתענין רצופין אלא פרודין שני וחמישי ושני ורבותינו שבארץ ישראל נהגו להתענות אחר הפורים מפני ניקנור וחביריו, ועוד שמאחרין בפורענות ואין מקדימין. ובירושלמי [תענית פ''ב הי''ב] הקשו על י''ג למה אסרוהו משום יום ניקנור שהרי הוא עצמו היה דינו שיהא אסור משום י''ד וכן על (י''ז) [ט''ז] שהוא יום שור ירושלים הקשו שהרי הוא עצמו היה אסור משום ט''ו. [חידושי הר''ן מגילה].
-----
מתיב רב כהנא מעשה שהיה וגזרו תענית בחנוכה בלוד. הוא הדין דהוי מצי למיפרך ממתני' דקתני ועל כסליו מפני חנוכה והא ודאי אפילו בזמן שאין בית המקדש קיים קאמר מדקתני סיפא וכשבהמ''ק קיים כו' אלא דהא אלימא ליה משום דמיפרשא טפי דקתני בהדיא צאו והתענו על מה שהתעניתם. [חידושי הר''ן].
-----
@ י''ט ע''א.
לאסור את שלפניו. ה''ה דהוי מצי למימר לאסור את שלאחריו ותו לא הויא קשיא לן ולא מידי אלא דייק ושקיל וטרי אלפניו ומוקי לה שפיר ואי לא הוי מצי מוקים לה הוי הדר לתרוצי לאסור יום שלאחריו שהוא רביעי בחודש. [תוס' רי''ד].
-----
דאורייתא ודאורייתא לא בעי חיזוק. משמע הכא דאסור להתענות בר''ח, וקשה דאמר בברכות [מ''ט ע''ב] טעה ולא הזכיר יעלה ויבוא בברכת המזון אין מחזירין אותו משום דאי בעי אוכל ואי בעי לא אוכל, י''ל דאי בעי לא אכיל נהמא, אבל להתענות לגמרי מכל מאכל אסור. [תוספות ישנים].
-----
ר''ח אסור בתענית. כשהיו מקדשין את החודש היו עושין סעודה כדאמר בירושלמי בפ' בן סורר ומורה [הלכה ב'] א''ר יוחנן לווין בריבית לחבורת מצוה ולקידוש החודש פי' לסעודת קידוש החודש כדאמר בירושלמי פ''ק דפסחים [הלכה א'] ר' ירמיה בעי בתי כנסיות ובתי מדרשות מהו שיהיו צריכין בדיקה מה צריכין ליה שכן מכניסים שם באבריות ובראשי חדשים פי' לעבר את החודש ואמר פרק בן סורר בירושלמי [שם] ר' יוחנן הוה עייל בי כנישתא בצפרא ומלקט פירורין ואכיל להו ואמר יהא חלקי עם מאן דמקדש ריש ירחא הכא. והאידנא נמי קיי''ל דאסור להתענות בר''ח כההיא דפ' סדר תעניות כיצד [י''ז, ע''ב] גמ' כל הכתוב [במגילת תענית] די לא למספד דת''ר אילין יומיא די לא להתענאה בהון ומקצתהון די לא למספד בהון מריש ירחא דניסן עד תמניא ביה איתוקם תמידא דלא להתענאה בהון למה לי למימר מריש ירחא דניסן לימא מתרי בניסן דריש ירחא גופיה אסיר ושני לא נצרכ' אלא לאסור את שלפניו ופריך ותיפוק לי דהו''ל יום שלפני ר''ח ושני ר''ח גופיה דאורייתא ואין ד''ת צריכין חיזוק הא למדת דר''ח אסור בתענית דאורייתא ואע''ג דהתם פירש''י איתוקם תמידא דלא למספד בהון ול''ג להתענאה, היינו משום דקשיא ליה דאי גרסי' להתענאה היינו כר' יוסי [שם ט''ו, ע''ב] (דאמר) [דאסר] והא ליכא למימר כר' יוסי מדפריך לקמן [י''ח, ע''א] כמאן כר' יוסי דאמר [בין] לפניו [בין לאחריו] אסור מכלל דכדרבנן (עסקינן) [מוקמינן] לה, אבל אי לאו משום יום שלפניו הוה מצי שפיר למיגרס להתענאה. וילפינן שפיר מהתם דר''ח אסור בתענית כדתנן במתני' [שם ט''ו, ע''ב] אין גוזרין תענית על הצבור בר''ח ובפ''ק דר''ה [י''ח, ע''ב] איפלגו אמוראי אי בטלה מגילת תענית או לאו ואותיב רב אחא בר הונא בתלתא בתשרי בטלת אדכרתא מן שטרייא וכו' עד הב''ע בזמן שביהמ''ק קיים ופריך ותיפוק לי דהו''ל יום שנהרג בו גדליה בן אחיקם פי' דהוא יום טוב בזמן שביהמ''ק קיים ושנינן לאסור יום שלפניו ופריך ותיפוק לי דהו''ל יום שלאחר ר''ח ושני ר''ח דאורייתא ודאורייתא לא בעי חיזוק והתם לענין תענית איירי הא למדת דר''ח אסור בתענית. ואמר בירושלמי פ''ב דתענית [הלכה י''ב] ר' יעקב בר אבא מפקד לספריא אי אתת איתתא משאלונכון אמרין לה בכל מתענין חוץ משבתות וימים טובים ור''ח וחוש''מ וחנוכה ופורים. הלכך איתבריר לן דר''ח אסור בתענית. ולא תקשי לך ההיא דפ' אלו דברים בפסחים [ס''ח, ע''ב] גמ' צלייתו והדחת קרביו דאמר התם מר בריה דרבינא כולה שתא יתיב בתעניתא בר מעצרתא ופוריא ומעלי יומא דכפורים כדמפרש התם טעמא ופירש''י ושבת לא חשיב דהא פשיטא דמצוה דכתיב וקראת לשבת עונג, אבל ר''ח לא קחשיב שהיה אוכל בו וגם רש''י לא הזכירו א''כ היה מתענה בר''ח הא לא קשיא שהרי הוא היה מתענה אפי' בחג הפסח ובחג הסוכות וסבר כר''א דאמר או כולו לה' או כולו לכם, ומה שהיה באלו אוכל היינו משום דבאילו אפי' ר''א מודה כדמפרש התם טעמא. וההיא דפ' שלשה שאכלו [מ''ט, ע''ב] דמסיק גבי ר''ח דאי בעי אכיל אי בעי לא אכיל פי' ה''ר אליעזר ממיץ דהתם (קשי) [ה''ק] אי בעי אכיל דברים הטעונים ברכת המזון ואי בעי לא אכיל אלא שאר דברים אבל בתענית פשיטא דאסור כדפרישית. ואע''ג דפרישית דבר''ח אי בעי אכיל דברים הטעונים ברכת המזון ואי בעי לא אכיל אלא שאר דברים אעפ''כ המוציא על סעודת ר''ח ואוכל ושותה בו בטוב הרי זה משובח דאמרי' פרק יו''ט שחל [ביצה ט''ז, ע''א] תני רב תחליפא אבוה דר' בנאי חוזאה כל מזונותיו של אדם קצובין לו מראש השנה ועד יוה''כ חוץ מהוצאות שבתות וימים טובים ומוסיף עלה בירושלמי ור''ח וחוש''מ ובפסיקתא דיום ראשון של סוכות תני מר''ה נקצבין כל מזונותיו של אדם חוץ מה שמוציא בשבתות ובימים טובים ובר''ח וחוש''מ. ואמרי' רפ''ק דמגילה ירושלמי [הלכה ד'] קריית מגילה ותרומת שקלים מקדימין ולא מאחרין [סעודת] ר''ח וסעודת פורים מאחרין ולא מקדימין. [או''ז הלכ' ר''ח סימן תנ''ג].
-----
ותיפוק ליה דהו''ל יום שלאחר ראש חדש. בדין הוא דהוי מצי למפרך תיפוק לי' דהוי ליה יום לפני יום שנהרג בו גדליה בן אחיקם וכדפריך לקמן אלא דסבר לאלומי קושיא כי מקשי מראש חדש דהוי דאורייתא. (והיא) [והא] דלא פריך תיפוק לי' דהו''ל יום שלאחר ר''ה משום דפשיט' לי' דר''ה לא בעיא חזוק אבל מר''ח מספקא ליה ולמפשט הכי בעי. [חידושי הר''ן].
-----
הנודר שיצום בשבת או ביום טוב חייב לצום שהנדרים חלים על דבר מצוה, וכן הנודר שיצום שני וחמישי כל ימיו ופגע בהן ימים טובים חייב לצום, פגע בה חנוכה ופורים ידחה נדרו מפני שהימים האילו הואיל ואיסור הצום בהם מדברי סופרים הרי הן צריכין חיזוק וידחה נדרו מפני גזירת חכמים (ע''פ רמב''ם נדרים פ''ג הל' ט') כדאיתא בפרק קמא דתענית (י''ב א') וכן מחלק בפרק קמא דר''ה (י''ט א' ע''ש) בין חנוכה ופורים לשאר ימים טובים מטעם זה. ואומר שם (י''ט ב') שבטלה מגילת תענית חוץ מחנוכה ופורים, פירוש מגילת תענית היא מגילה שכתוב בה אילין יומיא דלא להתענאה בהון. [סמ''ג לאוין סימן רמ''ב].
-----
שנינו בפרק סדר תעניות כיצד (ט''ו ב') אין גוזרין תענית על הציבור בראשי חדשים בחנוכה ובפורים ואם התחילו אין מפסיקין, ומסקינן (י''ח ב') לרבנן דמתענה ומשלים. ובפרק קמא דראש השנה (י''ט א') מסקינן דבשבתות ובימים טובים מותרין להתענות לפניהם ולאחריהם אבל בחנוכה ובפורים אסור לפניהן ולאחריהן מפני שמדברי סופרין הן וצריכין חיזוק. [סמ''ג עשין דרבנן סימן ג'].
-----
במגילת תענית השתא דבטל התמיד שרי לענויי ולמעבד הספדא בשבת. ולא ידעתי טעמו של דבר דנהי דבטל' מגילת תענית אבל שבתא אמאי מחללינן. [כל בו הלכ' אבל סימן קי''ד].
-----
חנניה בן חזקיה הוא שכתב מגילת תענית כדאיתא בפ''א דמס' שבת [י''ג ע''ב] ובמנחות פ' התכלת [מ''ה ע''א] אמר רב יהודא אמר רב זכור אותו האיש לטוב וחנניה בן חזקיה בן גרון שמו שאלמלא הוא נגנז ספר יחזקאל שהיו דבריו סותרי' דברי התורה מה עשה העלו לו שלש מאות גרבי שמן ישב בעליה ודרשן. ובסדר אלעזר כתבתי ההיא דמס' שמחות פ''ו. מעשה באלעזר ובחנניה ובחזקיה בן גרון שאיבד ס''ת שלו והיה לקוח במאה מנה ועלה והקיף וכו' כמו שכתבתי בסדר חזקיה ונ''ל אע''פ שמונה אלעזר וחנניה וחזקיה לא היו שלשה אחים אלא דרך דורות כאילו מונה מעשה באלעזר בן חנניה בן חזקיהו בן גרון שהרי מלשון הברייתא איכא הוכחה שאינו אומר שאיבדו ספר תורה שלהן ועלו והקיפו אלא עלה והקיף היחיד והוא אלעזר ועוד דלא קתני בני גרון אלא בן היל' כאילו שנה אלעזר בן חנניה בן חזקיה בן גרון. ונראה מה שלא שנה בלשון בן לפי ששלשתן קיימין היו וכאלו נאבד לכולן וא''כ הוא הרי אף אלעזר בנו היה בזמן שבית המקדש קיים יבב''א וכן מוכיח שם שאז הבית בבניינו וחנניה וסיעתו מפני שהיו מחבבין את הצרות קתני קביעות הנס לדורות הבאין לזכרון שלא ישתכח. וגרס' [שבת י''ג ע''ב] אמר רשב''ג אף אנו מחבבין את הצרות וכו' אלמא לפני רשב''ג היה חנניה וכבר בימי רשב''ג נכתבה. והכי נמי משמע במס' תעניות פ''ב [ט''ו ע''ב] שנחלקו ר' מאיר ור' יוסי בימים הכתובים במגילת תענית מה דינם בלפניהם ולאחריהם. ובשלהי מגילת תענית עיקר פלוגתיה בין במשנה בין בתוספתא וכל מגילת תענית נוכל להעמיד שכתבה חנניה בזמן בית המקדש, בר מהא דתנן בסוף מסכ' מגלה בין במשנה בין בתוספת'. ההיא דפ''א דר''ה [י''ט ע''א] דפליגי אמוראי אי בטלה מגילת תענית או לא דמותבינן אמ''ד בטלה מתיב רב טובי בר רב מתנא בעשרים ותמניא ביה אתא בשורתא טבא ליהודאי דלא יעידון מן אורייתא ובמגלת תעני' [פי''ב] גר' לא יהעידון בית ישר' מן אוריתא ותו לא אלא דמסיים דלא למספד אבל בריית' בגמרא דידן מסיק שגזרה מלכות הרשעה שמד על ישראל שלא יעסקו בתורה ושלא ימולו את בניהן ושיחללו את השבתות מה עשה יהודא בן שמוע וחביריו הלכו ונטלו עצה וכו' עד ובטלו הגזירות ועשאוהו י''ט ומסקנא דזה היה אחר חורבן הבית יבב''א שהרי על ידי יהודא בן שמוע וחביריו נעשה הנס והוא היה תלמידו של ר' מאיר אלמא לא בטלה מגלת תענית ומוקי לה תנאי היא איכא למ''ד בטלו ואיכא למ''ד לא בטלו. ותימא היאך נכתב נס זה במגילת תענית שאי אפשר לומר שחנניה כתבו דאיכא למידק שכבר בטלה המגילה שכתב חנניה ולא נהגי ימים טובים הכתובים בה כי אם בזמן הבית ומעשה של יהודא בן שמוע לא מצינו במגילה לא במשנה ולא בתוספתא היל' נראה לפרש ששני מעשים היו אחד בימי יון ואחד בימי רומי הרשעה דה''ג במשנה ובתוספתא בעשרים ותמניא ביה אתא בשורתא טבא ליהודאי דלא יהעדון מן אורייתא דילא למספד בהן כל אינש די איתור בהון מקדמת דנא יאסר עצמו בימי מלכון יון שלא יהא אדם קורא בתורה וברית כרותה שלא ימוש ספר התורה הזה מתוכם שנאמר ועתה כתבו לכם התורה הזאת [דברים ל''א] וגומר וכן הוא אומר אם ימושו החוקים האלה [ירמיה ל''א] ואומר ואני זאת בריתי אותם אמר ה' [ישעי' נ''ט] ואינו חולק הבבא אלא הכל בבא בבא, ואותו מעשה אירע בימי יון בזמן הבית וכתבו חנניה ועל ידי נס בטל אותו השמד. לאחר החורבן גזרה מלכות הרשעה כמו כן ונתבטל ע''י יהודה בן שמוע וחביריו ועשאוהו י''ט מפני שהראשון כבר בטל מפני שום צער כדאיתא בפ''ב דתעניות דמייתינן נמי להא דיהודא בן שמוע דמסקינן התם [תענית ט''ו ע''ב] דאי מקלעא מילתא ובטלינה לעשרים ותמניא עשרים ותשעה גופיה אסיר משום דהוי ליה יומא דמיקמי דניתוקם תמידא ותו מסקינן התם [תענית ט''ו ע''ב] רב נחמן גזר תעניתא בתריסר אמרו ליה רבנן יום טורינוס הוא אמר להו יום טורינוס בטולי הואיל ונהרג בו שמעיה ואחיה, הכא נמי איכא למימר דשוב אירע וביטלו לאותו יום דתמניא ועשרים דמגילת תענית וחזר יהודה בן שמוע ועשאו י''ט. ואל תתמה אם אותו הדור קבעו י''ט לבד מן הימים הכתובים שהרי אף רשב''ג אומר אף אנו מחבבין את הצרות אלא שאין מספיקין או אין מרגישין להכיר על הבירור על איזה נס לקבוע ועל איזה למנוע, מיהו על זה עמדו וזה לא נכתב במגילת תענית אלא שהדור שקבעוהו סמכו על מה שכבר נכתב בעשרים ותמניא ביה וקבעו גם זה באותו לשון. גרסי' בשלהי העור והרוטב [חולין קכ''ט ע''ב] א''ר יהושע כתוב במגילת תענית פסחא זעירא דילא למספד הא רבה למספד אלא כל דכן הוא הרי כבר בימי ר' יהושע ור' אליעזר נכתבה המגילה. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך חנניה בן חזקיה].
-----
הפגינו בלילה — ''מזעקת מושל בכסילים'' (קהלת ט', י''ז) תרג' מקבלת קל גברא רשיעא דהוא שליט על שטיין דפגין ולא מקבל. ''אני קהלת הייתי מלך'' (שם א', י''ב) תרג' בכא ופגן, וכן אמר אנא קהלת דהוה שמי מתקרי שלמה. ס''א והבגינו — וכבר פירשנו בע' בגן. פ''א, פגן — פגען ע' מובלעת. [הערוך ערך פגןגא].
-----
ר' יודא בן שמוע משום ר''מ מטמא מדרס וחכמים מטהרים. פרש''י דפליגי בטומאה שעברה, כגון שהיה טמא ושיבר והתיך לתוכו אבר, ר''מ מטמא שחוזר לטומאתו ישנה. ואע''ג דאמרינן [שבת ט''ז ע''א] כלי זכוכית אינו חוזר לטומאה ישנה, מ''מ כלי מתכות חוזר לטומאה ישנה, וזה יש לו דין דכלי מתכות דהכל הולך אחר המעמיד. וקשה דכיון דטומאה קדמה לאבר, ושברתן דמטהר אותו קדמה לו, מה מועיל האבר שבא אח''כ לטמא. ועוד פי' רש''י פי' אחר בנ''א, ר''מ מטמא מכאן ולהבא טומאה דאורייתא, אבל טומאה דרבנן כדין זכוכית יש לו. ואינו נראה לרשב''ם דמטהרי משמע לגמרי מכל טומאה, ופי' דטעמי' דר''מ לאו משום דסבר דהוא סתימה מעליא, ולא מטעם דהכל הולך אחר המעמיד, ובשבת דקאמר ר' מאיר היא ומייתי הך דהכא, ולא גרסינן דקסבר הכל הולך אחר המעמיד אלא ר''מ היא ומטמא משום דסתימה מעליא היא וחוזר לדינו דכלי זכוכית. ורבנן מטהרי לגמרי, דהוה ככלי הנשבר והסתימה אינה כלום, דלאו סתימה מעלייתא היא. עוד פי' ריב''א טעמא דרבנן דמטהרי משום דכלי זכוכית ככלי חרס דמי, ותנן בתוספת' דכלים [ב''ק פ''ב ה''ג], כלי חרס שטיהר אין לו טומאה עולמית. ומיהו קשה לפי' רשב''ם מתוספת' דכלים [ב''ב פ''ז ה''ד] דקתני כוס של [אבן] שניקב והטיף לתוכו אבר מטמא משום טומאה כלי זכוכית, ומפרש טעמא דכוס של אבן, שלא היה עליו טומאה מעולם, אוקמינן לדרך כל מתכות, אבל כלי זכוכית שניקב שהו''ל קודם לכן טומאה בפני עצמן, אין לאבר כח לסלקו מטומאתו אשר קדמה, אלמא לכו''ע מטהרין לאו דוקא מכל טומאה, אלא נראה כפי' רש''י. [תוספות ישנים].
-----
ר' יהודה בן שמוע משם ר''מ מטמא(ין) וחכמים מטהרין הפתרון הראשון שעשה המורה דחזרו לטומאתן ישנה אינו נ''ל דאיבעי' ליה למיתני בפירוש חזרו לטומאה ישנה ולא מטמא דמטמא מיכן ואילך משמע והפתרון השני שעשה דר''מ מטמא(ין) טומאת כלי מתכות דאורייתא וחכמים מטהרין מטומאת כלי מתכות דאורייתא אלא משום טומאת כלי זכוכית מדרבנן גם זה אינו נ''ל דמטהרין לגמרי משמע ובכל היכא דאיכא טומאה מדרבנן לא שייך למיתני מטהרין וגבי י''ח דבר אמרי' כלי זכוכית מ''ט גזרו בהו רבנן טומאה אמר ריש לקיש הואיל ותחלת בריותן מן החול שוינהו רבנן ככלי חרש אלא מעתה לא תהא להן טהרה במקוה אלמה תנן אלו חוצצין בכלים הזפת והחמר בכלי זכוכית הב''ע כגון שניקבו והטיף לתוכן אבר ור''מ היא דאמר הכל הולך אחר המעמיד דתניא כלי זכוכית שניקבו והטיף לתוכן אבר אמר רשב''ג יהודא בן שמוע מטמא משום ר''מ וחכמים מטהרין ופירש המורה כגון שניקבו וטהרו מתורת כלי חרס דכלי חרס שבירתו מטהרתו והטיף לתוכן אבר דחשיב ליה לכולי' ככלי מתכות דכל קבלת טומאה משום אבר דמעמידו הוא הילכך אית לי' טהרה במקוה ר''מ מטמא ולא אמרי' בטל לי' מתורת כלי כשאר כלי חרס שנשברו דקסבר הלך אחר המעמיד ותורת כלי מתכות עליו זה הפתרון נ''ל עיקר ונכון והשתא אתי שפיר דר''מ מטמא מיכן ולהבא דמשוי להו ככלי מתכות וחכמים מטהרין לגמרי דמשוו להו ככלי חרס שנשברו דלא אזלי בתר המעמיד אלא בתר עיקר כלי. [תוס' רי''ד].
-----
@ י''ט ע''ב.
יש מקומות שאין נוהגין ציבור ליפול על פניהם משנכנס ניסן לפי ששנינו במגילת תענית מריש ירחא דניסן כו', ולא היא דבטלה מגילת תענית כדאמר במסכת ראש השנה. [סידור רש''י סימן ש''נ].
-----
שנינו במסכת סופרים. באחד בניסן הוקם המשכן. וי''ב נשיאים הקריבו קרבנם לי''ב יום. וכל אחד ואחד עשה יום טוב ביום הקריב את קרבנו. לפיכך אין אומרים תחנונים ואין נופלים על פניהם. כל ימי ניסן. ואין מתענין עד שיעבר ניסן אלא הבכורות שהם מתענין בערב פסח. והצנועים כדי שיכנסו למצות מצה לתאבון. ויש מקומות שאין נוהגין ציבור ליפול על פניהם משנכנס ניסן. משום דאמרינן במגיל' תענית מריש ירחא דניסן. כו'. ולא היא. דבטלה מגילת תענית. כדמסיק פ''ק דראש השנה. הילכתא בטלו. והילכתא לא בטלו. ופריך הילכתא אהילכתא. ומשנינן לא קשיא הא בחנוכה ופורים לא בטלו הא בשאר יומי בטלו. [מחזור ויטרי סימנים רנ''ז—רנ''ח].
-----
גרסי' בראש השנה בפרק קמא והלכתא בטלה מגלת תענית, והלכתא לא בטלה, ולא קשיא הא בחנוכה ופורים, הא בשאר יומי. ואיכא דקשי ליה כיון דחנוכה ופורים לא בטל, לפניהם ולאחריהם נמי לא בטלי, אי הכי אמאי תקינו רבנן תענית בי''ג באדר, דלא ידעינן מאן תקין זה התענית בברור, כי מן ההלכה נראה שאסור לישב בתענית, מדמקשינן אילימא בני ארביסר וקרו בתליסר יום נקנור הוא. ויש אומרים שיום צער היה להם בימי מרדכי כדכתיב נקהלו היהודים וגו' ומלחמה עשו וצער היה להם ונחו בי''ד, וזכר לאותו צער עשו ותקנו זה התענית, והשמחה בי''ד כאדם שיצא מצרה לרוחה. ואני הכותב אומר כי לא נתקן זה התענית אלא כדי שיהיו זריזין לשמוע מקרא מגלה לפיכך קבעו תענית שלא לאכול [קודם] מקרא מגילה. ואיפשר דלית בה איסורא, דאע''פ שחנוכה ופורים לא בטלו, לפניהם ולאחריהם בטלו. [האשכול — דפוס י%ם, הלכ' תענית].
-----
הלכתא בטלה מגלת תענית והלכתא לא בטלי, בחנוכה ובפורים לא בטלי ובשאר יומי בטלי ומותר להתענות בהם. איכא דמקשי כיון דחו''פ לא בטלי ולפניהם ולאחריהם נמי לא בטלו למה תקנו תענית י''ג אדר ואמרו דלא ידיענן מאן תקן ומהלכה אסור בתענית מדפריך [תענית י''ח ע''ב] אילימא בני ארביסר וקרי בתליסר יום נקנור הוא פי' ואסור להתענות בו. ויש משיבין שהי' יום צער להם בימי מרדכי שמלחמה עשו בו ביום ונחו בי''ד וזכר לאותו צער תקנו התענית והשמחה בי''ד כאדם שיוצא מצרה לרוחה ואינו דומה לשאר תענית אלא זכרון לנס שנעשה בו. ואני הכותב אומר שלא נתקן התענית אלא שיהיו זריזים למקרא מגלה לשמעה ולא יתעסקו באכילה, ולית בי' אסורא להתענות דאע''ג שחו''פ לא בטלו לפניהם ולאחריהם בטלו ומסתבר הכי כדאמרינן [שם] יום טוריינוס וכו'. ובהל' פורים נאריך בזה. [האשכול — רצב''א, הלכ' תענית].
-----
וחנוכה ופורי' אסורי' בהספד ותענית, דאמרי' בפ''ק דר''ה [י''ט ע''ב] והלכת' בטלה מגילת תעני' והלכת' לא בטלה ולא קשיא, כאן בחנוכה ופורי' לא בטלה ובשאר יומי בטלה. הא למדת דלא בטלה בחנוכה ופורי' ואסור בהספד ותעני' עוד היום, והטעם דאית בהו פרסומי ניסא, אבל הם מותרי' במלאכה במקום שנהגו (ושמחה) [דשמחה ומשתה] קבלו עליהו דמעקרא כת' שמחה ומשתה וי''ט, שמחה מלמד שאסור בהספד, ומשתה מלמד שאסור בתענית, י''ט מלמד שאסור בעשיית מלאכה [ואלו לבסוף כתי' לעשות אותם ימי משתה ושמחה ואלו יום טוב לא כתי', הא למדת שמותר בעשית מלאכה]. ובמקו' שנהגו. [המנהיג הלכ' מגילה].
-----
והלכתא בטלה מגלת תענית והלכתא לא בטלה, קשיא הלכתא אהלכתא, כאן בשאר יומי כאן בחנוכה ופורים. [השלמה].
-----
והילכתא בטלה מגילת תענית והילכתא לא בטלה, [וקשיא הלכתא אהלכתא, לא קשיא] הא בחנוכה ופורים, הא בשאר ימים בטלה. [האגודה].
-----
הלכתא בטלה מגלת תענית בשאר יומי וכתב הראב''ד ז''ל ה''מ ליחיד אבל צבור אין גוזרין בהם תענית. והילכתא לא בטלה בחנוכה ופורים. [חי' הרשב''ץ].
-----
כאן בחנוכה ופורים שחנוכה ופורים כיון שמפורסם ניסיהו לא בטלו. ואית לן לעיוני האידנא היכי מתענין בשלשה [עש]ר באדר למ[ ] יום שלפני הפורים כשאר ימים [ ] לפניה אסורין דהא קימא לן הילכתא אע''ג דבטלה מגלת [תענית .. חנו]כה ופורים [לא] בטלו ואם כן מאי שנא. ואית דמתרצי דכי [ חנוכ]ה ופורים [לא] בטלו הני מילי הם עצמם אבל לפניהם ולאחריהם ב[טלו כש]אר הימים [דב]טלי לגמרי אף הם עצמם. והרב ר' משה בר יוסף ז''ל פי' הטעם לפי שערב יום ה(כי)פורים היה יום ניקנור והיו עושין אותו יום טוב וכיון דבטל א[..] יום טוב השתא הוא גופיה בטל א[חרנ]ייתא מוספין. וכל כי האי גונא איכא במסכת תענית. ואית דתלו טעמא משום דהוי דברי קבלה ודברי קבלה כדברי תורה דמו ולא בעו חיזוק כשבתות וימים טובים שהן עצמן אסורים ולפניהם ולאחריהם מותרין. [פירוש רבינו יצחק קרקושה].
-----
בחנוכה אין מספידין ואין מתעני' אף על גב דבטלה מגלת תענית בחנוכה לא בטלה כך פשוט בר''ה. ועוד פשוט בשבת שאין מספידין בחנוכה ומותר להתענות יום שלפני חנוכה ולאחריו ואף על גב דאותן המנויין במגלת תענית אסור להתענות ולמספד בהון ויום שלפניהם ויום שלאחריהם לגבי חנוכה אמרינן דלא בטלה אפ''ה לא גרע יום שלפני חנוכה ושלאחריו משאר יומי דמגלת תענית דבטלי. [רבינו ירוחם נ''ט ח''ב].
-----
יום י''ד וט''ו אסורין בהספד ובתענית לבני כרכים ולבני עיירות שאסור של זה בזה פשוט במגלה [ה' ע''ב] ואף על פי שבטלה מגלת תענית בחנוכה ופורים לא בטלו כדאמרינן בראש השנה [י''ט ע''ב] ואף על גב דאמרינן במגלת תענית שאסור להתענות לפניהם ולאחריהם ולפי זה נראה שאסור להתענות ביום י''ג של אדר הא ליתא דלא עדיף לפניהם ולאחריהם משאר ימי מגלת תענית שבטלו ולא נשאר אלא יום פורים לבד שלא להתענות אבל לפניו ולאחריו מותר. [רבינו ירוחם נ''י ח''א].
-----
וימי חנוכה אילין אין מתענין בהן ואין סופדין, ואע''ג דאמרינן בטלה מגילת תענית, הא אמרי' דלגבי חנוכה ופורים לא בטלה, ועוד דמשום פרסומי ניסא. אבל מותר בעשיית מלאכה. ועל מת יכולין לומר צדוק הדין וקדיש. [צרור החיים הדרך השביעי סימן ד'].
-----
לא קשיא כאן בחנוכה ובפורים. ואי קשיא וכיון דבחנוכה לא בטלה מגילת תעני' היאך מתענין בי''ג שהוא לפני הפורים. איכא למימר משום דהוי דבר קבלה ודברי קבלה כדברי תורה דמו והו''ל כשבתות וימים טובים שהן עצמן אסורין ולפניהם ולאחריהם מותרין. [חידושי הר''ן].
-----
ועל אלול מפני ר''ה. כמה נ''ל יפה פתרון המורה שפי' שהיו עושין בגולה ר''ה ביום ל' לאלול והיו סומכין אחר רוב השנים שלא מצינו אלול מעובר אבל התוספות פירשו שהיו עושין בגולה יום ל' ויום ל''א שמא יעברו את אלול ולא הוצרכו להודיעם על אלול אלא מפני אב שמא יחסרוהו ובל' לאב יקבעו ר''ח אלול ואינו נ''ל כלל חדא דכל היכא דתני שלוחין יוצאין לא תני לי' אלא כדי לבררם העיקר שלא יעשו אלא יום אחד והכי מיפרשי כלהו דמתני' והאי נמי לא שאני מכולהו ועוד שאם מפני אב היו מודיעים להם קביעות אלול והא אמרי' לקמן דתרי ירחי חסירי קלא אית להו שאם יחסרו אב הו''ל תמוז ואב חסרין וקלא אית להו ועוד אם בגולה היו עושין יום ל' ויום ל''א היכי מקשי בגמרא דאי מעברינן לאלול והא קא מיקלקלא ראש השנה ומה קלקול יהא להם כיון שעשו ר''ה שני ימים ל' ול''א א''ו הדבר ברור כשמש שלא היו עושין אלא יום למ''ד לאלול כפתרון המורה ואין לזוז ממנו דהיכא דשלוחין נפקי לא צייתי לך למיעבד תרי יומא אלא חד יומא ובעבור זה שלחום כדי לבררם. [תוס' רי''ד].
-----
פיס'. ועל אלול מפני ראש השנה. ועל תשרי מפני תקנת המועדו'. פי', היו מודיעין להם מתי הוקבע ראש חודש אלול, כדי שימנו כ''ט יום לאלול, וביום ל' לאלול יעשו ראש השנה, ויהיו סומכין על רוב השנים שהוא אלול חסר. וכיון דנפקי להו אאלול למה להו דנפקי אתשרי, וכי תימא דיל' עברוה לאלול, והאמ' ר' אבא בר כהנא מימות עזרא ואילך לא מצינו אלול מעובר, לא מצינו דלא אצטריך, הא אצטריך מעברינן ליה. פי', לא אצטריך שנראת הלבנה ביום ל', אבל אי אצטריך שלא נראית הלבנה ביום ל' מקדשין מחר שהוא יום ל''א, ויום ל' נותנין אותו לאלול ומעברין אותו. והא מקלקלא ראש השנה. פי' שכל הגולה וכל ארץ ישראל יעשו ראש השנה בל' באלול, כדאמרן, ועכשיו אם יעברו בית דין [את] אלול, נמצא שנתקלקל ראש השנה. ומהדר מוטב שתתקלקל ראש השנה ואל יתקלקלו כל המועדות. [פסקי הרי''ד].
-----
ומה שאנו עושין ב' ימים ר''ח לפי שאין חדשה של לבנה פחותה מכ''ט יום וחצי. ולאחר כ''ט וחציו בחציו האחד של שלשים יום מתחדשת הלבנה והוא יום שלשים וראוי לקדש אותו חצי יום. ולפיכך תיקנו לעשות אחד ר''ח של שלשים יום ואחד של שלשים ואחד. שהרי איך נקדש חצי יום שלשים. עתה תקח כ''ט יום וחצי וכ''ט יום וחצי שהן ב' חדשים. הן פחות אחד אחד. עתה עשה חדש א' של כ''ט יום ותקדש אמש. שלאחריו עשה מל' יום. כי תקח החצי של זה שעבר שעשינו מכ''ט בלא חצי והחצי של אחר הרי זה של ל' יום. כי ראוי להתקדש מפני החצי האחר שאינו מן הדין אלא מכ''ט יום וחצי. וגם יום ל''א יום שלאחריו נקדש. [ספר הישר לר''ת — חידושים סימן תשמ''ה].
-----
מימות עזרא ואילך לא מצינו אלול מעובר. משמע דבימי עזרא מעובר היה ואסמכוה אקרא, דכתיב [נחמיה ז' ע''ג] ויגיע החודש השביעי, וכתיב [שם ח' ב] (ויש') [ויביא] עזרא הכהן את התורה ביום אחד לחודש ויקרא בו, וכתיב [שם שם י''א] כי היום קדש, וכתיב [שם שם י''ג] וביום השני נאספו ראשי אבות וכל העם הכהנים והלויים ואלעזר הכהן להשכיל את התורה. מדכתיב [שם שם ב'] ביום אחד לחודש אלמא ר''ח היה, ומשום כך נאספו לקרות בו, דכן משמע דקאמר להו היום קדש, וכתיב ביום השני נאספו כמו שעשו בראשון, אלמא יום שני נמי י''ט הוה, ור''ח היה שעשו ב' ימים, אלמא עיברוהו לאלול דההיא שתא, והא דקרינן ליה יום שני, היה לקרותו ראשון, דר''ח היה, ומנינן מיום שני מ''מ קרינן ליה שני והוה שני למלתיה. [תוספות ישנים].
-----
מימות עזרא ואילך לא מצינו אלול מעובר. משמע דבימי עזרא עברוהו וסמך יש לדבר מדכתי' ויגע החדש השביעי ובני ישראל בעריהם וכתיב ויאמר נחמיה התרשתא היום קדש הוא לשם אלקיכם. וכתי' וביום השני נאספו כל ראשי האבות הכהני' וכל העם להשכיל אל דבר התורה. אלמא אף ביום שני נאספו לקרות בתורה והיינו לפי שעברו אלול דליכא למימר דשני בשבת הוה וקראו בתורה בחול מתקנת עזרא שקורין בשני ובחמישי דשני בשבת לא אשכחן. [חידושי הר''ן].
-----
הא איצטריך מעברינן ליה. פירש''י ז''ל הא איצטריך משום ירקיא ומשום מתיא. והקשו בתוספ' דא''כ מאי קאמר מוטב תקלקל ר''ה ואל יתקלקלו כל המועדות הניחא למ''ד משום ירקיא דשייך בכל המועדות אלא למ''ד משום מתיא הא ליכא קלקול אלא ביוה''כ לבד. ועוד דאי משום ירקיא ומתיא אפילו ר''ה לא מקלקלא דהא ידעי דכל היכא דמיקלע ר''ה באד''ו מעברי' ליה לאלול וקביעות דאלול הא ידעי ליה. ועוד היכי אמרי' לא מצינו דלא אצטריך וכי מימות עזרא לא אירע שהיה ר''ה ראוי לחול באד''ו. ועוד דלקמן בשמעתין משמע בתקנת ירקי' ומתיא בימי האמוראים נתקנה דקאמר עולא ידעין חברי' בבלאי מאי טיבותא עבדינן להו. אלא הכי פירושא הא איצטריך כגון שלא באו עדים ביום ל' ובאו ביום שלשים וא' מעברי' ליה משום דמצוה לקדש ע''פ ראיה. [חידושי הר''ן].
-----
והא מקלקלא ר''ה. פי' רש''י שלא עשאוה בני גולה כהלכתא. וקשה שהרי מספק עושין אותן ב' ימים. אלא פי' רבינו יצחק בר' אשר דזה קרי קלקול מה שעושין ב' ימים מספק, ועושין ברכה לבטלה, והיה מוטב שלא תתעבר כלל אלול. ומשני מוטב שתתקלקל וכו'. וא''ת א''כ דלעולם עושין ב' ימים מספק למה שלוחין יוצאין על אלול מפני ר''ה [לקמן כ''א ע''ב], הרי יעשוהו מספק. יש לומר דאי לא היו יוצאין שלוחין מספקא להו שמא היה חסר, והיה להם להקדים יום אחד ולעשותו ג' ימים מספק, אע''ג דלא היו צריכים דאמרי' לקמן דתרי ירחי חסרי קלא אית להו, מ''מ לבם יהי' נוקף ויהיו יראים שמא היו חסירים, הלכך עביד תקנה בשלוחין לאותן שיוכל להגיע באותו זמן. והא מקלקל ר''ה. מקלקולא דיום הכפורים לא פסיקא ליה למפרך, משום דלא מקלקלא אלא היכא דלא מטו שלוחין. מוטב וכו' ולא נתקלקלו מועדים. לפי מה שפי' רש''י לעיל הא איצטריך מעברין משום ירקיא ומשום מתיא, תינח למ''ד [לקמן כ' ע''א] משום ירקיא דאיכא קלקול דירקיא לכולהו מועדות, בין ר''ה ובין יום כפור שאירע פעמים בערב שבת, וכן נמי י''ט ראשון דסוכות ושמיני עצרת. אבל למ''ד משום מתיא, (לא) קלקול במאי, דלא מעברינן אלא ביום כיפורים לחוד, דבשאר ימים טובים אפשר בעממים, ולא אתא שפיר לישנא דנתקלקלו המועדות. הלכך נראה להר''י לפרש הא איצטריך מעברי' ליה, אי איצטריך משום דלא אתי עדים ביום השלשים, דהוו צריכי השתא לעבורי אלול ולקדושי תשרי, ופריך והא מקלקלא ר''ה והוה לן לקדושי ביום ל', ואע''ג דלא ראו, היה לאיים על העדים ולהעיד, כדאמרי' [לקמן כ' ע''א] מאיימין על העדים על החודש שלא נראה בזמנו, ומשני מוטב שתתקלקל ר''ה ואל יתקלקלו המועדות לעשותם שלא כתיקונן על פי איום העדים, וגם ר''ה בכלל קלקול זה. [תוספות ישנים].
-----
וכשמרחשון וכסליו הן כסדרן אחד מלא ואחד חסר, יהיה בין יום טוב שלשנה זו ליום טוב שלשנה הבאה ד' ימים, ויום טוב שלשנה זו היא מן המניין, אבל יום טוב שלשנה הבאה אינו מן המניין. וכשמרחשון וכסליו הן מלאין, יש חמשה ימים בין ראש השנה לראש השנה. וכששניהן חסרין יש שלשה ימים בין ראש השנה לראש השנה. לפי' מחשבין יום טוב שלשנה הבאה, ואם ראוי לקובעו ביום המולד קובעין אותו, ואם אין ראוי לקובעו דוחין אותו, וקובעין ביום שראוי לקבוע בו, ורואין כמה ימים יש מיום טוב ראשון שלשנה זו עד יום טוב ראשון שלשנה הבאה, אם יש ביניהן שלש' ימים עושין מרחשון וכסליו [שניהם] חסרין. ואם יש ביניהן ד' ימים עושין מרחשון וכסליו כסדרן. ואם יש ביניהן חמשה ימים עושין מרחשון וכסליו שניהן מלאין, סימן לדבר גד''ה חכ''ש ג' חסרין וד' כסדרן ה' שלמין. ואם היא שנה מעוברת כשהחדשים כסדרן, יש בין ראש השנה לראש השנה ששה ימים, ומחשבין ורואין אם יש בין ראש השנה לראש השנה חמשה ימים, עושין שניהם חסרין. ואם יש ביניהן ששה ימים עושין כסדרן, ואם יש ביניהן שבעה ימים עושין אותן שלמין. [פסקי ריא''ז].
-----
כשרואין שיבא ראש השנה יום דחוי שהן ימי אד''ו, מעברין אחד מן החדשים החסרין, ואין ממתינין לתקן בסוף השנה  אלא בתחלת השנה מתקנין תקנה זו, ומעברין מרחשון שהוא החדש החסר שבתחלת השנה, ונמצאו כל המועדות שלכל השנה הולכין בסדר אחד. ולפי זאת התקנה אמרו לא זב''ד פור ולא בד''ו פסח [ולא גה''ז] עצרת, לכולן שלא יגיע ראש השנה באד''ו. ולפי שלפרקים מעברין מרחשון ועושין שבעה חדשים מלאים בשנה, ונמצאו ימי השנה מתרבין יותר מן הראוי, לפיכך מחסרין פעמים כסליו ועושין שבעה חדשים חסרין בשנה, ומה שמוסיפין בשנה אחת מחסרין בשנה אחרת, עד שיחזור הדבר על מכונו, מתקדש יום טוב שלראש השנה כשראויה להראות הלבנה ביום שלשים שהיה המולד קודם חצי יום ובסוף שש שעות ראויה להראות [הלבנה בו ביום והוא הקביעות האמיתי ואין רשאין להקדימו שאין קובעין לעולם ראש השנה ביום שאינה ראויה להראות] בו הלבנה כמו שביארנו אבל מאחרין אותו לצורך, שפעמי' קובעין ראש השנה יום או יומיים אחר המולד. וכדי לתקן הקביעות  שלא יבא ראש השנה ביום דחוי תקנו גד''ה בפשוט והו''ז בעיבור שהרי תמצית שנה פשוטה היא ד' ימים וח' שעות ותתע''ו חלקים, סימן לדבר ד''ח תתע''ו שהרי כשאתה מחשב חדשי שנה פשוטה כל חודש כ''ט ימים ומחצה ותשצ''ג חלקים כולם כלין ז' ז', ונשאר מהם ד''ח תתע''ו, ומשנה מעוברת ישאר הכ''א תקפ''ט כמו שביארנו. [פסקי ריא''ז].
-----
משבטל בית דין הגדול אין קובעין על פי הראייה, אלא יש חשבון ידוע לכל בני הגולה שתקנו להם חכמים הקדמונים. וקובעין בו כולם על דרך אחד, ועושין כל החדשים אחד מלא ואחד חסר, ונמצאו כל ימות השנה שלש מאות וחמשים וארבעה ונמצא בין יום טוב ראשון שלראש השנה זו ליום טוב שלראש השנה אחרת ארבעה ימים, שהרי כולן כלין ז' ז' ונשארין ד' ימים. בשנה מעוברת עושין חדש העיבור חדש מלא שהוא ל' יום, וכשכלין ז' ז' ישארו מחדש העיבור שני ימים, ומכל השנה נשארין ד', הרי ששה ימים, ונמצא בין ראש השנה זו לראש השנה הבאה ששה ימים, ויום ראש השנה שלשנה זו מן המניין ושלשנה הבאה אינו מן המניין. ולמה עושין חדש העיבור חדש מלא, לפי שכשאתה מחשב ימי שלשה עשר חדש שכל חדש הוא עשרים ותשעה יום ומחצה ותשצ''ג חלקים כמשפטו, כולן כלין ז' ז', וישאר התמצית שלהם חמשה ימים ועשרים ואחת שעות ותקפ''ט חלקים, סימן לדבר הכ''א תקפ''ט, והן חסרין מששה ימים דבר מועט, ואותו החסרון משתלם בשאר השנים לפי הסדר שאנו עושים בשנים הפשוטות והמעוברות כמבואר בקונטר' הראייות. [פסקי ריא''ז].
-----
דיקא נמי דקתני ועל תשרי מפני תקנת המועדו' כלו' דמדקתני מפני תקנת המועדות ולא קתני מפני המועדות כדקתני באינך ש''מ דחשו לקלקולייהו ורצו בתקנתן אע''ג דמקלקלי בר''ה. והכא בעיבור שנה קא מיפלגי. וא''ת אכתי לתנא דמתני' ליפקו להודיע שעברו ב''ד את השנה. איכא למימר דכיון דכל שתא נפקי אניסן והשתא לא נפקי מידע ידעי שנמנו עלי' ועברוה. [חידושי הר''ן].
-----
ומר סבר כל המצות הנוהגות בשני נוהגות בראשון. פי', ולכך אין צריך לצאת שלוחים בעבור השני שכבר יצאו בראשון. וא''ת, והא אם לא יצאו איכא קלקול דפסח, דיסברו דאדר השני יהא ניסן, ואיכא למימר דתקנו שלוחים יוצאים על ניסן מפני הפסח, ומאליהן ידעו שאין זה ניסן אלא אדר ונתעבר שנה. ומר סבר אינו נוהג. וא''ת, למה יצאו בעבור כך, הלא ידעו כשלא יבאו שלוחי ניסן שכבר נתעברה שנה, ויעשו פורים לי''ד של אדר, דחדש העבור שלשים. וי''ל, דהשתא ס''ד דאפי' מ''ד ל' יום לאו (אפי') [דוקא], פעמים חדש העבור מלא. [תוספות ישנים].
-----
והכא בעבור שנה קמפלגי דתניא כמה עבור שנה שלשים יום פי' אדר ראשון משלשים יום. רשב''ג אומר חדש פי' חדשה של לבנה כ''ט יום וכך פי' שמועה זו דתנא קמא סבר דאין יוצאין אלא על אדר ראשון סבר דאדר ראשון שלשים יום ובזמן שיודעין באיזה יום הוקבע ר''ח של אדר ראשון אינן צריכין לצאת על אדר שני מפני שמשידעי קבוע אדר ראשון מונין שלשים ומקדשין יום ל''א והוא ר''ח (של אדר שני וזה התנא שאמר שיוצאין על אדר שני סבר דאדר ראשון) כ''ט יום. ואקשו אי דידעי חדש נמי ידעי פ' כלומר כשם שאמרת דתנא דסבר דחדש העבור שהוא אדר ראשון (שלשים יום הוא דסבר דאין יוצאין אלא על אדר אחד מפני שמונין שלשים יום ומקדשין יום ל''א וממנו גומרין) לאדר שני כך נמי מאן דסבר דאדר ראשון כ''ט יום אינן צריכין לצאת אלא על אדר ראשון וממנו מונין כ''ט יום ומקדשין יום שלשים ואמאי תני אם נתעברה שנה יוצאין על אדר שני מפני הפורים. ומפרקינן האי תנא דאמר חדש העבור פעמים עושה מעובר משלשים ופעמים עושה אותו כ''ט (ומשום הכי) צריך לצאת על אדר שני לידע אם אדר ראשון משלשים היה או מכ''ט. [פירוש הרמב''ם].
-----
כמה עיבור שנה ל' [יום]. השתא משמע דעיבור שנה היינו אדר הראשון דהוה ל', וקשה דאמ' [סנהדרין י''ב ע''ב] שנה אינ' מתעברות אלא בסופ', א''כ אדר השני ה''ל למימר עיבור. וי''ל דאה''נ, מיהו הך עיבור כשמתעברים השנה מוסיפי' ל' יום כ''ט דאדר השני דהוה עיבור, וחד יומא דמעברי' אדר הראשון. [תוספות ישנים].
-----
שאלתי את פי מורה צדק על חדשי דעיבורין שאנו עושין מלאין, כדגרסינן [התם], וכך אנו נוהגין משום ר[בינו], לעולם אחד [מלא] ואחד חסר עד שיודע לך (שהובקע) [שהוקבע] ראש חודש בזמנו דאדר שני לעולם חסר (ב)[כ]משפטו שבט מלא אדר חסר. וכשאנו עושין שני אדרים הראשון הסמוך לשבט הוא עיבור לשנה, שכן אי אתה קורא את המגילה ולא השמעת השקלים עד אדר השני דקימא לן [מגילה ו'] מצות הנוהגות בשני אינן נוהגות בראשון. והילכתא כרבנן דאמר[ו] כמה עיבור שנה ל' יום ודינו להיות מכ''ט [יום] וחצי כדין המולד הרי ז' חצאי יום שהיו עיבורין מדיחין הקביעות ממקום המולד, שעל ידי אחד מלא ואחד חסר היו באין כאחד, אבל הן מאחרין הקביעות הרבה לאחר המולד, ועוד על מרחשון וכסלו שהמלאין רבין על החסירים ששמעתי אומרים שזהו מנהג והילוך (שלנו) [של כל] שלש(ת)[ה] ושלשה מחזורין שבעולם, בראשון יש ט' מלאים וחמשה חסירים והשאר כסדרן. ובשני [יש] לך חמשה מלאים וה' חסרים והשאר כסדרן, והשלישי כבראשיתו ט' מלאים וה' חסרים, ו[נ]מצא שהמחזור מדחה הקביעות לפניו, אותן ארבעה ימים שהמלאין רבים (יותר י''ז) [על החסרין ועוד ז'] חצאי יום של עיבורים הרי שבעה ימים וחצי שהקביעות נדחה משום מולדו [בכל מחזור]. ואין יתכן לעולם שיבואו עוד הקביעות והמולד ביום אחד. אתמהא. והשיבני ר[בינו הרי] יש לך [יתרין] התשצגין של כל שנה ושנה של אחר כסליו, [כל] חדשי השנה [סדורין] באחד מלא ואחד חסר, [והנה] נמשך המולד ונכנס ביומו של קביעות כדי שיעור של תשצ''ג השנה פעמים עד שתי ידותיו של יום פעמים עד חציו עד שלישי עד רביעו ומאחרין המולד ונקדם הקביעות והתשצגי''ן של כולם עושין קרוב לז' ימים, הרי איחור זה של מועד על ידי התשצגי''ן עולה לך כנגד איחור הקביעות של מולד מרחשון וכסליו והעיבורין ועל ידי כן משוין זה אחר זה לעולם עד שאין כסדרן זה מזה יותר מזה. [הפרדס לרש''י הלכ' חול המועד].
-----
שאלתי את פי מורי%צדק, על חדשי העיבורים שאנו עושין מלאין כדגרסינן [התם]. וכך אנו נוהגין בגולה משום רבינו, לעולם אחד מלא ואחד חסר עד שיודע לך שהוקבע ר''ח בזמנו. דאדר שיני לעולם חסר כמשפטו, שבט מלא אדר חסר. וכשאנו עושין שני אדרים, הראשון הסמוך לשבט הוא עיבור לשנה. שכן אי אתה קורא את המגילה ולא השמעת את השקלים עד אדר השיני, דקיימא לן כמאן דאמר מצוות הנוהגות בשיני אינן נוהגות בראשון. והילכתא כרבנן דאמרו כמה עיבור שנה שלשים יום. ודינו להיות מכ''ט [יום] וחצי כדין המולד, הרי ז' חצאי יום שהיו עיבורין מדחין הקביעות ממקום המולד, שעל%ידי אחד מלא ואחד חסר היו באין כאחד אבל הן מאחרין הקביעות הרבה לאחר המולד. ועוד על מרחשון וכסליו שהמליאין רבין על החסירין, ששמעתי אומרין שזהו מנהג והילוך שלנו שלשה ושלשה מחזורין שבעולם. בראשון יש ט' מליאין וה' חסירין והשאר כסדרן. ובשיני [יש] לו ה' מליאין וה' חסירין והשאר כסדרן. והשלישי כבראשון ט' מליאין וה' חסירין. נמצא שהמחזור מדחה הקביעות לפניו, אותן ד' ימים שהמליאין רבים יותר מכנגד [—על] החסירים, [ועוד] ז' חצאי%יום של עיבורים, הרי ז' ימים וחצי שהקביעות נדחה ממקום מולדו. ואיך יתכן לעולם שיבואו עוד הקביעות והמולד בו ביום. אתמהא. והשיבני ר' [—רבינו], הרי יש לך כנגדן התש''צגין של כל שנה ושנה שלאחר שכלו [—כסליו] חדשי%השנה באחד מלא ואחד חסר. נמשך המולד ונכנס ביומו של קביעות כדי%שיעור של תשצ''גין השנה, פעמים עד שתי ידותיו של יום, פעמים עד חציו, עד שלישו, עד רביעו ומאחרין המולד ונקדם הקביעות והתש''צגין של מחזור, כולן עושין קרוב לז' ימים. הרי איחור זה [—של מועד על%ידי התש''צגין עולה לך כנגד איחור הקביעות] של מולד מרחשון וכסליו והעיבורין. ועל%ידי כן משוין זה את זה לעולם עד שאין נפרדין זה מזה יותר מזה. [שו''ת לרש''י סימן קי''ט].
-----
ואתה צריך לדעת החדשים שהם לעולם שלמים, ולא ישתנו, החדשים שהם לעולם חסרים, ולא ישתנו, ודע תחילה, כי כל ראש חודש שהוא שני ימים נקרא החודש ההוא חסר, מפני שיום ראשון בא לתשלום החודש שעבר, כמו שביארנו, ואנו מתחילין למנות חודש מיום שני, לכן החודש שעבר שהיה ראש חודש של יום אחד הוא בן שלושים, ונקרא מלא. אבל לפעמים יש חודש שראש חודש שלו שני ימים, ואף על פי כן הוא מלא, וזה כשהשנה מעוברת, יהיה אדר ראשון שני ימים, והוא מלא, שאדר שני גם כן שני ימים, ואל יקשה בעיניך, אחר שיום שלושים מן החודש שעבר, למה אנו קורין אותו ראש חודש, הואיל וברוב החודשים המולד ביום שלושים. ואלו הן החודשים שאמרנו שהם לעולם שלמים, כלומר שכל אחד מהם בן שלושים יום, וראש חודש שלהם יום אחד. תשרי, שבט, ניסן, סיון, אב, והסימן תשנס''א. ואלו הן החודשים החסרים. שראש חודש שלהם שני ימים, מרחשון, אדר אייר, תמוז אלול, מאאת''א. וכשהשנה מעוברת, אף אדר שני ימים. והסימן, כל זוג בחשבון חדשי השנה הוא זוג, ומה שאינו זוג הוא אחד, חוץ מכסלו וטבת, שאין להם קביעות ידועה, ולפעמים הם כל אחד מהם שני ימים ראש חודש, ושנה זו נקראת שלימה, ולפעמים כל אחד מהם יום אחד ראש חודש, ושנה זו נקראת חסירה. ולפעמים הם כסדרן, אחד מלא ואחד חסר, כסלו יום אחד וטבת שני ימים, ושנה זו נקראת כסדרה. ומה שקבעו החסרון והיתרון בכסלו ובטבת, מפני שלא היו יכולין לקבעו לא בניסן ולא בתשרי, מפני המועדים שבהם, וכן לא היו יכולין לקבעו בחדשים שיש בין ניסן לתשרי, כדי שלא יהיו מידת הימים שיש בין מועד למועד עודפים פעם אחת, וחסרים פעם אחרת. כי לעולם בין פסח לעצרת חמישים יום, כמו שנאמר. (ויקרא כ''ג, ט''ז) תספרו חמישים יום והקרבתם מנחה חדשה. ובין עצרת ליום הכפורים קכ''ב יום, מהם ממתן תורה ועד שנשתברו הלוחות עד שנתכפר העון ארבעים יום, שנאמר (דברים ט', י''ח) ואתנפל לפני ה' כראשנה ארבעים יום וארבעים לילה לחם לא אכלתי ומים לא שתיתי על כל חטאתכם אשר חטאתם וגומר. וארבעים יום שעמד בהר בלוחות אחרונות, שנאמר (שמות ל''ד, כ''ח) ויהי שם עם ה' ארבעים יום וארבעים לילה ויכתוב על הלוחות וגו'. הרי קכ''א יום, וירד מן ההר, או יום הכפורים, או ערבו, כמו שהוא מסורת בידינו, ואין אנו יכולין להוסיף על החשבון הזה, ולא לגרוע ממנו. וכן לא היו יכולין לקבעו בשבט ואדר, מפני העיבור, שהוא באדר הראשון, והוא מלא לעולם, לצורך העיבור, ולא נוכל לחסרו, אם תהיה השנה מעוברת וחסירה. ולא להשלים אדר הסמוך לניסן, בשנה פשוטה ושלימה, מפני שאדר הסמוך לניסן לעולם חסר. ולא ישאר רק שלושה חדשים, שהם מרחשון וכסלו וטבת. והן שלשתן משמשות בדבר הזה, כי אין יתרון החודש וחסרונו נראה אלא בראש החודש הבא אחריו, אם ראש החודש יהיה שני ימים, יהיה החודש שעבר מלא, ואם ראש החודש יום אחד יהיה החודש שעבר חסר. ולכן אם יהיה מרחשון מלא או חסר, אינו נודע אלא מראש חודש כסלו, וכן אם יהיה כסלו מלא או חסר, אינו נודע אלא מראש חודש טבת, נמצאו שלושה חדשים אלו, שהן מרחשון וכסלו וטבת משמשים ביתרון השנה וחסרונה, מהם במנינן, ומהן בראשי החודש. ואם תאמר, למה עשו אדר שני מלא משלושים יום, ויש לומר, שאדר שני הוא במקום שבט, מה שבט שלושים, אף אדר שני שלושים יום. ובמכילתא מפרש טעם אחר, מה מצינו בדחויים, כשהם נדחים לפסח שני, היו נדחים שלושים יום, מט''ו בניסן עד ט''ו באייר, כך חג פסח היה נדחה שלושים יום, דהיינו מט''ו באדר השני, שהוא במקום ניסן, עד י''ד בניסן, שהוא במקום אייר. [אבודרהם סדר העיבור].
-----
שלחו ליה למר עוקבא אדר הסמוך לניסן לעולם חסר מותיב רב נחמן וכו' עד דמצוה לקדש על פי הראי' פי' (פעמים) אע''פ שהוא דבר ידוע שהוא יום ר''ח שלוחים יוצאין ומודיעין שנראה החדש כדי לקדש על הראי' ולא על החשבון ואעפ''י שהחשבון והראי' שוין. [פירוש הרמב''ם].
-----
אדר הסמוך לניסן לעולם חסר. אפי' לא באו עדים. וא''ת תקשי ליה מרישא דמתניתין, על ניסן שלוחים יוצאי', אמאי כיון דנפקי אאדר אמאי נפקי על ניסן, הלא הם יודעים שר''ח ניסן לעולם יום ל' של אדר, כיון דאדר לעולם חסר. וי''ל דאי לא הוו נפקי על ניסן לא היו עושין כלל פסח בניסן, שיסברו שנתעבר השנה דמצוה לקדש על פי הראייה. וא''ת מאי אירייא הני שני חדשים אפי' כולהו נמי. וי''ל דאפי' משום מצוה לא מחללינן, אי לאו טעמא דתקנת מועדות. [תוספות ישנים].
-----
[שלחו ליה למר עוקבא אדר הסמוך לניסן לעולם חסר מתיב רב נחמן על שני חדשים מחללין את השבת על ניסן ועל תשרי אי אמרת בשלמא זמנין מלא זמנין חסר משום הכי מחללין. עדים שראו את הלבנה בחידושה מחללין] שבת לצאת חוץ לתחום לבוא לב''ד להעיד בפניהם לפי שהמועדין [כולן תלויין] בשני חדשים אלו משום הכי מחללים אם ראוהו ביום שלשים, שאם לא יבואו ויעידו שראוהו היום  לא יקדשוהו ב''ד עד מחר ויעשו את החסר מלא. [רבינו אברהם מן ההר].
-----
מותיב רב נחמן על שני חדשים מחללין את השבת כו'. פי' מש''ה לא אותי' ממתני' דתנן ועל ניסן מפני הפסח כו' דאם איתא דכל אדר הסמוך לניסן חסר כיון דנפקי אאדר למה להו לנפקי אניסן והא קים להו דבל' באדר יעשו ניסן ואדר יהא חסר דאיכא למימר לא ידעי כ''ע להאי מילתא דכל אדר הסמוך לניסן חסר ודילמא אתי לאסתפוקי להכי שלחי' להו. להכי אקשי לי' מהא דתנן מחללין את השבת דבי דינא ידעי דכל אדר הסמוך לניסן חסר ואמאי יהבי בי דינא רשות לעדי הלבנה לחלל את השבת והרי בלא עדותם הם עתידים לקבוע ניסן ביום ל' לאדר. [תוס' רי''ד].
-----
@ כ' ע''א.
אלא אי אמרת לעולם חסר. אע''ג דלא אתו סהדי מקדשי ליה ביום ל', מה להם לחלל שבת על זה. על פי הראיה. כלומר אע''פ שהוא דבר ידוע שהיום ראש חדש, שלוחים יוצאין ומודיעים שנראה החודש, כדי לקדש על פי הראיה ולא על פי החשבון, אע''פ שהחשבון והראיה שוין. והטעם דכתיב החדש הזה לכם, כזה ראה וקדש ותשרי שוה לניסן מפני המועדות. ורבינו שלמה פירש מפני שהוא ראש השנה כניסן, אי נמי דיליף חמשה עשר דכתיב בתשרי מחמשה עשר דכתיב בניסן מה להלן כזה ראה וקדש אף כאן ע''כ. איכא דאמרי אף אנן נמי תנינא. משנה דשמעת מינה דאדר הסמוך לניסן לעולם חסר. אי אמרת וכו' משום הכי אם חל כ''ט ביום ששי יוצאין יום שבת שהוא יום ל' לחדש כדי לקדש על פי הראיה, שהרי על כרחינו צריך לקדש יום ל'. אלא אי אמרת פעמים הוא מכ''ט ופעמים הוא מלא. כלומר מל' יום. אמאי מחללין עליו את השבת. אם חל כ''ט בו ביום ששי. הואיל ואפשר להיות מלא ניעבריה. כלומר שיהיה מלא כדי שלא יחללו עליו את השבת. ונקדשיה למחר. לחד בשבא שהוא יום ל''א כדי שלא נחלל עליו את השבת ואמאי תנן ועל ניסן וכו', אלא ש''מ דאדר הסמוך לניסן לעולם חסר. ומשני אי דאיקלע וכו'. כלומר לעולם פעמים מלא ופעמים חסר עבדינן, ואי איקלע יום ל' בשבת עבדינן כדאמרת ואין מחללין את השבת. וזה שאמרנו שמחללין, כגון דאיקלע יום ל''א שהוא ראש חדש ודאי, ואי אפשר לאחר הדבר שלא יקדשוהו היום בשבת. ומשום הכי מחללין כדי לקדש על פי הראיה. שנראה להם היום הלבנה בחידושה בשבת שהוא יום ל''א. תקנת קרבן. מוסף ראש חדש שיקריב בזמנו. מדכולהו. כשהיה בית המקדש קיים לא היו מחללין עליהם שבת משום דמצוה לקדש על פי הראיה, דהא לא היו מחללין שבת עליהם אלא בזמן שבית המקדש קיים מפני הקרבן, ואי טעמא משום מצוה לקדש על פי הראיה, בזמן שאין בית המקדש קיים נמי הוה מחללינן שבת עלייהו. הילכך טעמא דמחללין בניסן ותשרי עכשיו שאין בית המקדש קיים הוא מטעם המועדות שיהיו בזמנן, ולא משום טעמא דמצוה לקדש על פי הראיה. הילכך ודאי טעמא דמחללין עליהם שבת האידנא שאין בית המקדש קיים הוא מטעם שאנו מסופקים ביום קביעותו, והיינו כשאפשר אדר הסמוך לניסן מלא או חסר. שאם אי אפשר להיות לעולם אלא חסר אין כאן ספק, ואמאי מחללין. והיינו אי אמרת בשלמא וכו' כמו שפירשתי. [רבינו אברהם מן ההר].
-----
אלא אי אמרת לעולם חסר אמאי מחללינן. וא''ת אמאי מהדרי אדיוקי לותיב מרישא דמתני' דקתני בהדי' ועל ניסן מפני הפסח. תירץ הרב בעל המאור ז''ל דאי מההיא איכא למימר דמשום שהשליחות צריכה לכל ואין הכל בקיאין לידע שאדר הסמוך לניסן לעולם חסר ודלמא מקלקל להו פסח דאית ביה חיוב כרת התקינו שיהו שלוחין יוצאין שאע''פ שאין השלוחין יוצאין מפני הפורים וסמכו משום דמידע ידעי שעבור שנה שלשי' התם היינו טעמא משום דלא חמיר כולי האי אבל לאיסו' כרת חששו ומשו''ה לא מצי למיפרך מההיא ופריך מהא שכיון שהעדים מחללין את השבת כדי לבא לב''ד ש''מ דזמנין מלא וזמנין חסר דאי לעולם חסר ב''ד ודאי מידע ידעי ונמצאו עדים מחללין את השבת שלא לצורך. ואסיקנא כתיובתא מיהו הני מילי לדידהו שהיו מקדשין על פי הראיה אבל לדידן אדר הסמוך לניסן לעולם חסר. [חידושי הר''ן].
-----
ואיכא דאמרי אף אנן נמי תנינן [משנה] דשמעית מינה דאדר הסמוך לניסן לעולם חסר דתנן על שני חדשים מחללין את השבת על ניסן ועל תשרי אי אמרת בשלמא לעולם חסר ואי אפשר לעולם מלא אם חל להיות תשעה ועשרים בו יום ששי יוצאין יום שביעי שהוא יום שלשים כדי לקדש אראיה שאי אפשר שנעשה אותו שלשים אלא אי אמרת לפעמים חסר מכ''ט פעמים מלא משלשים אמאי מחללין עליהן שבתות אם חל כ''ט יום ששי הואיל ואפשר שיהא מלא משלשים מעברינן לי' כדי שלא יחללו את השבת ומשלימין יום השבת לשלשים ונקדשי' למחר בחד בשבת שהוא יום ל''א ולא נחלל עליו את השבת ואמאי תנינא על ניסן ועל תשרי אלא שמע מינה דלעולם אדר הסמוך לניסן [ו]לעולם חסר. ואהדרינן לי' לרב נחמן אי איקלע יום שלשים בשבת הכי נמי פירוש לעולם פעמים מלא פעמים חסר עבדינן לי' והא דאמרת אם כן אמאי מחללין עליו את השבת ונעברי' האידנא ונקדשי' למחר הכי נמי אי איקלע יום שלשים בשבת אין מחללין ויוצאין בו אלא משלימין אותו ומקדשין חד בשבת ובו יוצאין והכא במאי עסקינן פי' זה שאמרנו מחללין כגון דאיקלע יום אחד ושלשים שהוא ראש חדש ודאי חל להיות בשבת ומשום הכי מחללין עליו את השבת. ואתא רב כהנא ואקשי על רב נחמן קושיא אחריתי דאמר דאדר הסמוך לניסן לעולם חסר מהא דתנן בזמן שבית המקדש קיים מחללין אף על כולם מפני תקנת הקרבן (שמעינן מינה דכל שנים עשר חדש אין מחללין עליהם אפי' ניסן ותשרי אלא משום תקנות הקרבנות) פי' כדי שיקריבו קרבן ראש חדש אבל לקדש על הראיה לא שאלמלא מחללין לקדש על הראי' מאי איריא בזמן שבית המקדש קיים אפי' חרב נמי מחללין (כדי) לקדש על הראי' (אלא שמע מינה דאין מחללין לקדש על הראי') ואין מחללין אלא א''כ נסתפק היום. בשלמא אי אמרת זמנין מלא וזמנין חסר משום הכי יוצאין להודיען אדר זה שעבר אם מלא היה אם חסר אלא אי אמרת לעולם חסר אמאי מחללין (והא דבר ידוע הוא. ואם תאמר כדי לקדש אראיה הא קיימא לן מהאי משנה דאמר) ובזמן שבית המקדש קיים מחללין אף על כולן דאין מחללין לקדש אראיה כמו שפי'. ועמדה התיובתא על רב נחמן אליבא דהאי לישנא בתרא דאיכא דאמרי. כי אתא עולא וכו' פירשה רבינו חננאל ז''ל. [פירוש הרמב''ם].
-----
והחלק השני הוא ראש חדש ונחוץ שנזכיר את דיניו. ונאמר שהיום הזה יחול במשך השנה לא פחות מט''ז יום ולא יותר מעשרים יום, וזה מפני שיש חדשים שמספר ימיהם כ''ט יום וראש החדש שלאחר כך הוא יום אחד, ומהם שמספר ימיהם ל' יום וראש החדש הבא אחריהם הוא שני ימים. וחדשי השנה הפשוטה י''ב חדש, מהם עשרה קבועים, חמשה כ''ט כ''ט וחמשה ל' ל'. ניסן ל' אייר כ''ט סיון ל' תמוז כ''ט אב ל' אלול כ''ט תשרי ל' טבת כ''ט שבט ל' אדר כ''ט. אבל מרחשון וכסלו לפעמים שלמים לפעמים חסרים ולפעמים כסדרם, כפי מה שמחייב חול שנת הירח בעלת השברים בחודש תשרי. והשנה המעוברת י''ג חדש, אדר ראשון ל' ואד''ש כ''ט ולכן יהיה ראש חדש אדר ב' שני ימים וראש ניסן יום אחד. וחודש תשרי יצא מסדר תפלות ראשי החדשים מפני שהוא מועד ונשארו האחד עשר או השנים עשר. ואם שני החדשים חסרים והשנה פשוטה, יהיו הימים שסודרה להם התפלה הזאת ששה עשר. ואם הם שלמים והשנה מעוברת, יהיו הימים שזאת היא תפלתם עשרים. [סידור רבינו סעדיה גאון].
-----
אלא אי אמרת זימנין אמלא וזימנין אחסר ניעברי' האידנא וניקדש למחר. יש להקשות דלגבי תשרי תנן לקמן שאם באו עדים מן המנחה ולמעלה שמעברין, אלמא זימנין מלא, ואפ''ה מחללין עליו השבת, כדאמר הכא על ב' חדשים מחללין. [תוספות ישנים].
-----
מתיב רב כהנא שהמקדש קיים וכו' אי אמרת בשלמא לעולם חסר אמאי מחללין. והקשה הר''י דודאי בכולהו לא מחללין משום מצוה לקדש על פי הראיה, אבל בהדי דתקנת דמועדות מחללין כדפי'. י''ל, מדקתני על כולם דטעמא דכולהו שוו, וכי הכי דבשאר חדשים לא מחללין משום טעמא דניסן ותשרי. תיובתא. ועתה נשאר מר עוקבא איתותב, והיינו דוקא לדידהו שהיו מקדשין על פי הראיה, אבל לדידן לעולם חסר, שהרי לעולם אנו מונין כל סדר החדשים אחד מלא ואחד חסר. [תוספות ישנים].
-----
במאור דף ה'. ד''ה כי אתא עולא. כתוב שם. איכא בינייהו יום טוב הסמוך לשבת בין מלפניה בין מלאחריה, למאן כו'. אמר אברהם. אנן מלאחריה בלחוד גרסינן, דלפניה ודאי מעברין משום יום הכפורים דהוי לאחר השבת, ולספרי נמי דגרסי בין מלפניה בין מלאחריה הכי קאמר איכא בינייהו אם מעברין אותו כשחל מלאחריה כמו שמעברין אותו כשחל לפניה דלמר מעברין ולמר אין מעברין. ואין צורך לכל הבלבולין שכתב לא משלו ולא משל צרפתי [ר''ת בתוס'  דף כ'. ד''ה בין], שהם פורחים באויר והרוח ישאם. [כתוב שם לראב''ד].
-----
כי אתא עולא אמר עברוה לאלול. נ''ל שלעולם לא היו מעברין אלא משום יוה''כ שלא יבא סמוך לשבת בין מלפני' ובין מלאחרי' כדאמרי' בפ' החליל אבל ליו''ט הסמוך לשבת לא חששו מעולם לעבר דאי משום מתיא איפשר בעממי ואי משום ירקא דילמא סברי כר' יוחנן דאמר נולדה בזה מותרת בזה דלית ליה הכנה דרבה וכן נמי ירק שתלשו גוי בזה מותר בזה א''נ כיון דביו''ט מותר לבשל היו מבשלין הירק ולא הי' נפסד ומש''ה אמרי' לקמן איכא ביניהו יוה''כ שחל להיות אחר השבת לא חש לר''ה וחג הסוכות דחיילי בערב שבת ומאי דמסיק בתר הכי איכא ביניהו יו''ט שחל להיות סמוך לשבת כו' אינו אלא דיוקא בעלמא לאקומי מאי ביניהו ואינו עיקר שלעולם לא עיברו אלא בעבור זה וכדי למצוא מאי ביניהו אמר כל זה דכל טעם העיבור אינו אלא בעבור יוה''כ ומר אמר טעמא חדא ומר אמר טעמא חדא ולא פליגי וכזה ימצאו בתלמוד סברות הרבה שמעמידים כן מפני דוחק המקשה ואין לסמוך עליהם. [תוס' רי''ד].
-----
מן הדין היה שנעשה בזמן הזה כל יום טוב יום אחד, שהרי אין קובעין היום על פי הראייה, אלא כל בתי דינין שלישראל קובעין היום על הדרך שביארנו, ודבר פשוט הוא לכל הגלייות, ואין שום ספק בדבר, ואין עושין היום יום טוב (שיני) שני ימים, אלא מפני שמנהג אבותינו בידנו, כמו שהיו אבותינו נוהגין לעשות שני ימים, מפני שהיו מסופקין בקביעות שלבית דין הגדול, שהיו קובעין על פי הראייה, כך אנו נוהגים לעשות עכשיו כל יום טוב שני ימים, חוץ מיום הכיפורים שאף בזמן שהיו קובעין על פי הראייה, היו נוהגין הגלייות לעשות יום הכפורים יום אחד, והיו סומכין על רוב השנים שאי אפשר הצבור להתענות שני ימים ושני לילות. בארץ ישראל שהיו נוהגין אבותינו יום אחד על פי שלוחי בית דין, גם היום עושין יום אחד, שהרי אין הגלייות עושין [שני] ימים אלא מפני מנהג אבותינו, וכבר בארץ ישראל היו נוהגין לעולם יום אחד. וכן בכל העיירות הסמוכות להן שהיו מגיעין שם שלוחי ניסן ושלוחי תשרי, ורגילין בה שלוחי בית דין, ראוי להם לעשות יום אחד. יום טוב שלראש השנה עושין היום שני ימים בכל מקום, לפי שאף בבית דין הגדול היו עושין לפעמים שני ימים, שכל יום שלשים לאלול היו עושין אותו קודש, שמא יבואו עדים בו ביום, ואם לא באו עדים בו ביום, נוהגין אותו היום [קודש] ולמחר קודש. וכן אם באו עדים ביום שלשים מן המנחה ולמעלה, לא היו מקבלין עדותן, מפני שאמרו כבר בתמיד שלבין הערבים שיר שלחול, ואם היו מקבלין עדותן היה ראוי לומר שיר שלקודש, שהיו נוהגין לאמרו בתמיד שלבין הערבים, והואיל ואין מקבלין עדותן, נוהגין אותו היום קודש ולמחר קודש, שכל יום שלשים לאלול נוהגין אותו קודש לעולם. בזמן הזה אנו נוהגין לעשות ראש חודש הבא אחר (ראש) חודש מלא שני ימים, שמקדשין יום שלשים ויום שלשים ואחד, ומתפללין בשניהן תפלת מוסף, לפי שרוב פעמים המולד נולד ביום שלשים קודם חצות, ואיפשר שתיראה הלבנה בו ביום וראוי לקבוע בו, ובימים הראשונים לא היו עושין כן, כמבואר בקונטרס הראייות בפרק שיני שלתענייות. [פסקי ריא''ז].
-----
עבריה ב''ד. שבארץ ישראל, שעשאוהו מל' יום. ידעין וכו'. מכירין בטובה זו שעושין להם בני ארץ ישראל כשעיברו את אלול. משום ירקא. שלא יבואו י''ט ושבת סמוכים זה לזה, והירקות הנאכלין חיין יהיו כמושין. משום מתיא. שלא יבוא שבת ויום הכפורים סמוכים זה לזה, ולא יוכל לקבור המת בשני ימים אלו ויסריח. יום הכפורים שחל להיות אחר שבת. אם לא יעברוהו לאלול. מאן דאמר משום מתיא מעברינן. ליה לאלול, ודחינן ליה ליום הכפורים ליום שני בשבת. מאן דאמר משום ירקייא. לא מעברינן ליה. דאימת בעי להני ירקי. ליציאת יום הכפורים. טרח ומייתי להו אחר שחשיכה. בעממי. בגוים. דאמר מר [ביצה ו' ע''א] מת ביו''ט ראשון יתעסקו בו עממין. בחמימי. שורין אותן בחמין וחוזרות לחות כמו שהיו. חביל עלמא. ארצנו חמה, וארצם אינה חמה ואין המת נתפח שם בשני ימים ואין הירקות כמושין. איני. כלומר וכי מעברין חדש לצורך [כמו שמעברין] השנה לצורך. כדאיתא פרק קמא דסנהדרין [י''א ע''ב] מפני האביב והתקופה ופירות האילן. כזה. כיון שתראה קדש בו ביום. לעברו. לעשות את החסר מלא לצורך מותר. לקדשו. ביום ל' והלבנה לא נראית עדיין, זה אין עושין ואפילו לצורך, כלומר שאם לא יעשו כך יהיו שבת ויום הכפורים סמוכים. דכזה ראה וקדש, כלומר ראה תחלה ואחר כך קדש, אבל כשאתה מעברו ראה וקדש הוא. מאיימין על העדים על החדש שנראה בזמנו. ביום שלשים. על העדים. שלא ראוהו, ואנו צריכין לקדשו היום כדי להפריד שבת מיום הכפורים אין מאיימין עליהם כדי שיאמרו ראינו ויעידו שקר. בניסן ותשרי. שהמועדות תלויין בהם מקדשין לצורך, בשאר ירחי לא. הא דתני רבה. שאין מקדשין לצורך. אחרים היא. דאמרי לעולם כל החדשים אחד מלא ואחד חסר כסדר הלבנה שמתחדשת לעולם לכ''ט יום ומחצה, שהם נ''ט לב' חדשים. ארבעה ימים. אם נקבע עכשיו באחד בשבת, יהיה לשנה הבאה בה' בשבת. וזה חשבון י''ב חדשים לאחד מלא ואחד חסר. שנה מעוברת. שמוסיפין עליה כ''ט ימים, שהוא חדש חסר. [רבינו אברהם מן ההר].
-----
ידעין חברין בבלאי מאי טיבותא עבדינן בהדייהו משום ירקי' ומשום מתיא. [האגודה].
-----
לעולם ראש חדש אדר סמוך לניסן הוא ערב הפסח. והפסח הוא ערב העצרת ועצרת הוא ערב ראש השנה. לא ב'ד'ו' פסח. לא ג'ה'ז' עצרת. לא א'ד'ו' ראש השנה וסוכה. לא א'ג'ו' יום כיפורים. ולא ז'ב'ד' פורים. [הלכות פסוקות לרבינו יהודאי גאון הלכ' סדר פרשיות שלימים טובים והפטרות שלהן].
-----
סימן המועדים ומסורת שלהן. לעולם לא [זב''ד פור], לא בד''ו פסח ולא גה''ז עצרת ולא אד''ו ראש השנה וסוכה. וסימנן ופסוקין שיצאו מהם, אך אשר יאכל לכל נפש הוא לבדו יעשה לכם. לא גה''ז עצרת, [שופטים ו'] ויהי חורב על הגזה לבדה. לא אד''ו ראש השנה [וסימנם] [עזרא ח'] ואצוה אותם אל אדו הראש. לא אג''ו יום הכיפורים, וסימן אגורה באהלך עולמים, לא זב''ד פור, וסימניך זבדני אלהים אותי זבד טוב. לעולם שני של פסח ראשון לעצרת, שני לעצרת ראשון לראש השנה וסוכה, כי לעולם יום ראש השנה הוא יום סוכה. וסימנם א''ת ב''ש ג''ר ד''ק ה''ץ. יום ראשון של פסח יום תשעה באב הרי א''ת, שני של פסח ראשון לשבועות הרי ב''ש, שלישי של פסח ראשון לראש השנה הרי ג''ר, רביעי לפסח אחרית סוכה הרי ד''ק, שמנהגינו לומר קבצינו, חמישי לפסח הוא צום כיפור וצום גדליה הרי ה''ץ, ראשון לפסח הוא יום תשעה באב, וסימן השביענו במרורים בו ביום הרגוני לענה. [הפרדס לרש''י סדר פרשיות].
-----
באלו הימים תמצא ראשי חדשי השנה, ניסן אגה''ז, אייר בגה''ז, סיון אגד''ו, תמוז אגה''ו, אב בדו''ז, אלול אבד''ו, תשרי בגה''ז, מרחשוון בדה''ז, כסליו א''ב ג''ד ה''ו, טבת אבגד''ו, שבט בגדה''ז, אדר ראשון בדה''ז, אדר שני זבד''ו. [האורה לרש''י סימן קכ''ו].
-----
לא בד''ו פסח וסימן הוא לבד''ו יעשה לכם [שמות י''ב ט''ז], ולא גה''ז עצרת, סימן ויהי חורב (על) [אל] הגיז''ה [שופטים ו' מ'] ולא אד''ו ראש השנה, סימן לא אד''ו הראש, ולא אג''ו יום הכפורים וסימן התר אגודות מוטה [ישעיה נ''ח ו'], ולא זב''ד פורים, סימן זבדנו (אותי אלהים) [אלהים אותי] זב''ד טוב [בראשית ל' כ'], מה טעם לא אד''ו ראש השנה, שאם יבוא ראש השנה ביום א' יבוא סוכות ביום א' ושביעי של ערבה יבא בשבת, ולפיכך דוחין אותו ליום ב', ומפני מה לא יבוא ביום רביעי ראש השנה, שאם יבא כן, יבוא יום הכפורים ביום ו' ודחינן ליה ליום ה', משום מתיא, כמו שאמרו רבותינו שאם יארע ביום ששי ולא ביום שבת, ומפני מה לא באה ביום ששי ראש השנה, שאם יבא כן, יבוא צום הכפורים ביום ראשון, ואית בה משום ירקיא, ולפיכך דחינן ראש השנה ליום שבת, ודבר זה תקנו חכמים לבני גולה, משום ירקיא ומשום מתיא שלא יבוא יום הכפורים סמוך לשבת, בין מלפניה ובין מלאחריה, ושלא יבוא יום ערבה בשבת, שאין ערבה דוחה את השבת. [האורה לרש''י סימן קכ''ו].
-----
אין קובעין ר''ח תשרי לעולם לא באחד בשבת ולא ברביעי בשבת ולא בערב שבת, וסימן להם אד''ו, אלא כשיהיה מולד תשרי באחד מג' ימים האלו קובעין ראש חדש ביום שלאחריו (רמב''ם קדוש החדש פ''ז ה''א). לפיכך אין קובעין לעולם ראש חדש ניסן לא בשני בשבת ולא ברביעי בשבת ולא בע''ש, וסימן להם בד''ו, שאם לא תדחה בד''ו יבא תשרי באד''ו ותצטרך לדחותו ויהיה יותר משני ימים בין קביעות חצי שנה לחצי שנה, ובמסכת ראש השנה (כ' א') תניא אחרים אומרים אין בין ראש השנה לראש השנה אלא ד' ימים בלבד ובשנה מעוברת ה' ימים. וכן אם יהיה מולד תשרי בי''ח שעות או למעלה מי''ח קובעין ראש השנה ביום של אחריו (ע''פ ה''ב שם), ואם יהיה יום של אחריו מימי של אד''ו הרי זה נדחה לשל אחר אחריו (ע''פ ה''ג שם). לפיכך אם יהיה מולד ניסן בי''ג שעות ותרמ''ב חלקים צריך לדחותו ליום של אחריו שאם לא תדחהו יבא מולד תשרי בי''ח. וכן ג''ש לא''ה דתשרי דחהו ליום ה', פירוש גטר''ד שאין לפני אדר העיבור, ופירוש גטר''ד שאם יבא מולד תשרי בליל ג' בט' שעות ור''ד חלקים ידחה לחמישי, הילכך א''ד תתמ''ו דניסן דחהו ליום הראוי, פירוש שאם יבא מולד ניסן בא''ד תתמ''ו פירוש בליל ראשון בארבע שעות ותתמ''ו חלקים צריך לדחותו אחריו שלא יבא מולד תשרי בגטר''ד. וכן בט''ו תקפ''ט דתשרי אחר אדר העיבור דחהו לשלישי, פירוש אם יהיה מולד תשרי ביום שני בט''ו שעות תקפ''ט חלקים ידחה, הילכך זי''א קנ''א דניסן אחר אדר העיבור דחהו ליום א' פירוש אם יהיה מולד ניסן בשבת בי''א שעות וקנ''א חלקים. בספר רבינו משה לא הזכיר כל עיקר דחיות דניסן ופירש טעם דחיות תשרי לפי שחשבון הזה הוא קיבוץ הירח והשמש בהילוכם האמצעי לא במקומן האמיתי לפיכך עשו יום קביעה ויום דחייה כדי לפגוע ביום קיבוץ האמיתי (שם ה''ז). [סמ''ג עשין סימן מ''ז].
-----
סי' המועדים לא בד''ו פסח וסי' הוא לבדו יעשה ולא אד''ו ר''ה וסי' אל אדו הראש ולא גה''ז עצרת וסי' ויהי חורב אל הגזה ולא אג''ו צום וסי' התר אגודות מוטה ולא זב''ד פורים וסי' זבד טוב לעולם יבא ט''ב ביום ראשון של פסח וסי' א''ת וביום ב' של פסח שבועות וסי' ב''ש ור''ה ביום ג' וסי' ג''ר ביום ד' קריאת התורה וסי' ד''ק ביום ה' כיפור וסי' ה''ץ יום שאירע בו חנוכה אותו יום שבועות וסי' כי נר מצוה ותורה אור. [אהל מועד שער מועד קטן דרך ד'].
-----
וכאשר תרצה לקבוע סימני השנים על פי משפטי המולד, כמו שביארנו, להעמיד קביעות ראש השנה, ומשפטי כל הארבע דחיות, צריך אתה גם לדעת סימני השנים הפשוטות, וסימני המעוברות. ואלו הן סימני הפשוטות. בח''ג, בש''ה, גכ''ה, הכ''ז, הש''א, זח''א, זש''ג. ואלו הן סימני המעוברות. בח''ה, בש''ז, גכ''ז, הח''א, הש''ג, זח''ג, זש''ה. וזהו פירושם, האות הראשונה סימן לראש חודש תשרי, והאחרונה סימן לראש חודש ניסן, והאמצעית לכסלו וטבת. וכיצד תדע השלוש אותיות של כל סימן וסימן. תחילה תקבע האות הראשונה על פי משפטי המולד, כמו שביארנו, וכשתרצה לקבוע האות האחרונה, תקבע ראש השנה של שנה הבאה, ובאי זה יום שיפול תקח למפרע שלושה ימים, ויום הקבוע בכלל. ואותו יום הוא סימן לאות האחרונה של אותה שנה. כיצד, הרי שאתה רוצה לקבוע סימן של שנה זו, שהיא שנת חמשת אלפים ומאה ליצירה, וידעת לפי משפטי המולד שביארנו, שהאות הראשונה שלו ז', וראש השנה יום ז', ואתה רוצה לקבוע האות האחרונה שלו, ולדעת באי זה יום יהיה ראש חודש ניסן, תקבע ראש השנה של שנת ק''א, ותמצא לפי המשפט שיהיה יום ז', תקח למפרע ג' ימים, ויום שביעי בכלל, תמצא שהוא יום חמישי. הרי עלה בידך מסימן ק' שהאות הראשונה ז' והאחרונה ה'. ועדין אינך יודע אות האמצעית, תעיין אם היא שנה פשוטה או מעוברת, ותמצא אי זה סימן שהאות הראשונה שלו ז' והאחרונה ה', והוא סימן אותה השנה. כיצד, שנת ק' מעוברת, נמצאת האות הראשונה שלו ז' והאחרונה ה', ולא תמצא בסימני המעוברות כך אלא סימן זש''ה, הנה עלו בידך שלש האותיות כתיקונן. ועוד אבאר לך סימנים לקבוע, דע, כי ד' סימנים נמסרים לפשוטות לבדם, וד' סימנים למעוברות לבדם, וששה סימנים לפשוטות ולמעוברות, והם שלושה דרכים, ואלו הן. הדרך הראשון בארבעת הסימנין שהן לפשוטות לבדם. לעולם אם תמצא האות הראשונה של סימן ב' והאות האחרונה ג', תדע שהשנה פשוטה, והחדשים חסרים, והסימן בח''ג. ואם האות הראשונה ז' והאות האחרונה א'. תדע גם כן שהשנה פשוטה, והחדשים חסרים, והסימן זח''א. ואם האות הראשונה ה' והאות האחרונה ז' תדע גם כן שהשנה פשוטה, אבל החדשים כסדרן, והסימן הכ''ז. ואם האות הראשונה ג' והאות האחרונה ה', תדע גם כן שהשנה פשוטה, והחדשים כסדרן, והסימן גכ''ה. הדרך השני בארבעת הסימנין שהם למעוברות לבדם. לעולם אם תמצא האות הראשונה של סימן ג' והאות האחרונה ז', תדע שהשנה מעוברת, והחדשים כסדרן, והסימן גכ''ז, ואם האות הראשונה ב' והאות האחרונה ז', תדע גם כן שהשנה מעוברת, אבל החדשים שלמים, והסימן בש''ז. ואם האות הראשונה ז' והאות האחרונה ה'. תדע גם כן שהשנה מעוברת, והחדשים שלמים, והסימן זש''ה. הדרך השלישי בששת הסימנין שהם לפשוטות ולמעוברות. לעולם אם תמצא האות הראשונה של סימן ב' והאחרונה ה' יש לך לדעת שאם השנה פשוטה יהיה הסימן בש''ה. ואם יהיה מעוברת, יהיה הסימן בח''ה. ואם האות הראשונה ה' והאחרונה א', לפשוטה הסימן הש''א, ולמעוברות הסימן הח''א. ואם האות הראשונה ז' והאחרונה ג', לפשוטה הסימן זש''ג, ולמעוברות הסימן זח''ג. דרך אחרת לדעת השלמים והחסרים וכסדרן. אם תהיה השנה פשוטה, דע אי זה יום יהיה קביעות ראש השנה באותה שנה, ובאי זה יום יהיה לשנה של אחריה. ותחשוב מספר הימים שיש ביניהם, אם יהיה ביניהם ג' ימים, אותה שנה חסרים. ואם יהיה ביניהם ד' ימים, אותה שנה כסדרן, ואם יהיה ביניהם ה' ימים, אותה שנה שלמים, והסימן גד''ה בפשוטה חכ''ש. כיצד, הרי שרצינו לדעת סידור חדשי שנת ק''א, שהיא שנה פשוטה, ומצאנו לפי המשפט שיהיה ראש השנה ביום שבת, וראש השנה של שנת ק''ב יום הו', וידענו ששנת ק''א שלמים, שהרי יש ביניהם ה' ימים. יום א', ויום ב', ויום ג', ויום ד', ויום ה', ואין יום הקבוע של שנה ראשונה במנין, מפני שכבר נקבע, אלא יום הקביעות של שנה שניה. ומזה החשבון תתבונן השאר. ואם תהיה השנה מעוברת, תעשה כמעשה הזה בעצמו. ותראה אם יהיה בין יום שנקבע בו ראש השנה באותה שנה, ובין יום שנקבע שנה שניה ה' ימים, אותה שנה חסרים. ואם יהיה ביניהם ו', יהיה אותה שנה כסדרן, ואם יהיה ביניהם ז' ימים, אותה שנה שלמים, והסימן הו''ז, במעוברת חכ''ש. ואם יהיה ראש השנה בשנה מעוברת יום ז', ובשנה הבאה גם כן יום ז', אותה שנה המעוברת שלמים, שהרי יש ביניהם ז' ימים, כי אין יום הקבוע של שנה הראשונה במנין, כמו שאמרנו. והטעם שיש בין קביעות שנה זו לשנה אחרת. בשנה פשוטה כשהם חסרים ג', וכסדרן ד', ובשלמים ה'. מפני שהשנה שהם כסדרן היא משנ''ד יום. והנה יצאו ש''ן ז' ז', ולכן ד' סימן כסדרן. ובתוספת יום שלמים, ובחסרונו חסרים. ובשנה מעוברת כשהם חסרים ה' ימים. ובכסדרן ו', ובשלמים ז'. מפני שהשנה כשהם כסדרן היא משפ''ג יום. והנה יצאו שע''ח ז' ז', נשארו ה' ימים, ולכן ו' סימן כסדרן. ובתוספת יום שלמים, ובחסרונו חסרים. ודע אם יהיה ראש השנה יום ג', אותה שנה כסדרן לעולם. והסימן לא גח''ש. ופירושו, אם יהיה ראש השנה בג', לא תהיה אותה שנה לא שלמים ולא חסרים. ואם יהיה ראש השנה יום ז', או יום ב', לא תהיה אותה שנה כסדרן, אלא או שלמים או חסרים, לפי מה שיצא מן החשבון שביארנו, והסימן בזה. לא ז''ך ולא ב''ך. ואם יהיה ראש השנה ביום ה', אם השנה פשוטה, אי אפשר שיהיו חסרים, ואם היא מעוברת אי אפשר שיהיו כסדרן. והסימן. לא חפכ''ע בחמישי, ופירושו, לא חסרים בפשוטה, ולא כסדרן במעוברת כשיהיה ראש השנה בחמישי. ודע כי בשנה פשוטה, אם יהיה קביעות תשרי ביום ב', וקביעות ניסן ביום של אחריו, שהוא יום ג', אותה שנה חסירה. ואם יהיה ביניהם יום אחד, אותה שנה כסדרן. ואם יהיה שני ימים, אותה שנה שלמים, והסימן. ד''ח, א''כ, ב''ש, בפשוטה. ופירושו, אם יום קביעות תשרי ויום קביעות ניסן דבוקים זה אחר זה, אותה שנה חסרים, ושאר הסימן מפורש הוא. אבל בשנה מעוברת הסימן. ב''ח ג''כ ד''ש במעוברת. ופירושו, כפירוש הסימן הראשון. [אבודרהם סדר העיבור].
-----
סימני המועדים, לעולם לא בד''ו פסח, ולא גה''ז עצרת, ולא אד''ו ראש השנה, ולא אג''ו יום הכפורים, ולא זב''ד פורים. לא בד''ו פסח, משום לא אד''ו ראש השנה. ואנו פוסלין סימן בד''ו לפסח, מפני שאם יבא פסח ביום שני יבא ראש השנה ביום רביעי, לפי שכל החדשים שיש מניסן ועד תשרי הם כסדרן, והם יתרים על שבועות שני ימים. וראש השנה לא יוכל לבא ביום רביעי, לפי שיבא יום הכפורים ביום ששי, ולא יוכל להיות בששי, משום מתיא, שאם ימות מת בששי יעמוד שני ימים, יום הכפורים ושבת, ויסריח. וכן אם יבא פסח ביום רביעי, יבא ראש השנה ביום ששי, ויבא יום הכפורים ביום ראשון, ואיכא משום מתיא. וכן אם יבא פסח ביום ששי, יבא ראש השנה ביום ראשון, ויבא יום הושענא רבה בשבת, ותתבטל ערבה, מפני שאינה דוחה שבת. ולעולם לא בד''ו ניסן, ולא גד''ו אייר, ולא בה''ז סיון, ולא בד''ז תמוז, ולא בד''ו י''ז בתמוז, ולא אג''ה אב, ולא בד''ו תשעה באב, ולא גה''ז אלול, ולא אד''ו תשרי, ולא גו''ז צום גדליה, ולא אג''ו מרחשון, ולא ז' כסלו, ולא ג' חנוכה, ולא ה''ו טבת, ולא ב''ז עשרה בטבת, ולא א''ו שבט, ולא אג''ה אדר ראשון ואדר שני. ולא אג''ו תענית אסתר. סימן לכל מועדי השנה א''ת ב''ש ג''ר ד''ק ה''ץ ו''ף. פירוש, יום ראשון של פסח יהיה ט' באב, והסימן א''ת. ויום שני של פסח יהיה שבועות, והסימן ב''ש. ויום שלישי של פסח יהיה ראש השנה, והסימן ג''ר. יום רביעי של פסח יהיה יום קנין תורה, והוא שמחת תורה, והסימן ד''ק. ויום חמישי של פסח יהיה צום כפור, והסימן ה''ץ. ויום ו' של פסח היה פורים שעבר באותה שנה, והסימן ו''ף. [אבודרהם סדר הפרשיות].
-----
מאי טיבותא אמר עולא משום ירקיא. ר' אחא בר' חיננא אמר משום מיתיא — פי' דהיכא דאיקלע יוה''כ בששי בשבת או באחד בשבת אם ישאר המת שני ימים יסריח, אבל ירקיא אפשר בחמימי — פי' אע''ג דחיימין ירקיא אפשר למיכל מינייהו, ויש אומרים למשקלינהו ולבשולינהו ולמישבקנהו בחמימי דאכיל להון במוצאי יוה''כ, בעממי — שיקברום גויים. [הערוך ערך מתגב].
-----
עולא אמר משום ירקיא. פירש''י ז''ל להפריש שבת ויו''ט זה מזה כדי שלא יכמשו הירקות הנאכלות כשהן חיין בשבת שאחר י''ט או ביו''ט שאחר שבת ואיכא למידק אי הכי היכי אמרינן דאיכא בינייהו יוה''כ שחל להיות בא' בשבת דלמאן דאמר משום ירקיא לא מעברינן דהא כיון דיום הכפורי' באחד בשבת חיילי ר''ה וסוכות בערב שבת וצריכין לעבורי אמטולתייהו משום ירקיא. ולפיכך נראה דלאיכא בינייהו קמא סב''ל דמשו' שבת ויו''ט הסמוכין זה לזה לא מעברינן משום ירקיא דלכולי עלמא אית להו תקנתא דחמימי בירקיא ביו''ט הסמוך לשבת וכדאמרינן ללישנא קמא דמעברינן משום ירקיא היינו משום יוה''כ שחל להיות בערב שבת דליכא תקנתא לירקיא בחמימי ומשו''ה בעי מאי בינייהו דבכי האי גוונא תרויהו איתנייהו ירקי' ומתיא ואמרינן דאיכא בינייהו יוה''כ שחל להיות באחד בשבת דלמאן דאמר משום ירקיא לא מעברינן דלאורתא טרח ומייתי ומשום שבת ויו''ט הסמוכין זה לזה לא מעברינן דלהאי איכא ביניהו קמא כולהו מודו בתקנתא דחמימי וללישנא בתרא הוא דמחדשינן דלמאן דאמר משום ירקי' לית ליה תקנתא דחמימי ואפשר שאף רש''י ז''ל כשכתב דלמאן דאמר משום ירקיא היינו כדי להפריש שבת ויו''ט זה מזה לפום מסקנא דסוגין כתב כן אבל ללישנא קמא כי אמרינן משום ירקיא היינו משום יוה''כ שחל להיות בערב שבת. [חידושי הר''ן].
-----
וששאל איכא בינייהו יום הכפורים שחל להיות אחר השבת וכולו. והוקשה לו מאי שנא יום הכפורים דנקט. אלא מאי לנקוט, אי נקט יום טוב אכילת ירק שלו בו ביום הוא. וליכא למימר אי קמתבעי להו לאורתא. וכי תימא אפשר בחמימא מסקנא היכי מוקי לה. ושהקשה עוד בה היכי דחינן יום הכפורים ומועדות משום אכילת ירק. הכתוב מסר קדוש המועדות ביד חכמי ישראל אף אם הם מזידין ומוטעין, וכל שכן מתוקנין, ואפילו לעבר את השנה כולה בצורכי הבריות שמר אביב, עבר חודש הסמוך לאביב שיבא אביב בזמנו. ואם תאמר צורך גבוה זה משום עומר, הרי עומר מיהודה בא ומעברים על עבר הירדן והגליל. ואף שלא להטריח על מביאי בכורים לאחר עצרת מעברים על פירות האילן, וכל שכן עיבור החודש יום אחד. ואכילת ירקות צורך עניים ועשירים שנצטוו להתענג בחג ולשמוח. [שו''ת לרש''י סימן כ''ב].
-----
לאורתא טרח ומייתי. וא''ת, א''כ טעמא דירקיא היכי משכחת לה. וי''ל כדמקלעי ראש השנה בד', וצום כיפור יהיה בו'. אכתי קשה ת''ל משום ירקיא דראש השנה עצמו, שהרי כיון דיום כיפור חל להיות אחר שבת, א''כ ראש חדש חל להיות בערב שבת וא''כ יום טוב ושבת סמיכי אהדדי, ובסמוך משמע דאפי' יום טוב ושבת חיישינן לירקיא. ומ''ד משום מתיא אפשר בעממי'. וא''ת היכא דיום טוב דראש השנה חל להיות בערב שבת תיפוק ליה משום יו''כ דאיקלע לאחר שבת, ואיכא למיחש למתיא, וא''כ קשה מאי קאמר איכא בינייהו יו''ט שחל להיות באחד שבת בין מלפניה בין מלאחריה. לכך לא גריס ר''ת מלפניה, אלא יו''ט שחל להיות באחד בשבת לאחריה. אמנם יכול להיות דגרסינן ליה, ולא מיירי בראש השנה, אלא בשאר ימים טובים כגון פסח ועצרת [ועי' תוס' הרא''ש]. [תוספות ישנים].
-----
ועוד מה שמצאתי ראייה שיתעסקו בו ביום טוב דאמרי רבנן [שבת קל''ט ע''ב] הוא הדין בשבת ויום כיפורים, דאמרינן בראש השנה פרק ראשון [כ' ע''א] אלא איכא בינייהו יום טוב שחל להיות וכו', פירוש יום טוב יום הכפורים, מאן דאמר משום ירקא מעברין שאי אפשר ללקטם לא בשבת ולא ביום כפורים, מאן דאמר משום מתיא אין מעברין אפשר בעממין, ופירוש [ב]עתים ו[ב]זמנים שעממים מצויים בין היהודים. ומאן דאמר משום ירקא מעברין, דלית ליה טעמא דלעיל דטרח ומייתי. והמפרש ביום טוב ולא ביום הכיפורים מדבר, כי יאמר שלא יתכן שיקרא ליום הכיפורים יום טוב, אך ביום טוב בעלמא קאמר, הא ליתא, ד[ב]יום טוב דעלמא ליכא משום ירקא, דאי מיפגמי מותר לתלשן ביום טוב, מידי דהוי אכל מלאכות הנפגמות בהעשותם מערב יום טוב שמותר לעשותן ביום טוב, כמו שחיטה ובישול ואפיה. אלא איום כיפורים קאי, וקאמר אפשר בעממין [כביום טוב]. והא דקאמר משום מתיא מעברין, בעתים שלא היו עממין מצויים ביניהם, כאשר פרשתי בראיות טובות ומובהקות. [ראבי''ה סימן שצ''א].
-----
אלא איכא בינייהו יו''ט שחל להיות סמוך לשבת בין מלפניה בין מלאחריה. כתב (רמב''ם) [ר''ת] ז''ל דלא גרסי' מלפני' דאי הכי אפי' למאן דאמר משום מתיא מעברינן משום יוה''כ לאחר השבת וליכא תקנתא בעממי. אבל ריב''ן (והר''א) [והר''ז] הלוי ז''ל כתבו דאפשר דגרסי' ליה דנהי דביו''ט של ר''ה ושל סוכות לא נפקא מינה מידי וכדכתיבנ' נפקא מינה ביו''ט של עצרת דאית ביה תקנתא וחביל בי' נמי עלמא כי היכי דחביל בחדש תשרי וכל שכן בשנה מעוברת ולמאן דאמר משום ירקיא מעברינן אמטולתיה חדש אדר דמקמיה ניסן דהא לא סבירא לן כמאן דאמר אדר הסמוך לניסן לעולם חסר דהא סלקא ליה בתיובתא אבל משום יו''ט של פסח דכולי עלמא אין מעברין דשילהי סתוא הוא ואכתי לא חביל ביה עלמא שאם הינו מעברין בשבילו אם היה חל בע''ש היינו צריכין לדחותו ג' ימים עד יום שני בשבת משום יו''ט האחרון ויו''ט הראשון וחג שבועות שלא יהו סמוכין לשבת והיינו צריכים להוסיף ג' עבורים בשנה מה שאין ראוי לעשות כן משום דקדים ואתי סיהרא תלתא יומי כמו שמפורש במס' ערכין [ט' ע''א] אבל בע''כ משום יו''ט של פסח הסמוך לשבת אין מעברין כלל. [חידושי הר''ן].
-----
אפשר בעממי. והכי קיימין דמשום מתיא מעברינן דקימא לא אדו הראש, נראה לפי שי''כ יהיה בערב שבת. והוא בו' לפי שיום כיפורים יהיה בא' בשבת, ולא בא' מפני שבו שביעי של ערבה, דנהי דמשום תקיעת שופר לא עברינן, דחיות שביעי של ערבה דרבנן הוא, וצריך חיזוק יותר משל תורה. אבל משום ירקיא לא מעברינן, דאי מקלעי אחד משאר ימים טובים בערב שבת או באחד בשבת לא עבדינן דחיות. [תוספות ישנים].
-----
אפשר בחמימי. וקיימ''ל כר' אחא בר' חנינא דס''ל דמשום ירקיא לא מעברינן אבל משום מתיא מעברינן ולפיכך דוחין ר''ה מאד''ו דבשביל שלא יחול יום הכפורים בע''ש ובא' בשבת דוחין אותו מד''ו ומא' נמי דוחין אותו כדי של יחול יום ערבה בשבת כדאמרי' בפ' לולב וערבה [מ''ג ע''ב] דמעול' לא איקלע כלומר שהיו דוחין הקביעות בשבילו. וא''ת ומשום ערבה דמנהג נביאים היכי דחיין ר''ה דאורייתא כי מקלע בשבת לא דחיין ליה משום תקיעה שופר דאורייתא. איכא למימר אין ה''נ משום דמנהג נביאים צריך חזוק ושופר דאורייתא א''צ חזוק. אי נמי דשופר איתיה מיהא ביום שני של ר''ה אבל ערבה דליכא אלא יום אחד אי לא דחיין ליה מבטל לגמרי ולתקן שני ימים בערבה א''א דהא שמיני יו''ט לא דחיין טלטולא משום ספק. [חידושי הר''ן].
-----
במאור דף ה'. ד''ה אמר אביי. כתוב שם. אמר אביי לא קשיא הא בניסן ותשרי הא בשאר ירחי. פירוש, בניסן ותשרי מאיימין מפני [תקנת המועדות, בשאר ירחי אין מאיימין דלא] וכו'. אמר אברהם. רבינו חננאל ז''ל כך פירש, וכך מפרש בירושלמי [פ''ג הלכה א'] פרק ראוהו בית דין. ואף על פי כן אין הדבר ברור, שאין לנו תקון מועדות ברור יותר מן הקדוש על פי הראייה. מכל מקום יש לנו לסמוך על הירושלמי ועל רבינו חננאל ז''ל ונאמר מפני שיש בשני חדשים הללו תקון התקופה, כדאיתא בסנהדרין [דף י''ב:] תקופת ניסן לעומר ותקופת תשרי לחג האסיף, זהו צורך עבור שני חדשים הללו, וצורך החסרון כמו כן באדר משום דמפוריא לפסחא תלתין יומין בחסר ואי מעברינן לה מקלקלא מילתא דחמץ ומשום הכי אמרינן אדר הסמוך לניסן לעולם חסר, ובאלול נמי צורך החסרון כדי שלא תתקלקל לראש השנה ומפני כך נהגו בו מנהג חסר שהוא זמנו. [כתוב שם לראב''ד].
-----
הא בניסן ותשרי הא בשאר ירחי. פי' רש''י בניסן ותשרי שהמועדות תלוין בהן מקדשי לצורך ומאיימים העדים, בשאר ירחי אין מאיימין. והקש' רש''י מה צריך לנו בשאר ירחי לחסר או לעבר. ותי' דכמו ששנינו בערכין [ח' ע''ב] אין פוחתין מארבע חדשים מעוברין בשנה ולא נראה לעבר יותר מח', כדמפרש התם, משום דקדים ואתי סיהרא תרי יומי ומחזי כשיקרא. והר''י מפרש איפכא, בניסן ותשרי אין מאיימין דכיון דמועדים תלוין בהן אין מקדשין אלא על פי הראיה, כדפ''ל, דאם מאיימים העדים הוי קלקול המועדות, אבל בשאר ירחי מאיימין היכא דאיכא עדים. [תוספות ישנים].
-----
הא בניסן ותשרי הא בשאר ירחי. פירש''י ז''ל בניסן ותשרי שהמועדות תלויות בהן מקדשין לצורך אבל בשאר ירחי לא. ואע''ג דהחדש הזה לכם דמניה דרשינן כזה ראה וקדש גבי ניסן ותשרי כתיב לאו אהחדש הזה קאי אלא אלחדשי השנה קאי. ואחרים פירשו בהיפך ומ''מ לכ''ע מאיימין על החדש שנראה בזמנו לעברו דאי לא תקשי לעולא. והא (דפריך) [דפריק] אביי אההיא דר' יהודא נשיאה קאי דאמ' משמיה דר' יוחנן דמאיימין אפי' על החדש שלא נראה בזמנו כדי לקדשו. [חידושי הר''ן].
-----
ואם היתה שנת עיבור חמשה. תי' דיכול להיות פעמים ששה, דח' שעות ותתע''ו חלקים, ד(ר)''ח דתתע''ו (עלה לשעה) עלה לסוף ל' שנה, יום אחד. ומיהו דברוב פעמים ארבע ובמ' המעברי' חמשה. [עי' תוספות]. [תוספות ישנים].
-----
@ כ' ע''ב.
מיחזי כשיקרא. כשנראה ויעידו שלא נראת, שיש הרבה אחרים שראוה. אבל כשלא נראית ויעידו שנראית לא מחזי כשיקרא, כלומר אין השקר נודע כל כך, שמה שלא ראה זה אפשר שראה זה. יכילנא לתקוני. בלא ראיית עדים, שאני בקי במהלך הלבנה. סוד העיבור. פירש רבינו שלמה, ברייתא היא שנויה ברמזים. נולד קודם חצות וכו'. שיש חילוק בין נולד קודם חצות לאחר חצות. ידע מר. מה חילוק יש. כתב הר''ם בפירוש הלכה זו וזהו לשונו צריכים אנו לבאר תחלה מפני מה אם נולד קודם חצות נראה סמוך לשקיעת החמה אחר חצות אינו נראה סמוך לשקיעת החמה, ובאיזה מקום ראיה [זו], ומהו מולד. ואחר כך אנו מפרשים דרך ההלכה, צריך אתה לידע צורת הגלגלים עשרה זה בתוך זה. גלגל הראשון שאנו רואים [הוא] גלגל הירח. שני לו שלמעלה הימנו גלגל כוכב. שלישי לו שלמעלה הימנו גלגל נוגה. רביעי גלגל חמה. חמישי גלגל מאדים. שישי גלגל צדק. שביעי גלגל שבתאי ע''כ. פירוש החכמים הקדמונים הלכו בזה הדעת וסדרו כוכבי לכת על זה הסדר. וסימנון שצ''ם חנכ''ל. ואחר כך באו אחריהם חכמים וראו לשים גלגל נוגה וכוכב למעלה מגלגל השמש. והיו מסדרים אותה בזה הסדר, שבתאי צדק מאדים נוגה כוכב חמה לבנה וסימנהון שצ''ם נכח''ל. ואמרו מפני שנוגה וכוכב מכסים לעולם החמה מעיני בני אדם בהדבקו עמה כמו שמכסים שאר כוכבי לכת בהדבקם עמהם. ואין זה מופת על זה, מפני ששני הכוכבים האלה בהדבקם עם החמה מתרחבים באופן המזלות לצד צפון או לצד דרום מרחב גדול, שהוא מונע אותם מלכסות החמה, כמו שמבואר בספרים המחוברים לזה. ועל כן לקח הר''ם דעת החכמים הקדמונים שהוא העיקר.
ונשוב אל לשון הר''ם, שמיני הכוכבים הקבועים בו,  כגון כימה ועש וכסיל. גלגל תשיעי שבו שנים עשר מזלות. גלגל עשירי הוא החוזר בכ''ד שעות הילוך שוה עליו אין להוסיף וממנו אין לגרוע. ומסבב עמו כל הרקיעים. וזה שאנו אומרים בתקופת טבת השמש במזל פלוני, בתקופת ניסן במזל פלוני, בחודש פלוני השמש במזל פלוני, וכן שבעת הכוכבים, לאו למימרא דבגופו של מזל הוא, שהרי השמש בגלגל רביעי והמזלות בגלגל תשיעי. אלא כשהיה המזל בגלגל שלו כנגד מזל מי''ב מזלות אנו אומרין במזל פלוני הוא הולך, כלומר מכוון כנגדו. וכן הירח וכן שאר הכוכבים שהם שבתאי  צדק מאדים חמה נגה כוכב לבנה. וכל כוכב מקיף בגלגל  שלו לפי רוב הקף הגלגל ולפי קטנו. מי שהוא בגלגל  העליון מהלך בימים הרבה. וכל גלגל שהוא למעלה מחבירו גדול מחבירו. וכן כל כוכב שלמעלה מחבירו מהלך בגלגלו יותר מגלגל חבירו. ולפיכך השמש מהלכת גלגלה בשנה אחת, ושבתאי בשלשים שנה. לפי שהשמש בגלגל רביעי ושבתאי בגלגל שביעי. וכן השמש מהלכת גלגלה בשס''ה יום ורביע, והירח מהלכת בתשעה ועשרים יום, לפי שגלגל חמה גדול מגלגל לבנה. ומן הצורה הזאת יתבאר לך שכל גלגל שלמעלה גדול משלמטה. וזו היא צורת הגלגלים והמזלות והארץ.
וצריך אתה לידע שזה שצרנו גלגלים הללו גלגל בתוך גלגל, אחד לכוכב אחד, לאו למימרא שכך היא צורתם וכך הם הגלגלים, אין לכוכב אחד אלא גלגל אחד. לא כן. אלא גלגלים הרבה. מיהו עשרה גלגלים הללו הם גלגלים שהכוכבים מהלכים בהם. ויש לכל כוכב וכוכב גלגלים אחרים נוטין לצפון ועולים ויורדים, וגלגלים מכוונים כנגד גלגל האחר, וגלגלים אינם מכוונים, חוץ מגלגל שעצמו של כוכב מהלך בו.
וצריך אתה לידע שהשמש [יש] לו שני גלגלים והירח שלשה גלגלים ושבתאי וצדק ומאדים כל אחד מהם יש לו ד' גלגלים. וכוכב נוגה וכוכב חמה כל אחד מהם יש לו ה' גלגלים. ומן הגלגלים הללו יש מהם שהם סובבים בארץ והארץ בתוכם. ומהם גלגלים שהם אינם סובבים בארץ. ועשרה גלגלים שצרנו אותם, שהם גלגלים שהכוכבים מהלכים בהם וסובבים הם בארץ. ולו היינו צריכים לצורת הגלגלים הללו היינו צרים ומבארים אותו.
וצריך אתה לידע שהשמש והירח ושאר הכוכבים מהלכים ממערב למזרח כל אחד בגלגלו והגלגל העשירי מהלך בהם. כשני בני אדם שרצים זה לקראת זה. ולפיכך אנו רואים שמש זורחת בתחלת היום מן המזרח ושוקעת במערב, שהגלגל החוזר הוא משקיעה והוא מזריחה. והיא מהלכת גלגלה בשס''ה יום ורביע יום מעלה פחות חלק בכל יום לפי קירוב החשבון. ומשלו משל בהילוך השמש והירח, בנמלה המהלכת על גבי ריחים, הגע עצמך כאילו ריחים סובבים ממזרח למערב ונמלה מהלכת על גבה ממערב למזרח בנחת לפי הילוכה. נמצאת הריחים מוליכים הנמלה ומביאים כמה פעמים. והנמלה לא הלכה בעיגול הריחים כי אם דבר מועט. וכשתתן לבך לדבר זה תראה אותו כי ברור הוא.
וצריך אתה לידע שבזמן שתתקבץ הלבנה עם החמה, פירוש שיהיו זה כנגד זה במעלה אחת, חשבינן ליה כאילו מתה, מפני שהיא באותה שעה אפילו עד מאד, מפני שאור הלבנה מאור החמה הוא, ומאור החמה הלבנה מאירה. שאור החמה נכנס תחת הלבנה ומאירה. ובזמן שהלבנה כנגד החמה מכוונת נעשית כמי שתלה תריס בשמש, שכשתביט למעלה מן התריס תראה אותו מאיר, שהשמש זורחת עליו. וכשתביט למטה מן התריס תראה אותו אפל, שנעשה מחיצה לשמש. כך כשיהיה הירח מכוון כנגד השמש, נמצא חציו מלמעלה כנגד השמש מאיר עד מאד, וחציו מלמטה כנגד הארץ אפל עד מאד, מפני שנעשה  בפני השמש כמחיצה. זו היא צורת הירח מכוון כנגד השמש וחציו של מעלה מאיר, וחציו [של] מטה אפל. ומן הצורה הזאת יתבאר לך למראית העין שבזמן שהם זה  כנגד זה חציו כנגד הארץ אפל עד מאד, ומפני שכשיתקבץ עם השמש הוא אפל לגמרי חשבינן ליה כמת. וכשיתחיל לזוז מתחת השמש מעט אפילו חלק אחד יאיר ממנו מעט כחוט השערה, מפני שכשיזוז הירח אור השמש נכנס ומאיר בו אע''פ שאי אפשר שיראה באותה שעה שזז מתחת השמש, מפני שאנו יודעים שיגלה ממנו דבר מועט חשבינן כאילו נולדה. וזהו המולד, כלומר כשיזוז השמש מעל  הירח מעלה אחת. וזו  היא הצורה. ולמראית העין יתבאר לך מזו הצורה שבזמן שיזוז הירח מעל השמש מאיר ממנו חוט אחד, ונראה אותו החוט על הארץ. ואם תבקש לעמוד על עיקר דבר זה, הבט בירח לילה הראשון מן החודש ושניה, תראה אותו כולו אפל כמו שמכסה אותו, והחוט אחד ממנו מאיר. וזהו המולד.
ואחר שפירשנו עיקרי הדברים [אנו] מפרשים דברי אבא אבוה דר' שמלאי דאמר מחשבין את תולדתו נולד קודם חצות בידוע שנראה סמוך לשקיעת החמה. פירוש אם זז  מעל השמש קודם שש שעות ביום נראה קודם לשקיעת החמה לבני ארץ ישראל, דהא קיימא לן דלבני ארץ ישראל שית מחדתא מכסי ואם היה המולד קודם חצות נשארו מן היום שש שעות שמתכסה לבני ארץ ישראל ויראו אותו  קודם לשקיעת החמה מפני רובע מעלה שהלך באותן  ו' שעות, ונמצאת חמה שוקעת במערב והיא עדיין לא  שקעה. וזו היא צורתה [חמה] שוקעת במערב ועדיין לא שקע הירח. וזה שאנו צרים השמש והירח בב' גלגלים  זה תחת זה, לאו למימרא שכן הוא. שהרי פירשנו למעלה שהשמש בגלגל רביעי והירח בגלגל ראשון וזה שאנו צרים שני גלגלים בלבד כדי שיהא ניכר לעין. ומן הצורה הזאת  יתבאר לך שבזמן שיש בין השמש והירח הפרש, השמש שוקעת והירח עדיין לא שקעה. נולד אחר חצות אפילו בחלק אחד נמצאו אותן שש שעות שנשארו מן היום חסרים חלק. וקי''ל דשש שעות מכסי לבני ארץ ישראל מחדתא, ואין השמש מספקת לשקוע אלא [הוא נמי התחיל לשקוע] אחריה, ואי אפשר לרואה לכוין ולראות. ואחר שפירשנו [דברי אבא אבוה דר' שמלאי אנו] חוזרין לדרך ההלכה. [רבינו אברהם מן ההר].
-----
אמר לי' אבוה דר' שמלאי לשמואל ידע מר האי מילתא דתנן בסדר העבור וכו'. כי סליק ר' זירא וכו' וזה שאמר אבוה דר' שמלאי לפני רבינו שמואל מחשבין את תולדותיהן נולד קודם חצות בידוע שנראה קודם לשקיעת החמה (למאי נפקא מינה לאכחושי סהדי. צריכין אנו לבאר תחלה מפני מה אם נולד קודם חצות נראה קודם לשקיעת החמה) ובאיזה מקום ראי' זו ומאי הוא המולד ואח''כ אנו מפרשין דרך ההלכה. צריך אתה לידע שהגלגלים עשרה זה בתוך זה גלגל הראשון שאנו רואין הוא גלגל הירח שני לו (למעלה הימנו) [וסמוך לו] גלגל ככב שלישי לו שלמעלה הימנו [גלגל] נגה רביעי גלגל חמה חמשי גלגל מאדים ששי גלגל צדק שביעי גלגל שבתאי שמיני גלגל הככבים הקבועים כגון כימה ועש וכסיל גלגל תשיעי הוא שבו שנים עשר מזלות גלגל עשירי הוא (גלגל) החוזר שמהלך בכולן והוא סובב בכ''ד שעה הילוך שוה עליו אין להוסיף וממנו אין לגרוע. וזה שאנו אומרים [כי] בתקופת טבת השמש במזל פלוני בתקופת ניסן במזל פלוני בחדש פלוני במזל פלוני. וכן שבעת הככבים לאו למימרא דבגופו של מזל הוא דהא השמש בגלגל רביעי והמזלות בגלגל תשיעי אלא כשהי' [לצפון עולים ויורדים] המזל בגלגל שלו מכוון כנגד [מזל] משנים עשר מזלות אמרי' במזל פלוני הוא מהלך כלומר כנגדו. וכן הירח וכן שאר הככבים שהם שבתאי צדק מאדים חמה נגה ככב לבנה וכל ככב (וככב) מהלך בגלגל שלו לפי רוב היקף גלגלו ולפי קטנו מי שהוא בגלגל עליון מהלך בימים הרבה וכל גלגל שהוא (גדול) [למעלה] מחברו מהלך בגלגלו יותר מגלגל חברו ולפיכך השמש מהלכת בגלגל שלה בשנה אחת [ושבתאי בשלשים שנה לפי שהשמש בגלגל רביעי] ושבתאי בגלגל שביעי וכן נמי מהלכת השמש גלגלה בשס''ה יום ורביע יום והירח (בשמנה ועשרים) [בכ''ט] יום לפי שגלגל חמה גדול מגלגל לבנה. ומן הצורה הזאת יתבאר לך שכל גלגל שלמעלה גדול משלמטה. וזו היא צורת הגלגלים והמזלות וצורת הארץ [תמונה א' וב']. וצריך אתה לידע שזה שאנחנו צרים גלגלים [הללו] גלגל בתוך גלגל אחד לככב אחד לאו למימרא שכך היא צורתם וכך הם הגלגלים שאין לככב אחד אלא גלגל אחד לא אלא גלגלים הרבה יש יותר מזה הצורה. מיהו עשרה גלגלים הללו הם גלגלים שהככבים מהלכין בהן ויש לכל ככב וככב גלגלים אחרים נוטין [כנגד גלגל האחד] (לצפון ועולין ויורדין וגלגלין מכוונין כנגד גלגל החוזר) וגלגלים (אינם) מכוונים חוץ מגלגל של עצמו של ככב מהלך בו. וצריך אתה לידע שהשמש יש לה שני גלגלים והירח שלשה ושבתאי צדק מאדים כל אחד יש לו ארבעה גלגלים (וככב ונגה כל אחד מהם יש לו חמשה גלגלים) ומן הגלגלים הללו [יש מהן] שהן סובבין כל הארץ והארץ בתוכן ומהם גלגלים (שהן אינן סובבין הארץ) [שהם סובבים ואינם מקיפים כל הארץ]. ועשרה גלגלים שצרנו אותם שהם גלגלים שהככבים מהלכין בהן סובבין הן בארץ ולו היינו צריכים לצורת גלגלים הללו היינו צרים אותם ומבארים אותם. וצריך אתה לידע שהשמש והירח ושאר הככבים מהלכין ממערב למזרח כל אחד בגלגל שלו והגלגל העשירי מהלך בהם כשני בני אדם שרצים זה לקראת זה ולפיכך אנו רואין השמש זורחת בתחלת היום במזרח ושוקעת במערב שהגלגל החוזר הוא משקיעה והוא מזריחה והיא מהלכת גלגלה בשס''ה יום ורביע יום מעלה פחות חלק בכל יום לפי קירוב החשבון. ומשלו משל בהילוך השמש והירח בגלגלה כנמלה המהלכת על גבי הרחיים הגע עצמך כאלו רחיים סובבים מן המזרח למערב ונמלה מהלכת על גבה מן המערב למזרח בנחת לפי הילוכה נמצאת הרחיים מוליכין הנמלה ומביאין אותה כמה פעמים והנמלה [לא] הלכה בעגול הרחיים אלא דבר מועט וכשתתן לבך לדבר זה תראה אותו דבר ברור הוא. וצריך אתה לידע שבזמן שתתקבץ הלבנה עם החמה (פי') שיהיו זה כנגד זה במעלה אחת חשבינן לה כאלו מתה מפני שהיא באותה שעה אפלה עד מאד מפני שאור הלבנה מאור החמה הוא ומאור החמה הלבנה מאירה שאור החמה נכנס תחת הלבנה ומאירה. ובזמן שהלבנה כנגד החמה מכוונת נעשה כמי שתלה תריס בשמש כשתביט למעלה מן התריס תראה אותו (מאיר שהשמש זורחת עליו וכשתביט למטה מהתריס תראה אותו) אפל שנעשה מחיצה לשמש. כך כשיהי' הירח מכוון כנגד השמש נמצא חציו מלמעלה כנגד השמש מאיר עד מאד וחציו מלמטה כנגד הארץ אפל עד מאד מפני שנעשה בפני השמש כמחיצה. וזו היא צורת הירח מכוון כנגד השמש וחציו שלמעלה מאיר וחציו שלמטה אפל [תמונה ג']. ומן הצורה הזאת יתבאר לך למראית העין שבזמן שהן זה כנגד זה חציו שכנגד הארץ אפל עד מאד ומפני שכשיתקבץ עם השמש שהוא אפל לגמרי חשבינן לי' כמת וכשיתחיל לזוז (מעל) [מתחת] השמש [מעט] אפי' חלק אחד יאיר ממנו מעט כחוט השערה מפני שכשיזוז הירח אור השמש נכנס ומאיר לו ואעפ''י שאי אפשר לו שיראה באותה שעה שתזוז מתחת (הארץ) השמש מפני שאנו יודעין שנגלה ממנו דבר מועט חשבינן לי' כאלו נולד וזו הוא המולד כלומר כשיזוז השמש מעל הירח מעלה אחת. וזאת היא הצורה [תמונה ד']. ולמראית העין יתבאר לך מצורה זו שבזמן שיזוז [הירח מתחת] (מעל) השמש מאיר ממנו חוט אחד ונראה אותו חוט על הארץ. ואם תבקש לעמוד על עיקר דבר זה הבט בירח לילה ראשונה ושניה מן החדש תראה אותו כאלו אפל כמי שמכסה אותו [דבר] והחוט אחד ממנו המאיר הוא המולד. ואחר שפרשנו עיקר הדברים אנו מפרשים דברי אבא אבוה דר' שמלאי דאמר מחשבין את תולדותיו נולד קודם חצות בידוע שנראה סמוך לשקיעת החמה פי' אם זז מעל השמש קודם שש שעות ביום נראה קודם לשקיעת החמה לבני ארץ ישראל דהא קיימא לן דלבני ארץ ישראל שית מחדתא מכסי [סיהרא]. ואם היה המולד קודם חצות נשארו מן היום שש שעות גמורות הם שמכסי לבני ארץ ישראל ויראו אותו קודם לשקיעת החמה מפני מעלות שהלך באותן שש שעות ונמצאת חמה שוקעת במערב והוא עדיין לא שקע. וזאת היא צורת החמה שוקעת במערב ועדיין לא שקע הירח [תמונה ה']. וזה שאנו צרים השמש והירח בשני גלגלים זה תחת זה לאו למימרא שכן הוא שכבר פיר' למעלה שהשמש בגלגל רביעי והירח בגלגל ראשון [סמוך לארץ]. וזה שאנו צרים שני גלגלים בלבד כדי שיהי' הדבר נכר לעין. ומן הצורה הזאת יתבאר לך שבזמן שיש בין השמש והירח הפרש השמש שוקעת והירח עדיין לא שקע. נולד אחר חצות אפי' בחלק אחד נמצאו אותן שש שעות שנשארו מן היום חסרים חלק וקיימא לן דשש שעות [גמורות] מכסי לבני ארץ ישראל מחדתא ואין השמש מספקת לשקוע אלא [א''כ] הוא נמי התחיל לשקוע אחריה ואי אפשר לרואה לכוון ולראות. ואחר שפירשנו דברי אבא אבוה דר' שמלאי אנו חוזרין לדרך ההלכה. [פירוש הרמב''ם].
-----
סוד העיבור — מפני מה נקרא סוד העיבור מפני שב''ד לא היו מגלין אותו אלא למזומנין לעיין בדבר זה. [הערוך ערך סד].
-----
במאור דף ה'. ד''ה כי סליק. כתוב שם. ודע כי חשבון הימים הנמנים מימי השבוע [תחלתו מן הנקודה ג'] וכו'. אמר אברהם. הנה הוא כמלקט שבלים מאחרי הקוצרים, ולא השיג אפילו כמלא מגל. כי הימים דבר ידוע הוא מן המזרח מתחילין, אבל לחשבון השבתות והמועדים וקביעותם ביום ידוע כגון בט''ו בניסן פסח ובט''ו בתשרי סוכות וכן כל שאר המועדים אינן אלא לחשבון יושבי ארץ ישראל כי שם נקראו מועדי י''י שבתות י''י, והיום שהוא ראוי לא''י לקבוע בו המועד הוא ראוי לכל העולם, ושאינו ראוי להם אינו ראוי לכל העולם ואם קבעוהו נאמר שקבעוהו שלא בזמנו. והדבר הזה פירש בו בעל הספר הכוזרי [מאמר ב' אות י''ח], אלא שלא עלו דבריו כהוגן לפרוש שמועה זו כאשר נכתוב במקומו. [כתוב שם לראב''ד].
-----
במאור דף ה'. ד''ה כי סליק. כתוב שם. כלומר אם נולד בירושלים ביום שבת קודם חצות בידוע שנראה סמוך לשקיעת החמה ביום שבת לשוכני קצה המזרח, ולא נמלט מזה וכו'. אמר אברהם. אחר הדברים האלה, ואחר הגליון כלו הזה, הריח אשר הריח מן הכוזרי [מאמר ה' אות ב'] ומחבורי רבי אברהם ב''ר חייא הספרדי [בספר צורת הארץ] כי הם פירשו ההלכות הללו על זה הדרך עצמו והוא מתעטר בעדיים שאינם שלו. אין לנו ללמד מדברי מי שאינו מאנשי התלמוד לפי שהם מסבבים פני ההלכה לדבריהם כאשר לא כן. וכבר שמענו כי הנשיא רבי יצחק ב''ר ברוך ז''ל שהיה בקי בזו החכמה והיה בקי בהלכה שבר את הדברים האלה ויישר כחו ששבר. כי אין לנו לילך אחר יושבי הצין שהם יושבין בקצה המזרח ונניח יושבי ארץ ישראל שהן עיקר המועדות והמקרא שכתוב [ויקרא פכ''ג פסוק ל''ב] מערב עד ערב לא נאמר אלא כנגד יושבי הצין כי ליושבי ארץ ישראל אינו אלא חצי יום בלבד, ומי ישמע אל החלומות האלה אשר אין להם שחר. ועם כל זה ואריכות דבריו אין הלכה יוצאה לאור מדבריו, רק ממה שכתב בספר הכוזרי [שם] יוצא לאור לפי הסברא ההיא, והרואה אותו משם יבין כי שם תחלת השבת מא''י כי שם עיקר התורה והמצות ושם הורד אדם הראשון כשיצא מגן עדן [פרקי דרבי אליעזר פרק כ'] וקרא שם לימים, וממנו לקחו כל הבאים אחריו. וכשהיה שם המולד לשש שעות מן היום, היה בתחלת הלילה ליושבי הצין, ואם היה רגע קודם נראה בא''י באותו רגע שהוא סוף השבת ואינו נראה ליושבי הצין עד יום ראשון שעה אחת קודם ליל שני, מפני שהוא בדקותה עד ו' שעות בליל יום ראשון ומו' שעות ואילך כבר נכנסה תחת כדור הארץ ואינה נראית בשביל ריחוקה עד ליל יום שני או שעה אחת קודם הלילה והוא עדיין יום שבת ליושבי הצין. ואע''פ כי ליושבי ירושלים כבר יצא השבת מכל מקום הדבר שוה להם וליושבי הצין כי שניהם קבעו ראש השנה ביום שבת, אלו לשבתם ואלו לשבתם. זהו תורף דבריו. ומכל מקום אין צורך ליום ולילה מן החדש, עד שיהא נולד בירושלים קודם חצות, שאפילו נולד שם אחר חצות מיד יום ולילה מן החדש לצין ויהיה ראוי להם לקבוע ביום שבת שלהם שהרי הוא נראה שעה או יותר קודם שיצא השבת שלהם, אלא שאינו ראוי ליושבי ירושלים לקבעו ליום שבת שלהם לפי שאינו נראה בו כלל. וזה הוא הקשה בדבריהם אלה, למה אמר צריך שאם אמר נולד קודם חצות ממילא יהיה יום ולילה ליושבי הצין ואפילו לאחר חצות לירושלים יהיה להם יום ולילה מן החדש, זו קשה מן הכל. ואיך נקבע אותו בירושלם ואין ממנו בו ביום כי אם ו' שעות ורגע אחד, ומערב עד ערב [שם] לא נאמר אלא כנגד הצין. ועוד מדבריהם הם נושכים, שהרי צריך שיהא נולד קודם חצות לירושלים כדי שיהא נקבע ביום שבת להם וליושבי הצין, ואם כן צריך הוא ליושבי הצין שיהא יותר מיום ולילה שהרי נולד אחר חצות לירושלים שהוא לילה ויום מן החדש ליושבי הצין ואינו נקבע בשבת לפי שאינו שבת לירושלים. על כן ראוי לשבור דבריהם. ואנחנו כבר נתגלה לנו מן השמים פירוש שמועה זו והיא כתובה אצלנו. [כתוב שם לראב''ד].
-----
כי סליק ר' זירא שלח להו צריך שיהי' לילה ויום מן החדש פי' אין עושין ר''ח אלא א''כ הי' ליל ר''ח ויום ר''ח אחר המולד כגון אם הי' המולד בשעה ראשונה מליל שבת הוא שקובעין ראש חדש בשבת אבל אם הי' המולד בשעה שניה מליל שבת או בשלישית או בעשירית וכל שכן בשעה ראשונה מיום שבת או בשניה ובשלישית אין קובעין ראש חדש בשבת אלא באחד בשבת. ואתמיהנן וזו שאמר אבוה דר' שמלאי לפני רבינו שמואל מחשבין את תולדותיו נולד קודם חצות בידוע שנראה סמוך לשקיעת החמה לא נולד קודם חצות בידוע שאינו נראה סמוך לשקיעת החמה למאי נפקא מינה. כלומר מאחר דאמרינן דכל מולד שיהי' ביום דחוי הוא עד שיהי' בתחלת הלילה מאי אתא אבוה דר' שמלאי לאשמועינן בחצות וקודם חצות והא דיחוי אצלך כל מולד שיהי' ביום בין קודם חצות בין אחר חצות. ופריק רב אשי לאכחושי סהדי פי' לא אתא אבא אבוה דר' שמלאי לאשמועינן דאם נולד קודם חצות אותו היום ראש חדש אלא דיחוי הוא ולא אתא אלא לאשמועינן (שמעתא) דאכחישנן בה סהדי. שאם חשבנו וידענו כי אחר חצות נולד ביום כ''ט ובאו עדים ואמרו ראינוהו ליל שלשים בידוע דכחשי שאי אפשר שיראה כדאמר אבוה דר' שמלאי. וקשיא לן האי מימרא טובא דהא אמר ר' זירא אם הי' המולד בשעה ראשונה אותו היום ראש חדש ודבר זה לא נתברר לנו כלל דהא קיימא לן כזה ראה וקדש והחשבון והראי' כהדדי נינהו וכדאמר לאכחושי סהדי ואם היה המולד בליל יום שני בתחלת הלילה האיך עושין ראש חדש יום שני (הא אי) אפשר שנראה בליל יום שני בשעת המולד הא קיימא לן דאחר המולד בשש נראה כדאמ' נולד קודם חצות בידוע שנראה סמוך לשקיעת החמה. ועוד אמאי מתמיהנן עליה בדברי ר' אבא אבוה דר' שמלאי אפשר שזה שאמר מחשבין את תולדותיו נולד קודם חצות בידוע שנראה סמוך לשקיעת החמה נולד אחר חצות בידוע שלא נראה סמוך לשקיעת החמה לאו לעצמו אמר לקבעו או לדחותו לא שאי אפשר שאם היה המולד בחצות או קודם חצות ביום שני שיהי' אותו היום ראש חדש שאי אפשר שנראה בליל שני קודם שנולד ואין מחשבין תולדותיו אלא ליום שאחריו שאם היה המולד ביום שני בידוע שנראה בליל שלישי ויהי' ראש חדש יום שלישי ואם היה המולד ביום שני אחר חצות בידוע שלא נראה בליל שלישי ויהי' ראש חדש יום רביעי אבל יום שני עצמו אי אפשר שיקבע בו ראש חדש שאי אפשר שנראה בליל יום שני קודם המולד. ואם תמאר שזו היא התימה שכיון שאמר ר' זירא שאם היה המולד בתחלת הלילה יקבע ראש חדש באותו יום עצמו אתמהינן בדברי ר' אבא אבוה דר' שמלאי דאמר מחשבין את תולדותיו דשמעית מינה שיום המולד עצמו אין קובעין בו אלא ממנו למדין אם יהי' ראש חדש למחר או לא. מאי אהדר לי' רב אשי ומאי פרוקא פריק לאכחושי סהדי. וכללו של דבר קשיא לן האי מימרא טובא. [פירוש הרמב''ם].
-----
כי סליק ר' זירא שלח להו צריך שיהא לילה ויום מן החדש. אין עושין ראש חודש אא''כ היה ליל ר''ח ויום ר''ח אחר [המולד כגון אם] היה המולד בשעה ראשונה מליל שבת הוא שקובעין ראש חדש בשבת. אבל [אם היה] המולד בשעה שניה מלילי שבת, וכל שכן בשעה ראשונה מיום שבת, אין קובעין ראש חודש בשבת, אלא באחד בשבת. ואתמהינן זה שאמר אבא אבוה דר' שמלאי לפני רבינו שמואל מחשבינן את תולדתו נולד קודם חצות בידוע שנראה סמוך לשקיעת החמה לא נולד קודם חצות בידוע שלא נראה סמוך לשקיעת החמה למאי נפקא מינה. כלומר מאחר דאמרת דכל מולד שיהיה ביום דחוי [הוא] אם לא יהיה בתחלת הלילה, מאי אתא אבא אבוה דר' שמלאי לאשמועינן בחצות וקודם חצות. והא דחוי הוא לדבריך כל מולד שיהיה ביום, בין קודם חצות בין אחר חצות. ופריק רב אשי לאכחושי סהדי. פירוש לא אתא אבא אבוה דר' שמלאי לאשמועינן שאם נולד קודם חצות יהיה אותו היום ראש חדש אלא דחוי הוא. ולא אתא אלא לאשמועינן אנפא דמכחשי סהדי כי מסהדי. שאם חשבנו וידענו לפי החשבון כי אחר חצות נולד ביום כ''ט ובאו עדים ואמרו ראינוהו סמוך לשקיעת החמה או בתחלת הלילה, בידוע דכחשי, שאי אפשר שיראה כדאמר אבא אבוה דר' שמלאי. וקשיא לן הא מימרא טובא דא''ר זירא אם היה המולד בשעה הראשונה הוא ראש חודש. ודבר זה לא נתברר לנו כלל, דהא קיימא לן כזה ראה וקדש, והחשבון והראי' לאו כהדדי נינהו וכדאמרינן לאכחושי סהדי, ואם היה המולד בליל שני בתחלת הלילה היאך עושין ראש חודש יום שני, הא אי אפשר שנראה בליל יום שני בשעת המולד, דהא קיימא לן דלאחר המולד בשש שעות נראה כדאמרינן נולד קודם חצות בידוע שנראה סמוך לשקיעת החמה. ועוד אמאי אתמהינן עליה דרבי אבא אבוה דרבי שמלאי מחשבין את תולדתו נולד קודם חצות בידוע שנראה סמוך לשקיעת החמה למאי נפקא מינה, לעצמו אמר, לקובעו או לדחותו שאי אפשר שאם היה המולד בחצות או קודם חצות ביום שני שיהיה אותו היום ר''ח שאי אפשר שנראה בליל יום שני קודם שנולד ואין מחשבין את תולדתו אלא ליום שלאחריו. שאם היה המולד ביום שני בחצות או קודם חצות, בידוע שנראה לעולם בליל שלישי בתחלתו ויהיה ראש חודש ביום שלישי. ואם היה המולד ביום שלישי אחר חצות בידוע שלא נראה בתחלת ליל שלישי ויהיה ראש חודש יום רביעי. אבל יום שני אי אפשר שיקבע בו ראש חודש, שאי אפשר שנראה המולד בליל יום שני. ואם תאמר זו היא התימה, שכיון שאמר רבי זירא שאם היה המולד בתחלת הלילה יקבע ראש חודש באותו יום עצמו. אתמהינן ליה בדברי ר' אבא דאמר מחשבין את תולדתו, ושמעת מינה דמיום המולד עצמו אין קובעין בו, אלא ממנו למידין אם יהיה ראש חודש למחר אם לא, מהו ''למאי נפקא מינה'', ומאי אהדר ליה רב אשי בפירוקא דפריק לאכחושי סהדי. וכללו של דבר, קשיא לן האי מימרא טובא. עד כאן לשון הר''ם. ולשון רבינו שלמה, למאי נפקא מינה למחשב הרי על פי עדים מקדשין ירחייא. לאכחושי סהדי. אם נולד אחר חצות ואמרו ראינוה חדשה לפני שקיעת החמה כדי לקדשו היום, עידי שקר הם. ופירש מילתא דר''ז דאמר צריך שיהא לילה ויום מן החדש. צריך שיהא היום הולך אחר הלילה, להיות היום מן החדש שהיה בלילה שלפניו ע''כ. הרי דעתו שאם נראה לעדים קודם ששקעה חמה מקדשין אותו היום. [רבינו אברהם מן ההר].
-----
צריך שיהיה לילה ויום מן החדש. פי' רש''י למדנו שאם נראית הלבנה ישנה משחשכה של יום כ''ט, שהוא ליל שמאיר יום ל', אין מקדשין אותו ביום ל'. וא''ת פשיטא דאין מקדשין, שהרי לא תראה החדשה ביום ל', דק''ל בד' שעי מיכסי סיהרא, כדאמרינן לקמן שהישנה מכוסה לבני בבל ו' אחרונות ולבני ארץ ישראל מכוסה י''ח שעה, והחדש מכוסה אבני בבל י''ח שעה ולבני ארץ ישראל ו' שעה, א''כ לבני ארץ ישראל ולבני בבל כ''ד שעה מיכסי סיהרא, וכיון דנראית הישנה שעה ראשונה של לילה שלפני ל', לא תראה להו החדשה עד ליל (שלפני) [שלאחורי] ל'. ותירץ דאשמעינן דאין מאיימין את העדים על החדש שלא נראה בזמנו, שאם ראו הישנה אין מאיימין עליהן לומר שראו החדשה ביום ל', שהכל ראו הישנה בלילה שלפני ל'. ולא נראה פי', דפי' דאתא לאשמעינן דכיון דנראית הישנה בתחילת הלילה אין מאיימין, הא אם לא ראו מאיימין ומקדשין את יום ל', ותי' הא ראוה בני בבל דלא מכסיא להו הישנה כי אם ו' שעות אחרונות, והם יודעי' שאותו הלילה מיום ל', ובעי לילה ויום מן החדש, ואין זה סברא לומר שהקפידה תורה לגבי ארץ ישראל ולא לבני בבל. ועוד קשה דפי' דאם היתה הלבנה ישנה נראית מתחילת ליל יום ל' שהוא קודם חצות אין מקדשים אותה. ותימ' גדולה, דמעולם לא היתה הלבנה ישנה נראית בסוף חדושה קודם חצות, דאם אחר חצות אין מקדשין אותו, דצריך שיהיה לילה ויום מן החדש, ואם איתא דאיתייליד המולד בתחילת הלילה היה נראה בחצות ולא מכסי לבני ארץ ישראל כי אם ו' שעות, ומיהו אנן אין אנו עושין כן דלא פסלינן מולד זקן אלא כשנולד לאחר י''ח. [תוספות ישנים].
-----
נולד קודם חצות בידוע שנראה קודם לשקיעת החמה. הלכה זו אינה מפורשת בקונטרס יפה ככל הצורך. כי מי יודע באיזה מקום ברקיע תתחדש קודם חצות שכשיגיעו השש שעות שיוכלו בני מערב לראותה. אלא שמא תתחדש לצד המערב וכשיגיעו השש תתכסה תחת הרקיע קודם שקיעת החמה הרבה. ואיך אמ' בידוע שנראית קודם שקיעת החמה. ולשון בידוע הוא חוק ולא יעבור. ועוד הא דקתני היינו לפני החמה היינו לצפונה היינו לדרומה היינו לאחר החמה. הא דקא מתמה לן דקמשל''ן דחדא מילתא היא. ולפי' הקונטרס יש תימ' מאי דוחקיה ואמאי קא מתרץ לפני צד המערב ואחר לצד המערבי. והא דאמ' אביי כאן בימות החמה כאן בימות הגשמי'. משמ' כל ימות החמה היא מתחדשת מצד אחד וכל ימות הגשמים מצד אחד. ופי הקונטרס אינו מפרש כן. והמדקדק ומבין בהלוך החמה והלבנה כל הלכות אלו משונות ומיושבות על אופניהם. ובמראית העין יראה הכל. ועיקר היסוד יכול להבין בברייתא דר' אליעזר. ובקונטרס א' שבא מטרוייש מצאתי מפורשת וכן עיקר. דע לך דהלוך החמה ביום תקופת טבת הולכת רוח דרום ולא יותר. וסובבת מערב וצפון ומזרח כדכת' הולך אל דרום. ומתקופת טבת ואילך עולה היא בכל יום בקרן מזרחית צפונית והולכת בגובה הרקיע ושוקעת בקרן מזרחית צפונית וסובבת רוח צפונית ולא יותר כמו דכת' וסובב אל צפון. ומתקופת תמוז ואילך היא יורדת אל מקומה עד תקופת טבת. נמצא שהיא בתקופת תשרי ובתקופת ניסן באמצע הרקיע בזריחתה ושוקעת באמצע מערב. ו(ה)תהלוך החמה ותהלוך הלבנה תדע כי כל מה שהחמה עולה מיום תקופת טבת עד יום תקופת תמוז לצד גובה הרקיע ומיום תקופת תמוז היא יורדת לשפלו של רקיע עד תקופת טבת הלבנה עולה ויורדת בכל חדש וחדש. וכל חידושה היא מתחדשת בתוך החמה. ואם החמה בגובה של רקיע הלבנה מתחדשת בתוכה בתקופת תמוז. וחצי החדש היא הולכת ויורדת עד שפלו וליל ט''ו בחודש היא עולה בקרן מזרחית דרומית ושוקעת מערבית דרומית כי בלילה מליאה היא זורחת כל הלילה. וליל תקופת תמוז קטן מכל לילות השנה. לפיכך הלבנה הולכת רוח אחת וסובבת ג' רוחות. ולאחר חצי החדש כשהיא מתמעטת והולכת היא שבה ועולה אל מקום שהחמה שם כי בתוכה תתחדש. וכן בתקופת טבת החמה בשפלו של רקיע הלבנה (מתחדת) [מתחדשת] בתוכה והולכת אצלה רוח אחת מקרן מזרחית דרומית ושוקעת בקרן מערבית דרומית. [ספר הישר לר''ת — חידושים סימן תשע''ו].
-----
אין קובעין יום טוב שלראש השנה קודם חידוש הלבנה לעולם, והוא הנקרא מולד, ואפילו ביום המולד אין קובעין אלא אם כן עברו אחר המולד שש שעות, כגון שהיה המולד קודם חצי היום, שאיפשר שתיראה הלבנה בסוף שש שעות בו ביום, אבל אם היה המולד בחצי היום או אחר חצי היום, שאין עוברין עליו שש שעות בו ביום, אין ראוי לקבוע בו יום טוב, לפי שאין הלבנה נראית אחר המולד עד שש שעות. וכן כל החדשים כולן אין קובעין ראש חודש למנות ממנו ימי החודש קודם חדוש הלבנה, וכך אנו נוהגין בזמן הזה, שנ' [שמות י''ב], החודש הזה לכם ראש חדשים, מלמד שהראהו הקב''ה למשה הלבנה בחידושה, ואמר לו כזה ראה וקדש, על כן נקרא חודש, על שם חידוש הלבנה. [פסקי ריא''ז].
-----
ובשביל ד' דברים דוחין יום טוב שלראש השנה, ואין קובעין אותו בזמנו, שהוא יום המולד. האחד, אם חל יום הקביעות באד''ו כמו שביארנו. והשיני אם נולד המולד בחצי היום או אחר חצי היום, שאינה ראויה הלבנה שתראה בו ביום, כמו שביארנו, וקורין אותו מולד זקן. ואם חל יום אד''ו אחר מולד זקן, דוחין ראש השנה אחר המולד שני ימים, אע''פ שאין מקדימין [לקבוע] ראש השנה או ראש חודש לפני המולד, מאחרין אותו לקבוע אחר המולד יום או יומים לפי הצורך, נזהרין בזה מתחלת השנה כמו שביארנו, כדי שיגיע יום טוב הראשון שלראש השנה לעולם ביום שלשים לאלול. והשלישי אם נולד המולד שלשנה פשוטה בליל יום שלישי בט' שעות ור''ד חלקים וסימנו לג''ט ר''ד, לפי שכשאתה מוסיף עליו ד''ח תתע''ו שהוא תמצית השנה מוצא מולד שנה הבאה ביום השבת בששה שעות, והרי הוא מולד זקן ודוחין אותו. ועוד דוחין יום ראשון משום אד''ו וקובעין ביום שיני, ואם נקבע עכשיו ביום שלישי הרי יש בין קביעות לקביעות ששה ימים, ולא די לנו בעיבור מרחשון וכסליו עד שנעבר (חדש) [עוד חדש אחר] מן החסרין. ואין מעברין שמנה חדשים בשנה לעולם. והרביעי, אם נולד המולד שלסוף שנה מעוברת ביום שיני בג' שעות ותקפ''ט חלקים סימן לדבר יבג' תקפ''ט [מולד] לפי שמולד שנה שעברה היה ביום (ה)שלישי בשש שעות ונדחה מפני שהיה זקן, ועוד נדחה אחריו יום רביעי והוקבע ביום חמישי. ואם נקבע עכשיו בסוף השנה המעוברת ביום שיני, הרי יש בין קביעות לקביעות ארבעה ימים, ולא די לנו בחסרון מרחשון וכסליו בלבד, עד שנחסר עוד חודש אחד מן המלאין, ואין מחסרין שמונה חדשים בשנה. [פסקי ריא''ז].
-----
כאשר יהיה ידוע אצלך מולדות ראשי שנים, כמו שביארנו, ותרצה לדעת אי זה יום יהיה ראש השנה באותה שנה, יש לך לדעת בתחילה הימים הדחויים בשבוע, והימים הראויים לקבוע בהם ראש השנה, ודחיות ראש החודש וקביעותיו. דע כי הימים שאין ראוי לקבוע בהם ראש השנה הם שלשה ימים לעולם, ואלו הן, יום ראשון, ויום רביעי, ויום שישי, והסימן אד''ו, ואצוה אותם על אד''ו הראש (עזרא ח', י''ז). והימים הראויים לקבוע בהם ראש השנה הם ארבעה ימים. ואלו הן, יום שני, ויום שלישי, ויום חמישי, ויום שבת. והסימן ב''ג ה''ז כשר. ודחיות ראש החודש הם ארבעה. דחיה ראשונה. אם יהיה מולד תשרי בימי אד''ו, ידחה קביעות החודש ליום של אחריו, בין בפשוטה בין במעוברת. דחיה שניה. אם יהיה המולד בימים הכשרים, שהם ב''ג ה''ז, קודם ו' שעות מן היום, אפילו פחות חלק אחד, יקרא מולד בחור, וקובעין אותו בו ביום, ואם יהיה בשש שעות ממש, ואין צריך לומר משש שעות ולמעלה, יקרא מולד זקן, ואינו ראוי לקביעה, והטעם, מפני שאמרו חכמינו ז''ל (ראש השנה כ' ע''ב), נולד קודם חצות בידוע שנראה סמוך לשקיעת החמה. נולד אחר חצות בידוע שאינו נראה סמוך לשקיעת החמה, כי כשיהיה מולד משש שעות ולמעלה, החודש יכול להתחדש, (מהלבנה) [והלבנה] יכולה להראות בעולם במקום אחד מן הישוב, מפני שהיום לא נטה עוד לערוב, ולכבוד הענין, קדשו היום כולו, ומנו החודש מראשיתו. ואם יהיה המולד משש שעות ולמטה, נקרא מולד זקן, מפני שאין באור הלבנה כח להראות בו ביום במקום בעולם, והוא כזקן שכהו עיניו מראות, ועוד, מפני שהיום נוטה לערוב, הוא חשוב כאדם זקן, שהוא נוטה מן העולם, ולכך דוחין אותו ליום של אחריו. ואם יארע כך ביום שלישי, או ביום חמישי או ביום שבת, שאין יום שלאחריהם ראוי לקביעה, ידחה לאחר אחריו, כלומר מיום שלישי ליום חמישי, ומיום חמישי ליום שבת, ומיום שבת ליום שני. והסימן בדחיה זו, נולד קודם חצות כשר, אחר חצות פסול, וחצות כאחר חצות. דחיה שלישית. אם היה המולד ביום שני בשלוש שעות ותקפ''ט חלקים מן היום, או (ינתן) [יותר], והסימן בט''ו תקפ''ט. רואין, אם אותה שנה מוצאי מעוברת, כגון שהיתה השנה הסמוכה לה שעברה מעוברת, דוחין אותו מולד ליום של אחריו, שהוא יום שלישי. ואם יהיה המולד בט''ו תקפ''ח, כיון שחסר אפילו חלק אחד, יקבע בו ביום. ואם היה השנה מעוברת, או פשוטה אחר פשוטה, והוא קודם חצות היום, אפילו פחות חלק אחד, נקבע בו ביום, ואם הוא לאחר חצות נדחה לאחריו, כמו שביארנו. דחיה רביעית. אם יהיה המולד ביום שלישי בתשעה שעות ור''ד חלקים מן הלילה, או יותר, והסימן גטר''ד, אם אותה שנה פשוטה, דוחין אותו לאחר אחריו, וקובעין אותו בחמישי. ואם יהיה המולד (בגטר''ד) [בגטר''ג] כיון שחסר אפילו חלק אחד יקבע בו ביום, ואם היא השנה מעוברת, דין קביעותה כדין קביעות יום שלישי, ויום חמישי, ויום שביעי, ואלו שתי דחיות אחרונות אינם נופלים אלא מעט. והטעם שדוחין מולד בט''ו תקפ''ט לאחר שנה מעוברת, מפני שאם היינו קובעין המועד בו ביום, הנה היה מולד השנה שעברה בי''ח שעות מיום ג', וזהו כשתוסיף א''ב תצ''א על הכ''א תקפ''ט, שהוא מותר שנה מעוברת, יהיה נדחה ליום ה', מפני שהוא מולד זקן, והנה יהיה בין קביעות לקביעות במעוברת ארבעה ימים. ולא יתכן, כי אפילו כשהשנה חסרה יהיה ביניהם חמישה ימים. והטעם שדוחין מולד ג''ט ר''ד בשנה פשוטה, מפני שאם היינו קובעין המועד בו ביום, הנה יהיה מולד השנה הבאה בי''ח שעות מיום ז', וזהו כשתוסיף ד''ח תתע''ו, שהוא מותר שנה פשוטה, על גטר''ד, והיינו צריכים לדחותו ליום ב', מפני שהוא מולד זקן. והנה יהיה בין קביעות לקביעות שנה פשוטה ז' ימים, וזה לא יתכן, כי אפילו כשחדשי השנה שלמים אין ביניהם כי אם ה' ימים, ונצטרך לפי זה להוסיף ב' ימים באותה שנה, ולא יתכן, כי מסורת בידינו מאבותינו שאין לעבר שום חודש חוץ מכסלו וטבת. [אבודרהם סדר העיבור].
-----
ידע מר הא דתניא בסוד העיבור, נולד קודם חצות או אחר חצות הלילה א''ל לא א''כ וכו' פי' רב סעדיה גאון הלבנה לעולם לפני חידושה בקרן מזרחית דרומית ולאחר חידושה בקרן מערבית דרומית, וכשהיא במזרח נראית לבני מזרח בני בבל, ואינה מתכסה מהן אלא ו' שעות, וכשהיא במערב נראית לבני ארץ ישראל. ובתחילת החדש היא מאירה בתחילת הלילה ולבסוף החדש בסוף הלילה. ולעולם מה שחסר לה בלילה היא משמשת ביום (הכל מפורש בפירש''י ובתוס' דף כ) ואנו אין פוסלין מולד זקן אלא כשנולד אחר י''ח שעות. [האגודה].
-----
אי לאו דמסתפינא מדברי רבי אברהם בן עזרא כמו שנכתוב בסמוך, הייתי אומר שמה שאנו עושין שלא נקבע ראש חדש תמיד ביום המולד ואע''פ שאנו בקיאין בקביעא דירחא, הוא לפי שראש חדש אינו תלוי ברגע המולד שהוא דבוק שני המאורות במקום אחד מגלגל המזלות. אלא שהוא תלוי אל עת התחלת ראיית הירח החדש באופק עיר אלהים ירושלים וארצו, וזה נמנע הוא שיהיה אלא אחר המולד. ויהיה אם כן הקביעות רודף ראיית הירח. כתוב (שמות י''ב ב') החדש הזה לכם וכו', ואמרו (תנחומא פ' שמיני) מלמד שהראה לו הקדוש ברוך הוא למשה דמות לבנה ואמר לו כזה ראה וקדש, כלומר ראיה חושיית, שהרי חשבון נקודת המולד הוא ראייה שכלית, וכבר ידעת מה בין המולד האמצעי שהוא ביד כל אדם היום ובין המולד האמתי. כתב הר''ם ז''ל פי' המשנה מסכת ראש השנה (פ''ב מ''ז), ומה שתאמין [אתה מעיין], כי עקר דתנו בנוי על ראיה, ואם לא תראה הלבנה, נשלים ל' יום לחדש שיצא, וכו'. וסוד העבור שמסר לו הקדוש ברוך הוא למשה בסיני, הוא ענין החשבון שיודעין בו קשת הראיה, ובעלי החשבון מכל האומות והפילוסופים חולקים בו, ועד היום נמשך הדבר ועדיין לא נתברר אצלם שעור האמתי, וזה החשבון הנמצא בידנו היום הוא חלק מאותו החשבון ותחילתו, לפי שהוא מנין הדבוק האמצעי בלבד, ע''כ. וכבר ידעת שפסול מולד זקן הוא בעבור שלא תוכל להראות הלבנה בלילה ההיא בשום פנים, ופסול ג''ט ר''ד בפשוטה ובט''ו תקפ''ט בשנה של אחר העבור, והם ימים כשרים כלומר שאינם ימי אד''ו וגם שאינם מולד זקן, הוא לפי שאינו יכול להיות בין תשרי לתשרי כי אם גד''ה בפשוטה הו''ז במעוברת. וכמו שבאר קרובי מורי ה''ר יעקב ב''ר מכיר בן תבון ז''ל במאמר עקר הדחיות.
כתב רבי אברהם ב''ר חייא הספרדי בספר חשבון המהלכות (שער י''ב), ''הוי יודע כי אין הלבנה נראית בראש חדש הזה כי אם אחר כ''ט יום שלמים מהראותה בראש חדש שעבר והוא ליל יום שלשים ויהיה החדש שעבר חסר, או אחר שלשים יום שלמים שהוא ליל יום אחד ושלשים ויהיה החדש שעבר מלא. ותמצא מכאן כי אין הספיקא במראות הלבנה כי אם בליל יום שלשים שהוא ערב יום כ''ט שיש לנו ספיקא אם תראה בו הלבנה אם לא. אבל ליל יום שלשים [אחד], לכל העולם ברור הוא שנראית. [ועל זה אנו חושבים מקום שני המאורות ומקום ראש התלי וזנבו. בערב יום כ''ט מיום הראות הלבנה בחדש שעבר מפני שהוא יום הספיקא, אם היא יכולה להראות בו, אנו מונים החדש ההוא חסר לדעת הסומכים על הראיה, ואם אינה יכולה להראות, אנו גוזרים שהחודש ההוא מלא ושהלבנה נראית בליל ל''א, ואין אנו טורחים בחשבון המהלך יותר. אלא שאין הדרך הזה מתכן כי אם ליודעי ראית הלבנה בחדש שעבר, והחדש ההוא יכול לא חששו לו. ומפני זה אנו אוחזים דרך אחרת לדעת ממנו יום הספיקה, והוא שנהיה חושבים דרך דביקת המאורות במהלך המתחלף בסוף החדש שאנו צריכים לדעת ראיית הלבנה בחדש הבא לו אחריו, אם אנו מוציאים עת הדביקה]. (אם המולד האמתי) משבע שעות ולמעלה מהלילה עד חצי יום למחר, תברר לו כי היום ההוא אין הלבנה נראית בו, ובלא ספק יראה ערב יום מחרתו. ואם המולד הוא מחצי היום (ולמטה) [ולמעלה] עד שליש הלילה או יותר מעט יהיה יום הספיקא מחרת היום הזה, עד כאן דבריו. רצה בזה שאז יצטרך לחפש אם יראה בערב ההוא הירח אם לא.
קבלתי מקרובי מורי ז''ל דרך קצרה והוא שנתקן חמה ולבנה לערב יום הספיקה ונקח מתנגדי מקום חמה ולבנה ונדע מצעדיהם כלומר מצעדי המתנגדים. נוציא הקטן מהגדול אם העודף פחות מי''ב מעלה, אין הלבנה נראית, ואם הוא יתר מי''ב, הנה היא נראית. אם תרצה לדעת מתוך הלוחות הנודעות אליו ז''ל והוא האלמנך, המולד אמתי או הנגוד האמתי, הנה למולד תקח לך אמתי לשני המאורות בסוף החדש. ואם תרצה לנגוד באמצע החדש. ועד העודף, אם הוא יותר משבע מעלות תעזוב היום ההוא והוציא ליום לפניו, אם העודף לירח נקח העודף ההוא ונחלקהו על הניצוח מחק לבנה ואמתי לשמש, והם שעות מרחק המולד או הנגוד מחצי היום ההוא. נתקן בערך החלוף ואורך העיר, והיוצא הוא המבוקש. [כפתור ופרח לרבינו אשתורי הפרחי פי''ד].
-----
צריך שיהא לילה ויום מן החדש וזהו שאמר אבא אבוה דר' שמאי לפני רבינו שמואל מחשבין מולדתו. א''ר זירא אמר רב עשרים וארבע שעי מיכסי סיהר'. הרוצה לעמוד על עקרי שמועות הללו כפי מה שנתבא' בשרשי חכמת התכונה יעיין כפי מה שנכתב בהן בספר המאור ולא רציתי להאריך ולכתבן שכבר נתפרשו שם בארוכה. [חידושי הר''ן].
-----
במאור דף ה': ד''ה ונשאר לנו. כתוב שם. ועוד הוצרכנו לומר שהסהר האמור כאן אינו משעת הדבוק וכו'. אמר אברהם. מצא זה מקום להתעטר בו בעדים שאינן שלו ולדבר בלשון אחרת ובשפה נכרית, והקֹשי הברור בדבריהם הללו, כי מה שאמר רב נחמן [דף כ':] בשית לדידן או לדידהו ובתמני סרי לדידן ולדידהו, לא ימצא זה הענין תכליתו במקום אחר תכף לשעה לעולם, שאי אפשר אם יהיה מחדתא ליושבי מזרח העתיקא לא תראה להם ביותר משית, ואם יהיה להם העתיקא בשית יהיה החדתא ביותר מתמני סרי. והריני מפרש לך, אם יהיה המולד בחצי היום ליושבי הצין תינח שית מעתיקא שלא תראה להם מתחלת היום ועד חצות, אבל תמניסר מחדתא תו לא משכחת לה שהרי תמניסר לדידהו לשחרית הוו להו וחדשה בשחרית לא מתחזיא כלל עד הערב, דהוו שלשים שיעור, וזהו שיעור הפייט הקליר ז''ל. עד שלשים מרוצות לא ניכר בחוצות, אבל תמצא אותם מכוונות כשיהיה המולד להם בחצי הלילה שלא תתכסה מהם החדשה כי אם י''ח שעות, כי סוף י''ח יבא להם בתחלת הלילה ויראו אותה. ואם יהיה להם המולד בתחלת הלילה לא יצא להם לא שית מעתיקא בכיוון ולא תמני סרי מחדתא בכיוון, כי העתיקא לא נראית להם כל אותו היום שלפני המולד והחדתא לא תראה להם לסוף תמני סרי מפני שסופם בחצי היום, ואין החדשה נראית בחצי היום לעולם בתחלת החדש ואם יהיה להם המולד בחצי הלילה תמני סרי מחדתא משכחת לה בכיוון שהרי הם משלימות להם בתחלת הלילה אבל שית מעתיקא בכיוון ליתא שהרי קודם לשית תחלת לילה הוא להם ואין הישנה נראית כלל בתחלת הלילה. וכן הדקדוק הזה לאנשי המערב, שלא תמצא אותם יחד בכיוון. אבל הכלל שאמר רב נחמן זה הוא, שלא תמצא לעולם שהיא נראית לא פחות מזה ליושבי המזרח ולא פחות מזה ליושבי המערב אפילו יהיה להם גבול בלילה שהיא ראויה לראות לעולם לא תראה מחמת דקותה. וזהו פשטן של דברי [רב] נחמן בלשון עברי, ולא בלשון אחר ועומק שפה.
ועתה אפרש לילה ויום מן החדש על דעת הנשיא רבי יצחק ב''ר ברוך ז''ל ששבר דברי החוזים הלועזים, ואומר שלא נאמר זה המסורת אלא לעת שהיו מקדשין על פי הראיה ולאכחושי ביה סהדי, כי הדבר ידוע שצריך שיעור ביום כדי לראות הלבנה ולבא לבית דין ולהעיד ולחקור אותם בחקירת המשנה [דף כ''ג:] ולקדש, ובפחות מזה אי אפשר לקובעו ביום שלשים. והדמיון נאמר שצריך שעה אחת לכל זה, מעתה אם יבואו בשעה י''ב ויאמרו עכשו ראינוהו אין פנאי לכל זה ואי אפשר לקובעו בו ביום, ואם באו בי''א ואמר עכשו ראינוהו מסורת היא בידינו שאי אפשר שתראה ביום בי''א שעה אלא אם כן היה תחלת מולדו בתחלת הלילה מפני דקותה ואור החמה שמכהה אותה, ולפיכך אמרו צריך שיהא לילה ויום מן החדש, כלומר שלא תמצא אותו לקבוע ביום עדותן אלא כך. שאם לא כן או מוכחשים הם או אין להם פנאי לקבעו בו ביום, וזהו שאמרו בנולד קודם חצות ואחר חצות נפקא מינה לאכחושי סהדי ולא לקבעו בו ביום לפי שאי אפשר לקדשו על פי הראיה בו ביום על הדרך המצוי לפי שאין פנאי לכל מה שאמרנו, ועל כן סמכו שני הענינים יחד. והמסורת סמכו אותה על המקראות לומר שהסכימה תורה על זה המסורת. ואין מחלוקת בין רבי יוחנן וריש לקיש אלא במשמעות המקראות בלבד, שלא חלק ריש לקיש על המסורת ועל סוד העבור, אלא שרבי יוחנן לא נראה לו להביא ממנו לפי שהשבעה שנאמרו [שמות פרק י''ב פסוק י''ח] לאכילת מצה מבערב עד בערב אינם ענין אחד כי החצות הראשון של ז' חובה הוא לאכילת מצה והשבעה כולם רשות, נמצא שבעה פחות ו' שעות קרויים שבעה. וריש לקיש סבר אין לנו בכך כלום כי מכל מקום ז' שלמים הם ועל כן לא הוזקקו בעלי התלמוד להקשות לריש לקיש מהאי קרא דרבי יוחנן לפי שאין ביניהם עיקר מחלוקת. עד כאן הראוהו מן השמים והוא ראוי לסמוך עליו. [כתוב שם לראב''ד].
-----
אמר רב נחמן [אמר ר' זירא] כ''ד שעות מכסי סיהרא לדידן פי' לבני בבל, שית מעתיקתא ותמני סרי מחדתא (פי' שש שעות קודם המולד קודם שיתקבץ עם השמש מפני שאור השמש מכסה אותו ותמני סרי מחדתא) פי' אינו נראה (בבבל) עד שמנה עשרה שעות אחר המולד. לדידהו שית מחדתא ותמני סרי מעתיקתא (פי' לבני ארץ ישראל אחר המולד בשש שעות נראה כדאמ' לעיל ותמני סרי מעתיקתא) פי' קודם המולד בשמנה עשר שעות מכסי ואינו נראה בארץ ישראל. וצריכין אנו לפרש (למה לבני ארץ ישראל מכסי שית מחדתא ותמני סרי מעתיקתא ולבני בבל איפכא. צריך אתה לידע שארץ ישראל סמוכה למערבו של עולם) הרבה מכל הארצות כדאמרי' בכמה דוכתי כי אתא ר' פלוני (ממערבא) [אמרי במערבא] וכדאמר ר' (עקיבא) [אבא] שכינה במערב. ובבל סמוכה למזרח כדכתיב ויהי בנסעם מקדם וימצאו בקעה בארץ שנער והיא בבל כדאמרי' למה נקרא שמה (בבל) [שנער] שכל מימי מבול ננערו לשם [ולמה שמה בבל כי שם בלל ה' שפת כל הארץ] ואעפ''י שבבל נוטה מאמצעו של עולם שהוא המקום המכוון למזרח וירושלם למערב ובבל נוטה מאותו מקום למערבו של עולם מעט מיהו בבל קרובה מן המזרח יותר מארץ ישראל וארץ ישראל נוטה כנגד מערב (הרבה) מכל הארצות. והירח בתחלת החדש נראה במערב סמוך לשקיעת החמה לילה ראשונה ושניה ושלישית עד לילה רביעית נראה באמצע הרקיע נמצא בתחלת החדש שהוא במערב קרוב אצל בני ארץ ישראל שהם במערב ומשום הכי רואין אותו אחר שש שעות אעפ''י שהוא קרוב לשקיעת החמה מפני שהירח במערב קרוב הוא אצלם ורואין אותו. ולבני בבל רחוק [הוא] שהוא במערב והם במזרח ואינם רואין אותו עד שיתרחק הרבה מן השמש ויהי' עולה מעט מן המערב. וזו היא צורת הירח בתחלת החדש ובני ארץ ישראל רואין אותו ובני בבל אין רואין אותו [תמונה ו']. ולמראית העין יתבאר לך מצורה זו שבני ארץ ישראל רואין אותו סמוך למולד. ואעפ''י שלא נתרחק הרבה אלא אחר שש שעות מפני שהן קרובין מן השמש הרבה אחר שמנה עשרה שעות מפני שהן במזרח ואחר שמנה עשרה שעות נגלה לכל (וזה שצרנו בבל סמוכה למזרח כדי שיהי' נכר הדבר למראית העין) וזה שצרנו גלגל חמה וגלגל לבנה תחתיו כדי שתהא [הצורה] ברורה לרואה. וזו היא צורת הירח ובני בבל רואין אותו [תמונה ז']. ומן הצורה הזאת יתבאר לך שבזמן שמתרחק הירח מעל השמש יפה יפה אחר שמנה עשרה שעות נראה בבבל וכן [נמי] לבני בבל אין מכסי מעתיקתא אלא שש שעות מפני שבסוף החדש כשהירח קרוב מן השמש הירח עולה שחרית במזרח קודם השמש ומפני שבבל במזרח רואין אותו ואין נסתר מהם עד שיקרב מן השמש יפה יפה ולא יהי' ביניהן מהלך שש שעות אבל אם יהי' בינו ובין השמש שש שעות נראה לבני בבל כשהוא עולה שחרית במזרח ואינה נראית לבני ארץ ישראל מפני שהם מערביים והוא רחוק אצלם. וזה הוא צורת הירח עולה במזרח קודם השמש שש שעות ולבני בבל רואין אותו ולבני ארץ ישראל אין רואין אותו [תמונה ח']. ולמראית העין יתבאר לך מצורה זו שבסוף החדש בזמן שהירח עולה מן המזרח בשחרית כשיתקרב מן השמש אעפ''י שאין ביניהן אלא מהלך שש שעות כמו שצרנו נראה בבבל ואינו נראה בארץ ישראל מפני שרחוק הוא אצלם. ומשיקרב לשמש ויהי' ביניהם פחות מי''ח שעות אינו נראה בארץ ישראל כלל אבל קודם שיקרב מן השמש בשמנה עשרה עדיין נראה בארץ ישראל. וזו היא צורת הירח קודם שיקרב מן השמש בי''ח שעות בסוף החדש ונראה אף בארץ ישראל [תמונה ט']. ולמראית העין יתבאר לך מצורה זו (שבזמן) שיש בין הירח [ובין השמש] הפרש גדול מהלך י''ח שעות נראה אף בארץ ישראל. ודברים הללו פשוטים הם וזה שצרנו בהם צורות הרבה כדי שיהיו הדברים נכרים למראית העין שלא ידע צורות הגלגלים ומהלך השמש והירח. [פירוש הרמב''ם].
-----
עשרין וארבע שעי מכסי סיהרא. סמוך לחידושה קודם המולד ואחר המולד. לדידן. לבני בבל. שית מעתיקא. שש שעות קודם המולד קודם שיתקבץ עם השמש, מפני שאור השמש מכסה אותו. ותמני סרי מחדתא. פירוש אינו נראה לבבל עד י''ח שעות אחר המולד. לדידהו. לבני ארץ ישראל. שית מחדתא ותמני סרי מעתיקא. קודם המולד מתכסה י''ח שעות לארץ ישראל ואינו נראה. פירש הר''ם הטעם שבבל קרובה מן המזרח יותר מארץ ישראל, דכתיב [בראשית י''א] ויהי בנסעם מקדם וימצאו בקעה בארץ שנער, וארץ ישראל נוטה כנגד המערב מכל הארצות, כדאמרינן כי אתא פלוני ממערבא אמרי, וכדאמר רבי עקיבא שכינה במערב [ב''ב כ''ה ע''א]. והירח בתחלת החדש נראה במערב סמוך לשקיעת החמה לילה הראשון ושני ושלישי עד לילה רביעי שנראה באמצע הרקיע. נמצא בתחלת החדש שהיא במערב קרוב אצל בני ארץ ישראל שהם במערב. ומשום הכי רואין אותו אחר שש שעות, מפני שהירח במערב הוא קרוב אצלם. ולבני בבל רחוק, שהוא במערב והוא במזרח. ואינם רואים אותו עד שיתרחק הרבה מן השמש. על כן לאחר י''ח שעות רואים אותו, שנתרחק הרבה. ואז נגלה לכל. וכן נמי לבני בבל אין מכסה מעתיקא אלא שש שעות, מפני שבסוף החודש כשהירח קרוב מן השמש הירח עולה שחרית במזרח קודם השמש. ומפני שבבל במזרח רואין אותו, ואין נסתר מהם עד שיקרב מן השמש יפה ולא יהיה ביניהם אלא דבר מועט. והוא שלא יהיה ביניהם מהלך שש שעות. אבל כשיש בינו ובין השמש יותר משש שעות נראה לבני בבל כשהוא עולה שחרית במזרח, מפני שהם במזרח. ואין נראה לבני ארץ ישראל, מפני שהם במערב, והוא רחוק אצלם. אבל כשיש בין השמש והירח מהלך גדול, והוא מהלך י''ח שעות, נראה אף בארץ ישראל. לאכחושי [סהדי] אם יאמרו ראינוהו תוך כ''ד שעות אלו. עד ערב. פירש רבינו שלמה, למדנו שהיום הולך אחר הלילה לענין מועדות ע''כ. ולפירוש הר''ם נפרש, למדנו שראוי להיות היום שלם. בערב. למדנו יציאת המועד בערב. משמעות דורשין. כלומר אין ביניהם כלל, אלא זה למד מפסוק זה וזה למד מפסוק זה. [רבינו אברהם מן ההר].
חצות לילה. פירש רבינו שלמה, מאן דיליף מיום הכפורים היום הולך אחר הלילה. לדידיה אם נראית הישנה אפילו תחלת ליל שלשים שוב אין החודש מתקדש ביום ל'. ולפירוש הר''ם נפרש, אם לא נראית החדשה בתחלת ליל ל' שוב אין מתקדש יום ל'. ומאן דיליף מחצות אין היום הולך אחר תחלת הלילה, שהרי חצות ראשון חלוק מחצות שני. שחצות שני עד כ''א בניסן אכילת מצה רשות. וחצות ראשון אכילת מצה חובה, ונמשך עם הפסח הנשחט בי''ד, שהמצה נאכלת עמו חובה. ולדידיה אפילו נראית הישנה בתחלת הלילה מאיימין למחר על העדים לומר ראינוה אם אנו צריכין לקדשו ביום ל' להרחיק יום הכפורים משבת. כך פירש רבינו שלמה. כל ספיקא לקמיה שדינן. כלומר אין אנו צריכין להקדים פסח או סוכות בי''ד ליום ל' של אדר ושל אלול מחמת ספק שמא קידשו ב''ד את חודש הזו ביום כ''ט. אבל צריכין אנו לעשות [יום טוב] שני ביום ט''ז בניסן, מספק שמא עיברו ב''ד אדר ונקבע ניסן ביום ל''א, וכן באלול. למימרא וכו'. בניחותא. כלומר אשמעינן רב נחמן הכי. דילמא חסרו לאב. ונמצא יום כ''ט לאלול שלנו שעיברנו את אב היה יום שלשים שלהם וקבעו בו ראש השנה, וכן לענין ניסן דילמא חסרו לשבט. [רבינו אברהם מן ההר].
-----
וליעבד נמי ארבסר דילמא חסרו ליה לאב. והוא הדין נמי דהוה מצי למיפרך וליעבד נמי פסח בארבסר דילמא חסרו לשבט. וא''ת הלא שלוחין יוצאין באדר מפני הפורים, וא''כ היו יודעים באיזה יום נקבע אדר, ואם שבט היה חסר ואם לאו. וי''ל, דמ''מ פרי' שפיר לרחוקים באתרא דלא מטא שלוחין. [תוספות ישנים].
-----
@ כ''א ע''א.
ר' איבו בר נגרי ור' חייא בר אבא איקלע לבבל בעשרה במרחשון אמרו להו האידנא יומא רבא במערבא כלומר מעוברת היתה השנה שעברה וחדש זה שאתם מדמים שהוא מרחשון הוא תשרי והיום שהוא עשירי לחשבונכם עשירי בתשרי הוא והוא צום כפור [ואמרו להו בני בבל אסהידו פי' תעידו לנו שהיום י' בתשרי הוא וצום] ואמרו להו לא שמענו מפי ב''ד מקודש (פי' לא שמענו מפי ב''ד באיזה יום קדשו את החדש ואין אנו יודעין אם תשיעי זה היום או עשירי. ויש לומר שמעשה הי' בימי השמד שאי אפשר שיצאו שלוחין להודיע אם נתעברה שנה ואם לא נתעברה. [פירוש הרמב''ם].
-----
לוי איקלע לבבל באחד עשר לתשרי. פי', בי''א לחשבון בבל, שהיה בא''י עשירי ובא לשם מתוך התחום. א''נ ביום שלפניו שהיה ערב יום כפורים של א''י, בא לשם סמוך לחשיכה, ואיקלעי לשם בא''י בי''כ דבני מערבא, ובא בצום כיפורים של בני בבל, ואמר בסים תבשיל דבבלאי ביומא רבא במערבא, שאכלו בליל שלאחר י''כ שלהם שהוא י''כ דבני מערבא, אמרו ליה אסהיד ולא יאכלו כל הלילה, ויעשו גם היום צום כיפורים, ומשני לא שמעתי מפי ב''ד מקודש, ואעפ''י שיודעים שלמחרת יקדשוהו כגון שהוא ליל ל''א, אפי' הכי אין מעידין עד שישמעו מפי ב''ד מקודש, ובסמוך מפרש טעמא. וא''ת מ''מ היכי מנח להו למיכל הא איכא איסור מיתה. וי''ל דמן הדין אפי' קריאה דבני בבל הוי קריאה, כדכתיב [ויקרא כ''ג ב'] אשר תקראו אתם אתם אפי' שוגגין אפי' מזידין [לקמן כ''ה ע''א]. והא דקאמר בפרק גיד הנשה [חולין ק''א ע''ב] בגמ' דקאמר עובדא הוה ושלחו מתם דיום הכיפורים דההוא שתא בשבת, ולהכי קאמר דעושה מלאכה ביום כיפורים ושגג פטור, דלא הוה יום כיפורים אלא משום זכר, והשתא קשה, אמאי לא הוי יום כיפור לגמרי, דהא קרינן אתם אפי' מזידין. ואיכא למימר דכי קאמר אתם אפי' מזידין, היינו למיקבע ירחא, אבל התם איקבע ירחא כהלכתו, ושלחו מתם דיעשו י''כ בשבת שלא היה עשירי לקביעותו, וכה''ג אין יוה''כ עשירי לתשרי. ותימה הא אמרינן [לעיל י''ט ע''ב] מימות עזרא ואילך לא מצינו אלול מעובר. וכ''ת ה''מ בזמן שבית המקדש קיים, הא בימי ר''ג דיבנה שהיה לאחר החורבן אשכחן דפריך הכי. וי''ל, דה''מ בימי תנאים שהיה רוב ישראל בא''י דלא חבול להו עלמא, ולא צריך לעבר משום ירקיא ומשום מיתיא. [תוספות ישנים].
-----
תרי ירחא קלא אית להו. פי' רש''י שהרי תמוז לעולם חסר, וא''כ ליכא למיחש שמא חסרו נמי לאב, דתרי ירחא חסרא קלא אית להו. וקשה והלא בא''י מקדשין ע''פ הראייה וא''כ אפשר דמלאוהו לתמוז. ואומר הר''ם דממה נפשך שפיר קאמר, דאי מלאי לתמוז חסירות לאב, א''כ ה''ל תשרי ביום ה' וסוכות לחמסר, דמה לי תמוז מלא ואב חסר כמו תמוז חסר ואב מלא, ואי תרוייהו עבוד חסרים קלא אית להו. והשתא נמי דלא מקדשים ע''פ הראיה, ולא שייך טעמא דקלא, אפ''ה לא עבדינן ארביסר, כיון דבזמן דמקדשין ע''פ הראיה לא עביד, שהרי אנו בקיאים בקביעות דירחא, והא דעבדינן תרי יומי משום דמנהג אבותינו, וכיון דאינהו לא עבוד ארביסר אנו נמי לא עבדינן ליה. [תוספות ישנים].
-----
ומשני תרי ירחי חסירי קלא אית להו. כלומר אם עשו חדש חסר אצל חדש חסר, מן הדין שהות וזמן יש לפני חדשי המועדות לידע הדבר. וביאור זה [הדבר] שכל החדשים לפי סדר הלבנה הם אחד מלא ואחד חסר. כלומר הראשון מלא והבא אחריו חסר וכן כולם. נמצא שתמוז הוא חודש רביעי הוא חסר מן הדין, וכן חיסרו נמי אב הרי שני חדשים חסרים. וכן נמי טבת הוא חדש עשירי והוא חסר מן הדין. ואם חיסרו גם כן לשבט הרי שני חדשים חסירים. ויש שהות הרבה בינתים שהרי כל אדר וכל אלול לפניו ונודע הדבר והקול יוצא קודם ניסן ותשרי. אבל איכא לספוקי דלמא עיברוה לאדר ואלול ולא ידעינן. שהרי אין שהות שיודע הדבר שמלואו של אדר ושל אלול אינו אלא בסוף, שאין מקדשין ניסן ותשרי עד ל''א. הילכך אין שהות שיודע הדבר אם עשו חודש מלא אצל חודש מלא מן הדין. כך נמצאת הגירסא בספרינו. לוי איקלע לבבל בחדסר בתשרי אמר להו בסימי תבשילי דבבלאי ביומא רבה דמערבא, אמרו ליה אסהיד, אמר להו לא לא שמעתי מפי ב''ד מקודש. ולשון רבינו שלמה, לחם אכלו למעדנים ביום הכיפורים שבארץ ישראל, שהרי ב''ד עיברו את החדש והיום מתענין. אסהיד, העד, ונקבל עלינו ולא נאכל. והשיב לא אעיד לכם שלא שמעתי מפי ב''ד מקודש, שלא הייתי במקום ישיבת סנהדרין ע''כ. ופירוש איקלע לבבל בחדסר בתשרי, לאו למימרא שנכנס שם היום, שהרי הוא היה יודע שהיום יום הכיפורים. אלא הוא נכנס בעיר קודם ועשה יום הכיפורים אתמול עמהם, והיה מתענה גם היום, שהרי הוא היה יודע שהיום יום הכיפורים מן הדין. והר''ם גריס, ר' איבו ור' חייא בר אבא איקלעו לבבל בעשרה במרחשון אמרי להו האידנא יומא רבה במערבא. פירוש שנה זו מעוברת היתה, וחודש זה שאתם מדמים שהוא מרחשון הוא תשרי, ויום זה שהוא עשירי למרחשון לחשבונכם, עשירי בתשרי הוא, וצום כפור הוא. אמרי להו אסהידו. פירוש אמרו להו בני בבל העידו לנו שהיום עשירי בתשרי הוא ונצום אותו. ואמרי להו לא שמענו מפי ב''ד מקודש. פירוש, לא שמענו מפי ב''ד באיזה [יום] קדשו את החודש, ואין אנו יודעים אם היום תשיעי או עשירי. ופירש שהמעשה הזה היה בימי השמד, שאי אפשר שיצאו שלוחים להודיעם אם נתעברה השנה אם לא נתעברה. דמטו שלוחי ניסן. ב''ד שולחים שלוחים לגולה להודיעם באיזה יום קידשו ניסן ותשרי לידע באיזה יום יעשו פסח וסוכות. ושלוחים אינם מחללין שבת וי''ט כדלקמן [כ''א ע''ב]. ומשום הכי בתשרי שיש ראש השנה ויום הכפורים בינתים אינן יכולים להגיע במקום ששלוחי ניסן מגיעין. גזירה ניסן אטו תשרי. אם לא יעשו מפסח אלא יום אחד ינהגו גם כן בסוכות, ואפשר שיטעו, שהרי אין השלוחים מגיעים לשם. ופירש רבינו שלמה, ור' איבו בר נגרי ור' חייא בר אבא היו תלמידיו של ר' יוחנן ושמעו הדבר מפיו, לכך הקפיד עליהם. [רבינו אברהם מן ההר].
-----
אמר להו לא שמעיתו מפי ב''ד מקודש. פי' לוי יצא מארץ ישראל ביום שלשים ואחד שאלו יצא לוי ביום שלשים לא היה שום הפרש בין לוי ובני בבל אלא ודאי ביום ל' ואחד יצא ולפיכך היה יודע בבירור שבני ארץ ישראל יעברו את החודש ואפי' הכי כיון שלא שמע מפי ב''ד מקודש ובני בבל כבר קדשו יום ל' ועליו סמכו והתענו ביום עשירי שלהם אין להם לחזור ולהתענות ביום אחר ורשאין הן לסמוך על מה שאמרה תורה אתם אפילו שוגגים אתם אפילו מוטעין אבל אלו העיד לוי ששמע ביום ל''א מפי ב''ד מקודש כיון דבני בבל בתר בני א''י גרירי טעותייהו הדרא ולוי דאיקלע בחד סר סמוך לעיר לן בתוך התחום. [חידושי הר''ן].
-----
היכא דמטו שלוחי ניסן ולא מטו שלוחי תשרי שב''ד שולחין לגולה להודיעם כי קדשו ניסן ביום ל', וכל מה שהן יכולין לילך הם הולכין עד הפסח, וכן בתשרי עד סכות, חוץ משבתות וימים טובים שלא נתנו לחלל לשלוחים, כדתניא בפרקין [כ''א ע''ב] על קריאתם אתה מחלל ואי אתה מחלל על קיומן. לפי', שלוחי ניסן מ(ו)גיעין למקום [שאין] שלוחי תשרי מגיעין, שהרי ימי ראש השנה ויום הכפורים מעכבין אותן. והכריז ר' יוחנן שאותן המקומות שמגיעין שם שלוחי ניסן. אע''פ שיודעין בבירור יום הקביעות, צריכי' שיעשו שני ימים טובים מפסח כמו שצריכין שיעשו מסוכות, שהרי אינן יודעין יום הקביעות בבירור, וגזרי' פסח אטו סכות, שאם ינהגו לעשות מפסח יום טוב ראשון אחד בלבד, ינהגו כמו כן בסכות לעשות יום אחד לבדו יום טוב, ופעמים שיטעו, ובעבור שלא נטעה תקנו חכמים לעשות שני ימים טובים. [רבינו יהונתן מלוניל].
-----
דמטו שלוחי ניסן שבית דין שולחין לגולה להודיע יום שקדשוהו וכל מה שהם יכולין לילך הם הולכין [עד] הפסח וכן בתשרי עד סוכות חוץ משבתות וימים טובים שלא ניתנו לשלח שלוחין כדתניא [ע''ב] אשר תקראו אותם במועדם על קריאתם אתה מחלל ואין אתה מחלל על קיומן לפיכך שלוחי ניסן מגיעין למקום שאין שלוחי תשרי מגיעין שהרי אין ימים טובים בנתים לעכבן. לעבדו הפסח תרי יומי טבי אע''פ שהגידו להם השלוחין יום קביעותו. גזירה ניסן אטו תשרי שאם תנהיגם לעשות פסח יום אחד ינהגו בו בתשרי שלא על פי שלוחים ופעמים שיעברו אלול. [פירוש רבינו יצחק קרקושה].
-----
שלא נעשה מלאכה ביום שביעי של פסח שהוא יום אחד ועשרים בניסן, שנאמר [ויקרא כ''ג] ביום השביעי מקרא קדש כל מלאכת עבודה לא תעשו. שורש מצוה זו וכל עניינה כתוב במצוה הקודמת דהיינו יום ראשון של פסח. ואולם ראוי שאבאר לך בני עניין שני ימים טובים של גליות, למה נהגנו לעשות שני ימים טובים בכל מועד ומועד, ותורתינו לא חייבתנו כי אם ביום טוב אחד כמו שבא בכתוב מפורש בפסח ביום הראשון מקרא קדש וביום השביעי וכן בעצרת וראש השנה וסוכות. והאמת כי העניין הוא עכשיו מנהג לבד לא חיוב אחר, רצוני לומר, שאין אנחנו עושין אותו היום מפני הספק כי כל ישראל בקיאין עכשיו בקבוע החדשים ויודעים יום המועד מכוון על פי החשבון המקובל בידם, כמו שכתבתי למעלה בסדר בא אל פרעה [מצוה ד'] עשה א'. ונקבע המנהג מפני שמתחלה כשהיו אנשים סמוכים בארץ היו קובעין החדש על פי הראייה כמצות התורה, כמו שכתבתי שם, על כן כל מקומות ישראל הרחוקים מן המקום הנבחר שהקבוע שם שלא היו יכולין שלוחין להגיע שם להודיען יום הקבוע היה להם ספק באי זה יום קבעו החדש, אם ביום שלשים או בשלשים ואחד, והיו עושין המועד שני ימים מפני ספק זה, ואולם לא היה ספק להם לעולם ביותר מיום אחד לפי שלעולם היו קובעין ראש חדש ביום שלשים או בשלשים ואחד בין בעדים או שלא בעדים, כי ידוע הדבר וברור שאין חדוש הלבנה מתאחר יותר, ועל כן בין יבואו עדים או לא יבואו היו קובעין ראש חדש ביום שלשים ואחד. ומפני הספק הזה שיש לרחוקים מירושלם קבעו להם בתחלה לעשות שני ימים יום טוב, וחכמים זכרונם לברכה תיקנו גם עכשיו לרחוקים מן הארץ לעשות שני ימים כדת שהיו עושין בזמן ההוא, ואף על פי שכל ישראל היו בקיאין בקיבוע החדש, כמו שאמרנו, אבל הקרובים וכל שכן הדרים בארץ ממש אין ראוי שיעשו כי אם יום אחד כמנהג אנשי המקום מעולם, וכן נהגו לפי מה ששמענו. ומן הטעם הזה שאמרנו שהדבר הוא תקנת חכמים לא ספק אמרו מן המפרשים שלא נאמר עכשיו בשני ימים טובים של גליות נולדה בזה מותרת בזה כמו שבא בגמרא [ביצה ד' ע''ב] דבזמן שהיה הדבר ספק היו אומרים כן, אבל עכשיו מכיון שמתקנת חכמים הוא ולא מתורת ספק כלל לא נאמר כן אלא דינם כקדושה אחת. ומהם שאמרו דמחמת הספק הראשון תקנום חכמים זכרונם לברכה ולא נחמיר בהם יותר מבראשונה. ועוד הכי איתמר בגמרא [שם], נולדה בזה מותרת בזה, כבר היה בטל הקבוע על פי הראייה לפי הדומה, וכן נהגנו היום. וכל מה שאמרנו דווקא בשני ימים טובים של מועדי השנה חוץ מראש השנה דאלו בראש השנה בכל מקום כקדושה אחת היא ונולדה בזה אסורה בזה מפני שגם בבית הוועד היו עושין אותו לפעמים שני ימים יום טוב שלא מתורת ספק, וכגון שבאו העדים מן המנחה ולמעלה שנוהגין אותו היום קדש ולמחר קדש, ומכל מקום גם בראש השנה מתקנת חכמים הוא היום לעשות שני ימים בכל מקום אחר שאנו בקיאין בקיבועא דירחא. [ספר החינוך מצוה ש''א].
-----
בהפרש שיש בין יום טוב שני של ר''ה ובין י''ט שני של שאר המועדים לענין עשיית מלאכה. כבר הודעתיך בשער השמיני מהלכות פסח שאין הפרש בין י''ט ראשון לי''ט שני בעשיית מלאכה זולתי בענין העונש, כי העושה מלאכה ביום ראשון עובר בלאו מן התורה וחייב מלקות, והעושה מלאכה ביום טוב שני מכין אותו מכת מרדות כדין כל העובר על דברי חכמים. והטעם לזה, כי התורה לא הזהירה מעשות מלאכה בכל המועדים אלא יום אחד בלבד, כמו שכתוב. אלא מפני שבזמן שבית המקדש קיים היו מקדשין על פי הראיה בבית דין הגדול שבירושלים והיו שולחין השלוחין לכל המקומות להודיעם יום קביעת החדש כדי שיסמכו על זה לקדש החג. והיה המקום הרחוק שמארץ ישראל לירושלים מהלך ט''ו ימים ככתוב בתלמוד תענית [י' ע''א], ט''ו ימים אחר החג כדי שיגיע האחרון שבישראל לנהר פרת. ושלוחי תשרי (פנה) [כיון] שלא היה להם ללכת אלא עשרה ימים בלבד מפני שהיו שובתים יום ר''ה ויום הכפורים ושתי שבתות, והמקומות שלא היו השלוחין מגיעין שם, היו עושים חג שני ימים מן הספק. ואע''פ ששלוחי ניסן היו מגיעין לקצת המקומות שלא היו מגיעין שלוחי תשרי, מפני שלא היו שובתין אלא שתי שבתות בלבד, אמרו [ר''ה כ''א ע''א] כל היכא דמטו שלוחי ניסן ולא מטו שלוחי תשרי ליעבדו תרי יומי גזירה ניסן אטו תשרי. [ספר מצות זמניות הלכ' ר''ה שער רביעי].
-----
ובערב חג שבועות אין נופלין על פניהן אפי' בשחרית וכ''ש במנחה ואם (היום) [הוא יום] חמישי אין אומרין וידוי ולא אבינו הרחמן. וכל שלש רגלים שוים בכך בין בתפילה בין בקידוש בין בהזכרה (בין) בברכת המזון ובשלשתם חותמין מקדש ישראל והזמנים ואין חילוק ביניהם רק להזכיר שם המועד ביומו וכן שני ימים טובים של גליות דינם אחד בקדוש וברכת המזון ובתפלה ובשניהם נהגו לברך זמן בכוס של קידוש וכל הגאונים זצ''ל שוים בכך אך בשם הרב ר' אלעזר מוירונא זצ''ל מצאתי שאין אומרין זמן בליל יום טוב שני של גליות לא בפסח ולא בעצרת ולא בחג מאי טעמא כיון דביום טוב ראשון בירך שוב אינו מברך דכל הפחות מדרבנן הוא וכל שכן דהאידנא בקיאינן בקביעה דירחא כדמוכח בשמעתא תנינא דביצה וקידוש שאנו חוזרין ומקדשין משום מנהג [כדשלחו הזהרו במנהג] אבותיכם בידיכם. וקידוש יום ראשון אינו מועיל ליום שני אבל זמן מועיל וכן נראה בעיני שאין מברכין זמן בליל יום טוב שני של גליות דאנן בקיאין השתא בקביעה דירחא ויום טוב ראשון עיקר. וכן פסק רבינו שלמה זצ''ל במס' עירובין דאנן קיימא לן בקביעה דירחא ויום טוב ראשון עיקר. וכיון דקי''ל דיום ראשון עיקר. ויום שני אינו אלא משום דשלחו מתם הזהרו במנהג אבותיכם בידיכם מה לנו לברך זמן ביום טוב שני כיון שברך ביום טוב ראשון והלא ברכת זמן אינה קבועה אלא על דבר הבא מזמן לזמן ועל דבר חדש דקי''ל אקרא חדתא אמרינן זמן. ואין מברכין זמן אלא פעם אחד הכא נמי כיון שבירך זמן פעם אחת למה יברך פעם שנית לא מצאנו דבר זה בכל התלמוד שיהיו מברכין זמן שתי פעמים על דבר אחד. ובפרק במה מדליקין גבי נר חנוכה אמרינן מכאן ואילך ממעט זמן ופרכינן ונמעט נס ומשני נס כל יומא איתיה ופי' רבינו שלמה זצ''ל נס כל יומא איתיה שהרי כל יום ויום הדליקו מן הפך אבל זמן משהיגענו לתחילת הזמן הגיענו הכא נמי כיון שהגיענו לתחלת הזמן הגיענו ואין צריך לברך זמן ביום שני. ובעירובין פרק מי שהוציאוהו פרש לגבי מעשר בהמה דאם יצאו שנים בעשירי עשירי ואחד עשר מעורבין זה בזה פירש התם דאינו מברך על הסמיכה ועל התנופה דלא להוי ברכה לבטלה והטעם הוא משום ספקא וכל שכן הכא דיום טוב ראשון עיקר שאין לברך זמן בליל שני. ועוד ראיה דיום ראשון עיקר דאמרינן בפסחים פרק מקום שנהגו אמר ליה רב ספרא לרב אבא כגון אנא דידענא בקביעה דירחא בישוב לא עבידנא במדבר מאי ופירש רבינו שלמה זצ''ל מאור הגולה דידענא בקביעה דירחא דלא צריך לי לאוסופי יום טוב שני [בכ''י ב' איתא דאנן משום ספיקא מוסיפין ביישוב לא עבדינן מלאכה ביו''ט שני] משום דשכיחי אינשי התם והרואה אומר מותר לעשות מלאכה בכל יום. במדבר מאי פי' מהו לעשות מלאכה ביום טוב שני אמר ליה הכי אמר רב אמי בישוב אסור במדבר מותר הא למדת שאפילו מלאכה דחמירא מותר לעשות למי שבקי בקביעות החדש באתרא דלא שכיחי אינשי דלא [אתי] לזלזולי בשאר ימים טובים. ואנן בקיאין בקביעה דירחא כדמוכח במס' ביצה וכן כתב בעל המאור זצ''ל הני דנחתי ממערבא אסור להון למיעבד עבידתא ביו''ט שני בישוב אפי' דעתו לחזור לפי שהוא מנהג גדול שפשט בכל הגולה כולה ואין לפרוץ בו. ובמדבר מותר אפי' אין דעתו לחזור כל זמן שלא הגיע ליישוב לפי שעדיין לא הוקבע להיות כמותם ואם הגיע ליישוב ואין דעתו לחזור הרי הוקבע להיות כמותם ואסור בין במדבר בין ביישוב. ורבינו ישעיה זצ''ל כתב זה המנהג אינו כשאר מנהגות שאין משמתין עליהן שזה המנהג לא נהגנו אנחנו מעצמינו אלא שלחו מתם שנעשה כמנהג שהיו עושין אבותינו והם גזרו עליו והחמירו עלינו לעשות ואם כן איסור דרבנן הוא ומשמתינן עליו עד כאן דבריו. ואין להקשות אם כן למה מקדשין בליל שני מאחר שיום טוב ראשון עיקר. דודאי צריך לקדש מאחר שאנו נוהגין אותו קודש והרי הוא אסור בעשיית מלאכה ואם לא היינו מקדשין ודאי אתי לזלזולי ביה והיו עושין מלאכה. ומיהו קשיא לי בפרק לולב וערבה במס' סוכה משמע דלא בקיאינן בקיבעה דירחא. והרב ר' אביגדור כהן צדק נר''ו השיב לו על ענין ברכת זמן תיקשי לך קידוש עצמו לפי דעתך שאתה עושהו חול ואנו מקדשין אלא הואיל ושלחו מתם עשאוהו מדבריהם כאילו לא בקיאינן בקיבעא דירחא ומעתה לא הוי ברכה לבטלה מי שבירך זמן ביום טוב שני של גליות ומהשתא לא תקשי לן משמעות דפרק לולב וערבה שכתבה דלא בקיאינן בקיבעה דירחא שזהו פירושו בכל מקום עשאוהו מדבריהם כאילו לא בקיאינן עד כאן תשובתו וכן כתבו רוב הגאונים זצ''ל שמברכין זמן ביום טוב שני של גליות ובברכות פוקו חזו מה עמא דבר מיהו אנו כתבנו מה שנראה לנו בעיני בשר שלנו שאין מברכין זמן בלילי יום טוב שני וכן מצאתי בשם רבינו שלמה זצ''ל שאין צריך לומר זמן אלא ביום ראשון בלבד בכל ימים טובים ותשובתו כתובה לפנינו בערוגה העשירית הלכה רפ''ה. [שבלי הלקט סימן רל''ז].
-----
שמעתי על הגאונים ר' יהודה בר ברוך ור' יצחק זצ''ל שהיו מתענין ממחרת יום הכפורים, ובניהם ותלמידיהם עדיין נוהגין כן, וראייה לדבר מההוא דרבא הוה יתיב תרי יומי בתעניתא ואישתכח כוותיה, ושאין מתענין [אומרים], דרבא לא הוה אכיל אלא מערב יום הכפורים עד מוצאי יום הכפורים שיני לילה ויום. ואם אפשר לעשות כן יפה לעשות, אבל המתענין אם הם אוכלים מוצאי יום הכפורים בלילה, הלא לדבריהם יום הכפורים ואכילתו בכרת והמתענין יום שיני שומרין עצמן מכל מלאכות שיש בהן כרת. [סידור רש''י סימן ר''ד].
-----
[שמעתי] על הגאונים ר' יהודה בר' ברוך ור' יצחק (ברבי) לוי [שהיו] מתענין ממחרת יום הכיפורים, ובניהם ותלמידיהם נוהגין עדיין כן. וראייות[י]הם מההיא דרבא הוה יתיב תרי יומי דתעניתא ואישתכח כותיה. ושאינן מיתענין אמרי[ם] דרבא לא אכיל ביום הכיפורים עד מוצאי יום שני בלילה. [ואם] (ו)איפשר לעשות כן יפה לעשותו. אבל המתענין [אם הם] אוכלין (ערב) [מוצאי] י[ום] הכ[יפורים], הלא לדבריהם יום הכיפורים ואכילתו בכרת. והמתענין [יום שני] שומרין עצמן מכל מלאכות שיש בהן כרת. [הפרדס לרש''י הלכ'  יום הכיפורים].
-----
(רבי' יצחק וכמה גדולים היו רגילין להתענות למחרת י''ה, מההיא דרבא דאישתכח כוותיה. וא''כ אין לאכול בלילה הראשונה ולא לעשות מלאכה). ורבי[נו] שלמה כתב בתשובה לחתנו כי אין נכון לעשות, דאין אנו בקיאים בקיבוע' דירחא, ואין נכון לעשות כלל. לשון רש''י עכ''ל. [שו''ת לרש''י סימן נ''ז].
-----
זימנא חדא אשתכח כוותי'. אבל האידנא לא נהיג למעבד יוכ''פ ב' יומי, דאנו בקיאין בקבועתא דירחא. והא דעבדי' י''ט ב' יומי, לא משום ספיקא אלא משום דמנהג אבותינו בידנו [ביצה ד' ע''ב], אבל יוכ''פ אפי' הם עושין לא נהוג למעבד תרי יומא, אלא רבא בלבד היה מחמיר על עצמו. א''נ אין גוזרין גזירה על הצבור אלא א''כ רוב הצבור יכולים לעמוד בה. [תוספות ישנים].
-----
ר' יצחק הלוי וגדולים אחרים היו נוהגין להתענות ממחרת י''ה מההיא דרבא הוה יתיב תרי יומי בתעניתא ואישתכח כוותיה, ואותם הנוהגים כן אין להם לאכול במוצאי י''ה כלל עד לילה אחרת ולשמור עצמם למחרת מכל מלאכה. [סמ''ג לאוין סימן ס''ט].
-----
אמר בירושלמי [חלה פ''א ה''ד] תמן חוששין לצומא רבא ב' יומין א''ל רב חסדא למה אתם מכניסים עצמיכם על ספק זה דמרובה חזקה שאין ב''ד מתעצלין בו אבויי דרב שמואל בר יצחק חש על גרמיה וצם תרין צומין ופסק כריכיה ודמך משמע מהכא שא''צ לעשות שני ימים יוה''כ ורבינו יהודה חסיד ורבינו אבי העזרי היו נוהגין לעשותן. [ריקאנטי סימן קס''ז].
-----
ומי שהתענה ב' ימים לשם יום הכפורים צריך לעשות לעולם ב' ימים הואיל וקבל עליו יום שני לשם יום כפורי' אבל אם לא התענה לשם יום כפורי' כ''א בשביל שהוא רגיל להתענות. או בשביל תענית חלום. אינו צריך להתענות לעולם. אבל אם התנה א''צ להתענות לעולם בשני ימים טובים של ראש השנה כי אינו דומה ליום כפורים שהוא איסור כרת והואיל ואסרו פעם אחת אסור לו לעולם. [תשב''ץ סימן קל''ז].
-----
המתענה שני ימים ביוה''כ י' וי''א ואירע יום ב' שלו בע''ש אסור לו לאכול בשבת ממה שבישלו לצרכו בע''ש ואפילו ע''י הערמה אסור אך יאכל ממה שהכינו אחרים לצורך עצמו מהר''ם. [ספר הפרנס סימן קנ''ד].
-----
יתיב בתעניתא. בצום הכפורים. תרי יומי. עם לילותיהם, שמא עיברו ב''ד את החודש ויום י''א הוא עשירי שלהם. [אשתכח] כותיה. שכן עשו ב''ד. כוליה יומא. שחשב שהוא יום עשירי. לאורתא. כשהיה רוצה לאכול, העיד זה לפניו שמחר יהיה יום הכפורים ואסור לאכול בלילה זה. דם תהא אחריתו. שהריני מת על ידך, שאתה גורם לי להתענות שני ימים עם לילותיהם. ורבא שחשש לדבריו ולא רצה להכחישו, שהרי הוא בא משם והיה יודע הדבר והוא לא היה יודע. ומילתא דעבידא לאגלויי לא משקרי בה אינשי, כדאיתא בריש פירקין דלקמן [כ''ב ע''ב]. דנאמן משום האי טעמא. כד חזא דמשכא תקופת טבת עד י''ו בניסן וכו'. פירש רבינו שלמה, שאין תקופת ניסן עד י''ו, וקיימא לן יום תקופה מתחיל כר' יוסי דאמר הכי פ''ק דסנהדרין [י''ג ע''א], נמצאת תקופת טבת נמשכת עד י''ו בניסן, ולא עד בכלל. עברוה לההיא שתא. כאחרים, דאית להו הך סברא פ''ק דסנהדרין [י''ג ע''א]. ולא תחוש לה. דמימרא יחידאה היא, ולא תעביד כותיה. אלא ודאי כאחרים תעביד. דמסייע [להו קרא]. [רבינו אברהם מן ההר].
-----
המתענה שני ימים לשם י''הכ כתב הר' מקור' ז''ל דחומר' יתרה בעלמא הוא שהרי אחרי שאין אנו מקדשין על הראייה בשום מקום אין לחוש והר''ם נ''ע כתב כי מי שהתענה ב' ימים לשם י''הכ צריך לעשותן לעולם הואיל וקבל עליו שני ימים לשם יום הכפורים אבל אם התנה להתענות בב' י''ט של ר''ה אינו צריך להתענות לעולם כי אינו דומה ליום הכפורים שהוא איסור כרת הואיל ואסרו עליו פעם א' אסור לו לעולם. [ארחות חיים הלכ' יום הכפורים סימן כ''ו].
-----
רבא הוה רגיל דיתיב תרי יומי כיפורים זימנא חדא אישתכח כוותיה, רב נחמן יתיב כולא יומא בתעניתא לאורתא אתא ההוא גברא ואמר למחר צומה רבה במערבא אמר קלים היו רודפינו. [האגודה].
-----
מכריז ר' יוחנן כל היכא דמטו שלוחי ניסן ולא מטו שלוחי תשרי ליעבדו תרי יומי גזרה ניסן אטו תשרי. רבה הוה רגיל דיתיב בתעניתא תרי יומי זמנא חדא אשכח כוותיה מכאן נהגו חסידי' ואנשי מעשה באשכנז לעשות ב' ימים יוה''ך שמתענין שני ימים ולפעמים היו מהן עשרה וכו' מתפללין בי' בכל סדר של יוה''ך וראיתי כתו' שגדולי הדור היו מוחין בידן לענין תפלה, ואני אומר דהדין עם המוחין דכיון דאינן בקיאין בקיבועא דירחא ומשום מנהג אבהתין הוא דעבדין תרי יומי דאיסור המלאכה וצלותא היכא דנהוג אינהו מחייבינן אנן למינהג כוותייהו משום ואל תטוש תורת אמך אבל היכא דלא נהגו לא וקרוב הדבר להיות ברכה לבטלה כל אותה תפלה ולא יצאו ידי חובת תפלת החול, אבל לענין שאר דיני היום אם רוצה להחמיר על עצמו הרשות בידו הילכך אפי' אחרים לא יבטלו לו וי''א שכיון שקבל עליו פעם א' שוב אינו יכול לחזור בו וי''א שיכול לישאל עליו וכן מסתבר. [חי' הרשב''ץ].
-----
שלח לי' רב הונא בר (איבו) [אבין] לרבא כד חזית דמשכא תקופת טבת צריך אתה לידע שג' חדשי התקופה על שם התקופה קורין להו. פי' ניסן אייר וסיון [על] תקופת ניסן נקראו ותמוז אב אלול תקופת חמה נקראו (ותשרי מרחשון כסלו תקופת תשרי נקראו) וטבת ושבט ואדר תקופת טבת נקראו. וכבר פי' למעלה שהשמש מהלכת חדש בכל מזל לפי קירוב החשבון והשמש בתקופת ניסן במזל טלה. והכי קא שלח לי' אם הגיע ששה עשר [בניסן יום] הקרבת העומר ועדיין לא הגיע השמש למזל טלה אלא בסוף מזל דגים היא עד שהוא סוף תקופת טבת דהא באדר השמש במזל דגים כמו שפי' למעלה ואדר סוף תקופת טבת הוא כמו שפי' שג' חדשי התקופה על שם התקופה נקראים נמצאת תקופת טבת משכה עד י''ו בניסן ועדיין לא שלמה תקופת טבת. עברה לההיא שתא ולא תיחוש (להא) דכתיב שמור את חדש האביב וכו' פירשה רבינו חננאל ז''ל. [פירוש הרמב''ם].
-----
כי משכה תקופה עד (שיתא) [שיתסר] (ד)בניסן עבריה לההיא שתא. פי' רש''י לעבורי אדר, דאפי' יהא מעובר אדר יפול התקופה בחמיסר, וא''כ לא הוה תקופה בחודש ניסן. אפי' קסבר יום תקופה מתחיל בחידושו של לבנה [עי' סנהדרין י''ג ע''א] אינו כי אם עד י''ד. וכן הא דאמרי' בסנהדרין [מ''א ע''ב] עד כמה מברכין על הלבנה בחידושו עד רובו, אלא ודאי חידוש החודש הוי עד ט''ו. וה''פ עברוה לההיא שתא דלא סגי לעבורי לאדר ועדיין יפול התקופה בחמיסר, וא''כ לא יהא תקופה חדשה בחודש ניסן, דקסבר יום תקופה גומר, אבל אי לא, הוה תקופה חדשה בחידוש החדש דיום ט''ו מחידוש החודש. ובסנהדרין הקשה רש''י ולעברי' ב' ירחי, ומשני דקים להו לרבנן [ערכין ח' ע''ב] דאין מעברינן יתר מח'. מיהו תימה דקבעי בסנהדרין [י''א ע''ב] אם מפני התקופה מעברין, ותימה ולפשוט מהכא דמעברין. י''ל דה''מ מפני תקופת ניסן אבל מפני תקופת תשרי לא קים ליה לתלמודא אי מעברין אם לאו. וא''ת, ומ''ש. ואומר רבינו נתנאל, דגבי תקופה כתיב [שמות ל''ד כ''ב] חג האסיף תקופת השנה, והיינו שפיר חג האסיף, כיון דרוב השנה היא רגילה לבוא בזמן אסיפה, ונהי דהשתא לא אקלע בזמן אסיף לא מעברינן, אבל שמור חודש האביב שזהו מצות עשה השמר שיהא אביב של תקופה לעולם בחדש ניסן. והאידנא לא חיישי' להכי ולא מעברינן אלא לפי חשבוננו. וכן פי' ר''ח דעכשיו דלית אביב מעברינן על פי חשבוננו. [תוספות ישנים].
-----
כי חזית תקופת טבת דמשכא עד שיתסר בניסן עברוה. פי' בתו' דקיי''ל פ''ק דסנהדרין [י''ג ע''א] כרבי יוסי דאמר יום תקופה מתחיל. [האגודה].
-----
כי חזית דמשכא תקופת טבת עד שתסר בניסן עברה לההיא שתא. פירש''י ז''ל עד ולא עד בכלל כלו' דמשכה עד ט''ו בניסן ונופלת בשתסר וקיי''ל כר' יוסי דאמר בפ''ק דסנהדרין יום תקופה מתחיל ואפילו הכי כי נפלה בשיתסר מעברינן לה לשתא דאפילו כי מעברת לה לאדר ונפלה היא בט''ו בניסן ויום תקופה מתחיל אכתי לא הוי אביב של תקופה בחידוש הלבנה דמי''ד ואילך ישנה היא. ואינו מחוור חדא דהא משמע בפרק היו בודקין בסנהדרין עד מתי מברכין על הלבנה נהרדעי אמרי עד ששה עשר אלמא יום ט''ו אכתי חדשה היא. לפיכך פי' ר''ת ז''ל דהכי קאמר אי משכה עד שתסר ושתסר בכלל ונפלה בשבסר דאפילו כי מעברת לאדר נפלה ביום (שבסר) [שתסר] עברה לההיא שתא משום דאפי' לר' יוסי דאמר יום תקופה מתחיל מ''מ שתסר ישנה הוא. [חידושי הר''ן].
-----
למה מונין לחמה לתקופות, שהקור והחום והקיץ והחורף ובישול הפירות וחורפתם ואפילתם הכל תלוי בחמה, שכך שנינו [פסחים צ''ד ע''ב] בארבעה שבילין החמה מתהלכת, ניסן אייר סיון מהלכת בהרים, כדי לפשר את השלגים, תמוז אב אלול, מהלכת בישוב, כדי לבשל את הפירות, תשרי מרחשוון כסליו מהלכת [בימים כדי לייבש הנהרות, טבת שבט אדר מהלכת] במדבר, שלא לייבש את הזרעים, (ואפילו) [ואלו] ארבעה שבילין הם ארבע תקופות של שנת החמה וכל השנה נמשכת אחריהן, ועל כן אם היינו הולכין אחרי שנות הלבנה לעשות כל עת תשרי וניסן משנים עשר חודש לא יתכנו המועדות שלא יהיה פסח בחודש האביב, דכתיב שמור את חודש האביב ועשית פסח לה' אלהיך [דברים ט''ז א'], ולא סוכות בזמן האסיף, דכתיב וחג האסיף תקופת השנה [שמות ל''ד כ''ב], ועל זה תקנו רבותינו לעבר את השנה, כדי להשוות שנת הלבנה עם שנת החמה, מפני תקנת המועדות ועבור השנה שלשים יום. [האורה לרש''י סימן קכ''ו].
-----
צוה הקב''ה לחשב [את] התקופות והמזלות ומולדות הלבנה כדדרשינן במסכת שבת בפרק כלל גדול (ע''ה א') מזה המקרא (דברים ד' ו') ושמרתם ועשיתם כי היא חכמתכם ובינתכם לעיני העמים, איזוהי חכמה ובינה שהוא לעיני העמים זו היא חישוב תקופות ומזלות (ע''פ יראים סי' ת''ס) לפי שבישול התבואות והפירות אחר תקופות החמה הם הולכים, ועוד כי על ידי חישוב התקופות ומולדות יודע מתי יצטרך לעבר החדש ולעבר השנה כמו שנאמר (דברים ט''ז א') שמור את חדש האביב שיהא הפסח בחדש האביב (ר''ה כ''א א') וכתיב (שמות ל''ד כ''ב) וחג האסיף תקופת השנה שיהא החג בזמן האסיף (ע''פ סנהדרין י''ג א') ותקופת השנה היא לחשבון החמה כמו שנאמר (תהילים י''ט א') מקצה השמים מוצאו ותקופתו על קצותם ואין נסתר מחמתו. [סמ''ג עשין סימן מ''ז].
לעבר שנים כדכתיב (דברים ט''ז) שמור את חדש האביב ולחשב תקופות ומזלו' כדכתיב (דברים ד') ושמרתם ועשיתם כי היא חכמתכם ובינתכם לעיני העמים. [סמ''ק סימן ק''ג].
-----
כל תקופה היא צ''א יום וז' שעות ומחצה נמצא שנת החמה מושכת שס''ה יום ורביע יום שנת הלבנה אינה מושכת רק שנ''ד ימים וח' שעות ותתע''ג חלקים ותיקנו חכמים לעשות משנות הלבנה מחזורים של י''ט י''ט ובכל מחזור עושין ז' עיבורים לשנות ג''וח י''ז י''ט ותקנה זו היא כדי להשוות ולקרב שנות הלבנה לשנות החמה משום שנ' זכור את חודש האביב שמור אביב של תקופה שיהא החודש ניסן ותיקנו מחזורים של י''ט שנה מפני שקרוב להיות שם חמה ולבנה שוין אחרי אשר עשו ז' עיבורין יותר מבכל מקומות אחרים כי שם אין חמה יתירה על לבנה כי אם שעה ות''פה חלקים ולא חששו ליתרון מועט כזה. [אהל מועד שער מועד קטן דרך ד'].
-----
הקדמה לדעת יסוד העיבור, דע, שכל חשבון העיבור, כל מה שיתקבץ לך מן הימים, השליכהו ז' ז' במספר ימי השבוע, ותמנה השאר, שאין הכונה לדעת מספר הימים, רק לדעת באי זה יום מימי השבוע יהיה מולד הלבנה. והשעה שהסכימו עליה בחשבון העיבור היא מן השעות המעוותות. שהם י''ב שעות ביום וי''ב שעות בלילה, בכל זמני השעה קור, וחום, קיץ וחורף. וכשיתקבץ לך כ''ד שעות. תחשבם יום, ותחברם אל הימים. כמו שיתבאר בעזרת ה'. והתחלת כל יום מתחילת הלילה. ואם יבא לך המולד ביום מן הימים בעשר שעות, תדע שמולד אותו שנה או חודש עשר שעות מליל אותו יום. ואם יצא לך המולד בעשרים שעות, תדע שאותו מולד בשמונה שעות מן היום. והשעה שהסכימו עליה בחשבון העיבור נחלקת לאלף ושמונים חלקים. וסימן לדבר אפשע''ה בה (ישעיה כ''ז, ד'). אלף ופ' שעה בה, והטעם שחילקו השעה למנין זה, מפני שיש בו חצי, ושליש ורביע וחומש ושתות, ושמינית ותשיע, ועישור. מה שאין כן בשאר החשבונות, תק''מ חלקים חצי שעה, תש''כ שני שלישי שעה. ש''ס שליש שעה. רס''י רביע, רי''ו חומש. ק''פ שתות, קל''ה שמינית, ק''כ תשיע, ק''ח עישור. ודע כי מעת שתתקבץ הלבנה עם השמש במדרגה אחת, עד שתתקבץ פעם שנית, יש כ''ט יום וי''ב שעות ותשצ''ג חלקים, וזהו מידת חודש הלבנה. וכשתכפול המספר הזה י''ב פעם במספר חדשי הפשוטה, יהיה המקובץ מזה שנ''ד יום [וח' שעות] ותתע''ו חלקים, וזהו מידת שנת הלבנה, אבל מידת שנת החמה לפי דעת שמואל, שאנו סומכין עליה בחשבון העיבור, הם שס''ה יום ורביע, שהם ו' שעות, והזמן הזה הוא מהלך החמה מחלק אחד מחלקי הרקיע, עד שתסוב ותחזור אל החלק ההוא בעצמו שהתחילה ממנו לסובב, והוא שונה משם להלוך כבראשונה. ושנת הלבנה, אף על פי שאינה נוהגת המנהג הזה, ואינה שונה לסבוב מן המקום שהתחילה ממנו, ראויה היתה להקרא שנה. מפני שהלבנה בסוף כל שנים עשר חודש היא שונה, להתחדש במזל שהיתה מתחדשת בו בראשיתן. אבל לא בחלק ההוא עצמו מן המזל. ומפני שאמר הכתוב (במדבר כ''ח, י''ד) זאת עולת חודש בחדשו, כלומר חודש שיתבאר בו החידוש, ואין זה תלוי אלא בלבנה. וגם אמר (דברים ט''ז, א') שמור את חודש האביב, ותלה הדבר בקיץ, ולא יכוונו זמני השנה שבהם הקיץ, והחורף, והקור, והחום. אלא בחשבון השמש, הצרכנו מפני זה לעשות חדשינו חדשי לבנה. ושנותינו שנות חמה. וכשקבצנו ימי שנת הלבנה. שהם שנ''ד יום וח' שעות ותתע''ו חלקים. וימי שנת החמה שהם שס''ה יום ושש שעות. מצאנו שנת החמה מוסיף על שנת הלבנה, עשרה ימים וכ''א שעות ור''ד חלקים. והסימן יב''א ר''ד. וכשלקחנו יתרון שנת החמה על שנת הלבנה, וכפלנו המספר ההוא בי''ט שנה, שהם מספר שני המחזור, יהיה המקובץ מזה שבעה חדשי לבנה, ושעה אחת ותפ''ה חלקים, והוספנו אלו השבעה חדשים בכלל חדשי השנים, ועשינו בי''ט שנה שבע שנים מי''ג חדשים כל שנה. וקראנו אותם מעוברות, ושמנו אותו החודש הנוסף לפני חודש ניסן, ועשינו שני אדרים, אדר ראשון ואדר שני, מפני שבגלל הפסח שהוא בחודש ניסן הוספנוהו, כמו שאמרנו, כדי שלא יהיה בא פסח פעמים בימות החמה, ופעמים בימות הגשמים, שאי אפשר להיות השנה שנים עשר חודש וכך וכך ימים, שנאמר לחדשי השנה, מפי השמועה למדו שחדשים אתה מונה לשנה, ואי אתה מונה ימים לשנה, וחלקנו אלו השבעה חדשים המעוברות בשנות המחזור. והם, שנה שלישית וששית ושמינית. ואחת עשרה וארבע עשרה, ושבע עשרה ותשע עשרה. והסימן גו''ח אדז''ט למעוברות משפט. ולפי דעת רב אדא בר אהבה שנת החמה היא שס''ה יום, וחמש שעות, ותתקצ''ו חלקים, וארבעים ושמונה רגעים. והרגע אחד מששה ושבעים בחלק. ולפי חשבון זה יהיה תוספת שנת החמה על שנת הלבנה עשרה ימים, וכ''א שעות, קכ''א חלקים, ומ''ח רגעים, והסימן יכ''א קכ''א מ''ח. ולא תמצא תוספת כלל למחזור של י''ט שנה, אלא בכל מחזור מהם ישלמו שנות החמה עם שנות הלבנה הפשוטות והמעוברות. ודע, כי מלת חודש היא מלשון חידוש, ואינה ראויה להאמר אלא על חודש לבנה המתחדשת בו. ומה שאומרים חדשי חמה, הוא דרך השאלה. או מפני שחדשי חמה קרובים במידתן מחדשי לבנה. או מפני שהלבנה מתחדשת בכל חודש וחודש מחדשי חמה, וקראו לחלק אחד מי''ב חלקים בשנת חמה חודש, מפני שהלבנה מתחדשת בכל חודש מהם, וראש חידושה נקרא מולד הלבנה, וראוי היה להקרא חידוש הלבנה, אלא שרבותינו ז''ל קראו לו מולד, מפני שבכל חידוש הלבנה נסתרת בכמו שני ימים, או פחות מעט, קודם שתדבק בשמש, ואחר כך מתחלת להתילד ולקנות אור, ואין באורה כח להראות לבני העולם, והיא כענין הילוד, שאין בו כח לנהוג מנהג בני אדם, וללכת ולנוע, כשאר בעלי חיים. וגדר המולד לדברי רבותינו ז''ל הוא הרגע שהחמה והלבנה נדבקים בו יחד, בחלק אחד מחלקי הרקיע, במהלכם האמצעי, והוא הנוהג על דרך אחד לעולם. והוא ראש לחודש הבא, וסוף לחודש שעבר. וראוי היה לפי מהלך המאורות לשוותו ראש החודש. לולי שאין שעת המולד גלויה לבני העולם. ואין אדם מגיע אליה, אלא מדרך חשבון וסברא, ושניהם קשים על רוב העולם, והספיקות באות מהן, ואין מחשבות לב האדם באות בהן לדעת אחד. ומפני זה לא החמיר הקדוש ברוך הוא, ולא צונו לשמור ראשי חדשים משעת התחלתם ברקיע, שהיא שעת המולד, אבל הרחיב לנו הדבר הזה, ונתן לנו רשות לקבוע החודש על עצת חכמינו, מפני שאין לנו אות שתהא מעידה לנו על התחלתו ברקיע, והתחלתו למראית עינינו הוא הגלויה לנו. וההתחלה הזאת אינה שוה לעיני כל אדם, ומפני זה היא צריכה לסיוע וסיוג. והקדוש ברוך הוא נתן הרשות והכח בזה בידי חכמינו, כדי לסייגו לדעתם ולחכמתם, ולכן תלה הכתוב המועדים בקריאה, ואמר אלה מועדי יי אשר תקראו אותם מקראי קודש (ויקרא כ''ג, ד'), להראות, כי הרשות בידינו בקבוע המועדים. ודע כי ניסן הוא ראש החדשים, ותשרי הוא ראש השנה. וזה יתבאר מן הפסוק, שאמר בראש חודש ניסן (שמות י''ב, ב') החודש הזה לכם ראש חדשים ראשון הוא לכם לחדשי השנה. ולא ראשון הוא לשנה. להודיענו כי ראש השנה הוא בחודש אחר, ולא בחודש ניסן. ומצאנו שאמר הכתוב (שם כ''ג, ט''ז) חג האסיף בצאת השנה, וחג האסיף תקופת השנה (שם ל''ד, כ''ב), ומכאן ידענו שראש השנה נמנה מתשרי מפני שקרא חג האסיף צאת השנה. וידוע כי בצאת שנה זו מיד תבא השנה השנית ואין ביניהם הפסק כלל. ודע שהאומות שהם מונים לחמה מונים שנותם שלוש מאות וששים וחמישה יום שלוש שנים זו אחר זו, ובשנה הרביעית מונין שלש מאות וששים וששה יום, וקורין לה כבושה, מפני היום הנוסף. וכן בכל ארבע שנים סובב על הענין הזה, עד שישלימו ימי השבוע, בסוף עשרים ושמונה שנה, וקורין למחזור הזה מחזור גדול, מפני שלעולם הוא חוזר בראש שנת עשרים ותשעה לנהוג כמנהגו הראשון, ולכל ארבע שנים קורין מחזור קטן. ולכן אתה מוצא בתקופת שמואל בכל עשרים ושמונה שנה תקופת ניסן חוזרת לתחילת לילי רביעיות לשעה שנבראת בה, ובכל ארבע שנים תקופת ניסן חוזרת לתחילת הלילה, כמו שנבראת בתחילת הלילה, כמו שיתבאר בעזרת האל יתברך. שער המולדות, כבר ביארנו שמידת חודש הלבנה כ''ט יום וי''ב שעות ותשצ''ג חלקים. וביארנו שכל חשבון העיבור צריך להשליך המקובץ ממנו ז' ז', וכשתשליך מידת חודש הלבנה ז' ז', יהיה המותר שיש בין מולד חודש, ומולד חודש הבא אחריו מימי השבוע. יום אחד וי''ב שעות ותשצ''ג חלקים. והסימן א' י''ב תשצ''ג. וכבר ביארנו שמספר ימי שנת הלבנה הפשוטה שנ''ד יום וח' שעות ותתע''ו חלקים, וכשתשליכם ז' ז', יהיה המותר ד' ימים. וח' שעות ותתע''ו חלקים, והסימן ד''ח תתע''ו. וכבר ביארנו שהשנה המעוברת מי''ג חדשים. ומספר ימיה שפ''ג ימים וכ''א שעות ותקפ''ט חלקים, וכשתשליכם ז' ז' יהיה המותר ה' ימים וכ''א שעות ותקפ''ט חלקים, והסימן ה' כ''א תקפ''ט. וכבר ביארנו שהמחזור י''ט שנה, י''ב פשוטות וז' מעוברות. כשתקח ימי השנה הפשוטה ותכפול אותה בי''ב פעמים, וימי השנה המעוברת בז' פעמים, ותקח שני המספרים, ותשליכם ז' ז', יהיה המותר ב' ימים וי''ו שעות ותקצ''ה חלקים, והסימן בי''ו תקצ''ה. ודע, כי מסורת בידינו מאבותינו, שחמה ולבנה נבראו בתחילת ליל רביעי, בסוף חודש אדר, ולא הדביקה הלבנה לחמה עד ט' שעות ותרמ''ב חלקים מליל רביעי. והמולד הראשון בעולם שהיה ללבנה, מולד חודש ניסן, היה בט' שעות ותרמ''ב חלקים מליל רביעי, והסימן ד''ט תרמ''ב. ומפני שאנו חושבים ראש השנה מתשרי, הוצרכנו לדעת מולד תשרי, שעולה על הלב, שהיה קודם לבריאת עולם ששה חדשים, באי זה שעה ובאי זה יום היה יכול להיות. ומפני זה השלכנו ממולד ניסן, שהוא ד''ט תרמ''ב מותר ששה חדשים, והוא ב''ד תל''ח, ונשאר המותר ממנו סימן בהר''ד, לראש המולדות נגרד. ועלה לנו שמולד תשרי בשנה שנברא בה העולם היה בה' שעות ור''ד חלקים מליל שני. וכאשר תרצה לחשוב מולדות משנת בריאת עולם, תחשוב כמה מחזורים שלמים של י''ט שנה עברו עד השנה שאתה עומד בה, או שאתה דורש את מולדה, ותן לכל מחזור מהם מותרו. שהוא בי''ו תקצ''ה. כמו שביארנו, וכלול החלקים, ועשה מהן שעות, של אלף ושמונים חלקים כל שעה ושעה, ושמור הנשאר בידך מן החלקים שלא השלים שעה. וכלול השעות שעשית מן החלקים עם השעות שנתת לכל מחזור, ועשה מהן ימים של כ''ד שעות כל יום, והנשאר מן השעות שמרהו עם החלקים שנשארו בידך, וכלול הימים שעשית מן השעות עם הימים שנתת לכל מחזור, ותשליך כלל הימים ז' ז', והנשאר מהן פחות משבעה שמרהו עם השעות ועם החלקים ששמרת. ואז תדע המרחק שיש בין מולד העולם למולד השנה שאתה מבקש ותוסיף עליו בהר''ד שהוא מולד השנה שבה נברא העולם, וכלול הכל על הדרך הזה שאמרנו, והנשאר בידך מן הימים והשעות והחלקים הוא מולד ראש חודש שאתה מבקש. ואם ישארו בידך שנים שלא השלימו מחזור, תחשוב כמה שנים מעוברות יש בהן, ותן לכל שנה ושנה מהן מותרה, שהוא הכ''א תקפ''ט, ולשנים הפשוטות שבהן תן לכל שנה ושנה מהם מותרה, שהוא ד''ח תתע''ו. וכלול הכל על הדרך שאמרנו, והנשאר בידיך מן הימים והשעות והחלקים תוסיפם על מולד ראש המחזור שבקשת. ואז יצא לך מולד תשרי של השנה שאתה מבקש. ואם תרצה לדעת מולד חודש שאתה מבקש, תחשוב כמה חדשים עברו מראש חודש תשרי עד ראש החודש שאתה מבקש, ותן לכל חודש מהם מותרו, שהוא אי''ב תשצ''ג. וכלול הכל על הדרך שאמרנו, והנשאר בידיך מן הימים והשעות והחלקים תוסיפם על מולד תשרי של אותה שנה. ואז יצא לך מולד החודש שאתה מבקש. ואם תרצה להוציא מולדות השנים למפרע, תדע, אם היא השנה שאתה בה פשוטה אחר מעוברת, תוסיף א''ב תצ''א לתשלום שבעת ימים על הכ''א תקפ''ט שהוא מותר שנה מעוברת, ויצא לך מולד שנה שלפניה. ואם היא השנה מעוברת אחר פשוטה, תוסיף בט''ו ר''ד על ד''ח תתע''ו שהוא מותר שנה פשוטה, ויצא לך מולד שנה שלפניה. ואם תרצה להוציא מולדות החדשים למפרע, תוסיף הי''א רפ''ז על אי''ב תשצ''ג, שהוא מותר מולד חודש, ויצא לך מולד חודש שלפניו. [אבודרהם סדר העיבור].
-----
לוח מולדות ראשי המחזורים ממחזור רס''ט ועד מחזור רפ''ג
מחזורים	ימי השבוע	שעות	חלקים
רס''ט	ב' 	*	תתק''ד
רס''י	ד'	י''ז	תי''ט
רסי''א	ז'	ט'	תתרי''ד
רסי''ב	ג'	ב'	תקכ''ט
רסי''ג	ה'	י''ט	מ''ד
רסי''ד	א'	י''א	תרל''ט
רסי''ה	ד'	ד'	קנ''ד
רסי''ו	ו'	כ'	תשמ''ט
רסי''ז	ב'	י''ג	רפ''ד
רסי''ח	ה'	ה'	תתע''ט
רסי''ט	ז'	כ''ב	שצ''ד
ר''פ	ג'	י''ד	תתקפ''ט
רפ''א	ו'	ז'	תק''ד
רפ''ב	ב'	*	י''ט
רפ''ג	ד'	י''ז	תרי''ד
מאזנים. לכוון המולד, כשתרצה לדעת אם הוא מכוון החשבון שחשבת במולד, או לא. קח כנגד כל יום שיש בסימנך ו', ובכנגד כל שעה ב', וכנגד כל חלק א', וסימניה וב''א וחבר הכל, ועשה ממנו סימן, ואחר כך תקח כנגד כל מחזור שלם של י''ט שעבר ב', והשנים שלא השלימו מחזור תקח כנגד שנה פשוטה ו', וכנגד שנה מעוברת ג'. וכנגד כל חודש שעבר מאותה שנה שאתה מבקש ד', וסימנך בוג''ד. וחבר הכל, ועשה ממנו סימן. והנה עלו בידך שני סימנים, אחד מוב''א ואחד מבוג''ד. השלך כל אחד מהם ז' ז', וקח בידך מותר כל אחד לבדו, ושים השני מותרות בכף מאזנים, אם ישקלו שוה, תדע שהחשבון הוא אמת. ואם לא ישוו, תדע שטעית בחשבון, ותחזור ותחשב בדקדוק, וטעם סימן וב''א שנקח לכל יום ו'. מפני ששעות היום הם כ''ד, קח לכל שעה ב', ויהיו מ''ח, השליכם ז' ז' וישאר ו'. ולשעה ב', כי תתר''ף חלקי השעה אחר שתשליכם ז' ז' ישאר ב'. וכל חלק א', מפני שחשבונו אחד, ואין חשבון למטה ממנו. וטעם סימן בוג''ד, שנקח לכל מחזור ב', מפני שיש בו שנים עשר שנים פשוטות, וז' מעוברות. ויש לכן לקחת לכל שנה פשוטה ו', ולכל שנה מעוברת ג', ויהיה הכל ב''ג, וישאר ב' על ז' ז'. ולשנה פשוטה ו' שיש בה י''ב חודש, קח לכל חודש ד' והוא מ''ח, ישארו ו' על ז' ז', ולמעוברת ג' (כ') [כי] בתתך ד' של חודש העיבור על ו' שהוא מותר שנה פשוטה יהיו עשרה, השלך שבעה ישאר שלושה. ולכל חודש ד', כי החודש עשרים ותשעה ימים וי''ב שעות ותשצ''ג חלקים. (כ''א) [כ''ח] כלים שבעה שבעה, וליום הנשאר יש לנו לקחת ו' ליום. ולי''ב שעות קח כ''ד, ב' לשעה ישאר ב' על שבעה שבעה, ומתשצ''ג גם כן ישאר ב' על שבעה שבעה, הרי ארבעה לחודש. [אבודרהם סדר העיבור].
-----
כי חזיתו סיהרא דמשלים ליומא. פי' רש''י שהלבנה זורחת לסוף הלילה. וקשה שרי כל החודש מחידוש ואילך זורחת לסוף הלילה. לכן נראה, כי חזיתו שזורחת מתחילה עד סוף הלילה והיינו בארביסר שהיא מליאה. [תוספות ישנים].
-----
אימת משלים בחמיסר. (צריך אתה לידע למה משלים בחמיסר) כבר פי' (למעלה) שאור הירח [נאצל] מאור החמה הוא אבל הוא עצמו אפל וקודם חמשה עשר חציו שהוא כנגד השמש [שהוא קרוב מהשמש] מאיר וחציו האחר שכנגד המזרח בתחלת החדש אינו מאיר מפני שהוא רחוק מן השמש ובליל חמשה עשר לחדש נמצא מכוון כנגד השמש (וכשהשמש) שוקעת במערב הוא עולה במזרח נמצא אור החמה שולט בו מכל צדדיו מתחת הארץ ולמעלה שמדה אחת היא ודבר זה למראית העין שבלילי חמשה עשר [נראה] כלו שלם אבל שעה שיעשה מכוון כנגד השמש מעלה במעלה אינו דבר ידוע אלא פעמים יהי' כנגדה בשעה ראשונה בלילה ובשניה ופעמים ביום ט''ו עצמו בשעה ראשונה ביום או בשישית או בשביעית כגון המולד. [פירוש הרמב''ם].
-----
אינהו דמגלי להו עלמא מפני שהים גבוה על הארץ וכן יורדי הים כשהיו בספינה רואין את היבשה כאלו הוא תחתיהן ומשום הכי מגלי להו עלמא ורואין אותו כולו שלם ואעפ''י שלא שלט בו האור מרוח הפגימה אלא מעט ולא הבהיק יפה שעדיין לא נעשה כנגד השמש כמו שפי' אלא בלילי ט''ו. [פירוש הרמב''ם].
-----
@ כ''א ע''ב.
יכול כשם שמחללין על קדושו כך מחללין על קיומו. עיקר הדבר שהעדים הרואים את החדש מחללין את השבת ובאין ומעידין בפני ב''ד על י''ב חדש כלהו מחללין בזמן שבית המקדש קיים ועל ששה בזמן שהוא חרב כדתנן שעל מהלך לילה ויום מחללין את השבת ויוצאין לעדות החדש שנא' אלה מועדי ה' וכשמקבלין ב''ד את העדות ואומ' מקודש מקודש שולחין שלוחין לקיימו בשאר המקומות (ואותן שלוחין יוצאין בשבת) ומחללין את השבת על ניסן ועל תשרי לבד כדאמרי' על שני חדשים מחללין את השבת שבהן שלוחין יוצאין מפני שכל המועדות תלוין בהם. ושאר חדשים אין שלוחים יוצאין בהם בשבת לקיימו וכדאמרינן על כולן שלוחין יוצאין במערב וכו' פי' על ארבעה חדשים בזמן שהוא חרב ועל ששה בזמן שהוא קיים פי' מבערב שבת כגון אם היו ב''ד יודעין שבלילי שבת יראה משום דידעי בסוד העבור שאי אפשר שלא יראה כגון אם נולד יום ששי קודם חצות דדבר ידוע שיראה סמוך לשקיעת החמה בליל שבת אומרים ב''ד לשלוחים מבערב יום ששי צאו והודיעו כי ראש חדש יום שביעי ואעפ''י שעדיין לא נראה ולא באו עדים מפני שדבר ברור הוא אצלם שאי אפשר שלא יראה וכדי שלא יחללו את השבת אבל על ניסן ועל תשרי אינו כן אלא אינן יוצאים עד שישמעו מפי ב''ד מקודש מקודש (ואינן יוצאין מבערב אלא יושבין עד שיבאו העדים בליל שבת ויעידו ויאמרו מפי ב''ד מקודש) ואח''כ יוצאים ואעפ''י שהוא שבת. נמצאת אומר שעידי החדש מחללין על כלם כדי לקדש ב''ד ראשי חדשים ושלוחי ב''ד שמקיימין אותו אינם מחללין על כולם אלא מבערב נפקו חוץ מניסן ותשרי והיינו דתניא יכול כשם שמחללין על קדושו פי' כשם שהעדים מחללין על כולם עד שיבואו לפני ב''ד ויקדשו את החדש כך מחללין על קיומו כלומר כך נמי יהיו שלוחין יוצאין על כלם לקיימו ומחללין את השבת ת''ל אשר תקראו אותם הנה למדת דאין מחללין עד שיתקיימו אלא על ניסן ועל תשרי בלבד מפני שכל המועדים (קרוים) [תלוים] בהם כמו שפי' אבל אשאר חדשים אין מחללין לקיימו. [פירוש הרמב''ם].
-----
על שני חדשים מחללין את השבת וכו'. עדים שראו את הלבנה (בחודשה) [בחדושה] מחללין בו את השבת, לצאת חוץ לתחום לבית דין להעיד בפניהם. לפי שכל המועדים תלויים בשני חדשים הללו, משום הכי מחללין אם ראו ביום ל', שאם לא יבאו ויעידו שראוהו היום, לא יקדשו ב''ד את החדש עד מחר, ויעשו את החסר מלא. אבל השלוחין שהיו ב''ד שולחין להודיע לגולה, לא היו מחללין את השבת. וכש(י)היה המקדש קיים מחללין עדים שראו חדוש הלבנה את השבת, אף על שאר חדשים, מפני תקנת קרבן, מפני מוסף של ראש חדש, שיהיה קרב במועדו. [רבינו יהונתן מלוניל].
-----
על ב' חדשים מחללין. פי' רש''י מן התורה על כולן אפי' בזמן שאין בית המקדש קיים, כדמוכח בקרא [ויקרא כ''ג ד'] אשר תקראו אותם במועדם, אלא ביטלום לאחר חורבן בית המקדש. ותימה, דאדרבה דקרא דאשר תקראו אותם במועדם לא כתיב אלא בניסן ותשרי דכתיב במועדו, וזהו ניסן ותשרי שהמועדות תלויין. אלא נראה לי דניסן ותשרי מפקינן מאשר תקראו אותם במועדם, ושאר ר''ח מדכתיב גבי קרבן דר''ח [ויקרא כ''ח ד'] תשמרו להקריב לי במועדו, ולכך מחללין עליו כדי שיהא קרב בזמנו, כדכתיב במועדו. מפני תקנת המועדות. בניסן תלוי פסח ועצרת, שמונים לז' שבועות של פסח. [תוספות ישנים].
-----
בפרשת בא אל פרעה כתיב החודש הזה לכם ראש חדשים ראשון הוא לכם לחדשי השנה בפ' הקומץ רבה [כ''ט, ע''א] תנא דבי ר' ישמעאל ג' דברים היו קשים לו למשה עד שהראה לו הקב''ה למשה באצבעו ואלו הן מנורה ור''ח ושרצים ר''ח דכתיב החודש הזה לכם פי' כזה ראה וקדש. ומצוה לקדש ע''פ הראיה כדתנן פ''ק דר''ה [כ''א, ע''ב] על שני חדשים מחללין את השבת על ניסן ועל תשרי שבהן שלוחין יוצאין ואוקמי' בגמ' משום דמצוה לקדש ע''פ הראיה. ותו בההיא שמעתתא [שם כ', ע''א] תני רבה בר שמואל יכול כשם שמעברין את השנה לצורך כך מעברין את החודש לצורך ת''ל ראה וקדש כיון שתראה בו ביום קדש ושוב מוקמי' לה ראה ואח''כ קדש ותנן פ' אם אינן מכירין [כ''ד, ע''א] ראש ב''ד אומר מקודש וכל העם עונין אחריו מקודש מקודש. ותנן פ''ק דסנהדרין [ב', ע''א] עיבור החודש בשלשה דברי ר''מ רשב''ג אומר בג' מתחילין ובחמשה נושאין ונותנין וגומרין בשבעה ואם גמרו בג' מעוברת ופליגי אמוראי בפירושא דמתניתין ואמר בירושלמי [סנהדרין פרק א', הלכה ב'] בר קפרא שמע כולהון מהדא יברכך ה' וישמרך מיכאן שמתחילין בג' יאר ה' מיכן שנושאין ונותנין בחמשה ישא ה' מיכן שגומרין בשבעה וריב''ל שמע כולהון מהכא ויקח רב טבחים את שלשה שומרי הסף מיכן שמתחילין [בשלש'] וחמש' מרואי פני המלך מיכן שנושאין ונותנין בחמשה ושבעה אנשים מרואי פני המלך מיכאן שגומרין בשבעה וכה''ג בגמ' דידן [סנהדרין י', ע''ב]. ונפישו הלכות קידוש החודש ולא נאריך בהם דהלכתא למשיחא הוא דהאידנא לא מקדשי ע''פ הראיה אלא סמכינן אחושבנא כדאמר פ''ק דביצה [ד', ע''ב] דהאידנא [ידעינן] בקביעא דירחא ע''י חשבון שמחשבין תולדתו אנו למדים אם נראה ביום שלשים או לאו אבל בדורות הראשונים לא היו מחשבים אלא מצפים מתי שיראה ויקדשוהו ומה שאנו מברכין ר''ח בביהכ''נ מי שעשה נסים לאבותינו כו' ר''ח פלוני ביום פלוני אין זה קידוש אלא הכרזה בעלמא שתקנו רבותינו להכריז בציבור בלשון ברכה שידעו מתי יהא ר''ח ויזהרו בכל הלכות החודש כמו שנפרש בעזה''ש ב''ה. [או''ז הלכ' ר''ח סימן תנ''ב].
-----
מתני'. על שני חדשים מחללין את השבת, על ניסן ועל תשרי, שבהן שלוחין יוצאין לסוריא, ובהן מתקנין את המועדות. ובזמן שבית המקדש קיים מחללין על כולן, מפני תקנת הקרבן. פי', על שני חדשים מחללין, עדים שראו את הלבנה מחללין את השבת לבוא ולהעיד לבית דין, מפני שבאילו חדשים תלוי תיקון המועדות, פסח בניסן, ויום הכיפורים וסוכות בתשרי, ובשני חדשים [הללו] היו שלוחין הולכין להודיע קביעותו לסוריא בהן. ותו לא, ורמינהי על ששה חדשים שלוחין יוצאין. אמ' אביי הכי קאמ', על כלן שלוחין יוצאין מבערב [על ניסן ועל תשרי עד שישמעו מפי ב''ד מקודש. פי', על כולן שלוחין יוצאין מבערב] כיון שהסכימו בית דין [לקדש] למחר, מיד יוצאין ואין ממתינין עד למחר שישמעו מפי בית דין מקודש, אבל באלה השני' עד שלא ישמעו מפי בית דין מקודש אינן יוצאין, שמא ימלכו ויעברוהו. הילכך כיון שיציאת השלוחין תלויה בקידוש בית דין, וקידוש בית דין תלוי בעדות העדים, הן מחללין את השבת להודיע להם. ת''ר מניין שמחללין עליהן את השבת, שנ' [ויקרא כ''ג] אלה מועדי י''י מקראי קודש אשר תקראו אותם במועדם. פי', במועדם אפי' בשבת. יכול כשם שמחללין עליהן עד שיתקדשו, כך מחללין עליהן עד שיתקיימו, ת''ל, אשר תקראו אתם, על קריאתם אתה מחלל ואי אתה מחלל על קיומם. פי' השלוחין שיוצאין להודיע בסוריא ובכל הגולה אינן רשיין לילך בשבת. [פסקי הרי''ד].
-----
מתני' שבהן שלוחין יוצאין לסוריא. פירש''י ז''ל דטעמא קא יהיב למאי דקתני שעל ניסן ועל תשרי מחללין את השבת והיינו טעמא לפי שעל ניסן ועל תשרי יציאתו של שלוחין תלוי בהעדת העדים שעל ב' חדשים אלו אין יוצאין אפי' בשלא קדשו ב''ד את החודש ביום ל' עד שישמעו ביום ל''א מפי ב''ד מקודש ונמצא שאם לא יבאו עדים בשבת צריכין השלוחין להתאחר עד יום א' בשבת שיצאו לאחר שיקבעו בו ב''ד את החודש. ואע''ג דליכא לספוקי שלא יקבעו ב''ד את החודש ביום ל''א כיון שלא הוקבע ביום ל' אפי''ה אין השלוחין יוצאין מבערב גזרה כשהוקבע ביום ל''א אטו היכא שראו הלבנה בליל כ''ט שאע''פ ששמעו מפי ב''ד שדעתן לקדש החודש למחר שאין יוצאין עד שישמעו מפי ב''ד מקודש משום דאיכא לספוקי שמא ימלכו ב''ד ויעברו את החודש ונמצא המועדים מקולקלין. אבל בשאר חדשים כיון דלא שייך בהו קלקול מועדות לא חיישינן להכי ולפיכך כל שנראה הלבנה (באלול) [בעליל] כ''ט ושמעו מפי ב''ד שדעתן לקדש את החדש למחר יוצאין ואצ''ל דהיכא שלא קדשו ב''ד את החודש ביום ל' שיוצאין מבערב שבידוע שיתקדש (את) החדש ביום ל''א ולפיכך כיון שאין השלוחין מתאחרין בשאר חדשים מפני איחור העדים לא התירו לעדים לחלל את השבת. זהו תורף פרש''י ז''ל. והקשו בתוספות שאי אפשר לתלות טעם חלול העדים ביציאת השלוחים דהא כי מקלע יום ל' דאלול בשבת וראו עדים את החדש על כרחם צריכין לחלל ולבא כי היכי דלא ליקלע יום ערבה בשבת דהא אפי' כי אתי ממילא בשבת דחינן ליה כדאמרינן בפ' החליל. ולדידי לאו קושי' היא דכיון דהאי טעמא לא סגי אלא לתשרי בלחוד אבל לניסן לא סגי וההוא טעמא דסגי לניסן דהיינו איחור יציאת השלוחים סגי נמי לתשרי נקט תנא האי טעמא דסגי לתרווייהו ואע''ג דבתשרי נמי איכא טעמא אחרינא דהיינו כי היכי דלא ליקלע יום ערבה בשבת אבל הרב בעל המאור ז''ל כתב דכי אמרי' שעל ניסן ועל תשרי אין יוצאין עד שישמעו מפי ב''ד מקודש היינו דוקא בשנראה החדש בזמנו ומפני הספק שמא יסכימו עליו לעברו ומפני תקנת מועדות צריכין השלוחין לשהות עד שישמעו מפי ב''ד מקודש אבל אם עברו אותו ולא קדשו ב''ד את החדש מה צורך לנו להשהותם עוד. ולפי''ז (פרש''י) [פירושא] דמתני' דקתני שבהן שלוחין יוצאין אינו טעם לחלול העדים כלל דהא אע''פ שלא באו עדים ביום ל' שחל להיות בשבת אין השלוחין מתאחרין מחמתן שהרי רשאין הן לצאת במוצאי שבת מיד אלא מתני' מעלות ניסן ותשרי קתני לומר שבהן מחללין את השבת ובהן מתקנין את המועדות ובהן שלוחין יוצאין משישמעו מפי ב''ד מקודש משא''כ בשאר חדשים ואין הלשון השנוי במשנתינו נוח בכך. [חידושי הר''ן].
-----
גמ', ועל כולן השלוחין יוצאין מבערב. לפי פירש''י ז''ל אתי שפיר דקתני שעל שאר חדשים כיון שלא נתקדש החדש ביום ל' יוצאין מבערב דהיינו ליל שמחרתו ל''א אבל לפי' הרב בעל המאור ז''ל שפי' דליכא פלוגתא בין ניסן ותשרי לשאר חדשים אלא בשנראה החדש בזמנו תמהני מאי מבערב הו''ל למיתני על כולן שלוחין יוצאין משראו את החדש ושמעו מפי ב''ד שדעתן לקדשו בו ביום על ניסן ועל תשרי אין יוצאין עד שישמעו מפי ב''ד מקודש. ואפשר לדחוק דה''ק על כולן שלוחין יוצאין מבערב כלומר דביום ל' בערב מיהת קודם שחשיכה יוצאין שהרי באותה שעה קים להו אדעתייהו דב''ד ששוב לא יקדשו את החדש ביום אבל על ניסן ועל תשרי אפי' בערב יום ל' אין יוצאין עד שישמעו מפי ב''ד מקודש. [חידושי הר''ן].
-----
על ניסן ועל תשרי עד שישמעו מפי ב''ד מקודש. אליבא דר' אלעזר בר' צדוק דאמר לקמן בפ' אם אינן מכירין אם לא נראה בזמנו אין מקדשין אותו שכבר קדשוהו שמים הכא הכי קאמרי' על ניסן ועל תשרי אין יוצאין ביום ל' עד שישמעו מפי ב''ד מקודש וכן נמי לאחר ל' אין יוצאין עד שעה הראויה לשמוע מפי ב''ד מקודש דהיינו ביום גזרה אטו ליל שלשים. וזה לפי פירש''י ז''ל שפי' דעל ניסן ועל תשרי אפי' בליל שמחרתו שלשים ואחד אין יוצאין. [חידושי הר''ן].
-----
במאור דף ה': ד''ה וכן זה. לרי''ף סי' תתק''מ. כתוב שם. וזה שאמרו שבהן שלוחים יוצאין ובהן מתקנין את המועדות, אין יציאת השלוחים טעם לחלול שבת [ע''י עדים, ואין ביציאת] וכו'. אמר אברהם. בודאי אין זה טעם לחלול השבת שהחלול מן הפסוק הוא, אבל הטעם הוא תקון המועדות. ואמר עוד כי התקון ההוא מגיע עד סוריא והוא דבר גדול שדוחקים השלוחים כדי להגיע לשם, ואיפשר שיש בחדשים האחרים שמגיעים רחוק יותר והוא כסלו, ולא תפס ניסן ותשרי אלא מפני ששליחותן מופלג משאר החדשים כדמפרש' בברייתא, אבל יציאתן מבערב אין בו לא טעם ולא חזוק, תדע שהרי לא אמרו במשנה שאין בהם שלוחים יוצאין מבערב, [ואם] זה היה חזוק כך היה צריך לשנות ולא היה לו לשנות היציאה כי אם מניעתה והחכם יבין. וקשיא לי מה שראיתי בירושלמי [פרק ב' הלכה א'] רבי ביטל את המשואות, והלא רבי אחר חורבן היה כמה וכמה, ובמשנה [דף י''ח.] שנינו ובשעת המקדש יוצאין אף על אייר מפני פסח קטן, אלמא קודם רבי ביטלו משואות. ונראה לומר כי המשואות לא היו בתחלה אלא כנגד בבל שהיו למטה מהם, אבל לסוריא והמדינות האחרות שבשאר צדדין אין מקום למשואות שם והיו מעולם שלוחים יוצאין לסוריא, ולא לטעם החלול אלא שכך היה דרכם מעולם. [כתוב שם לראב''ד].
-----
אמר להם ר' יוחנן בן זכאי וכי יש קרבן. לפי מה שכ' רש''י במשנתנו שמן התורה על כל החדשים מחללין את השבת תמהני היכי אמר להו ר' יוחנן בן זכאי וכי יש קרבן דאינהו ודאי שפיר קא עבדי שהיו מחללין על כולן. ולישנא דמתני' נמי לא מחוור לי שפיר דקתני וכשהיה ביהמ''ק קיים מחללין אף על כולן מפני תקנת הקרבן שלדברי רש''י ז''ל לא מפני תקנת הקרבן היו מחללין אלא מדאורייתא וכשחרב בהמ''ק הוא שהתקינו שלא יחללו מפני שאין קרבן. ועוד קשה לי אי מדאורייתא מחללין אפילו לאחר חורבן אעפ''י שאין קרבן למה התקין רבן יוחנן בן זכאי שלא יהיו מחללין. לפיכך נראה לי דרבן יוחנן בן זכאי דרש טעמיה דקרא והכי קאמר מפני מה אמרה תורה לחלל שבת על קריאתן הרי ראש חדש אינו אסור בעשית מלאכה מה''ת ולמה יחלל שבת מפני שיקבע בזמנו והא אין לך לומר אלא או מפני תקנת הקרבנות או מפני תקנת המועדות ולפיכך התקינו לאחר חורבן שלא יהו מחללין אלא על ניסן ועל תשרי דאיכא למיחש לתיקון מועדו' ומאי התקין דרש והתקין. וכי תימא מפני תיקון מועדות נמי אמרה תורה לחלל שבת על קריאתן למה אין השלוחין מחללין על קיומן, איכא למימר שלא חששה תורה אלא לרוב ישראל הסמוכין למקום הועד אבל בשביל מיעוטן שבמקומות הרחוקים לא הותר לחלל שבת. ובהכי אתו כלהו לישנא שפיר. [חידושי הר''ן].
-----
בין שנראה בעליל, גמר' מאי משמע דהאי עליל לישנא דמגלי הוא — דכתיב בעליל לארץ'' (תהלים י''ב, ז'). [הערוך ערך עלגז].
-----
בין שנראית, [בעליל]. כלומ', דגלוי ומפורסם לכל העולם, ואעפ''כ צריכין הם שיבאו להעיד, לפי שמצוה לקדש על פי הראיה, ולפי' מחללין על זו העדות את השבת. ואע''פ שהיו עדים רבים בדבר, לכלם אנו מתירין לחלל עליו את השבת, ואע''פ שנראה (בגולי) [בגלוי], כך מפרש ואזיל, שנמצא אתה מכשילן לעתיד לבא, שלא יראה בעליל, ושמא לא ראו החדשים כי אם שנים, ויאמרו לא נלך שמא [יש] עדים אחרים, ויעכבו[נו] באמצע הדרך חכמי המדינות. [רבינו יהונתן מלוניל].
-----
מתני'. בין שנראה בעליל בין שלא נראה בעליל מחללין עליו את השבת. [ר' יוסי אומר אם נראה בעליל אין מחללין עליו את השבת]. מעשה שעברו עליו יותר מארבעי' זוג, ועיכבן ר' עקיב' בלוד, שלח לו רבן גמליאל אם מעכב אתה את הרבים, נמצאת מכשלן לעתיד לבוא. אב ובנו שראו את החודש, ילכו, לא שמצטרפין זה עם זה אלא שאם יפסל אחד מהם יצטרף השיני עם אחר. ר' שמע' אומ' אב ובנו וכל הקרובין כשירין לעידות החודש, אמ' ר' יוסי מעשה בטוביה הרופא שראה את החדש בירושלם הוא ובנו ועבדו משוחרר, וקיבלו הכהנים אתו ואת בנו ופסלו את עבדו. וכשבאו לבית דין קיבלו אתו ואת עבדו ופסלו את בנו. ר' יוסי אומ' אם נראה בעליל, כול'. פי', דכיון דנראה גלוי, בידוע שראו אתו בירושלם, ורבנן סברי זמנין דלא חזו ליה. מאי משמע דהאי עליל, לישנא דגלויי הוא, אמ' ר' אבהו דאמ' קרא [תהלים י''ב] אמרות י''י אמרות טהורות כסף צרוף בעליל לארץ. [פסקי הרי''ד].
-----
מסכת ראש השנה פרק קמא (כ''א ב') מעשה שעברו יותר מארבעים זוג ועכבן רבי עקיבא בלוד. תניא אמר ר' יהודה חס ושלום שר' עקיבא עכבן, אלא שזפר ראשה של גדר עכבן, ושלח ר''ג והורידוהו מגדולתו. אם כן בזמן רבותי' ז''ל היו ישראל (רדין) [דרין] בבשן שאותם לא באו אלא ממזרח גדר, שהוא דרך שם ללכת ירושלמה. וכן נראה בפרק אם אינן מכירין (ר''ה כ''ב ב') דאמרינן, מאין היו משיאין משואות, מהר המשחה לסרטבה, ומסרטבה לגרופניא, מגרופניא לחורן, מחורן לבית בלתי. (שם כ''ג ב') [כפתור ופרח לרבינו אשתורי הפרחי פ''י].
-----
@ כ''ב ע''א.
מסכת ראש השנה פרק קמא (כ''א ב') מעשה שעברו יותר מארבעים זוג ועכבן רבי עקיבא בלוד. תניא אמר ר' יהודה חס ושלום שר' עקיבא עכבן, אלא שזפר ראשה של גדר עכבן, ושלח ר''ג והורידוהו מגדולתו. אם כן בזמן רבותי' ז''ל היו ישראל (רדין) [דרין] בבשן שאותם לא באו אלא ממזרח גדר, שהוא דרך שם ללכת ירושלמה. וכן נראה בפרק אם אינן מכירין (ר''ה כ''ב ב') דאמרינן, מאין היו משיאין משואות, מהר המשחה לסרטבה, ומסרטבה לגרופניא, מגרופניא לחורן, מחורן לבית בלתי. (שם כ''ג ב') [כפתור ופרח לרבינו אשתורי הפרחי פ''י].
-----
שיזפר ראשה של גדר. פי', פרנס של אותו מקום. [תוספות ישנים].
-----
אב ובנו שראו וכו'. כלומ', שאין דעת האב והבן וכונתם שיצטרפו שניהם לעדות זו, שאם כן ואפי' להצטרף עם אחד מן השוק לא מצי אחד מהן להצטרף, כדאמרי' במסכת מכות [ו' ע''א] מה (שניכם) [שנים] נמצא אחד מהם קרוב או פסול עדותן בטלה, אף שלשה או מאה נמצא אחד מהם קרוב או פסול עדותן בטלה (דעתן), אלא שיצטרפו כל אחד עם אחד שבשוק, ואפי' בדיני נפשות עדותן כשר הוא, כי האי גונא. ויש מי שאומרים שבדיני נפשות הוי פסול, כיון דלאסהודי עם אחר אתו אב ובן. ואפי' הכי מקילינן לגבי עדות החדש, אבל לא כל כך, שנכשיר שני קרובים יחד. ור' שמעון סבירא ליה שהאב והבן שניהם לבדם יעידו בעדות חדושה של לבנה, כיון שהן כשרים להעיד במקום אחר. ור' יוסי סבירא ליה כוותיה אליבא דב''ד של כהנים שפסלו עבד משוחרר. כלומ', חציו בן חורין וחציו עבד. ולהכי קרי ליה משוחרר, דכיון שחזרו ב''ה להורות כב''ש [חגיגה ב' ע''ב], דכופין את רבו וכותב לו גט חרות והוא כותב לו שטר על דמיו. בית דין של כהנים פסלה את עבדו, כיון דצריך הוא גט שחרור [גליון. נ''א ומעושה], והכשירו בנו, כיון דחזרו בית הלל להורות כב''ש. [רבינו יהונתן מלוניל].
-----
גר' בפ''א דראש השנ' ר' שמע' אומ' אב ובנו וכל הקרוב' כשר' לעדות החדש א''ר יוסי מעשה בטוביה הרופא שראה החדש בירושלם הוא ובנו ועבדו משוחרר וקבלו הכהנ' אותו ואת בנו ופסלו את עבדו וכשבאו לב''ד קבלו אותו ואת עבדו ופסלו את בנו, ובגמ' אמ' טאבי בר בריה דמרי הכי אמ' מר עוקבא אמ' שמו' הל' כר' שמע' ואמרי לה אמ' מר בר בריה דמרי טאבי אמר מר עוקבא אמר שמו' הל' כר' שמע', ובירושלמי [פ''א ה''ו] קבלו הכהנים אותו ואת בנו ופסלו את עבדו משום פסול וכשבאו לב''ד קבלו אותו ואת עבדו ופסלו את בנו משום קירוב ותימא הכהנים שפסלו עבדו וכי לא סביר' דמשוחרר כשר לעדות והלא גר ועבד משוחרר כשרין לעדות. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך טאבי].
-----
אב ובנו שראו החדש מעידין. [האגודה].
-----
א''ר יוסי מעשה בטוביה הרופא שראה את החודש בירושלים הוא ובנו ועבדו משוחרר, וקבלו הכהנים אותו ואת בנו ופסלו את עבדו, וכשבאו לבית דין קבלו את עבדו ופסלו את בנו, וכן הלכה. מכאן לעבד משוחרר שכשר לעדות, והני מילי בעדות שיראה אחרי שנשתחרר דתחילתו וסופו בכשרות בעינן. [ראב''ן].
-----
ר' שמע' אומ' אב ובנו וכל הקרובין כשירין לעידות החדש. אמ' ר' לוי מאי טעמ' דר' שמע', דכת' [שמות י''ב] החדש הזה לכם ראש חדשים. עדות זו תהא כשירה בכם. ורבנ' עדות זו תהא מסורה לכם. פי', שלא יקבלו עדות החודש ויקדשו אתו אלא מומחין שבדור, דהיינו סנהדרין גדולה, ולא בא האי לכם, להכשיר את הקרובים. [פסקי הרי''ד].
-----
שאילתא דמחייבי' דבית ישראל למיקבע ירחי ולקדושינהו ולתקוני מועדיא ובבית דינא תליא מילתא למיקבעיה לירחא לחסוריה ולעבוריה דכתיב אלה מועדי ה' אשר תקראו אותם מקראי קודש מדקאמר מקראי תקראו למימרא דבדידכו תליא מילתא ובית דין מומחה בעינן לעבר שנים ולקבוע חדשים שנאמר וידבר ה' אל משה ואל אהרן בארץ מצרים לאמר החדש הזה לכם ראש חדשים מאי לכם [ר''ה כ''ב.] עדות זה תהא מסורה לכם דבעינן מומחה ואין מעברין שנים ואין קובעין חדשים אלא ביום דתניא [סנהדרין י''א:] אין מעברין שנים ואין קובעין חדשים אלא ביום ואם עיברוה בלילה אינה מעוברת כיוצא בו אין מקדשין החדש אלא ביום ואם קידשוהו בלילה אינו מקודש שנאמר תקעו בחדש שופר בכסא ליום חגינו כי חק לישראל הוא משפט לאלהי יעקב מה משפטים ביום אף קידוש ביום ולא מעברינן שנה אלא ביהודה דתניא [סנהדרין שם] אין מעברין את השנה אלא ביהודה ואם עיברוה בגליל מעוברת העיד חנניה איש כפר אונו שאם עיברוה בגליל אינה מעוברת [שם] אמר רבי יהודה בריה דרבי שמעון בן פזי מהאי קרא לשכנו תדרשו ובאת שמה כל דרישות שאתה דורש לא יהיו אלא בשכנו של הקב''ה והני מילי דאיכא מומחין בארץ ישראל אבל איכא מומחה בחוצה לארץ מעברין וקובעין אפילו בח''ל דר' עקיבא עיבר שנים וקבע חדשים בחוצה לארץ מפני שלא הניח כמותו בארץ ישראל ומעיקרא דלא ידעי ירחא אי חסר הוא אי מלא הוא היו עבדין משואות כדתנן [ר''ה כ''ב: ביצה ד':] בראשונה היו משיאין משואות משקילקלו הכותים התקינו שיהו שלוחים יוצאים [שם] ואילו ביטלו כותים עבדינן חד יומא והיכא דמטו שלוחים עבדינן חד יומא והשתא מאי טעמא עבדינן תרי יומי משום [שם] דשלחו מתם הזהרו מנהג אבותיכם בידיכם זימנין דאיכא שמדא ואתי לאקלקולי והיכא דמטן שלוחים מריש ירחא דניסן ועד חמיסר ומריש ירחא דתשרי ועד חמיסר דמודעי אי חסר שויוה אי מלא שויוה נקטין חד יומא דוכתא דלא מטן נקיטין תרי יומין דילמא מליוה לאדר דילמא מליוה לאלול [ר''ה כ''א.] מכריז ר' יוחנן דוכתא דמטין שלוחי דניסן ולא מטין שלוחי דתשרי משום ריש שתא ויומא דכיפורי דלא איפשר למיזל ליעבדון תרי יומי גזירה ניסן אטו תשרי [שם כ':] וא''ר זירא אמר רב נחמן כל ספיקא לקמיה שדינן חמיסר ושתסר עבדינן ארביסר וחמיסר לא עבדינן וליעביד ארביסר דילמא חסרוה לאב וחסרו נמי לשבט כיון דמרחק אם איתה דחסרוה אישתמועי הוא דאשתמע והאידנא אע''ג דידעינן קבועה דירחא אימת קא אתי עיבורא אפילו הכי נקטינן תרי יומי [כמקום] (במקום) דלא מטן שלוחים ושלחו מתם אל תשנו מנהג אבותיכם זימנין דהוי שמדא ומיקלקלא מילתא ויומא דכפורי משום דלא איפשר למינקט תרי יומי דתרין יומין ותרין לילותא כדלא אכל איכא דאתי לידי סכנה נקיטינא חד יומא ולא חיישינן למילתא דילמא מליוה לאלול ואפילו אתו אמרי מליוה לאלול ולא שמעינן מב''ד מקודש לא חיישינן לה למילתא [ר''ה כ''א.] כי הא דרבי איבו בר נגארי ור' חייא בר אבא איקלעו בחד עשר בתשרי לבבל אמרו בסים תבשילא דבבלאי ביומא רבה דמערבא אמרו להו אסהידו אמרו לא שמענו מפי ב''ד מקודש דילמא אימליכו ולא קידשוה למחר ושויוה חסר. ברם צריך חד כי אתי ואמר מליוה לירחא וקדשוה קמי מי סמכינן עליה מי אמרינן ככל עדיות שבתורה דבעינן תרין או דילמא הא מילתא דעבידא לאגלויי היא ולא משקר ביה איניש וגילוי מילתא בעלמא הוא ואפילו חד (מינהון) [מהימן] ת''ש [שם כ''ב:] דכי אתא עולא אמר קדשוה לירחא אמר רב כהנא לא מיבעיא עולא דגברא רבה הוא ומהימן אלא אפילו איניש בעלמא אתי ואמר הכי מהימן תניא נמי הכי אחד בא מסוף העולם ואמר קדשו בית דין לירחא נאמן מאי טעמא מילתא דעבידא לאיגלויי הא ובמילתא דמיגלייא לא עבדין אינשי דמשקרין וכן הילכתא. [שאילתות פרשת בא שאילתא מ''ו].
-----
שאילתא דמיחייבין בית ישראל למיקבע ירחי ולקדושינהו ולתקוני מועדים ובבי דינא תליא מילתא למיקבעיה לירחא ולחסוריה ולעבוריה דכתיב אלה מועדי ה' וגומר מדקאמר תקראו אתם למימרא דבדידכו תליא מילתא ובית דין מומחה בעינן לעבר שנים ולקבוע חדשים דכתיב וידבר ה' אל משה ואל אהרן החדש הזה לכם [ר''ה כ''ב.] מאי לכם עדות זו תהא מסורה לכם מכאן דבעינן מומחין ואין קובעין שני' ואין מעברין חדשים אלא ביום דתניא [סנהדרין י''א:] אין מעברין את השנה אלא ביום ואם עברוה בלילה אינה מעוברת כיוצא בו אין מקדשין את החדש אלא ביום ואם קידשוהו בלילה אינו מקודש שנאמר תקעו בחדש שופר וגו' כי חק לישראל הוא משפט מה משפט ביום אף קדוש החדש ביום ואין מעברין את השנה אלא ביהודה דתניא [שם] אין מעברין את השנה אלא ביהודה ואם עיברוה בגליל מעוברת העיד חנניא איש כפר אונו שאם עיברוה בגליל אינה מעוברת אמר יהודה בריה דרבי שמעון בן פזי מאי קרא לשכנו תדרשו כל דרישות שאתה דורש לא יהו אלא בשיכנו של מקום והני מילי היכא דאיכא מומחין בארץ אבל ליכא מומחין בארץ ואיכא מומחין בחוצה לארץ מעברין וקובעין אפילו בחוצה לארץ [ברכות ס''ג.] דרבי עקיבא עיבר שנים וקבע חדשים בחוצה לארץ מפני שלא הניח כמותו בארץ ישראל ומעיקרא לאודועי ירחא אי חסר הוא אי מלא הוא [ר''ה כ''ב:] היו משיאין משואות משקילקלו הכותים התקינו שיהו שלוחין יוצאין ואי בטלי כותים עבדינן חד יומא והיכא דמטו שלוחים עבדינן חד יומא והשתא מאי טעמא עבדינן תרי יומי [ביצה ד':] משום דשלחו מתם הזהרו מנהג אבותיכם בידיכם זימנין דאיכא שמדא ואתו לאיקלקולי והיכא דמטו שלוחים מריש ירחא דניסן ועד חמיסר ומריש ירחא דתשרי ועד חמיסר דמודעי אי מלא שוויוה אי חסיר שוויוה נקיטינן חד יומא דוכתא דלא מטו נקיטינן תרי יומא דילמא מליוה לאדר דילמא מליוה לאלול [ר''ה כ''א.] מכריז רבי יוחנן היכא דמטו שלוחי ניסן ולא מטו שלוחי תשרי משום ריש שתא ויומא דכפורי דלא איפשר למיזל ליעבדון תרי יומי גזירה ניסן אטו תשרי [שם כ':] ואמר רבי זירא אמר רב נחמן כל ספיקה לקמיה שדינן חמיסר ושיתסר עבדינן ארביסר לא עבדינן וליעביד נמי ארביסר דילמא חסרוה לאב וחסרוה נמי לשבט כיון דמרחק אם איתא דחסרוה אישתמועי הוה מישתמע והאידנא אף על גב דידעין בקביעה דירחא אימת קא אתי עיבורא אפילו הכי נקיטינן תרי יומי כי מקום דלא מטו שלוחים דמי [ביצה ד':] דשלחו מתם אל תשנו מנהג אבותיכ' זימנין דהוי שמדא ומיקלקלא מילתא ויומא דכפורי משום דלא איפשר למינקט תרי יומי ותרי לילואתא כדלא ברן דאיכא דאתי לידי סכנה נקיטינן חד יומא ולא חיישינן לה למילתא דילמא מליוה לאלול ואפילו אתו ואמרי מליוה לאלול ולא שמעינן מבית דין מקודש לא חיישינן למילתא כי הא דרבי אייבו בר נגארי ור' חייא בר אבא איקלעו בחדסר בתשרי לבבל אמרי בסים תבשילא דבבלאי ביומא רבה דמערבא אמרו להו אסהידו אמרו לא שמענו מפי בית דין מקודש דדילמא אימלוכי אימליכו לקדושיה למחר ושוויוה חסר. ברם צריך לומר חד כי אתי ואמר מליוה לירחא וקדשוה קמיי מי סמכינן עליה אי לא מי אמרינן ככל עדיות שבתורה דבעינן תרי או דילמא מילתא דעבידא לאיגלויי היא ולא משקר בה איניש ואפילו חד מהימן ת''ש [ר''ה כ''ב:] דכי אתא עולא אמר קדשוה לירחא אמר רב כהנא לא מיבעיא עולא דגברא רבה הוא אלא אפילו חד מעלמא נמי אי אמר הכי מהימן תניא נמי הכי בא אחד מסוף העולם ואמר קדשו בית דין את החדש נאמן מאי טעמא מילתא דעבידא לאיגלויי היא ולא עבדי אינשי דמשקרי בה. [שאילתות פרשת אמור שאילתא ק''ט].
-----
בזמן שהיו ישראל על אדמתן, והיה בית דין הגדול קבוע שם, היו מקדשין החודש לעולם על פי הראייה, שנ' [שמות י''ב] החודש הזה לכם ראש חדשים, כזה ראה וקדש, שכל מי שהיה רואה הלבנה בחדושה ביום שלשים, היה בא ומעיד לבית דין הגדול, ומקדשין יום שלשים על פי שני עדים כשרים. ואם לא נראית הלבנה ביום שלשים, מקדשין יום שלשים ואחד, בין תיראה [בו] הלבנה ובין לא תיראה. ואפילו אם ראו הלבנה ביום שלשים בית דין וכל ישראל, ולא הספיקו לומ' מקודש עד שחשיכה, הרי חודש זה מעובר, ומקדשין יום שלשים ואחד. נראית הלבנה ביום שלשים באלול, והיה יום רביעי או יום שישי, דוחין אותו ומקדשין יום שלשים ואחד, שאם היה יום טוב שלראש השנה ביום רביעי או ביום שישי, יהיה יום הכיפורים ביום שישי או באחד בשבת ונמצא יום הכיפורים סמוך לשבת, וקשה הדבר לעשות שתי שבתות סמוכין זה לזה, שאם ימות בהן מת צריכין לאחרו פעמים עד יום שלישי ומתבזה בזיון גדול. וכן תקנו שלא יקבעו יום טוב שלראש השנה באחד בשבת, כדי שלא יהיה יום שביעי שלחג הסוכות שהוא יום ערבה באחד בשבת. סימן לדבר לא אד''ו ראש השנה. ואל תתמה שהיו דוחין הקביעות ביום שראוי לקבוע בו, שהרי התורה אמרה [ויקרא כ''ג], [אלה מועדי ה' מקראי] (מקרא) קודש אשר תקראו אתם במועדם, חסר כתיב והרי הוא כמו אתם, שכל קריאת המועדות תלויה בבית דין, בין שהיו שוגגין בין שהיו מוטעין, בין שהיו מזידין, קריאתן קיימת לעולם. ועיקר הסמך שלהן היה על הנשיא, ואפילו היו שם חכמים ממנו, שנ' [דברים י''ז], או אל השופט אשר יהיה בימים ההם, אין לך אלא שופט שבימיך יפתח בדורו כשמואל בדורו, ואפי' קל שבקלים ונתמנה פרנס על הציבור הרי הוא כאביר שאבירים. [פסקי ריא''ז].
-----
אלו הן הפסולין המשחק בקוביא — פי' מתנין ביניהן תנאי אם אנצחך תתן לי כך וכך, ואם תנצחני אתן לך כך וכך, וכי האי גוונא אסמכתא היא, נמצאו כגזלנין, לפיכך פסולים, וישוב העולם כגון אומנות ועבודת הארץ. [הערוך ערך קביא]. אם צודה להם — לוקחין בידם מקלות — פי' אורב להם אדם, כמו ''ואשר לא צדה'' (שמות כ''א, י''ג) ופוחדים ממנו לוקחים בידם מקלות. [הערוך ערך צדגג].
-----
אלו הן הפסולין לעדות החדש, לפי שנחשדו כל אלה לעבור על דת מחמת ממון, חשדום להיות מעידים שקר על שחד. משחק בקוביא, חתיכות של עץ שמשחקין בהן, ובלע''ז טבלש או אשקק. והרי הן גזלנין מדרבנן דמדאורייתא לא קרוי גזלן, אלא החוטף מיד איש [ב''ק ע''ט ע''ב], דכתי' [ש''ב כ''ג] ויגזול את החנית מיד המצרי. ומלוי ברבית, אינו קרוי גזלן מדאורייתא למיפסל ליה, משום אל תשת ידך עם רשע, אל תשת רשע עד, דהא מנפשיה יהיב ליה. מפריחי יונים, אי תקדמיה יונך ליון, אתן לך כך וכך, והיינו כעין קוביא. וסוחרי שביעית, עושין סחורה בפירות שביעית, ורחמנא אמ' [ויקרא כ''ה] לאכלה ולא לסחורה. ועבדים, שאינן משוחררין, אלא שעשו להם טבילה לשם עבדות, וכל מצוה שהאשה חייבת בה, עבד שאינו משוחרר חייב בה. זה הכלל כל עדות וכו', כגון דיני ממונות ונפשות, ועדות החדש, אף הם אינם כשרים לה, למעוטי עדות אשה, כגון שיעידו שמת בעליה של פלונית, כיון שהאשה כשר לה אף הם כשרים לה. ולמעוטי נמי עדות טומאה, שמעידין על סוטה שקנא בה בעלה ונסתרה, והם ראוה שנטמאת בזה כדי שלא תשתה, כדמוכח במסכת סוטה בפרק ראשון [ו' ע''ב]. [רבינו יהונתן מלוניל].
-----
ואלו הן הפסולין וכו'. פי' רש''י גריס בהדיא הני עבדים, וניחא שפיר דאע''ג דלא חשיב כי אם פסולים דרבנן ופסולי דאורייתא לא חשיב, מדלא קא חשיב גזלן, ועבדים מיהו תני ליה, משום דקתני בסיפא כל עדות שאין אשה כשרה לה אף הן אינם כשרים, ולהכי תני עבדים דאתקוש לאשה בעדות ומצוות [עי' ב''ק פ''ח ע''א]. ומיהו בפ' הדיינים [סנהדרין כ''ד ע''ב] ל''ג עבדים. [תוספות ישנים].
-----
מלוה ברבית. יש לפרש בריבית שאינה קצוצה שאינה רק דרבנן, כמו סאה בסאה, ואפי' ברבית קצוצה כגון שוה ד' בה', יש לומר דאינו סבור לעשות איסור, כיון שברצון הלוה מקבלו, שסובר שרבית שאסרה תורה היינו כגון שהניח לו משכון ואינו רוצה להחזירו אלא א''כ ישלם לו הריבית, דהשתא נותנו בעל כרחו. [תוספות ישנים].
-----
משחק בקוביא. למאן דמפרש בגמ' דסנהדרין [כ''ד ע''ב] לפי שאין עסוקין ביישובו של עולם ניחא, דאינו פסול מדאורייתא. ומאן דמפרש טעמא משום דאסמכתא לא קניא, מ''מ אינו פסול דאורייתא דאינו סבור לעשות איסור בכך כשבא חבירו לצחוק מדעתו. [תוספות ישנים].
-----
מתני'. אלו הן הפסולים המשחק בקוביא ומלוה ברבית וסוחרי שביעית ועבדים. זה הכלל כל עדות שאין האשה כשרה לה אף הן אין כשרין לה. דייקי בגמר' הא אשה כשרה לה הן כשרין לה. אמ' רב מנשה זאת אומרת גזלן מדבריהם כשר לעדות אשה. והא דקת' משחק בקוביא, דוקא בשאין לו אומנות אלא הוא, אבל יש לו אומנות שלא הוא, כשר, דכל כי האי גונא לאו אסמכתא היא, והכי אסיקנא בפ' זה בורר [כ''ד ע''ב]. [השלמה].
-----
מתני'. אילו הן הפסולין המשחק בקוביא והמלוה ברבית ומפריחי יונים וסוחרי שביעית ועבדים. זה הכלל כל עדות שאין האשה כשירה לה, אף הן אינן כשירין לה. מי שראה את החדש ואינו יכול להלך מרכיבין אותו על החמור, ואפי' במיטה, ואם צודה להם לוקחין בידם מקלות, ואם היתה דרך רחוקה לוקחין בידן מזונות, שעל מהלך לילה ויום מחללין את השבת, ויוצאין לעידות החודש, שנ' [ויקרא כ''ג] אלה מועדי י''י מקראי קדש אשר תקראו אותם במועדם. פירש המורה שהמשחק בקוביא פסול משו' דאסמכתא לא קניא. ובפרק דיני ממונות בתרא [כ''ד ע''ב] פליגי ביה אמוראי דאמרי' התם משחק בקוביא מא קא עביד, אמ' רמי בר חמא משום דהוה ליה אסמכתא, ואסמכת' לא קניא. רב ששת אמ' כל כי האי גוונא לאו אסמכתא היא, אלא לפי שאין עוסקין ביישובו שלעולם. ואיפסיק' היל' התם כרב ששת. ומלוה ברבית, לאו גזלן דאורייתא הוא למיפסליה משום [שמות כ''ג] אל תשת עד חמס, דהא מנפשיה יהיב ליה. ועיין בפרק דיני ממונות בתרא שפירשתי דמלוה ברבית פסול הוי מדאורייתא. והאי דתני ליה התם והכא גבי פסולין דרבנן, משו' דמיירי ברבית דרבנן, כדאמ' בפרק איזהו נשך [ס''א ע''ב] דאי זו היא תרבית, הוא רבית דרבנן, וכל אותו הפרק מדבר ברבית דרבנן, והכי קאמ' כל מלוה ברבית פסול ואפי' רבית דרבנן. וסוחרי שביעית אע''ג דחשידי באיסור תורה, אין שם לאו, אלא עשה, לאוכלה ולא לסחורה, ולאו הבא מכלל עשה עשה, והחשוד על עשה אינו חשוד על לאו, אלא מדרבנ' הן פסולין. זה הכלל כל עדות שאין האשה כשירה לה אף הן אינן כשירין לה. הא אשה כשירה לה אף הן כשירין לה. אמ' רב אשי זאת אומרת גזלן דדבריהן כשר לעדות אשה. אבל גזלן דאוריית' וכל פסולין דאורייתא, פסולין לעדות אשה. [פסקי הרי''ד].
-----
ואלו הן הפסולין לעדות המשחק בקוביא והמלוה ברבית וסוחרי שביעית ועבדים, זה הכלל כל עדות שאין האשה כשירה לה אף הן אינן כשרין לה. ודייקינן הא אשה כשירה לה הן כשירין לה, זאת אומרת גזלן דדבריהם כשר לעדות אשה. והא דקתני משחק בקוביא, בשאין לו אומנות אלא הוא, אבל יש לו אומנות שלא הוא כשר דכל כי האי גוונא לאו אסמכתא היא. הכי אסיקנא במסכת סנהדרין בפרק זה בורר [כ''ד ע''ב], ע''כ. [המאורות].
-----
וכל איש שעבר עבירה דאורייתא פסול מדאוריית'. מדרבנן פסול מדרבנן. ולמפרע הוא נפסל כאביי. ופסול מדאורייתא לא בעו הכרזה [אבל הפסול מדרבנן] עדותו טוב עד שיכריזוהו. אלו הן הפסולין מלוה בריבית המלוה והלוה אבל העדים שמא כשירים שאינן סבורים לעשות רע וכל מי שאינו סבור לעשות רע כשר לעדות. ומפריחי יוני' ומשחקי' בקוביא וסוחרי שביעית והיכ' שיש לו אומנו' אחרת כשר. [כל בו הלכ' עדות סימן פ''א].
-----
וסוחרי שביעית. איכא לפרושי בשביעית בזמן הזה דרבנן, א''נ בשביעית דאורייתא כי הא דאמר פ' זה בורר [סנהדרין כ''ו ע''א] בתחילה היו אומרים אוספי [שביעית] כשרים ולבסוף משרבו ממציאי מעות לעניים ואזלי עניים ואספי פסלוהו, והשתא לא הוי פסולי רק מדרבנן, שסבורים שהעניים אינם רק שלוחים בעלמא, ואינם סבורים שיהא אסור. [תוספות ישנים].
-----
מפריחי יונים. למ''ד [סנהדרין כ''ה ע''א] דתרגמיה אי תקדמך יונך ליון היינו משחק בקוביא, ולמ''ד ארא, אין בו גזל כי אם מפני דרכי שלום. [תוספות ישנים].
-----
גרסינן בראש השנה (כ''ב.) אלו הן הפסולין וכו' זה הכלל כל עדות שאין האשה כשרה לה אף הן אינן כשרין לה הא אשה כשרה לה אף הן כשרין לה. זאת אומרת גזלן דדבריהם כשר לעדות אשה. וש''מ פסול מדברי תורה פסול לעדות אשה אבל פסול מדבריהם כגון משחק בקוביא וחביריו כשרין. ומיהו פסול מדברי תורה לא גרע מגוי דאם הוא מסיח לפי תומו כשר. [העיטור אות ק' קבלת עדות].
-----
תנן (בפ''ב) [בפ''ק] דר''ה [כ''ב, ע''א] זה הכלל כל עדות שאין האשה כשירה לה אף הן אין כשרים לה ואמרי' בגמ' הא אשה כשירה לה אף הן כשרין לה א''ר מנשיא זאת אומרת גזלן דדבריהם כשר לעדות אשה וכתב עלה בפר''ח שלהי יבמות ש''מ דגזלן דאורייתא פסול לעדות אשה וכ''ש אם הוא משומד לכל התורה כולה שפסול עכ''ל. ורבינו יצחק אלפס כתב שלהי יבמות מת הרגתיו לא ישא את אשתו הוא ניהו לא ישא את אשתו אבל לאחר תנשא אשתו ולא אמרי' רשע הוא והתורה אמרה אל תשת רשע עד דקיימא לן כרבנן דאמרי אדם קרוב אצל עצמו ואין אדם משים עצמו רשע ושמעי' מינה דרשע פסול לעדות אשה [וגרסי' בר''ה בפ''ק א''ר מנשה זאת אומרת גזלן דדבריהם כשר לעדות אשה] ובפרק כיצד אשת אחיו [כ''ה, ע''א] נמי אקשינן מינה וקאמר רב מנש' גזלן דדבריהם כשר לעדות אשה [גזלן דד''ת פסול לעדות אשה ושמעינן מינה דפסול מד''ת הוא דפסול לעדות אשה] אבל פסול מדרבנן כגון המשחק בקוביא וחביריו [כשרין] לעדות אשה. ומסתברא לן דפסול מד''ת מסל''ת משיאין אשה על פיו דלא גרע מעכו''ם עכ''ל ומורי אבי העזרי כתב שלהי דיבמות דרפיא בידיה דכיון דיודע בטיב ישראל דילמא איערומי קמערים וכוונתו להעיד. פסק רבי' אליעזר בר נתן דקטן המסל''ת לאלתר כשר כדתנן [יבמות קכ''א, ע''ב] ר' יהודה אומר אפי' שמע מן התינוקות הרי אנו באים מלספוד ומלקבור את איש פלוני וכו'. אבל לאחר זמן לא כדתנן [שם קכ''ב, ע''א] הוחזקו להיות משיאין מפי אשה ולא קתני מפי קטן ולא ע''פ קטן אלמא בעינן מסל''ת בקטן ולאלתר הוא דכשר ובפ' הגוזל בתרא [קי''ד, ע''ב] גרסינן א''ר אשי אין מסל''ת כשר אלא לעדות אשה בלבד מסקנא דבאיסורא דרבנן מסל''ת כשר ולא באיסורא דאורייתא אלא בעדות אשה דמשום עיגונא אקילו בה רבנן וכן בשבויה אקילו בה רבנן דמסל''ת ל''ש גדול ול''ש קטן ואפי' עכו''ם או נכרית. ומורי רבי' אבי העזרי בן בתו אומר דאפי' לאחר זמן סמכי' אקטן בעדות אשה ומילי דרבנן [כדמייתי] להו תלמודא בפ' הגוזל ומייתי תרי עובדי התם במסל''ת וכו' ש''מ דל''ש ור' יהודה חדא מנייהו נקט, ומה שדקדק מדלא קתני מפי עבד ושפחה וקטן התם במתכונים להעיד מיירי הלכך לא סמכי' אקטן ל''ש בעודו קטן ל''ש להעיד בגודלן מה שראו בקוטנן בעדות אם לא במסיח לפ''ת משא''כ בשאר מילי דרבנן דבעודן קטנים הימנינהו רבנן בדרבנן כדאמ' בפ''ק דפסחים [ד', ע''ב] אפי' להעיד וגם בגודלן כדתנן בפ''ב דכתובות [כ''ח, ע''א] ואלו נאמנין בגודלן להעיד מה שראו בקוטנן וקחשיב בהדייהו תחומין דרבנן ותרומה דרבנן וההיא דהגוזל דנקט בתרומה דרבנן קטן ומסל''ת מעשה שהיה כך היה והוא הדין אם בא להעיד. ופרק כיצד מעברין [נ''ח, ע''ב] דקתני אפי' עבד אפי' שפחה נאמנין לומר ע''כ תחום שבת ולא קתני בהדייהו קטן משום דלא מהימן אם לא יאמר ע''כ הרי אנו באין בשבת וכל הני דבפ''ב דכתובות ע''י מעשה זכור וכן כשאומר בדקתי את החמץ וכן כשהיה איש פלוני יוצא מבית הספר לאכול בתרומתו ואוקימנא בכתובות בתרומה דרבנן והך דהגוזל מעשה שהיה כך היה והוא הדין אם אינו מסיח לפי תומו. [או''ז הלכ' עגונה סימן תרצ''ז].
-----
גזלן דדבריהם כשר לעדות אשה, גזלן דאוריתא פסול לעדות אשה. [בה''ג הלכ' עדות].
-----
זאת אומרת גזלן דדבריהם כשר לעדות אשה. מהא משמע דכל הני דמתני במתני' פסולין מדרבנן בעלמא נינהו דמשחק בקוביא למאן דאמ' התם בסנהדרין בפ' זה בורר לפי שאינו עוסק בישובה של עולם פשיטא דלא מיפסל אלא מדרבנן ואפילו למאן דאמר התם משום דאסמכתא היא ואסמכתא לא קניא כיון דמדעת בעלים קא שקיל לאו גזלן דאורייתא הוא. ומלוה ברבית נמי למאן דבעי רשע דחמס האי נמי לאו רשע דחמס הוא דמדעת בעלי' קא שקיל. ולדידן דקיימ''ל כאביי דאמר דכל היכא דאיכא ארבעין בכתפי פסול הכא ברבית דרבנן קאמר. ומפריחי יונים נמי היינו קוביא וסוחרי שביעית בשביעית בזמה''ז דרבנן. ומיהו איכא למידק היכי קתני עבדים דהא אינהו מדאורייתא מפסלי. וניחא לי דתננהו למידק ממתני' דהא כל עדות שהאשה כשרה לה אף הן כשרין לה דהא עבדים תנן בהדיא במסכת יבמות דכשרין לעדות אשה וממילא כי היכי דעבדים אע''ג דפסילי הכא כשרין לעדות אשה דכלהו אחריני נמי אע''ג דפסילי לעדות החדש כשרין לעדות אשה דכלהו דמיתנו במתני' כי הדדי נינהי דמשום הכי תנא כל הפסולין בעדות החדש וכשרין לעדות אשה. [חידושי הר''ן].
-----
מי שראה את החדש וכו', ואפי' במטה על כתפות בני אדם, ולא תימ' על החמור דוקא, שאין אסור אלא משום לאו מפני שמחמר אחר בהמתו, אבל להעביר ד' אמות ברשות הרבים לא שרי' ליה, קמ''ל ואפי' על המטה. ואם צודה להם בדרך, אם יש להם אורבים בדרך, כדכתי' [ש''א כ''ד] ואתה צודה את נפשי לקחתה, והביתוסין והכותיים היו צודין להם לקחתם לעכבם כדי להטעות את החכמים. ועל מהלך לילה ויום, כלומ', אם אפשר שביום שבת עצמו קודם שיחשיך יגיעו העדים לב''ד ויקדשוהו מיד, שרי' לחלל את השבת, כדי שיקדשו את החדש בזמנו, אבל אם כל כך הדרך רחוקה, שלא יגיעו שם מבעוד יום, אסור לחלל את השבת, שהרי על כרחן לא יקדשו ב''ד את החדש עד יום ראשון של שבת, ואחר שכן הוא לא יחללו את השבת, ויבאו ביום אחד בשבת, שילכו כל הלילה וכל היום, ויגיעו שם קודם שיבא השמש. [רבינו יהונתן מלוניל].
-----
מוליכין אותו על החמור ודחי שבות דרבנן, ואפי' בכתף על המיטה דהוא איסור דאורייתא. ואם צודה להן. כגון הבייתוסין והכותים שהן אורבין להם לעכבן כדי להטעות את החכמ'. שעל מהלך לילה ויום מחללין את השבת, שאם ראו את הלבנה בלילי שלשים הולכין כל הלילה וכל היום, ואע''פ שלא יגיעו לבית דין אלא סמוך לחשיכה, מקדשין יום שלשי', כדתנן [להלן ל' ע''ב] בראשנה היו מקבלין עידות החודש כל היום. [פסקי הרי''ד].
-----
אם אינן מכירין אותו, אם אין ב''ד מכירין אותו העד אם נאמן הוא, או אם כשר הוא. משלחין, ב''ד שבעירו. אחד. מפרש בגמ', זוג אחד מעירו להעיד עליו שהוא כשר לעדות לפני ב''ד הגדול שמקדשין את החדש, כדי שיקבלו עדותו בבית דין ויחללו את השבת ארבעתם, דהא אותו דקתני במתני', מפרש בגמ' באותו הזוג, דהא קימ' לן דחד לא מהימן. ולמה היו צריכין להעיד עליהם ולמה נחזקים ברמאים, לפי שבראשונה היו מקבלין עדות מכל אדם, ולא היו חושדים אותן ברשעים, כדעבדי' בכל דיני ממונות, שאם לא ידוע פסלותו לכל, נקבל עדותו. אבל משקלקלו המינין, ששכרו עדי שקר להטעות את החכמים, שאירע יום שלשים של אדר בשבת, ולא נראה החדש בזמנו, וביתוסים מתאוים שיהא [גליון. יום ראשון של פסח בשבת כדי שיהא] הנפת העומר באחד בשבת, ועצרת באחד בשבת, לפי שהם אומ' ממחרת השבת [ויקרא כ''ג], ממחרת שבת בראשית כמשמעו, ואין כך פירושו, אלא כתרגומו מבתר יומא טבא, אחר יום טוב של פסח. ואותן העדים הודיעו את ב''ד שעדי שקר הם, והראו להם שחד שנתנו להם המינין, מהיום ההוא והלאה לא קבלו עדות, אלא מן המכירין. [רבינו יהונתן מלוניל].
-----
אם אינן מכירין אותו משלחין עמו אחר להעידו. בראשנה היו מקבלין עידות החדש מכל אדם, משקלקלו הכותים התקינו שלא יהו מקבלין אלא מן המכירין. פי', אם (אנו מתירין) [אינן מכירים] אתו שהוא נאמן, ובית דין אינן מכירין אותו, משלחין עמו אחר ביום השבת להעיד עליו, והתירו לו חכמ' גם לזה לחלל את השבת. [פסקי הרי''ד].
-----
@ כ''ב ע''ב.
וחד מי מהימן כו'. פי' דחד נמי שראה את החדש מחלל את השבת והולך שמא ימצא אחר שם ויצטרף עמו כדתנן אב ובניו שראו את החדש ילכו דאע''ג דתרווייהו כחד דמי אנו מתירין לשניהן לילך ולא אמרי' ילך האחד והאחד ישאר וכ''ש היחיד לבדו שמחלל מ''מ התנא למה שנה אם אינן מכירין אותו ולא שנה אותם שמתקיימת העדות בהן אלא בע''כ האי אותו אותו הזוג היא. [תוס' רי''ד].
-----
מאי אחר, חד וחד מי מהימן, והתניא מעשה שבא הוא ועידיו עמו להעיד עליו, אלמא אין עד אחד נאמן להעיד עליו. אמ' רב פפא מאי אחר, זוג אחר. פי' שני עדים צריכין להעיד עליו, ואז מחללין, אבל עד אחד כיון שאינו נאמן להעיד עליו, אינו רשיי לילך עמו ביום השבת. אבל עד אחד שראה את החדש, רשיי לילך ביום השבת, ואע''פ שבית דין אין מקבלין עידות האחד שראה את החדש, כדאמ' בגמ' משפט כת' ביה, אעפ''כ הולך, שמא ימצא שם אחר ויצטרף עמו, כדתנן לעיל אב ובנו שראו את החודש ילכו כול', והשתא לתרויהו שרינן למיזל אע''ג דכחד דמו אזלי תרויהו, שמא יפסל האחד מהן, כל שכן האחד לבדו שראה, שהוא מותר לילך בשבת. [פסקי הרי''ד].
-----
וחד מי מהימן והתניא וכו'. איכא נוסחי דגרסי תני עידו. ולומר דכיון דמדאורייתא אין צריכין להעיד עליו כלל ומדרבנן הוא דאצרוך מפני קלקול המינים בעד אחד סגי. והכי איתא בירושל' דגרסי התם ועד אחד נאמן משלך נתנו לך בדין הוא שלא יהו צריכין עדים והן אומרין שיהא אחד נאמן כשנים. וחד לא מהימן והא תניא מעשה בר' נהוראי שהלך לאושא בשבת להעיד עליו. פי' להעיד על העד והכי איתא בהדיא בתוספתא דתניא התם מעשה בר' נהוראי שבא עם העד בשבת לאושא והעיד בו. [חידושי הר''ן].
-----
אם אין מכירין ר' אשי אמר סהדא אחרינא הוה באושא. פי' רש''י שהיו מכירין אותו העד ולפיכך פריך אי הכי מאי למימרא. אתרוייהו תירוצא, דפשיטא דשנים יכולים להעיד עליו, ומשני מהו דתימא מספק לא מחללין עליו השבת דשמא אותו אינו בביתו ואינו יכול להעיד יחידי, (לא) [וצ''ל ל]שינויא קמא נמי דאזיל לסהדא אחרינא בהדיא איכא לפרושי מספקא, אם אותו העד שהם מכירין בו שהוא כשר המעיד על החודש, שמא לא הלך לשם, ואפ''ה מחללין שבת כיון דשמא הלך להעיד על החודש, והלכו אלו להעיד עליו. ולר' אשי ה''פ מעשה שהלך ר' נהוראי אצל העד שראה החודש שלא היו מכירין, ועלי' קאי בתוספת' [פ''א הט''ו] והכי מתניא דאם אין מכירין אותו משלחין אחר עמו להעיד, ומעשה בר' נהוראי כול'. והרר''י מפרש סהדא אחרינא הוה באושא שראה הלבנה, ואזל ר' נהוראי לאצטרופי בהדיא, שגם ר' נהוראי ראה החודש והוה פי' להעיד עליו על החודש. מיהו לא נראה, דלפי' מאי קמשני מהו דתימא מספיקא לא מחללינן עליה שבת, הרי גם אב ובנו אמרינן לעיל [כ''ב ע''א] דמחללין עליו השבת, לאו משום שיצטרפו זה עם זה, אלא שאם יפסל אחד מהם יצטרף השני עם האחר, אלמא מספיקא אם יהיה יחידי מחללין עליו השבת, וגם בירושלמי [פ''ב ה''א] ובתוספת' מוכח כפי' רש''י. [תוספות ישנים].
-----
אי הכי מאי למימרא. האי אי הכי קאי נמי אפירוקא קמא והכי קאמר בשלמא אי אמרת דר' נהוראי אזל לחודיא לאסהודי ביה איצטריך לאשמועינן דאפי' חד מהימן דהם אמרו והם אמרו וכמו שכתבתי למעלה אלא אי אמרת דאחרינא הוי בהדיא בין דאזל בהדיה בין דהוי באושא מאי קמ''ל. וכי תימא קמ''ל דמדאורייתא לא צריך אפ''ה מחללין את השבת להעיד עליו הא נמי פשיטא דהא תנן בפרקין קמא מי שראה את החדש ואינו יכול להלך מוליכין אותו על החמור ואפילו על המטה כו'. אלמא בשביל כל הדברים הצריכין לקדש את החדש מחללין את השבת וה''נ אע''ג דמדאורייתא לא צריך כיון דמדרבנן לא מקבלינן מניה אי אפשר שיתקדש החדש אם לא יחלל זה את השבת ופשיטא דמחללין. ומפרקינן מהו דתימא כיון דלא ידע אי משכח לה ואי לא משכח לה כו' והאי מהו דתימא אתי כפשטיה לפירוקיה דרב אשי ולאידך פירוקא נמי סליק דכל שחלולו תלוי בדעת אחרים ספיקא הוא דדילמא אידך סהדיה כי קאי בפני ב''ד לא מסהיד ביה ומספיקא לא ניחול שבתא קמ''ל. [חידושי הר''ן].
-----
והתם בבכורות לעיל מהא [ל''ו ע''א] גרסינן נאמן הכהן לומר הראתי בכור זה ובעל מום הוא. ובגמרא אמר רב יהודה אמר רב נאמן הכהן לומר בכור זה נתן לי (הכהן) [ישראל] במומו. מאי טעמא מילתא דעבידא לגלויי היא וכל מילתא דעבידא לגו לגלויי לא משקרי בה אינשי. ואמר רבא אף אנן נמי תנינא נאמן הכהן לומר וכו'. מאי טעמא לאו משום דעביד לגלויי לא משקר. ודחי ליה התם משום חומרא דקדשים בחוץ לא אכיל אי לאו דשרא ליה חכם דתמימים בחוץ לא חשיד למיכל וכל שכן לשחוט דקאי עליה באיסור כרת. אבל הכא כיון דחשידי כהנים להטיל בו מום בבכורות או לגרום להם מום, לא מהימן למימר מאיליו נפל, ואפילו כי אמר ישראל נתנו לי במומו. מתיב רב שזבי האומר למי שאינו נאמן על המעשרות קח לי ממי שהוא נאמן ממי שהוא מעשר אינו נאמן. ואמאי לימא מילתא דעבידא לגלויי לא משקרי אינשי. ומשני מצי לאישתמוטי למימר עלואי הוה מהימן. סיפא ודאי מסייעא ליה מאיש פלוני הרי זה נאמן. התם כיון דאית ליה תובע. פירוש שזה מחזר לשאול (מי) [מן] המוכר מירתת שליח, ובכה''ג מהימן ולאו משום דעבידא לגלויי. ומשנה זו [היא] במסכת דמאי פרק הלוקח פירות [פ''ד מ''ה].
-----
ומסקינן אמר רב ירמיה בר אבא מנא ליה ליהודה [הא] אנא בגידול. שם חכם. ויש מפרשים בגדול, חכם גדול אחד. רש''י. וגידול קבעא בדידיה. והכי אמרינן ליה ''קים לי ביה בהאי בכור, כיון (דקטן הלה) [דקמן הוא] נאמן ישראל לומר בכור זה נתתי לכהן במומו. ישראל פשיטא. לא צריכא בקטן שהגדיל מהו דתימא לא קים ליה בהאי בכור, כיון דקטן הוה האי עגל או טלה והגדיל. קא משמע לן. אבל האי לא אמרינן ליה דיהא הכהן נאמן אע''ג דמילתא דעבידא לאגלויי [היא]. ומסקינן דהילכתא אפילו כלישנא קמא משום האי טעמא. משמע דעבידא לאגלויי לא משקר. ואע''ג דדחינן לסייעתא דאייתינן ממתניתין ומסיפא דדמאי, אפילו הכי מסקינן הילכתא כרב יהודה.
ובירושלמי דדמאי אהא [פ''ד ה''ד], תני רבי יוסי אמר אפילו אמר לו מפורש מפלוני אינו נאמן עד שיאמר לו ואני נותן מעות. מאי טעמא דרבי יוסי אני אומר אחד קרוב מצא ולקח ממנו. דתנינן תמן התקבל לי גיטי למקום פלוני אוכלת בתרומה עד שיגיע גט לאותו מקום רבי אלעזר אוסר מיד מאי טעמא דרבי אלעזר אני אומר אחר הדלת מצא.
במסכת ראש השנה פרק אם אינן מכירן בתחילתו [כ''ב ע''ב], כי אתא עולא אמר קדשוהו לירחא אמר רב כהנא לא מיבעיא עולא דגברא רבה הוא, אלא אפילו איניש דעלמא נמי מהימן מאי טעמא מילתא דעבידא לאגלויי לא משקרי. ותניא נמי הכי אפילו בא אחד מסוף העולם ואמר קדשו בית דין את החדש נאמן. ונראה הא דלא מייתי סייעתא מהכא, משום דקא מירתת לומר לכל ישראל על בית דין דבר שאינו. ודמי להא [דאמר] מאיש פלוני, דתובע שאני.
גרסינן בהאשה שהלכה היא ובעלה למדינת הים, ובגמרא [יבמות קט''ו ע''א] איבעיא להו עד אחד במלחמה מהו, טעמא דעד אחד דמהימן משום דמילתא דעבידא לאגלויי [היא] ולא משקר. או דילמא טעמא דעד אחד משום דהיא גופה דייקא ומינסבא והכא כיון דזימנין סניא ליה לא דייקא ומינסבא. ולא איפשיטא. ובגמרא דקטטה בינו לבינה ושלום בעולם דאינה נאמנת גרסינן נמי [שם קט''ז ע''ב] איבעיא להו עד אחד בקטטה מהו, טעמא דעד אחד משום מילתא דעבידא לאגלויי לא משקר או דילמא טעמא דעד אחד משום דדייקא ומינסבא. אלמא מספקא ליה לבעל התלמוד אי משקר אי לא.
גרסינן בכתובות פרק המדיר [כתובות ע''ב ע''א] אההיא אלו יוצאות שלא בכתובה, מאכילתו שאינו מעושר ומשמשתו נידה ואינה קוצה לו חלה. ובגמרא היכי דמי אי דידע נפרוש אי דלא ידע מנא ידע, ומסקינן בכולהו כגון דאמרה פלוני כהן תיקן לי הכרי, פלוני חכם טיהר לי הדם, פלוני גבל תיקן לי העיסה, ואזל ושיילינהו ואשתכח שיקרא. וגרסינן נמי במסכת נידה בשלהי כל היד [כ' ע''ב] איבעיא להו כזה טיהר פלוני חכם מהו ולא איפשט. ונראה דבכל הני איהי מהימנא בדלא נחשדא דהכל בידה לתקן. ואיהי נמי שייכא בהו, והיא נאמנת על עצמה כדמסקינן [כתובות ע''ב ע''א] וספרה לה לעצמה. אבל אם נחשדה לא. והא דאיבעיא ההיא כזה טיהר לי פלוני, חיישינן דילמא לא קים לה שפיר במראה דם, כיון דאיכא חכם ואיתיה לדם קמן. אבל כי ליתיה לדם מסקינן דנאמנת לומר כזה ראיתי ואיבדתיו והחכם יסמוך עליה לטמא או לטהר, כיון דנאמנת על עצמה משום חומר כרת. דהיינו דומיא דנאמן לומר הראתי בכור זה לחכם ובעל מום הוא, דדחינן טעמא דלאו משום מילתא דעבידא לאגלויי אלא משום חומרא דקודש בחוץ לא אכיל, אע''ג דנחשדו על המומין, חמיר עלייהו לשחוט ולאכול דבר שהוא איסור כרת.
גרסינן באלו טריפות [חולין ס''ג ע''ב] א''ר יצחק עוף טהור נאכל במסורת ונאמן הצייד לומר עוף זה טהור התיר לי רבי, אמר רבי יוחנן והוא שבקי בהן ובשמותיהן. ומסקנא דרבו צייד [קאמר]. ונראה טעמא משום דעד אחד נאמן באיסורין ורוב עופות טהורין הן, וכיון שבקי בהן ובשמותיהן ומזכיר שם העוף וניכר שהוא, בכה''ג לא משקר. ולא גרע מההיא דגרסינן התם בסמוך, תנו רבנן לוקחין ביצים מן הגוים ואין חוששין לא משום נבילות ולא משום טריפות. ופרכינן וליחוש דילמא דעוף טמא נינהו אמר אבוה דשמואל באומר ביצים הללו של עוף פלוני טהור הוא. ולימא של עוף טהור אי אמר של עוף טהור מצי לאשתמוטי של עוף פלוני לא מצי לאישתמוטי. ופירש רש''י כגון שאינו יודע שאותו עוף טהור הוא. ודבר שאנו יכולים להוכיחו ולהביא ביצה [של] אותו העוף לראות אם דומה לאלו לא משקר. הרי אפילו גוי שאינו נאמן לא לאסור ולא להתיר נאמן כשאומר של עוף פלוני טהור הן.
וגרסינן בתוספתא דדמאי פרק הלוקח פירות [פ''ה ה''ה], ומייתינן לה בירושלמי פרק שישי דדמאי [ה''ח] תני גוי שהיה צווח ואומר בואו ולקחו, פירות עזק הן, פירות ערלה הן, פירות רבעי הן, אינו נאמן מפני כמשביח מקחו. ואייתינה בשלהי יבמות [קכ''ב ע''א]. אבל אם אמר מאיש פלוני זה לקחתים, מאיש פלוני כותי לקחתים, משלי הבאתים, נאמן להחמיר דברי רבי, רשב''ג אומר אינו נאמן, שדברי גוי לא מעלין ולא מורידין. ואם כן קשיא הא דלדברי הכל אינו נאמן להקל אף כשיאמר מאיש פלוני זה לקחתים.
וקשה לי ההיא דאין מעמידין [ע''ז ל''ט ע''ב] דתנן אלו דברים של גוים מותרים באכילה וכו', עד וטרית שאינה טרופה וציר שיש בה דגה. ובגמרא אמר רב ברונא קרבי דגים ועוברין אינן ניקחין אלא מן המומחה. ומסקינן אמר רבינא בשנימוחו דליכא למיקם אסימנין סמכינן אגוי כיון דמומחה הוא. ומסקינן אין שם מומחה מאי [אמר] רב הונא [אם] אמר אני מלחתים [מותרין] וסמכינן עליה אפילו נימוחו. ורב נחמן אמר עד שיאמר אלו דגים ואלו קרביהן שהוצאתי מן הדגים הטהורים הללו. ומסקינן אורי ליה רב יהודה לאדא דיילא כמאן דאמר אני מלחתים. פירוש אני מלחתי הדגים וראיתי שדגים טהורים הם ואפילו נימוחו, כיון דאמר ומהן הוצאתים נאמן. אלמא (ל)רב יהודה הורה הלכה למעשה.
ולגבי מורייס גרסינן [ע''ז ל''ד ע''ב] תנו רבנן מורייס אומן מותר רבי יהודה אמר משום רבי חנניה בן גמליאל אף חיליק אומן מותר וכן תני אבימי בריה דרבי אבהו מורייס אומן פעם ראשונה ושניה מותר משום דנפיש שומנייהו ואין עושין מורייס אלא מדגים טהורים. ואין לחוש אלא שמא יתן לתוכו יין נסך וכיון דאומן הוא לא יהיב. וחילק אומן נמי אע''ג דתערובת שמא עולה עמו, כיון דמקלקלי לטעמיה דחילק לא מערב ליה. והשתא משמע דוקא אומן, אבל הדיוט לא. ומאי שנא מקרבי דגים דסמכינן עליה אפילו לאו מומחה היכא דאמר אני מלחתים. והכא לא תני תקנתא, דבכל ענינים כשאינו אומן אינו נאמן. ולרבנן נמי אי פליגי עליה דרבי חנניה בן גמליאל, מאי [שנא] חילק ממורייס.
ותו דלגבי ביצים נמי לא מפלגינן בין מומחה לשאינו מומחה, בההיא דלוקחין ביצים מן הגוים ואין חוששין לא משום נבילות ולא משום טריפות, משום דהאי תנא בתר רובא אזיל ובאתריה לא היו מצויים רוב עופות טהורים הילכך סמכינן אסימני טהרה דהביצים עם דברי הגוי. וכדמסקינן של עוף פלוני טהור הוא היכא דלא מצי לאישתמוטי. כן פירש רבינו תם. אבל לא פירש אי במומחה או אפילו אינו מומחה. מיהו סוגיא דשמעתין מכל אדם משמע. מיהו הא דקרבי דגים תימה אמאי סמכינן. אי לאו דמצינן למימר כגון שקרבי דגים ועוברין נתונים עם דגים טהורים בספינה, דמוכחא מילתא להתירא.
ובכל אלו הספיקות תימה דסמכינן אדיבוריה. דבכל מקום שהגוי מתכוין להעיד אין העדות כלום. כדאיתא בשלהי יבמות [קכ''א ע''ב] ובגוי אם היה מתכוין להעיד אין העדות כלום. ואמר רב יהודה אמר שמואל לא שנו אלא שנתכוין להתיר, אבל נתכוין להעיד עדותו עדות. ולא מסיק הכי אלא כדמוקי לה רבי יוחנן במסיח לפי תומו. והיכא דאיכא ספק איסורא דאורייתא ונתכוין להתיר תימה היאך האמינוהו, דהא חשידי לאחלופי אפילו כשישראל מוסר להן שלו אם לא בחותם. כך איתא התם באין מעמידין [ע''ז ל''ט ע''א] חבי''ת אסור בחותם אחד. חמפ''ג מותר בחותם אחד, כדפירש רש''י. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב ירמיה בר אבא].
-----
כי אתא עולא אמ' קידשו בית דין לירחא במערבא. אמ' רב כהנא לא מיבעיא עולא דגברא רבא הוא דמהימן. פי' ועושין על פיו המועדים יום אחד, אלא אפי' אינשי בעלמ' נמי מהימן, מאי טע' כל מילתא דעבידא לאיגלויי לא משקרי אינשי. תניא נמי הכי בא מסוף העולם ואמ' קידשו בית דין את החדש נאמן. [פסקי הרי''ד].
-----
פיס'. משקילקלו כול'. תנו רבנ' מה קילקול קלקלו [המינים], פעם אחת ביקשו בייתוסין להטעות את החכמ' ושכרו שני בני אדם בארבע מאות זוז, כול' עד באותה שעה התקינו שלא יהו מקבלין אלא מן המכירין. פי' הבייתוסי' דורשין [ויקרא כ''ג] ממחרת השבת, שבת בראשי', והיו עושין עצרת ביום ראשון, וכשיגיע ראש חודש ניסן בשבת הם שמחין, שיעשו כולן עצרת באחד בשבת, ופעם אחת חל יום שלשים באדר בשבת, ולא נראית הלבנה בו ביום, והיו צריכין בית דין לעבר אדר ולקדש ניסן באחד בשבת שהן ל''א לאדר, והשכירו עדים שיעידו כי ראש חודש ביום שלשים, שהוא יום שבת, ויקדשוהו בית דין, ויעשו עצרת באחד בשבת. [פסקי הרי''ד].
-----
בקשו בייתוסין להטעות חכמים. פי' רש''י יום ל' של אדר שחל להיות בשבת ולא הוקדש בזמנו, ובייתוסין היו מתכוונים שיהי' יום ראשון דפסח בשבת, כדי שיהיה העומר ממחרת שבת בראשית [עי' מנחות ס''ח ע''א]. וא''ת מה היו מרויחין, והלא היו מתקלקלין לענין פסח. וי''ל, דלא חשיבא להו קלקול, דדרשי' שפיר אתם אפי' שוגגין אפי' מזידין אפי' מוטעין [לקמן כ''ה ע''א]. [תוספות ישנים].
-----
היו משיאין משואות — פי' לשון יקידה וליהוב כדכתיב ''וישאם דוד'' (שמואל%ב' ה', כ''א) ומתרגמינן ואוקדינון דוד. [הערוך ערך שאגא]. מביאין כלונסות של ארז — פי' עץ ארוך כמין קנה של רומח, וכן תרגום ''ושקפים שלשה טורים'' (מלכים%א' ז', ד') וכלונסא תלת סידרין. [הערוך ערך כלנס]. מביאין כלונסות — שהן עצים עבים וארוכים [והן מוטות כדכתיב וישאוהו במוט בשנים] (במדבר י''ג, כ''ג). [הערוך ערך בתולות]. ת''ר אין משיאין משואות אלא על החדש שנראה בזמנו לקדשו, ומאימתי משיאין — לאור עיבורו — פי' נראה בזמנו הוא ליל ל', כלומר נולד בכ''ט ונראה ליל ל' ונתקדש ביום ל' משיאין משואות ליל ל''א כלומר היום שיצא ר''ח היה והוא עיבור. [הערוך ערך ארגא].
-----
בראשונה היו משיאין משואות. לאחר שקדשו ב''ד את החדש, היו מודיעין ב''ד לגולה על ידי (אחרים) [אורים] גדולים שמבעירים בראשי המגדלים וההרים, לליל שהוא מוצאי ראש חדש, באותה הלילה עצמה היו יודעין כל הגולה, כדמפרש ואזיל. ולא היו צריכי' לשלוח שלוחין לגולה, אבל משקלקלו הכותיים והשיאו גם הם משואות שלא בזמן כדי להטעות את ישראל וב''ד. התקינו שיהו שלוחין יוצאין בכתב ב''ד, שקדשו את החדש ביום פלוני, ואי אפשר להטעותם עוד, כיון דאיכא כתב ב''ד ידוע. ומפרש בגמ' שלא היו משיאין משואות, אלא כשחדש אלול חסר, והיה יום טוב יום ל', ובמוצאי יום טוב דהיינו ליל תחלת שלשים אחד (כך) היו משיאין ויודעין שאלול חסר היה, ולא היו צריכין לשבות ביום ל' ואחד. אבל אם לא היו רואין משואות בתחלת ליל ל''א, יודעין כל הגולה שאלול מעובר הוא. ואותה הפעם שהטעו כותיים את ישראל היתה שנת עבור אלול, ולא רצו לשאת משואות כמשפט, לפי שהיה אלול מלא, ובאו כותיים והטעו את ישראל, והשיאו משואות בהרים שלהם, והטעו בני הגולה לעשות אלול חסר, ועשו מלאכה ביום ל''א שהוא ראש השנה גמורה. [רבינו יהונתן מלוניל].
-----
מתני'. בראשנה היו משיאין משואות, משקילקלו הכותים התקינו שיהו שלוחין יוצאין. כיצד, היו משיאין משואות, מביאין כלונסות שלארז ארוכין וקנים ועצי שמן ונעורת שלפשתן, וכורכין במשיחה, ועולין לראש ההר, ומצית בהן את האור, מוליך ומביא ומעלה ומוריד עד שהוא רואה את חבירו שעושה כן בראש ההר השיני, וכן בראש ההר השלישי. מהיכן היו משיאין משואות מהר המשחה לסרטבא, ומסרטבא לגרופינא, ומגרופינא לחוורן, ומחוורן לבית בלתין ומבית בלתין לא זזו משם, אלא מוליך ומבי' מעלה ומוריד עד שהוא רואה את כל הגולה לפניו כמדורת אש. [משקילקלו הכותים]. פי' שעשו משואות שלא בזמנן והטעו את ישראל. ואי קשיא בשלוחין נמי יכולין לקלקל, ולהקדים ולשלוח שלוחין משלהם להטעותן. תשובה, כיון שעתידין שלוחי בית דין לצאת אחריהן, מירתתי שאם יוודע לבני הגולה שבאו לקלקלן יהרגום וייסרו אותם. [פסקי הרי''ד].
-----
כיצד משיאין משואות וכו', כלונסות, פורקש בלע' ארוכים, כדי שיראו מרחוק. וקנים ועצי שמן ונעורת של פשתן, שכל אלו מרבין שלהבת. וקושרין במשיחה, לינאל בלע''ז, כלומ', קושרין בחוט של משיחה בראשי כלונסות. מאין היו משיאין משואות. כלומ', מה שם ההרים, מהר המשחה היו מתחילין הוא הר הזתים שעל פני ירושלם, ועומד שם עד שרואין ועושין כך בהר עבאי. ובית בלתין הר סמוך לגולה והוא פום בדיתא, והם היו מודיעין לכל בני מדינות בבל. כמדורת אש, לשון הסק גדול. ובבריתא [כ''ג ע''ב] תני שהיה בין הר להר שמנה פרסאות, דשלטא עינא לראות סימן מרחוק שמנה פרסאות. [רבינו יהונתן מלוניל].
-----
מוליך ומביא מעלה ומוריד. שלא יטעו לומר שהוא כוכב, דאמר ר' יוסי חזינא דנחית וסליק חזינן כוכבא דאיזל ואתי [ירושלמי בפרקין ה''ב]. [תוספות ישנים].
-----
מוליך ומביא מעלה ומוריד. ירוש' א''ר זעירא דלא יהוון סברין דהוא סככא א''ר אסי חמינן כוכב דסליק ונחית חמינן כוכבא דאזיל ואתי. [חידושי הר''ן].
-----
@ כ''ג ע''א.
במאור דף ה': ד''ה אפילו הכי. [כתוב שם]. דכי מקלע חדש חסר בערב שבת ולא עבדינן למוצאי שבת לא אתי למימר מלא הוא ואתנוסי הוא דאתנוס, דלא שבקי חדש חסר דשכיח וידעו ביה כולי עלמא [דלא עבדינן ביה משואות ותלו באונס שכרות] כו'. אמר אברהם. אין בזה חדוש והתינוקות יודעין כן. [כתוב שם לראב''ד].
-----
אתנוסי אתנוס. אבל השתא דעבדינן אחסר ולא אמלא, ליכא למיחש דילמא מקלע ר''ח חסר בערב שבת, דאי עבדי למוצאי שבת משואות מידע ידעי דחסר הוא, ואי לא עבדי ידעי דמלא הוא, דלא אתי למיטעי ולומר דילמא חסר הוא ואתנוסי הוא דאיתנוס, דיש לנו לתלותו קודם דמלא משיתנוס. [תוספות ישנים].
-----
אמרי זימנין דמיתנסי בי דינא כו'. אי קשיא והשתא דאמרי' אחסר עבדי' אמלא לא עבדי' אכתי איכא למיחש דאי מיקלע יום שלושים בשבת ולא נראה החדש בזמנו ועיברוהו ולא עבדי משואות למוצאי שבת אתי נמי למיטעי דאמרי מלא הוי ומש''ה לא עביד משואות למו''ש או דילמא חסר הוה וראוי הוה דליעביד למו''ש ואיתנוסי הוא דאיתנוס והילכך ניעבד בין אמלא בין אחסר וליעביד משואות למו''ש וידעו דמעובר הוא ואי לא ניעבד ידעי דהוה חסר. תשובה כיון דחוק קבוע הוא בכל חדשי השנה דאמלא לא עבדי' לא תלי באיתנוסי אלא אמרי בודאי מדלא עביד במו''ש מלא הוה אבל כי הוה אמרי' דניעבד בין אמלא בין אחסר כו' התם ודאי איכא למטעי באיתנוסי כיון דבכל חדשי השנה עבדי נמי אמלא ומש''ה מקשה וניעבד אמלא ולא ניעבד אחסר דהשתא [אי] לא עבדי למו''ש לא תלי באיתנוסי אלא בכל חדשי השנה חסירין דלא עבדי. [תוס' רי''ד].
-----
או דלמא מלא הוא והאי דלא קא עביד השתא אתנוסי הוא דאתנוס. וא''ת השתא נמי כי עבדינן אחסר ולא עבדינן אמלא כי מקלע יום ל''א בשבת והוא מלא דלא עבדינן כלל אתי למטעי ואמרי דלמא האי חסר הוא והאי דלא עביד בערב שבת משום דלא אפשר והאי דלא עביד נמי במוצאי שבת אתנוסי הוא דאתנוס או דלמא חדש מלא הוא. י''ל כי עבדינן בין אמלא בין אחסר השתא דלא עבדינן הוה מלתא דלא שכיחא דלא ידעי לה כולי עלמא הלכך איכא למיחש דילמא תלו לה באונס אבל השתא דלא עבדינן אמלא כלל כיון דכולי עלמא ידעי דאמלא לא עבדינן לא שבקי מידי דשכיח וידעי ביה כולי עלמא ותלי בשכרות דלא שכיח. [חידושי הר''ן].
-----
ולעביד אמלא ולא לעביד אחסר כלל פי' שלא יהיו לעולם משיאים משואות מפני שאם היה אלול מלא משלשים יום וב''ד מקדשין יום ל''א ומשיאין משואות לאורתא [ליל ל''ב] (ויודעים העם כשמשיאין לאורתא שהיום שעבר שהוא יום ל''א) ראש חדש היה ובזמן שמגיע ליל ל''ב ואינם רואים משואות יודעים שחסר היה אלול ויום ל' היה ראש חדש וזהו פי' ולעביד אמלא ולא לעביד אחסר. ודחי אביי אמר גזרה משום בטול מלאכה פי' אם תאמר שאין משיאין משואות על חדש חסר אלא על מלא בליל שנים ושלשים ואין מתבאר לעם אם חסר היה אלול אם לא עד ליל שנים ושלשים אם ראו המשואות בליל ל''ב יודעים שמלא היה אלול מל' ויום ל''א היה ראש חדש ואם לא ראו משואות יודעים שחסר היה ומשום הכי לא השיאו כלל ל''ב כדקאמ' ולא לעביד אחסר כלל נמצאו העם בטלים שני ימים בכל שנה בין היה אלול מלא בין חסר לדבריך מפני ששובתים שני ימים יום ל' שמא היה חסר אלול ויום ל''א שמא מלא היה מפני שאינם יודעים אם מלא היה אם חסר עד ליל ל''ב אם ראו משואות יודעים שמלא היה ובטוב עשו ששבתו יום ל''א ואם לא ראו משואות יודעים שחסר היה ומשום הכי לא השיאו כלל ויפה עשו ששבתו יום שלשים אבל יום ל''א חול היה. הנה לדבריך דאמרת לעביד אמצלא ולא לעביד אחסר נמצאו בטלים שני ימים בין אם היה מלא בין אם היה חסר אבל אם תאמר דאחסר משיאין אמלא לא משיאין נמצאו משיאין באחד ושלשים יום אם היה חסר מפני שאלול כ''ט [יום] ראש השנה [יום ל'] משיאין לאורתא ליל ל''א נמצאו העם אם היה אלול חסר אינם בטלים אלא יום ל' לאורתא ליל ל''א רואים את המשואות ויודעים שהיום שעבר שהוא יום שלשים קדוש. הא למדת דאם היה חסר אינם בטלים אלא יום א' יום שלשים אם משיאין בליל ל''א ואם היה מלא אין משיאין בליל ל''א (ויודעים שמלא היה אלול) נמצאת אומר לדברי האומר אחסר משיאין אמלא אין משיאין אם היה אלול מלא בטלים שני ימים ואם חסר בטלים יום א' ולדברי האומר לעביד אמלא ולא לעביד אחסר בין היה אלול [מלא] בין היה חסר שני ימים בטלים והיינו דאמרי' גזרה משום בטול מלאכה לעם. [פירוש הרמב''ם].
-----
ולעביד אמלא ולא לעביד אחסר. פי' רש''י דאי איקלע ר''ח חסר בע''ש אי חזו משואות למוצאי שבת ידעי דמלא הוא, ואי לא חזו משואות ידעי דחסר הוא, דלא אתי למיטעי למימר מלא הוא ואיתנוס הוא דאיתנוס, דלעולם יתלו דחסר מבאונס. [תוספות ישנים].
וראש חדש אינו אסור בעשיית מלאכה כמו חולו של מועד. והא דאמרי' בראש השנה [כ''ג ע''א] גזרה משום בטול מלאכה לעם, לאו על בטול דעשיית מלאכה קאמר, אלא משום ספקא שלא ראו המשואות ובטלו העם ממלאכתן וימתינו לשאול אם היה היום ראש חדש או מחר וילכו בטלין, אבל אין בו איסור מלאכה. והיינו נמי דאמרי' במגלה [כ''ב ע''ב] כל שיש בו בטול מלאכה לעם כגון תענית צבור ותשעה באב קורין שלשה, וכל שאין בו בטול מלאכה לעם כגון ראש חדש וחולו של מועד קורין ארבעה והאי דאמרי' בטול מלאכה לעם על תוספת תפלה ותחנונים שאין בראש חדש וחולו של מועד כמו תענית, ולא בטול מלאכה ממש, דהא ראש חדש לא דמי לחולו של מועד, שראש חדש מותר במלאכה, וחולו של מועד אסור. אבל בנשים מנהגא בראש חדש [ד]לא עבדי עבידתא, וכן מפורש בירושלמי [פסחים פ''ד ה''א] נשיא דנהגין דלא למיעבד עבידתא באפוקי שבתא אינו מנהג, עד דתתפני סדרא מנהג, בשני ובחמשי אינו מנהג, עד דתתפני תעניתא מנהג, בערבותא אינו מנהג מן מנחתא ולעילא מנהג, בריש ירחא מנהג, אמר ר' זעירא אילין נשיא דנהגין דלא למשתא חמרא מן דאב עליל מנהג, שבו פסקא אבן (סתום) [שתייה] מאי טעמא כי השתות יהרסון. וגרסי' נמי בירושלמי בפרק מקום שנהגו ר' אליעזר בשם ר' אבין אמר כל דבר שאינו יודע שהוא מותר וטעה בו באסור ונשאל [מתירין לו, וכל דבר שיודע שמותר ונהג בו באיסור ונשאל] אין מתירין לו, כל הדברים תלו אותן במנהג, נשיא דנהגן דלא למעבד עובדא בריש ירחא מנהגא, ודלא למעבד באפוקי שבתא עד דתתפני סדרא מנהג. [האשכול — דפוס י%ם, הלכ' ר''ח].
-----
משום בטול מלאכה לעם שני ימים טובים. פרשתי לה [ב]ראש השנה. אבל רבינו יוסף טוב עלם מפרש לה אכל חדשי השנה, שלנשים נאסר. ומתנה הוא להם, דגרסינן בפרקי דרבי אליעזר בן הורקנוס [פמ''ה] דן דין אהרן בינו לבין עצמו אמר אם אני אומר להם תנו לי כסף וזהב מיד הם מביאים אלא אמר תנו לי נזמי בניכם ונשותיכם בין כך ובין כך הדבר בטל שמעו הנשים ולא קבלו עליהן לתת נזמיהן לבעליהן אמרו להם רוצים אתם לעשות פסל ומסכה אשר לא יועיל ולא יציל. ונתן להם הקדוש ברוך הוא [שכרן בעולם] הזה לנשים שמשמרין ראשי חדשים יותר מן האנשים ולעתיד לבוא הקדוש ברוך הוא מחדשן שנאמר [תהלים ק''ג] המשביע בטוב עדיך וגו' שמתחדשים כנשר. וראיה מדכתיב [ש''א כ'] אשר נסתרת שם ביום המעשה, ומתרגמינן ביומא דחולא. ואני מוסיף להביא דתניא ומייתי לה פרק שלישי דמגילה [כ''ב ע''ב] זה הכלל כל שיש בה[ם] ביטול מלאכה לעם כגון תענית צבור ותשעה באב קורין שלשה ושאין בהם ביטול מלאכה לעם [כגון ראשי חדשים וכו'], מפני שהנשים בטלות בלאו הכי, ונשים נמי בכלל עם. ובההיא גמרא נמי אמרינן יום טוב דאסור בעשיית מלאכה קורין חמשה, פירוש שאסור גם לאנשים. תנן בפרק בתרא דתענית [כ''ו ע''א] כל יום שיש בו הלל אין בו מעמד שחרית קרבן מוסף אין בו בנעילה וכו', וגרסינן עלה התם בתלמוד ירושלמי [ה''ג] מתניתא דרבי מאיר דאמר רבי מאיר מתפללין וקורין ומתפללין וקורין ברם כרבנן מתפללין וקורין מתפללין והולכין להם הא מוסף יש בו. אית תנוי תני ומחלף רבי יעקב בר [אחא] בשם רב יוסי כמתניתין. (וסימונך דסביר') אמר רבי יוחנן מפני סעודת ראש חדש אמר רבי אליעזר על שם כל התדיר מחבירו קודם לחבירו וקרייה מסיע לרבי יוחנן דכתיב [ש''א כ'] ויהי ממחרת החודש השני ויפקד מקום דויד אין תימר תרין ירחין הוון והא כתיב [שם] מדוע לא בא בן ישי גם תמול גם היום אל הלחם. אמר רבי יוחנן ר' מפקד לאולין דכנישתא [ד]כופרא סבון מטיל עד דממא ואתינו מדבריו זמנו ועיבורו, משמע שהיו עושין סעודת שמחה בראש חדש. ובפרק קמא דמגילה בירושלמי [ה''ד] גרסינן קריית מגילה ותרומת שקלים מקדימין ולא מאחרין סעודת פורים וסעודת ראש חדש מאחרין ולא מקדימין. ובפרק החליל [נ''ד ע''ב] גרסינן בגמרא דידן לידע שהוקבע ראש חדש בזמנו. ובפרק מקום שנהגו בירושלמי [ה''א] גרסינן כל הדברים תלו אותן במנהג נשיא דנהגו [דלא] למיעבד עבידתא באפוקי שבתא מנהג וכו' עד ביומא דירחא מנהג. [ראבי''ה סימן תק''ל0[)]].
-----
מטעם ביטול מלאכה לעם שני ימים. פי' רש''י בראש השנה, ואומ' הר''י דה''ה איכא לפרושי בכולהו חדשים דעלמא, שהרי כל ר''ח נמי איכא בטול מלאכה, כדאמרי' במגילה [כ''ב ע''ב] בר''ח ובחול המועד דאיכא בטול מלאכה לעם קורים ד'. וכן יש אומרים [פדר''א פמ''ה] דנשים נצטוו שלא לעשות מלאכה דכשאמר [שמות ל''ב ב'] אהרן לעם פרקו נזמי הזהב אשר באזני נשיכם לעשות העגל, וכתיב [שם ג'] ויתפרקו העם את נזמי הזהב אשר באזניהם, אבל הנשים לא הבינו, לפיכך הוסיף להם המקום י''ט בראש חודש. [תוספות ישנים].
-----
במכילת' בפלוגתיה דר' יאשיה ור' יונתן, ר''ח יוכיח שיש בו קרבן מוסף ומותר בעשיית מלאכה מה לר''ח שאינו נקר' מקרא קודש תאמר בחולו שלמועד שנקר' מקרא קודש. והואיל וקרוי מקרא קודש דין הוא שיהא אסור בעשיית מלאכה. ועוד תנן [מגילה כ''ב ע''ב] זה הכלל בכל יום שיש בו ביטול מלאכה לעם ואין בו קרבן מוסף כגון תענית צבור וט' באב קורין ג', ושאין בו ביטול מלאכה לעם ויש בו קרבן מוסף כגון ראשי חודשי' וחולו שלמועד קורין ד'. למדנו מאלה שר''ח מותר בעשיית מלאכה. אב''ן. ומה שנהגו הנשים שאינן עושות מלאכה אינו אלא בתורת מנהג כדאמ' בירוש' דפ' מקום שנהגו, כל הדברים תלו אותן במנהג נשייא דלא למעבד עבידתא בריש ירחא מנהגא, ודלא למעבד מלאכה באפוקי שבתא עד (דמתעני) [דתתפני] סידרא מנהגא, ודלא למעבד עד דתתפני תעניתא מנהגא. ודאמרי' בר''ה [כ''ג ע''א] נעביד משואות אמלא ולא נעביד אחסר, ומשנינן משום ביטול מלאכה לעם שני ימים מנשים ר''ל שהם עם בפני עצמן. ומצאתי טעם למנהג בפרקי דר' אליעזר, ויאמר להם אהרן פרקו נזמי, ושמעו הנשים ולא רצו לתת נזמיהן לבעליהן, ואמרו להם אתם רוצין לעשות פסל ומסכה שאין בו כח להציל, ונתן להן הקב''ה שכרן בעולם הזה שהן משמרות ראשי חדשים יותר מן האנשים, ולעולם הבא שהן עתידות להתחדש בראשי חדשי'. ועוד מצא' על שלא רצו להביא נזמיהן לעגל והביאו נדבתן למלאכת המשכן בזריזות שנ' ויבואו האנשי' על הנשי', והוקם המשכן בא' בניסן נתן להם הקב''ה שכרן לעשות י''ט בר''ח ניסן ובשאר ראשי חדשי'. אב''ן. [המנהיג הלכ' הלל].
-----
ר''ח אסור במלאכה לנשים. בפרק הקורא את המגילה עומד [כ''ב, ע''ב] אמרי' זה הכלל כל שיש בו ביטול מלאכה לעם כגון תענית צבור וט''ב קורין ג' ושאין בו ביטול מלאכה לעם כגון ר''ח ומועדין קורין ארבעה. פירש''י כל שיש בו ביטול מלאכה במה שמאחרין בביהכ''נ כגון ת''צ מותרים במלאכה רוב ת''צ חוץ משל גשמים אמצעיות ואחרונות אבל רוב תעניות של ציבור מותרין במלאכה וט''ב נמי מותר במלאכה אלא במקום שנהגו. ר''ח אין בהם ביטול מלאכה כ''כ (אלא) שאין הנשים עושות מלאכה בו. וה''נ אמרי' בפרק אם אינן מכירין בר''ה [כ''ג, ע''א] גבי משיאין משואות משום ביטול מלאכה לעם שני ימים. ושמעתי מפי מורי הזקן זצ''ל שנתנה להם מצוה זו לנשים בשביל שלא פרקו נזמיהם לעגל ומקרא מלא הוא דכתיב אשר נסתרת שם ביום המעשה ותרגם יונתן ביומא דחולא והתם גבי ר''ח הוה דקאמר ליה מחר חודש וקרי לערב ר''ח יום המעשה אלמא ר''ח לאו יום מעשה הוא. ואמר בירושלמי פ''ק דתענית [הלכה ו'] ופרק מקום שנהגו [הלכה א'] כל הדברים עושין אותן כמנהג נשיא דנהגין דלא למיעבד עובדא במפקי שבתא אינו מנהג עד דפני סידרא מנהג פי' סדר קדושה בתנייתא ובחמשיתא אינו מנהג עד דתתפני תעניתא מנהג ביומא דערובתא אינו מנהג מן המנחה ולעיל מנהג ביומא דריש ירחא מנהג, כלומר נשים שנוהגות שלא לעשות מלאכה בר''ח מנהג כשר וישר. וראיתי כתוב שיש בפרקים דר' אליעזר שהקב''ה נתן לנשים שכר לשמור ר''ח על שלא חטאו במעשה העגל ולעת''ל הקב''ה מחדש אותן כעין ר''ח שנאמר כי כאשר השמים החדשים והארץ החדשה וגו' [ואומר] תתחדש כנשר נעוריכי תדע לך שבכל חודש וחודש האשה מתחדשת וטובלת וחוזרת לבעלה והיא חביבה עליו כיום החופה כשם שהלבנה מתחדשת בכל ר''ח והכל מתאוין לראותה כך האשה בשהיא מתחדשת בכל חודש בעלה מתאוה אליה וחביבה לו כאשה חדשה, כלומר ולכך הוי ר''ח יום טוב של נשים. [או''ז הלכ' ר''ח סימן תנ''ד].
-----
מנהגנו בליל ראש חדש כשרוצין להתפלל תפלת ערבית בלחש. להכריז בקול ולומר זכרו ראש חדש. כדי להזכיר לצבור יעלה ויבא בתפלת לחש. והצבור עונין לששון ולשמחה לסימן טוב, לפי שהוא תחלת החדש וכדי להיות הנשים זריזות להפסיק מלאכתן מעתה. ומה שנהגו הנשים שלא לעשות מלאכה בראש חדש. מפורש הטעם בברייתא דרבי אליעזר. כשאמר אהרן (שמות ל''ב) פרקו נזמי הזהב אשר באזני נשיכם. שמעו הנשים ולא רצו ליתן נזמיהן. אלא אמרו להם אתם רוצים לעשות פסל ומסכה שאין בו כח להציל. ונתן הקב''ה שכרן של נשים בעולם הזה שהן משמרות ראשי חדשים יותר מן האנשים. ולעולם הבא הן עתידות להתחדש שנאמר תתחדש כנשר נעוריכי. ירושלמי נשיא דנהגין דלא למעבד עבידא בריש ירחא ודלא למעבד עבידא באפוקי שבתא עד דתתפני סידרא ובשני ובחמישי עד דתתפני תעניתא מנהג. לפי שכל הדברים תלו אותן במנהג. ומאחר שנהגו בו שלא לעשות מלאכה אין מתירין להן. וכשאנו עושים ראש חדש שני ימים נהגו הנשים שלנו לעשות מלאכה בראשון ולא בשני. [תניא רבתי סימן ל''ב].
-----
מה שנהגו הנשים שלא לעשות מלאכה בראש חדש על פי הירושלמי [תענית פ''א ה''ו] שכת' נשיא דנהיגי דלא למעבד עיבידת' מנהגא וכן נראה מתרגום יונתן ב''ע [שמואל א' פ''כ פס' י''ט] שתרגם אשר נסתרת שם ביום המעשה ביומא דחולא והיה עומד בר''ח נראה דלא היה מנהגם מקדם לעשות מלאכה בר''ח. ומהתלמוד שלנו נראה דאינו אסור כדאמרינן בשבת [כ''ד ע''א] מהו להזכיר של ר''ח וכו' או דילמא כיון דלא אסיר בעשיית מלאכה לא צריך וכו' הילכך מנהג הוא ונר' לי דלאותן שנהגו שלא לעשות מלאכה אין להן לעשו' שום מלאכה כי ראיתי כמה נשים טועות ואומרות אין לנו לטוות אבל נעשה מלאכה אחרת והיה להן או לאסור כל מלאכ' לפי מנהגן או להתיר כל מלאכה. [רבינו ירוחם ני''א ח''א].
-----
גזירה משום ביטול מלאכה לעם. נשים אין עושין מלאכה בר''ח בפרקי רבי אליעזר [פמ''ה] עיין פרק במה מדליקין [כ''ד ע''א]. ובכמה דוכתין. [האגודה].
-----
גזרה משום בטול מלאכה לעם. פירש''י ז''ל אין לך ראש השנה שלא היו מתבטלין בני הגולה ממלאכה שני ימים בין אמלא בין אחסר. והוצרך לפרש כן משום דבשאר ראשי חדשים ליכא ביטול מלאכה. וא''צ דאפילו בשאר ראשי חדשים היו רגילין שלא לעשות מלאכה לעם וכדאמרינן בפ' הקורא את המגילה עומד [כ''ב ע''ב] ושאין ביטול מלאכה לעם כגון ראשי חדשים וחולו של מועד קוראין ארבעה. אלמא לא היו נוהגין לעשות מלאכה בר''ח. ובפרקי דר' אליעזר אמרו שהוסיף הקב''ה י''ט לנשים בר''ח על שלא נתרצו במעשי העגל כדכתיב ויתפרקו את נזמי הזהב אשר באזניהם אבל נשיהם לא הביאו שלא נתרצו בכך. [חידושי הר''ן].
-----
קתרוס — אדרא — עיין בערך אדר. [הערוך ערך קתרוס]. ד' מיני ארזים הן ארז, קתרוס, עץ שמן וברוש, מאי קתרוס אמר רב אדרא, דבי ר' שילי אמרי זבליגא, ואמרי לה גולמיש ס''א כולמש — ותרג' ''גפר'' — קתרוס, פי' הוא מאילני סרק והוא גדול ומשלח פארות וענפים הרבה ואם מסייג בה הכרם אין חיה יכולה ליכנס בתוכה ומשתמר לעולם. [הערוך ערך אדרגא]. שיטה תרניתא — בע' שגא. [הערוך ערך תרניתא]. ברוש ברתא — ''כארזים עלי מים'' (במדבר כ''ד, ו') ת''י דמיין ומנטלין כבריתא, ''בכל עצי ברושים ובכנורות'', (שמואל%ב' ו', ה') תרג' בירתין ובכינרין ''בצלעות ברושים'' (מלכים%א' ו', ט''ו), ''ברוש תדהר ואשור'' (ישעיהו מ''א, י''ט). [הערוך ערך ברתא]. תדהר שגא, ותאשור — שורבינא. [הערוך ערך שגאגט]. ותאשור שורבינא — עיין בע' שגא. [הערוך ערך שרבינא]. אלמונים בוטמי — ''כאלה וכאלון (ישעיהו ו', י''ג) תרג' כבוטמא וכבלוט, ''תחת האלה'' (בראשית ל''ה, ד') תרג' [תחות] בוטמא. [הערוך ערך בטם]. אלונים — בלוטי. ''ויקח תרזה ואלון'' (ישעיהו מ''ד, י''ד) תרג' ונסיב תרז ובלוט, ''אלונים מבשן'' (יחזקאל כ''ז, ו') תרג' בלוטין ממתנן. [הערוך ערך בלוטגא]. אלמוגין — כסותא — פי' אלמוג כמו ''עצי אלמגים'' (מלכים%א', י', י''א) בל''י קורל ובלעז אלקורל. [הערוך ערך אלמוג]. אלמגים — כסיתא — פי' הוא אלמוג ובלעז קורלו. [הערוך ערך כסיתא]. ארונים — ערי — פי' ארנים [כמו] ''נטע ארן וגשם יגדל'' (ישעיהו מ''ד, י''ד). [הערוך ערך ארןגב]. ערונים — ערי — פי' בלעז לאורו, [הערוך ערך ערגז]. ערמונים דולבי — עיין בערך דלב. [הערוך ערך ערמוןגא]. ערמונים — דולבי — ''לח ולוז וערמון'', (בראשית ל', ל''ז) תרג' ודדלוב. [הערוך ערך דלב]. ''וצי אדיר לא יעברנו'', אמר רב יהודה אמר רב זו בורני  גדולה — ותרג' ''וצי אדיר — ובורני רבתי לא תגוזיניה, ''והשיבך ה' מצרים באניות'' (דברים כ''ח, ס''ח) תר''י בבורניא ואלפיא. [הערוך ערך ברןגב]. בר אמודאי — פי' בע' מד. פי' אדם שיודע לשוט תחת המים. [הערוך ערך בר אמודאי]. ונחית בר אמודאי, וקטר אטוני דכיתנא בכסיתא — פי' אדם שיודע לשוט על פני המים. [הערוך ערך מדגב]. פרוותא דמשמהיג — בע' משמהיג. [הערוך ערך פרוותא]. כל שיטה ושיטה שנטלו גויים מירושלים עתיד הקב''ה להחזירן לה, שנאמר ''אתן במדבר ארז שטה'', (ישעיה מ''א, י''ט), ואין מדבר אלא ירושלים, שנאמר ''ציון מדבר היתה ירושלים שוממה'' (שם ס''ה, ט'). [הערוך ערך שטגז].
-----
ארבעה מיני ארזים הם. תימא דבפ' לולב הגזול [סוכה ל''ז ע''א] אמר ר' יודא סוכה אינה נוהג אלא מד' מינים שבלולב, ופריך עלה מיהא דמכשיר ר' יודא לסכך בנסרים של ארז שאין בהם ד' טפחים, ומשני מאי ארז הדס כדרבה בר רב הונא י' מיני ארזים, והתשא לר' יודא אמר רב דלא חשיב אלא ארבעה מיני ארזים [ותו לא מאי איכא למימר. ושמא הכא לענין מקח וממכר] דיהיו העולם רגילים לקרותו ארזים, אבל שמא כולהו מודו די' מיני ארזים, ובירוש' [כתובות ספ''ז] קא חשיב כ''ד. [תוספות ישנים].
-----
עץ שמן אפרסמון. והא דכתיב [מ''א ו' כ''ג] ויעש הכרובים עץ שמן, ומתרגמינן אעין דזיתא. תרי עץ שמן הוי, דאפרסמון לאו עץ זית הוא, וכן כתיב [נחמיה ח' ט''ו] צאו אל ההר והביאו עלי עץ זית ועלי עץ שמן, אלמא עץ (שמן) זית לאו היינו עץ שמן. [תוספות ישנים].
-----
עץ שמן אפרסמא. ואע''ג דכתיב ויעש את הכרובים עץ שמן ומתרגמינן אעי דזיתא. תרי גווני עץ שמן נינהו דכתיב בעזרא צאו ההר והביאו עלי זית ועלי עץ שמן. ו[ב]מסכתא תמיד [פ''ב מ''ג] שנינו שעץ זית פסול למערכה ועץ שמן כשר. [חידושי הר''ן].
-----
ערמונים דולבי. פירש''י קאטניי''ת. וקשה דבפ' לולב [סוכה ל''ב ע''ב] גבי ענפיו חופין רובו פריך ואימא דולבא, ואנן חזינן דאילן שקורין קאטניי''ת לאו ענפיו חופין רובו. [תוספות ישנים].
-----
@ כ''ג ע''ב.
עד שיראה כל הגולה כול', מאי גולה, אמ' אביי פומבדיתא. מאי כמדורת אש, תנא כל אחד נוטל אבוקה בידו ועולה לראש גגו, ומוליך ומביא ומעלה ומוריד עד שהוא רואה כל הגולה לפניו כמדורת אש. אמ' ר' יוחנ' בין כל אחת ואחת שמונה פרסאות כמה הוו להו תלתין ותרתי. והא האידנ' טובא הוו, אמ' אביי איסתתומי איסתתום דרכי, שנ' [הושע ב'] לכן הנני סך את דרכך בסירים. [נ''א רב נחמן בר יצחק אמ' מהכא דכתיב [איכה ג'] נתיבותי עוה]. ואומ' שם] גדר דרכי בגזית. [פסקי הרי''ד].
-----
תניא רבי שמעון בן אלעזר אומר אף חרים (ובדר) [ובייר] גדר וחברותיה. אמר רבי יוחנן בין כל אחת ואחת שמונה פרסאות. א''ד ביני ביני הוו קיימין [ופליגא דתנא דידן, וא''ד להך גיסא דארעא דישראל הוו קיימין.] מר חשיב דהאי גיסא ומר חשיב דהאי גיסא ודהאי גיסא. ותנא דידן מאי טעמא לא קא חשיב הני, אמר לך הני בהנך גיסא דארץ ישראל קיימי, וכי היכי דעבדי בהך גיסא עבדי בהך גיסא. נראה שחרים (בדר) [בייר] וגדר הם שלשה העיירות שקצתם היום אצל קצת למזרח. תחלה הוא גדר לצד הערבה, ולמזרחו (בדר) [בייר], והיא עיר על הר, ולמערבו בקעה עמוקה, וקורין לה היום בדר. ואל מזרח (בדר) [בייר] הוא חרים על הר לדרומו נחל, בתוכו עין טובה, וקורין לו היום חברם. ושלשתן סמוכות בין כל אחת כשתי שעות. ורבי שמעון בן אלעזר היה בקי באותה הארץ שהרי גדר מקום לימודו היה וכדלעיל. (תענית כ' א') והוא שאמר רבי שמעון בן אלעזר סבר הני ביני ביני קיימין, ובארבע פרסי הוא דשלטא עינא. [גם זה הכריחני לומר שאותן שלוש עיירות הנזכרות בתוספתא מס' שביעית (פ''ז הלכה ז') אי זהו הר שבעבר הירדן כגון חרים ונוי וגדור וחברותיה, שהם שלושת אלו העיירות שהזכרנו. דמרה דשמעתא ר' שמעון בן אלעזר הוא], ואם קראו גדר גדור גם כן קורין לצידון צידן. ומאי דאמרינן בגמרא הני כמה הוו תלתין ותרין, האידנא טובא הוו, כבר תירץ אביי איסתתומי איסתתם דרכה, מ''מ שלשתם מן הירמוך ולדרום הם על ההרים, ורבי שמעון בן אלעזר אחר החרבן היה ומן הכת האחרונה מחבורת המשנה. [כפתור ופרח לרבינו אשתורי הפרחי פ''י].
-----
כמה הו''ל ל''ב. תימה דבזמן דבית המקדש קיים נמי מרחקי טובא, כדמוכח פ''ק דתענית [י' ע''א] שהיה מהלך ט''ו ימים מירושלים עד סופה דא''י, דקאמר כדי שיגיע האחרון שבא''י לנהר פרת, וזה היה לצד בבל, דפרת בבבל הואי. ונראה לחלק בין מקדש ראשון למקדש שני, וכן משמע פרק אלו מציאות [ב''מ כ''ח ע''א]. [תוספות ישנים].
-----
חצר גדולה היתה בירושלם וכו'. ולשון יעזק, מלשון [ישעיה ה'] ויעזקהו, סייגו בגדר אבנים בעגול כמו טבעת, שתרגומו [שמות כ''ו כ''ד] עזקתא. שבה מתכנסין כל עידי הלבנה, וב''ד בודקין אותם אם דבריהם מכוונים אם לאו, וסעודות גדולות וכו', להראות שהם שמחים בהם. בראשונה לא היו זזין משם, לפי שיצאו חוץ מתחומן, וכל היוצא חוץ לתחום אין לו אלא ד' אמות. אבל אם הוא בדיר או בסהר שיש לו ד' מחיצות, יכול להלך את כלה, דכולה כארבע אמות דמיא. התקין רבן גמליאל וכו', שלא ימנעו לבא פעם שנית. [רבינו יהונתן מלוניל].
-----
מתני'. חצר גדולה היתה בירושלם ובית יעזק היתה נקראת, ולשם כל העדים מתכנסי' ובית דין בודקין שם, וסעודות גדולות עושין להם כדי שיהו רגילין לבוא. בראשנה לא היו זזין משם כל היום, התקין רבן גמליאל הזקן שיהו מהלכין אלפים אמה לכל רוח. ולא זו בלבד אלא אף חכמה הבאה ליילד, והבא להציל מיד הגייס ומן הנהר ומן הדליקה ומן המפולת, הרי אילו כאנשי העיר, ויש להן אלפים אמה לכל רוח. [פסקי הרי''ד].
-----
לא היה זזין משם כל היום כולו. פי' לפי שהוא חוץ לתחומו אין לו אלא ד' אמות, וכל החצר חשובה לו כד' אמות, כדתנן פ' מי שהוציאוהו גויים ונתנוהו בדיר [ערובין מ''א ע''ב]. והא דמשמע בההיא פירקא [שם מ''ז ע''ב] גבי דכרא דאתי מברכתא דכל העיר חשובה להם כארבע אמות, היינו בעיר שמוקפת חומה, והכא בירושלים לאחר שנפרצו בו פירצות חשוב כר''ה, כדאיתא פ' המוצא תפילין [שם ק''א ע''א]. [תוספות ישנים].
-----
בראשונה לא היו זזין משם כל היום כולו דהיוצא חוץ לתחום אין לו אלא ד' אמות ומיירי אחר שנפרצו פרצות בירושלם. דאי מוקפת מחיצות כל העיר כד' אמות. [האגודה].
-----
מתני' בראשונה לא היו זזין משם כל היום. פי' לפי שהיוצא חוץ לתחום אין לו אלא ארבע אמות וכל אותה חצר כארבע אמות דמיא. וא''ת ולמה לא היו מהלכין בכל העיר דהא אמרי' בערובין [מ''ז ע''ב] גבי הנהו דכרי דאתו למברכתא דכולי מברכתא כארבע אמות דמיא. י''ל הני מילי בעיר המוקפת מחיצה אבל כאן לאחר שנפרצו פרצות בירושלים עסקי' דחשבינן כר''ה בפ' המוצא תפילין. [חידושי הר''ן].
-----
ואם רוצה ללכת מעיר לעיר מותר ללכת עד אלפים אמה בכל צדדי העיר ואם רחוקה [אותה העיר] יותר מאלפים אמה, יקח עירוב שיהא בו משקל שמונה עשר גרוגרות מכל דבר שירצה חוץ ממים ומלח, ומברך ומניחו בסוף אלפים אמה רחוק מן העיר שלו, ומותר לילך [עד] אלפים אמה אחרים. אבל אם רוצה לילך להציל נפשות או ספר תורה מותר לילך יותר מאלפים אמה. [הפרדס לרש''י הלכ' עירובין].
-----
אמר ר' אמי [שבת קכ''א.] בדליקה היתירו לומר כל המכבה אינו מפסיד וכן הלכה דליכא דפליג עליה. ונכרי שבא לכבות אין מונעין אותו וגם אין אומר לו כבה ואל תכבה נמי אין אומר לו, אע''פ דידע גוי דישראל יתן לו שכר והוי כאלו עביד אדעתא דישראל, דנכרי אדעתא דנפשיה עביד ושרי. וישראל קטן שבא לכבות, אי עושה על דעת אביו דשמע מאביו דניחא ליה דליכבה אסור ואין שומעין לו, ואי לא שמע מאביו אלא הוא מעצמו עשה קטן אוכל נבילות וטריפות [הוא] ואין ב''ד מצווין להפרישו. וה''מ במקום שאין סכנת נפשות כגון שאין שם גוים אלא מעט ורובן ישראל או יד ישראל תקיפה על הגוים, אבל בזמן הזה שאנו מתי מעט בין הגוים וידם תקיפה ואפילו לא באו גוים אלא על עיסקי ממון אין אדם מעמיד עצמו על ממונו ואם יעמוד ישראל נגד הגוי יזרקנו כנגד הדליקה או יהרגנו ומותר לישראל לבא לכבות כדי להציל חבירו, כדתנן [ר''ה כ''ג:] התקין ר''ג הזקן שיש להן אלפים אמה לכל רוח ולא אילו בלבד אמרו אלא אפי' חכמה הבאה לילד והבא להציל מן (הגוים) [הגייס] ומן הנהר ומן המפולת ומן הדליקה הרי הן כאנשי העיר, והכא כיון דאיכא סכנת נפשות מצילין מן (הגוים) [הגייס] ומן הדליקה הוא. ותניא [עירובין מ''ה.] עיר הסמוכה לספר אפי' לא באו אלא על עיסקי ממון יוצאין עליה בכלי זיין בשבת דכיון דסמוכה לספר אם יעמדו ישראל על ממונם יהרגום ולא ייראו כיון דסמוכי לגוים אחרים וכ''ש אנו שאנו יושבים בתוכם שלא יראו מלהרוג ומחללין את השבת ומצילין. ואמר בפ' שני דמס' יו''ט [כ''ב.] בעא מיניה אביי מרבה מהו לכבות את הדליקה ביו''ט, היכא דאיכא סכנה לא תיבעי לך דאפי' בשבת שרי כי תיבעי לך משום איבוד ממון, ופשט ליה אסור. ותניא בפ' בתרא דיומא [פ''ד:] מכבין ומפסיקין מפני הדליקה בשבת משום ספק נפשות. (גירסת) [גרסינן ב]ירושלמי ביומי דר' אמי נפלה דליקה בעיר אפיק ר' אמי כרוז בשוקא דארמאי ואמר מאן דעביד לא יפסיד א''ר אלעזר קומי ר' אסי סכנה הוה אי סכנה הוית אפילו ר' אמי יטפי. [ראב''ן סימן שס''ג].
-----
שיהיו מהלכים אלפים אמה לכל רוח. והא דלא חשיב ליה בפ''ק דביצה [י''א ע''ב] גבי הנהו דהתירו סופן משום תחילתן. משום דאי הוה תני ליה לא שמעינן מידי שהרי תנינן ליה, והתם פריך תנינא ומאי קא משמל''ן, ומשני להו דאיצטריכו וכו'. [תוספות ישנים].
-----
מי שיצא ברשות ב''ד חוץ לתחומו כחכמה הבאה ליילד ומי שיוצא להציל וכיוצא בזה, יש לו אלפיים אמה לכל רוח מאותו מקום שהולך שם כאילו קנה שם שביתה, ואפילו אמרו לו בדרך כבר נעשה מעשה, יש לו אלפיים אמה לכל רוח מאותו מקום שנאמר לו. [עבוה''ק לרשב''א בית נתיבות שער חמישי].
-----
כל מי שיצא ברשות ב''ד כגון העדים שבאו להעיד על ראיית עדות לבנה וכיוצא בהם ממי שמותר להם לצאת לדבר מצוה, יש לו אלפים אמה לכל רוח באותו מקום שהגיע לו. ואם הגיע למדינה הרי הוא כאנשי העיר ויש לו אלפים אמה לכל רוח חוץ למדינה. לשון רבינו משה. [הבתים — שערי איסור הוצאה שער שבעה עשר].
-----
לישנא דצערא. פרש''י על שם שאסורים בזיקין, שאין זזין משם כל היום, והיינו קודם שהתקין ר''ג שיהיו מהלכין אלפיים אמה לכל רוח. וקשה מאי מייתי מסעודות גדולות הא ע''כ לא היו זזין משם כדתנן במתני'. ומפרש הר''י דמבעיא ליה אם המקום שהיו שם היה צריך להם, ומייתי ראיה מסעודות גדולות כדי שיהיו רגילין לעתיד לבא, ומסתמא כמו כן היה לשם בריוח. ועוי''ל, דמבעיא ליה אם נשנית משנתינו קודם שנפרצו פרצות בירושלים, ואז היו מהלכים בירושלים, ולא זזו משם דקתני במתני' מירושלים הוא דקתני. או לאחר שנפרצו בה פרצות ולא היו זזין מאותו חצר. [תוספות ישנים].
-----
כיצד בודקין את העדים וכו' לפני החמה, החמה הולכת לעולם ממזרח לדרום ומדרום למערב וממערב לצפון, וצפון סובב בלילה, לעולם בין בימות החמה בין בימות הגשמים. והלבנה (בחודשה) [בחידושה] שהיא דקה מאד, אינה  נראית לעין אדם, בעוד שהחמה בגבורתה, ובודאי העדים כשמעידים שראו את הלבנה בחדושה, לעת ערב ראוה, ששקעה החמה מערבית צפונית, וראו הלבנה שהולכת לעולם לפני החמה. ואם יאמרו לך שראוה בצפון, והיא לפני החמה, והיא לעת ערב, ויש מן הדין לקבל עדותן שאפשר להיות כדבריהם, ואם יאמרו בדרום אין מן הדין לקבל עדותן, שהרי חצי היום כשראוה, ואין כח באדם לראות חדושה בעוד שהחמה בחצי הרקיע, אלא סמוך לשקיעת החמה. זה הדין בימות החמה שהולכת החמה שלש רוחות ביום ביום מזרח ודרום ומערב, ובלילה צפון לבדו. אבל בימות הגשמים, שאין החמה הולכת ביום אלא סוף מזרח ודרום כלו, ובתחלת מערב שוקעת, אם יאמרו בדרום ראינו אותה בעת ערב, נאמנין, שהרי שוקעת החמה לסוף דרום, והלבנה סמוך לה מלפניה לצד מערבית דרומית. אבל אם יאמרו בצפון לעת ערב ראינוה, זה אי אפשי', שהרי עד חצי הלילה אינה בצפון. ולפני החמה ולאחר החמה, בדיקה שנית היא, ומפר' בגמ', על פגימת הלבנה שואלים אותם, אם פונה לחמה ואם לאו. ואם יאמרו פונה לחמה, אין נאמנין, דמילתא דלא אפשר היא, דאמ' מר מעולם לא ראתה החמה פגימת הלבנה ולא פגימת הקשת. ואם יאמרו שאחורי הפגימה לחמה, נאמנין, וכן אמת הוא לעולם. ומשום דקשיא ליה לגמ' (לצופנה) [לצפונה] היינו לפני החמה, לדרומה הינו לאחר החמה, הוא דפרשה הכי, לענין פגימתה. והכי פרו', לפני החמה הינו לצפונה, שהרי אין נכון לבדוק ולשאול אם לצפונה או לדרומה, אלא בזמן ששניהם החמה והלבנה במערב, שאם היא בדרום אינה יכולה להיות לא לצפונה ולא לדרומה, אלא או למזרח או למערב, וכשהן במערב אם לפני החמה הינו לצפונה, שהרי לצד צפון הם הולכים, ואם לאחריה הרי זה לצד דרום. [רבינו יהונתן מלוניל].
-----
כיצד בודקין את העדים, זוג שבא ראשון בודקין אותו ראשון, ומכניסין הגדול שבהן, ואומ' לו, אמור כיצד ראיתה את הלבנה לפני החמה או לאחר החמה לצפונה או לדרומה, [וכמה היה גבוה, ולאן היה נוטה וכמה היה רחב] אם אמ' לפני החמה לא אמ' כלום. היו מכניסין את השיני, ובודקין אותן אם נמצאו דבריהן מכוונין, עידותן קיימת, ושאר כל הזוגות שואלין אותן ראשי דברים, לא שצריכין להם, אלא שלא יצאו בפחי נפש, כדי שיהו רגילין לבוא. ראש בית דין אומ' מקודש, וכל העם עונין אחריו מקודש מקודש, בין שנראה בזמנו בין שלא נראה בזמנו מקדשין אתו, ר' אלעזר בר צדוק אומ' אם לא נראה בזמנו אין מקדשין אותו, שכבר קידשוהו שמים. כיצד ראית את הלבנה כול'. אילו שאילות תלויות בחכמות השמים, ומי שאינו בקי בחכמה לא יוכל לעמוד עליהם. ורבינו משה בן מיימון כתב על סדר המועדים שחיבר על אילו השאילו' חכמות גדולות. [פסקי הרי''ד].
-----
לפני החמה או לאחר החמה. פי' המורה הלבנה אינה נראית לעולם ליום למ''ד אלא סמוך לשקיעת החמה כו'. וקשיא לי אם סמוך לשקיעת החמה נראית מתי ילכו ויעידו לב''ד ומתי יחקרו עדותם ויקדשו את החדש והיכי תנן שעל מהלך לילה ויום מחללין את השבת אלמא נראית היא לפעמים בלילי שלשים. וכלל אומר כי הדברים האלה הם תלוים בחכמת השמים ומי שלא יהי' בקי בחכמת השמים לא ידע אלה הסודות ולדידי חזי לי ספר המועדים שעשה רבינו משה בר מימון זצוק''ל מביא באלה השאלות שהיו בודקים את העדים חכמות נוראות ונפלאות והאריך בהם כמה וכמה ואחרי שהי' מאריך ומרבה לדבר חכמות הי' אומר וזהו שאמרו חכמים לפני החמה או לאחר החמה ועוד הי' מרבה לדבר ולבסוף אומר וזהו שאמרו חכמים לצפונה או לדרומה וכן על כולם ואין חכם בעולם שיוכל לעמוד על דבריו אך מי שיהי' בקי בחכמת השמים הילכך מי שאינו בקי בחכמות השמים אינו בקי באלה הסודות וגם לא מה שאמרנו בפ' שעבר עשרים וארבע שעי מיכסי סיהרא וגם לא מה שנאמר לפנינו פעמים בא בקצרה פעמים בא בארוכה שכל אלו הם סודות נעלמים בחכמות השמים. [תוס' רי''ד].
-----
[לפני החמה או לאחר החמה וכו'. כתב הר''ם] הנה נתבאר לך למראית עין [ארבע ראיות שאינן דומות זו לזו בפגימתה], ושהפגימה נעשית [לפני החמה ולאחר החמה ולצפונה ולדרומה, והוא גופו במקום אחד לפני השמש כמו שהוא אחר המולד. וזה] ששואלין אותם [על ארבע הצורות הללו] לאו למימרא שאפשר שיהא כך. שאין לעולם פגימתו אלא לאחריה. ושואלים אותם דברים שאי אפשר להיותן, לידע אם עידי שקר הם אם לאו. כמה היה גבוה וכו'. כתב הר''ם, דבר ידוע הוא שהעומד בשדה מרחוק רואה הרקיע כאילו נוגע בראש ההר או בראש הגדר. וכן נמי העומד מרחוק רואה את הירח [כאילו הוא קרוב בהר] או בגדר. וכך שואלין אותם, באיזה מקום היית כשראית אותו. אם אמ[רו במזרח היינו] אומרים להם גבוה היה או נמוך. אם אמרו גבוה עידי שקר הם, שהירח [במערב] כמו שאמרנו והם במזרח. וכבר פירשנו שהעומד מרחוק רואה את הירח כאילו [נוגע בראש ההר] או בראש הגדר. ואם אמרו נמוך [היה] עידי אמת הם מפני שהם במזרח והוא במערב והעומד מרחוק רואה את הירח כאילו נוגע בראש ההר או בראש הגדר. וכן נמי אם אמרו במערב היינו, אם אמרו גבוה היה הם עידי אמת, מפני שהם [קרובים] ממנו וגבוה רואין אותו. ואם אמרו נמוך היה, הם עידי שקר, מפני שאינו נראה נמוך אלא למי שהוא רחוק ממנו. וכמה היה רחב. פירוש אם היו יודעים ב''ד ששעות יתירות בינו ובין המולד, כגון אם היה המולד בליל כ''ט בארבע שעות בלילה, וראוהו בליל שלשים, שיש בינו ובין המולד עשרים שעות, בידוע שרחב ראוהו. אבל אם היה המולד יום כ''ט קודם חצות וראוהו ליל שלשים, שנמצא לו משנולד שש שעות, בידוע שלא ראוהו רחב. ולאן היה נוטה. פירוש לאיזה צד מן העולם היה נוטה. [רבינו אברהם מן ההר].
-----
כמה היה גבוה וכו'. ומפרש בגמ' [כ''ד ע''א] אחד אומ' גבוה שתי קומות או שתי מרדעות, ואחד אומ' שלש. עדותן קימת. דרך העדים דטעו באומדנא השליש. אבל אחד אומ' שלש ואחד אומ' חמש, עדותן בטלה, דעדות מוכחשת היא, דעל כך אין להם לטעות באומדנא. ולאן היה נוטה, קרן הפגימה אם למעלה לצד הרקיע, או למטה לצד הארץ. ואם אין דבריהם שוין עדותן מוכחשת. וכמה היה רחב [גליון. בכמה רחב] אומ' רחב גלגל הלבנה אם לכאצבע או לשתי אצבעות, ואם מכחישין זה את זה עדותן בטלה, עד שיבא שלישי שיאמר כאחד מהם בשוה, ובטל היחיד במיעוטו. אם אמ' לפני החמה, אפגימתה קאי. לא אמ' כלום, דאי אפשר כדפרישית, ואפי' היו שניהם שוין, והוא הדין לצפונא או לדרומא. אבל בשאר החקירות, אם היו שניהם שוין, מקבלינן להו, שהרי אין בהם לנו מסורת מאבותינו. שלא יצאו בפחי נפש, שיאמרו לשוא טרחנו שלא עשו על פינו דבר, ויהיו מוכשלין לעתיד לבא. [רבינו יהונתן מלוניל].
-----
במאור דף ה': ד''ה היינו. כתוב שם. לכך שאלנו בגמרא היינו לפני החמה היינו לצפונה וכו'. אמר אברהם. מה לו ולמופלא ממנו והצורך הניח כי יש להקשות שהרי בדרום עצמו או במערב יש חקירה אם עברה החמה משם והלבנה נראתה אחריה או עדיין היה לה לעבור שם והלבנה נראתה לפניה, ותהיה בדיקה זו לראות אם יכחישו זה את זה בענין הזה כמו שאר בדיקות שבמשנה, אלא שיש לתרץ כמו שכתוב בירושלמי [פ''ב הלכה ד'] א''ר יוחנן אפילו טועה שבטועים אינו טועה בדבר זה אלא פגימה קתני, רצה לומר שלא נחזיק אותן בהדיוטות, כי חרפה היא להם כי לפני החמה אין כדאי שום אדם לטעות בו, ולפיכך תלה לפני החמה ולאחר החמה בשתי רוחות דהיינו צפונה ודרומה שהוא דבר הראוי לטעות בו. [כתוב שם לראב''ד].
-----
היינו לפני החמה היינו לצפונה היינו לאחר החמה היינו לדרומה פי' כבר פי' למעלה שהירח קודם המולד הוא אחר השמש שעדיין לא נקבץ עמה ואחר המולד הוא לפני השמש שכבר נקבץ עמה והלך לפניה. ועל זה הקשינו היינו לפני החמה היינו לצפונה כלומר וכי בארבע רוחות מהלך אינו מהלך אלא בשני רוחות או לפני החמה כגון זאת הצורה [תמונה י'] או לאחר החמה כגון זאת הצורה [תמונה י''א]  ואין דרך שלישי אלא לפניה או לאחריה כמו [שכתבנו וכמו] שתראה מצורות הללו וזהו ששנינו לפניה או לאחריה לצפונה או לדרומה כיצד לצפונה וכיצד לדרומה. ופריק אביי לפגימתה קתני כלומר לעולם גופו של ירח או לפני השמש או לאחר השמש וזה ששנינו לצפונה או לדרומה אפגימתה קתני כלומר כשראית אותו פגימתו להיכן היתה לפני החמה כגון זאת הצורה [תמונה י''ב] או לאחר החמה כגון זאת הצורה [תמונה י''ג] (לצפונה כגון זאת הצורה [תמונה י''ד] או לדרומה כגון זאת הצורה [תמונה ט''ו]). הנה נתבאר לך למראית העין ארבע ראיות שאינם דומות זו לזו בפגימתה ושהפגימה נעשית לפני החמה ולאחר החמה ולצפונה ולדרומה והוא גופו במקום אחד לפני השמש כמו שהוא אחר המולד. וזה ששואלין אותם על ארבע הצורות הללו לאו למימרא שיהי' כך שאין [לעולם] פגימתו אלא לאחריה ושואלין אותם על דברים שאי אפשר להיותן לידע אם עידי שקר הם אם לאו. [פירוש הרמב''ם].
-----
עושה שלום במרומיו מעולם לא ראתה חמה פגימתה של לבנה. שמעתי מן הבקיאים בחכמות השמים שאין ללבנה שום אורה אלא לוקחת אורה מן השמש ובחצי החדש כל פני הלבנה רואים את החמה ובעבור זה היא מאירה כולה ונראית שלימה מיכן ואילך היא הולכך לצדדין ואין כל עיגולה רואה את החמה אלא מקצת ממנה והיא אז דקה ביותר ואין כח בעין לראותה והולכך ומתקרבת אצל החמה מעט מעט ובכל יום מוסיף אורה עד ט''ו בחדש שעומדתה עם החמה פנים אל פנים ומאירה כולה ועוד חוזרת ומתרחקת מעט מעט כמו שאמרנו וכיון שאין אור ללבנה אלא מה שלוקחת מן החמה היאך יכולה החמה לראות פגימתה של לבנה והלא הצד הרואה את החמה הוא המאיר והצד שאינו רואה הוא הפגום. אמר ר' לוי לעולם לית מזל חמי מן קומוי אלא כולהון סלקין כאילין דסלקין בסולמה הפוך פי' סדר המזלות טלה שור תאומים כו' פני הטלה אל שור ופני שור אל תאומים וכן כולן וכן שאחר טלה עולה שור נמצא שזנב טלה עולה תחלה ואח''כ ראשו ואחר שהשלים ראשו עולה זנב שור ולעולם שור אינו רואה טלה שכבר עלה ויתקנא בו אלא תאומים שמתחתיו וכן תאומים אינו רואה שור שכבר עלה אלא פניו אל סרטן שהוא תחתיו וכן כולן. [תוס' רי''ד].
-----
מעולם לא ראתה חמה לא פגימתה של לבנה ולא פגימתה של קשת. [האגודה].
-----
@ כ''ד ע''א.
גיירה קא משדיה ביה. אבל בלבנה אין לחוש אם רואה פגימת הקשת, דאין קשת נראה בלילה אלא ביום, [ואז הלבנה] כשרגא בטיהרא, ולא אמרינן עובדא גיריה קא משדיה. [תוספות ישנים].
-----
וכמה היה רחב פי' אם היו יודעין ב''ד ששעות יתירות בינו ובין המולד כגון אם היה המולד בליל כ''ט בארבע שעות בלילה וראוהו בליל שלשים שנמצא בינו ובין המולד עשרים בידוע שרחב ראוהו. אבל אם היה המולד יום כ''ט קודם חצות (וראוהו) ליל שלשים שנמצא לו משנולד שש שעות בידוע שלא ראוהו רחב. [פירוש הרמב''ם].
-----
ולאן היה נוטה פי' לאיזה צד מן העולם היה נוטה. ותני עלה לצפונה דבריו קיימין פי' אם אמרו (כי לצפון היה נוטה דבריו קיימין. ותנא חדא לדרומה דבריו קיימין פי' אם אמרו) כי לדרום היה נוטה דבריו קיימין. ולפי שנתקשו שתי ההלכות תריץ אביי לא קשיא כאן בימות החמה כאן בימות הגשמים. כבר פי' למעלה כי במזל שיהיה בו השמש [יראה בו] הירח בראש חדש ובימות הגשמים שהשמש מהלכת בדרום העולם הירח נמי (בדרום ובימות החמה שהשמש מהלכת בצפון הירח נמי) נראה בצפון. וצריך אתה לדעת ששנים עשר מזלות אינן סובבין על הארץ כמו שסבב חוט על כדור מן המזרח למערב שאלמלא כן הוא אי אפשר שהלך השמש לא בצפון ולא בדרום אלא בדרך אחד לעולם עולה ויורד מן המזרח למערב. ועוד שאלמלא היה דרכה מן המזרח למערב ואינה מהלכת לא בצפון ולא בדרום מפני מה אינה מגעת היום למקום שהגיעה אמש ואינה מגעת למקום שתגיע היום עד שס''ה ורביע יום וכדתנן בבראשית רבה אמר רשב''ג כל שהוא רוצה לידע שימות החמה שס''ה ורביע יום ישרט שריטות בכותל באחד בתקופת תמוז ולשנה הבאה וכו', ואי סלקא דעתך דדרך אחד יש לה מן המזרח למערב אמאי אינה מגעת היום למקום שהגיעה אמש. אלא המזלות אינן סובבין בארץ ממזרח למערב כמו שסבב חוט על כדור אלא סובבין ומשופעים חצי המזלות נוטה לצפון וחציין נוטה לדרום ומקצת השפוע נוטה בדרום ומקצתו בצפון ומעלה ראשונה ממזל טלה ומעלה ראשונה ממזל מאזנים הם סובבין בארץ כמו שתקיף חוט על הכדור אינן נוטין לא לצפון ולא לדרום מעלות הללו ומתחלת מזל טלה עד תחלת מאזנים נוטים לרוח צפון ומתחלת מאזנים עד תחלת טלה נוטים לרוח דרום. נמצאו שני מעלות הללו מעלה ראשונה ממזל טלה ומעלה ראשונה ממזל מאזנים מכוונים זה כנגד זה והם סובבים על דרך אחת מן המזרח למערב וחוט מהלכם הוא שקורין בלשון ערבי (ראירא מעדל אלוהר) [דאורא מעדל אלנצר פי' סביב יושר היום] נמצאו המזלות ששה נוטים כלפי צפון וששה נוטים כלפי דרום נמצאת השמש כשהיא [מהלכת] בתחלת מזל טלה והוא יום תקופת ניסן כמו שפי' עולה מן המזרח ושוקע במערב ואינה נוטה לא לצפון ולא לדרום אלא מהלכת באמצעו של עולם. מיום תקופת ניסן ואילך השמש מהלכת ונוטה כלפי צפון ומתרחקת מחוט אמצעו של עולם עד שהיא מגעת למעלה ראשונה ממזל סרטן והוא יום תקופת תמוז נמצאת רחוקה מחוט אמצעו של עולם ריחוק הרבה והוא בצפון. (מיום תקופת תמוז ואילך השמש הולכת ומתקרבת לחוט אמצעו של עולם והוא בצפון) עד שהיא מגעת למעלה הראשונה ממזל מאזנים נמצאת מהלכת נמי אותו יום באמצעו של עולם ואינו נוטה לא לצפון ולא לדרום והוא תקופת תשרי. מיום תקופת תשרי [ואילך] השמש מהלכת ונוטה כלפי דרום ומתרחק מחוט אמצעו של עולם עד שמגעת למעלה ראשונה ממזל גדי והוא יום תקופת טבת ובאותו יום נמצאת רחוקה מחוט אמצעו של עולם ריחוק הרבה והיא בדרום כדרך שהיתה בתקופת תמוז בצפון אותה מדה עצמה ומיום תקופת טבת ואילך הולכת ומתקרבת לחוט אמצעו של עולם (והיא מהלכת בדרום) עד שהיא מגעת למעלה ראשונה ממזל טלה וחוזרת לכמות שהיתה. נמצאת אומר אותן ששה מזלות שמהלכת ממזל טלה עד תחלת מזל מאזנים מהלכת בצפון והם ימות החמה ואותן ששה מזלות שמתחלת מזל מאזנים עד תחלת מזל טלה מהלכת בדרום והם ימות הגשמים. וצריך אתה לידע שיום תקופת תשרי ויום תקופת ניסן שהשמש מהלכת באמצעו של עולם היום והלילה שוים ותקופת תמוז שהשמש מהלכת בצפון רחוקה מחוט אמצעו של עולם ריחוק הרבה אותו יום אין בכל ימות השנה ארוך ממנו ולילו אין בכל לילות השנה קצר ממנו ותקופת טבת שהשמש בדרום רחוקה מחוט אמצעו של עולם ריחוק הרבה אותו יום אין בכל ימות השנה יום קצר ממנו ואין בכל לילות השנה ליל ארוך כיוצא בו. נמצאת אומר כשהשמש מהלכת באמצעו של עולם בתקופת ניסן ותשרי הלילה והיום שוים ויום תקופת תמוז שהשמש נוטה לצפון כמו שפי' היום ארוך והלילה קצר ויום תקופת טבת שהשמש נוטה בדרום היום קצר והלילה ארוך. ודברים הללו מפורשים במסכת עירובין פ''ד תמן תנינן תנו רבנן הבא לרבעה פי' לעיר מרובעת ברבוע של עולם נותן צפונה לצפון עולם ודרומה לדרום עולם וסימנך עגלה בצפון עקרב בדרום, כבר פי' שממזל טלה עד מזל מאזנים נוטים כלפי צפון ועגלה היא שור. ר' יוסי אומר אם אין יכול לרבעה [ברבועו של עולם פי' אם אינו יכול לרבעה] כמו שאמרנו בעגלה ועקרב שאין הכל יודעין צורת המזלות והמחנות ברקיע מרבעה כמין תקופה כלומר יש לו נמי דרך שידע בו צפון עולם ודרומו מן השמש שהוא דבר גלוי לכל וידוע כיצד חמה יוצאת ביום ארוך ושוקעת ביום ארוך פי' ביום תקופת תמוז כמו שאמרנו זהו פני צפון חמה יוצאת ביום קצר ושוקעת ביום קצר זהו פני דרום. בתקופת ניסן ותשרי חמה יוצאה בחצי מזרח ושוקעת בחצי מערב כלומר אינה נוטה לא לצפון ולא לדרום שנאמר הולך אל דרום וסובב אל צפון, הולך לדרום ביום וסובב לצפון בלילה, דבר זה ברור שבזמן שהשמש נוטה לדרום למעלה מן הארץ ביום נמצאת כשמהלכת בלילה למטה מן הארץ נוטה [לצפון וכך נמי בזמן שהוא נוטה לצפון ביום ובלילה תחת הארץ נוטה] לדרום סובב סובב וכו'. אלו פני מזרח ומערב שפעמים מהלכתן ופעמים מסבבתן פי' יום תקופת תשרי ויום תקופת ניסן שהיא מהלכת בהן באמצעו של עולם בין למטה מן הארץ בין למעלה מן הארץ. הרי נתברר לך שהמזלות ששה נוטים לצפון וששה לדרום ואלו רצינו לפרש מפני מה בתקופת ניסן ותשרי היום והלילה שוים וכשהשמש נוטה כלפי צפון היום ארוך וכשהוא נוטה כלפי דרום היום קצר היינו מפרשים מיהו לא פי' אלא דברים שאנו צריכים להם במקום הזה ודברים הללו אשר פירשנו אי אפשר לצור צורה שיהא הדבר למראית העין. [פירוש הרמב''ם].
-----
כמה היה גבוה דבר ידוע שהעומד בשדה (במקום) מרחוק רואה את הרקיע כאלו נוגע בראש ההר או בראש הגדר וכך נמי העומד מרחוק רואה את הירח כאלו הוא קרוב בהר או בגדר. וכך שואלין אותם באיזה מקום היתם כשראיתם אותו אם אמרו במזרח הינו אומרים להם גבוה הי' או נמוך אם אמרו גבוה היה הם עידי שקר שירח במערב כמו שאמרנו והם במזרח. וכבר פי' שהעומד מרחוק רואה את הירח כאלו נוגע בראש ההר או בראש הגדר ואם אמרו נמוך הוא הן עידי אמת מפני שהם במזרח והוא במערב והעומד מרחוק רואה את הירח כאילו נוגע בהר [או בראש הגדר]. וכך נמי אם אמרו במערב היינו אם אמרו גבוה היה הן עידי אמת מפני שהן קרובין ממנו וגבוה רואין אותו ואם אמרו נמוך היה הן עידי שקר מפני שאינו נראה נמוך אלא למי שהוא רחוק ממנו. [פירוש הרמב''ם].
-----
ותני עלה לצפונה דבריו קיימים. פירוש שפגימתו לצפון דבריו קיימים. לדרום, לא אמר כלום. והתניא איפכא. ותריץ אביי לא קשיאן הברייתות, כאן בימות החמה כאן בימות הגשמים. כבר פירשנו למעלה כי במזל שיהיה בו השמש יהיה בו הירח בראש חדש. ובימות הגשמים שהשמש מהלכת [בדרום העולם] ירח נמי בדרום ובימות החמה שהשמש מהלכת בצפון העולם הירח נראה בצפון. וצריך אתה לידע ששנים עשר מזלות [אינן סובבין] על הארץ, כמו שסובב חוט כדור ממזרח למערב. שאילמלא כן הוא אי [אפשר] שהלך השמש לא בצפון ולא בדרום. אלא בדרך אחד לעולם עולה ויורד מן המזרח למערב. ועוד שאילמלא היה ממזרח למערב ואינה מהלכת לא בצפון ולא בדרום, מפני מה אינה מגעת היום למקום שהגיעה אמש. והיא אינה מגעת למקום שהגיעה היום עד שס''ה יום ורביע יום. והכי אמרי בבראשית רבה [פ' נח] אמר רשב''ג כל שהוא רוצה לידע שימות החמה [שס''ה ורביע יום יסרט בכותל באחד בתקופת תמוז ולשנה הבאה וכו']. ...ותקופת טבת שהשמש בדרום רחוקה מחוט אמצעו של עולם ריחוק הרבה, אין בכל ימות השנה יום קצר ממנו, ואין בכל לילי השנה לילה ארוכה ממנה. נמצאת אומר כשהשמש מהלכת באמצעו של עולם בתקופת ניסן ותשרי היום והלילה [שוין] ויום תקופת תמוז שהשמש נוטה לצפון כמו שפירשנו, היום ארוך והלילה קצר. ויום תקופת טבת שהשמש נוטה בדרום, כמו שפירשנו [היום קצר] והלילה ארוך. ודברים הללו מפורשים במסכת עירובין פרק חמישי [נ''ו ע''א]. תמן תנינן. תנו רבנן הבא לרבעה. פירוש לעיר. מרבעה ברבועו של עולם נותן [צפונה לצפון] עולם ודרומה לדרום העולם, וסימניך עגלה בצפון ועקרב בדרום. כבר פי' שממזל טלה עד מזל מאזנים נוטה כלפי צפון [ועגלה היא שור]. ר''י אומר אם אינו יכול לרבעה בריבועו של עולם. פי' אם אינו יכול לרבעה כמו שאמרנו בעגלה ועקרב, שאין הכל יודעין צורת המזלות והמחנות ברקיע. מרבעה כמין התקופה. כלומר [יש לו נמי דרך שידע בו] צפון עולם ודרומו מן השמש. שהוא דבר גלוי וידוע. כיצד חמה יוצאת ביום ארוך ושוקעת ביום ארוך. פירוש ביום תקופת תמוז, כמו שאמרנו זהו פני צפון. חמה יוצאה ביום קצר ושוקעת ביום קצר זהו פני דרום. בתקופת ניסן ותשרי יוצאה חמה בחצי מזרח ושוקעת בחצי מערב. כלומר אינה נוטה לא לצפון [ולא לדרום]. שנאמר הולך אל דרום וסובב אל צפון הולך אל דרום ביום וסובב אל צפון בלילה. דבר זה ברור, שבזמן שהשמש נוטה לצפון וכן נמי בזמן שהוא נוטה לצפון ביום ובלילה תחת הארץ נוטה לדרום. סובב סובב וכו' אלו פני מזרח ופני מערב שפעמים מהלכן ופעמים מסבבתן.0... [רבינו אברהם מן ההר].
-----
עדותן בטילה. דבין תלת לחמש לא טעו אינשי. אבל מצטרפין לעדות אחרת. אין עדותן בטילה מכל וכל. שאילו יעיד אחד מן השוק ואחד מהשנים עמו, וחבירו פסול לעולם. כתב רבינו שלמה ודין זה בשאר עדיות... עדותן בטילה, אלא אין מצטרפין זה עם זה. ראינוהו במים. והוא... רבינו שלמה גריס כוביתא דעיבא. ופירש [עיגול של עב לבן]. והר''ם גריס כוכביתא דעיבא. (ומנה) [כל] העם עונים [אחריו] מקודש החודש. אתם. אתם חסר הוא, וקרי ביה אתם. בטבלה. לוח. אולי היה מצוייר כל הגלגלים והמזלות וה[לבנה] ושבעה כוכבי לכת... שאינן יודעין מהו. כזו ראית או כזו ראית. ביארתי [למעלה]. וכו'. כלומר [ומי שרי וכו'] הביאור בעבודה זרה פרק כל הצלמים [מ''ג ע''א]. [רבינו אברהם מן ההר].
-----
אבל מצטרפין לעדות אחרת. איכא לפרושי לעדות ממון למ''ד [שבועות מ''ז ע''ב] ב' כיתי עדים המכחישות זה את זה שתיהן באות בפני עצמן ומעידות, ולמ''ד סהדי שקרי למה לי הוו מצו מצטרפי לעדות אחרת לעד שיאמר כמותו כדפירש''י, ובעדות החדש מיירי. [תוספות ישנים].
-----
ומצטרפין לעדות אחרת. בפ' כל הנשבעין [מ''ז ע''ב] אפליגו רב הונא ורב חסדא בשני כתי עדים המכחישות זו את זו דרב הונא אמר זו באה בפ''ע ומעידה וזו באה בפ''ע ומעידה ורב חסדא אמר בהדי סהדי שקרי למה לי ואליבא דר' הונא דאמר זו באה בפ''ע ומעידה וזו באה בפ''ע ומעידה הכא הכי קאמר שכל אחד מעדים הללו מצטרף עם עד א' בעדות אחרת משום דבכל חד וחד אמרי' האי הוא דכשר אבל לרב חסדא דאמר התם בהדי סהדי שקרי למה לי דסבירא ליה בכל חד וחד פסלינן ליה מספיקא כי קאמרי' הכא ומצטרפין לעדות אחרת הכי קאמרי' שאם יצטרף עד אחד עם אחד מהם הוי להו תרי לגבי חד ואין דבריו של אחד במקום שנים ואותו העד השני פסול בין לעדות זו בין לעדות אחרת דסהדא שקרא הוא. חציו במים וחציו ברקיע כגון שנגלה חציו וראוהו במים וכשנשאו עיניהם למרום לראותו נכסה אותו החצי בעבים וראו חציו האחר שנתגלה. [חידושי הר''ן].
-----
ראינוהו בעבים ראינוהו בעששית — מחיצה של זכוכית. א''ב תרג' בפסוק ''ידיו גלילי זהב (שיר השירים ה' י''ד) — נהרין כעששית. [הערוך ערך עששית]. אימור כוכיתא בעלמא הוא דחזו — פירוש חתיכה של ענן ראו שהיה דומה ללבנה. [הערוך ערך כוכיתא].
-----
חציו במים וחציו ברקיע פי' ראינו במים חציו ונשאנו ראשינו וראינו למעלה חציו האחר ברקיע וזה שאמרנו חציו במים וחציו ברקיע לאו למימרא שהוא במים חציו עגולו כגון זה [תמונה ט''ז] ונשאנו ראשינו וראינו חציו ברקיע כגון זה [תמונה י''ז] שאלמלא ברקיע ראו חציו אמאי אין מעידין והלא אם נראה כחוט השערה מעידין, ועוד אי אפשר שיראה בלילה הראשונה חציו והלא אינו נראה ממנו אלא כחוט השערה. אלא כך הוא פי' חציו במים חצי חוט הנראה כגון זה [תמונה י''ח] וחציו ברקיע כגון שזקפו עיניהם וראו כגון זה [תמונה י''ט] ומשום הכי אין מעידין מפני שככבתא דעיבא היא ואי אפשר שיראה כמו שצרנו. [פירוש הרמב''ם].
-----
קביעת ר''ח. צוה הב''ה את ב''ד שיקדשו את החדש דכתיב בפ' בא אל פרעה החדש הזה לכם ראש חדשים. ותניא במכילתא. משה הראה להם לישראל כזה היו רואים וקובעים לדורות. ומצוה זו נמסרה לבי''ד כדתנן בר''ה פ''ב כיצד [ראש] ב''ד אומר מקודש. ואמרינן בגמרא מה''מ דבב''ד תליא מילתא א''ר חייא בר גמדא א''ר יוסי בן שאול א''ר (אמי) אמר קרא וידבר משה את מועדי ה' מכאן (שבר''ה) [שראש] בי''ד אומר מקודש וכל העם עונין אחריו מקודש. מנלן. אמר רב פפי אמר קרא אשר תקראו אתם במועדם קרי ביה אשר תקראו אתם. ומה שנהגו העולם להגיד חדש בשבת אין זה קדוש כי ראש בי''ד אינו בינינו והמצוה הזאת אינה תלויה אלא בראש בי''ד אבל תקנוה ראשונים להגיד לעולם ר''ח להזהר [בו] ובתלוי בו. ועוד אפי' היה ראש בי''ד בינינו אינו צריך לקדש. דתניא בראש השנה פ' ראוהו בי''ד פלימו אומר בזמנו אין מקדשין אותו שלא בזמנו מקדשין אותו ר''א בר שמעון אומר בין בזמנו בין שלא בזמנו אין מקדשין אותו שנאמר וקדשתם את שנת החמשים שנה (שנת החמשים) [שנים] אתה מקדש ואי אתה מקדש חדשים. אמר רב יהודה אמר שמואל הלכה כר' אליעזר ב''ר שמעון. מניין שהחדש הזה בחדש לבנה מיירי ולא בחדש חמה מדקתני כזה יהיו רואים ומקדשים ואיזהו פעמים נראה ופעמים אינו נראה הוי אומר זה לבנה. ועוד מדכתיב חדש משמע דבר (המקדש) [המתחדש] ואיזו זו לבנה. [יראים סימן רנ''ט].
-----
ראש ב''ד אומ' מקודש כשנמצאו דבריהם מכוונים, דכתי' [ויקרא כ''ג] וידבר משה את מועדי י''י, ומשה ראש ב''ד היה. וכל העם אומ' מקודש מקודש, דכתי' [שם] אשר תקראו אותם, קרי ביה אתם, ומקודש מקודש תרי זימני, דכתי' [שם] מקראי קדש. בין שנראה בזמנו, דהינו יום ל', דכן הוא חדושה של לבנה כ''ט יום וחצי [וב' שלישי שעה] וע''ג חלקים, נמצא חדש אלול חסר. בין שלא נראה בזמנו, דהינו עד יום ל''א, מקדשין אותו, צריכין ב''ד לקדש אותו ולומר מקודש. ור' אלעזר ב''ר צדוק סב' ליה, כיון שהחדש שעבר מלא, פשיט' לן שיום ל''א ראש חדש הוא, ואין להאריך עוד, שהרי קדשוהו שמים, בלי ספק, שאין חדש יתר על ל' יום, אבל כשהוא חסר, שאנו מחסרין מן החדש שתים עשרה שעות, ולא עבדי' ליה אלא מכ''ט יום, צריך לקדוש ב''ד. [רבינו יהונתן מלוניל].
-----
מדרש חזית (שהש''ר פרשה ו') אמר רבי לוי כל מעשיהן של ישראל משונין מאומות העולם. בחשבונן, שמונין ללבנה. בחרישתן, בזריעתן, בנטיעתן, בקצירתן, בעמורן, בדישתן, בגרניהם, ביקביהם, [בגגותיהם] בבכוריהם, בבשרן, בתגלחתן, במנינן, דכתיב כי תשא את ראש בני ישראל. פירש אבא מורי זלה''ה שלא לבעט ולתת כבוד ולכבוד יי' וכי לו כל הארץ ית'. [כפתור ופרח לרבינו אשתורי הפרחי פי''ד].
-----
וידבר ה' אל משה [וגו'] מועדי ה' אשר תקראו וגו' [מכאן שראש (אב) בית דין אומר מקודש וכל העם עונין אחריו מקודש מקודש]. מכאן נהגו שמברכין בבית הכנסת ומכריזין על החודש מי שעשה נסים וכו' ראש חדש ביום פלוני וכו'. ירושלמי [פ''א ה''ג] בנוהג שבעולם השלטון אומר הדין היום וליסטים אומר הדין למחר למי שומעין (א)לא לשלטון אבל הקדוש ברוך הוא אינו כן אלא אם יאמרו בית דין היום ראש [השנה] הקדוש ברוך הוא אומר למלאכי השרת העמידו בימה ויעמדו סניגורין ויעמדו ספיקטורין שאמרו בני היום ראש השנה נמלכו בית דין לעברה הקדוש ברוך הוא אומר העבירו הבימה [יעברו] סניגירין וספיקטורין שכבר נמלכו בית דין לעברה למחר מה טעם כי חק לישראל [הוא משפט לאלהי יעקב] אם אינו חק לישראל אין משפט לאלהי יעקב. ובירושלמי [דפרק קמא] דסנהדרין [ה''ב] ר' הושעיא כך הוה מקבל סהדיא בעין [טב] היה אומר להם לסהדי היו יודעים כמה יוצא מפיכם ודיני נפשות באים על ידכם שבת שלש שנים ויום אחד הבא עליה בסקילה נמלכו בית דין ועברו הבא עליה אינו בסקילה אמר רבי בון אקרא לאלהים עליון לאל גומר עלי בת שלש שנה ויום אחד נמלכו בית דין לעברו אין בתוליה חוזרין [ואם לאו חוזרין] הוי לאל גומר עלי. נראה לי שטעות סופר הוא, ואיפכא מבעי ליה למיתני נמלכו בית דין לעברו הבתולים חוזרין. ודכוותיה צריך לומר בהבאת שתי שערות. הך שמעתא דמות צורת לבנה היה לו לרבן גמליאל וכו' פירשתי בתשובתי של מסכת עבודה זרה בחיבור זה. [ראבי''ה סימן תק''ל0[)]].
-----
ראש בית דין אומ' מקודש כול'. מנלן אמ' ר' אבא אמ'  ר' חייא בר גמדא אמ' ר' יוסי בן שאול אמ' ר' אמ'  קרא [ויקרא כ''ג] וידבר משה את מועדי י''י אל בני ישראל. מיכן שראש בית דין אומ' מקודש. וכל העם עונין אחריו מקודש מקודש. מנלן אמ' רב פפא אשר תקראו אותם, קרי ביה אתם. מקודש מקודש תרי זמני למה לי, דכת' מקראי קודש. אם לא נראה בזמנו. פי', זמנו הוא יום שלשים, ואם לא נראה ביום שלשים דהוה ליה ראש חדש ביום ל''א, אין מקדשין אותו, לפי שעבר זמנו. [פסקי הרי''ד].
-----
צוה הקב''ה את בית דין שיקדשו את החדש דכתיב בפרשת בא אל פרעה (שמות י''ב ב') החדש הזה לכם ראש חדשים ותניא במכילתיה משה הראה להם לישראל כזה וכזה היו רואין וקובעין לדורות (יראים סי' רנ''ט). ובתלמוד שלנו (מנחות כ''ט א') אמרינן שנתקשה משה במולד הלבנה ואמר לו כזה ראה וקדש. ומצוה זו מסורה לבית דין כדתניא בראש השנה בפרק שני (כ''ד א') אחר שנחקרו העדים שראו את החדש ראש בית דין אומר מקודש שנאמר (ויקרא כ''ג מ''ד) וידבר משה את מועדי ה' וכל העם עונין אחריו מקודש מקודש מנלן אמר קרא (שם פסוק ל''ז) אשר תקראו אתם במועדם וגו' קרי ביה תקראו אתם (ע''פ יראים שם) שהרי אתם חסר וי''ו וכתיב מקראי הרי שתי קריאות לכך עונין ב' פעמים מקודש מקודש. [סמ''ג עשין סימן מ''ו].
-----
קדש שמונת ימים. כתיב בפרשת אמור אל הכהנים ביום הראשון מקרא קדש ותניא בת''כ קדשהו במה אתה מקדשו במאכל ובמשתה ובכסות נקייה וכתיב וביום השביעי מקרא קדש וכשם שצוה הכתוב לקדש ראשון ושביעי כך צוה לקדש חולו של מועד דכתיב אלה מועדי ה' אשר תקראו אותם מקראי קדש ותניא בת''כ במי הוא מדבר בימים טובים הרי כבר אמור א''כ למה כתיב אלה מועדי ה' אשר תקראו אותם מקראי קדש אלו ימי מועד שאסורין במלאכה ובהם נאמר מקרא קדש אלמא גם הם צריכין קידוש שפירשנו ונראה לומר מדרבנן וקרא אסמכתא בעלמא כאשר פירשנו למעלה בלאו מלאכת המועד [סי' ש''ד] וספק בידי. וכשם שמצוה לקדש ראשון ושביעי [של פסח כך מצוה לקדש עצרת ויום הזכרון ויום הכפורים וראשון] ושמיני של חג הסוכות שהרי בכולם נאמר מקרא קדש נמצאו בסוכות שמונת ימים מקודשים עם חולו של מועד. [יראים סימן תי''ז].
-----
גרסינן במסכת ראש השנה (כ''ד א') אמר שמואל הלכה כרבי אליעזר בר' צדוק דאמר שאם נראה שלא בזמנו פירוש בליל שלשים ואחד אין מקדשין אותו שכבר קידשוהו שמים, ופירש רבינו יצחק אין צריכין בית דין לקדשו ביום שלשים ואחד שכבר קדשוהו שמים מתחילת הלילה וכן מוכיח בירושלמי שאומר (שם) בשלשים ואחד שבית דין של מעלה רואין שלא קדשו בית דין של מטה הם עומדין ומקדשין אותו (עי' סנהדרין י' ב' תד''ה שכבר). [סמ''ג עשין סימן מ''ו].
-----
דמות צורת לבנה וכו' שהיה בודק את העדים בהן. ומוקים לה בגמ' [ע''ב] דשל פרקים היתה ולא שלמה, דהא כתי' [שמות כ'] לא תעשון אתו לא תעשון בדמות שמשי שמשמשין לפני במרום. [רבינו יהונתן מלוניל].
-----
מתני'. דמות צורות לבנות היו לו לרבן גמליאל בעלייתו בטבלא ובכותל, שבהן מראה את ההדיוטות ואו' לו כזה ראיתה או כזה. מעשה שבאו שנים ואמרו ראינוהו שחרית במזרח וערבית במערב. אמ' ר' יוחנן בן נורי עידי שקר הם, וכשבאו ליבנה קיבלן רבן גמליאל. ועוד באו שנים ואמרו ראינוהו בזמנו, ובלילי עיבורו לא נראה, וקיבלן רבן גמליאל. אמ' ר' דוסא בן הרכינס עידי שקר הם, היאך מעידין על האשה שילדה ולמחר כריסה בין שיניה. אמ' לו ר' יהושע רואה אני את דבריך. שלח לו רבן גמליאל גוזר אני עליך שתבוא אצלי במקלך ובמעותיך ביום שחל יום הכיפורים להיות כחשבונך, הלך ומצאו ר' עקיבא מיצר, אמ' לו יש לי ללמד שכל מה שעשה רבן גמליאל עשוי, שנ' [ויקרא כ''ג] אלה מועדי י''י מקראי קודש אשר תקראו אותם במועדם, בין בזמנן בין שלא בזמנן, אין לי אלא אילו. בא לו אצל ר' דוסא בן הרכינס, אמ' לו אם באין אנו לדון אחר בית דינו שלרבן גמליאל, צריכין אנו לדון אחר כל בית דין שעמד מימות משה ואילך שנ' [שמות כ''ד] ויעל משה נדב ואביהוא ושבעים מזקני ישר', ולמה לא נתפרשו שמותן שלזקנים הללו, אלא ללמדך שכל שלשה ושלשה שעמדו בית דין על ישראל, הרי הוא כבית דינו שלמשה. נטל מקלו ומעותיו בידו, והלך לו אצל רבן גמליאל ביום שחל יום הכיפורים להיות בחשבונו, עמד רבן גמליאל ונשקו על ראשו, ואמ' לו בוא בשלום רבי ותלמידי, רבי בחכמה ותלמידי שקיבלת עליך את דבריי. והיכי עבד רבן גמליאל הכי [כ''ד ב'] והתניא לא תעשון אתי [שמות כ'] לא תעשו בדמות שמשיי המשמשין לפני במרום כגון חמה ולבנה כוכבים ומזלות, שאני רבן גמליאל דאחרים עשו לו. ואיבעיתימ' דפרקים הוה, ואי בעיתימא להתלמד שני דאמ' מר [דברים י''ח] לא תלמד לעשות, אבל אתה למד להבין ולהורות. תניא לא יעשה אדם בית תבנית היכל, אכסדרה תבנית אולם, חצר תבנית עזרה, שולחן תבנית שולחן,  מנורה תבנית מנורה, אבל עושה הוא שלחמשה ושלששה ושלשמונה, ושלשבעה לא יעשה אפי' שלשאר מיני מתכות. תניא לא תעשון בדמות שמשי שמשמשין לפני במרום כגון אופנים ושרפים וחיות הקודש ומלאכי השרת. [פסקי הרי''ד].
-----
שאילתא דאסיר להון לדבית ישראל למעבד בדמות שמשין דקודשא בריך הוא דכתיב לא תעשון אתי לא תעשון בדמות מה שאתי לא תעשון ואפילו לאחרים דלאו איהו קא משתמש בהו דאעשייה קא קפיד קרא והרי עשאום אחרים שרי לאישתמושי בהון ישראל ולא חייש לחשדא כדתניא [ב''ב ס':] לקח חצר מפוייכת מצויירת הרי זו בחזקתה ת''ר [ר''ה כ''ד. ע''ז מ''ג.] לא תעשון אתי לא תעשון שימושיי כגון דמות היכל דמות שולחן דמות מנורה תניא [ר''ה וע''ז שם ומנחות כ''ח:] רבי אומר לא יעשה אדם בית כתבנית היכל ואכסדרה כנגד אולם חצר כנגד עזרה שלחן כנגד שלחן מנורה כנגד מנורה אבל עושה מנורה של חמשה ושל ששה ושל שמונה ושל שבעה לא יעשה אפילו משאר מיני מתכות רבי יוסי ברבי יהודה אומר אף של עץ לא יעשה כדרך שעשו מלכי בית חשמונאי אמרו לו משם ראיה בתחילה שפודים של ברזל היו וחפאום בבעץ העשירו עשאום של כסף חזרו והעשירו עשאום של זהב [מנחות כ''ח:] במאי קא מיפלגי רבי יוסי ברבי יהודה ורבי בכלי שרת עשאן של [עץ כצ''ל] (כסף) רבי פוסל ורבי יוסי ברבי יהודה מכשיר רבי דריש כללי ופרטי רבי יוסי ברבי יהודה דריש ריבויי ומיעוטי רבי דריש כללי ופרטי ועשית מנורת כלל זהב טהור פרט מקשה תעשה המנורה חזר וכלל כלל ופרט וכלל אי אתה דן אלא כעין הפרט מה הפרט מפורש של מתכת אף כל של מתכת מאי מיעט מיעט של עץ ושל עצם ושל זכוכית ורבי יוסי ברבי יהודה דריש ריבויי ומיעוטי ועשית מנורת ריבה זהב טהור מיעט מקשה תעשה המנורה חזר וריבה ריבה ומיעט וריבה ריבה הכל מאי ריבה ריבה של עץ ושל עצם ושל זכוכית מאי מיעט מיעט של חרש. ברם צריך הלכה כרבי יוסי ברבי יהודה דאמר כלי שרת של עץ ושל עצם ושל זכוכית שפיר דמי ואסיר למעבד בדמות שמשין אלמא ריבויי ומיעוטי דרשינן או דילמא כרבי דאמר כללי ופרטי דרשינן של עץ ושל עצם ושל זכוכית לא עבדינן כלי שרת שפיר דמי למעבד מינהון בדמות שמשין אי נמי הני מילי שמשין דאפשר לעשות כמותן כגון בית וכלי שרת שמשין שאי אפשר לעשותן כגון דמות חמה דמות לבנה דמות מלאכי שרת מהו למיעבד מי אמרינן כיון דאי אפשר לעשות כמותן שרי ולא כלום קא עביד או דילמא כיון דכתיב אתי מה שאתי עיקר במלאכי השרת משמע ואף על גב דאי אפשר לעשות כמותן אסיר ת''ש [ר''ה שם: ע''ז שם: (מכילתא יתרו)] דתנו רבנן לא תעשון אתי לא תעשון כדמות שמשיי שמשמשין לפני כגון אופנים ושרפים וחיות הקודש ומלאכי השרת ותניא אידך כגון חמה ולבנה כוכבים ומזלות דמות אדם מניין אמר רב הונא בריה דרב אשי מפרקיה דרב (אם) שמיע לי לא תעשון אתי קרי ביה לא תעשון אותי היינו פרצוף אדם ותניא כל הפרצופות מותרין חוץ מפרצוף אדם. [שאילתות פרשת יתרו שאילתא נ''ז].
-----
אסור לעשות צורות של כסף ושל זהב שהם לנוי כדי שלא יטעו בהם הטועים וידמו שהם לע''ז ואין אסור לצייר צורה לנוי אלא צורת האדם בלבד לפיכך אין צרין לא בעץ ולא בסיד ולא באבן צורת האדם שתהא הצורה בולטת ואם צר לוקה אבל אם היתה הצורה משוקע[ת] או צורה של סממנין כגון הצורות שעל גבי הלוחות או הצורות שרוקמין בארוג הרי אלו מותרות. וכן אסור לצור דמות חמה ולבנה וכוכבים שנ' לא תעשון אתי לא תעשון בדמות שמשי המשמשי' לפני במרום ואפילו על הלוחות. צורת הבהמות ושאר נפש חיה חוץ מן האדם וצורת אילנות ודשאים וכיוצא בהן מותר לצור אות' ואפילו הצורה בולטת. [כל בו הלכ' ע''ז סימן צ''ז].
-----
לא יעשה אדם בית תבנית היכל, אכסדרה תבנית אולם, חצר תבנית עזרה, שולחן כנגד שולחן, מנורה כנגד מנורה. אבל עושה מנורה של חמשה ושל ששה ושל שמנה קנים, של שבעה לא יעשה אפילו של שאר מיני מתכות, ובשל עץ מותר. [הבתים — שערי בית המקדש שער שישי].
-----
לא יעשה אדם בית תבנית היכל אכסדרה נגד אולם חצר נגד עזרה מנורה נגד מנורה [ע''ב] אבל עושה של ה' או של ו' ואפילו של שאר מיני מתכות ר' יוסי בר יהודא אומר אף של עץ לא יעשה. [האגודה].
-----
@ כ''ד ע''ב.
ר' יוסי ב''ר יהודה אמר אף של עץ לא יעשה, כדרך שעשו מלכי בית חשמונאי, א''ל משם ראיה שפודים של ברזל היו וחיפום בבעץ — תרגום ירושלמי ''את הבדיל'' (במדבר ל''א, כ''ב) — בעצא, ותרגום שלנו — אבצא. [הערוך ערך בעץ]. והא כנישתא דשף יתיב בנהרדעא דהוה ביה אנדרטא — פי' בגלות יכניה וסיעתו כד אתו לנהרדעא בנו התם כנישתא ויסדוה באבנים ועפר דאייתיאו בהדיהו מבית המקדש והוו קריין ליה ''כי רצו עבדיך את אבניה'' (תהילים ק''ב, ט''ו) וגו', וקריוה שף יתיב כלומר שנסע מקדש וישב שם, והות שכינה עמהון כדאמרינן (מגילה כ''ט.) בבבל היכא שריא שכינה רב אמר בכנישתא דהוצל, ושמואל אמר בכנישתא דשף יתיב, שף יתיב בנהרדעא וכנישתא דהוצל קרובה לבית המדרש של עזרא הסופר למטה מנהרדעא. [הערוך ערך שףגא]. בי כנישתא דשף יתיב בנהרדעא דאוקימו בה אנדרטא — פי' אנדרטא — צורת איש. וכתוב בשאלות תשובות אנדרטא דכנישתא — צלם היה והיו עובדים אותו הפרסיים, וקשה ליה מפני מה מצוי בבית הכנסת — גזר המלך והעמידוהו על כרחם של ישראל וכשבטלה הגזירה סלקוהו ואותה מלכות עצמה בטלה. [הערוך ערך אנדרטא].
-----
שפודין של ברזל היו. להכי קרי להו שפודין משום דאינה באה גביעי' כפתורים ופרחים אלא א''כ באה זהב כדאיתא בפ' הקומץ רבה ושאר השמועה כולה פרשתיה בפ' כל הצלמים בס''ד. שאני ר''ג דאחרים עשו לו. ואע''ג דכל מידי דמתסר לישראל למעבדיה אמירה לגוי אסירא ביה כדמוכח בפ' השוכר את הפועלים [צ' ע''ב] גבי בעיא דמהו לומר לגוי חסום פי פרתי ודוש בה. הכא שאני דכיון דאיסור אמירה לגוי מדרבנן בעלמא הוא במקום מצוה כי הכא לא גזור. [חידושי הר''ן].
-----
והמצוה הרביעית היא שהזהירנו מעשות צורות מיני בעלי חיים מן העצים והאבנים והמתכות וזולתם ואע''פ שלא ייעשו להעבד. וזו הרחקה מעשות הצורות בכלל כדי שלא יחשוב בהם מה שיחשבו הסכלים שהם עובדי עבודה זרה שיחשבו כי לצורות כחות. והוא אמרו ית' (ס''פ יתרו) לא תעשון אתי אלהי כסף ואלהי זהב. ולשון מכילתא בענין לאו זה על צד הבאור אלהי כסף ואלהי זהב לא תעשו לכם שלא תאמר הריני עושה לנוי כדרך שאחרים עושין במדינות תלמוד לומר לא תעשו לכם. ומי שעבר על לאו זה חייב מלקות. וכבר התבארו משפטי מצוה זו ואי זה מן הצורות מותר לציירם ואי זה מהם לא יצויירו ואיך יהיה תאר הציור בפרק שלישי מעבודה זרה (מ''ב:—מ''ג:). והתבאר בסנהדרין (ז':) שלאו זה גם כן, רוצה לומר אמרו לא תעשון אתי אלהי כסף, כולל ענינים יוצאים מכוונת מצוה זו. אבל פשטיה דקרא מדבר במה שזכרנו כמו שהתבאר במכילתא. [ספר המצות לרמב''ם — לאוין ד'].
-----
אלא מעתה פרצוף אדם לחודיה תשתרי אלמא תניא כל הפרצופות מותרין חוץ מפרצוף אדם פיר''י הך סוגיא כאביי ואנן קיי''ל כרבא ולפי זה מותר לעשות צורת אדם. ומיהו אין ראיה דמצי רבא למידרש לא תעשון אתי וכן תניא לקמן טבעת שחותמה שוקעת אסור לחתום בה עיין פרק כל הצלמים [מ''ג ע''ב]. [האגודה].
-----
לא תעשון אתי לא תעשו אותי. וא''ת א''כ איך קאמר דלא אסרה תורה אלא דמות ד' פנים, תיפוק ליה משום אדם לחודיה בלא ד' פנים, כדנפקא לן [שמות כ' כ'] מלא תעשון אתי. ואומר הרר''י דמלא תעשון אתי לא הוה אסרינן אלא דמות אדם לחודיה, כלומר פנים וצורות, אבל היכא דאית ליה ד' פרצופין הוה שרי, דלא הוה אסרינן מלא תעשון אתי, והלכך איצטריך דמות שמשי שמשמשין לפני, שיש להם ד' פרצופין אבל בג' פנים שרי, דלא קרינא ביה לא תעשון אתי אותי, כיון [ד]עם פרצוף אדם [הוי עם] פרצופים אחרים, ודמות שמשין לא הוי. [תוספות ישנים].
-----
שלא לעשות צורת אדם משום דבר, הן ממתכות הן מעץ ואבן וזולתם, ואפילו לנוי, שנאמר [שמות כ'] לא תעשון אתי, ודרשו זכרונם לברכה לא תעשון אותי, כלומר לא תעשון דמיון אותה צורה דהיינו גוף אדם שכתבתי עליה בתורתי [בראשית א'] נעשה אדם בצלמנו, והכוונה בכתוב מצד השכל שנתן בו. ומה שאמרו בצלמנו על חלק השכל שבאדם, מפני שהשכל כולו הוא בו ברוך הוא, אבל אין שום דמיון אחר בינו ברוך הוא ובין שום בריה שקדם עניינו מנבראיו חלילה. ולאו דלא תעשה לך פסל, שלא נעשה שום צורה שתיעבד, וזה הלאו מיוחד לצורת אדם שלא נעשה אותו כלל אפילו לנוי, וזה להרחיק עבודה זרה. דיני המצוה כגון העושה צורת אדם חסר אבר אחד או יותר מה דינו, ויתר פרטיה מבוארים בפרק שלישי מעבודה זרה [מ' ע''ב ואילך]. ובמסכת סנהדרין [ז' ע''ב] אמרו זכרונם לברכה שהלאו זה הוא כולל עניינים אחרים. אמנם עיקר הלאו במה שזכרנו, וכן אמרו במכילתא. ונוהגת בכל מקום ובכל זמן בזכרים ונקיבות. ועובר עליה ועשה צורת אדם אפילו לנוי עבר על מצות מלך ואין בה חיוב מלקות. [ספר החינוך מצוה ל''ט].
-----
האזהרה הד' לר''מ [סהמ''צ ל''ת ד', עכו''ם פ''ג] הוזהרנו מלעשות צורות מיני בעלי חיים מן המתכות והאבנים והעצים וכיוצא בהם, ואף על פי שלא נעשה לעבדם. וזה הרחקה מלעשות הצורות כל עקר, כדי שלא יחשוב בהן מה שחשבוהו ההמון מעובדי עבודה זרה, שהן חושבין שיהיו לצורות פעולות. והוא אמרו ית' [שמות כ' כ''ג] לא תעשו אתי אלקי כסף ואלקי זהב לא תעשו לכם [וחסר כאן, ולשון המכילתא [יתרו ספי''א] בענין הלאו הזה על דרך פירוש אלהי זהב וכו' לא תעשו]. שלא תאמר הריני עושה לנוי כדרך שאחרים עושים במדינות, ת''ל לא תעשו לכם. והעובר על זאת האזהרה חייב מלקות. ע''כ. ורבותינו בארו [ר''ה כ''ד ע''ב, ע''ז מ''ג ע''ב] לא תעשון אתי שאסור לצור צורת האדם קרי בזה לא תעשון אותי, אמר אותי, מאשר תארו הנבראים ה' ית' בשם ''אדם'' מפני שהיא הבריאה היותר שלמה בנבראים התחתונים, כמו שנראה במראה יחזקאל [יחזקאל א' כ''ו] במראה אדם אשר ראה מלמעלה, כי לפי דעת קצת מן המפרשים [כן ברש''י ורד''ק] אמר זה על מה שהשיג מה' ית' היושב על הכסא והשכלים הנפרדים. אמנם הר''ם ביאר הכל על השכלים הנפרדים [מו''נ ח''ג פ''ה ופ''ו. ועי' ח''א פמ''ו]. אבל רבותינו יעזרו לפירוש הראשון. ולבאור הר''ם אמר לא תעשון אותי לפי שהאדם נברא בצלם אלקים. וכן בארו [ר''ה וע''ז שם] לא תעשון אתי לא תעשו כדמות שמשי המשמשים לפני במרום כגון דמות חמה ולבנה, צורת כוכבים ומזלות. והנראה אצלי באסור צורות אלו אפילו לנוי, מפני שאלה הם בעלי שכל וכל בעל שכל אפשר שייוחס לו אלקות, וזה היה אחד מעניני עבודה זרה שהיו מציירין צורות הגלגלים ועובדין להם מצד שנראה מהשפעתם בתחתונים, לפיכך נאסר אפילו לנוי לכונה שכתב הר''ם. וכן צורת האדם מפני אמונת קצת המגשימים גם כי הוא בעל שכל. אמנם צורות הבהמות ושאר נפש חיה וצורת האלנות והדשאים מותר לצור אותם, לפי שאין מקום לטעות באלו כמו שטועין באותן שהן בעלי שכל. וכן דרשו רבותינו [מנחות כ''ח ע''א, ראש השנה שם] בפסוק לא תעשון אתי שלא יעשה אדם בית תבנית היכל. וכבר בארנו הכונה בזה במצות [עשה י''ט] ועשו לי מקדש. וצורת האדם אינה אסורה לפי פסק הר''ם אלא כשהיא בולטת [רמב''ם הל' ע''ז פ''ג הי''א]. והכונה בזה שאין צורת האדם מחוקה אלא כשהיא מוחשת כפי הנראה מתאר האדם שיהו האברים בולטים. אמנם צורת המשרתים אסורה אפילו על הלוח, לפי שציור המשרתים יקבלהו האדם באי זה ציור שיזדמן ואפילו על הלוח, מפני שלא יושג תאר עצמן. וכן פירשו רבותינו [מכילתא יתרו פ''י, כה''ע] בענין לא תעשון אתי וגו' שלא לעשות כרובים של כסף אלא של זהב, ואם שנה ועשה של כסף הרי הן לפניו כאלוהות, ואלקי זהב שלא יעשה ארבעה כרובים על גבי הכפרת. אבל עושים שנים על גבי הכפרת ושנים בבית קדשי הקדשים כדרך שעשה שלמה על פי הדבר. לא תעשו לכם שלא תאמר הריני עושה כרובים בבתי כנסיות ובבתי מדרשות כדרך שאני עושה בבית עולמים ת''ל לא תעשו לכם. ואשר יראה לי באזהרת עשיית הכרובים של כסף, כי צורת הכרובים נעשו להוראת הדבר היותר נכבד שבנכבדים, והזהב הוא היותר נכבד שבחמרים לפיכך אסרו שלא לשנות, למען יתעורר האדם על הוראתם. ולפי זה הדרך אצלי גם כן נאסרו ארבעה. וכבר בארנו הוראת ענין הכרובים במצות [עשה י''ט] ועשו לי מקדש. ומה שנאסר בבתי כנסיות ובבתי מדרשות כי לא הותר דבר זה אלא במקדש, לפי שענין המקדש שיש בו הוראה על שלמות העולם בכללו כמו שבארנו שם. גם אם יעשו בכל מקום יבאו לטעות בהן בענין האלוקות, והרבה דברים הותרו במקדש שנאסרו במקום אחר, כגון הקרבנות, ששם מושב הכהנים ששפתיהם ישמרו דעת אלקים. ועשיית הכרובים אינו סותר אזהרת לא תעשה לך פסל וכל תמונה, ולא שאר אזהרות שבאו בענין זה בתורה כי לא נאסר אלא ליחידים כמו שבארנו. ורבותינו סמכו בבאור לא תעשון אתי אלקי כסף אסור מנוי הדיינים שאינם הגונים. והוא אמרם [סנהדרין ז' ע''ב] לא תעשו אלוק הבא בשביל כסף ואלוק הבא בשביל זהב. וזה היה משלמות תורתנו שימצא רמז בתורה מן הלשון ומן הענין על הרבה דברים שראוי להעיר עליהם. וכן היה ענין מנוי הדיינים שאינן הגונים, דומה בצד מה לעושה צורות לעובדן, שעושה צורות מצד התועלת הדמיוני שיחשבו שימצא בהן. וכן בצד מה [ש]עושקין המשפט לבעל המשפט ר''ל לה'. כי המשפט לאלקים הוא. והדמיון זה במנוי דיין שאינו הגון בשביל כסף או בשביל זהב. [הבתים — ספר המצוה].
-----
לא תעשה לך פסל וכל תמונה [שמות כ' ד']. זאת האזהרה היא שהוזהרנו מלעשות צלמים שיעבדו, או לצוות לעשותם ואעפ''י שלא עבדם עובר וחייב מלקות על העשיה [רמב''ם פ''ג מהל' ע''ז ה''ט, ועי' השגות הראב''ד שם] וענין אזהרה זו, לתכלית ההרחקה והאזהרה שלא לייחס אלקות זולתי לשם ית'. ואמר ב''שמים ממעל'' על צורות עליונות ועל הארץ מתחת על צורות תחתונות, כי יש מעע''ז שעובדים אחד מן הנבראים התחתונים, וכן יש עובדים קצת צורות מהבריאות הנמצאות במים. ויש מי שבאר אזהרה זו על צורות עליונות הנעבדות, ואמר ואשר בארץ מתחת על הורדת הרוחניים כדרך האצטגנינים שעושין בהמות או צורות או דגים וכיוצא בזה בעונות ידועות, וזה אחד מדרכי ע''ז. והא''ע [פס' ג'] באר בזה הלשון לא תעשה לך פסל וכו' עץ או אבן, ולא תעשה בשום אומנות תמונה שהיא בשמים, ואמר ממעל שהם למעלה על הארץ [מכל צד] ואין תמונה בשמים רק שמונה וארבעים צורות, וחכמי הצורות עושים דברים אשר לא כן ומעשיהם קרובים לע''ז. ואשר בארץ מתחת, שהוא מתחת השמים והתמונות רבות כאשר הם מפורשות בפ' ואתחנן [דברים ד' ט''ז—י''ח] ג''כ במים. ואמר ג''כ הכתוב ''מתחת לארץ'' כי הים והארץ כמו כדור אחד, ע''כ. [הבתים — ספר המצוה].
-----
לא תעשון אתי ואם תאמר מאי קאמר להשלים לארבעה, תיפוק ליה משום פרצוף אדם לחודיה, ותי' ר''י דהכא דאיכא צורות אחרות בהדי שרי טפי אי לאו ד' פנים. אי נמי מצא פרצוף אדם עשויה כבר לא ישלים לארבע פנים. [האגודה].
-----
אלא במדור העליון. לא הדר אביי משינוייא קמא וכולהו שינויי צריכי כי בענין אחר שרי. [האגודה].
-----
שאילתא דאסר להון לדבית ישראל למפלח לשום מדעם בעלמא ולאודויי אלא להקב''ה לחודיה שנאמר לא יהיה לך אלהים אחרים על פני וכתיב לא תשתחוה להם ולא תעבדם [ת''כ ריש פ' קדושים] ת''ר אל תפנו אל האלילים אל תפנה לעבדם רבי יהודה אומר אל תפנה לראותם דבר אחר אלילים אחד מן עשרה שמות המגינין שנתגנת בהן ע''ג אלילים על שהן חלולים פסילים על שהן פסולים מסכה על שם ניתוכין מצבה על שהן עומדין עצבים על שהן נעשין פרקים פרקים תרפים על שהן מרקיבין גילולים על שהן מגועלין שיקוצים על שם שהן משוקצין חמנים של שהן מתים כבהמה אשרים על שהן מתאשרים מאחרים ת''ר [ר''ה כ''ד: ע''ז מ''ג:] אשר בשמים לרבות חמה ולבנה כוכבים ומזלות ממעל לרבות מלאכי השרת אשר בארץ לרבות הרים וגבעות ימים ונהרות אפיקים וגיאיות מתחת לרבות שלשול קטן ואשר במים לרבות דגים שקצים ורמשים ודאי בשר ודם חד לחבריה דלאו דירכא דאלהותא הוא שפיר דמי למיסגד שנאמר לא תשתחוה להם להם אי אתה משתחוה [סנהדרין ס''א:] אבל אתה משתחוה לבשר ודם שכמותך יכול אפילו נעבד כהמן ת''ל לא תעבדם ואסור לאדכורי שמיה דע''ג שנאמר ושם אלהים אחרים לא תזכירו ותניא [שם ס''ג:] ושם אלהים אחרים לא תזכירו שלא יאמר אדם לחבירו שמור לי אצל ע''ג פלונית [לפנינו בגמ' ליתא אכן בתוספתא ע''ג פ''ד אי' וכן במכילתא פ' משפטים] ואני אשמור לך אצל ע''ג פלונית ולא ישמע על פיך שלא ידור בשמן ולא יקיים בשמן ולא יגרום לאחרי' שידרו בשמן ושיקיימו בשמן מסייע ליה לשמואל דאמר אסור לעשות שותפות עם עו''ג שמא נתחייב לו שבועה ונשבע לו בשם עבודת גלולים שלו והתורה אמרה ושם אלהים אחרים לא תזכירו אלא ליקרי לה בשמא דגנותא דתניא [ע''ז מ''ה: מ''ו.] ר' אליעזר אומר מניין לעוקר ע''ג שצריך לשרש אחריה שנאמ' ואבדתם את שמם אמר לו ר' עקיבא והלא כבר נאמר אבד תאבדון ומה תלמוד לומר ואבדתם את שמם אמר לו לכנות לה שם יכול לשבח לשבח סלקא דעתך יכול לא לשבח ולא לגנאי ת''ל שקץ תשקצנו הא באי זה צד היו קורין אותו בית גליא קורין אותו בית כריא פני וכו' עין כל עין קוץ. [שאילתות פרשת יתרו שאילתא נ''ב].
-----
אי לעובדן אפי' שלשול קטן נמי. וא''ת תיקשה ליה ולטעמיך אלא מאי לעשייתן, אמאי אצטריך יתורא דממעל למידרש מיני' מלאכים, תיפוק ליה מבריית' דלעיל לא תעשון אתי לא תעשון כדמות (השמים) שמשים המשמשים לפני, כגון אופנים וחשיב מלאכים. וי''ל דברייתא סמכא אהך דרשא דמצי הוה מוקמינן לדמות ד' פנים. ועוי''ל דה''ה דהוה מצי למיפרך ולטעמיך, ולא פריך ליה. [הגה''ה, ודרך התלמוד הוא ברוב מקומות דהוה מצי למיפרך]. [תוספות ישנים].
-----
שאני רבן גמליאל דאחרים עשו לו. אע''ג דאמירה לכותי שבות כדמוכח פרק הפועלים [צ' ע''א] חסום פרתי מ''מ הכא משום מצוה שרי ויש ליזהר כשמלוים לכותים שלא יאמר ישראל לכותי חתום הכתב אך יניח הכותי לחתום מעצמו ויביאנו לו. [האגודה].
-----
התם כיון דחותמו בולט חיישינן לחשדא. ויש לתמוה על מנהג העולם שיוצאים ברצועה בולטות הרצועות. וי''ל דעובדא דרב יודא דא''ל סמי עינא דדין איירי בצורות דרקון דבההוא איכא למיחש לפי שרגילין לעשות דרקון לעובדה כדמוכח פ' כל הצלמים [ע''ז מ''ב ע''ב] דקאמר מצא [כלים] ועליהן צורת ארי צורת חמה ולבנה ודרקון יוליכם לים המלח, ומסיק בגמ' דהני תלתא לחוד חשיבי להו וציירי להו, אבל אחריני לא, אבל בצורות אדם ליכא למיחש (בחדש') [בחשד], ודווקא בצורת לחוד אבל צלם צורת כל אדם בולטות, והאי אסור כדתנן [שם מ' ע''ב] כל הצלמים אסורים, אבל אי מפרש סמי עינא בדין בצורת אדם יש לתמוה על המנהג, ויש להחמיר בדבר. אמנם בה''ג [סוף הל' ע''ז] מוקי לה בצורת דרקון. [תוספות ישנים].
-----
סמי עיניה דדין. מפרש בהלכות גדולות צורת דרקון הוה ולכך החמיר ומשני חותמא בולט הוה, אבל היכי דאינו בולט כגון צורת אזו''ר וכיוצא בו מסמנים וצבעים שרי. [האגודה].
-----
מסכת ראש השנה פרק אם אינן מכירין והא בכנישתא דשף ויתיב בנהרדעא דהוה (בי אנטריטא) [ביה אינדרטא]. וקרו לה דשף ויתיב, כלומר שדלג מארץ ישראל וישב שם. וזהו משום דכתיב (תהלים ק''ב ט''ו) כי רצו עבדיך את אבניה ואת עפרה יחוננו. וזה שגלות יכניה וסיעתו כשיצאו מירושלם הביאו עמהם אבנים ועפר מבית המקדש, ובנו בנהרדעא בית הכנסת ויסדוה באותם אבנים ובאותו עפר. [כפתור ופרח לרבינו אשתורי הפרחי פ''י].
-----
והא ר''ג יחיד הוה. וא''ת, ולישני ליה דלבנה דר''ג לא היתה בולטת אלא שקועה. ואר''י, דגבי לבנה אין חילוק בין בולטת לשקועה, דלאו אורחיה בבליטה ולא שייך לפלוגי בין בולטת לשקועה, אלא בדבר שדרכו להיות בולט כגון צורת פני' וכיוצא בהן. [תוספות ישנים].
-----
והא רבן גמליאל (אחרים עשו לו) [יחיד הוא] והקשה ר''י והא לבנה לאו בולטת, ותירץ דלבנה אפי' אינה בולטת אסור דהא אינה בולטת ברקיע. [האגודה].
-----
מעשה שבאו שנים ואמרו ראינוהו שחרית במזרח וערבית במערב אמר ר' יוחנן בן נורי עידי שקר הם. צריך אתה לידע למה פסלם ר' יוחנן בן נורי ולא קבלם, כבר פי' למעלה שבסוף החדש הירח עולה שחרית במזרח מפני שהוא קודם השמש שעדיין לא נתקבץ עמה ולאחר המולד כשיתקבץ עמה ויזוז מעליה נראה ערבית במערב בראש ההר, וכבר פי' שבזמן שתתקרב הלבנה מן השמש ולא יהיה ביניהן אלא מהלך י''ח שעות אינו נראה בארץ ישראל וכדאמרי' לדידכו שית מחדתא וי''ח מעתיקתא. ולפי שבאו אלו ואמרו ראינוהו שחרית במזרח פי' יום כ''ט שמענו מעדות זו כי עדיין לא קרב הירח מן השמש אלא מהלך י''ח שעות היה ביניהם שאלמלא היה ביניהן פחות מכן לא היה נראה כדאמרי' די''ח מעתיקתא מיכסי לבני ארץ ישראל נמצא המולד של חדש זה על פי עדות זו בליל שלשים מפני שמהלך י''ח שעות היו ביניהן ובין השמש בצפרא ביום כ''ט נמצא מהלך י''ב שעות של יום כ''ט ושש שעות מליל שלשים הרי י''ח שעות ואחר יקבץ עם השמש ויהיה המולד הילכך אי אפשר שיראה ליל שלשים מפני שבשש שעות בליל שלשים שמענו מעדות זו שקדם חצות היה המולד ובשש שעות מיום כ''ט היה המולד ומשום הכי נראית ערבית במערב אחר שש שעות מן המולד וכדאמרי' לדידהו שית מחדתא וכדתניא נולד קודם חצות בידוע שנראה סמוך לשקיעת החמה ובזמן שהיה המולד קודם נמצא שחרית בינו ובין השמש מהלך שש שעות דהא בשש שעות נקבץ עם השמש ומש''ה נראית ערבית. ובזמן שלא יהיה בינו ובין השמש אלא מהלך שש שעות ויקבץ עם החמה אי אפשר שיראה בארץ ישראל לא קודם שיקרב מן השמש בי''ח שעות וכדאמרי' לבני ארץ ישראל מכסי שית מחדתא וי''ח מעתיקתא. נמצאת עדות מכחשת זו את זו אם אמרו שבשחרית ראו אותו מהלך י''ח שעות היה בינו ובין השמש ואי אפשר שיראה ערבית שעדין לא נקבץ עם השמש עד חצי הלילה ובשש שעות מליל שלשים יהיה המולד. ואם אמרו שראוהו ערבית בחצות היום המולד ומשום הכי נראה ואי אפשר יום כ''ט בשחרית דהא בשש שעות המולד. ואי אפשר שיראה בארץ ישראל משיקרב לשמש ולא יהיה ביניהן אלא שש שעות נמצאת עדות מכחשת ומשום הכי לא קבלם ר' יוחנן בן נורי. וקבלם ר''ג ומשום שקבלם נתן טעם לדבריו ואמר תדע למה קבלתים אני מקובל מבית אבי אבא פעמים בא בארוכה פעמים בא בקצרה פי' פעמים שבא בדרך ארוכה ופעמים בדרך קצרה. צריך אתה לידע שהירח עם חמשת ככבים שהם שבתאי צדק מאדים ככב נגה אינם מהלכין בדרך השמש כלומר מכוונים כנגדם כגון שני אנשים שרצים זה אחר זה ופניו של אחד מכוונים כנגד ערפו של שני אינו מהלך הככבים כן מפני שכל גלגל וגלגל מגלגלי הככבים מכוונים זה כנגד זה וקורין למקום ראש ולאחר זנב. וזה היא צורת כל גלגל מהם [תמונה כ'] ובזמן שיהיה אחד מן הככבים באחד משני מקומות שצרכו בגלגל בראש או בזנב נמצא מכוון כנגד השמש בגלגל שלו אינו נוטה לא לכאן ולא לכאן ובזמן שיזוז הירח או אחד  מן הככבים מעל אחד משני המקומות הללו שהן ראש וזנב שקורין בלשון ערבי מתת מעאל אל אפלאך, ופי' הדבר קבוץ הגלגלים נמצא נוטה מעל השמש לצפון ולדרום כמו שתראה מן הצורה והוא שקורין בלשון ערב אל ככב, אבל השמש אין לה קבוץ גלגלים, ויש חדשים שיהיה הירח בלילה ראשונה מן החדש במקום קבוץ גלגלים ותראה אותו מכוון לפניה והיא שוקעת והוא כנגדן מכוון, ויש נמי חדשים שיהיה בלילה ראשונה מן החדש רחוק מעלה לצפון או לדרום ותראה שוקעת במקום ההוא והוא נראה במקום מעלה לצפון ולדרום, ויש נמי חדשים שיהיה ביניהם ריחוק הירח מקבוץ הגלגלים כי יהיה רחוק מעל השמש ולפי קירוב מקבוץ הגלגלים יהיה קרוב מן השמש, וכן נמי בסוף החדשים יום כ''ט פעמים שיהא באותו יום בקבוץ הגלגלים או קרוב מקבוץ הגלגלים ונמצא מכוון כנגד השמש, ופעמים שיהיה יום כ''ט רחוק ממקום קבוץ הגלגלים ונמצא נוטה מעל השמש לצפון ולדרום. ובזמן שיהיה הירח במקום קבוץ הגלגלים מכוון כנגד השמש הוא בדרך קצרה, ובזמן שיהיה נוטה מעל השמש לצפון ולדרום הוא בדרך ארוכה. ואחר שפי' כיצד הוא בדרך ארוכה וכיצד הוא דרך קצרה אנו מפרשין דברי ר''ג וכיון שקבלם אמרו שהמולד בחצות היה ומשום הכי נראה ערבית במערב אחר שש שעות כמו שפירשנו בכמה מקומות. וזה שאתה תמה אם בחצות היה כיצד נראה שחרית במזרח והא אין ביניהן אלא מהלך שש שעות ואנן קיימא לן די''ח שעות מכסי לבני ארץ ישראל מעתיקתא פעמים בא בארוכה פעמים בא בקצרה, פי'  בזמן שיהיה הירח בקבוץ גלגלים שלו והוא מכוון כנגד השמש כגון זו [תמונה כ''א] הוא דמכסי תמני סרי שאור השמש שולט בו ומכסהו ואינו נראה אבל אם בא בארוכה ויהיה נוטה מעל השמש לצפון או לדרום אבל אין בינו ובין השמש אלא מהלך שש שעות נראה מפני שנוטה הוא מעל השמש כגון זו [תמונה כ''ב] ובחדש זה בא בארוכה ומשום הכי קבלתי אותם. [פירוש הרמב''ם].
-----
מעשה שבאו ואמרו ראינוהו וכו' ראינו הלבנה הישנה שחרית במזרח, והחדשה ראינו ערבית במערב. אמ' ר' יוחנן בן נורי עדי שקר הם, דהא קימא לן [כ' ע''ב] כ''ד שעי מיכסו סיהרא, בין החדשה והישנה מרוב דקותה ליושבי המזרח ששם הלבנה הישנה שוקעת שית מעתיקתא, ואינה מתעלמת מהן כי אם שש שעות, ותמני סרי מחדתא, שזורחת במערב לעולם, ומחמת שהן יושבי מזרח ורחוק ממערב מתכסה החדשה מהם י''ח שעות, ותמני סרי חדתא, ואם כן לדבריהם ליכא אלא שתים עשרה שעות. וכשבאו לפני ר''ג ביבנה קבל עדותן, דפעמים שבא בקצרה, ואין נעלמת מהן אלא י''ב שעות לבדן, ואיפש' להיות כיון ששניהם מעידין על זה שאמת היה, אמר', ראויין הם לקבל עדותן. אי נמי יש לפרש, שמקובל היה שאותה השנה שהעדים העידו לו, היתה בענין זה כדברי העדים. [רבינו יהונתן מלוניל].
-----
ראינוהו שחרית במזרח. פרש''י ראינוהו הישנה שחרית וחדש' ערבית, ולכך לא א' כלום דכ''ד שעי מתכסי סיהרא [לעיל כ' ע''ב]. וקשה, דכי פליגי ר''ג לכ''ד שעי מיכסי סיהרא, ופי' רש''י עוד פי' אחר ראינוהו חדשה שחרית במזרח וערבית במערב, וקשה שהרי החדשה לעולם נראית תחילה בקרן מערבית דרומית, וכן פרש''י לעיל. ובירושלמי [כאן ה''ו] משמע כלישנא קמא, דא''ר שמלאי כל חדש שנראה קודם שש אין כח העין יכולה לראות הישן, ואם נראית ישן שחרית לא נראית חדש בין הערביים, ראה החדש בין הערבים לא נראה ישן שחרית, אמר רב חייא בר אבא ולמה קבלן ר''ג שכן היה [מסורת] בידו מאבותיו פעמים על בארוכה פעמים על בקצרה, וא''ת ומי פליג ר''ג לכ''ד שעי מיכסי סיהרא, ויש לחלק בשעות דיש קטנות שעות כגון בתקופת טבת, ומקטנות מסיהרא י''ח מעתיקא ושית מחדתא, אבל מגדולות פעמים דמכוסה כגון דבא בארוכה, ופעמים דאין מכוסה כגון דבא בקצרה. [תוספות ישנים].
-----
ראינוהו שחרית במזרח וערבית במערב. פירש רש''י ז''ל בשם רבותינו ראינו הישנה בשחרית במזרח וזו החדשה ערבית במערב וקאמר דעדי שקר הם משום דעשרים וארבעה שעי מיכסי סיהרא. והוא ז''ל הקשה דא''כ היכי שייך בהא פעמים בא בקצרה דקאמר ר''ג בברייתא לפיכך פי' דכולה בחדשה קאמרי' כלו' שראינוה בשחרית במזרח ובערב במערב ומשום הכי קאמר דעדי שקר הם שאי אפשר שילך כ''כ משחרית לערבי' והיינו דקאמר ר''ג שפעמי' בא בקצרה כלומר שפעמים שהוא ממהר הלוכו. ומיהו בירושלמי משמע כפי' הראשונים ז''ל דגרסי' התם א''ר שמלאי טעמא דר' יוחנן בן נורי כל חודש שנראה קודם חצות אין כח בעין לראות את הישן ותני כן נראה ישן שחרית לא נראה חדש בין הערבים נראה חדש בין הערבים לא נראה ישן שחרית א''ר חיא בר אשי ולמה קבלו ר''ג שכן מסורת היא מאבותיו פעמים שבא בארוכה פעמים שבא בקצרה. [חידושי הר''ן].
-----
@ כ''ה ע''א.
פיס'. ראינוהו שחרית במזרח וערבית במערב. פי' הלבנה ישנה ראו שחרית במזרח, והחדשה ראו ערבית במערב, ואמ' ר' יוחנ' בן נורי עידי שקר הם, שלא יתכן דבר זה דקיימלן כ''ד שעי מיכסי סיהרא בין ישנה ובין החדשה, ורבן גמליאל [קיבלן] ואמ' להם כך מקובל אני מבית אבי אבא, שפעמים בא בארוכה פעמים שבא בקצרה. ראינוהו בזמנו ביום ל', ובלילי עיבורו דהיינו ל''א, שהוא מוכיח לעיבור החדש, לא נראה. [פסקי הרי''ד].
-----
ועוד באו שנים ואמרו ראינוהו בזמנו, כלומ', ראינו חדוש הלבנה בזמנו ביום ל' סמוך לשקיעת החמה, ובליל עבורו לא ראנו, כשחשבנו מולד הלבנה מצאנו שאי אפשר מולדו אלא סמוך לזריחת השמש ביום ל''א. וקבלן ר''ג, שטעה בחשבון המולד, וזהו אתם אפי' מוטעין, מקרא דכתי' אותם, ודרשי' שברשות ב''ד לחסר או למלאת ואפי' מוטעין. א''ר דוסא בר הרכינס עדי שקר הם, שזה דבר שאי אפשר להיות שתראה חדוש הלבנה, ועדין לא הגיע זמן המולד. אמ' לו ר' יהושע רואה אני את דבריך, שצריך שנעבר אלול, ור''ג חסרו. שלח לו וכו', הלך (ונמצא) ר' עקיבא ומצאו לר' יהושע שהיה מיצר על גזרת ר''ג, שגזר עליו לחלל יום הכפורים שחל לחשבונו. שכל שלשה ושלשה וכו', דשמא אלו השלשה שוין בחכמה, כשלשה משבעים הזקנים, כיון שאינן ידועין ומפורסמין לנו. [רבינו יהונתן מלוניל].
-----
והמצוה השי''ב היא שהזהירנו מחלוק על בעלי הקבלה עליהם השלום ומצאת ממצוותם במעשה התורה והוא אמרו (ר''פ שופטי') לא תסור מן הדבר אשר יגידו לך. ולשון ספרי לא תסור מן הדבר אשר יגידו לך זו מצות לא תעשה. והעובר על לאו זה הוא זקן ממרא וחייב חנק ובתנאים המקובלים המבוארים בסוף סנהדרין (פ''ד:00, פ''ו:—פ''ט.). ושם התבארו משפטי מצוה זו. [ספר המצות לרמב''ם — לאוין שי''ב].
-----
שנמנענו מלחלוק על בעלי הקבלה עליהם השלום ומלשנות את דבריהם ולצאת ממצותם בכל עניני התורה, ועל זה נאמר [דברים י''ז] לא תסור מן הדבר אשר יגידו לך ימין ושמאל, ואמרו זכרונם לברכה בספרי לא תסור וגומר, זו מצות לא תעשה. משרשי המצוה לפי שדעות בני האדם חלוקין זה מזה לא ישתוו לעולם הרבה דעות בדברים, וידע האדון הכל ברוך הוא שאלו תהיה כוונת כתובי התורה מסורה ביד כל אחד ואחד מבני אדם איש איש כפי שכלו, יפרש כל אחד מהם דברי התורה כפי סברתו וירבה המחלוקת בישראל במשמעות המצוות, ותעשה התורה ככמה תורות, וכענין שכתבתי במצות אחרי רבים להטות בכסף תלוה בסימן ס''ז [מצוה ע''ח], על כן אלהינו שהוא אדון כל החכמות השלים תורתנו תורת אמת עם המצוה הזאת שצונו להתנהג בה על פי הפירוש האמתי המקובל לחכמינו הקדמונים עליהם השלום, ובכל דור ודור גם כן שנשמע אל החכמים הנמצאים שקבלו דבריהם ושתו מים מספריהם ויגעו כמה יגיעות בימים ובלילות להבין עומק מליהם ופליאות דעותיהם, ועם ההסכמה הזאת נכוין אל דרך האמת בידיעת התורה, וזולת זה אם נתפתה אחר מחשבותינו ועניות דעתנו לא נצלח לכל. ועל הדרך האמת והשבח הגדול בזאת המצוה אמרו זכרונם לברכה [ספרי], לא תסור ממנו ימין ושמאל, אפילו יאמרו לך על ימין שהוא שמאל לא תסור ממצותם, כלומר שאפילו יהיו הם טועים בדבר אחד מן הדברים אין ראוי לנו לחלוק עליהם אבל נעשה כטעותם, וטוב לסבול טעות אחד ויהיו הכל מסורים תחת דעתם הטוב תמיד ולא שיעשה כל אחד ואחד כפי דעתו, שבזה יהיה חורבן הדת וחלוק לב העם והפסד האומה לגמרי, ומפני ענינים אלה נמסרה כוונת התורה אל חכמי ישראל, ונצטוו גם כן שיהיו לעולם הכת מועטת מן החכמים כפופה לכת המרובין מן השרש הזה, וכמו שכתבתי שם במצות להטות אחרי רבים. ועל דרך ענין זה שעוררתיך בני עליו אפרש לך אגדה אחת שהיא בבבא מציעא בסוף פרק הזהב [נ''ט ע''ב] גבי ההוא מעשה דרבי אליעזר בתנורו של עכנאי המתמהת כל שומעה. אמרו שם, אשכחיה רבי נתן לאליהו וכולי, אמר ליה מה עביד הקדוש ברוך הוא בההיא שעתא, אמר ליה חייך ואמר נצחוני בני, שהיה שמח הקדוש ברוך הוא על שהיו בניו הולכים בדרך התורה ובמצותה להטות אחרי רבים. ומה שאמר נצחוני בני חלילה להיות נצחון לפניו ברוך הוא, אבל פירוש הדבר הוא על ענין זה, שבמחלוקת הזה שהיה לרבי אליעזר עם חביריו האמת היה כרבי אליעזר וכדברי הבת קול שהכריע כמותו, ואף על פי שהיה האמת אתו בזה בייתרון פלפולו על חביריו לא ירדו לסוף דעתו ולא רצו להודות לדבריו אפילו אחר בת קול, והביאו ראיה מן הדין הקבוע בתורה שצוותנו ללכת אחרי הרבים לעולם, בין יאמרו אמת או אפילו טועים, ועל זה השיב הבורא ברוך הוא נצחוני בני, כלומר אחר שהם נוטים מדרך האמת שרבי אליעזר הוא היה מכוין בזה אל האמת, והם באים עליו מכח מצות התורה שצויתים לשמוע אל הרוב לעולם, אם כן על כל פנים יש להודות להם בפעם הזאת כדבריהם שתהיה האמת נעדרת, והרי זה כאלו בעל האמת נצוח.
מדיני המצוה מה שאמרו זכרונם לברכה [סנהדרין פ''ז ע''א] שאף על פי שהעובר על מה שפירשו חכמים בדברי התורה עובר על לאו זה דלא תסור, מכל מקום אין לו לאדם דין זקן ממרא הידוע בגמרא בסוף סנהדרין [פ''ט ע''א] שהוא חייב מיתה עד שיהא חולק על בית דין הגדול ושיהא הוא חכם שהגיע להוראה סמוך לסנהדרין ויחלוק עליהם בדבר שזדונו כרת ושגגתו חטאת, ובין שהוא מקל והם מחמירין או בהפך ויורה לעשות כהוראתו או יעשה הוא מעשה על פי הוראתו, שנאמר אשר יעשה בזדון ולא שיורה לבד, אבל אם היה תלמיד שלא הגיע להוראה והורה פטור, שנאמר כי יפלא ממך דבר, מי שלא יפלא ממנו אלא דבר מופלא, וכן אם מצאן חוץ ללשכת הגזית והמרה עליהם פטור, שנאמר וקמת ועלית אל המקום מלמד שהמקום גורם לו מיתה. ובין שחלק עליהם בדבר ממש שיש בזדונו כרת או בדבר המביא לידי דבר שחייבין עליו כרת חייב, כיצד בדבר שיש בזדונו כרת כגון שנחלקו באשה אם היא ערוה או אינה, אם דם זה מטמא או אינו מטמא, אם אשה זו זבה או אינה זבה, אם חלב זה אסור או מותר, וכן כל כיוצא בזה, וכיצד בדבר המביא לידי דבר שיש בו חיוב זה כגון שנחלקו בעיבור השנה שמביא לידי אכילת חמץ בפסח, וכן אם נחלקו בדין מדיני ממונות שלדברי האחד כדין נטל זה ממון זה מחבירו ואם קדש בו האשה מקודשת, והבא עליה במזיד ענוש כרת ובשוגג חייב חטאת, ולדברי האחר פטור, וכן בכל ענין שיש להוציא ממון כגון חייבי חרמים וערכים אם חייבים ליתן או אינם חייבים שלדברי האומר אינם חייבים כל שלקחו מהם גזל ואם קדש בו האשה אינה מקודשת, וכן כל כיוצא בזה, ואפילו חלקו בדיני מכות חייב עליהם, שהרי לדברי האומר אינו חייב מלקות בבית דין חייבים לשלם לו דמי חבלו ובדין יטול מהם תשלומיו.
וכתב הרב רבנו משה בן מימון זכרונו לברכה [פ''א מממרים ה''ב] בענין לאו זה דלא תסור שאחד דברים שלמדו אותם חכמים מפי הקבלה, ואחד דברים שלמדו אותם מדעתן באחת מן המדות שהתורה נדרשת בהן, ואחד דברים שנעשו סייג לתורה והם הגזרות והתקנות, בכל אחד מהשלשה דברים אלו מצות עשה לשמוע להם, והעובר על כל אחת מהם עובר בעשה ולא תעשה. והרב רבנו משה בן נחמן זכרונו לברכה [בהשגתו לשורש הראשון] תפש עליו הרבה ואמר הנה סבור הרב שיש בכלל לאו דלא תסור כל מה שהוא מדברי חכמים בין שהן מצות כגון מקרא מגילה ונר חנוכה, או שהן מן התקנות כגון בשר עוף בחלב ושניות לעריות, בין שהן בקום עשה כגון שלש תפלות בכל יום ומאה ברכות ולולב שבעה בגבולין, ובין שהן בלא תעשה כגון כל שהוא משום שבות בשבת ויום טוב וכן יום טוב שני בגולה ותשעה באב ודרך כלל כל מה שיאסור אותו התלמוד או יצוה עליו, והנה הרב בונה חומה בצורה סביב לדברי חכמים, אבל היא כפרץ נופל נבעה בחומה נשגבה אשר פתאום לפתח יבא שברה, לפי שהיא סברה נפסדת ברוב מקומות בתלמוד, כי הנה לדעתו המשתמש במחובר כגון הנסמך על האילן בשבת או המטלטל מחמה לצל או שאמר לגוי ועשה או אפילו המפסיע פסיעה גסה בשבת עובר הוא על עשה ולא תעשה מן התורה וראוי הוא ללקות ארבעים, אלא שפטרו הרב שם בספר שופטים מפני שניתן לאזהרת מיתת בית דין שכל חכם שממרה על דבריהם מיתתו בחנק, והנה לדבריו לוקה הוא לדעת האומר בתלמוד לאו שניתן לאזהרת מיתת בית דין לוקין עליו כמו שהוזכר בפרק מי שהחשיך [שבת קנ''ד ע''ב], וראוי לפי הדעת הזה להחמיר מאד בדברי סופרים שכולם תורה הם, אין ביניהם ובין המצות המפורשות בכתוב שום הפרש ואין בתורה דבר חמור מן השבות שהוא מדבריהם אלא מה שיש בה חיוב כרת או מיתת בית דין אבל לא כל שיש בה חיוב עשה או לאו שהרי בכל דבריהם לדעתו יש חיוב עשה ולאו, עשה דועשית על פי הדבר אשר יגידו לך, ולאו דלא תסור.
והנה נראה לרבותינו בכל התלמוד אומרים היפך מזה, שהרי הם דנין כל דברי סופרים להקל כמו שיאמרו תמיד [ביצה ג' ע''ב] ספיקא דאוריתא לחומרא ספיקא דרבנן לקולא, והקלו בחשש איסורין של דבריהם לומר בהן שאני אומר, ואמרו בפרק ראשון מפסחים [ט' ע''ב] אימור דאמרינן שאני אומר בדרבנן בדאוריתא מי אמרינן שאני אומר, והאמינו הקטנים שאינם ראויים להעיד במה שהוא מדרבנן כמו שאמרו שם [ד' ע''ב] בדיקת חמץ דרבנן והמנינהו רבנן בדרבנן, וכן בענין תחומין נאמן הקטן לומר עד כאן תחום שבת קסבר תחומין דרבנן והמנינהו רבנן בדרבנן כדאיתא בעירובין [נ''ח ע''ב] ובכתובות [כ''ח ע''ב], ועוד הקלו בדרבנן כמו כן בספקות כמו שאמרו זכרונם לברכה [ברכות כ''א ע''א] ספק התפלל ספק לא התפלל אינו חוזר ומתפלל, ספק אמר אמת ויציב ספק לא אמר חוזר ואמרו, מאי טעמא, תפלה דרבנן אמת ויציב דאוריתא, ולא עוד אלא אפילו בדברים הסותרים זה את זה הקלו כמו שאמרו בפרק במה מדליקין [שבת ל''ד ע''א], אמרו לו שנים צא וערב עלינו אחד ערב עליו מבעוד יום וכולי, כמו שבא לשם, וגם נראה בגמרא שעוקרין דבריהם תדיר משום איסור דאוריתא כמו שאמרו במסכת שבת [ד' ע''א] הדביק פת בתנור התירו לו לרדותה קודם שיבא לידי איסור סקילה, ושם בשבת אמרו [קכ''ח ע''ב] ביטול כלי מהיכנו דרבנן וצער בעלי חיים דאוריתא ואתי דאוריתא ומבטל דרבנן וגומר, כמו שבא לשם, וזה רב מאד בתלמוד אתי עשה דאוריתא ודחי עשה דרבנן, וכן במחלוקת שיבא בין החכמים אמרו [ע''ז ז' ע''א] אם היה אחד גדול בחכמה ובמנין הלך אחריו ואם לאו בשל תורה הלך אחר המחמיר ובשל סופרים אחר המיקל, וגדולה מזו אמרו [עירובין ס''ז ע''ב] בשל סופרים עושין מעשה ואחר כך דנין, ובפרק מי שהחשיך [שבת קנ''ד ע''ב] אמרו מהו דתימא להפסד מועט נמי חששו קא משמע לן שהרי חדוש הוא אצלם כשאינם דוחים דברי סופרים אפילו להפסד מועט, ואמרו [ברכות י''ט ע''ב] שמטמאים כהנים עצמם בטומאה של דבריהם לראות מלכי אומות העולם כדי שאם יזכה יבחין מה בין מלכי ישראל וגומר.
ואף בעונשן של דברי חכמים אין להם אלא נדוי כמו שאמרו [פסחים נ''ב ע''א] מנדין על שני ימים טובים של גליות ואמרו [מגילה ה' ע''ב] בעושה מלאכה בפורים ולשמתיה מר, ובמקומות יש להם מכת מרדות והוא למי שעובר על דבריהם שהן כעין תורה והן כל הגזרות שגזרו בהם מדבריהם שמכין אותו עד שיקבל אותה עליו או עד שתצא נפשו כמו שמפורש בתוספתא דסנהדרין, וכללו של דבר שדברי סופרים חלוקים הם בכל דיניהם מדברי תורה להקל בקצתן ולהחמיר בקצתן. אבל הדבר הברור המנוקה מכל שבוש הוא שאין הלאו הזה דלא תסור אלא במה שאמרו זכרונם לברכה בפירוש התורה, כגון הדברים הנדרשים בגזרה שוה או בבנין אב ושאר שלש עשרה מדות שהתורה נדרשת בהם או במשמעות לשון הכתוב עצמו, וכן במה שקבלו הלכה למשה מסיני, ועל זה יאמרו זכרונם לברכה שיש עשה ולא תעשה בדבר, ואם בענין הזה נחלק אחד הראוי להוראה במה שיש על זדונו כרת ובשגגתו חטאת על בית דין הגדול שנעשה בזה זקן ממרא בזמן שנדין דיני נפשות, וזהו אומרם זכרונם לברכה [ספרי] אפילו יאמרו לך על שמאל שהיא ימין, כלומר שכך היא המצוה לנו מאדון התורה יתברך שנאמין אל הגדולים במה שיאמרו ולא יאמר בעל המחלוקת היאך אתיר לעצמי ואני יודע בודאי שהם תועים שאפילו יהיה כן הוא מצוה להאמין להם, וכמו שכתבתי למעלה בראש המצוה, וכענין שנהג רבן גמליאל עם רבי יהושע ביום הכפורים שחל בחשבונו להיות כמו שמוזכר במסכת ראש השנה [כ''ה ע''א]. ויש בענין הזה תנאי אחד לפי מה שאמרו זכרונם לברכה במסכת הוריות [ב' ע''ב] שאם היה בזמן הסנהדרין איש חכם וראוי להורות או שהוא מכלל הסנהדרין והורו בית דין הגדול בדבר שלא כדעתו שאינו רשאי להתיר עצמו באותו הדבר האסור לדעתו עד שישא ויתן עמהם על הדבר, ואחר שיסכימו כלם או רובם בבטול הדעת ההוא וישבשו עליו סברתו ויעשו הסכמה שהוא טועה אז הוא רשאי לנהוג עצמו היתר במה שהיה דעתו לאיסור, וגם מצוה הוא על זה לקבל דעתם על כל פנים, אבל התקנות והגזרות שעשו חכמים למשמרת התורה ולגדר שלה אין להם בלאו זה אלא סמך בעלמא ואין בהם דין המראה כלל. ויתר פרטי המצוה מבוארים בסוף סנהדרין [פרק הנחנקין]. ונוהגת מצוה זו לענין זקן ממרא בזמן הבית, ולענין החיוב עלינו לשמוע לדברי חכמינו הקדמונים ואל גדולינו בחכמת התורה ושופטינו שבדורינו נוהגת בכל מקום ובכל זמן בזכרים ונקבות, ועובר על זה ופורץ גדר בדבר אחד מכל מה שלמדונו רבותינו בפירוש התורה כגון באחת משלש עשרה מדות או בדבר שהוא אסור מהלכה למשה מסיני, וכענין שכתבנו בסמוך, עבר על לאו זה מלבד שבטל עשה שבו, אבל אין לוקין על לאו זה לפי שניתן לאזהרת מיתת בית דין בזקן ממרא, וכמו שכתבנו. [ספר החינוך מצוה תצ''ו].
-----
האזהרה שי''ב לר''ם [סהמ''צ ל''ת שי''ב, ממרים פ''א ה''ב] הוזהרנו מלחלוק על המקבלים המעתיקים הדת ע''ה ומלצאת ממה שיצוו בה במעשה התורה, והוא אמרו יתעלה [דברים י''ז י''א] לא תסור מן הדבר וגומ'. ולשון סיפרי [דברים פיסקא קנ''ד]. לא תסור זו מצות לא תעשה. והעובר על לאו זה הוא זקן ממרא וחייב חנק, ובתנאים המקובלים המבוארים בסוף סנהדרין [פ''ו ע''ב] ע''כ. וענין זקן ממרא הוא חכם גדול מישראל יודע דיני התורה ודן ומורה כאחד מחכמי ישראל, ונפל מחלקת בינו ובין בית דין הגדול ולא חזר לדבריהם והורה שלא כהוראתם [רמב''ם פ''ג ה''ד]. ובא הפירוש המקובל שאינו חייב עד שיהיה חכם שהגיע להוראה וסמוך בסנהדרין ויחלוק עם בית דין הגדול במקומו. ואינו חייב עד שיחלוק בדבר שזדונו כרת ושגגתו חטאת או שתביא הוראתו לדבר שזדונו כרת ושגגתו חטאת [סנהדרין פ''ז ע''א] כגון שחלק בדיני ממונות או במנין הדיינין שדנין דיני ממונות, שלדברי האומר שזה חייב לזה, או שאלו ראויין לדין, כל שנטל ממנו כדין נטל ועל פי בית דין נטל, ואם קדש בו אשה מקודשת. ולדברי החולק שאומר שפטור היה או שאומר שאין אלו ראויין לדין שכל שנטל גזל הוא בידו, ואם קדש בו אשה אינה מקודשת. נמצא זה מביא לידי דבר שחייבין על זדונו כרת ושגגתו חטאת [רמב''ם שם פ''ד ה''ב ע''פ סנהדרין פ''ז ע''ב]. וכן כשיחלוק בגזרה מן הגזרות בדבר שזדונו כרת ושגגתו חטאת, וכן אם הורה להוסיף טוטפת חמשית בתפילין חייב מיתה. [סנהדרין פ''ח ע''ב, ועי' רמב''ם פ''ד ה''ג]. והכונה באלו הדינין מבוארת כי לא יגיע הזק אלא מחכם שהגיע להוראה שסומכין על הוראתו ואז תהיה תורה כשתי תורות. והתנאי שבא שיחלוק עמהם עם בית דין הגדול אשר נצטוינו אנחנו לעשות על פי התורה אשר יורו, והם הם מיסדי התורה ומעמידיה על מתכונתה, וכשיחלוק עמהם נמצא מקעקע יסודי התורה וסותר אותם. והתנאי שבא שיחלוק עמהם במקומם, כי כשהם במקומם אז מושבם מושב אלוקים, וכל דבריהם דברי אלקים חיים, ונמצא זה כשחולק עם השכינה. אמנם מה שהתנאי בזה שאינו חייב מיתה אלא כשהורה בדבר שזדונו כרת, הכונה בזה מבוארת כשאר עשה כן יעשה לו, ר''ל כי אז אפשר שיסבב מיתה לאחרים. והתנאי שבא בזה שאינו חייב מיתה עד שיורה לעשות ועשה כהוראתו, זה מבואר כי אז נשלם ההזק, אמנם כל זמן שלא הורה אעפ''י ששנה לאחרים פטור, כי אחר שלא הורה לעשות לא נשלם הזק הוראתו. ומה שבאה הקבלה האמיתית שאם הורה להוסיף טוטפת חמשית שהוא חייב מיתה, כל זה למעלת המצוה, לפי שבמספר הבתים יש הערה גדולה לנפש, וכל המונע הערה נפשית כאלו ממיתה, לפיכך חייב מיתה. עם מה שיביא זה לסתור הקבלה שרוב עקרי מצוה נשענים עליה. [הבתים — ספר המצוה].
-----
פעמים שבא בארוכה פעמים שבא בקצרה וכשבא בקצרה אינו מתכסה אלא י''ב שעות. [הערוך ערך ארךגג]. שקל  קלא — עיי' בע' קלא. [הערוך ערך שקלגב]. שקל קלא פתק ביה — פי' אבן. [הערוך ערך קלא]. זיל לענטב וקדשיה לירחא — פי' מקום. [הערוך ערך ענטב]. דוד מלך ישראל חי וקים — פי' מלכות בית דוד נמשלה לירח שנאמר ''כירח יכון עולם'' (תהלים פ''ט, ל''ח) כלומר נתקיימה ראיית הלבנה בעולם. [הערוך ערך דוד]. רתוי לו שיפול שנים עשר חדש במטה — פי' נוח לו. [הערוך ערך רתגג].
-----
במאור דף ה': ד''ה מעשה. [כתוב שם]. וברייתא דתניא אמר להם רבן גמליאל לחכמים וכו', לאו לפרושה למתניתין וכו'. אמר אברהם. קורא אני על זה ועל כל הלועזים על רבן גמליאל [ישעיהו פרק ה' פסוק כ''א] הוי חכמים בעיניהם ונגד פניהם נבונים, כי לא הגיעו לחצי צפרנו ומלעיגים, ואיה כל אותן דברים המופלאים השנויים בברייתא דרבי אליעזר חלון בלגה וחלון תעלומה וחלון נעמן ושאר דברים נפלאים, וכולן אמרו לפני רבי יוחנן בן זכאי בשעה שעלה אביו להדירו מנכסיו [פרקי דר''א פרק ב' ואבות דרבי נתן פרק ו' הלכה ג']. ואיה חכמת רבי יהושע שהיה יודע שיש כוכב אחד שעולה אחת לשבעים שנה ומטעה את הספנים [הוריות דף י'.] וכולם כעורים מגששים נגד אותן החכמים הגדולים, ואפשר שהם יודעין חשבון מהלך הלבנה ולזמן ידוע יש חשבון מהלכה שהיא נראית לו' שעות הישנה והחדשה ולא נודע זה הזמן וזה החשבון לכולם ונודע לרבן גמליאל וחביריו. ומה שאמר פעמים שבא וכו', לא כמי שטועה בדרכים פעמים מישר פעמים תועה אלא זמנים ידועים יש לו למי שיודע במהלכו, וידע רבן גמליאל כי אותו הפרק זמנו היה כן וקיים את עדותן. ואין אנו צריכין לתחבלותיו של זה ולא להפליגו בדברים ולהוציאן מפשוטן. [כתוב שם לראב''ד].
-----
מאי טעמא דכתיב עשה ירח למועדים שמש ידע מבואו ירח לא ידע מבואו כבר פי' שהשמש אין לה קבוץ גלגלים ואינו נוטה מעל גלגל המזלות אלא לצפון ולא לדרום אלא בנטיית גלגל המזלות נטייתה ובדרך גלגל המזלות מהלכת אבל הירח פעמים נוטה פעמים אינו נוטה כמו שפי' ועוד אותן שנוטין ואינן נוטין אינן יודעין כגון שתאמר בחדש פלוני הוא בא בארוכה ובחדש פלוני הוא בא בקצרה אלא פעמים שיבא בארוכה בתשרי ובקצרה בטבת ופעמים שיבא בקצרה בתשרי ובארוכה בטבת. [פירוש הרמב''ם].
-----
ר' חייא חזייה לסיהרא דקאים בצפרא דכ''ט האי ראיה דר' חייא כאותה ראיה עצמה שאמר מעשה שבאו שנים ואמרו ראינוה שחרית במזרח וערבית במערב ולפי נמי שהיה המולד באותו חדש בחצות היום שומרין אותו שיראה שקיעת החמה לערב מפני שנולד קודם חצות וחזא יתיה דקאים בצפרא שדא ביה קלא ואמר לי' לאורתא מקדשינן לך ואת קאים הכא כלומר אנו מדמין שהמולד בחצות ולאורתא תראה וכבר נתכסית ואין אתה נראה מפני שאין בינך ובין השמש אלא שש שעות בלבד והנה אתה נראה ועדיין לא קרבת מן השמש על אותו הדרך שפרשנו למעלה. זיל איכסי כלומר קרב מן השמש יפה יפה ואיכסי כי היכי שיהיה המולד בחצות, ודברים אלו לא מפני שמועילין אמרן אלא על דרך משל. ואמר לי' לר' חייא זיל עיין טב וקדשה כלומר אל תתמה מפני שראית אותו שחרית שמא בארוכה הוא בא וכמעשה שהיה ומשהמולד קודם חצות איפשר שיראה ערבית. עיין טב לאורתא עד דתחזי' יתיה ושליח ליה סימנא כמו שנמשל בו דוד מלך ישראל קיים ונראה. [פירוש הרמב''ם].
-----
רבי חייא חזייה לסיהרא וכו'. פירש הר''ם האי ראייה דר' חייא היא היתה הראייה שאמרנו מעשה שבאו שנים ואמרו ראינוהו שחרית במזרח וערבית במערב. ולפי זמן שהיה המולד באותו חודש בחצות היום שומרים אותו שיראה קודם שקיעת החמה לערב, מפני שנולד קודם חצות. וחזא יתיה דקאים בצפרא שדא ביה קלא ואמר ליה לאורתא מקדשינן ביך ואת קאים הכא. כלומר אנו מדמים שבמולד בחצות ולאורתא תראה, וכבר נתכסית ואין אתה נראית מפני שאין בינך ובין השמש אלא שש שעות בלבד. והנה אתה נראית ועדיין לא קרבת מן השמש על אותו דרך שפירשנו למעלה. זיל איכסי. כלומר קרב מן השמש יפה יפה, ואיכסי כי היכי שיהיה המולד בחצות. ודברים [אלו] לא מפני שמועילין אמרן, אלא על דרך המשל. ואמר ליה רבי לרבי חייא זיל עיין טב וקדשיה. כלומר אל תתמה מפני שראית אותו שחרית שמא בארוכה בא, וכמעשה שהיה, ומשהמולד קודם חצות אפשר שנראה ערבית עיין טב לאורתא דתחזי יפה וקדשיה. ושלח ליה סימנא. כמו שנמשל בו דוד, דוד קיים ונראה ע''כ. ורבינו שלמה פי', שע''פ חשבון המולד ידע שהוא הלבנה החדשה, אלא ששהה מולד חידושה על ידי חדש שלפניו שנתעבר, ונמצא יום כ''ט זה הוא למולד גמור ואינו אלא כ''ט לקיבוע החדשים. ולכך גער בו שלא יתראה היום ויתמהו הרואים למה אין קובעין החדש ביום כ''ט. וגריס אמר ליה רבי לרבי חייא זיל לעין טב, ופירש רבי חשש שלא ירננו העם אחריו על קידוש יום שלשים מפני שנראית מיום כ''ט, [וצוה] לקדש החדש ביום שלשים במקום אחר, שלא נתנו לבם לראות את הלבנה באותו מקום ביום עשרים ותשעה מפני שאין שם ב''ד ועיניהם נשואות מכל וכל לשלוחי [ב''ד]. וסימן זה שלח לו כשיתקדש, פן ירגישו בני מקומו בדבר. דוד חי, בדוד כתיב [תהלים פ''ט] כירח יכון עולם, שנמשל לירח, כלומר קידוש החודש נתקיים ע''כ. וכל זה מבולבל. ופירש גם כן דמשום הכי שלחיה לעין טב, שבמקום רבי היה שמד, והיו מתיראים לקדש החודש. [רבינו אברהם מן ההר].
-----
א''ל לאורתא מקדישנא לך ואת קיימת הכא. וקשה להר''י וכי לא היה יכול להיות שיהיה המולד ביום ל' קודם י''ח שעות, שהוא זמן כשר לקבוע בו החדש בו ביום, דאפי' דהשתא לא ק''ל כהני דבעי לילה ויום מן החדש, ואפ''ה יכולה לראות ביום כ''ט בבוקר. ושמא י''ל דלא חזיא כ''כ בצפרא, אלא כבר עלתה החמה קצת ועלתה בבואה כ''כ שלא היתה הלבנה יכולה לראות כה''ג אם היה המולד למחר קודם י''ח. ורש''י פי' ואת קיימת הכא ואם תהיה נראית ערבית שוב לא יקדשו את החדש, היינו נמי הכיר בה שהיתה גדולה, כ''כ שלא תשקע מבעוד יום, אלא תשמש מעט מן הלילה לפי שרחוקה מן המולד. [תוספות ישנים].
-----
א''ל רבי לר' חייא זיל לעין טב וקדשיה ושלח לי [סימנא] דוד מלך ישראל חי וקים. ומאי שנא האי סימנא כדאמרי' [חולין ס' ע''ב] זיל וליקרו צדיקי על שמך יעקב הקטן, שמואל הקטן, דוד הקטן, כמו מאור הקטן, ועוד שמצינו שנמשל מלכות בית דוד לירח דכתיב כירח יכון עולם. [האשכול — דפוס י%ם, הלכ' ר''ח].
-----
אמר ר' לר''ח זיל לעין טב וקדשיה ושלח לי סמנא דוד מלך ישראל חי וקיים והאי סימנא כד' הקב''ה ללבנה צדיקים יקראו בשמך יעקב הקטן, דוד הקטן ומצינו מלכות ב''ד נמשל לירח דכ' כירח יכון לעד. [האשכול — רצב''א, הלכ' תענית ור''ח].
-----
זיל לעין טב וקדשיה. פי' משום דבעין טב היה ב''ד קבוע לקדש את החדש כדגרסי' בירושלמי כן תוקעין ביבנה כן תוקעין בעין טב אלמא ב''ד קבוע (ביבנה) [כיבנה] היה שם. ואמרי' נמי בפסיקתא בפרש' תקעו שופר בציון למה ב''ד מקדשין בעין טב שהוא בית הוועד אמר הקב''ה הוא בית הוועד של כל העולם שנאמר כי מציון תצא תורה. [חידושי הר''ן].
-----
אין חדשה של לבנה פחות מכ''ט יום ומחצה ושני שלישי שעה וע''ג חלקים פי' משעה שיתקבץ השמש עם הירח עד שיתקבצו שנית כ''ט יום ומחצה ושני שלישי שעה וע''ג חלקים וכשתבקש דבר זה לפי דקדוק החשבון נמצא הדבר אינו אלא ליתר מחשבון זה נקבצין. [פירוש הרמב''ם].
-----
אין חדשה שללבנה פחותה מעשרים ותשעה יום ומחצה ותשצ''ג חלקים, לפיכך אנו עושים החדשים אחד מלא, שלשלשים יום ומקדשים יום שלשים ואחד, [ואחד] חסר, שלעשרים ותשעה יום ומקדשים יום שלשים, והרי יש ביניהם שני פעמ' עשרים ותשעה ומחצה. ואין עושין לעולם חודש פחות מעשרים ותשעה, ולא יותר על שלשים. ומפני תשצ''ג חלקים שיש יתרון בכל חודש, על עשרים ותשעה יום ומחצה, מעברין לפעמים אחד מן החדשים החסרים,  עד שיהו בשנה שבעה חדשים מלאים וחמשה חסרים.  [פסקי ריא''ז].
-----
אומר רבינו משה (קדוש החדש פ''ו ה''א) כי החשבון של עיבור שאנו מחשבין עתה המולדות היא השעה שיתקבץ בה הירח עם החמה במהלכם האמצעי לא במהלכם האמיתי, ובזה תולה (שם פ''ז ה''ח) טעם הדחיות כאשר נכתוב לפנים אי''ה. היום והלילה כ''ד שעות בכל זמן, שתים עשרה ביום ושתים עשרה בלילה, והשעה נחלקת לאלף ושמונים חלקים, ולמה חלקו השעה למניין זה, לפי שמניין זה יש לו חצי ורביע [ושמין] שליש ושתות ותש[י]ע וחומש ועישור (שם פ''ו ה''ב). משיתקבץ החמה וירח לפי חשבון זה עד שיתקבצו פעם שנייה במהלכם האמצעי כטי''ב תשצ''ג, פירוש כ''ט ימים וי''ב שעות ותשצ''ג חלקים וזהו הזמן (של) [שבין] כל מולד ומולד וזהו חדשה של לבנה (ע''פ ה''ג שם). שנה של לבנה אם תהיה י''ב חדש מחדשים אלו יהיו כללה שנד''ח תתע''ו, פירוש שנ''ד ימים ח' שעות תתע''ו חלקים, ושנת החמה היא שס''ה ימים ורביע יום נמצא תוספת שנת חמה על שנת הלבנה יכ''א ר''ד, פירוש עשרה ימים כ''א שעות ר''ד חלקים (ע''פ ה''ד שם). כשתשליך ימי חדש הלבנה שבעה שבעה שהן ימי השבוע ישאר יום אחד ושתים עשרה שעות ותשצ''ג חלקים סי' אי''ב תשצ''ג זו היא שארית חדש הלבנה, וכן כשתשליך ימי שנת הלבנה שבעה שבעה אם שנה פשוטה היא ישאר יתר על השביעיות ד''ח תתע''ו, פירוש ארבעה ימים ח' שעות תתע''ו חלקים (ע''פ ה''ה שם), ולחצי שנה עולה ב''ד תל''ח, פירוש שני ימים ארבעה שעות תל''ח חלקים. ואם שנה מעוברת היא תהיה שאריתה הכ''א תקפ''ט פירוש ה' ימים כ''א שעות תקפ''ט חלקים (רמב''ם שם), ולחציה ישאר גי''ז קנ''א פירוש ג' ימים י''ז שעות קנ''א חלקים. ולשארית המחזור שהוא תשע עשרה שנה ישאר בי''ו תקצ''ה פירוש ב' ימים י''ו שעות תקצ''ה חלקים (ע''פ הי''ב שם). סימן א' ב' ג' ד' ה' ו' אי''ב תשצ''ג........ לכל חדש הוצג: ב''ד תל''ח........ לחצי שנה פשוטה שולח: גי''ז קנ''א........ לחצי מעוברת תחזיקנה: ד''ח תתע''ו........ לשנה פשוטה הוקבעו: הכ''א תקפ''ט....... לשנה מעוברת חוק ומשפט: ובי''ו תקצ''ה........ לשארית מחזור, נמצא כשתדע מולד אחד מן החדשים תשליך עליו אי''ב תשצ''ג יצא לך מולד חדש שלאחריו ותדע באיזה יום מימי השבוע ובאיזו שעה ובכמה חלקים יהיה (ע''פ ה''ו שם). וכשלא תדע מולד אחד מן המולדות תמנה כל המחזורים שמבריאת העולם וכל הבי''ו תקצ''ה תשליך על [ל]בהר''ד, פירוש ליל ב' ה' שעות ר''ד חלקים, שהרי קיימא לן שבניסן נברא העולם ביום ראשון ובתחילת ליל רביעי נתלו המאורות ומפני קיטרוג הלבנה ונזיפתה שהתה ז''ט תרמ''ב (ר''ה ח' א' תד''ה לתקופות) פירוש ז' ימים ט' שעות תרמ''ב חלקים, וכשתוסיף למפרע ב''ד תל''ח על ז''ט תרמ''ב תמצא מולד תשרי של תהו שהיה לפני ניסן בליל ב' ה' שעות ר''ד חלקים, ומתשרי אנו מונין לשנים. ועתה תקבץ כל הבי''ו תקצ''ה ומכל תתר''ף חלקים תעשה שעות ומכל כ''ד שעות תעשה ימים ותשליך הכל בשביעיות והמותר תשליך על [ל]בהר''ד ויצא לך מולד תשרי של תחילת אלף ששי שנה רביעית למחזור רס''ד ליל ג' ה' שעות ע''ר הם ע' ור' חלקים. [סמ''ג עשין סימן מ''ז].
-----
אילו היה חדשה של לבנה כ''ט יום ומחצה בלבד היו כל השנים חדש מלא וחדש חסר, והיו ימי שנת הלבנה שנ''ד ששה חדשים חסרים וששה [חדשים] מלאים אלא מפני החלקים שיש על כל חדש וחדש יתר על חצי היום יתקבץ מהן שעות וימים עד שיהו מקצת השנים חדשים חסרין יתר על המלאים ובמקצת השנים חדשים מלאים יתר על החסרים (רמב''ם קדוש החדש פ''ח ה''ג). יום שלשים לעולם עושים אותו ראש חדש בחשבון זה הואיל ומקצתו ר''ח, אפס כש[ה]חדש [ש]עבר מלא נחשב יום שלשים מחדש שעבר ויהיה יום אחד ושלשים ראש חדש הבא וממנו הוא המניין (ע''פ רמב''ם שם ה''ד). סדר החדשים המלאים והחסרים לפי חשבון זה כך הוא, תשרי לעולם מלא וחדש טבת לעולם חסר ומטבת ואילך אחד חסר ואחד מלא על הסדר, כיצד טבת חסר שבט מלא אדר חסר ניסן מלא אייר חסר סיון מלא תמוז חסר אב מלא אלול חסר, ובשנה מעוברת אדר הראשון מלא והשני חסר (שם ה''ה), נשארו שני [ה]חדשים שהן מרחשון וכסלו פעמים יהיו שניהם מלאים ופעמים יהיו שניהם חסרים ופעמים יהא מרחשון חסר וכסלו מלא, וזה נקרא כסדרן (ע''פ ה''ו שם). דרך ידיעת השנה אם חדשיה שלמים או חסרים או כסדרן לפי חשבון זה כך הוא, תדע תחילה יום שנקבע בו ר''ה ותדע יום שנקבע ר''ה שלאחריו ותחשב מניין הימים שביניהם חוץ מיום קביעות של זו ושל זו אם תמצא ביניהם שני ימים יהיו חדשי השנה חסרים ואם תמצא ביניהם שלשה ימים יהיו כסדרן ואם תמצא ארבעה ימים יהיו שלמים, בד''א כשהיתה השנה שתרצה לידע סידור חדשיה פשוטה, אבל אם היתה מעוברת אם תמצא בין קביעותה ובין קביעות של אחריה ארבעה ימים יהיו חדשי אותה השנה המעוברת חסרים ואם תמצא ביניהם חמשה יהיו כסדרן ואם תמצא ביניהם ששה יהיו שלמים (רמב''ם שם הל' ז'—ח'). יש שם סימנים שתסמוך עליהם כדי שלא תטעה בחשבון סידור חדשי השנה והם בנויים על עיקרי חשבון זה והקביעות והדחיות שבארנו דרכם, ואלו הן כל שנה שיהא ראש השנה בה יום שלישי תהיה לעולם כסדרן לפי חשבון זה בין פשוטה בין מעוברת, ואם יהיה ר''ה בשבת או בשני לא תהיה כסדרן לעולם בין בפשוטה בין במעוברת, ואם יהיה ר''ה בחמישי בשבת אם פשוטה היא אי איפשר שיהיו חדשיה חסרים לפי חשבון זה ואם מעוברת היא אי איפשר שיהיו [חדשיה] כסדרן לפי חשבון זה (רמב''ם שם ה''י). [סמ''ג עשין סימן מ''ז].
-----
השיב רבינו משולם בר קלונימוס שלמדנו עיבור החדש ועיבור השנים גם מפשוטן של מקראות שבנביאים. שהרי כתוב במעשה יהונתן ודוד (שמואל א' כ' כ''ד) ויהי החדש וישב המלך על הלחם לאכול ויפקד מקום דוד ולא דבר שאול מאומה ביום ההוא וגומר ויהי ממחרת החדש השני ויפקד מקום דוד ויאמר שאול אל יהונתן בנו מדוע לא בא בן ישי גם תמול גם היום אל הלחם, מלמד שהיו שני ימים ראש חדש והיה אותו חדש מעובר כפי [ה]חשבון שביד חכמים יודעי בינה לעתים לחסר ולעבר, אף על פי שבזמן המקדש היו בית דין מקבלין עדות החדש מכל מקום לא היו מקדשים ר''ח כי אם יום שלשים או יום שלשים ואחד לפי מסורת חשבון הלבנה שבידם, ועיבור השנה למדנו מחזקיה מלך יהודה שכך כתוב (ד''ה ב' ל' ב') ויועץ המלך ושריו וכל הקהל לעשות הפסח בחדש השני, ואין לומר שפסח שני היה שהרי פסח שני לא הוקבע לצבור לעשותו כי אם ליחידים כי לעולם הצבור עושין הראשון שנאמר (במדבר ט' י') איש איש כי יהיה טמא לנפש וגו' איש נדחה לפסח שני ואין צבור נדחים (פסחים ס''ו ב'). ועוד כי פסח שני אינו נוהג אלא יום אחד שחיטתו בארבעה עשר ואכילתו בליל חמשה עשר על מצות ומרורים לפי שפסח שני הוא תשלום לזביחת פסח ואין תשלום לחג המצות והפסח שעשה חזקיהו בחדש השני כל הקהל עשו אותו וחגגוהו שבעת ימים בשמחה גדולה נמצינו למדין שעיבר חזקיהו [אותה] השנה מפני הטעם שכתב שם כי לא יכלו לעשותו בעת ההיא כי גם הכהנים לא התקדשו למדי והעם לא נאספו לירושלים. וכן שנו חכמים (סנהדרין י''א א') מעברין [את] השנה על גליות ישראל שנעקרו ממקומן ועדיין לא הגיעו. [סמ''ג עשין סימן מ''ז].
-----
ומה שאנו מעברים את השנה מחדש שלם ולא פחות מכאן הטעם כדמפרש בפרק קמא דנזיר (ז' א') ובפרק קמא דמגילה (ה' א') לפי שנאמר לחדשי השנה חדשים אתה מונה לשנה ואי אתה מונה ימים (ע''פ לשון רמב''ם קדוש החדש פ''א ה''ב). וכן לעניין החדשים אף על פי שחדשה של לבנה כטי''ב תשצ''ג אי אפשר לומר שראש חדש יהיה בחצי היום שיהא מקצת היום מחדש שעבר ומקצתו מהבא שנאמר עד חדש ימים ללמדינו ימים אתה מונה לחדש ואי אתה מחשב שעות (ע''פ רמב''ם שם פ''ח ה''א), לפיכך עושין חדשי הלבנה מהן חדש חסר תשעה ועשרים יום בלבד אף על פי שחדשה של לבנה יתר על זה בשעות, וחדש מלא משלשים יום ואף על פי שחדשה של לבנה פחות מזה בשעות כדי לא לחשב בחדש שעות אלא ימים (ע''פ ה''ב שם). ובמכילתה (בא פרשה ב') תני רבי יצחק אומר הואיל וחדש מתעבר ושנה מתעברת מה חדש למנוייו אף שנה למנוייה מה חדש אין תוספת עיבור אלא בסוף אף שנה אין תוספת עיבורה אלא בסוף, והוא חדש אדר. [סמ''ג עשין סימן מ''ז].
-----
נחלקו חכמי ישראל בשנת החמה שיש מי שאומר שהיא שס''ה ורביע כאשר אמרנו ויש מי שהוא אומר שהוא פחות מרביע וקורין אותה תקופת רב אדא, וכן חכמי יוון ופרס יש ביניהם מחלוקת בדבר זה (רמב''ם קדוש החדש פ''ט ה''א), ולדברי האומר שהוא פחות מרביע אומר שהוא שס''ה ה' שעות ותתקצ''ו חלקים ומ''ח רגעים והרגע אחד מששה ושבעים בחלק ולפי חשבון זה תהיה תוספת שנת החמה על שנת הלבנה י' ימים כ''א שעות [ו]קכ''א חלקים [ו]מ''ח רגעים, סימן להם יכ''א קכ''א מ''ח, ולא תמצא תוספת במחזור של תשע עשר כלל אלא בכל המחזור מהן ישלמו שני החמה עם שני הלבנה הפשוטות והמעוברות (ע''פ רמב''ם שם פ''י ה''א). בין כל תקופה ותקופה לפי חשבון זה צ''א יום וז' שעות ותקי''ט חלקים ול''א רגעים, וסימן להם צ''א זתקי''ט ל''א, וכשתדע תקופה מן התקופות אימתי היתה תחזור ותחשוב מאותו הרגע מניין זה ותדע התקופה (של) [ש]אחריה על הדרך שבארנו בתקופת השנה לדברי האומר רביע. תקופת ניסן לפי חשבון זה היתה בשנה ראשונה של יצירה קודם מולד ניסן טתרמ''ב, פירוש ט' שעות ותרמ''ב חלקים, וכן היא לעולם בכל שנה ראשונה של כל מחזור קודם מולד ניסן ט' שעות ותרמ''ב חלקים (רמב''ם שם הל' ב'—ג'), כשתדע תקופת ניסן של שנה זו מן המחזור תחשוב ממנה צ''א יום וז' שעות ותקי''ט חלקים ול''א רגעים לכל תקופה ותקופה עד סוף כל המחזור (ע''פ ה''ד שם). נמצאת תקופת האומר שס''ה ורביע יתירה על זו כ' חלקים ומ''ה רגעים, וסימן כמ''ה. אם תרצה לידע מתי תקופת ניסן לפי חשבון זה תדע תחילה השנים הגמורות שעברו מן המחזור ותקח לכל שנה מהן התוספת והיא יכ''א קכ''א מ''ח וקבץ כל הרגעים חלקים וכל החלקים שעות וכל השעות ימים, ותגרע מן הכל ט' שעות ותרמ''ב חלקים והנשאר תשליכנו בחדשים בחדשי הלבנה והנשאר שאין בו חדש הלבנה תוסיף אותו על מולד ניסן של אותה שנה וברגע שיהיה המנין בו תהיה התקופה של אותה שנה (רמב''ם שם ה''ה). כתב רבינו משה (שם הל' ו'—ז') נראין לי הדברים שעל החשבון תקופה זו היו סומכין לענין עיבור השנה בעת שבית דין הגדול מצוי שהן מעברין מפני הזמן או מפני הצורך לפי שחשבון זה הוא [ה]אמת יותר מן הראשון והוא קרוב מדברים שנתבארו באיצטגנינות יותר מחשבון הראשון שהיתה בו שנת החמה שס''ה ורביע, וחשבון שתי התקופות האלו שבארנו דרכם הכל בקירוב הוא ובמהלך השמש האמצעי לא במקומה האמיתי, אבל במקום השמש האמיתי תהיה תקופת ניסן בזמנים אלו בכמו שני ימים קודם שתי התקופות שיוצאין בחשבון זה בין בחשבון מי שמחשב ברביע יום גמור בין למי שמחשב לפחות מרביע [יום]. [סמ''ג עשין סימן מ''ז].
-----
שנת החמה עובר[ת] על שנת לבנה יכ''א ר''ד י' ימים כ''א שעות ור''ד חלקים, שהרי שנת החמה שס''ה ימים ורביע יום, ובישול הפירות לפי הילוך החמה, ואם היה כך הולך ועובר כל השנים יבא חג הסוכות באמצע הקיץ ולא היה זמן האסיף ופסח באמצע החורף ולא יהיה בחדש האביב. ועשו חכמים מחזורים של תשע עשרה שנה שיש בהם שתים עשרה שנים פשוטות ושבע [שנים] מעוברות, סימן גו''ח י''א י''ד י''ז י''ט, פירוש שנה שלישית מן המחזור וששית ושמינית ושנת אחת עשרה ושנת ארבע עשרה ושנת שבע עשרה שנת תשע עשרה ולסוף המחזור לא תעבור שנת החמה את שנת הלבנה כי אם שעה אחת ותפ''ה חלקים. [סמ''ג עשין סימן מ''ז].
-----
תניא במסכת ראש השנה אמר רבן גמליאל כך מקובלני מבית אבי אבא שאין חדושה של לבנה פחותה מכ''ט יום וחצי וע''ג חלקים ושתי ידות שעה. הלבנה נסתרת בכל חדש וחדש ואינה נראית כמו שתי ימים או פחות או יותר קודם שתדבק בשמש בסוף החדש ואותה שעה שתדבק בשמש ותראה במערב בערב אחר שנסתרה היא תחילת החדש, ואם יראה הירח ליל שלשים יהיה יום שלשים ראש חדש ונקרא חדש שעבר חסר ואם לא יראה עד ליל אחר שלשים יום יהיה ראש חדש יום אחד ושלשים ויהיה יום שלשים מחדש שעבר ונקרא חדש שעבר חדש מלא (ע''פ רמב''ם קדוש החדש פ''א ה''ג ע''ש). [סמ''ג עשין סימן מ''ז].
-----
מה שאנו עושים ראש חדש שני ימים. מצאתי בשם רבינו שלמה ז''ל. לפי שיום שלשים ראוי לעולם ליעשות ראש חדש, שאע''פ שעשינוהו מן הישן על ידי חצי היום של חדש שעבר על כ''ט יום וחצי של עצמו מכל מקום חציו מן החדש הוא. ודרך הלבנה להראות לבני מערב לכך קורין לו ראש חדש. מיהו השיר והמוסף לא היו עושין אלא ביום שני ובו מחשבין את המועדות. [תניא רבתי סימן ל''א].
-----
לעבר שנים כדכתיב (דברים ט''ז) שמר את חדש אביב ואומר ושמרתם את חדש אביב, ולחשוב תקופות ומולדות כדכתיב (דברים ד') ושמרתם ועשיתם כי היא חכמתכם ובינתכם לעיני כל העמים. ומעתה אכתוב מולדות ותקופות ותקופה מתוך המולד ולחשוב אותם מבריאת עולם בקוצר מבוארים היטב עם קצת טעמיהם כמו שקבלתי מרבותי ולא היו כתובים בהעתק של הספר הזה, גם לוח הזהב אכתוב אחרי כן בעזרת הקל יתברך ויתעלה. אתחיל טעמי המולדות בשם מוליך המזלות. תנן התם (ראש השנה כ''ה) פעם אחת נתקשרה השמים בעבים ונראת חמה כדמות לבנה ברקיע כסבורים העם לומר ראש חדש הוא אמר להם רבן גמליאל כך מקובלני מבית אבי אבא שאין חידושה של לבנה פחותה מכ''ט יום וחצי ושתי ידות שעה וע''ג חלקים, והא דנקט פחותה לא משום שיהא יותר אלא משום דבעי למעבר שתא ולפחות נקט פחותה אבל דבריו מכוונים לא פחות ולא יותר, במדרש שאל איך ידע רבן גמליאל ואומר כי מבית דוד למדו ובני דוד מבני יששכר שהיו באוכלי שולחנו וכתיב (דברי הימים א' י''ב) ובני יששכר יודעי בינה לעיתים, מאי עשו ראו לבנה בחידושה כי מטא ירחא אחרינא אשכחן כ''ט יום בנתייהו לירח שלישי אשכחו ל' יום אמרו נחלק אותו יום לשני החדשים מנו כ''ט יום וחצי לכל חדש, ונראה לי הטעם שלפעם השינית לא ראוהו עד ל' יום מפני שהלבנה מתכסה יום אחד בין החדש ובין הישן כדאיתא בראש השנה (דף כ') שהלבנה מתכסה תמני סרי פירוש שעות מעתיקא ושית מחדתא הרי כ''ד שעות, המתינו בני יששכר ג' שנה ונשתהה החדש לבא יום אחד אז חלקו אותו יום לל''ו חלקים שיש בכל חלק שתי ידות שעה כי היום כ''ד שעות ויהיה ל''ו חלקים כנגד ל''ו חדשים שבג' השנים, אז מנו בני יששכר כ''ט יום וחצי ושתי ידות שעה, המתינו עוד ל' שנה ונשתהה החדש לבא יום אחד ומשהו המתינו עוד ל' שנה (ושתהו) [ונשתהה] יום אחד ומשהו המתינו עוד ל' שנה ונשתהה יום אחד ומשהו ועלו אותן ג' משהו לשעה אחת, הרי ג' ימים ושעה שנשתהה החדש בצ' שנה והם עולים ע''ג שעות, אז חלקו שעה לתתר''ף חלקים נגד תתר''ף חדשים שבצ' שנה הרי נמצא לע''ג שעות ע''ג חלקים לכל אחד מהתתר''ף חדשים, אז מנו בני יששכר כ''ט יום וחצי ושתי ידות שעה וע''ג חלקים בחדש. וסימן כ''ט י''ב תשצ''ג, כ''ט ימים י''ב שעות תשצ''ג חלקים, י''ב שעות חצי יום, תשצ''ג חלקים זהו שתי ידות שעה וע''ג חלקים כלולים יחד, כיצד יש בשעה תתר''ף חלקים וסימן אפשע''ה ב''ם שהם ט' מאות וט' פעמים כ' קח לך השני שלישים מט' מאות יהיה ת''ר ושני שלישים מט' פעמים כ' והוא ק''ך ושניהם שת''ך, וצרפיהו עם ע''ג ויעלה תשצ''ג, הרי לך מפורש מניין כ''ט י''ב תשצ''ג, והשלך כ''ח יום בשביעיות וישאר א' י''ב תשצ''ג. ויש בשנה י''ב חדשים, ואם באתה לדעת מניין שנת לבנה מנה י''ב פעמים מנין החדש, ותלוה לי''ב פעמים כ''ט י''ב י''ב חצאי ימים ויהיה י''ב פעמים ל' והוא י''ח פעמים כ' ועולים ש''ס יום, צא מהם י''ב חצאי ימים שליות שהם ו' ימים וישאר שנ''ד ימים, ומנה עוד י''ב פעמים שתי ידות שעה ויעלו ח' שעות הרי לך ש''ד ימים ח' שעות, מנה עוד י''ב פעמים ע''ג חלקים ויעלה תתע''ו הרי מנין שנת לבנה שנ''ד ימים ח' שעות תתע''ו חלקים, וסימן שנד''ח תתע''ו, והשלך ממנו ש''נ בשביעיות וישאר ד''ח תתע''ו.  
הנה תבין כי	ב' פעמים אי''ב תשצ''ג — ג''א תק''ו
		ב' פעמים הי''א רפ''ז — גכ''ב תקע''ד
		ב' פעמים ד''ח תתע''ו — אי''ז תרע''ב
		ב' פעמים בט''ו ר''ד — ה''ו ת''ח
		ב' פעמים בי''ו תקצ''ה — ה''ט ק''י
אשכילך לעשות אחור כשתדע הפנים או לעשות פנים כשתדע האחור, מה שיחסר לך מן הפנים למלאותו לז' ימים הוא האחור, או מה שיחסר לך מן האחור למלאותו לז' ימים הוא הפנים. כגון אי''ב תשצ''ג — הי''א רפ''ז הוא ז' ימים מכוונים, וכן ד''ח תתע''ו — בט''ו ר''ד הוא ז' ימים מכוונים, וכן כולם אחור ופנים ז' ימים מכוונים, והדרך לחשוב אותם בקל, וכ''ג תתר''ף ז' ימים מכוונים. הנה ידעת שהמותר משנה פשוטה ד''ח תתע''ו, וכשהוא עיבור אז תוסיף עליו אי''ב תשצ''ג שהוא יתרון מחדש אחד ויהיה הכ''א תקפ''ט, וככה תעשה לכל שנה מעוברת. ואילו הן מעוברות במחזור של י''ט שנים, ג' ו' ח' י''א י''ד י''ז י''ט הם ז' מעוברות, ובזה תדע לחשוב כל יתרונות של השנים כמפורש לעיל, גם ידעת שיתרון המחזור של י''ט שנה שהוא מחזור לבנה שממנה אנו מונין למולדות ואותו היתרון בי''ו תקצ''ה. ועתה שים לבך לדברי ואלמדך כלל טוב לידע ולחשוב המולדות מבריאת עולם, וזה הדרך, קח ג' פעמים בי''ו והוא יום אחד, כיצד ג' פעמים ב' הוא ו' ימים וג' פעמים י''ו הוא מ''ח שעות שהוא ב' ימים כי כ''ד שעות יום אחד, אם כן בין הכל ח' ימים והנה תשליך ז' בשביעיות, אם כן ג' פעמים בי''ו הוא ח' ימים, וז' פעמים ח' הכל הולך בשבועיות, כ''א מ''ב פ''ד ק''ה, וכן ר''י וכן רנ''ב כולם השלך בשביעיות, ויותר לך מן ע''ר מחזורים י''ח פעמים בי''ו זהו ו' ימים, כי ג' פעמים בי''ו יום אחד כדפרשתי לעיל, מעתה תזכור הו'. ועוד יש לך לחשוב ע''ר פעמים תקצ''ה, וזה לך הדרך תחסר מכל תקצ''ה נ''ה וישאר תק''ם והוא חצי שעה כי תתר''ף שעה שלימה, נמצא ע''ר פעמים תק''ם הוא קל''ה שעות שלימים, ק''ך שעות הוא ה' ימים ונשאר ט''ו שעות, הרי י''א ימים וט''ו שעות עם הו' ימים דלעיל. ועוד יש לך לחשוב מכל תקצ''ה הנותר נ''ה, וזה לך הדרך, תחסור א' מנ''ה וישאר נ''ד וחשוב עשרים פעמים נ''ד הוא שעה, וק' נ''דין הוא ה' שעות, ועוד ק' נ''דין ה' שעות, הרי ר' פעמים נ''ד י' שעות, ועוד יותר עי' נ''דין הוא ג' שעות ותק''ם, הרי לך י''ג שעות ותק''ם. ועוד יש לך ע''ר חלקים כי לא לקחת כי אם נ''ד והיה נ''ה, ועתה שים הע''ר על התק''ם ויהיה תת''י. והנה יש לך לעיל י''א ימים וט''ו שעות וי''ג שעות, הרי י''ב ימים וד' שעות ותת''י חלקים, והשלך מהי''ב ז' ימים בשביעיות ונשאר ה''ד תת''י, הרי ע''ר פעמים בי''ו תקצ''ה. ואם תרצה לחשוב ער''א מחזורים שעברו, תוסיף בי''ו תקצ''ה על ה''ד תת''י ויהיה זכ''א שכ''ה, ושימהו על ב''ה ר''ד שהוא מולד תוהו ויהיה ג''ב תקכ''ט, והוא תחילת מחזור ער''ב, והוא מולד תשרי ק''ן לפרט באלף הששי. (הגה''ה. בי''ו תקצ''ה על ה''ד תת''י זהו יתרון על יתרון ותמצא יתרון מער''א מחזורים, אבל כשתרצה לידע המולד אז תצטרך לזרוק היתרון על המולד ההוא). ואם תרצה לחשוב המולד שהוא עתה תשרי קס''ב לפרט, תשליך בי''ב תשכ''ד שהוא יתרון מי''ב שנים על ג''ב תקכ''ט ותמצא הט''ו קע''ג, והוא מולד תשרי קס''ב לפרט, והוא י''ג שנים במחזור ער''ב. (הגה''ה. ואם תרצה לחשוב המולד בקוצר מבריאת העולם תשליך הכ''ב ר' שהוא יתרון מר' מחזורים על ו''ו תר''י שהוא יתרון מע' מחזורים ותמצא ה''ד תת''י, ותוסיף בי''ו תקצ''ה על ה''ד תת''י ויהיה זכ''א שכ''ה, ושימהו וכו' כדפרשתי לעיל. עוד דרך אחר לחשוב המולד בקוצר מבריאת עולם כתבתי קודם התחלת מצוה ראשונה שהיא לידע שאותו וכו').





(הגה''ה. פי' הנה היתרון מער''א מחזורים שעברו זכ''א שכ''ה, ואם תרצה למצוא המולד (עתה) אז תשליך זכ''א שכ''ה (על אי''א תקמ''ג, כי עתה ק''ס לפרט י''א שנים במחזור הקטן שהוא י''ט שנה, ותמצא ב''ח תתס''ח, וכן תשליך זכ''א שכ''ה על) איזה מולד שתרצה בלוח דלעיל, שהוא באותו שנה במניין המחזור שאתה מבקש, ואז עולה בידך המולד מכוון. וכשיכלה המחזור דלעיל של י''ט שנה, תשליך בי''ו תקצ''ה על זכ''א שכ''ה ותמצא גי''ג תתק''ד, ואז תשליך גי''ג תתק''ך על איזה מולד שתרצה, וכן חוזר חלילה לעולם הלוח דלעיל, ובזה תחשוב לעולם המולד מבריאת עולם). (הגה''ה. ועתה שעבר מחזור ער''ב, תשליך בי''ו תקצ''ה על גי''ג תתק''ך ותמצא ו''ו תל''ה, והוא יתרון של ער''ג מחזורים, ועתה אייר קפ''ט לפרט שהוא שנה שנייה במחזור ער''ד, השלך ג''ז קנ''א על ו''ו תל''ה ותמצא בי''ג תקפ''ו). (א''ה. עתה אדר ראשון בשנת תשל''ג, שהיא שנה י''ד במחזור ע''ב, השלך די''ג תתצ''ה, שהוא היתרון מש''א מחזורים, על בי''ח שס''ט, ותמצא ז''ח קפ''ד). ואם תרצה להוכיח שמולד תוהו ב''ה ר''ד, תמנה שנות העולם משנת תוהו, כדתניא (פסיקתא פ' כ''ג) ר' אליעזר אומר בכ''ה באלול נברא העולם כ''ו בו יום שני כ''ז בו יום שלישי כ''ח בו יום רביעי ובו בט''ו שעות נתלו המאורות כ''ט בו יום חמישי ל' בו יום שישי ובו נברא האדם ובו בי''ד שעות עמד אדם וקידש הלבנה, כי כל מעשה בראשית בצביונם נבראו, וקודם קידוש אינו ממניין, אם כן כלה שנת החמה קודם הלבנה אכ''ג, יום אחד וכ''ג שעות, כיצד תמנה מט''ו שעות ביום רביעי עד י''ד שעות ביום ששי אכ''ג, נמצא שנת הלבנה מתחלת ו' י''ד, והשלך עליו אחור מן שנה שהוא בט''ו ר''ד ומצא ב''ה ר''ד לתשרי תוהו, כלומר קודם בריאת העולם. וא''ת השלך על וי''ד אחור מן חדש אחד, וי''ל דכמה עניינים בעיבור חוזרים חלילה משנה לשנה ואותם ה' ימים לא היו חוזרים חלילה לכך צריכים אנו לחשוב שנה תמימה שלפני הבריאה כדפרשתי כבר, והוא ב''ה ר''ד. סליק המולדות מפורשים מאד שבח לא' יתברך.
הא לך עניין התקופות מפורשים מאד בעזרת הא' יתברך ויתעלה. אמר שמואל (עירובין נ''ו) אין בין תקופה לתקופה אלא צ''א יום וז' שעות ומחצה, והסימן צ''א וז''ח ממנו לא יזח. ויש בשנה ד' תקופות של צ''א וז''ח, ותוסיף על כל תקופה בשנה ט' ימים ויהיה ד' מאות ימים, צא מהן ל''ו ימים שהוספת וישאר שס''ד ימים, ותוסף עליהם ד' פעמים ז' שעות ומחצה ויעלו יום ורביע, כלול אותן יום ורביע על שס''ד ויהיה שס''ה ימים ורביעית היום שהוא ו' שעות, הנה פרשתי שנת החמה. כבר בעניין המולדות פירש''י שנת לבנה שנד''ח תתע''ו, ותמצא שנת החמה יתירה על שנת הלבנה יכ''א ר''ד, פירוש י' ימים כ''א שעות ר''ד חלקים, וכשם שאנו מקובלים שאין חידושה של לבנה פחותה מכ''ט י''ב תשצ''ג כמו שפירשתי כבר, כך קבלנו שחדש החמה ל''י תק''ם פירוש ל' יום י' שעות תק''ם חלקים, והנה תחשוב כמה יתירה חדש החמה על הלבנה ותמצא כ''א שעות ותתכ''ז חלקים, וסימנך כ''א תתכ''ז, לב' חדשים אי''ט תקע''ד, לג' חדשים שהוא תקופה בי''ז שכ''א, והוא היתרון מתקופה אחת, לב' תקופות ה''י תרמ''ב, לג' תקופות ה''ג תתקס''ג, לד' תקופות שהוא שנה יכ''א ר''ד, לב' שנים תכפיל יכ''א ר''ד ותמצא כ''א י''ח ת''ח, לג' שנים שים יכ''א ר''ד על כ''א י''ח ת''ח ותמצא היתרון ל''ב ט''ו תרי''ב. עתה תראה שהחמה עוברת את הלבנה בג' שנים יותר מחדש, אם כן יעבור בי''ח שנה ו' חדשים, נמצא סוכות בקייץ ופסח בחורף ואמר הכתוב (דברים ט''ז) שמור את חדש האביב פירוש שיהיה חג הפסח בחדש האביב, לכך, תקנו רבותינו ז' מעוברות במחזור של י''ט שנה להשוות לבנה לחמה, ואנו מונין המועדים לשנת לבנה. ונחזור לעניין ראשון, שהחמה עוברת הלבנה בג' שנים ל''ב ט''ו תרי''ב, עתה שעיברו השנה צא מהם חדש העיבור העולה כ''ט י''ב תשצ''ג וישאר ג''ב תתצ''ט, לד' שנים י''ד כ''ג (א''ה, י''ד ימים כ''ג חלקים), לה' שנים כ''ד כ''א רכ''ז, לו' שנים ל''ה י''ח תל''א, צא מהם כ''ט י''ב תשצ''ג כי הוא עיבור וישאר ו''ה תשי''ח, לז' שנים יז''ב תתקכ''ב, לח' שנים כ''ח מ''ו, וצא מהם כ''ט י''ב תשצ''ג כי הוא עיבור [ויחסור] (וישאר) לך אי''ב תשמ''ז, לט' שנים ט''ח תקל''ז, לי' שנים כ''ה תשמ''א, לי''א שנים לא''ב תתקמ''ה, וצא מהם כ''א י''ב תשצ''ג כי הוא עיבור וישאר א' י''ד קנ''ב, לי''ב שנים י''ב י''א שנ''ו, לי''ג שנים כ''ג ח' תק''ם, לי''ד שנים ל''ד ה' תשס''ד, וצא מהם כ''ט י''ב תשצ''ג כי הוא עיבור וישאר די''ו תתרנ''א, לט''ו שנים ט''ו י''ד קע''ה, לי''ו שנים כ''ו י''א שע''ט, לי''ז שנים ל''ז ח' תקפ''ג, וצא מהם כ''ט י''ב תשצ''ג כי הוא עיבור וישאר זי''ט תת''ע, לי''ח שנים י''ח י''ו תתרע''ד, לי''ט שנים שהוא מחזור כ''ט י''ד קצ''ח, וצא מהם כ''ט י''ב תשצ''ג כי הוא עיבור וישאר שעה אחת ותפ''ה חלקים, הרי הוכחתי שיתרון המחזור שעה ותפ''ה חלקים. (הגה''ה. ואם תאמר למה קבעו חכמים עיבור לשנת ח' ולא המתינו עד שנת ט', כמו שעשו בשנת ג' ובשנת ו' כבר במחזור. ויש לומר מוטב שיחסור לך אי''ב תשמ''ז משיותר לך ט''ח תקל''ז). ואם תרצה לחשוב כמה היתרון מבריאת עולם צא ומנה כמה מחזורים עברו מבריאת עולם, ותמצא לה' אלפים ומאה ומ''ט שנים ער''א מחזורים, כיצד תמנה לכל מאה שנה ה' מחזורים וה' שנים הרי ה' אלפים וקמ''ט שנים ער''א מחזורים מכוונים. ועתה שים לבך לדברי ואלמדך כלל טוב לידע ולחשוב התקופות מבריאת עולם, וזה הדרך. כבר ידעת שיתרון מחזור אחד שעה ותפ''ה, צא ומנה לע''ר מחזורים ע''ר שעות זהו עולה י''א ימים ו' שעות, כיצד לק''ך מחזורים ה' ימים לר''ם מחזורים י' ימים, ונשאר ל' מחזורים, וקח מן הל' מחזורים כ''ד מחזורים שהוא כ''ד שעות כי שעה למחזור, וכבר מניתה י' ימים הרי שניהם י''א ימים, גם שים עליהם ו' שעות מן ו' מחזורים הנשארים כי לא לקחת רק כ''ד מחזורים מן הל', הרי מניתה לע''ר מחזורים ע''ר שעות ועולה י''א ימים ו' שעות, וזכור את זה. וצא ומנה ע''ר פעמים תפ''ה, וזה הדרך, תלוה לכל תפ''ה נ''ה ויהיה תק''ם והיא חצי שעה שהוא לע''ר מחזורים קל''ה שעות שלימים והוא ה' ימים וט''ו שעות, כיצד ק''ך שעות ה' ימים נמצא שהוא ה' ימים וט''ו שעות, וצא מהם ע''ר פעמים נ''ד, ועשרים נ''ד הוא שעה, נמצא שתוציא י''ג שעות ותק''ם חלקים, כיצד ק' נ''ד ה' שעות, ר' נ''ד י' שעות, וס' נ''ד ג' שעות, ונשאר י' נ''ד והיא חצי שעה שהוא תק''ם, זהו שהוצאת י''ג שעות ותק''ם. וגם צא מהם ע''ר, כי לוית נ''ה ולא חשבת להוציא כי אם נ''ד, והוא עולה ע''ר חלקים לע''ר מחזורים, ותניח הע''ר על י''ג תק''ם ויהיה י''ג שעות תת''י חלקים. ועתה התבונן שהיה לך מתחילה י''א ימים ו' שעות, ואחר כך גם היה לך ה' ימים ט''ו שעות, ובין הכל י''ו ימים כ''א שעות, וצא מהם י''ג שעות שלוית וישאר לך י''ו ימים ח' שעות, וגם תוציא מהם תת''י חלקים מהאחת מהח' שעות וישאר ז' שעות וע''ר חלקים, ולע' י''ו ימים, נמצא הסימן י''ו ז' ע''ר, פירוש י''ו ימים ז' שעות ע''ר חלקים. ואם תרצה לחשוב מחזור ער''א, תוסיף על י''ו ז' ע''ר שעה ותפ''ה שהוא יתרון ממחזור אחד ותמצא י''ו ח' תשנ''ה, והפל מהם ז' ט' תרמ''ב שקדמה החמה לשמש לפני הלבנה בעוד שהיתה נזופה, ועוד הפל מהם ה' י' תרמ''ב שהוא מותר מחצי שנה שהחמה מנינן מניסן והלבנה מתשרי, ושניהם פירוש ז''ט תרמ''ב וה''י תרמ''ב עולים יב''ך ר''ד, וקח יב''ך ר''ד מי''ו ח' תשנ''ה ויהיה ג' י''ב תקנ''א, והוא היתרון מער''א מחזורים שלימים, בהתחלת מחזור ער''ב הוא תשרי ק''ן לפרט. ואם תרצה לחשוב יתרון התקופה שהוא עתה תשרי קס''ב לפרט, והוא י''ג שנים במחזור ער''ב, תשליך י''ב י''א שנ''ו שהוא יתרון מי''ב שנים על ג' י''ב תקנ''א ותמצא ט''ו כ''ג תתק''ז, והוא יתרון של (תקופת) תשרי קס''ב לפרט.
מעתה שים לבך לדברי ואלמדך לחשוב תקופה מתוך המולד שהיא העיקר באמת, וזה לך הדרך, אם תרצה לחשוב תקופה של תשרי קס''ב לפרט, השלך היתרון של השנה ההיא כדפירשתי לעיל והוא ט''ו כ''ג תתק''ז על הט''ו קע''ג שהוא מולד של תשרי קס''ב לפרט, וה' של הט''ו אל תחשוב כי אינה נמנה לשום מניין רק מורה על יום המולד, ורק תחשוב ט''ו כ''ג תתק''ז על ט''ו קע''ג ותמצא י''ו ימים וט''ו, פירוש ט''ו שעות אחר המולד יום ה' של הט''ו, ותתחיל למנות ביום ה' וככה תמנה ה' ו' ז' אבגדהו''ז אבגדה''ו הרי י''ו ימים וט''ו שעות אחרי כן, הרי ביום ז' ג' שעות י''ו בו (פי' בתשרי), ותמיד מונין י''ב שעות ליום וי''ב שעות ללילה. ואם תרצה לחשוב תקופת טבת קס''ב לפרט, תשליך בי''ז שכ''א שהוא יתרון מתקופה אחת על ט''ו כ''ג תתק''ז ותמצא י''ח י''ז קמ''ח, והוא היתרון מתקופת טבת, ואחר כך תשליך די''ד רי''ט שהוא יתרון המולד של ג' חדשים על הט''ו קע''ג ותמצא ג''ה שצ''ב והוא המולד של טבת, ותשליך י''ח י''ז קמ''ח על ג''ה שצ''ב, וג' של ג''ה אל תחשוב כדפרשתי כבר רק תחשוב י''ח י''ז קמ''ח על ה' שצ''ב, ותמצא החשבון י''ח כ''ב תק''ם אחר יום ג' של ג''ה, ותתחיל למנות ביום ג' וככה תמנה גדהו''ז אבגדהו''ז אבגדה''ו הרי י''ח ימים, וכ''ב שעות אחרי כן הרי יום ז' י' שעות ומחצה י''ח בו. ואם תרצה לחשוב תקופת ניסן קס''ב לפרט, תשליך בי''ז שכ''א על י''ח י''ז קמ''ח ותמצא כ''א י' תס''ט, והוא היתרון מתקופת ניסן קס''ב, ואחר כך די''ד רי''ט על מולד ג''ה שצ''ב ותמצא זי''ט תרי''א והוא המולד של ניסן, ותשליך כא''י תס''ט על י''ט תרי''א כי הז' אל תחשוב ותמצא כ''ב אחר יום ז' של זי''ט, ותתחיל למנות ביום ז' ותמצא התקופה ליל א' ו' שעות כ''ב בו. ואם תרצה לחשוב תקופת תמוז, תשליך בי''ז שכ''א על כ''א י' תס''ט ותמצא כד''ג תש''צ, ואחר כך תשליך די''ד רי''ט על מולד ניסן שהוא זי''ט תרי''א ותמצא ה''ט תת''ל והוא המולד של תמוז, ותשליך כד''ג תש''צ על ט' תת''ל ותמצא כ''ד י''ג תק''ם אחר יום ה' של ה''ט, ותתחיל למנות ביום ה' ותמצא התקופה יום א' שעה ומחצה כ''ד בו. מזה תבין לחשוב תקופה מתוך המולד מתקופה לתקופה ומשנה לשנה ומחזור למחזור. גם אשכילך לעשות אחור על יתרון התקופות כשתדע הפנים, בי''ז שכ''א תמלא עליו כ''ו י''ט תע''ב ושניהם כ''ט י''ב תשצ''ג, וכן כולם לעולם פנים ואחור כ''ט י''ב תשצ''ג. (הגה''ה. תקופת ניסן היא השעה והחלק שתכנס בו השמש לתחילת מזל טלה. תקופת תמוז היות השמש בראש מזל סרטן. תקופת תשרי היות השמש בראש מזל מאזנים. תקופת טבת היו השמש בראש מזל גדי. מיסוד רבינו משה). סליק תקופה מתוך המולד.
ואילו י''ב שורות משקל תיקן רבינו אברהם עזרא לחשוב בהן תקופות לעולם.
אלי כל יודעי עיתים בכל חכמה מבוארה
אגלה סוד אשר יסד ספרדי אבן עזרה
להוסיף על שנת עולם רביעיתם באזרה
והשנים לך ימים בסוד חכמה מפוארה
והעודף אשר עדיף שביעיתם לך תקרה
לשומו על תחילת ליל רביעיתם אשר יקרא
לבד שנה שאתה בה לך תהיה בלי ספירה
ועוד שנים אשר יוצאים לעבר מחזור שמרה
ויוד אלף לכל אחת תהא נותן והותירה
ועליהם ט' ואז תלך בדרך השם מאושרה
ויוצאים מכלל מספר שלושים הם לך עזרה
להורות כי במספרים קבע ניסן לך עברה
(הגה''ה. פי' חשוב כמה שנים עברו מבריאת עולם, וחשוב כל שנה ליום ורביע, והשלך השביעיות, ומה שנשאר לך בידיך שימהו על תחילת ליל ד', כך נפלה תקופת ניסן של תוהו, ותמנה לפניך אז תמצא התקופה באיזה יום ובאיזה שעה, ואחר כך תמנה כמה שנים אתה במחזור קטן של י''ט שנה, ותוסיף לכל שנה י''א ימים וכלול אותם יחד, והוסיף עליהם לתקופת תשרי ג' לתקופת טבת ו' לתקופת ניסן ט' לתקופת תמוז י''ב, והשליכם ל' ל', ומה שישאר בידך כך ימים תפול התקופה בחדש). (א''ה, כאן נמצא בכת''י הלוח לקבוע המועדים, ומפני שכבר נדפס בטור או''ח אחרי הל' ראש חדש לא העתקנו אותו כאן, וכתבנו רק ההגהות שנמצאו על הגליון). (דין שאלה. לעולם כשהחדשים שלימים אז השאלה בכסליו יום אחד פחות ממה שהיתה התקופה בתשרי, אבל כשהחדשים כסדרן או חסרים אז השאלה כל כך ימים בכסליו כמו שהיתה התקופה בתשרי, כדפי' לעיל במצוה להתפלל (מצוה י''ב). שמעתי סימן לחנוכה כ''ח נער''ה שיר''ה, פי' כ'סדרן חסרים נ'ר ע'רב ר'אש ה'שנה ש'לימים י'ום ר'אש ה'שנה. ל''ג בעומר לעולם ח''י אייר, וביום שהיה פורים יהיה, וסימן פל''ג. כללא דמילתא, תזריע ומצורע, ואחרי וקדושים, ובהר ובחקתי, בפשוטים לעולם דבוקים ובמעוברים לעולם חלוקים. והסימן של ניצבים וילך, ב''ג המלך פת וילך, פי' ב' או ג' ראש השנה מחלקים נצבים וילך).
לוח%הזהב. זאת הלוח חוזרת חלילה לעולם לידע התקופה. לידע איך יפול התקופה באיזה יום ובאיזה לילה ברוב או במיעוט ובכמה שעות, ידע כמה שנים במחזור גדול, וימנה בעיגול גדול מאותו תקופה שירצה כמנין שנים שהוא בפעם במחזור גדול, ובאותו נקודה שישאר ידע אם יום או לילה רוב או מיעוט. השחורים לילה הלבנים יום, השחורים קטנים מיעוט לילה השחורים גדולים רוב לילה, הלבנים קטנים מיעוט יום הלבנים גדולים רוב יום. האות שכתוב על השחורים או על הלבנים מורה את יום או ליל התקופה. סימן תקופת תשרי ג''ט, פי' ג' שעות או ט' שעות ביום או בלילה. סימן תקופת טבת די''ם, פי' ד' שעות ומחצה או י' שעות ומחצה ביום או בלילה. סימן תקופת ניסן ת''ו, פי' תחילה או ו' שעות ביום או בלילה. סימן תקופת תמוז אז''מ, פי' א' שעות ומחצה או ז' שעות ומחצה ביום או בלילה. לידע השאלה, ימנה מן השאלה כמו השנים שהוא הפעם במחזור גדול ובמה שישאר ידע השאלה באיזה יום לפי האות שכתוב על גביו, אבל כמה ימים השאלה בחדש אין ידוע מכאן אך עיין בגיליון אצל לוח הזהב על יד ימינך. אם תרצה לידע בכמה לחדש יפול התקופה, יראה בעיגול קטן, וידע כמה שנים במחזור קטן, וימנה מאותו תקופה שירצה כשנים שהוא עכשיו במחזור קטן, ובאיזה יום שישאר כך יפול התקופה בכך בחדש. [סמ''ק מצוריך סימן ק''ג].
-----
אין חידושה וכו'. פירש הר''ם משעה שיתקבץ השמש עם הירח עד שיתקבצו שנית, עשרים ותשעה יום ומחצה ושני שלישי שעה ושבעים ושלשה חלקים. וכשתבקש דבר זה לפי דיקדוק החשבון נמצא הדבר אינו כן, אלא ליתר מחשבון זה נקבצים ע''כ. שלא קידשו. שראש חודש אסור בהספד ובתענית, כדאמרינן לעיל [י''ט ע''א] תיפוק לי דהוה ליה יום (שלפני) [שלאחר] ראש חדש. שלח ליה. לרבי יהושע. אבל לרבי דוסא לא שלח, שזקן הגון היה והוא היה מימי חגי זכריה ומלאכי כדמוכח בריש יבמות [ט''ז ע''א]. אותם. שלש פעמים כתיב בסדר אמור אל הכהנים, וכולם חסרים ובכל הנך קרי אתם. אפילו מוטעים. כגון מעשה דרבן גמליאל שטעה לדעת ר' יהושע. אשר עשה את משה. וכתיב בההיא פרשתא וישלח את ירובעל וכו'. מדכתביה בההיא פרשתא אלמא שקל אלו כאלו. [רבינו אברהם מן ההר].
-----
חידושה של לבנה אינה פחותה מכ''ט יום וחצי ושני שלישי שעה וע''ג חלקים ולעולם אנו עושין כל החודשים א' מלא וא' חסר ואחד כסדרן ואין לשנות הסדר זולת ממרחשון וכסליו שפעמים שהם מלאים ופעמים שהם חסרין ופעמים כסדרן והכל לפי המולד והדחיות לעולם כשיבוא ר''ה בשני בשבת או בז' לא יהיו מרחשון וכסליו כסדרן ואם יבא בג' בשבת יהיו כסדרן אין משתנים שנים פשוטות ומעוברות לענין סימניהם אלא הסימנין שוין מלבד סימן שהיא בפשוטה לבד וסי' ה''ח הוא במעוברת ואינה בפשוטה ושערי שנים פשוטות הם ב''ש ב''ח ג''ך ה''ש ה''ך ז''ש ז''ח ובמעוברות הם כענין זה מלבד שבמקום שער ה''ך יש בהם ה''ח ואות [ראשונה] מאלו הסימנין הוא לסימן היום שאירע בו ר''ה והאות השניה לבאר אם יהיו מרחשוון וכסליו מלאים או חסרים או כסדרן סידור המחזורים כדי לחזור בהם חלילה רס''ז רס''ח רס''ט ר''ע רע''א רע''ב רע''ג רע''ד רע''ה רע''ו רע''ז רע''ח רע''ט וכשיתחיל לימנות ממחזור ר''ף חוזר לשערי מחזור (רס''ו) [רס''ז]. מחזור רס''ז מתחיל ה' אלפים ונ''ה ומחזור רע''ט הוא סוף הי''ג מחזורים ויתחיל לימנות מש' רפ''ג לאלף הששי: וזאת היא לוח המחזורים וסימני שנות כל א' מהם: 
אמר נתן בר שמשון הלוי קח מה שאצל מחזורך ומה שאצל שנתך ומה שאצל חדשך ותצא לך התקופה וכן תעשה במולדות וכשלא יסכים היום עם בכמה בחודש תוסיף עליו יום או יומים או ג' כי היום הוא העיקר וכשישלמו המחזורים תוסיף על האחרון ב' י''ח ותוציא מהם כפי מה שתרצה והשנים והחדשים ישארו לעולם כמו שהם: 
אמר הכותב קח מה שאצל מחזורך ומה שאצל שנתך ומה שאצל חדשך ויצא לך המולד וכן תעשה בתקופות וכשישלמו המחזורים תוסיף על האחרון בי''ו תקצ''ה ותוציא מהם כפי מה שתרצה והשנים והחדשים ישארו לעולם כמו שהם:  [אהל מועד שער מועד קטן דרך ד'].
-----
אמר רבי שמעון בן גמליאל כך מקובלני מבית אבי [אבא] שאין חידושה של לבנה פחותה מכ''ט י''ב תשצ''ג. ואותו היום מתה אמו של בן זזא והספידה הספד גדול לא מפני שהיתה ראויה לכך, אלא להודיע שלא קידשו בית דין את החדש מכאן משמע דאין להספיד בראש חדש. [האגודה].
-----
דע כי בתקון מועדותינו תלויות כמה מצות חמורות שיש בהן כרת כעשיית פסח ואכילת חמץ וענוי יוה''כ ושאר מצות ידועות לכל אדם. ותקונם הוא תלוי במהלך שני המאורות הגדולים שהם השמש והירח כי הם הפועלים הגדולי' בזה העולם כאשר הוא נגלה מעניינ' לכל אדם חכם ושאינו חכם. ואמנם היות תקון מועדותינו תלוי בשניהם יחד בענין השמש הוא מבואר שהרי הקפידה תורה שיהיה חג המצות בחדש האביב וחג השבועות בעת הקציר וחג הסוכות בעת האסיף וכל אלה העתים הם תלוים במהלך השמש אין לירח רושם בכל זה ע''כ הישמעאלים שאין משגיחין במועדותיהם למהלך השמש הם משתנים בכל עתות השנה כאשר הוא ידוע ממנהג' וגם אנחנו צריכין למהלך הירח לפי שהתורה הקפידה שיהיה חג המצות בט''ו יום לחדש הלבנה וכן חג הסוכות ויום הזכרון באחד לחדש ויוה''כ בעשור ועל כן הנוצרים שאין משגיחין למהלך הירח מועדותיהם יבואו פעם בתחלת החדש פעם באמצעו פעם בסופו זולתי בקצתם שהם רודפים אחרינו בהם כאשר הוא נודע ממנהגם. ואחר שתקון מועדותינו הוא תלוי במהלך שני המאורות על כן אנחנו צריכין לדעת מהלכם כדי שיבואו מועדותינו בעת הקצוב להם מן התורה כפי מהלך השמש ומהלך הירח יחד. וידוע כי אין לשמש חדש כ''א שנה לפי שאין לשמש רושם מדי חדש בחדשו כ''א מידי שנה בשנה שהם חוזרים העתים בשנה זו כאשר היו בשנה שעבר' קור וחום וקיץ וחורף על כן נקרא' שנה שהיא שונה לבא כאשר בתחילה. ולירח אין לו שנה כ''א חדש לפי שבכל חדש הוא משתנה ענינו מתוספת אורה אל חסרון ומחסרון אורה אל תוספת ועל זה נקרא חדש לפי שהאור הוא מתחדש בו בזה העולם מדי חדש בחדשו. וידוע הוא כי בשנת השמש יש שנים עשר חדשי הירח ותוספת ימים ולפי שראו הנוצרים ששתים עשרה פעמים היא מתחדשת הלבנה בשנה חלקו השנה לשנים עשר חדש כדי שיקל מעליהם מניינם כי אלו היו מונים השנה לימים בלבד היה כבד עליהם שיאמרו כך וכך ימים יש לנו מהשנה וחלקו אותה לשנים עשר חלקים וקראו כל חלק חדש לא שיש בו חידוש של כלום כי לפעמי' יבא תחלת חדשם בתחלת חדש הלבנה פעם באמצעו פעם בסופו ולפי ששנת השמש הוא יותר מי''ב חדשי הלבנה על כן אותו תוספת חלקוהו לי''ב חדשים ויעשו חדש שלשים יום וחדש שלשים וא'. גם הישמעאלים לפי שראו שבשנת החמה היא מתחדשת הלבנה י''ב פעמים עשו שנתם מי''ב חדשים ולפי ששנת החמה היא יתירה על י''ב חדשי הלבנה על כן היא מתקבצת שנתם שיעור אותו תוספת ומשתנה חג פסחם מקיץ לחורף ומחורף לקיץ. ומשלמות תורתנו הקדושה היה לתקן מועדותינו על דרך שני המהלכים יחד שיהיו חדשנו חדשי הלבנה ושנותינו שנות החמה בלי שום שנוי וחלוף וזה מחייב להיות שנותינו פעם משנים עשר חדשי הלבנה פעם משלש עשר' ובזה התקון יבואו לעולם מועדותינו כהלכתם לפי חשבון מהלך השמש ולפי חשבון מהלך הירח ולפי שזה הוא ענין מפואר הרבה לתקן בין שני המהלכי' ואין בשאר האומות אומה הולכת על דרך זו על כן נקראת חכמה זו חכמתנו וכמו שאמרו חז''ל [שבת ע''ה ע''א] כי היא חכמתכם ובינתכם לעיני העמים זהו חשוב תקופות ומזלות וזה נקרא סוד העיבור לפי שנמסר להם לישראל בקבלה מהנביאים ומלמדים אותו לראויים בסוד ובהצנע וזאת היא חכמתם של בני יששכר שנא' ומבני יששכר יודעי בינה לעתים לדעת מה יעשה ישראל ואמרו [מגילה י''ב ע''ב] ויאמר המלך לחכמים יודעי העתים מאן יודעי העתים רבנן שיודעים לעבר שנים ולקבוע חדשים ואחת מהשבועות שהשביע הקב''ה לישראל היא שלא יגלו סוד העיבור לא''ה. ולפי שאמרו חז''ל [שבת שם] שכל מי שיודע לחשב תקופות ומזלות ואינו מחשב עליו הכתוב אומר ואת פועל ה' לא הביטו ואת מעשה ה' לא ראו על כן אני כותב בכאן דברים קלים למצוא דברי חפץ במה שאנו צריכין לענין תורתינו בגלות החיל הזה. וגם אני יודע כי יש בחשוב תקופות ומזלות עניינים שאינם תלוים במצות התורה אלא לדעת מאורעות העולם ולא יספק זה אחד מבעלי תורה שהרי אמרו [ב''ר י' ו'] אין לך כל עשב ועשב מלמטה שאין לו מזל ברקיע מכה אותו ואומר לו גדל הדא הוא דכתיב [איוב ל''ח] הידעת חוקות שמים אם תשים משטרו בארץ שוטר וכן אמרו [עי' עירובין נ''ו ע''א] כשתקופת טבת נופלת בצדק וכו'. וידיעת דברים אלו היא חכמה מפוארה ג''כ אלא שאינה שלימה היום וגם לאנשי התור' אין צורך אליה כי אין רשם למזלות בבעל התורה וכבר אמרו ז''ל [עי' שבת קנ''ו ע''א] מאותות השמים אל תחתו כי יחתו הגוים מהמה גוים יחתו ישראל לא יחתו ואמרו אין איצטרוגינין מתקיימין ביהודי'. אבל מה שאנחנו צריכין לתורתנו הוא לדעת תקון המועדות התלוי בחדשי הירח ובשנת החמה. וקראתי שם לזאת האגרת תפאר''ת ישרא''ל לפי שהיא פארם הודם והדרם לעיני העמים כאשר נזכר בתורה השלימה כמו שכתבתי ופתחתי בה שערים להקל למעיין.
השער הראשון במהלך הירח לבד דע כי גלגל הירח היא למטה מכל הגלגלים ואין אור הירח מעצמו אלא מאור השמש וכשהוא תחת השמש הוא חשוך אצלנו ומאיר כנגד השמש והוא מתרחק ממנו מעט מעט וכל אשר יתרחק ממנו הוא מוסיף אורה עד שהוא מתרחק ממנו חצי הגלגל והם זה כנגד זה אז הוא מאיר החצי שהוא נראה אלינו ונראה אותו כולו מאיר ואחר כן הוא מוסיף להתקרב אל השמש ותחסר האורה מעט מעט עד שהוא פוגע בו פעם אחרת אז יחסר אורה ומעת הדבקו בו בראשונה עד הדבקו בו בשניה יש חדש אחד. ודע כי יש לירח תנועות שונות כי חמשה תנועות יש לירח זה מצד רבוי הגלגלים שהם נושאים אותו על כן אנו רואים אותו פעם גדול פעם קטון פעם רחוק מנקודת ראשינו פעם קרוב פעם מהיר פעם מאחר אעפ''י שתנועתו בגלגלו היא שוה לעולם וכבר אמרו חז''ל [ר''ה כ''ה ע''א] פעמים בא בארוכה פעמי' בא בקצרה והביאו ראיה לזה ממאמר הכתוב [תהלים ק''ד] עשה ירח למועדים שמש ידע מבואו. ואמרו שם שמש ידע מבואו ירח לא ידע מבואו והיא ראיה אמיתית ואני עתיד לפרש זה בעזרת העוזר יתברך. ולענין מה שאנחנו בו אין אנחנו צריכין לכל זה כי חדשה של לבנה אשר אנחנו מתקנין מועדותינו עליו הוא מהלך הירח האמצעי שהוא שוה לעולם לא יחסיר ולא יעדיף והוא על תנועת גלגל קטן שהירח תקוע בו והגלגל ההוא תקוע בגלגל הנושא אותו ומהלכה הוא שוה לעולם וכשהגלגל הזה הקטן שקורין אותו גלגל היקף הוא כנגד השמש אז הוא מולד ותחלת החדש יהיה הירח תחת השמש ממש או נוטה ממנו שיעור חצי קוטר אותו גלגל קטן. אמנם כמה הוא חדשה של לבנה כבר חקרו בו הקדמונים דור אחר דור כי זאת החכמה א''א לעמוד בה בדור אחד וצריכין האחרונים לסמוך על ספרי הראשונים במה שמעידים להם שהם ראו מצב הגלגלים על אותו דרך שהניחו בספריהם וכשהם מעריכים מה שמוצאים הם למה שמצאו הראשונים אז יתברר אליהם מה שלא נגלה לראשונים כי אם הראשונים כוונו חשבונם למה שנראה להם ואולי טעו בדבר מועט בלתי מורגש בימיהם כי לפי גודל הגלגל וקוטן הכלים שהם משתמשים בהם דבר מועט בלתי מורגש וברוב הימים הוא עולה לחשבון גדול. על כן צריכה אומנות זאת לסמוך על הקדמונים ועל זה אמרו ז''ל שהראשונים היו מאריכים ימים עד קרוב לאלף שנים מפני התקופות ולכוין חדשה של לבנה בלא ספק צריך זמן גדול. ונניח שאין חדשה של לבנה אלא כ''ט יום וחצי לפי שאנחנו רואים שהחדשים הם בין כ''ט יום לשלשים יום לא ראינו לעולם חדש פחות מכ''ט ולא יותר על שלשים ואלו עשינו כן תמיד חדש כ''ט יום וחדש שלשים יום בלא ספק בכל שלש שנים יחסר לנו יום אחד כי נעשה ר''ח היום ולא יהיה דבוק הירח עם השמש עד למחר. על כן הוצרכנו להוסיף על חדשה של לבנה שני שלישי שעה בשלש שנים פשוטות יהיו ע''ב שלישיות שהם כ''ד שעות שהם יום א' על כן אמרנו כי חדשה של לבנה הוא כ''ט יום וחצי ושני שלישי שעה ואלו הסתפקנו על זה החשבון יחסר לנו בכל שלשים שנה פשוטות יום אחד על כן הוצרכנו להוסיף על החדש חלק אחד מט''ו בשעה שעולה בשנה פשוטה שעה פחות חומש בשלשים שנה פשוטות שלשים שעות פחות שלשים חומשים שהם שש שעות שלימות והם כ''ד שעות שהם יום אחד על כן אמרנו שהחדש הוא כ''ט יום וחצי ושני שלישי שעה וחלק אחד מט''ו בשעה עד כאן הגיע פלפול בטלמיו''ס היוני והכחיש הראשונים שהיו עושים החדש פחות מזה החלק שהוא חלק מט''ו בשעה והיו מסתפקין בעשותו מכ''ט יום וחצי ושני שלישי שעה. אבל עדיין הוא טועה בחשבונו כי אלו הסתפקנו על זה החשבון יחסר לנו בכל אלף ושמוני' חדשים שהם תשעים שנים פשוטות שנה אחת וכ''ד פעמים אלף ושמונים חדשים כנגד כ''ד שעות שיש ביום עולים עשרים וחמשה אלף ותשע מאות ועשרים מולדות שהם מאה ועשרה מחזורות ושבעים חדשים לפי מנין מאתים וחמשה ושלשים מולדות לכל מחזור כי כן הוא עולה כל מחזור של י''ט שנים כמו שאני עתיד לבאר בעזרת העוזר יתברך. ובזמננו זה שאנו מחשבין יותר ממאתי' ושבעים מחזורות יתרחק המולד מהחדש קרוב לשני ימים וחצי על כן אנו צריכין להוסיף על החדש חלק אחד מאלף ושמונים בשעה ויהיה החדש כ''ט יום וחצי יום ושני שלישי שעה וחלק אחד מט''ו בשעה וחלק אחד מאלף ושמונים בשעה וזהו טעם חלוקתנו לשעה לאלף ושמונים חלקים כי לולי זה מאין היה להם להרבות בחלקים והלא כל חכמי אומנות זאת אינם מחלקים חלקיה' אלא לששית לפי שיכולים לחלקו להרבה חלקי' למחצית לשליש ולרביע ולחומש ולששית ולעשירית ולשנים עשר ולחמשה עשר ולעשרים ולשלשים ודי בזה חלוקות. ואעפ''י שאלף ושמונים ג''כ הוא מתחלק לכל אלה החלקים וליותר כי הוא מתחלק למחצה לשליש ולרביע ולחמישית ולשישית ולשמינית ולתשיעית ולעשירית ולחמשה עשר ולשמנה עשר ולעשרים ושבעה ועשרים וששה ושלשים ולארבעים ולד' וחמשי' ולששים ולשנים ושבעים ולמאה ושמנה ולמאה ועשרי' ולמאה וחמשה ושלשים ולמאה ושמנים ולמאתים ושש עשרה ולמאתים ושבעים ולשלש מאות וששים ולחמש מאות וארבעים כן הוא האמת אבל למלאכתנו בתקון המועדו' אין אנו צריכין לכל אלה החלוקות ולמה חלקו השעה לאלף ושמנים חלקים אבל הטע' בזה הוא לפי שהחדש הוא מכ''ט יום וחצי יום וב' שלישי שעה וחלק א' מט''ו כשע' וחלק א' מאלף ושמני' בשע' וכשנחלקנו השעה לאלף ושמנים יהיו שני שלישי שעה תש''ך חלקים כי שליש אלף ושמנים הוא ש''ס ושני פעמים ש''ס הם תש''ך וכשהוספנו על זה חלק אחד מט''ו בשעה ע''ב חלקים כי ט''ו פעמים ע''ב עולים אלף ושמונים יהיו תשצ''ב וכשהוספנו על זה חלק אחד מאלף ופ' בשעה יהיה חדשה של לבנה כ''ט יום וחצי יום ותשצ''ג חלקים מאלף ופ' בשעה הסימן כ''ט וב' תשצ''ג וזה הוא מקובל אצלנו מבית אדוננו דוד ע''ה [ר''ה כ''ה ע''א] כמו שאמר רבן גמליאל הבא מזרעו כך מקובלני מבית אבי אבא אין חדשה של לבנה פחות מכ''ט יום וחצי יום ושתי ידות שעה ושלשה ושבעים חלקים ואלו לא היה החשבון הזה מכוון היה משתנה ראש חדשינו מזמנו ועד היום. ולפי שראינו שהחדשי' הם באים כסדרן על פי חשבון זה ידענו באמת כי הוא החשבון האמתי ודבר אלהינו יקום לעולם ואשרנו מה טוב חלקנו. ודע כי יש מחכמי זאת המלאכה האחרונים שהעמיקו בחכמה זאת הרבה ומצאו טעות לראשונים בחשבונם וכשהגיעו למקום הזה לא מצאו שיש בזה החשבון קרוב כ''א בדבר מועט הרבה והוא שאמרו כי אין חדשה של לבנה מגיע כ''א לכ''ט יום וחצי יום ושני שלישי שעה וחלק א' מט''ו בשעה וחלק אחד מאלף ק''ח בשעה לא נשתנה להם הענין אלא מחלק אחד מאלף פ' לחלק אחד מאלף ק''ח ואף אם יהיה כדבריהם אנו אומרים כי קבלתינו זלזלה באותו מועט לפי שא''א לבא ברוב הימים לשעה אחת כי מה שהוסיף החשבון הזה על חשבוננו בחלוקת השעה לאלף ק''ח הוא כ''ח שהוא חלק מל''ט וחצי וחצי שביעית בחלק אחר מחלקי השעה כשחלקנוה על אלף ק''ח וזה השיעור אנו מוסיפים בכל חדש על חשבון זה ויהיה בכל ל''ט חדשים וחצי חדש וחצי שביעית חדש חלק אחד מאלף ק''ח בשעה ויהיה בכל ל''ט חדשים ושביעית חדש שני חלקים מאותן חלקים ובכל תקנ''ד חדשים יהיה י''ד חלקים מאותן חלקים ובשני אלפים ותרי''ב מחזורות ושנה פשוטה אחת יהיה שעה אחת ואחר שאינו מגיע תוספת זה אלא לדבר מועט הקבלה האמיתית לא השגיחה לזה התוספת וחלקה השעה למספר קרוב לזה שהוא מספר מקבל רוב החלוקות כמו שביארתי ואין אנו צריכין להרבות חלקים וחלקי חלקים כי היה חדשה של לבנה לפי חלוקה זו כ''ט י''ב תתי''ג חלקים קרוב משני שלישי חלק מחלקי אלף ק''ח לשעה והיה הדבר כבד לכוין החשבון בחלקי חלקים על כן להקל מעלינו כל אלה הטרחים נחלקה השעה לאלף פ' חלקים ולאותו שיעור מועט הנוסף לפי חשבון המדקדקים האחרונים לא חששנו כי אינו מזיק כלל למה שאנו צריכין לו לרוב מיעוטו והיה מוליד ערבו' בחשבונות והיה ההפסד מרובה על השבח ואין ראוי לשלמות התורה להניח ענינים מביאים לידי ערבוב.
ואחר שידעת זה יש לך לדעת כי התחלת המולדות הוא בהר''ד וממנו עשינו יסוד ואתה צריך לדעת מה ראינו לעשות ממנו יסוד ומולד איזה חדש מאיזו שנה הוא כבר ידענו כי בחמשה ועשרים באלול נברא העולם כי כן קבלו חז''ל [עי' ר''ה ח' ע''א] וקבלתם זאת אמיתית היא שהרי כשנחשב משנתינו למפרע לפי חשבון המקובל אלינו מהיצירה מצינו כי מולד שנה שנוצר בה אדה''ר היה יום ששי בשבת אחר ארבע עשרה שעות והסימן וי''ד ואותו יום היה ר''ח בלא ספק וראש השנה והעולם כבר התחיל להבראות יום א' ואם יום ששי היה תשרי יום א' יהיה כ''ה באלול על כן אמרו ז''ל כי בכ''ה באלול נברא העולם ומה שתקנו בתפלותינו לומר בר''ה זה היום תחלת מעשיך הוא לפי שהאד' שהוא עיקר היצירה ביום ר''ה נברא ולפי שהמולד היה בתחלת שעה שלישית מהיום על כן נגמרה צורת האדם בשעה שלישית מהיום וכמו שאמרו ז''ל [עי' סנהדרין ל''ח ע''ב] שעה ראשונה קבץ עפרו. שניה גבלו. שלשית רקמו. והרקום הוא ציור האברי' ותכונתם ולפי שצורת האדם היתה הצורה הנכבדת שבצורות התחתונות על כן כל הצורות נבראו בחסרון הלבנה וצורת האדם בתחלת חדושה וכיון שהעולם נברא בכ''ה באלול וא''א להניח אותן ימים וגם אין לנו להתחיל חשבונותינו אלא בתחלת החדש ואז אפשר לעשות תחלת חשבונותינו מר''ח אלול על כן הקדמנו חשבונותינו מתשרי שלפני אותו אלול שהוא שנה אחת קודם יצירת האדם ואם מולד אדם היה יום ששי אחר י''ד שעות א''כ מולד תשרי של שנה שעברה יהיה בהר''ד כי כשתחלק ד''ח תתע''ו שהוא מותר שנים עשר חדש מן וי''ד ישאר בהר''ד על כן אנו מונין כל חשבונותינו ממולד בהר''ד ואם הוא מולד תהו כי לא היה ולא נברא ומכל אותה שנה לא נבראו כ''א ה' ימים אחרונים של אלול ולפי שיום אחד בשנה חשוב שנה מנינו כל אותה שנה ועשינו יסוד מנינינו בהר''ד. ואחר ההקדמה זו אחל תת לך דרכים להוציא מולדות והנה יש לך לדעת כי השבוע יש בו ז' ימים. והיום יש בו כ''ד שעות מערב עד ערב והשעה יש בה אלף ושמונים חלקים והחדש יש בו כ''ט יום וי''ב שעות ותשצ''ג חלקי' ושנה פשוטה שהם י''ב חדשים יש בה שנ''ד ימים ח' שעות ותתע''ו חלקים ושנה מעוברת שפ''ג יום וכ''א שעות ותקפ''ט חלקים מחזור של י''ט שנים שיש בו י''ב שנים פשוטות וז' מעוברות שהם מאתים ול''ה חדש יש בהם ו' אלפים ותשע מאות ול''ט יום וי''ו שעות ותקצ''ה חלקים. וכל זה מתקבץ מחדשה של לבנה שהוא כ''ט י''ב תשצ''ג ובהוצאות המולדות אינך צריך לדעת מנין הימים ויספיק לך לדעת באיזה יום מימי השבוע יהיה המולד ובאיזה שעה מאותו יום ובאיזה חלק מהשעה על כן כשיהיה בידך קבוץ ימים השליכם ז' ז' ומה שישאר בידך אחר שתשליכם שביעיות אותו יום הוא היום מימי השבוע שיהיה בו המולד ולפ''ז אינך צריך ליטול בידך מימי החדש כי אם אי''ב תשצ''ג כי כ''ח הם הולכים שביעיות ומותר שנה פשוטה הוא ד''ח תתע''ו כי ש''נ הוא הולך שביעיו' ומותר שנה מעוברת הב''א תקפ''ט ומותר מחזור בי''ו תקצ''ה כשתשליך הכל בשביעיות. ואחר שידענו כל זה אם רצית להוציא מולד איזה חדש שתרצה דע המולד הידוע לך ותכתוב תחתיו א' י''ב תשצ''ג ימים תחת ימים ושעות תחת שעות וחלקים תחת חלקים וחבר הכל ואם יתחבר לך מהחלקים יותר מתתר''ף חלקי' עשה מהם שעה והוסיפ' על השעות והנשאר מהחלקי' פחות מתתר''ף קח בידך וכן תעשה בשעות עם השעות ואם יתחברו השעות יותר מכ''ד עשה מהם יום א' והוסיף אותו עם הימים והנשאר פחות מכ''ד קח בידך וכן תעשה בימים עם הימים אם יתחברו הימים יותר מז' השליכם אינך צריך אליהם והנשאר ז' או פחות מז' אותו קח בידך ובזה תדע באיזה יום מהשבוע יהיה המולד ובאיזו שעה מאותו יום ובאיזה חלק משעה שלאחריה. כיצד הרי יש לך מולד תשרי שהוא במאתים וד' חלקים משעה ששית מיום שני הסי' בהר''ד ותרצה לידע מולד מרחשון תכתוב אי''ב תשצ''ג תחת בהר''ד ותחבר ר''ד עם תשצ''ג ויהיה תתקצ''ז ותחבר י''ב עם ה' ויהי' י''ז והוא מספר השעות ותחבר א' עם ב' ויהיה ג' והסי' גי''ז תתקצ''ז תאמר כי ביו' ג' מהשבוע בי''ז שעו' ותתקצ''ז חלקים מהשעה הי''ח יהיה מולד מרחשון. ואם תרצה לידע מולד כסליו הבא אחר מרחשון תוסיף אי''ב תשצ''ג על גי''ז תתקצ''ז ויש לך מולד כסליו וכשחברת תשצ''ג עם תתקצ''ז יעלה מהם אלף ושמוני' שהם שעה א' נשארו תש''י. ותוסיף השעה הזאת עם השעות ותחבר י''ב עם י''ז ויהיו כ''ט שעות ושעה אחת שהיתה בידך יהיו ל' שעות תקח כ''ד ותעשה מהם יום וישארו שש שעות ותחבר א' עם ג' ותוסיף עליהם היום שנשאר בידך מתוספת השעות ויהיה ה' תאמר כי מולד כסלו יהיה ביום ה' מהשבת ו' שעות תש''י חלקי' הסי' הות''שי וכן תעשה לעולם. ואם תרצה לדעת ממולד תשרי זה מולד תשרי הבא אחריו והיא שנת פשוט' הוסי' ד''ח תתע''ו על מולד תשרי ויצא מולד תשרי אחר והמשל רצינו לידע מולד תשרי אחר בהר''ד הוספנו ד''ח תתע''ו עליו והנה תתע''ו עם ר''ד הם אלף ופ' והיא שעה א' לא נשארו חלקים לקחנו שעה א' והוספנו על ח' של ד''ח תתע''ו ועל ה' של בהר''ד והיה הכל י''ד וחברנו ד' של ד''ח תתע''ו עם ב' של בהר''ד והיה הכל ו' והנה מולד תשרי של שנה הבא' יהי' יום ו' בי''ד שעות והסי' וי''ד וכן תעשה לעולם בשנה פשוטה. ואם היא שנה מעוברת תחבר במקום ד''ח תתע''ו הב''א תקפ''ט ויצא לך מולד תשרי של שנה הבאה. כיצד הרי לך מולד תשרי של שנת חמשת אלפים וקפ''ב הי''ו תקס''ד והשנה היא מעוברת כי היא שנת י''ד למחזור רע''ג תוסיף עליו הי''ו תקס''ד הב''א תקפ''ט ויצא לך מולד תשרי של שנת קפ''ג תעשה כך תקפ''ט עם תקס''ד הם אלף ופ' שהיא שעה א' עוד ישאר ע''ג חלקים כ''א עם י''ו עם שעה זאת שנתקבצה מהחלקי' הם כ''ד שעות שהם יום א' עוד ישאר י''ד שעות. ה' עם ה' עם יום אחד שנתקבץ מהשעות הם י''א תשליך ז' ונשאר ד' והנה יהיה מולד תשרי של שנת קפ''ג יום ד' בי''ד שעות וע''ג חלקים משעת ט''ו והסי' די''ד ע''ג. וכן כשתרצה לידע ממולד ראש מחזור מולד ראש מחזור הבא אחריו תחבר בי''ו תקצ''ה שהוא מותר ראש מחזור אחד עם מולד ראש המחזור ויצא לך מולד המחזור הבא כי כשתחבר בי''ו תקצ''ה על מולד בהר''ד יצא לך דכ''א תשצ''ט שהוא מולד מחזור שני של בריאת העולם שהיא שנת ג' ליצירה למנין בהר''ד ועל דרך זה תעשה לעולם.
והנה אסדר לך לוחות תוציא מהם בקלות מולד כל חדש שתרצה מהיום ועד תשלום ששת אלפים שנה כי אז יחרב העולם כקבלת חז''ל [ר''ה ל''א ע''א, סנהדרין צ''ז ע''א] שתא אלפי שני הוי עלמא וחד חרוב. וסידרנו בזה ד' לוחות הלוח הא' משנת ה' אלפים קפ''ח ונקר' לוח ההיקף הגדול ויש בו שמנה שטות כל שטה משמשת ששת מחזורות שהם קי''ד שנים ויש בו ה' טורים. הטור הא' מנין שני העולם הטור הב' יום השבוע שבו יהיה המולד. הטור הג' בכמה שעות. הטור הד' בכמה חלקים. הטור הה' מנין המחזורות והוא תחלת המחזור שבו הוא המולד. והלוח הב' נק' לוח היקף קטן ויש בו ו' שטין וכל שטה מהם משמשת מחזור א' של י''ט שנים ויש בו ד' טורים. הטור הא' יום השבוע שבו יהיה המולד הטור הב' בכמה שעות. הטור הג' בכמה חלקי'. הטור הד' מנין שני המחזור. והלוח הג' יש בו י''ט שטין י''ט שני המחזור ויש בו ה' טורים. הטור הא' מנין שני המחזור. הטור הב' יום השבוע שבו יהיה המולד. הטור השלישי בכמה שעות. הטור הד' בכמה חלקים. הטור הה' אם פשוט' אם מעוברת. והלוח הד' יש בו י''ג שטין כנגד י''ג חדשי' שבשנה מעוברת ויש בו ה' טורים. הטור הא' שם החדש למעוברת. הטור הב' שם החדש לפשוטה. הטור השלישי יום השבוע שבו יהיה המולד. הטור הד' בכמה שעות. הטור החמישי בכמה חלקים. ולפי ששנה המתחלת אחר שנה זו היא שנת חמשת אלפים קפ''א והיא י''ג למחזור רע''ג סדרתי לוח א' לתשלום זה המחזור ויש בו ה' טורים. הטור הא' מנין השנה. הטור הב' יום השבוע שבו יפול מולד תשרי. הטור הג' בכמה שעות. הטור הרביעי בכמה חלקים. הטור החמישי כמה שנים ממחזור רע''ג. ואחר שהודעתיך סידור הלוחות אודיעך אופן השתמשותך בהם. רצית לידע מולד אייר של שנת חמשת אלפים קפ''ב והיא מעוברת שהיא שנת י''ד למחזור רע''ג תקח מלוח שארי' מחזור רע''ג הי''ו תקס''ד שהוא מולד תשרי של שנת י''ד למחזור והוסיף עליו ה''ה תתקמ''ד שהוא רמ''ח החדשי' לאייר של שנת מעובר' ותחבר מין עם מינו הי''ו תקס''ד תקס''ד עם תתקמ''ד יש בו יותר על אלף פ' שהוא שעה אחת תכ''ח וישאר בידך שעה א' ה''ה תתקמ''ד. עוד תחבר י''ו עם ה' ויהיו כ''א ושעה א' שהיתה בידך מחבור החלקי' יהיו כ''ב עוד תחבר ה' עם ה' יהיו י' תשליך ז' ישארו ג'. והנה יהיה מולד אייר של שנת ה' אלפי' קפ''ב יום ג' כ''ב שעות תכ''ח חלקי'. דמיון אחר רצינו לידע מולד אדר שני של שנת ה' אלפי' ר''ך לקחנו מלוח ההיקף הגדול א' י''א תרל''ט שהוא מולד תשרי של שנת ה' אלפים קפ''ח יחסר לנו עד ה' אלפים ר''ך ל''ב שנים נקח מלוח ההיקף הקטן בי''ו תקצ''ה שהוא מותר לי''ט שנים עוד יחסר לנו לתשלום ל''ב שנים י''ג שנים לקחנו מלוח שני המחזור ו' כ''א תק''ך שהוא מותר תשרי לי''ג שני' שלימות. ולפי שהשנה הנכנסת היא שנת י''ד והיא מעוברת לקחנו מלוח החדשים ב''ד תל''ח שהוא לאדר שני והנה יש לנו ד' סימנים א' י''א תרל''ט. ב' י''ו תקצ''ה. ו כ''א תק''כ ב' ד' תל''ח. ונחבר הכל מין עם מינו ויעלו החלקים אלפיים קצ''ב לקחנו מאלפיים ומאה וששים שתי שעות נשאר ל''ב חלקים וחברנו השעות והיו נ''ב וב' שעות שנשארו בידינו מהחלקים הם נ''ד עשינו מהמ''ח שני ימים נשארו ו' שעות וחברנו הימים והיו י''א יום ושנים שנשארו בידינו מחיבור השעות הם י''ג נשליך ז' ישארו ו' ויהיה המולד המבוקש יום ששי ו' שעות ל''ב חלקים סי' להם ו''ו ל''ב ועל דרך זו תעשה לעולם וצריך שלא תטע' בלוח שני המחזור שהוא לשנים שלימות שעברו והשנה שאתה רוצה לידע המולד היא השנה אחריה אם פשוטה אם מעוברת כמו שראית בזה הדמיון.     
דרך לידע איך תוציא המולדות אחורנית שאם יש לך מולד חדש א' ותרצה לידע המולד שהיה קודם לו אם לחדש או לשנה היתה פשוטה או מעוברת אם היא שנה או מותר מחזור אם הוא מחזור ותגרע אותו מז' ימים והנשאר בידך הוסיף אותו על המולד הידוע לך ויצא לך מולד החדש שהיה לפניו או השנה או המחזור אשר אתה מבקש כיצד הרי שהיה בידך ב''ד תפ''א והוא מולד מרחשון משנת ה' אלפים קפ''א תגרע מז' ימים אי''ב תשצ''ג שהוא מותר חדש א' וישאר הי''א רפ''ז. כיצד ז' ימים הם נחלקים כך וכ''ג תתר''ף כי תתר''ף עם שעה א' ועם כ''ג שעות הרי יום א' ועם ו' הרי ז' ימים וכשתגרע תשצ''ג מתתר''ף ישאר רפ''ז וכשתגרע י''ב מכ''ג ישאר י''א וכשתגרע מן שש אח' ישאר ה' וכשתוסיף הי''א רפ''ז על ב''ד תפ''א שהוא מולד מרחשון יצא לך א' ז' תשס''ח והוא מולד תשרי הקודם לו וכן תעש' למותר שנה פשוט' תגרע ד''ח תתע''ו מן וכ''ג תתר''פ ישאר בט''ו ר''ד. ולמעוברת תגרע הכ''א תקפ''ט שהוא מותר שנה מעוברת מן וכ''ג תתר''פ ישאר א''ב תצ''א. ולמחזור אחר תגרע בי''ו תקצ''ה שהוא מותר מחזור א' מן וכ''ג תתר''פ ישאר ד''ז תפ''ה וכשתוסיף מה שנשאר בידך אחר הגרעון עם המולד שבידך יצא המולד שלפניך לחדש אם תרצה חדש או לשנה פשוטה או למעוברת בכל אשר תרצ' כי הכלל בזה הוא כי אי זה מותר שבידך לחדש או לשנה או למחזור אם תגרעהו מן וכ''ג תתר''ף והנשאר בידך תוסיף על המולד הידוע יצא לך אחורנית מה שהיה יוצא אחריו באותו מותר אם לא גרעת אותו מן וכ''ג תתר''פ והטעם בזה הוא כי כל המולדות הם נתכים לשבעה ימים כי החלקים נתכים לשעות והשעות נתכים לימים והימים הם נתכים לשביעיו' כי אין בשבוע יותר מז' ימים וכשיש בידך יותר מז' ימים אתה משליכם אם כן כשיש בידך אי זה מותר להבא כגון אי''ב תשצ''ג לחדש וכיוצא בו לשנ' או למחזו' וגרעת אותו מוכ''ג תתר''פ שהוא סי' שבע' ימי' והוספת מה שנשא' בידך על מולד הרי הוא כאלו חסרת ממנו המות' ההוא וא''כ כשחסרת הי''א רפ''ז הנשא' מן וכ''ג תתר''פ אח' שגרע' ממנו אי''ב תשצ''ג והוספת אותו על מולד הרי כאלו חסר' מאותו מולד אי''ב תשצ''ג ויצא לך המולד אחורני' וכן בשנ' היתה מעוברת או פשוטה או למחזור או לכל אשר תרצ' ממספר חדשי' או שנים או מחזורות כשידעת מותרם גרע אותו מוכ''ג תתר''פ והוסיף הנשאר על המולד הידוע ויצא לך אחורני' כפי מנין אותו מולד הי' חדש או חדשים שנה או שני' מחזור או מחזורות ולפי שתוספת הוא יותר קל מהגרעון ע''כ המצאתי דרך זאת להקל מעליך המלאכה.
דרך לידע מולד הנעלם שאם ישאלך אדם הודיעני מולד שהיה ביום פלוני בשעה פלונית ובחלקים כך אם הי' מתי היה ואם יהיה מתי יהיה. תחלה יש לך לדעת כי חלקי איזה מולד שיהיה לא יחזרו למולד אחר עד עבור תשעי' שנים פשוטות שהם אלף ופ' מולדות. והמשל כי מולד ראשון שהיה בהר''ד לא יחזור לעולם במולד אחר ר''ד חלקים עד שיעברו אלף ופ' מולדות והטעם בזה הוא לפי חלקי שמותר חדש אחד שהוא תשצ''ג אנו מונין אותם עד תתר''ף שהם חלקי השעה כי הם מספר הא' ע''ב עד שיעברו כל המספרי' שהם מא' עד אלף ופ' לא יחזרו החלקים והנה אוסיף לך ביאור שאם לא יהיו מותר חלקו חדש א' כי אם תשצ''ב וט''ו פעמים ע''ב הם תתר''פ ולפי שע''ב הוא מונה תשצ''ב ותתר''ף שיש בתתר''פ ט''ו פעמים ע''ב על כן כל חלקי המולדות הולכים על ע''ב ע''ב וכשהקיפו ט''ו הקיפים יחזרו החלקים והמשל על זה הרי שהיו חלקי המולד ע''ב כשתוסיף עליהם תשצ''ב יהיו תתס''ד וכשתוסיף תשצ''ב על תתס''ד ישאר תקע''ו אחר שתשליך תתר''פ לשעה א' וכשתוסיף תשצ''ב על תקע''ו ישאר רפ''ח וכשתוסיף תשצ''ב על רפ''ח יהיה תתר''פ והיא שעה אח' ולא ישארו חלקים ויהיו חלקי המולד האחר תשצ''ב וכשתוסיף תשצ''ב על תשצ''ב ישאר תק''ד וכשתוסיף תשצ''ב על תק''ד ישארו רי''ו וכשתוסיף תשצ''ב על רי''ו יהיו תתר''ח וכשתוסיף תשצ''ב על תתר''ח ישארו תש''ך וכשתוסיף תשצ''ב על תש''ך ישארו תל''ב וכשתוסיף תשצ''ב על תל''ב ישארו קמ''ד ולפי שכבר עברו י''א מולדות וי''א פעמים ע''ב הוא תשצ''ב על כן קמ''ד הוא כפל ע''ב וכשתוסיף תשצ''ב על קמ''ד יהיו תת''קלו וכשתוסיף תשצ''ב על תתק''לו ישא' תרמ''ח וכשתוסיף תשצ''ב על תרמ''ח ישאר ש''ס וכשתוסי' תשצ''ב על ש''ס ישא' ע''ב ויחזרו אח''כ אלו הסימנין חלילה לעולם שהם ט''ו וכל א' הוא ע''ב או מתרב' מע''ב אם שתי פעמי' או ג' עד ט''ו ולפי שהחלקן הם תשצ''ג ואין בין מספ' תשצ''ג ותתר''פ כי אם מספר הא' על כן לא יחזרו לעולם חלקי המולד חלילה עד שיעברו כל החלקים שהם מא' עד תתר''פ. ואחר שהבנת זה יש לך לדעת כי כשיעברו אלף ופ' מולדות שהם צ' שנה פשוטות יחזרו החלקים חלילה אבל ישתנו הימים והשעות יום א' ושעה א' כי אחר אלף ופ' מולדות יהיה מולד גור''ד ויחזרו החלקים וישתנו הימי' והשעות יום א' ושעה א' ובשני היקפי' מאלף ופ' מולדות ישתנו שני ימים ושתי שעות ויהיה הסימן ד''ז ר''ד ובהיקף הג' יהיה הסימן החר''ד וכן ישתנה מהיקף להיקף עד קס''ח היקפים שיהיה השינוי ז' ימים בלא שעו' כלל ואז יחזרו המולדות חלילה וזהו לוח הקס''ח סימנים איך הוא משתנה כל היקף יום א' ושעה אחת עד שהוא משתנה ז' ימים בלא שעות ואם המותר אינו אלא ז' ימים א''כ יחזור בהר''ד במקומו ויחזרו כל המולדות חלילה כאשר בתחלה. והנה דרך זה הלוח להודיע כי כל היקף והיקף מאלף ופ' מולדות אינו משתנה אלא יום אחד ושעה אחת ויחזרו החלקים לבד עד שיעלה לשבעה ימים. 
ואחר שידעת זה יש לך לדעת כי יש בכל היקף גדול מאלו ההיקיפים הקס''ח יש ע''ב היקפי' כל א' מט''ו מולדות כי ט''ו פעמי' ע''ב עולים אלף פ' וכל חלקי זה ההיקף הם הולכים על ט''ו כי ט''ו פעמים אי''ב תשצ''ג עולים אב''ג ט''ו והם חלקי ההיקף הראשון הם ט''ו חלקי ההיקף השני הם ל' כי ב' פעמי' אב''ג ט''ו עולה גב''ב ל' וההיקף הג' חלקין מ''ה וכן יתוסף ט''ו בכל היקף עד מלאת ע''ב היקפי' ויהיה תתר''פ ויחזור ט''ו וכן חלילה. והנה לוח זה ההיקף הקטן שהוא היקף הטויין יש בו ע''ב סימנין כל סימן וסימן מהם הוא מותר ט''ו חדשים עד תום ע''ב סימנין שהם אלף ופ' מולדות שהוא סימן ההיקף הגדול. ואחר שידעת זה יש לך לדעת כי בכל אחד מזה ההיקף של חמשה עשר מולדות ואין הולך מהם על חמשה עשר אלא האחרון וכל אחד מהם עודף על חמשה עשר ויש מהם אחד ויש מהם שנים עד מלא חמשה עשר. והנה לך לוח חמשה עשר 
ו''א%תתרס''ה א'. תתר''ף [עד כאן מה שנמצא כתוב וחבל על דאבדין]. [רשב''ץ — תפארת ישראל].
-----
בן כ' שנה מקלסין לפני מטתו, בן ארבעים יוצא כחתן, בן ע' יוצא כאב ואין יוצא כחתן. רש''א תינוק שבא לכלל זכות וחובה תולין לו במעשיו ואם לאו תולין לו במעשה אבותיו, והאשה תולין לה במעשה אבותיה או במעשה בעלה, וחכם תולין בחכמתו וביראתו. והתם (סוטה מח:) אמרינן כשמת הלל אמרו עליו הוי חסיד הוי עניו תלמידו של עזרא, ועל שמואל הקטן הוי חסיד הוי עניו תלמידו של הלל. וריש לקיש (מגילה כח:) ספדיה לההוא גברא דהוי תני הלכתא כ''ד (שור אתא חי) [שוראתא וי] חסרא ארעא דישראל גברא. ונשים נמי נספדות. דאמר (מגילה שם) רפרם ספדיה לכלתיה בבי כנישתא ור''ג הספידה לאמו של בן זזא הספד גדול, ודאמור עלה לא מפני שהיא ראויה לכך, על הספד גדול הוא דהדר, לא על שאין סופדין נשים. [רי''ץ גיאת הלכ' אבל].
-----
בית דין שקידשו [את] החדש בין שוגגין בין מוטעין בין אנוסים הרי זה מקודש, וחייבין הכל לתקן המועדות על ידם אף על פי שיודעין העולם שטעו, שהרי מי שצוה לשמור המועדות הוא צוה לסמוך עליהם (ע''פ רמב''ם קדוש החדש פ''ב ה''י ע''ש), כדתניא במסכת ראש השנה (כ''ה א') שאמר לו רבי עקיבא לרבי יהושע הרי הוא אומר אתם אתם אתם ג' פעמים [חסר ויו] לדרוש אתם אפילו שוגגין אתם אפילו מזידין אתם אפילו מוטעין, שהרי בפרשת אמור באותו עניין כתוב ג' פעמים אתם חסרים ונחסרו לדרשה זו, בלשון [ה]זה אמר ליה רבי יהושע לרבי עקיבא עקיבא נחמתני נחמתני. [סמ''ג עשין סימן מ''ו].
-----
@ כ''ה ע''ב.
שקל הקדוש ברוך הוא שלשה קלי עולם כשלשה חומרי עולם לומר לך ירובעל בדורו [כמשה בדורו] וכו' עד ללמדך שאפילו קל שבקלים ונתמנה פרנס על הציבור הרי הוא כאביר שבאבירים. ובגמרא ירושלמי [פ''ב ה''ח] מסיים ולא עוד אלא שאמר הכתוב הגדולים מכאן ומכאן והקטנים באמצע וכו', ומסקנא מתוך שהגדולים נשמעים לקטנים נשאו קטנים קל וחומר בעצמן. [ראבי''ה סימן תק''ל0[)]].
-----
חמורי. הפך קלי, כלומר אנשים חשובים מאד. הא אין לך [לילך אלא אצל] שופט. כלומר אין לבקש אלא שופט שבימיך. [רבינו אברהם מן ההר].
-----
ושכתבתם שבמקומכם נהגו קטנים לשמוע לגדולים ולא מחו לעולם בידם דין הוא שהקטנים נשמעין לגדולים לכל אשר יגזרו עליהם ולא מבעיא בזמן שהן שותקין שיקבלו עליהם גזירת גדוליהם ושוב אינן יכולין למחות אלא שאפי' הם צועקי' אין צעקתם כלום שהרי גדוליהם רבו עליהם. ואם תאמר הקטנים רבו על הגדולים וימאנו שמוע אליהם כיון שהן שתקו בשעת מעשה ולא מאנו ולא מחו שוב אינן יכולין ואע''פ שהקטנים רבו על הגדולים דין הוא לשמוע לזקניהם ולגדוליהם. שכן מצינו בכמה מקומות שהמקום חלק כבוד לזקנים ולגדולים דכתיב ונגד זקניו כבוד. אשרי הדור שהקטנים נשמעין לגדולים שאפילו סתירת זקנים בנין. שכן מצינו [מגילה ל''א ע''ב] ברחבעם בן שלמה. והמקום יסכים על ידינו לעשות אמת ומשפט ושלום. יהודה כהן בר רבי מאיר. אליעזר בר רבי יהודה. [כל בו סימן קמ''ב].
-----
והמצוה הקע''ד היא שצונו לשמוע לבית דין הגדול ולעשות כל מה שיצוו בו מאיסור והיתר. ואין הבדל בזה בין הדבר שיסברוהו או הדבר שיוציאוהו בהקש מן ההקשים שהתורה נדרשת בהן או הדבר שיסכימו עליו שהוא סוד התורה או לפי ענין מן הענינים שיהיה דעתם שהוא ישר ושבו חזוק לתורה. הכל אנו חייבים לשמוע אותו ולעשותו ולעמוד על פיהם לא נעבור ממנו. והוא אמרו יתעלה (ר''פ שופטי') על פי התורה אשר יורוך. ולשון ספרי ועל המשפט אשר יאמרו לך תעשה זו מצות עשה. וכבר התבארו משפטי מצוה זו בסוף סנהדרין (פ''ו:—פ''ט.). [ספר המצות לרמב''ם — עשין קע''ד].
-----
בית דין הגדול שדרשו באחת מן המדות כפי מה שנראה בעיניהם שהדין כך נוטה ודנו בה דין ועמד אחריהם בית דין אחר ונראה לו טעם אחר לסתור אותו הדין הרי זה סותר ודן כפי מה שנראה בעיניו שנאמר אל השופט אשר יהיה בימים ההם אין אתה חייב ללכת אלא אחר בית דין שבדורך (רמב''ם ממרים פ''ב ה''א) כדאמרינן במסכת ראש השנה (כ''ה ב'). בית דין שגזרו גזירה או תיקנו תקנה והנהיגו מנהג ופשט הדבר בכל ישראל ועמד אחריהם בית דין אחר ובקש לבטל דברי הראשונים ולעקור אותה התקנה ואותה הגזרה ואותו המנהג אינו יכול עד שיהיה גדול מן הראשונים בחכמה ובמנין כדאיתא בפרק השולח (גיטין ל''ו ב') ובעבודה זרה (ל''ו א'), אפילו בטל הטעם שבגללו גזרו בו הראשונים או תקנו התקנה, ואם תאמר היאך תמצא בסנהדרי גדולה גדולים במנין מן הראשונים מאחר שכל בית דין הגדול הוא משבעים ואחד המנין שאנו אומרים הוא מנין חכמי הדור שהסכימו וקבלו הדבר שאמרו בית דין הגדול ולא חלקו בו (ע''פ רמב''ם שם ה''ב). אמרינן ביבמות (צ' ב') שיש רשות לבית דין לעקור אפילו מדברי תורה לצורך שעה. ובסנהדרין נמי תניא (מ''ו א') והבאתים למעלה (ל''ת ר''ח) א''ר אליעזר בן יעקב שמעתי שבית דין מכין וענשין שלא כדין מן התורה ולא לעבור על דברי תורה אלא כדי לעשות סייג לתורה. [סמ''ג עשין סימן קי''א].
-----
לשמוע בקול בית דין הגדול ולעשות כל מה שיצוו אותנו בדרכי התורה באסור ומותר וטמא וטהור וחייב ופטור ובכל דבר שיראה להם שהוא חיזוק ותיקון בדתינו, ועל זה נאמר [דברים י''ז] ועשית על פי הדבר אשר יגידו לך, ונכפל בסמוך [שם] לחיזוק הדבר, על פי התורה אשר יורוך ועל המשפט אשר יאמרו לך תעשה, ואין הפרש בזה בין הדבר שיראוהו הם מדעתם או הדבר שיוציאוהו בהיקש מן ההיקשים שהתורה נדרשת בהן, או הדבר שיסכימו עליו שהוא סוד התורה או בכל ענין אחר שייראה להן שהדבר כן, על הכל אנו חייבין לשמוע להן. והראייה שזה ממנין מצות עשה אומרם זכרונם לברכה בספרי ועל המשפט אשר יאמרו לך תעשה זו מצות עשה. משרשי המצוה כמו שכתבתי בכסף תלוה עשה ב' בסימן ס''ז [מצוה ע''ח]. מדיני המצוה כגון מה שדרשו זכרונם לברכה על פי התורה אשר יורוך אילו הגזירות והמנהגות, ועל המשפט אילו הדברים שילמדו אותם מן הדין באחת מן המדות שהתורה נדרשת בהן, מכל הדבר אשר יגידו לך זה הקבלה שקבלו איש מפי איש. ומה שאמרו זכרונם לברכה [סנהדרין פ''ח ע''ב] שבזמן שבית דין הגדול בירושלם כל מחלוקת שהיה לכל בית דין במקומו שואלין אותו לבית דין הגדול ועושין על פיהם, ועכשיו בעוונותינו שאין שם בית דין כל מחלוקת שיבוא בין חכמינו שבדורינו והחולקין יהיו שוים בחכמה אם אין אנו ראויין להכריע ביניהן ולא נדע להיכן הדין נוטה, בשל תורה יש לנו לילך אחר המחמיר ובשל סופרים אחר המיקל. ומה שאמרו [עדיות פ''א מ''ה] שאין בית דין רשאי לבטל מה שאסר בית דין הקודם לו, ואפילו אם יראה בדעתו שאין אותו הדבר אסור מדין ההלכה כל זמן שיראה שפשט אותו איסור בישראל, אלא אם כן הוא גדול מן הבית דין שאסר הדבר בחכמה וגם במניין, ובמה דברים אמורים שיוכל לבטל כשהוא גדול ממנו בחכמה ובמניין כשלא אסר הבית דין הקודם לו אותו דבר כדי לעשות סייג לעם באיסורין, אבל אם אסר הבית דין הקודם לו אותו איסור כדי לעשות בו גדר לעם באיסורין אין כח בבית דין הבא אחריו לבטל תקנתו ואפילו הוא גדול ממנו בחכמה ובמניין. ואחר שכן הוא הדין יש לכל בית דין ובית דין בדורו להתיישב בדבר ולחקור הרבה ולתת לב בכל איסורין שיראה שהדור נוהג בו שלא לפרוץ ולהורות עליו להקל, כי שמא הקודם לו לגדור העם אסרו עם היותו יודע שהדבר מותר מדין ההלכה, ופורץ גדר וכולי. ויתר פרטי המצוה בסוף סנהדרין [פרק הנחנקין]. ונוהגת מצוה זו בזמן שבית דין הגדול בירושלם בזכרים ונקבות שהכל מצווין לעשות כל אשר יורו, ובכלל המצוה גם כן לשמוע ולעשות בכל זמן וזמן כמצות השופט, כלומר החכם הגדול אשר יהיה בינינו בזמנינו, וכמו שדרשו זכרונם לברכה [ר''ה כ''ה ע''ב] ואל השופט אשר יהיה בימים ההם, יפתח בדורו כשמואל בדורו, כלומר שמצוה עלינו לשמוע בקול יפתח בדורו כמו לשמואל בדורו. ועובר על זה ואינו שומע לעצת הגדולים שבדור בחכמת התורה בכל אשר יורו מבטל עשה זה וענשו גדול מאד שזהו העמוד החזק שהתורה נשענת בו, ידוע הדבר לכל מי שיש בו דעת. [ספר החינוך מצוה תצ''ה].
-----
המצוה קס''ו. [סהמ''צ לר''מ עשין קע''ד, רמב''ם הל' ממרים פ''א]. לשון הר''ם צוינו לשמוע לבית דין הגדול ולעשות כל מה שיצוונו בו מאסור והתר, ואין הבדל בזה בין הדבר שיסברוהו, או הדבר שיוציאוהו בהקש מן ההקשים שהתורה נדרשת בהן, או הדבר שיסכימו עליו יסודי התורה, או לפי ענין מן הענין שיהא דעתם שהוא ישר, ושבו חזוק התורה, הכל אנו חייבים לשמוע ולעשות על פיהם לא נעבור ממנו. והוא אמרו ית' [דברים י''ז י''א] על פי התורה אשר יורוך. ולשון ספרי [שופטים פיס' קנ''ד] על פי המשפט אשר יאמרו לך תעשה זו מצות עשה, ע''כ. וכונת מצוה זו מבוארת, ותועלתה כי משפטי התורה והמצות יצטרכו אל באור ארוך, ואם כל אדם יכול לברר המשפט כרצונו. ורבו המחלוקות, ותורתנו הקדושה כל דרכיה דרכי נועם וכל נתיבותיה שלום ולהכריע המחלוקות היו סנהדרי קטנה מעשרים ושלשה בכל מקום שיש ממאה ועשרים ולמעלה [סנהדרין משנה ב' ע''ב וגמרא י''ז ע''ב, רמב''ם הל' סנהדרין פ''א ה''ג] והצריך לדין או להוראה בא לבית דין שבעירו ועושה על פיו. ואם לא נתברר להם הדבר עולים לירושלם. ובירושלם היו שני בתי דינין מסנהדרין קטנה. אחד יושב על פתח העזרה. ואחד יושב על פתח הר הבית ובאין אל אותו שבהר הבית תחלה. ואם לא נתברר להם באין לב''ד של פתח העזרה, ואם לא נתברר להם אז באין לב''ד הגדול, שבלשכת הגזית שמשם תורה יוצאה לכל ישראל, ואם נסתפק להם דבר, נושאין ונותנין והולכין אחר הרוב [סנהדרין פ''ח ע''ב, רמב''ם ממרים פ''א ה''ד כה''ע]. וכשיצטרכו לגזור גזרות או תקנות גוזרים לפי מה שצריך [רמב''ם שם ה''ג] ואין יכולים לגזור אלא אם כן רוב הצבור יכולים לעמוד בה [ע''ז ל''ז ע''א, רמב''ם ממרים פ''ב ה''ה] וב''ד שגזר אין ב''ד אחר יכול לבטלה אלא אם כן גדול ממנו בחכמה ובמנין [עדויות פ''א מ''ה רמב''ם שם ה''ב]. ודברים אלו בתקנות, אבל ב''ד שגזרו או אסרו לעשות סייגים לתורה אין ב''ד אחר יכול לבטלן אפילו גדול ממנו אם לא לצורך שעה. [רמב''ם שם ה''ב וה''ג] ומשבטל ב''ד הגדול, אמרו רבותינו [ע''ז ז' ע''א רמב''ם שם פ''א ה''ה] ששתי בתי דינין או שני חכמים שנחלקו, אחד מטמא ואחד מטהר ואחד אוסר ואחד מתיר אם אין אתה יודע להיכן הדין נוטה, בשל תורה הלך אחר המחמיר, בשל סופרים הלך אחר המקיל. ובעניני הגדרים והתקנות גוזרין אנשי העיר כפי מה שיראה להם ובמקום תלמיד חכם צריך שיעשה על פיו. וכל זה להשלים סדר בני אדם קצתם בקצתם. [הבתים — ספר המצוה].
-----
שהימים הראשונים היו טובים מאלה. ולכך יש לשמוע מן הראשונים יותר מן האחרונים, אל תאמר כן שאין לך שופט אלא שופט שיהיה בימיו. [תוספות ישנים].
-----
ראהו ב''ד וכל ישראל וכו' עקר הדבר שהראיה היתה בלילי שלשים ואם נראה במקום קרוב ליל שלשים בין השמשות קודם צאת הככבים והגיעו העדים והעידו או שהיתה הראיה בב''ד ב''ד אומר מקודש מקודש ושבתו יום שלשים ואם לא נראה ליל שלשים בירושלם אלא במקומות אחרים יושבים ב''ד יום שלשים עד שיבואו עדים ויעידו ויאמרו ב''ד מקודש מקודש וכדתניא בראשונה היו מקבלין עדות החדש כל היום וכו'. ואם ראו העדים ליל שלשים כמו שאמרנו ובאו עדים יום שלשים ולא היו ב''ד פנוים או שאירע בהן אונס וכו' ונחקרו העדים ולא הספיק לומר מקודש מקודש עד שחשיכה ליל אחד ושלשים יום שלשים חול ואע''פ שנראה החדש לילי שלשים מפני שלא קדשוהו ביום שלשים וראש השנה יום אחד ושלשים ונמצא אלול מעובר זהו עקר קדוש החדש. ואקשינן דכיון דתנא להו ראוהו ב''ד וכל ישראל נחקרו העדים למה לי פי' וכי חוקרין העדים אלא אם היו יחידים וראוהו בינם לבין עצמם חוקרין אותן לידע אם ראו אם לא ראו והא הכא ב''ד וכל ישראל עדים הם. ופרקינן הכי קאמר אי נמי נחקרו העדים פי' אם ראוהו ב''ד וכל ישראל ולא נפנו לישב מהן עדים ולומר מקודש אי נמי אם באו העדים ונחקרו ולא הספיקו לומר מקודש עד שחשיכה הרי זה מעובר. ואקשו ולמה ליה למתניה כלל פי' למה תנינן עקר זה כלל שאם לא הספיקו לומר מקודש עד שחשיכה הרי זה מעובר והלא דבר ידוע הוא דאין החדש מקודש עד שיקדשוהו ב''ד ויאמרו מקודש מקודש. ופרקינן איצטריך ס''ד אמינא וכו' עד ואימא הכי נמי כלומר ואימא הכי נמי כדין מה דין גומרין אותו בלילה אף זה גומרין אותו בלילה. ואהדרינן אמר קרא כי חוק לישראל הוא משפט לאלהי יעקב כלומר חק של זה שהוא גמר דינו כמשפט דעלמא דאינו אלא ביום. ראוהו ב''ד בלבד וכו' ואקשו אמאי לא תהא שמיעה גדולה מראיה כלומר וכי מקדשי ב''ד ואומרים מקודש מקודש אלא אם אמר להם ראינוהו כשראוהו ב''ד עצמו אמאי אין אומרין מקודש מקודש משראוהו בעיניהם ופרקינן כגון שראוהו בלילה פי' אם ראוהו קודם צאת הככבים בלילי שלשים בין השמשות שעדיין לא החשיך יפה היו אומרין מקודש משראוהו והכא במאי עסקינן כגון שראוהו בלילה ליל שלשים ואי אפשר שיקדשו בלילה כדקיימא לן הילכך אין מקדשין עד למחר יום שלשים ואי אפשר שישכימו יום שלשים ויאמרו מקודש מקודש והם אינן רואין דבר ואינן שומעין עדות אלא על מה שראו יום שלשים ומשום הכי יעמדו שנים וכו' כדי שיהא קדוש בעדות. [פירוש הרמב''ם].
-----
ראוהו ב''ד וכל ישראל, חדוש הלבנה סמוך לשקיעת החמה, ולא הספיקו ב''ד לומ' מקודש ביום ל' עד שחשכה, הרי זה מעובר, ומנינן מיום ל' ואחד ליום הכפורים ולמועדות. נחקרו העדים, שעל ידי העדים היה המעשה. כיון שלא הספיקו לומר מקודש ביום ל' עד שחשכה, הרי זה מעובר, שהכל תלוי במאמר ב''ד, דכתי' [ויקרא כ''ג] אשר תקראו אותם. ראוהו ב''ד בלבד, ואין עדים אחרים בחדוש הלבנה, אלא שבעים סנהדרין אלו שהם סנהדרי גדולה. מוקים לה בגמ' שראוהו בלילה, שאין ראויין לומ' מקודש אלא ביום, דמשפט קרייה רחמנא דכתי' [תהלים פ''א] כי חק לישראל הוא משפט לאלהי יעקב, מה משפט ביום, אל קדוש החדש ביום, ועל כרחן צריכין לעדותיהם, כיצד יעשו, יעמדו שנים מהם ויעידו לפני הששים ושמנה, ויקדשו הם את החדש, אבל אם היה יום בעת ראייתן לא היו צריכין לעדים, דלא תהא שמיעה גדולה מראיה. אבל כשרואים בלילה, אע''פ שכולן עדים, ראויין הם להיותם דיינין, כיון שלא יצא העדות מפיהם. אבל אותם השנים שקמו להעיד אינן ראויין לקדש, דאין עד אחר שהעיד נעשה דיין. ואם ראוה שלשה והם ב''ד, ואין ב''ד אחר שיעידו אלה לפניהם, שאלו גדולים בחכמה מהם, וראוה בלילה, שצריכין הם להעיד, כיצד יעשו יעמדו שנים מהם להעיד לפני הגדול שבהם, וקודם שיעידו יושיבו שנים מן התלמידים שהם כחברים אצלו, ויצטרפו עם הגדול שבדיינין, והם ג' שראויין לקדש את החדש. וקמ''ל משנה זו, על משנה ראשונה לזו, שאע''פ ששנינו בדיני ממונות דיחיד מומחה דן דיני ממונות, אבל בקדוש החדש צריך שלשה, להכי תנא שאין היחיד, המומחה לרבים, נאמן על ידי עצמו. [רבינו יהונתן מלוניל].
-----
ראוהו בית דין וכל ישראל נחקרו העדים ולא הספיקו לומר מקודש עד שחשיכה, הרי זה מעובר. ראוהו בית דין בלבד יעמדו שנים [ויעידו לפניהם ויאמרו מקודש מקודש. ראוהו שלשה והן בית דין יעמדו השנים] ויושיבו מחביריהם אצל היחיד, ויעידו בפניהן ויאמרו מקודש שאין היחיד נאמן בפני עצמו. פי', ראו הלבנה בית דין ביום שלשים, ואע''פ שכל יש' ראו אותם, וכבר נתפרסם הדבר, כיון שלא הספיקו לקדשו עד שחשיכה, אין קובעין ראש חודש ביום ל', אלא הרי זה מעובר, ונותנין יום ל' לאלול, וקובעין ראש השנה ביום ל''א, משום דבענן קידוש בית דין, כדכת' [ויקרא כ''ג] אשר תקראו אותם. ואינמי לא ראוהו בית דין, אלא העדים, ובאו לבית דין ביום ל' ונחקרה עידותן קודם חשיכה, ולא הספיקו לומר מקודש עד שחשיכה, הרי זה מעובר, ולא אמרי' תיהוי חקירת העדים כתחילת דין, ומקודש כגמר דין, ותנן דיני ממונות דנין ביום וגומרין בלילה, אלא בענן דליהוי קידוש בית דין ביום, שהוא עיקר, וכיון שלא הספיקו לומר מקודש עד שחשיכה, הרי זה מעובר. ואם ראוהו בית דין בלבד, ואין אחרים שיעידו בפניהם, נפרדין שנים מהן, ומעידין לפני השאר, והשאר מקדשין. [פסקי הרי''ד].
-----
ראוהו ב''ד. סנהדרין [של] כ''ג. בלבד. הלכך יעמדו שנים מהם, להעיד בפני ב''ד, שמצוה בעדים לעמוד דכתיב ועמדו שני האנשים, ואמרינן בשבועות [ל' ע''א] בעדים הכתוב מדבר. ואמאי לא תהא שמיעה גדולה מראיה. כלו' הואיל וראוהו ב''ד, למה צריך להעיד בפניהם, אם מקדשין [החודש בעדים] כשלא ראוהו הם, אמאי לא יקדשו בלא עדות הואיל והם ראוהו בעיניהם. כגון שראוהו בלילה. פירש הר''ם אילו ראוהו קודם צאת הכוכבים בלילי [שלשים] בין השמשות שעדיין לא החשיך יפה, היו אומרין מקודש משראוהו. והכא במאי עסקינן כגון שראוהו בלילה, בליל ל' ואי אפשר שיקדשוהו בלילה כדקיימא [לן]. הילכך אינן מקדשים (יום ל') עד למחר, [יום שלשים] ואי אפשר שישבו שם ויאמרו מקודש, שהרי הם עכשיו אינם רואים דבר ואינם שומעים עדות. ומשום הכי יעמדו שנים ויעידו, כדי שיהיה קדוש אעדות ע''כ. ראוהו שלשה והם ב''ד. שהם מסנהדרין. יעמדו שנים. מהם להעיד. ויושיבו מחביריהם. שלא ראוהו. אצל היחיד. ויעידו השנים בפניהם, כדי שיאמרו מקודש מקודש. שאין היחיד נאמן ע''י עצמו. לקבל עדות, דמשפט כתיב ביה. עד נעשה דיין. כלומר מי שראוי להעיד יכול להיות דיין אם לא יעיד, דקתני ויושיבו מחביריהם אצל היחיד, אלמא אותו יחיד שראה יכול להיות דיין אם לא יעיד הוא. והא דמוכחינן פרק האשה שנתארמלה [כתובות כ''א ע''ב] מהא מתניתין דאין עד נעשה דיין, אחר שהעיד בב''ד קאמר ומהשנים שמעידים הוא דמוכחינן התם כדקאמר ואם איתא ליתבו בדוכתייהו וליקדשוה. ולא קשיא הך שיטה דהכא עם ההיא דהתם. [רבינו אברהם מן ההר].
-----
[ראהו ב''ד וכל ישראל וכו'] פירש הר''ם, עיקר הדבר שהראיה היתה בלילי שלשים, ואם נראה במקום קרוב ליל שלשים בין השמשות קודם צאת הכוכבים והגיעו העדים והעידו או היתה הראיה בב''ד, ב''ד אומרים מקודש [מקודש] ושובתים יום שלשים. ואם לא תראה יום שלשים בירושלים אלא במקומות אחרים יושבים יום שלשים עד שיבואו עדים [ויעידו] ויאמרו ב''ד מקודש מקודש וכדתניא בראשונה היו מקבלים עדות החדש כל היום וכו'. ואם באו עדים לילי שלשים כמו שאמרנו, ובאו עדים יום שלשים, ולא היו ב''ד פנויים, או שאירע בהם אונס, ונחקרו העדים ולא הספיקו לומר מקודש מקודש עד שחשיכה ליל אחד ושלשים, יום שלשים חול, ואע''פ שנראה החדש ליל שלשים, מפני שלא קדשוהו ביום שלשים וראש השנה יום אחד ושלשים נמצא אלול מעובר. זהו עיקר קידוש החדש ע''כ. [רבינו אברהם מן ההר].
-----
ראוהו בית דין וכל ישראל ולא הספיקו לומר מקודש עד שחשכה הרי זה מעובר. [האגודה].
-----
אע''פ שבעיבור החודש היו צריכים י' בקידוש החודש לא היה צריך כי אם ג' ומתי התחילו ישראל לקדש החודש במצרים הה''ד החודש הזה לכם ולכך מסר הקב''ה סוד הלבנה לישראל שיהיו מונין בה שכשם שהלבנה נראית ביום ובלילה כך ישראל מושלים בעוה''ז ובעוה''ב ולפי שבעולם הזה לא היה בין הב''ה לכנס''י אלא אירוסין לא מסר להם אלא הלבנה שנ' החודש הזה לכם ר''ח משל למלך שקידש אשה וכתב מתנות מועטות כיון שבא ללקחה כתב לה מתנות רבות כבעל כך העוה''ז אירוסין היו שנ' [הושע ב'] וארשתיך לי לעולם ולא מסר לישראל אלא הלבנה בלבד אבל לימות המשיח יהיו נשואין שנ' [ישעיה נ''ד] כי בועליך עושיך וגו' באותה שעה מסר להם לישראל כל האורה שנ' [דניאל י''ב] והמשכילים יזהירו כזוהר הרקיע ומצדיקי הרבים כככבים לעולם ועד. [אהל מועד שער מועד קטן דרך ד'].
-----
למה לי למתנייה ראוהו ב''ד וכל ישראל. כלומר בראוהו ב''ד סגי. איפרסמא [ליה] מילתא. ואע''פ שלא הספיקו לומר מקודש מקודש, כמאן דאמרי ליה דמי דהא איפרסם וליהוי י''ט יום ל' ולא נעבריה לאלול, קמ''ל. וכיון דתנא וכו'. פירש הר''ם, וכי חוקרין העדים אלא אם היו יחידים וראוהו בינם לבין עצמם חוקרים אותם לידע אם ראו אם לאו. והא הכא ב''ד וכל ישראל ראו אותו, וכל ישראל עדים הם ע''כ. ורבינו שלמה פירש. השתא ראוהו ב''ד וכל ישראל דאפרסמא מילתא, כי לא הספיקו לומר מקודש מקודש מעברינן ליה, נחקרו העדים דלא אפרסמא מילתא מיבעיא. ומפרקינן, הכי קאמר אי נמי נחקרו העדים וכו'. פירוש מתניתין הכי קתני, אם ראוהו ב''ד וכל ישראל ולא נפנו לישב מהר ולומר מקודש, אי נמי אם באו עדים ונחקרו ולא הספיקו לומר מקודש עד שחשיכה, הרי זה מעובר. ואקשו למה לי למיתנייה כלל. פירוש למה תנינא עיקר זה כלל, שאם לא הספיקו לומר מקודש מקודש עד שחשיכה הרי זה מעובר. והלא דבר ידוע שאין החדש מקודש עד שיקדשוהו ב''ד ע''כ. תיהוי חקירת עדים. לפירוש הר''ם והוא הדין לראית ב''ד, דהא לפירושו אכולה מילתא קאמר למה לי למיתנייה. ולפירוש רבינו שלמה חקירת העדים דוקא, דהא [פירש] דלא אמר למה לי למיתנייה, אלא מנחקרו העדים. וניקדשיה בליליא. פירוש היכא דמתרמי בכי האי גונא. חוק אימת הוי. פירוש חוק זה אימת הוי, כלומר אימתי נתקדש בו ביום כשב''ד אמרו מקודש מקודש, וזהו גמר דינו, והוה כמשפט (דילמא) שאינו אלא ביום. [רבינו אברהם מן ההר].
-----
סד''א הואיל וראוהו ב''ד וכל ישראל איפרסמ' לה מילתא ולא לעברוה קמ''ל. פי' ואפי' לרב דימי מנהרדעא דתני דאין מאיימין על העדים על החדש שנראה בזמנו לעברו משום דמחזי כשקרא וכדאיתא בפרקין קמא [כ' ע''א] הכא אע''ג דאיפרסמא מילתא מעברינן ליה ולמחזי כשיקרא לא חיישינן שהכל יודעין שמפני שלא היה שהות לב''ד לומר מקודש הוא שמעברין אותו ובכי האי גונא לא מיחזי להו כשיקרא. [חידושי הר''ן].
-----
חק אימת הוי בגמר דין וקרי ליה משפט. הקשה הרשב''א ז''ל טעמא דגמ' דהכא הוי כתחיל' דין דעלמא ולא אפשר בלילה הוא דלא מקדשין בלילה הא לאו הכי מקדשינן ליה למפרע אעפ''י שעבר יומו וא''כ אכתי אמאי מעברינן ליה לקדשוה למחר דהוי התחלת דין וגמר דין ביום. ותירץ דבשלמא אי הוי אפשר לקדושי בלילה ניחא דהא לא אפסקיה זמן שאינו ראוי לקדש בה הא ודאי מכיון דאפסקיה זמן שאינו ראוי אין ראוי לקדשו לאחר זמן אלו דבריו ז''ל. ולא ניחא לי בהאי פירוקא. אבל לדידי לא קשיא מידי משום דאם איתא דדיינינן לקדוש החדש כדיני ממונות דדנין ביום וגומרין בלילה אלמא כולה מילתא בתר תחילת דין שדינן לה דאי לא כיון דיום בעינן היאך גומרין בלילה אלא ודאי היינו טעמא דכיון דהוי תחילתו ביום גמרו נמי בתר תחילתו שדינן ליה וכאלו נגמר ביום דמי וכיון שכן בדין הוא דנקדשיה למפרע אבל כי מסקינן דגמר נמי בעינן ביום אלמא לא שדינן ליה בתר תחילתו אלא אחר שעה שנגמר בו וכיון שכן היאך נקדש אותו למפרע כנ''ל. [חידושי הר''ן].
-----
וקבלת עדות הוי כמו תחלת דין. ואין מקבלים עדים בלילה, ואם קבלו אין דנים על פי אותה קבלה, ואם דנו ג''כ הדין בטל. [צרור הכסף הקצר דרך א' שער ג'].
-----
לא תהא שמיעה גדולה מראיה. ה''ג רש''י שהרי בעדות החדש הוה, ומשמע כזה ראה וקדש, אלמא עיקר מצוה תליא בראיה. ומשמע לפי פי' דוקא הכא אמרינן לא תהא שמיעה גדולה מראיה, מטעם דעיקר מצות בראיה, אבל בעלמא לא אמרינן לא תהא שמיעה גדולה מראיה. ולא היא דודאי בעדות ממון נמי דאם ידעו הדיינים בירור הדבר לא צריך לאסהודי קמייהו להיכן הדין נוטה. [תוספות ישנים].
-----
ואמאי ולא תהא שמיעה גדולה מראיי'. פי' המורה דהא גבי עדות החדש לא כתב עדות אלא כזה ראה וקדש ולקמן בסנהדרין שראו באחד שהרג את הנפש כו' פי' דגבי נפשות עדות בעינן דכתיב על פי שנים עדים יומת המת. ואינו נ''ל מה שחילק בין עדות החדש לעדות נפשות דהא בפ' החובל מוקי לה להא דסנהדרין כגון שראוהו בלילה דלאו בני מיעבד דינא נינהו אלמא בכל עדיות דעלמא אמרי' לא תהא שמיעה גדולה מראיי' אם ראו ביום. ועיין דין אין עד נעשה דיין בפ' החובל במהדורא תנינא ובפ' יש נוחלין במהדורא רביעאה. והכא דייקי ממתני' דעד נעשה דיין ושניהם למדנו ממנה מרישא שמעי' דעד שראה נעשה דיין ומסיפא דתני ויושיבו מחבריהם אצל היחיד שמעי' דאין עד שהעיד נעשה דיין. [תוס' רי''ד].
-----
ואמאי, לא תיהוי שמיעה גדולה מראייה. פי', אם לא ראו בית דין מקדשין על פי מה ששומעין מפי העדים, ועכשיו הם ראו בעצמן, ולא יקדשו. אמ' ר' זירא שראוהו בלילה. פי' שאותה ראייה אינה ראייה לקדש עליה, משו' הכי הן צריכין לשמוע מפי עדים. ואם ראוהו שלשה דיינין ואין אחרים שיעידו בפניהן, וכגון שראוהו בלילה כדאמ' שאינן יכולין לקדש על פי הראייה, והן צריכין לשמוע העדים, יעמדו שנים מהן ויעידו, ויושיבו שנים אחרים אצל חבירם, מפני שאין קידוש החדש ביחיד, ואפי' הוא מומחה שכשר בדיני ממונות, אינו כשר בקידוש החדש, עד שיהו שלשה. ואותם השנים שהעידו אינן רשאין להצטרף עם השלישי לקדש, דאין עד שהעיד כבר עידותו לפני בית דין חוזר להיות דיין, אבל השלישי אע''פ שראה העדות, כיון שלא הגיד לבית דין, עד נעשה דיין. [פסקי הרי''ד].
-----
אמאי לא תהא שמיעה גדולה מראיה. פירש''י ז''ל דהא גבי עדות החדש לא כתיב עדות אלא כזה ראה וקדש. נראה מדבריו דלגבי דיני ממונות ודיני נפשות דכתיב בהו עדות לא אמרי' לא תהא שמיעה גדולה מראיה אלא בעי' עדות ממש או הודאת בעל דין דהוי כקבלת עדות כי היכי דאמרינן בפ' יש נוחלין [קי''ד] ג' שנכנסו לבקר את החולה רצו כותבין רצו עושין דין. ולא נהירא דהא בפרק החובל [צ'] מוקמינן הא דתניא סנהדרין שראו אחד שהרג את הנפש מקצתן נעשו עדים ומקצתן נעשו דיינים דאלמא אין יכולין לדון עפ''י ראייתן בלילה דוקא הא לאו הכי כולן נעשין דיינין ודנין על פי ראיתן דאמרי' לא תהא שמיעה גדולה מראי' אלמא אפי' בדיני נפשות לר' טרפון דבדיני ממונות בין לר' טרפון בין לר' עקיבא אמרינן לא תהא שמיעה גדולה מראיה אלא ודאי כי אמרי' הכא לא תהא שמיעה גדולה מראיה לאו בעדות החדש אמרי' לה. [חידושי הר''ן].
-----
אמר ר' זירא כגון שראוהו בלילה. פי' וכיון דההיא שעתא אין יכולים לדון הוו להו עדים וכשיקדשו את החדש למחר עפ''י ראייתן הוה ליה כאילו מעידין לעצמן ואין עד נעשה דיין. וטעמא דאין עד נעשה דיין פי' רבינו שמואל ז''ל בפ' יש נוחלין גבי ההיא דשלשה שנכנסו לבקר את החולה דגזרת הכתוב היא דכתי' ועמדו שני האנשים אשר להם הריב לפני ה' ובעדים הכתוב מדבר אלמא צריכין שיהו אחרים מעידים לפני ב''ד וכן השיב רב צמח ז''ל בתשובה. ואחרים פרשו משום דבעינן עדות שאתה יכול להזימה ולא גרע ממי שעדים קרובי' לדיינין שהן פסולין כדגרסינן בירושלמי שאם הוזמו מפיהם אינם נהרגין וכ''ש לעדות עצמן. ועוד כתבו בתוס' דאפילו תימא דקרובי הדיין כשרין לא דמו דעדות שאתה יכולה להזימה לפני ב''ד אחר הוא אבל הכא אי עד נעשה דיין אי אתה יכול להזימה אפילו בב''ד אחר שהרי לא נתקבל עדותן בב''ד כשר שהרי הם עצמם היו הדיינים ומאחר שהוזמו איגלאי מילתא למפרע דפסולין הם ואפי' למאן דאמר בעד זומם מכאן ולהבא הוא נפסל מאותו דבר עצמו מסתמ' הוא נפסל למפרע. ואחרים כתבו דנפק' לן מההיא דאמר רב יהודא התם בפ' יש נוחלין והי' ביום הנחילו את בניו ביום אתה מפיל נחלות ואי אתה מפיל נחלות בלילה משום דכיון דראה בלילה הו''ל עד וש''מ דאין עד נעשה דיין. [חידושי הר''ן].
-----
עד דאיכא אהרן בהדך. משמע דהאי תלמודא כמ''ד בסנהדרין [ג' ע''א] יחיד נאמן להיות דיין מן התורה, והכא בעי ג' משום דכתיב [שמות י''ב א'] ויאמר ה' אל משה ואל אהרן לאמר, אין ב''ד שקול מוסיפין עליהן עוד אחד, דאי למ''ד בעי ג' מן התורה ומשום שלא תנעול דלת בפני לווין אמרינן דבחד סגי, הכא ליבעי ג' משום דכתיב ביה משפט, דאין שייך הכא טעמא שלא תנעול דלת כו'. ונ''ל משום דכתיב ויאמר ה' אל משה ואל אהרן, דמשמע עד דאיתא אהרן בהדך [אפשר שלא גרס כן בגמ']. [תוספות ישנים].
-----
עד דאיכא אהרן בהדך ואין ב''ד שקול מוסיפין עליהן עוד אחר. והך סוגיא אתיא כרב אחא דאמר בשמעתא קמייתא דסנהדרין דבר תור' חד נמי כשר דכתיב בצדק תשפוט את עמיתך מדאיצטריך הכא עד דאיכא אהרן בהדך דלמאן דבעי שלשה מומחין מדאורייתא וכדי שלא תנעול דלת בפני לווין הכשירו שלשה הדיוטות גבי עדות החדש לא מצינן לאכשורי. וכי תימא א''כ תקשי מתניתין לר' אבהו דאמר התם בפ''ק דסנהדרין דשנים שדנו אין דיניהם דין ואלו אנן קיימ''ל כר' אבהו. י''ל דנהי דודאי סוגיין כרב אחא רהטא ודלא כר' אבהו ואפ''ה ר' אבהו מצי לפרוקא למתני' דכיון דתנן היתר נדרים בשלשה ואם היה מומחה לרבים אפי' ביחיד סד''א תהוי קדוש החדש כהפרת נדרים קמ''ל דכתיב החדש הזה לכם וכדתניא בפ' יש נוחלין מועדי ה' נאמרו הפרת נדרי' לא נאמרה. ובריית' נמי דקתני ואם הי' מומחה לרבים דן אפי' יחידי לא קשיא לר' אבהו דאיהו מוקי לה לבתר תקנתא ומשום נעילת דלת ובסוגיין דהכא לא דייקא למנקט אליבא דהלכתא אלא במאי דמחזי טפי לפשיטותא דמילתא. [חידושי הר''ן].
-----
שמעת'. דעד נעשה דיין בהכי פרקא, בסוף האשה שנתארמלא [כתובות כ''א ע''ב]. היכא דראוהו ביום, לא שנא בדאורייתא ולא שנא בדרבנן אמרי' לא תהא שמיעה גדולה מראיה. היכא דראוהו בלילה, נמי למחר נעשין דיינין אפילו בדאורייתא אותן שראוהו בלילה, ובלבד שיעידו בפניהם אחרים, או הן עצמן מקצתן, ואחרים יעשו דיינין. אבל לאחר שהעידו, בדאורייתא אין עד נעשה דיין, בדרבנן, כגון קיום שטרות, אפילו לאחר שהעידו עד נעשה דיין. [השלמה].
-----
כתוב בהשלמה. שמעתא דעד נעשה דיין והכי סלקא בפרק האשה שנתארמלה [כתובות כ''א ע''ב], היכא דראוה ביום לא שנא בדאורייתא ולא שנא בדרבנן אמרינן לא תהא שמיעה גדולה מראיה. היכא דראוהו בלילה נמי למחר נעשים דיינים אפילו בדאורייתא אותן שראוהו בלילה, ובלבד שיעידו לפניהם אחרים או הן עצמן או מקצתן והאחרים יעשו דיינין. אבל לאחר שהעידו, בדאורייתא אין עד נעשה דיין. בדרבנן כגון קיום שטרות אפילו לאחר שהעידו עד נעשה דיין. עד כאן. [המאורות].
-----
סנהדרין שראו באחד שהרג את הנפש [כ''ו ע''א] אין עד נעשה דיין פירשו בתוס' שלשה ענינים, בדיני נפשות אפילו עד הרואה אינו נעשה דיין, בדרבנן כגון קיום שטרות אפי' עד המעיד נעשה דיין, ובדיני ממונות עד המעיד אינו נעשה דיין ועד הרואה נעשה דיין. [האגודה].
-----
@ כ''ו ע''א.
מקצתן. דעד נעשה דיין. וכתב רבינו שלמה, והכא ליכא למימר לא תהא שמיעה גדולה מראיה, שהרי עידי נפש צריכין חקירות ובדיקות, ולא סגי להו אלא בב''ד דחקרי להו. כולם עדים הם. כלומר ראוים הם להעיד. [אם שור למה פר.] שור קרוי בן יום דכתיב [ויקרא כ''ב] שור או כשב או עז כי יולד, ופר קרוי' בן ג' שנים. כדאמרינן פרק ראשון [י' ע''א]. שור פר משופר. שתוקעין בו בראש השנה, ומדאפקיה קרא הכי ש''מ דשל פר קרוי שופר. מאי שור פר שהוא [גדול] כפר. היינו שור שהקריב אדם הראשון שהיה בן יומו גדול כפר שכל מעשה בראשית בקומתן נבראו. חוטא בל יקריב. [כהן] שחטא במעשה העגל דהיינו אהרן, לא יקרב לפני הקב''ה בדבר שהוא קטיגור. במקומה אפרשנה בג''ה. אף כאן מפני שחטאו ישראל בעגל לא יבוא לפני הקב''ה לרצותו בקרן פרה. לא יתנאה בפנים. במה שחטא בו. למאי נפקא מינה לפרושי אשר כריתי לי. שר''ל קניתי. יפה נוף. כלה יפה. [רבינו אברהם מן ההר].
-----
ר' עקיבא אומר כולם עדים ואין עד נעשה דיין, וכן הלכה דאין עד נעשה דיין בדאורייתא כגון דיני ממונות ודיני נפשות [ובעדות החודש], אבל בדרבנן כגון (בעדות החודש ו)בקייום שטרות עד נעשה דיין, והכי אמרינן בפרק שיני דכתובות [כ''א:]. הילכך דיינין שבא לפניהם דין שהן עדים בדבר אין יכולין לדונו, ואפילו אם ג' דיינין הן ואחד מהן עד כיון שנסתלק אותו העד אין השנים יכולין לגמור הדין דהא אדעתא דתלתא איתיבו להו וליכא אלא תרי. [ראב''ן ב''ק].
-----
והמצוה הרצ''ב היא שהזהירנו מהרוג החוטא כשנראה כבר עשה חטא שנתחייב עליו הריגה קודם הגיעו לבית דין אבל נביאהו לבית דין בהכרח ונעיד עליו העדות לפניהם ונהיה אנחנו עדים לבית דין והם ישפטו עליו במה שיהיה חייב. והאזהרה שבאה בזה הענין הוא אמרו יתעלה (מסעי ל''ה) ולא ימות הרוצח עד עמדו לפני העדה למשפט. ולשון מכילתא (ילקוט מספ''ז) יכול יהרגו אותו משהרג או משנאף תלמוד לומר עד עמדו לפני העדה למשפט. ואפילו היה בית דין הגדול הם שראוהו הורג יהיו כלם עדים ותבא העדות אצל בית דין אחר והבית דין אחר יהרגוהו. ובמכלתא (שם) הרי עדה שראו אחד שהרג את הנפש יכול יהרגו אותו עד שלא יעמוד אצל בית דין תלמוד לומר עד עמדו לפני העדה למשפט. [ספר המצות לרמב''ם — לאוין רצ''ב].
-----
שנמנענו שלא להרוג החוטא כשנראהו עושה מעשה החטא שיתחייב עליו מיתה קודם שנביאהו לבית דין, אבל נתחייבנו להביאו לפני בית דין ונביא עליו העדים לפניהם והם ידינוהו במה שהוא חייב, שנאמר [במדבר ל''ה] ולא יומת הרוצח עד עמדו לפני העדה למשפט. ולשון מכילתא [ספרי זוטא] יכול שיהרגו אותו משהרג או שנאף, תלמוד לומר ולא ימות הרוצח עד עמדו וגומר, ואם ראוהו בית דין הגדול שהרג יהיו כולם עדים וישאו עידותן אצל בית דין אחר שידינוהו. ועוד אמרו במכילתא [שם] הרי עדה שראו אחד שהרג את הנפש, יכול יהרגו אותו עד שלא יעמוד אצל בית דין, תלמוד לומר ולא ימות הרוצח עד עמדו. משרשי המצוה לפי שעניין דיני נפשות הוא דבר קשה מאד שצריך דקדוק גדול ביותר ונצטוו העדה להיות מצילים הנדון בכל דבר הראוי להצילו בשבילו, לא שיטו הדין כדי להצילו חלילה, וכמו שדרשו זכרונם לברכה [ר''ה כ''ו ע''א] ושפטו העדה וגו' והצילו העדה [במדבר ל''ה] כלומר שצריכין להפך בזכותו ואם יש לו זכות יצילוהו ואם לא יהרג, ועל כן הוזהרנו שיבוא הדין על כל פנים לפני בית דין ולא ידינוהו העדים שראו הדבר בעיניהם לעולם כי אולי מתוך ראותן העניין לא יוכלו להפך בזכותו כי יתעורר לבבם בחיובו על כל פנים. מדיני המצוה כגון מה שאמרו זכרונם לברכה [סנהדרין ע''ג ע''א] דבמה דברים אמורים שלא נהרוג החוטא עד שנביאהו לבית דין כשעבר ועשה החטא, אבל מי שהיה רודף אחר חבירו להורגו או אחר נערה מאורשה והזהירוהו ולא נמנע מלרדוף אף על פי שלא קיבל התראה חייבין אנו להורגו ומוזהרין עליו, וכמו שנכתוב בעזרת השם בסוף סדר כי תצא באזהרת וקצותה את כפה לא תחוס עיניך [מצוה ת''ר]. ויתר פרטיה במסכת מכות [י''ב ע''א]. ונוהגת מצוה זו בזכרים ונקבות כל זמן, שאנו מוזהרין שלא נהרוג שום חוטא ואף על פי שראינוהו שעשה מעשה שיתחייב מות בבית דין, ובזמן הבית אנו חייבין להביאו לבית דין והם ידינוהו. ועובר על זה והרגו לחוטא קודם שיבוא לבית דין אפילו אם היה דינו שיתחייב בבית דין, דין ההורגו כדין רוצח ונהרג עליו בזמן הבית אם יש עדים. [ספר החינוך מצוה ת''ט].
-----
האזהרה רצ''ב לר''ם [סהמ''צ ל''ת רצ''ב, הל' רוצח פ''א ה''ה] הוזהרנו מלהרוג החוטא כשנראהו שעשה החטא שיתחייב עליו המיתה קודם הביאו לבית דין, אבל נביאהו לבית דין על כל פנים ונעיד עליו לפניהם ונהיה אנחנו עדים לבית דין, והם ישפטו עליו במה שיהיה חייב. והאזהרה שבאה בזה הענין הוא אמרו [במדבר ל''ה י''ב] ולא ימות הרוצח עד עמדו לפני העדה למשפט. ולשון מכילתא [סיפרי זוטא במדבר ל''ה י''ב] יכול יהרגוהו משהרג או משנאף ת''ל עד עמדו לפני העדה. ואפילו היה בית דין הגדול הם שראוהו הורג והיו כלם עדים, תבא העדות אצל בית דין אחר והאחר יהרגוהו. ובמכילתא [סיפרי זוטא שם] הרי עדה שראו באחד שהרג את הנפש יכול יהרגוהו עד שיעמדו אצל בית דין, ת''ל עד עמדו, ע''כ. וכונת אזהרה זו מבוארת כי אם יהיה זה מסור לכל אדם לפעמים ימיתו באומד דעת בלתי ידיעה אמתית. עם מה שאפשר שיקרה מזה מהתחבולה שימיתו שנים איש בשנאה ויעידו עליו שכבר עבר עברה. ובתכלית האזהרות מזה כללו בזאת האזהרה אפילו הסנהדרין עצמן. גם כי דיני נפשות צריך ישוב גדול ושיעשה במושב אלקים אחר החקירה והברור האמתי. [הבתים — ספר המצוה].
-----
ושפטו העדה והצילו העדה. תימה מ''ט לא מייתי [במדבר ל''ה י''ב] ועמדו לפני העדה למשפט, דקתני בפ' אלו הן הלוקין [מכות י''ב ע''א] מניין לב''ד שראו באחד שהרג את הנפש שאין חייב עד שיעמוד לב''ד אחר שנאמר ועמדו לפני העדה למשפט. וי''ל, דעיקר קרא מהא דמייתי התם ועמדו לפני העדה, ושפטו העדה לימד דאין עושין כן בשאר דינין, דשאני הכא בדיני נפשות דכתיב ושפטו העדה והצילו העדה. [תוספות ישנים].
-----
דרחמנא אמר ושפטו העדה והצילו העדה. וא''ת והא במכות בפ' ואלו הן הגולין נפקא לן מקרא אחרינא דאמרינן התם תניא ר' עקיבא אומר מניין לסנהדרין שראו באחד שהרג את הנפש שאין ממיתין אותו עד שיעמוד בב''ד אחר ת''ל עד עמדו לפני העדה למשפט עד שיעמוד בב''ד אחר. י''ל דעיקר דרשה מההוא קרא נפקא וקרא דהכא אצטריך דלא תילוף מניה שאר דינין להצריך ב''ד אחר דשאני הכא משום דכתי' והצילו העדה. [חידושי הר''ן].
-----
כל השופרות כשרין חוץ משל פרה מפני שהוא קרן, א''ר יוסי והלא כל השופרות נקראו קרן שנאמר (יהושע ו', ה') והיה במשך בקרן היובל בשמעכם את קול השופר, אלא שאין קטיגור נעשה סניגור, פירוש, משום עגל. וכן כהן גדול אין נכנס לפני לפני בבגדי זהב משום עגל. מאי משמע דהאי יובל לישנא דדיכרא הוא, דתניא א''ר עקיבא כשהלכתי לערביא היו קורין לדיכרא יובלא. לגלילאה, קורין לנדה גלמודה, כלומר, גמולה דא מבעלה. לאפריקי, קורין למעה קשיטה, למאי נפקא מינה, לפרושי (בראשית ל''ג, י''ט) מאה קשיטה דאוריתא מאה דנקי. לכרכי הים, היו קורין למכירה כירה, לפרושי (בראשית נ', ה') בקברי אשר כריתי לי. לתחום קן נשריא, היו קורין לכלה נונפי ולתרנגול שכוי. [בה''ג הלכ' ראש השנה].
-----
כל השופרות כשירין חוץ משלפרה מפני שהוא קרן, אמ' רבי יוסי והלא כל השופרות נקראו קרן שנ' והיה במשך בקרן היוביל כשמעכם את קול השופר אילא שאין קתיגור נעשה סניגור. [הלכות פסוקות לרבינו יהודאי גאון הלכ' ראש השנה].
-----
כל השופרות כשירין, חוץ משל פרה מפני שהוא קרן. א''ר יוסי לא כל השופרות נקראו קרן והכתיב והיה במשוך בקרן היובל כשמעכם [את] קול השופר וגו' (יהושע ו' ה'), ורבנן אמרו [כל השופרות] איקרו שופר ואיקרו קרן, דפרה קרן איקרו, שופר לא איקרו, שנאמר בכור שורו הדר לו וקרני ראם קרניו (דברים ל''ג י''ז) ועוד דאין קטיגור נעשה סניגור, מעשה עגל, וכן כהן גדול לא נכנס לפניי ולפנים בבגדי זהב, משום זהב העגל, מאי משמע דהאי יובל לישנא דדיכרא הוא, אמר ר' עקיבא שכן בערביא קורין לדיכרא יובלא. [סידור רש''י סימן קנ''א].
-----
כל השופרות כשירין בין של אילים בין של רחלות חוץ משל פרה ושור. [האורה לרש''י סימן צ''ד].
-----
כל השופרות כשירין חוץ משל פרה מפני שהוא קרן. א''ר יוסי והלא כל שופרות נקראו קרן. דכת' (יהושע ו') והיה במשוך בקרן היובל. בשמעכם את קול השופר. ורבנן כל קרן איקרי שופר ואיקרי קרן. דפרה קרן איקרי שופר לא איקרי שנאמר (דברים כ''ג) בכור שור הדר לו וקרני ראם קרניו. ועוד אין קטיגור נעשה סניגור. [משום מעשה העגל. קטי תיגרא. בעל קטטה] (כן מצאתי בנוסח אחר). אין ראוי להיות סני תיגרא. וכן כהן גדול אין נכנס לפני ולפנים בבגדי זהב כי אם בבגדי בוץ. משום זהב העגל. ומאי משמע דהאי יובל לישנא דדיכרא הוא. א''ר עקיבא שכן בערבייא קורין לדיכרא יובלא. [מחזור ויטרי סימן שי''ז].
-----
למדנו כיצד תוקעין. צא ולמד במה תוקעין, תוקעין בשופר של איל דילפינן העברה [העברה] מיום הכפורים של יובל כדתניא אמר ר' עקיבא כשהלכתי לערביא היו קוראין לדיכרא יובלא. ושל פרה פסול ונחלקו בטעמיה עולא אמר לפי שאין קטיגור נעשה סניגור אביי אמר משום דקאי גילדי ומיחזי כשנים וג' שופרות והתורה אמרה שופר אחד ותנן [כ''ו א'] משום שהוא קרן ועוד דלאו דדיכרא הוא וטעמא אמרינן לעיל [ט''ז א'] כדי שיזכור לנו הקב''ה עקידה של יצחק שניתן תמורו איל. תנן [כ''ו ב'] ר''י אומר בראש השנה תוקעין בשל זכרים וביובלות בשל יעלים ואמרינן הלכה כר''י ואמר ר' לוי מצות תקיעה של ר''ה ושל יוהכ''פ בכפופים וטעמא דכייף אינש טפי עדיף. [יראים סימן תי''ט].
-----
למה תוקעין בשופר של איל ומדרש אגדה בראש השנה נעקד יצחק על גבי המזבח ואותו היום שמעה שרה אמו ותזעק ותיבב ותילל, ועל כן אמר הכתוב יום תרועה יהיה לכם ומתרגמינן יום יבבא יהא לכון, כדי שתזכור יללת שרה אמנו, ותכפר לנו, כי שלשה שברים דומין ללילה ונ''ב כי האדם צריך שייליל לפני בוראו ית' על עונותיו לכך צותה התורה לתקוע כענין יללה, כך נ''ב שצוה הב''ה בשופר דמלכותא דארעא מעין מלכותא דרקיע כי המלך כשרוצה להלחם משמיע על עמו הכינו שלחים ורמחים וכל כלי מלחמה כי ביום פל' נצא השדה להלחם כך צוה הב''ה הכינו לכם מעשים טובים ותשובה שהם כתרים לפני הפורענות, כי בעשור לחדש יהיה יום מלחמה שיליצו המלאכים אלה מפה ואלה מפה, ועל כן צוה שלא יתעסקו במלאכה כי אם בתפלה ובתחנונים ובתשובה להנצל מן הלוחמים לו במרום, ולא יאכל אדם ולא ישתה, ושמעתי שרבו' ז''ל אמרו (הה) על מה שאמר הכתוב ויי' נתן קולו לפני חילו כי רב מאד מחנהו, לפני יום הכפורים ביום ראש השנה, כי גדול יום יי' ונורא מאד זה יום הכפורים. למה תוקעין כשהן יושבין ותוקעין ומריעין כשהן עומדין והלא די בתקיעות מיושב, כדי לערבב את השטן, שרואה אנו מדקדקין במצות שחוזרין אנו לתקוע על סדר ברכות למצוה מן המובחר יהיה מעורבב ולא יהיה לו רשות להסטין, כך פי' רבי' חננאל ז''ל. והאי דלא תקעינן ג' פעמים מעומד כמו שעשינו מיושב משום טורח הצבור העומדין על רגליהן. ירושלמי התוקע מן המצר יצא מן המרחב לא יצא משום דכתיב מן המצר קראתי יה. [ספר המנהגות לרבינו אשר מלוניל].
-----
כל השופרות כשרין וכו', בין של איל, ובין של יעל שהוא של חיה. מפני שהן נקראין שופר, וגבי ראש השנה שופר כתי', דכתי' [ויקרא כ''ו] והעברת שופר תרועה דכתי' ביובל, וגמרי' ראש השנה מיובל [להלן ל''ד ע''א]. חוץ משל פרה שנקרא קרן, ולא שופר, דכתי' [דברים ל''ג] בכור שורו הדר לו וקרני ראם קרניו. ור' יוסי סבי' ליה, כיון דשל כבש נמי אקרי קרן, דכתי' [יהושע ו'] במשוך בקרן היובל, ואשכחן דאקרי שופר נמי, כל מידי דאיקרי קרן איקרי שופר, ויובל הוא איל דיכרא דאמ' ר' עקיבא כשהלכתי לגליא, היו קורין לדכרא יובילא. [רבינו יהונתן מלוניל].
-----
כל השופרות כשרים חוץ משל פרה מפני שהוא קרן אמר רבי יוסי והלא כל השופרות נקראו קרן, ומסקנא דטעמיהו דרבנן משום שאין קטיגור נעשה סניגור, פירוש במעשה העגל. ובשופר איל דתקעינן מפרשינן [טעמא] בפרק קמא [ט''ז ע''א] כדי שיזכור לנו עקידתו של יצחק. [ראבי''ה סימן תקל''א0[)]].
-----
חוץ מקרני פרה. תימה, מ''ט לא אמר חוץ מקרני ראם [דאיקרי ראם דכתיב וקרני ראם] קרניו. וי''ל דשמא אינן חלולין לתוכן, ואינן ראויין לעשות שופר. [תוספות ישנים].
-----
מתני' כל השופרות בין של יעל בין של איל כשרים חוץ משל פרה מפני שהוא קרן ואינו נקרא שופר וגבי ר''ה שופר כתיב והעברת שופר תרועה א''ר יוסי והלא כל השופרות נקראו קרן שנאמר ויהי במשוך בקרן היובל בשמעכם את קול השופר. והלכה כרבנן. [או''ז הלכ' ר''ה סימן רנ''ח].
-----
כל שופרות בין של איל בין של יעל כשרים. חוץ משל פרה. בראש השנה תוקעין בשל זכרים כפופים. ואין חצוצרות במדינה. [פסקי או''ז].
-----
מתני'. כל השופרות כשירין חוץ משלפרה, מפני שהוא קרן. אמ' ר' יוסי והלא כל השופרות נקראו קרן, שנ' [יהושע ו'] והיה במשוך בקרן היובל בשמעכם את קול השופר, שופר שלראש השנה שליעל פשוט ופיו מצופה זהב, ושתי חצוצרות מן הצדדין, שופר מאריך וחצוצרות מקצרות, שמצות היום בשופר. ובתעניות של זכרים כפופין, ופיו מצופה כסף, ושתי חצוצרות באמצע, ושופר מקצר וחצוצרות מאריכות, שמצות היום בחצוצרות. שוה היובל לראש השנה לתקיעה ולברכות, ר' יהודה אומ' בראש השנה תוקעין בשלזכרים וביובל בשליעלים. [פי', של פרה נקרא קרן, דכתיב [דברים ל''ג] בכור שורו הדר לו וקרני ראם קרניו. א''ר יוסי והלא כל השופרות נקראו קרן, דכתיב והיה במשוך היובל, ויובל הוא איל, שכן בכרכי הים קורין לדיכרא יובלא]. שפיר קאמ' ליה ר' יוסי לרבנ', כל השופרות נקראו שופר ואיקרו קרן, שלפרה, קרן איקרי, שופר, לא איקרי. וקיי''מלן כרבנן. [פסקי הרי''ד].
-----
כל השופרות כשרין, לתקוע בהן בראש השנה, חוץ משלפרה מפני שהוא קרן, שנ' [דברים ל''ג] בכור שורו הדר לו וקרני ראם קרניו, ואינו נקרא שופר. ואע''פ שכל השופרות כשרין, מצוה לתקוע בשופר כפוף שלאיל. אמרו חכמים למה תוקעין בשופר שלאיל, אמ' הקב''ה תקעו לפני בשופר שלאיל כדי שאזכור לכם עקידת יצחק בן אברהם, ומעלה אני עליכם כאילו עקדתם עצמכם לפני, כמו שמבואר [למעלה] בפרק ראשון. [פסקי ריא''ז].
-----
פיס', כשירין, לצאת ידי חובתן בתקיעה. מפני שהוא קרן, נקרא קרן, דכתי' [דברים ל''ג] בכור שורו הדר לו וקרני ראם קרניו, ואנן בענן שופר, כדכת' [ויקרא כ''ה] והעברת שופר תרועה. בקרן היובל, והוא איל, שכן בלשון פל' קורין לדיכרא יובילא, ואפי' הכי תוקעין בו, הכי נמי בקרן פרה. [תוס', בגמ' אמרו נאמר שופרות איקרו שופר ואיקרו קרן ושל פרה קרן איקרי ועוד לפי שאין קטיגור נעשה סניגור. עכ''ת]. [ריבב''ן].
-----
כל השופרות כשרין חוץ משל פרה מפני שהוא קרן. ועוד לפי שאין קטיגור נעשה סניגור. א''ר לוי מצוה של ראש השנה ושל יום הכפורים בכפופין. ושל כל השנה בפשוטין. ירושלמי [פ''ג ה''ד] כדי שיכפפו לבם בתפלה. מצאתי שנשאל לפני רבינו קלונימוס ברבי שבתאי מעיר רומי. ולרבי ענן בר מרינוס מעיר סיפונטו ז''ל. קרן של עז מהו לתקוע בו בראש השנה וביום הכפורים. והשיבו כל קרן כשר חוץ משל פרה משום מעשה העגל. ואין תוקעין בו. ומצוה מן המובחר בשופר של איל כר' אבהו. בפסיקתא דראש השנה. רבי יאשיה פתח (תהלים פ''ט) אשרי העם יודעי תרועה. והעכו''ם אינם יודעין להריע. כמה קרנות וכמה בוקיינוס וכמה סלפינגס (חצוצרות ושופרות) יש להם ואת אמרת אשרי העם יודעי תרועה. אלא אשרי העם שיודעין לפתות את בוראם בתרועה. והוא עומד מכסא דין לכסא רחמים. הה''ד (שם מ''ז) עלה אלהים בתרועה ה' בקול שופר. ומתמלא עליהם רחמים ומרחם עליהם והופך להם מדת הדין למדת רחמים. אימתי בחדש השביעי באחד לחדש. [תניא רבתי סימן ע''ו].
-----
עכשיו נפרש תרועה שצותה התורה ולא ביארה בפירוש אם היא בשופר או במצלתים כדכתיב [תהלים ק''נ] בצלצלי תרועה או בחצוצרות דכתיב [במדבר ל''א] וחצוצרות התרועה בידו, קבלו חכמים וראו מן הנביאים עד משה רבינו מפי הגבורה שהתרועה בשופר, ובאמת שכן הוא משמען של פסוקים הללו שהרי הכתוב אומר [שם י'] וביום שמחתכם וגו', (וכן) [וכאן] במועד הזה צוה בתרועה סתם ואחר כך אמר [ויקרא כ''ג] והקרבתם אשה לה', נלמוד מזה בביאור שאין תרועה זו התרועה ההיא, שאותה היא על הקרבן וזו אינה על הקרבן, אבל היא חובה ליום בכל ישראל, והיא בשופר שעדין לא צוה על החצוצרות, וכשצוה עליהן פירש כל מה שנעשה בהן [במדבר י'] והיו לך למקרא העדה וגו' וביום שמחתכם ובמועדיכם וגו', וכי תבאו מלחמה בארצכם, ולא אמר וביום הזכרון והרעותם מלבד תרועה שעל הקרבנות, וסתם כל תרועה בשופר היא כמו ביום הכיפורים שנאמר [ויקרא כ''ה] והעברת שופר תרועה, ולרבותינו עוד בגמרא [ל''ד ע''א] מדרשים בגזירה שוה ובהיקישא שמצות התרועה הזאת בשופר.
והשופר הזה האריכו בו רבותינו לפרש לנו מהותו ואיכותו, וכן פירשו לנו בתרועה עצמה מהותה ואיכותה. שנו תחילה כל השופרות כשרין חוץ משל פרה מפני שהוא קרן אמר ר' יוסי והלא כל השופרות נקראו קרן שנאמר [יהושע ו'] והיה במשוך בקרן היובל בשמעכם את קול השופר וגו', ופי' הלכה זו שכל קרני החיות והבהמות אם עשה מהן שופר כשרין חוץ משל פרה מפני שהכתוב קורא אותו קרן דכתיב [דברים ל''ג] בכור שורו הדר לו וקרני ראם קרניו, ור' יוסי הקשה להם או חלק ואמר דקרן ושופר שם אחד הוא שהרי של יובל נקרא שופר ונקרא קרן, ואמרו בגמרא דלרבנן ודאי כל השופרות נקראו קרן ונקראו שופר אבל של פרה נקרא קרן שנאמר וקרני ראם קרניו ולא מצינו שנקרא שופר לפיכך פסול, ואע''פ שאנו מכשירין של יעל ושל שאר מיני חיות שלא נזכרו בתורה ולא איקרו לא קרן ולא שופר, מ''מ כולם בכלל הכשר הם עד שיזכירם הכתוב בשם פסול, ובגמרא ובירושלמי מוסיף עוד טעם אחר שפוסל של פרה משום קטיגור של עגל.
והקשו בתוס' ולמה שנו חוץ משל פרה ולא הזכירו שור כדכתיב, והיה לו לומר חוץ משל בקר סתם, ולא תירצו בדבר זה כלום, אבל אמרו ולא ידענא אמאי נקט הכי, ואני אומר שאין זאת קושיא דמתני' רבותא קמ''ל לפי שהשופר הזה ראוי הוא ואין פסולו אלא בשמו מפני שהכתוב הזה קראו קרן, סד''א דוקא של שור הוא פסול מדכתיב בכור שורו אבל דפרה לא אשכחן דאיקרי קרן וליתכשר קמ''ל שהכל מין אחד, אי נמי דפרה איקרי שור דכתיב [ויקרא כ''ב] ושור או שה וגו' ותרגם אונקלוס ותורתא דקסבר אין חוששין לזרע האב, וכן פרש''י וכן פסק רבינו אלפסי.
ויש להקשות עוד היאך שנינו כל השופרות כשרין והלא של ראם נמי פסול דאיקרי קרן דכתיב וקרני ראם קרניו וכתיב [תהלים כ''ב] ומקרני ראמים עניתני, וראם יש לו קרנים נאות כמו שהזכירו בספרי [ברכה ל''ג] שור כחו קשה ואין קרניו נאות וראם קרניו נאות, אם כן קרני ראם ראויות הן לשופר נאה ולמה הוא פסול ששמו כשל פרה, ואפילו להנך לישני דמתרצי בגמ' משום קטיגור ומשום שנים ושלשה שופרות, מ''מ מתני' מפני שהוא קרן קתני דשם קרן פסלה, וכל שכן ללישנא קמא דלא מוסיף במתניתין חדא ועוד, ויש מתרצים חוץ משל פרה מפני שהוא קרן וכל שנקרא קרן קתני, ומשום דלא שכיחא ליה לא אדכר של ראם, דראם דבר גדול ומופלג הוא כדאמר בבראשית רבה [פ' ל''א] גבי מבול ובמסכת חולין [עי' זבחים קי''ג ע''ב], ואינו ביד אדם, וכתיב ביה נמי [איוב ל''ט] התקשר רים בתלם עבותו, עוד הקשו ולימא נמי של גדי פסול דכתיב [דניאל ח'] והצפיר השעיר קרן חזות בין עיניו, וי''ל גדי נמי נקרא שה דכתיב שה כשבים ושה עזים, ושל שה שופר הוא דכתיב [יהושע ו'] שופרות היובלים, כל זה פי' המפרשים ז''ל במשנה זו.
ואני אומר במחילה מהם שאין בכלל השופרות אלא הקרנים החלולים שיש להם זכרות בפנים וגלדן נקלף מן הזכרות כגון של כבשים ושל עזים ושל יעלים, אבל קרני רוב החיות שהן עצם אחד אין שמם בלשון הקודש שופר אלא קרן שמם, ומתני' הכי קתני כל השופרות שהן קרנים חלולים שנטלו זכרותן מהן כשרין חוץ משל פרה מפני שהוא קרן שהכתוב קראו בשם הפסולים, ומעתה אין קושיא משל ראם דעצם אחד הוא שכן קרני רוב החיות, וחוזקו מורה עליו, ובודאי הוא וכל המינים הדומין לו פסולים, וכן מה שהקשו מן הכתוב והצפיר השעיר קרן חזות, לפי שיטה זו אינה קושיא, מפני שהיה במראה הנבואה וראה אותם עצם אחד להורות על תקפו, וכן ראה אותו בין עיניו להודיעו גבורת הצפיר ההוא ואיננו כן בשאר הצפירים, וחזות לדעתי גדולה למראה כמו [ישעיה כ''א] חזות קשה וגו', וכל זה מראה נבואה לא מעשה כלל, וראיה למה שאמרנו שקרנים העצמיים פסולין לשופר מדקאמר בגמ' [כ''ז ע''ב] קדחו בזכרותו יצא מהו דתימא מין במינו חוצץ קמ''ל, מדקאמר דאינו חוצץ אלמא אין התקיעה כשרה בזכרות אלא בעליונו של קרן שהוא השופר, אלא שאין הזכרות חוצץ בו משום דהוא מין במינו, וכיון שהזכרות פסול אף כל שאין בו אלא זכרות פסול, ואין שם שופר אלא בנקבות.
ודבר זה אני חדשתיו בילדותי והרציתי הדבר לפני רבני צרפת אל הרב ר' משה בר' שניאור במונלפיאן ואל אחיו ר' שמואל ואל הרב ר' יחיאל בפריש על ידי קרובי הרב ר' יונה ז''ל שלמד שם, עמדו כולם ואמרו הנה אמת הנה נכון, אבל מקצתם אמרו שכבר ראה רבינו שמשון דבר זה ורמזו בתוספות לפי שכתב תימה דלא קתני חוץ משל פרה ושל ראם וכו', ושמא אינן חלולין ואינו ראויין לשופר, זה לשונו, וכשחזרו הדברים לפני אמרתי אם רבינו שמשון אמרה כל שכן וכל שכן שהיא טובה ונקבע בה מסמרות, אבל אמרי גמלא דמר אקבא רקדא הא גמלא והא קבא והא מר [עי' יבמות מ''ה ע''א], שהיה לו לומר של ראם מעצמן הן פסולין לפי שאינן חלולין ואע''פ שקדחן אין שמם שופר, והיה צריך להביא ראיה לדבר כמו שאמרנו, אבל עכשיו לא אמר אלא שאין ראויין לשופר שאין דרך בני אדם לעשותו מהן וקתני של פרה דראוי ושכיח והוא הדין של ראם אם שינה המנהג ועשה שופר דתליא בהכי מפני שנקרא קרן.
ועכשיו בעיר הזאת ראיתי התוספות הארוכות של הרב ר' אלחנן ז''ל וכתוב בהן כלשון הזה, שקדחו בזכרותו, תימה אמאי לא אמרינן הכא שופר אחד אמר רחמנא ולא שנים ושלשה שופרות, נ''ל דלא דמי דהתם גלדי על גבי גלדי נינהו ובכל שנה מוסיף גלד על גלד ראשון בתכליתו לפיכך נראין כשברי שופרות הדבקים יחד, אבל הכא זכרותו גדולו הוא בכך ותרוייהו זכרות ונקבות חשיבי כאחד, מיהו אם קדח בזכרותו בלא נקבות פסול דעל ידי נקבות גדל בבשר שהוא דבוק בה, אבל בפני עצמה לא מיקרי שופר, והכי מוכח מדמסיק הכא מהו דתימא מין במינו חוצץ משמע בעצמו אינו כשר מכל מקום אינו חוצץ הואיל ומין במינו הוא, מ''ר, הרי שהודו בפסול הזכרות לבדו מפני שאינו שופר, ואמרו הטעם משום שעל ידי נקבות הוא דבוק בבשר מכלל שקרני החיות שהן כולם עצם כשרין הן לדעתו, ואני לא באתי לידי המדה הזאת, אלא כיון שהזכרות לבדו פסול שאין שמו שופר, אף כל קרן שהוא עצם אין שמו שופר אלא קרן שמו, ומה שאמרו שעיקר השופר הוא הנקבות שהוא דבוק בבשר ובו הוא גדל, אינו אמת אלא כל גדולן של קרנים בזכרות הוא, וכן כל הגדלים בכל הבריות, ובירושלמי דמסכת גיטין [פ''ב ה''ג] אמרו גבי כתבו על קרן של פרה והוא שכתב על זכרותו של קרן, אבל אם כתב על הנקבות כפרוש הוא, וראיה לדברי שהרי חכמים מזכירין במקומות רבים קול שופרות וקול קרנות, כמו שאמרו במסכת סוטה [מ''ב ע''א] אל תחפזו מקול הקרנות וכתיב [דניאל ג'] קל קרנא משרוקיתא, וכתיב בלוים [דה''א כ''ה] להרים קרן, ובפירקי היכלות הזכירו כך וכך קרנים כך וכך שופרות כך וכך חצוצרות.
ועם כל זה יש לנו עוד קושיא על המשנה הזו על דעת בעלי הדקדוק, שהם אומרים, והוא הנראה, ששופר אינו אלא שם הכלי המתוקן שתוקעין בו, אבל כל המחוברים בראשי הבהמות והחיות קרן שמם, ואין שם שופר במחוברים כלל ולא בשלמים קודם שקדחן, ומהו הפסול שמצאו בשל פרה מוקרני ראם קרניו כי במחובר הוא, וכן האיל בעל הקרנים, וכן כולם, וזו ודאי קושיא גדולה אם לא נאמר כי רבותינו ז''ל אין להם החלוק הזה מפני שמצאנו שופרות היובלים ולא אמר שופרות קרני היובלים, וזו ראיה להם שאפילו במחובר קורין אותו שופר, ויכול היה לומר וקרני ראם שופרותיו, וכל זה דחוק מאד, והוזכרו קרני הבהמות בגמרא ובמדרשי האגדות כמה וכמה פעמים ולא נאמר שופר באחד מהם מעולם, אבל על הדרך שהזכרנו נוכל לתקן הכל, ונאמר כי כולם ודאי במחובר קרן שמם, והנקלפים לאחר תקונם הם שופר מגזרת ברוחו שמים שפרה [איוב כ''ו י''ג], שמתחן כאהל, או שהשמות מוסכמות לא טבעיות, כאשר הוזכר בספרים, ואותן שאין להם קליפה והם עצם שמם קרן לעולם אפילו לאחר קדיחתם, ולפיכך שנינו כל השופרות שהם הקרנים החלולין שנטל זכרותן כשרים, חוץ משל פרה מפני שהוא עדין קרן ושמו הראשון עליו, כמו הקרנים העצמיים שאין שם שופר עליהם ושמם הראשון עליהם לעולם, ואין הראיה מדכתיב קרניו כי במחובר כולם קרנים מקרו כמו שפירשנו, אלא מפני שלא אמר וכקרני ראם קרניו כמו שאמר [במדבר כ''ג] כתועפות ראם לו, והסיר מכאן כ''ף הדמיון לומר שקרניו קרני ראם הם, וזהו ששנינו מפני שהוא קרן ולא קתני מפני שנקרא קרן, וזהו דבר נכון.
מ''מ שנינו שכל השופרות כשרין חוץ משל פרה ואחר כך שנו במשנה זו [כ''ו ע''ב] שופר של ראש השנה של יעל פשוט ופיו מצופה זהב ושתי חצוצרות משני צדדין שופר מאריך וחצוצרות מקצרות שמצות היום בשופר, ובתעניות בשל זכרים כפופים ושתי חצוצרות באמצע שופר מקצר וחצוצרות מאריכות שמצות היום בחצוצרות [נ''א, שוה היובל לר''ה לתקיעות ולברכות], ר' יהודה אומר בראש השנה תוקעין בשל זכרים וביובלות בשל יעלים, ונפסקה הלכה כר' יהודה, והשתא קשיא רישא אסיפא, כך פי' המפרשים המשנה הזו, דכל השופרות כשרין דינא קתני דכולן אם תקע בהן יצא, אבל שופר שבמקדש שהיא מצוה שלכתחילה היה של יעל פשוט, ולא פליגא ארישא כלל דכולה הך מתני' מצוה הנוהגת במקדש קתני, כדקאמר נמי ופיו מצופה זהב ושתי חצוצרות וכו' שכל אלו אינן עכוב אלא מצוה דבמקדש נינהו, וכן עולה במקדש קתני, ונראין הדברים דהא דקתני זכרים כפופים זכרים לאו דוקא אלא בכפופים בלחוד קפיד תנא, ורישא דקתני של יעל פשוט בפשוט בלחוד קפיד, דיעל לא מיכתב כתיב ולא מרמז רמיז כלל, אלא בעי תנא פשוט זכר ליום טוב שתרום קרננו, ונקיט של יעל דהוא פשוט והוא הדין לכל הפשוטים, וכן סיפא בעי תנא כפוף כדי שיכופו לבם בתשובה, ונקט של זכרים דהן כפופים והוא הדין כלל הכפופים, וכל זה למצוה, דהא ר' יהודה אמר בראש השנה תוקעין בכל זכרים וביובלות בשל יעלים, וראש השנה מיובל גמר בג''ש שיהיו כל תקיעות שלחודש השביעי כזה, ואין לנו בראש השנה שופר אלא מיובל, אלא ודאי לענין הדברים המעכבין בתקיעה ראש השנה ויובל אחד הוא, דהא דאוריתא אינון, אבל פשוטין וכפופין לאו דאוריתא ואינן מעכבין כלל אלא שבחרו להם חכמים כן לכתחילה, והכי לישנא דגמרא אמר ר' לוי מצוה של ראש השנה ושל יום הכיפורים בכפופים [נ''א, ושל כל השנה בפשוטין].
-----
והקשו בתוספות ר' לוי כמאן סבירא ליה בשל כל השנה דהא ר' יהודה לא פליג אתעניות דמתני' ומודה הוא לת''ק דקאמר ובתעניות בשל זכרים כפופים, ולא תירצו בה אלא גמגום, ולאו קושיא היא דהא בין תנא קמא בין ר' יהודה כולהו אמרי דאין כל התקיעות של ראש השנה ויובל ותעניות שוות, ולכולי עלמא בפשוטין וכפופים תוקעין, אלא דלת''ק בי''ט פשיטות עדיף ובתעניות כפיפה עדיף, ולר' יהודה ראש השנה נמי כיון דיום דין הוא כפיפה עדיפה כתעניות, ונשאר פשיטות ליובל, ואתא ר' לוי וראה דבריו של ר' יהודה בכפיפה דראש השנה, וראה דבריו של ת''ק דשוה היובל לראש השנה לגמרי, ופסק ששניהם בכפופין דשניהם יום דין הם, ומעתה על כרחיו של כל השנה בפשוטין שהרי הכל שווין שאין כל התקיעות שוות, ושל יובל משונה הוא משל שאר תעניות, וזה דבר ברור אין בו גמגום.
וגרסינן בפ''ק [ט''ז ע''א] אמר ר' אבהו למה תוקעין בשופר של איל אמר הקב''ה תקעו לפני בשופר של איל כדי שאזכור לכם עקידת יצחק אביכם, וההיא לאו ממתני' היא שהרי פירשנו דתנא דמתני' בכפופים בלחוד קפיד, וכל הכפופים כשרין אפילו לכתחילה, אלא ר' אבהו מנהגא נקט וטעמא דמנהגא מפרש, והכי קאמר למה תוקעין עכשיו בשופר של איל ומחזרין עליו למצוה מן המובחר כדי שיזכור לנו הקב''ה עקידת יצחק אבינו, והא דקאמר אמר הקב''ה תקעו לפני בשופר של איל וכו' הכי קאמר אמר הקב''ה תקעו לפני בשופר כדי שאזכור לכם עקידת יצחק ואנו עושים איל כאיל דכל דדמי טפי עדיף, וכן [שם] אמרו לפני מלכיות זכרונות ושופרות וכו' אסמכתא בעלמא לומר כיון שצוה בתקיעת שופר אנו מדקדקים על עצמינו כאילו אמר לנו אמרו לפני וכו', וכיוצא במימרא זו של ר' אבהו במסכת תעניות [ט''ז ע''א] למה יוצאין לבית הקברות וכו' ולמה מתכסין בשקים, כלומר למה נהגו כך ואינו שנוי לא במשנה ולא בברייתא.
נמצא עכשיו שלש מדות בשופר כל השופרות כשרין בדיעבד בין פשוטין בין כפופין, חוץ משל פרה שהוא קרן, וכלתחילה מצוה בכפופין, ופירשו בירושלמי [פ''ג ה''ד] כדי שיכופו לבם לתפלה, בכל הכפופין תוקעין ומצוה מן המובחר בשל איל, והוא מן הכפופין לזכרון העקידה, ומ''מ כל השופרות כשרין ולא הקרנות שהן עצם אחד כמו שפירשנו, שהפירוש הזה אמת ויציב וטוב ויפה יחלוק עליו מי שירצה לחלוק ויודה בו מי שרוצה להודות, והרמב''ם ז''ל [פ''א שופר ה''א] פסק כל השופרות פסולין חוץ מקרן של כבש, היה סבור דסיפא דמתני' פליגא ארישא, וזה ודאי אינו נכון כמו שפירשנו, ולא כן דעת כל הגאונים, וכבר הגיה עליו הראב''ד ז''ל ואמר הפריז על מדותיו. ומ''מ אע''פ ששנינו כל השופרות כשרין יש לעיין בשל בהמה או חיה טמאה, ממה שאמרו [שבת כ''ח ע''א] לא הוכשרו למלאכת שמים אלא של בהמה טהורה בלבד וכו', וכאן אמרו כיון דלזכרון אתי כלפנים דמי, וזה צ''ע. [דרשת הרמב''ן לר''ה].
-----
ומצוה לתקוע בשופר של איל ודיעבד הכל כשר חוץ משל פרה ושורא) שופר ארוך וקצרו כשר גרדו והעמידו על גלדו כשר צפהו זהב (מפנים) [מבפנים] או במקום הנחת פהב) פסול, צפהו מבחוץג) אם נשתנה קולו מכמו שהיה פסול ואם לאו כשר. נסדק לרחבוד) אם נשתייר ממקום הסדק עד הנחת פיו כשיעור כשר. וכמה שיעורו כדי שיאחזנו בידו ויראה לכאן ולכאן, נסדק לארכו אינו פסול עד שיה' נסדק בכל האורךה) והיכא שניקב וסתמו במינו וחזר קולו לכמות שהיה כשר ואפילוו) היה מעכב התקיעה קודם לכן לפירוש שני שהוא עיקר ושלא במינו היכא שמעכב פסול לדברי הכל והיכא שאינו מעכב פלוגתא דרבי נתן ורבנן. [סמ''ק סימן צ''ב].  א) שופר גזול פסול ש''ע סימן תקפ''ו הגוזל שופר ותקע בו יצא אפי' לא נתייאשו הבעלים ואם גזל קרן ושיפהו דמים הוא חייב ליתן לו ויוצא בו. ב) ש''ע מפרש ב' פירושים. ג) שם כל הסוגיא. ד) ש''ע במיעוטו כשר ברובו אם נשתייר כו' כשר אפי' מעכב התקיעה. ה) ש''ע י''א אפילו בכל שהוא פסול אא''כ הדקו הרבה בחוט ונשתייר השיעור ממקום הקשירה לצד הפה. וי''א דוקא ברובו ואם דבקו י''א שאינו כשר אלא כשחממו באור עד שחבר קצותיו ובכולו פסול בכל ענין. ו) עיין שם בתוספות ובירושלמי שם מהי היה מעכב התקיעה וכו'. [הגהות רבינו פרץ על הסמ''ק סימן צ''ב].
-----
ומצוה לתקוע בשופר של איל ובדיעבד הכל כשר חוץ משל פרה ושור. שופר ארוך וקצרו כשר גרדו והעמידו על גילדו כשר צפהו זהב [וכסף] מבפנים או במקום הנחת הפה פסול ציפהו מבחוץ אם נשתנה קולו מכמו שהיה פסול ואם לאו כשר, נסדק לרחבו אם נשתייר ממקום הסדק עד הנחת הפה כשיעור כשר וכמה שיעורו כדי שיאחזנו בידו ויראה לכאן ולכאן ונסדק לארכו אינו פסול עד שיהא נסדק בכל האורךא) והיכא שניקב וסתמו במינו וחזר לקולו כמו שהיה כשר ואפילו היה מעכב קודם לכן את התקיעה כשר לפי' שיני שהוא עיקר ושלא במינו היכא שמעכב פסול לכולי עלמא והיכא שאינו מעכב פלוגתא דר' נתן ורבנןב). א) נקב וסתמו אם מעכבה תקיעה פסול ואם לאו כשר, פי' מעכב התקיעה לאחר שסתמו אמנם בירושלמי מפרש אם מעכב התקיעה קודם שנסתם הנקב והלכך פסול עכשיו כשסתמו לפי שעתה חזר הקול על ידי הסתימה לאיתנו ואין זה קול השופר אלא קול הסתימה, עכ''ל ס''ג. ב) מסופק ר''י אם יפסל אפילו ניקב חוץ לשיעור הכשרו כל זמן שלא נקצץ ופסק ר' יהודה גאון דקיימא לן כתרי לישני דר' יוחנן לחומרי דהיכי דסתמו שלא במינו אע''ג דנשתייר רובו שלם פסול סתמו במינו אם נשתייר שלם ולא עכבו הנקבים שנסתמו את התקיעה הרי זה כשר, וכי מברך על תקיעת שופר ושהחיינו ואם יצא פירוש התוקע תוקע לאחר שלא יצא דתניא (ר''ה כ''ט) כל הברכות כולן אע''פ שיצא מוציא חוץ מברכת הלחם וברכת היין וצריך שיתכוין השומע והמשמיע תשב''ץ. ואם אמר המשמיע איני פוטר פלוני בתקיעה לא יצא, עכ''ל (סי' קכ''א). וכתב רבינו משה ב''ר מיימון זה שתוקע כשיושבין הוא תוקע על סדר הברכות כשהן עומדין ואם סח ביניהם אע''פ שעבר אינו חוזר ומברך, עכ''ל ס''ג. [סמ''ק מצוריך סימן צ''א].
-----
[רי''ף תתקמ''ב] [מתני'] כל השופרות כשרין חוץ משל פרה. כל השופרות בין של איל בין של יעל. שהוא קרן ואינו קרוי שופר דכתי' בכור שורו הדר לו וקרני ראם קרניו וגבי ראש השנה שופר כתיב והעברת שופר תרועה. ובפר' בתרא [ל''ד ע''א] גמרינן ראש השנה מיובל. ויש להקשות היאך שנינו כל השופרות כשרות חוץ משל פרה והרי של ראם קרן הוא כדכתי' [דברים ל''ג] וקרני ראם קרניו וכתי' [תהלים כ''ב] מקרני רמים ע[נ]יתני והיא חיה [וקרניו נאות כד]תניא [בספרי וא]פי' לה[ני לישני דמוספין] במתני' טעמ' דקטיגו[ר נעשה סניג]ור או שלש [שופרות מכל מקום] טעמ' דקרן פסול במתני' וליתני של ראם וכל [שכן ללי]שנא קמא [דמתרצין בגמרא]. וי''ל חוץ משל פרה מפני שהוא קרן וכל שהוא קאמ' [ומשום דלא שכיח] לא קתני לה בהדיא. ולי נראה שאין בכלל ה[שופרות אלא] הקרנ[ים החלולים] שזכרותן ניטלת מהן אבל קרני מקצת החיות שכולם עצם אחד אינן בלשון שופר אלא קרן שמם ואפי' קדח בהן פסולין לתקיעה [וקרני הראמ]ים כך הן ע[שויין] ומשום הכי תנן כל השופרות שהם הקרנים הח[לולין] כשרין ח[וץ משל פרה] אע''פ שהוא שופר מפני שנקרא קרן כאותן שאינן [חלולי]ן ששמן ק[רן והא] דקתני מפני שהוא קרן ולא קתני שנקרא קרן משום דכיון [דקרן] איקרי שופר לא איקרי כקרן גמור הוא ולאו שופר הוי ונסיב לה תלמוד' וקרני ראם קרניו לומר שקרני השור כשל ראם שהן קרן ודאי דקתני מפני שהוא קרן. וראיה לפרושי' מה שאמרו קדחו בזכרותו יצא מהו דתימא מין במינו חוצץ קמ''ל אלמא אין הכשר התקיעה בזכרות אלא בעליונו של קרן שהוא השופר אלא שאין הזכרות חוצץ בו הא אלו לקח זכרות בלבד וקדחו ותקע [בו] לא יצא שלא תקע בשופר כלל וליכא לפרושי משום דזכרותו וגלדו העליון של שופר כשני שופרות הן אבל בקרנים שהם קרן אחד פשיטא דכשר דלא הוה ליה למימר מין במינו אינו חוצץ אלא כיון דמחובר חד הוא אלא ודאי זכרותו וגלדו של קרן חד הוא ומשום שאין הכשר התקיעה בזכרות שהוא עצם בעלמא קאמרי' הכי כדפרשי[..] והוא הדין לקרנים ואין חלולין כגון של צבי שהן פסולין לעולם. וקשה לי עוד קרן משעיר יהא פסול כדכתי' [דניאל ח'] והצפיר קרן חזות בין עיניו וכתי' [שם] נשברה הקרן הגדולה. ויש לומ' כולן בכלל יובלות הן דכתי' [דברים י''ד] שה כשבים וזה עזים אי נמי קתני דניאל הוא שראה לצפיר קרן שאין חלולה כגון של שאר חיות ולא כדרך של שאר צפירים. כמו שראה קרנים הרבה והורה על זה על תקפה של קרן [שהיא חזקה]. [פירוש רבינו יצחק קרקושה].
-----
כל השופרות כשרין חוץ משל פרה מפני שהוא קרן, פירוש דיעבד. ואפילו של יעל פשוט, ואע''פ שמצות שופר בכפופין כדכתבינן לקמן [כ''ו ע''ב]. כך דעת הראב''ד [בהשגות על הרמב''ם הלכ' שופר פ''א ה''א]. אך הר''ם [שם] כתב דכל השופרות פסולין חוץ מקרן הכבשים. וכתב שופר שתוקעין בו בראש השנה הוא קרן הכבשים הכפוף. ונראה שדעת הרב דודי נ''ע דלעיכובא נמי בעינן כפוף, כדעת הר''ם. אבל הוא מתיר של עז ושל תייש נמי אם הן כפופין, חוץ משל פרה אע''פ שהוא כפוף. ונראה כי דעת הר''ם הוא דמדבעינן כפופין, כפופין דמעיקרא בעינן, שיהיו בטבע יצירתן כפופין, והם מן הכבשים לבד. [המאורות].
-----
כל השופרות כשרים חוץ משל פרה דאין קטיגור נעשה סנגור דהוה כמו עבודת פנים דכתיב ביה לזכרון, וכן אין כהן משמש בבגדי זהב בפנים משום העגל. ומניין שבשופר ת''ל ביובל והעברת שופר תרועה בחדש השביעי, אלא למדנו שכל תרועה של חדש השביעי כזה. ומניין ששלשה פעמים על כל אחת ת''ל שבתון זכרון תרועה, ונאמר והעברת שופר תרועה ונא' יום תרועה יהיה לכם וגמרינן שביעי שביעי לג''ש. [ספר נייר הלכ' שופר ותפילה].
-----
לבאר בו ענין השופר הכשרו ופסולו. תקעו בחדש שופר בכסא ליום חגנו כי חק לישראל הוא משפט לאלהי יעקב [תהלים פ''א], כונת המשורר על דעת קצת מפרשים להוכיח את עמו לשוב מדרכם הרעה להשיב התועים באמונתם לנחותם הדרך ישכון אור והוא אמרו בזה [שם] שמע עמי ואדברה ישראל ואעידה בך, ישראל אם תשמע לי לא יהיה בך אל זר ולא תשתחוה לאל נכר, ואמר תקעו בחדש שופר, דרך צחות להשמעות דבריו כאמרו [ישעיה נ''ח], כשופר הרם קולך, [ירמיה ו'] תקעו שופר, וכן רבים, והזכיר על זה ענין יציאת מצרים להודיע בו פנת האמונה, כמו שנרמז בדברינו בקצת מקומות, הוא אמרו הנה [תהלים פ''א], אנכי יי אליך המעלך מארץ מצרים, והבטיחם שבתשובתם יושיעם מיד השונא הצפון בתוכם ומיד בן נכר הנלוה אליהם הוא אמרו [שם], לו עמי שומע לי ישראל בדרכי יהלכו כמעט אויביהם אכניע ועל צריהם אשיב ידי, ואמרו כמעט, הוא אצלי דמיון על בלתי היות בראוי לבטל בטול גמור רצון השונא עד שימות לשעתו, אבל יותירו ממנו כפי מה שיחייב הצרך ההכרחי לבד, לא כמכון אל הנאה ומותר רק כמכון להעמיד החיים, אם רעב שונאו יאכילהו לחם ואם צמא ישקהו מים, וכבר קדם באור אמרו [קהלת ז'], למה תמות בלא עתך וגו' טוב אשר תאחוז בזה וגם מזה אל תנח ידך וגו', והוא אצלי הדמיון והמשל באמרו אחר זה, [תהלים פ''ב] עד מתי תשפטו עול ופני רשעים תשאו סלה שפטו דל ויתום עני ורש הצדיקו, כלם אצלי, ר''ל דל ויתום ועני ורש, שמות נרדפים אל המסכן הידוע, והוא הצווי להצדיקו מבלי הבטה אל טענות שכנגדו וראיותיו הכוזבות כמו שידוע [סנהדרין כ''ט ע''א] אין טוענין למסית, והוא אמרו גם כן פלטו דל ואביון וגו', הוא אצלי על דמיון [תהלים ל''ז] צופה רשע לצדיק וגו', וכן [משלי כ''ד] אל תארוב רשע לנוה צדיק וג', ויורה זה אמרו [תהלים פ''ב] אני אמרתי אלים אתם וג' אכן כאדם תמותון וג', וכבר נודע במלת אדם שהיא נגזרת לפעמים מאדמה, אמר שהם אם יעירו כבודם וישליטו נפשם בכל עמלם עליונים המה מאדם, ואם ישירו ולא מהם רפאים יחשבו גם הם, ואמר [שם] קומה אלים שפטה הארץ, על דרך אמרו [שם כ''ו] צרפה כליותי ולבי, רוצה בו שהוא יבחן ויוציא לאור משפט נבראיו להראות העמים היות השגחתו בעניניהם והיות עיניו משוטטות במעשיהם למען ישכילו למען יאמינו ושבו אליו ורפאם, כמו שהזכרנו באמרו, לו עמי שומע לי, שהבטיחם על התשובה, ואולי כיון אל זה בהזכירו תקיעת השופר להיותו הערה לכל עניני התשובה כמו שנזכר, ויש שפרש שהוא ע''ה חבר דבריו אלה על ענין יציאת מצרים וזכירת הנפלאות ההם בזמן ההוא ואמר, תקעו בחדש שופר, לא כיון בו בראש החדש, אך באי זה זמן מן החדש, וכיון בו על חדש הגאלה, ר''ל (ראש) חדש ניסן, והוא שפרש עוד בכסא ליום חגנו, רוצה במלת כסא ענין זמן, כאמרו [משלי ז'] ליום הכסא יבא ביתו, והכונה בו בזמן ידוע מן החדש והוא יום חגנו, ומלת חגנו רוצה בו על הכבשים, מלשון [ישעיה כ''ט] חגים ינקופו, והוא אצלי אמרו חגינו בלשון רבים, והזכיר על זה הענין תקיעת שופר דרך משל על סימן החרות, כי השופר לפעמים יבא על הודעת חרות וגאלת שעבוד כאמרו [ויקרא כ''ה] והעברת שופר תרועה, ואצלי גם כן לפרש גם כן בזה אמרו, כי חק לישראל הוא משפט לאלהי יעקב, שהכונה בהעיר את העם על ענין יציאת מצרים הוא כמו שהתפרסם, להיות ענינה מבלי הבטה אל מלאכה מופתית, אבל שהם ליעקב לישראל ברית עולם בל ימוט עולם ועד, הוא אצלי אמרו כי חק לישראל הוא משפט לאלקי יעקב, רוצה בו היותו חק בהקש אלינו אבל הוא משפט בהקש אל האמת, מצורף ונמשך אל מה שקדם לנו למעלה במלת חק.
ואצלי לפרש כונת המזמור בכל חדש וחדש ואמר, תקעו בחדש שופר כמו שאמר [במדבר י'] ובראשי חדשיכם ותקעתם בחצוצרות על עולותיכם ועל זבחי שלמיכם, וקרא כל חדש וחדש יום חגנו רמז על קרבנות היום, וכונת המזמור שלא לטעות אחר עבודת הלבנה, כמו שכונה תורה בזה בענין שעיר ראש חדש שכתוב בו [שם כ''ח] ליי, וכבר באה השאלה בדבריהם על זה והוא אמרם [חולין ס' ע''ב] מה נשתנה שעיר ראש חדש שכתוב בו ליי, ובא המענה כמכון אל דברנו, לשלא לטעות אחר עבודת הלבנה כמו שנבאר בע''ה. והכונה בהזכיר ענין יציאת מצרים הוא אצלי כמחזק הלבבות שלא לטעות בזה, ואמר שכל אלו השגיאות כבר נתפרסם בטולם בענין יציאת מצרים הוא אמרו [תהלים פ''א], עדות ביהוסף שמו בצאתו על ארץ מצרים, ובא שם יוסף על כלל העם כמו שהתבאר, והוא שפרט ואמר [שם], לא יהיה בך אל זר ולא תשתחוה לאל נכר כי אנכי יי אליך המעלך וגו', וכבר התבאר בדבור [שמות כ'] אנכי יי אליך, שהוא אמנם אמור לאמונת מציאותו ית', נמצא ענין דבריו לא יהיה בך אל זר וגו', כלומר, איך תתן גוך לעבוד זרים עם דעתך מציאותו ית', זו אצלי כונת המזמור.
ואמנם רבותינו ע''ה העידו [להלן ל' ע''ב] שזה המזמור היו אומרים בבית המקדש בראש השנה, ועל זה הדעת פרשו קצת מפרשים, שהזכיר בו ענין יציאת מצרים על מה שאמרו ז''ל [לעיל י''א ע''א] שבתשרי בטלה עבודה מאבותינו במצרים, ואם כן תחלת חרות העם היה בתשרי, כי בו שבת העם מכל מלאכתו אשר עשה, ואצלם גם כן ענין זכירת תקיעת שופר לזכר התחלת החרות, ואמרו בחדש, רוצה בו עת החדש והוא ראש חדש על דרך אמרו [ש''א כ'], מחר חדש, ומלת בכסא כבר בארו ז''ל [להלן ל''ד ע''א] ענין התכסות הלבנה, כמשפט כל חדש, ואמרו ליום חגנו לשון רבים פרשו בו, ליום אחד מחגנו הידועים לנו, או אפשר להיותו יום ראשון לקבוץ חגים ואסיפת ימים נכבדים אשר בחדש ההוא קראו יום חגנו, כלומר יום התחלת החגים, ואמרו כי חק לישראל וגו', אפשר לפרשו גם כן כמו שבארנו, אבל המפרשים לא דקדקו בו דבר, ואמרו עדות ביהוסף שמו, הסכימו להקרא כלל העם בשם יוסף כאמרו במקום אחר, [תהלים פ'] רועה ישראל האזינה נוהג כצאן יוסף, ולשון רבותינו ז''ל בזה הוא אמרם במדרש רבה [ויק''ר כ''ט ו'], תקעו בחדש והלא כל החדשים חדש, בכסא והלא כל החדשים נכסין, חגינו והלא ניסן חדש ונכסה וחג, אלא איזהו חדש שהוא נכסה וחג וחגו בן יומו הוי אומר זה ראש השנה, ובתלמוד שלנו דרשו איזהו חדש שהחדש מתכסה ביום החג זה ראש השנה, אפשר לפרש על דעתם ז''ל שבא ענין תקיעת שופר הכל להערת דרכי התשובה, והזכיר ענין יציאת מצרים להעיר על התשובה במכשול האמונה, שהיא אמנם יתד שהכל תלוי בו כמו שבארנו, והוא אצלי הענין, לפי שיטת דבריהם ז''ל, שלא הזכירו אחר הזכירו בחדש שום כלי נגון רק שופר, בהיות עקר ענינו הערה לשומעיו, והיא הכונה שלא נבחר ביום ראש השנה לתקיעה אלא שופר, כמו שאמרו ז''ל [ע''ב] שמצות היום בשופר, רוצים בו אצלי שהחצוצרות אמנם הם סימן לשמחה ולאסיפת העם ולשאר ענינים, אבל השופר עקר ענינו להחריד פותים ולהקיץ שכורים ולהעיר נרדמים, והוא אמרם שענין היום וטעם מצותו הוא אל זאת הכונה, ולזה הניחו רבותינו ז''ל המצוה בשופר אע''פ שלא התבאר בתורה בפרוש, שלא אמר רק זכרון תרועה, אלא שהם למדוה [ל''ג ע''ב] מגזרה שוה מיובל כמו שנבאר, והיא גם כן הכונה בדקדק בענין השופר, בענינו ובשעורו, בכמותו ובאיכותו, בקרחתו או בגבחתו, ואם מן הצאן קרבנו מן הכבשים או מן העזים, אם בכור שורו הדר לו וקרני ראם קרניו, מצורף אל קצת כונות אחרות גם כן כמו שנבאר.
מעתה עלינו לבאר כל זה בפרטיו אחת לאחת ונאמר שממה שנראה לפסוק מענין סוגית התלמוד הוא, שכל השופרות כשרין לתקוע בהם ונקראים שופר חוץ משל פרה, יתבאר זה ממה שאמרו, כל השופרות כשרין חוץ משל פרה מפני שהוא קרן אמר ר' יוסי והלא כל השופרות נקראו קרן שנאמר [יהושע ו'] והיה במשך בקרן היובל, זהו לשון המשנה, ובאורה, כל השופרות, בין של זכרים, ר''ל של כבשים והוא שופר של איל, בין של נקבות, ר''ל של רחלות, בין של יעל והוא, מין חיה כמו שאמר [תהלים ק''ד], הרים הגבוהים ליעלים, וכן [איוב ל''ט] יעלי סלע, והיא החיה הנזכרת בתורה [דברים י''ד] בשם אקו והוא תיש הבר, ושופר שלה פשוט, ר''ל שאינו כפוף, כלם כשרין לתקיעה של ראש השנה, מפני שהם נקראין שופר, ולשופר אנו צריכין כמו שלמדנו [להלן ל''ג ע''ב] מגזרה שוה, ומכיון שיש לנו שם שופר אין לנו עסק בדבר אחר ודי לנו בכך, חוץ משל פרה מפני שהוא נקרא קרן, שנאמר [דברים ל''ג] בכור שורו הדר לו וקרני ראם קרניו, והשיב ר' יוסי על דבריהם, והלא של כבש גם כן הוא נקרא קרן כאמרו, במשוך בקרן היובל, ויובל פירושו איל, כמו שהעיד ר' עקיבא כשהלכתי לערביא היו קורין לדכרא יובלא, ואע''פ שקרוי קרן הוא קרוי שופר כמו שנאמר עליו [שמות י''ט], ויהי קול השופר הולך וחזק מאד, אם כן כך ראוי לומר גם כן בשל פרה שאע''פ שהוא קרוי קרן אין שם שופר מסולק הימנו, ואפילו של פרה כשר, והשיבו חכמים על זה, כל השופרות אקרו קרן ואקרו שופר של פרה קרן אקרי שופר לא אקרי, רוצים בזה שאין עקר כונתם בפסול קרני פרה מפני שהם קרוין קרן אלא מפני שלא קראה תורה להם שופר בשום מקום, תאמר בשאר שופרות שאע''פ שהם קרויין קרן הרי הוא קורא להם שופר גם כן, וכבר ראינו מי שהקשה היכן ראינו שיהא של יעל קרוי שופר שאנו מכשירין אותו כמו שאמרו שופר של ראש השנה של יעל פשוט וכו', עד שפרשו בדברי חכמים כל השופרות נקראים שופר אם בלשון תורה אם בלשון בני אדם מה שאין כן בקרני פרה שלא נקרא שופר לא מן הכתוב ולא מלשון בני אדם, אלא שמכל מקום אין אנו צריכין לא לקושיא ולא לתרוץ שלה, שאין אנו צריכין להיות שופר שאנו תוקעין בו נקרא שופר בכתוב אלא באותם שכתוב בהם קרן, שמאחר שהם נקראים קרן בכתוב אם אינו חוזר וקוראם בשם שופר נאמר עליו שאינו שופר אע''פ שלשון בני אדם עליו כך, אבל של יעל לא נקרא בכתוב לא קרן ולא שופר והואיל וכן אין אנו קפדין בו אחר שלשון בני אדם על הכל הוא מתפשט לקרא שופר.
והרב בעל התוספות הקשה מפני מה לא הזכירו במשנה של ראם עם של פרה שהרי כתוב בהם, [דברים ל''ג] וקרני ראם קרניו, וכתב שאין קרנים שלו חלולים ואינם ראוים לשופר כלל, ויש שתרץ דמאחר שאינו מצוי אצלנו כלל לא דקדק להזכירו אע''פ שאפשר שקרניו ראוין לשופר, נמצא מכל מקום כלל היוצא מדברי משנה זו שדעת ר' יוסי הוא להכשיר כל השופרות ודעת שכנגדו להכשיר את כלם חוץ משל פרה או של שור שהוא גם כן בכלל פרה ולא נקרא שופר כלל, וכבר האריכו בגמרא לפסול קרן פרה ושור מטעמים אחרים גם כן, הראשון הוא שאמרו, אין קטיגור נעשה סניגור, וכל עניני פרה ושור הם נעשין קטיגור לנו ולבנינו עד עולם כי כפרה סוררה סרר ישראל, והשני הוא שאמרו קרן פרה קאי גלדי גלדי, ושופר אחד אמר רחמנא ולא שנים ושלשה שופרות, אבל כל שאר שופרות בין של זכרים הן של רחלות הן של יעל שהוא פשוט כשרין בדיעבד, וכן הסכימו כל הגאונים, אלא שנשאר עלינו לבאר באי זה מהן מצוה מן המובחר לכתחלה, ולפי המשנה נראה לדעת חכמים שמצוה בראש השנה לתקוע בפשוט כמו שאמרו [כ''ו ע''ב], שופר של ראש השנה של יעל פשוט ופיו מצופה זהב ושתי חצוצרות משני צדדין שופר מאריך וחצוצרות מקצרות שמצות היום בשופר ושל תעניות, פרוש שהיו תוקעין בתענית כמו שאמרו שם [תענית ט''ז ע''ב], תקעו הכהנים תקעו, בשל זכרים כפופים ופיו מצופה כסף ושתי חצוצרות באמצע שופר מקצר וחצוצרות מאריכות שמצות היום בחצוצרות, זהו לשון המשנה, ובאורו, מצוה זו אינו אלא בבית המקדש שהרי בגבולין לא היו שופר וחצוצרות תוקעין כאחד כמו שאמרו, לא שנו אלא בבית המקדש אבל בגבולין מקום שיש חצוצרות אין שופר וכו', נמצא שבגבולין מקום שיש שופר כגון ראש השנה ויובל, אין חצוצרות, ומקום שיש חצוצרות כגון תעניות, אין שופר, ודברי המשנה אינן אלא בבית המקדש, ובבאור המשנה ששופר של ראש השנה מצוה ביעל ושופר מאריך אחר שנפסקה תקיעת חצוצרות, להודיע שעקר מצות היום בשופר, כמו שבארנו שהוא לבד הערה על התשובה, ובתעניות ומעמדות היו להם שתי שופרות וחצוצרות באמצע, וחצוצרות מאריכות, אחר הפסק קול שופר להודיע שעקר מצות היום בחצוצרות, שאין עקרן אלא לכנופיא כמו שכתבו על זה, דלכנופיא בעלמא הוא דתקעי וחצוצרות לכנופיא הוא דכתיב [במדבר י'], והיו לך למקרא העדה, אבל בגבולין לא היו תוקעין בתעניות בשופר, ומזה תמה הרב ר' זרחיה על סדור הגאונים שסדרו לתקוע בתענית בשופר, עד שתרצו על זה שאע''פ שבשעת תפלה לא היו שם אלא חצוצרות מכל מקום אחר תפלה היו יוצאין ברחובה של עיר ושופר עמהם וכמו שאמרו שם בירושלמי [תענית פ''ב ה''א], למה תוקעין בקרנות לומר הרי אנו גועין לפניך כבהמה, ואמרו שם גם כן במה מתריעין אמר ר' בשופר, וכן כתב הרב הגדול במסכת תענית, והכונה שהרי בתענית אנו צריכין גם כן להערת תשובה, שזה אמנם שרש ענינו ויסוד תקנתו כמו שיתבאר, וכבר יצאנו מכונתנו לבאר משנה זו, מצד מה שלמדנו הימנה שאין בזמן הזה בשום מקום ולא בגבולין בשום זמן תקיעה בחצוצרות בראש השנה.
ונשוב לכונתנו והוא, שלדעת חכמים מצוה מן המובחר לתקוע בראש השנה בשל יעל פשוט, מפני שהם סוברים כל מידי דתפלה פשוט בעינן, משום [איכה ג'] נשא לבבנו אל כפים, כמו שנזכר בגמרא, זה היה דעת חכמים, אלא שר' יהודה חולק בזה ואומר שמצוה בכפופים, כמו שאמרו במשנה, שוה היובל לראש השנה לתקיעה ולברכות ר' יהודה אומר של ראש השנה בכפופים ושל יובל ביעל, זהו לשון המשנה, ובאורה, שוה היובל, פרושו יום הכפורים של יובל, לראש השנה לתקיעה, ר''ל שמצותו בפשוט כראש השנה, ואע''פ שאין עקר תקיעתו כל כך לתפלה ולזכרון כשל ראש השנה, שאין עקרו [אלא] לאות שלוח עבדים והשמטת קרקעות, מכל מקום בגזרה שוה אנן למדין [להלן ל''ג ע''ב] להיות תקיעתו כשל ראש השנה, וכן הוא שוה לראש השנה לברכות, ר''ל לתפלת תשע ברכות, ר''ל שמתפללין בה מלכיות זכרונות ושופרות עם תפלת היום, ר' יהודה מצריך לראש השנה כפופים, כשל תעניות, דמאחר שהוא יום הדין וענין ראוי להערה ביותר ראוי להיותו כפוף כדי שיתעורר להכניע לבבו ולכוף כאגמון ראשו, והוא אמרם ז''ל מידי דתפלה כמה דכייף טפי מעלי, על שם [מ''א ט'] והיו עיני ולבי שם כל הימים, אבל יובל שאינו אלא שמחה תוקעין בפשוט, וגזרה שוה אין לו עסק בה, ויש שפרש לדעת ר' יהודה שאף בתעניות אין תקיעה אלא בפשוטים כיובל, שעקר תקיעה בו לאסיפת העם כמו שבארנו למעלה, והכריחם לפרש כן שאם לא כן היה ר' לוי חולק על חכמים ועל ר' יהודה כמו שיתבאר מדבריו בסמוך, אבל בראש השנה מכל מקום תוקעין בכפופין, ואחר כך הוסיף ר' לוי על דבריו להצריך כפופים לראש השנה ויובל, מפני שדעתו בראש השנה בכפופים כר' יהודה ואחר כך חזר ולמד הימנה של יובל בגזרה שוה, והוא שאמרו ז''ל אמר ר' לוי מצות ראש השנה ויום הכפורים של יובל בכפופים ושל תעניות בפשוטים והא תנן שופר של ראש השנה של יעל פשוט הוא דאמר כר' יהודה ולימא הלכה כר' יהודה אי אמר הכי הוה אמינא אפילו ביובל קמ''ל, ע''כ לשון השמועה, ורוצה בה שאלו היה ר' לוי אומר הלכה כר' יהודה נראה מדבריו לפסק כמותו אף ביובל לתקוע בו בפשוטים, ומפני זה באר דבריו להיות של ראש השנה ושל יום הכפורים של יובל בכפופים, הנה שדעת ר' יהודה ור' לוי להיות תקיעת ראש השנה בכפופים, וכן הסכימו כל הגאונים, מצורף אל הכונה הנבחרת שהעיד עליה ר' אבהו באמרו [לעיל ט''ז ע''א] למה תוקעין בשופר של איל אמר הקב''ה לישראל בני תקעו לפני בשופר של איל כדי שאזכור לכם עקדת יצחק ומעלה אני עליכם כאלו עקדתם עצמכם לפני, הכונה בזה שבראות קרן האיל נתעורר לענין העקדה המלמדת והמישרת יראת השם עד היכן היא מגעת כמו שבארנו, והוא אמרו שאזכור לכם וכו', שזכירתו ית' תלויה בזכירתנו ואתיא זכירה זכירה, ובירושלמי גם כן נטו לדעת ר' יהודה והוא אמרם שם תקנו כפוף לכפוף ופשוט לפשוט, ועוד נאמר שם תקנו מצוי למצוי ושאינו מצוי לשאינו מצוי, פירוש של ראש השנה מצוי וכן של זכרים, יובל אינו מצוי וכן של יעל, וכפוף לכפוף, של זכרים הכפוף בזמן שהלבבות כפופין ועומדין באימה וביראה, ופשוט לפשוט, של יעל ביובל הבא לסימן חרות וגאלה, אלא שכל זה לא נאמר אלא למצוה אבל בדיעבד אף בשל יעל יצא שלא נפסל אלא של שור ופרה כמו שכתבנו, והר''ם ז''ל [הל' שופר פ''א ה''א] שכתב שכל השופרות פסולין, אף בדיעבד, תמהנו על דבריו, וכבר הגיה עליו הראב''ד בזה הלשון, אמר אברהם הפריז על מדותיו שלא נאמר קרן כבשים אלא למצוה אבל בדיעבד אף בשל יעל או של עז יצא, כמו שכתבנו.
ואחר שבארנו איזהו שופר שבו ראוי לתקוע נשאר עלינו לבאר הדברים שבהם יפסל השופר שהוא ראוי במינן לתקוע בו, והוא נחלק לפנים רבים כמו שיתבאר, אמרו ז''ל [כ''ז ע''א] שופר שנסדק ודבקו פסול דבק שברי שופרות פסול נקב וסתמו אם מעכב את התקיעה פסול ואם לאו כשר, זהו לשון המשנה, ובאורה, שופר שנסדק, לארכו, אבל נסדק לרחבו אין דינו מתבאר במשנה זו אלא בבריתא השנוייה בגמרא כמו שיתבאר ובנסדק לארכו הוא אומר עכשו שהוא פסול, ונסדק לארכו פרשו בשמועה זו שהוא נסדק על פני כלו מראשו לסופו, והוא הענין שהוא צריך דבוק ועליו הוא אומר שפסול, אע''פ שדבקו בדבק, ופרש רש''ז טעם פסולו מפני שהם שני שופרות, וכבר אמרו [כ''ו ע''א] שופר אחד אמר רחמנא ולא שנים ושלשה שופרות, והלכך אע''פ שאינו מעכב את התקיעה פסול, וזה הטעם אינו אלא בדרך זה שהשופר נסדק מראשו לסופו, שאם לא נסדק אלא כשעור אצבע או אצבעים אין כאן שני שופרות שנפסול אותו מטעם זה, אלא שמכל מקום אנו דנין עליו ופוסלין אותו מטעם אחר אפילו בסדק קטן, מאחר שהוא לארכו, והוא שהזכיר למטה בבריתא נסדק לארכו פסול, והטעם מפני שכיון שנסדק לארך השופר מכיון שהוא מתחיל לתקוע בו יבקע לקולו, והוא הטעם שאנו פוסלין אותו אף בנשתייר שעור שופר למטה מן הסדק, ואע''פ (שלא) [שאלו] נטל מן הסדק למעלה יהא השופר כשר אעפ''כ אנו פוסלין אותו כל זמן שמחובר בו, וכתב הראב''ד ז''ל שאין פוסלין את הנסדק אלא בדבקו, ובין שיהא נסדק למעלה בין שיהא נסדק למטה פוסלין אותו, מפני שהבקיעה היתה בו מצויה, אבל קשרו בחוט של משיחה או של מיני מתכות כשר אם נשתייר כלפי פיו שעור תקיעה, דדבקו אמרינן קשרו לא אמרינן, והטעם מפני שאין הבקיעה מצויה בו עוד, ואע''פ שיש לדון ולומר שאם מכח דקדוק לשונות אתה בא, אף בשברי שופרות אתה יכול לומר כן, שהרי דבק שברי שופרות אמרינן קשר לא אמרינן, מכל מקום אין לך לדון כן, שיש לומר בו איידי דתנא רישא דבקו תנא סיפא דבק, ומכל מקום שופר אחד אמר רחמנא ולא שנים ושלשה שופרות.
ונשוב לבאר המשנה והוא אמרו, דבק שברי שופרות פסול, ר''ל שופרות שנשברו לרחבן ונשארו עגולי חתכות שופר מכאן ומכאן ואין באחד מהם שעור שופר, והוא כדי שיאחזנו בידו ויראה לכאן ולכאן ודבק שנים או שלשה מאותם עגולים עד שישלימו לשעור פסול, וטעם פסולו מפני ששני שופרות הם ושופר אחד אמר רחמנא וכו', והרב בעל התוספות הקשה, אחר שכבר למד בנסדק ודבקו שפסול ופרשנו הטעם מפני שהם נקראים שני שופרות מה הוצרכנו עוד ללמוד בדבק שברי שופר שפסול והלא הוא הוא הטעם הפסול שבו, ומפני קושיא זו פרש בנסדק ודבקו שאין טעם פסולו מטעם שני שופרות אלא מפני שאינו נקרא שופר כלל, שאחר שנסדק כלו ולא נשאר שום עגול הרי הוא כמדבק שתי חתכות קרן לארכן שאין בהם שם שופר כלל, אבל שופר שנשבר ונשארו חתכותיו קימות בעגולן שמא היינו דנין בדבוקן להכשיר, ומפני זה הוצרך ללמד בדבק שברי שופרות שפסול, וכן מענין דבק שברי שופרות לא היה יוצא לנו דין נסדק ודבקו, שמא הייתי אומר בדבק שברי שופרות שפסול שטעם פסולו מפני שהוא בא משנים ושלשה שופרות, ואפילו באו משופר אחד יש לאסור זו מפני זו, נסדק ודבקו שהכל שופר אחד אפשר שהייתי דן להכשיר לכך הוצרכו שתיהן.
ומה שפרשנו בדבק שברי שופרות שאין באחת מהן שעור שופר, שהיוצא מדברנו הוא שאם יש באחת מהן שעור שופר כשר, הוא על דעת הרב ר' יהונתן, אבל רוב המפרשים פרשו שאפילו יש באחת מהם שעור שופר פסול, ולעולם כלל גדול בדין שופר, אמר רחמנא וכו', וכן דעתם גם כן בבריתא דהוסיף עליו כל שהוא בין במינו בין שלא במינו והוא הוא הטעם והיא היא המחלקת אלא שמה שכתב הרב ר' יהונתן הוא על פי מה שכתבו הגאונים, שכל דבר שאלו ינטל מן השופר ישאר בו שעור שופר אע''פ שאותו דבר פסול אין אנו פוסלין את השופר, וכאלו נטל אותו דבר אנו דנין אותו, ומכל מקום לדעת הפוסל בה אף בשיש באחת שעור שופר, מפרש דברי הגאונים הללו בפסול הבא שלא על ידי דבוק, כגון נסדק לרחבו או נקב, לא בפסול שעל ידי דבוק, מפני שסומכין על כלל הידוע שופר אחד אמר רחמנא וכו', ונראה לי שלשון המשנה הוא מורה כדברי המכשיר והוא אמרו, דבק שברי שופרות, שנראה שלא היו שם אלא שברים אבל לשון הבריתא, ר''ל אמרו הוסיף עליו כל שהוא, נראה כדעת הפוסל שלשון עליו משמע שכבר היה בו שעור שופר, ועוד שאמר בין במינו בין שלא במינו ואם בשאין שעור שופר מה הוצרך לשנות שלא במינו, אלא שצריך לעיין לדעת המכשיר בה אם הוא מכשיר בכל ענין, ר''ל באי זה צד שיהא התוספת מונח בו בין כלפי פיו הן כלפי מעלה, או שמא אינו מכשיר אלא בשהתוספת למעלה ונשאר שעור שופר כלפי פיו או ההפך, ומדברי הרב ר' יהונתן נראה כן, ר''ל שאם השבר למטה כלפי פיו ושעורו נשאר למעלה כשר, שהוא כתב, כל זמן שיהיה בשבר עליון שעור שופר כשר שלא יזיק התחתון לעליון, ויש שכתב הפך סברא זו והוא, שאם השבר הקטן כלפי פיו הרי הוא מפסיק בינו ובין הכשר והרי הוא תוקע בשופר שאין בו שעור, ויש מי שכתב גם כן שאין אנו קפדין בכך לדעת המכשיר אלא בין שיהיה למעלה בין שיהא למטה כשר, ואע''פ שלדעת הפוסל אין מקום לשאלה זו, צריכין אנו לדעתו כדי ללמוד הימנה לנסדק לרחבו שהוא כשר לדברי הכל והוא שישתייר בו שעור תקיעה, ותפול השאלה בזה לדברי הכל אם אנו צריכין שישתייר כלפי פיו או כלפי מעלה, וכל הדברים האלה שהזכרנו [לא] פרשו בה הגאונים, אלא שרבינו חננאל מכריע בה לכף זכות להכשיר כל זמן שישתייר שעור תקיעה לאי זה צד שהוא נשאר בו בנסדק לרחבו, אבל הרב הגדול כתב בזה הלשון נסדק לרחבו אם נשתייר מן הסדק כלפי פיו שעור שופר שהוא טפח שוחק כשר ואם לאו פסול.
ואחר שבארנו ענין נסדק ודבקו וענין דבק שברי שופרות נשוב לבאר הפסול האחר שהוא נקב וסתמו שאמרו עליו, אם מעכב את התקיעה פסול ואם לאו כשר, פרושו אם בעוד שהיה נקוב היה הנקב מעכב את התקיעה, אם כן נמצא שסתימה זו היא הגורמת את התקיעה ולפיכך פסול, אבל אם לא היה נקב מעכב את התקיעה כשר, שאין סתימה זו מעלה או מורידה, שהרי אף בשאין שם סתימה היה הקול יוצא ומתפשט כראוי, ואפשר שאפשר שלא היה הקול צלול כל כך כמו שהוא אחר הסתימה, הרי כל הקולות כשרין בשופר, ויש שפרש בענין מעכב, שאין הכונה בו מעכב לגמרי, אלא שאם היה קולו צרוד מתחלה בעוד שהיה בו הנקב ונכר בו שאינו שלם ועכשיו נשתנה קולו מכמות שהיה וקולו עכשו צלול כשאר שופרות השלמים מעקרם פסול, אע''פ שאלו לא סתמו כלל היה כשר שכל הקולות וכו', אבל אם לא היה מעכב וכו', אלא שקולו עכשו כמו שהוא אחר סתימה ולא נשתנה כלל כשר, וכן פרש הרב ר' יהונתן, ולשון תלמוד ירושלמי [ה''ו] נוטה לזה אמרו שם, לא סתמו אע''פ שמעכב את התקיעה כשר שכל הקולות כשרין בשופר בין צלול בין צרור.
וממה שצריך לבאר בענין נקב וסתמו, שלא התבאר כל דינו במשנה זו שבארנו ענינה, וכבר באה בבאור ענינו, ר''ל ענין נקב וסתמו, שמועה אחרת והוא אמרם ז''ל, נקב וסתמו בין במינו בין שלא במינו פסול ר' נתן אומר במינו כשר שלא במינו פסול אמר ר' יוחנן במינו כשר והוא שנשתייר רובו, נמצא לפי ענין זה שלא הוכשר שופר שנקב בסתימה אלא אם כן נסתם במינו ושישתייר רובו של שופר אחר סתימה, ונמצאו שלשה תנאים בהכשר שופר שנקב והם, שלא היה מעכב את התקיעה מקודם, ושישתייר רובו שלם, ושתהיה סתימה במינו, ובשלשה תנאים אלה אנו מכשירין אותו אע''פ שלא נשתייר שעור שופר, ואע''פ שבבריתא זו לא הוזכר דין מעכב את התקיעה, הרי הוא נזכר במשנה, ואין ביניהם שום מחלוקת אלא מה שחסר בזו נתגלה בזו, זהו פסק הרב אלפסי ז''ל והר''ם ז''ל, אלא שיש מי שתמה לדבריהם היאך לא פסקו כלשון אחרון השנוי בגמרא, כמו שידוע אצלנו תמיד הלכה כלישנא בתרא, והוא מה שאמרו בגמרא, איכא דמתני לה אסופא שלא במינו פסול אמר ר' יוחנן והוא שלא נשתייר רובו מכלל דבמינו אע''פ שלא נשתייר רובו כשר, אלא שרבנו חננאל ז''ל כתב שכל כיוצא בזה אינו נקרא לשון אחרון כדי לפסוק הלכה שלא כלשון הראשון, שהרי לא נתברר לנו אי זו מהן נשנית תחלה בבית המדרש, אם כן כל זמן שיאמר בתלמוד איכא דמתני לה ארישא או איכא דמתני לה אסופא אין הדבר ברור איזה מהם נקרא אחרון, שאם זה שונה לה על תחלת הדבר וזה על סופה מי מוכיח איזו מהן נשנית תחלה בבית המדרש, וכבר תמהו מקצת אחרונים עליו ואמרו, שאלו היתה קבלה ביד הגאונים לפסוק כלשון הראשון של ר' נתן היה לנו לקבל דבריהם, עכשו שנגלה מדבריהם שמתוך ספק אשר נסתפקו בלשונות אי זה מהן מאוחר הוא שפסקו לחומרא, יש לנו לחזר אחר העלה ואם בטלה העלה בטל הספק, ונחזור על עקר קבלתנו וכלל גדול מסור בידנו הלכה כלישנא בתרא, והן ששנויה בלשון איכא דאמרי הן ששנויה בלשון איכא דמתני לה, וכיוצא בהם, לשון אחרון הם נקראים בכל התלמוד, וכדבריו אנו פוסקין, אם כן כל זמן שלא היה הנקב מעכב את התקיעה מקודם וסתמו במינו אע''פ שלא נשתייר רובו שלם כשר, אלא ממה שראוי לעיין בענין זה לפי סוגיית הלשון המאוחר, היאך נכשיר סתימה שלא במינו בנשתייר רובו, אחר שלא נשתייר שעור תקיעה, ולא סוף דבר בלשון אחרון אלא אפילו בראשון ראוי לעיין בזה, שאע''פ שהוא נסתם במינו ונשתייר רובו, היאך אנו מכשירין אותו הואיל ולא נשתייר שעור תקיעה, והלא אף בנסדק לרחבו לא הכשרנו אלא כשנשתייר שעור תקיעה, ומהיכן אנו מקילין בנקב יותר מנסדק לרחבו, ומפני זה הסכימו רוב מפרשים לפרש בנשתייר רובו הנאמר בנקב וסתמו, שלא על רובו של אורך השופר הוא נאמר, אלא על רוב הקפו, שלא יהא נקב השופר רחב כל כך עד שיהא נפחת רוב הקף השופר במקום הנקב, אבל שעור שופר ממקום שנקב השופר ולמטה אין ספק שאין מכשירין אותו אלא בכך, ונמצא אם כן שאין הכשר בנקב וסתמו לפי היוצא מן הלשון הראשון אלא בשלא היה מעכב את התקיעה מקודם, ושתהיה הסתימה במינו, וגם שישתייר רוב הקפו של שופר שלם, ושישתייר שעור תקיעה ממקום שנקב ולמטה, ולפי הלשון האחרון אנו מכשירין אותו בשלא היה מעכב את התקיעה, וסתמה במינו, ושישתייר שעור התקיעה, אע''פ שנפחת רוב הקפו, ויש מי שאומר שאי אפשר לנפחת רוב הקפו שלא יהא מעכב את התקיעה, אם לא נפרש שנקב נקב שאינו רחב אלא כמלא חוט או יותר מעט על פני רוב הקפו, ואם סתמו שלא במינו צריך אף לפי הלשון האחרון שישתייר רוב הקפו שלם, אבל נסדק לרחבו שאין צריך לסתימה ושאין שם עכוב תקיעה די לנו בשישתייר שעור תקיעה, ואין אנו צריכין לשיור רוב הקף אחר שאין שם חסרון, ולפי פרוש זה ודאי נראה לפסוק כלשון אחרון.
והרי אנו חוזרין לדון ולערער על מה שכתבנו, שאין לשמועה זו מחלקת על כלל שלא הכשירה משנתנו נקב וסתמו בשלא היה מעכב את התקיעה אלא באותם התנאים כמו שהוסיפה בהם הבריתא כמו שפרשנו, ומה שחסר בזו נתגלה בזו, אע''פ שכך הוא העקר לפי מה שנראה לי, וגם הרב בעל התוספות כתב כן בפירוש, אעפ''כ ראיתי להרבה מן המפרשים חולקים בזה, ונשתנו בפרושה לכמה גוונים, יש שפירש שהן חולקות בכל ענין, שמשנתנו מכשרת בשלא היה מעכב את התקיעה בלבד אף בנסתם שלא במינו ושלא נשתייר רובו, ופוסלת בעכוב תקיעה אף בסתימה במינו, ובריתא מכשרת אף בעכוב תקיעה אחר שיש שם שאר התנאים הנזכרים, וגם הרב הגדול כתב שסתמו במינו אין אנו צריכין בו שלא יהא מעכב את התקיעה מקודם כלל אלא אף בהיה מעכב אנו מכשירין אותו, אלא שהוא פרש את המשנה לדעת הבריתא ואמר, שמשנתנו הכשירה שופר שנקב וסתמו בשלא היה מעכב את התקיעה לבד אע''פ שהסתימה היתה שלא במינו, והיה מעכב את התקיעה שמשנתנו פוסלת דוקא בסתימה שלא במינו אבל במינו כשר, וכן לא הכשירה המשנה אלא בשנקב מעוטו, נמצא שטת המשנה על דעת הרב ז''ל שאם סתמו במינו אע''פ שהיה מעכב את התקיעה כשר והוא שנשתייר רובו, והוא אצל הרב גם כן דעתו של ר' יוחנן בפירוש לשון ראשון של ר' נתן, ועל זה הצד כתב הרב שהיה ראוי לפסוק כלשון הראשון מפני שמצטרף לדעת סתם משנה, מה שאין כן בלשון אחרון שהוא מכשיר שלא במינו כל זמן שלא נפחת רובו, והרי נפחת חציו ודאי מעכב את התקיעה הוא ואם נכשירהו בסתימה שלא במינו הרי הוא שלא כדעת סתם משנתנו, אלא שיש לומר אפילו בנפחת רובו שאפשר שלא היה מעכב את התקיעה על הצד שהקדמנו, ויש שכתב שמשנתנו פוסלת בשהיה מעכב את התקיעה אף בסתמו במינו אלא שר' נתן חולק בזה לדעתם, ולפיכך פסקו כדברי חכמים החולקים על דבריו של ר' נתן שאמרו נקב וסתמו בין במינו בין שלא במינו פסול, והעמידו דבריהם בשהיה מעכב את התקיעה, ור' נתן מכשיר אף כשהיה מעכב את התקיעה, ולשון הירושלמי מוכיח כן, ר''ל מחלקת ר' נתן וחכמים בשמעכב את התקיעה, וזהו לשון הירושלמי [ה''ו], שופר שנסדק ודבקו פסול למאן צרכה [לר' נתן] דבק שברי שופרות פסול עוד היא דר' נתן נקב וסתמו ר' חייא בשם ר' יוחנן דר' נתן היא דתני נקב וסתמו בין במינו בין שלא במינו אם מעכב את התקיעה פסול ואם לאו כשר ר' נתן אומר במינו כשר שלא במינו פסול ר' חייא בשם ר' יוחנן כן היא מתניתין אם מעכב את התקיעה פסול ואם לאו כשר, פרוש, כן היא מתניתין אשלא במינו דר' נתן, ר' אבא בר זעירא והוא שסתמו אם לא סתמו כשר שכל הקולות כשרין בשופר, וממה שעלה בדעתם לפסוק כדברי תנא קמא החולק על דבריו של ר' נתן אין דבריהם נראין, ומאחר שר' יוחנן נשא ונתן על דעתו של ר' נתן הלכה כמותו.
וממה שצריך לבאר בענין סתמו במינו, שלא סוף דבר ממין אותה בהמה אלא שכל מין שופר הוא נקרא מינו, אע''פ שהוא ממין בהמה אחרת, ושלא במינו נקרא זפת ושעוה וכיוצא בהם, אלא שאני מסופק אם סתמו שאינו ממין שופר הכשר כגון קרן פרה אם נקרא במינו או שלא במינו.
וממה שיפסול עוד את השופר הכשר הוא צפהו זהב במקום הנחת פה או מבפנים או אף מבחוץ אם נשתנה קולו מכמות שהיה, או אם הפכו ותקע בו, או אם נתן שופר בתוך שופר ושמע קול חיצון, ויתבאר כל זה מה שאמרו בבריתא, ארוך וקצרו גרדו והעמידו על גלדו כשר צפהו זהב במקום הנחת פה פסול שלא במקום הנחת פה כשר צפהו זהב מבפנים פסול מבחוץ אם נשתנה קולו מכמות שהיה פסול ואם לאו כשר נתן שופר בתוך שופר אם קול פנימי שמע יצא ואם קול חיצון שמע לא יצא, הפכו ותקע בו לא יצא אמר רב פפא לא תימא דהפכיה ככתונא אלא שהרחיב את הקצר וקצר את הרחב מאי טעמא והעברת דרך העברתו בעינן, ע''כ לשון השמועה, ובאורה, ארוך וקצרו כשר, שאין לנו עליו דין ודברים בקצורו אחר שנשתייר בו שעור תקיעה, וכן גרדו עד שנתדקדק הרבה כשר, כל זמן שאין הרוח יוצא מתוך דקותו, אבל אם הגיע עד כאן אין זה נקרא גלדו ופסול, צפהו זהב במקום הנחת פה פסול, פי' לא צפהו ממש אלא שהניח חתכת זהב בפי השופר, וטעם פסולו מפני שאותו זהב נקרא חציצה, שלא במקום הנחת פה כשר, ופרש הרב ר' יהונתן אפילו מבפנים וכל שכן מבחוץ, ואע''פ שבסמוך הוא אומר בצפהו זהב מבפנים שהוא פסול ואף בצפהו בחוץ אם נשתנה קולו מכמות שהיה, אין הנדון דומה לראיה, שאין אנו פוסלין בצפהו זהב מבפנים או אף מבחוץ אם נשתנה קולו, אלא בשצפהו כלו או רובו, והדין נותן לפסלו אע''פ שאין ממנו במקום הנחת פה, שאין השומע שומע אלא קול פנימי שהוא של זהב ולא בקול שופר שומע אלא של זהב, אבל צפהו האמור כאן שאנו מכשירין אותו אף מבפנים אין צפויו אלא במקום אחד מן השופר, וכל שכן בחוץ שהוא כשר, אלא שיש מי שבא לפסלו מטעם חציצה שהרי אף חלק קטן חוצץ במקום שהוא, ויש מי שכתב שמכיון שהוא מדובק היטב אין בו דין חציצה, ואין דבריו נראין, ומפני זה יש מי שפרש שאף בחלק קטן פסול הוא מבפנים, אבל מבחוץ כשר מבלי שנעיין בהכשרו אם נשתנה קולו אם לאו שאין חשש לשנוי קול מפני חלק קטן שבו, ויש מי שפרש ענין שלא במקום הנחת פה, על דמיון מה שפרשנו בענין מקום הנחת פה, ר''ל כמו שפרשנו בענין מקום הנחת פה שהוסיף זהב זה בשעור השופר סמוך לעובי עגול השופר שמצד הפה הקצר שהרי מטעם חציצה אנו באים לפסלו, כך אנו מפרשים בשלא במקום הנחת פה, שהוסיף זהב זה על שעור השופר בעובי עגול השופר מצד הפה הרחב, לא שנפרשהו על גבי השופר שאם כן היא האמורה בסוף, ר''ל צפהו מבחוץ אם נשתנה קולו וכו', שלא הכשרנוהו אלא בשלא נשתנה, וכל שכן לדעת זה שאין אנו מכשירין אותו מבפנים אף בחלק שבו, שהרי לדעתו הרי הוא האמור בסוף צפהו מבפנים שאנו פוסלין אותו לגמרי, אלא שעל דעת פרושין אלו אין דעתי נוחה בלשון צפהו האמור בראש השמועה, שכל כיוצא בזה אינו נקרא צפוי, אלא אם כן על צד הרחבת הלשון, והר''ם לא הביא כלל ענין שלא במקום הנחת פה, נראה מדבריו שעל גביו הוא בא ללמד וכבר הוא נכלל בענין צפהו מבחוץ.
וענין נתן שופר בתוך שופר שאנו אומרים עליו שאם קול פנימי שמע יצא, רוצים בו כגון שהוציא פי הפנימי לחוץ והניח בו התוקע את פיו ותקע, ואין מדקדקין בהכשרו אם נשתנה קולו מחמת חיצון אם לאו אלא אע''פ שנשתנה קולו מחמת חיצון כשר, שאין אותו צפוי מחובר עמו כדי שנדמהו לצפהו זהב מבחוץ, ואם קול חיצון שמע, ר''ל שהכניס פי הפנימי לפנים ולא הניח פיו אלא על החיצון פסול, ומפרש בתלמוד ירושלמי מפני שבטל הפנימי חללו של החיצון, וכל שכן אם שני הפיות שוות והניח פיו על שתיהן, שהרי קול שני שופרות הוא שומע, ושופר אחד אמר רחמנא וכו', ואף כשהכניס ראש הפנימי לפנים אנו רשאין לפסלו מטעם שופר אחד אמר רחמנא וכו', שהרי קולו עובר תוך שני החללים וישמע את הקול מדבר אליו מבין שניהם, ויש שכתב טעם הפסול מפני שהשופר הפנימי חוצץ בין הקול ובין השופר החיצון שהוא עקר התקיעות, וממה שנראה לפרש כן הוא מה שאמרו בשופר קדוח, שנסתפקו הם בענינו עד שהכשירו אבוה דשמואל כמו שאמרו, שלחו ליה לאבוה דשמואל קדחו בזכרותו ותקע בו מהו שלח להו יצא דמין במינו אינו חוצץ, וכונת בעל השאלה היתה, מפני שדרכו של שופר להיות כעין שופרות הרבה מתוכו זה בתוך זה, ובסבת מים רותחין שהאומן מכניס את השופר לתוכן מסיר את כלם ונשאר העליון כלו חלול, ועכשו שאלו במי שלא הסירן אלא שקדחו במקדח ונשאר מן הקרנים הרכים שבתוך השופר העליון סביבות אותו השופר אם הוא כשופר בתוך שופר אם לאו, והשיב שמין במינו אינו חוצץ, וכבר התירו בירושלמי [ה''ו] גם כן לתקוע בו כמו שאמרו שם, ר' יעקב בר אחא אמר אבא שאול לר' שופר קדוח מהו אמר לו בזה תוקעין ביבנה, ר' אבא בעי לרב, אמר ליה בזה תוקעין בעין בול, נראה מזה שעל ענין חציצה הוא סובב באסור שופר בתוך שופר.
וענין הפכו ותקע בו שאמרו עליו, לא תימא דהפכיה ככתונא אלא שהרחיב את הקצר וקצר את הרחב, ויש שפרשו בו שאם הפכו ככתונת כשר, ומפרשין את השמועה בענין זה, שלא תדון ממה שהקדמנו, ר''ל הפכו ותקע בו לא יצא, שאם הפכו ככתנת יהא פסול, שזה ודאי כשר הוא ואין לך מקום לפסלו, אלא בשהרחיב את הקצר וקצר את הרחב, וטעם פסולו ממה שכתוב [ויקרא כ''ה] והעברת וגו' דרך העברתו, ומסייעין לדבריהם לומר שאלו היתה כונתו לפסול את שהפכו ככתנת היה לו לומר אלא אפילו הרחיב וכו', אלא שלא עלה דעת מפרשים אלו על דעת הגאונים כלל, והפרוש הנכון, לא סוף דבר במה שהקדמנו הפכו ותקע בו לא יצא בשהפכו ככתנת, שפסולו של זה אין אנו צריכין ללמדו מסמך מקראות, שהרי בטל חללו, וכבר אמרו בירושלמי [ה''ז] גרדו כשר הפכו פסול מה ביניהון זה בטל חללו וזה לא בטל חללו, ומאחר שהוא פוסלו מטעם בטל חללו בשהפכו ככתנת הוא בא ללמד, אלא שאנו צריכין לדון פסולו מסמך מקראות ממה שאין סברא פוסלתו הוא בשהרחיב את הקצר וכו', ובירושלמי אמרו על שם [תהלים קי''ח] מן המצר קראתי יה, וכן דעת רוב מפרשים לפסלו בכל ענין שהפכו.
ונשתנה קולו שאנו פוסלין אותו בצפהו מבחוץ הטעם, מפני שאותו צפוי גורם קול זה לא מפני עכירות הקול, שהרי כל הקולות כשרין בשופר כמו שאמרו ז''ל, היה קולו דק או עבה או צרור כשר שכל הקולות כשרין בשופר.
וממה שנשאר עלינו לבאר בענין זה הוא, שכל מיני פסלות שכתבנו אם תקע בהם לא יצא וצריך לחזור ולתקוע. ויש לנו מין אחר בפסולו שאין תוקעין בו לכתחלה ואם תקע יצא והם, שופר של בהמת קרבן, ושופר של ע''ז, ושופר הגזול. ואין הענין בשופר של ע''ז, שאנו אומרים שאם תקע יצא, בע''ז של ישראל, שאין בה מקום פקפוק שאף בדיעבד לא יצא, שהרי ע''ז של ישראל אין לה בטלה ולשריפה היא (ו)עומדת, וכלל מסור בכל התלמוד ע''ז של ישראל כתותי מכתת שעורה, ר''ל כמי שאינה היא, ושופר צריך שעור, ואין דברים הללו אמורים בשל ע''ז, ר''ל להכשירו בדיעבד, אלא בע''ז של גוי.
אמנם ענין שופר של בהמת קרבן יתבאר ענינו ממה שאמרו [כ''ח ע''א] אמר רב יהודה בשופר של עולה (וכו') לא יתקע ואם תקע יצא, בשל שלמים לא יתקע ואם תקע לא יצא, מאי טעמא עולה דבת מעילה היא כיון דמעל בה נפקא לה לחולין שלמים דלאו בני מעילה נינהו איסורא רכיב עליהו, והקשו בגמרא על זה של עולה נמי בעדנא דתקע אכתי לא מעיל וכי קא תקע באסורא קא תקע ותרץ רבא בין של עולה בין שלמים לא יתקע ואם תקע יצא מצות לאו להנות נתנו, זהו לשון הגמרא, וענין שופר של עולה פרושו שתלשו מחיים שאם לאחר מיתה הרי אין מעילה בעורה וקרניה, שהרי הכל לכהנים כמו שאמרו ז''ל במסכת מנחות [פ''ג ע''א], ובגמרא זבחים [פ''ו ע''א] גם כן אמרו ז''ל, נאמר [ויקרא ז'] לו יהיה בעולה ונאמר [שם] לו יהיה באשם מה אשם עצמותיו מותרים אף עולה, אם כן מה שאמרו בשופר של עולה לא יתקע, ר''ל שתלשו מחיים, ואם תמצא לומר לאחר מיתה, דוקא קודם זריקה, ומה שאמר לא יתקע פרושו במזיד, ואם תקע בשוגג יצא, אבל אם תקע במזיד יש מן הגאונים שעלה בדעתו לומר שלא יצא, שהרי אין מעילה במזיד ויש מי שחלק בזה לומר שאף במזיד יצא, ובשל שלמים אף אם תקע לא יצא, ובאר הטעם למה שהוא מחלק בין עולה לשלמים, עולה דבת מעילה כיון דמעל בה, ר''ל שנתחייב בה קרבן, נפקא לה לחולין, ומאחר שיצאה לחולין יצא בשופר שלה, שלמים שלאו בני מעילה נינהו, פרוש שאין קרבן מעילה בקדשים קלים אלא באמורין ולאחר זריקה כמו שהתבאר במקומו [מעילה ז' ע''ב], אסורה רכיב עליה, פירוש שלא יצא לחולין, והואיל וכן אף בדיעבד לא יצא שמאחר שלא יצא לחולין כשהוא תוקע באסור הוא תוקע ותקיעת אסור אין שמה תקיעה, ויש מי שהקשה על זה אף בשל עולה לא יצא, שהרי כלל גדול אמרו [פסחים כ''ו ע''א] קול ומראה וריח אין בהם משום מעילה, ואחר שאין בקול דין מעילה הרי לא יצא לחולין בתקיעה, ואף בשל עולה היה לנו לומר לך שלא יצא, או כלך לדרך זו לומר שאף בשל שלמים יצא, שהרי אין כאן הנאה שיהא בה שום אסור, שאין בקול שום הנאה, שהטעם במה שאמרו בקול שאין בו מעילה הוא מפני שאין בו דין הנאה, ותרצו בזה שאין טעם האסור בכאן מפני הקול, שהרי קול שלו הוא ולא של הקדש, אלא שאנו באים לאסרו מפני חומרת הקדש על צד מה שהוא נהנה מגופו של שופר להנאת קיום המצות, שהרי עדין לא נתברר לנו מצות לאו ליהנות נתנו, אלא שאנו מוחזקין עדין לומר שהנאת קיום מצוה הנאה היא ומעילה יש בה, ואף לדעת הראשון הואיל ואנו מוחזקים עדין לומר מצות להנות נתנו אפשר לומר שאף בקול יש בו מעילה, שלא אמרו אין בו מעילה אלא בקול שאין בו שום הנאה אבל כל זמן שתהא בו הנאה אף הנאת קיום מצוה יש בו מעילה, אלא שאין מקום עתה לדקדוקים הללו אחר שאין דברים הללו עולים לדעת פסק כלל כמו שהקשו בגמרא על טעם זה, של עולה נמי בעדנא דתקע מיהא אכתי לא מעיל, פרוש שאין מעילתה אלא לאחר שתקע שהיא שעת ההנאה, ר''ל הנאת קיום המצוה ואם כן בשעה שתקע באסור תקע, ואע''פ שבענין של אבן או קורה אנו אומרים [מעילה י''ט ע''ב] שמשעת נטילה מעל, אינה ראיה, שבנטילת אבן או קורה הוא מתכון לגזלו מה שאין כן בשופר שאינו מתכוין לגזול בו אלא לצאת בו, ותרץ רבא על דעת פסק שכל שופר של הקדש בין של עולה בין של שלמים לא יתקע לכתחלה ואם תקע בין שוגג בין מזיד יצא, שלא מטעם מעילה אנו באין בהתרן, אלא מפני שאין כאן הנאה, ואע''פ שיש לו הנאה בקיום המצוה, מצות לאו להנות נתנו, כלומר אע''פ שדברים אלו אסורים בהנאה הרי אין לו הנאה מהם שהנאת קיום מצוה אינה נקראת הנאה, אחר שאין הנאה אחרת באה הימנה לגוף, שלא נתנו המצות להיות קיומם הנאה לישראל, אלא שהם תלויות על צוארם והם מוכרחים לעשותם הן שתהא להם הנאה מהם הן שיגיע להם צער בקיומם, זהו העולה מלשון סוגית הגמרא, מעתה תמהתי על דברי הר''ם ז''ל [הל' שופר פ''א ה''ג] שכתב, שופר של עולה לא יתקע ואם תקע יצא שאין בו מעילה, ואדרבה טעם שאין בו מעילה לפי סוגית הגמרא הוא היה הטעם שמתוכו ראוי לומר שאף בדיעבד לא יצא, שמאחר שאין בו מעילה כשהוא תוקע באסור הוא תוקע, ולא נתבררו לי דבריו בזה.
אמם ענין שופר של ע''ז יתבאר ענינו ממה שאמרו, אמר רב יהודה שופר של ע''ז לא יתקע ואם תקע יצא של עיר הנדחת לא יתקע ואם תקע לא יצא מאי טעמא כתותי מכתת שעורה, ואע''פ (שאין) [ש]ע''ז של גוי אסורה בהנאה, הרי אמרו מצות לאו להנות נתנו, ר''ל שאין קיום המצוה הנאה שלא נתנו להנות בהן אלא שעושין אותם כמקימי גזרת המלך, וכבר הוקשה בזה והלא רב יהודה עצמו שהוא בעל שמועות הללו והוא היה אומר בשמועה שלפני זו מצות להנות נתנו, עד שהוציאו רבים משמועה זו רב יהודה והחליפו במקומו רבא, ונראה לתרץ שאע''פ שבענין שופר של עולה היה סובר שהמצות נתנו להנות, מודה הוא בזה שיצא, הואיל ואפשר לבא לידי התר הנאה, ר''ל על ידי בטול, מה שאין כן בקרבן, אלא שמכל מקום על דעת פסק אין אנו צריכין לכל זה, ואף שאי אפשר לבא לידי התר הנאה יצא, שהמצות לאו ליהנות נתנו כמו שבארנו.
וזה הטעם, ר''ל טעם מצות לאו להנות נתנו, הוא הוא שהביאנו בגמרא לדון ממנה הוראה אחרת ממה שראוי לבאר בזה והוא, שהמודר הנאה מחברו מותר לתקוע לו שופר של מצוה, והמודר הנאה משופר מותר לתקוע בו תקיעה של מצוה, ואפילו לכתחלה, שאין מחמירין בנדר כמו שאנו מחמירין בע''ז והקדש, שאע''פ שאנו דנין התרה מטעם מצות לאו להנות נתנו אין מתירין אותו לכתחלה, שחומרת הקדש וע''ז הוא שהביאתו לכך, אבל בענין הדרת הנאה מותר אף לכתחלה, ואע''פ שיש לו הנאה בקיום המצות, אין זו נקראת הנאה אחר שלא תשיגנו בזה שום הנאה אחרת לגופו, שקיום המצוה לא נתנה לו להנאה אלא לקיים מצות מלך אם שיהנה אם שיצטער כמו שבארנו, ואלו היה משיג בזה הנאה אחרת לגופו מלבד הנאת קיום המצוה היינו אוסרין לו אפילו תקיעת שופר מצוה, כמו שאמרו ז''ל המודר הנאה מחברו מזה עליו בימות הגשמים אבל לא בימות החמה והמודר הנאה ממעין טובל טבילת מצוה בימות הגשמים אבל לא בימות החמה, הרי שבימות הגשמים אחר שאין לו בזה הנאת הגוף אע''פ שיש לו הנאה למה שמקיים את המצוה מותר, דמצות לא ליהנות נתנו, אבל בימות החמה שיש בטבילתו הנאה לגופו במה שהוא מקרר את עצמו אסור, אבל שופר שאין בתקיעתו הנאה לגוף אין הנאת קיום המצוה מעכבת תקיעתו למי שמודר הנאה משופר.
אלא שיש לנו לחזור ולדון, שלא אמרו במודר הנאה משופר שמותר לתקוע בשופר של מצוה אלא בשאמר קנם שופר עלי, שעל הנאת שופר הוא מכון והרי לא אסר על עצמו אלא ההנאה ומצות לאו להנות נתנו, אבל אם [אמר] קנם תקיעת שופר עלי אסור, שהרי נדרים חלים על דבר מצוה כברשות, והרי הוא כמי שאומר קנם ישיבת סכה עלי אנו אוסרין לו אף סכה של מצוה, [ויש חולקין לומר שאין הנדר חל על התקיעה שהרי אין בה ממש אבל קונם ישיבת סוכה עלי] מטעם אחר אנו דנין כך והוא שאנו מפרשין דבריו כמי שאומר קנם מקום ישיבת סכה עלי שהוא דבר שיש בו ממש, ואם נפשך לומר כן בשופר לפרש דבריו כאלו הוא אומר מקום תקיעת שופר, אם כן נעשה כאומר קנם שופר שכבר פרשנו בענינו הנאת שופר, ומצות לאו להנות נתנו, ואם לחשך אדם לומר והלא אף סכה ומצה אפשר לפרש דבריו בהנאה גם כן והיה לנו לומר בהם מצות לאו להנות נתנו, סכה ומצה יש בהם הנאה לגוף, סכת מצוה בעמידה לצל, ומצה לאכילה, כך דעת קצת מפרשים, אלא שאין הדברים מחוורין כל הצרך, ובמודר ממעיין גם כן יש לנו לומר בו לפי דעת זה שלא התירו לו בימות הגשמים אלא בשאמר קנם מעיין עלי שלא כיון אלא להנאת מעיין ומצות לאו להנות נתנו אבל אם אמר קנם רחיצה עלי אסור אף בימות הגשמים.
אמנם ענין שופר הגזול לא התבאר מה שכתבנו בו בתלמוד שלנו אלא שבתלמוד ירושלמי [סוכה פ''ג ה''א] אמרוה בפרוש, ר''ל שאם תקע בו יצא, שאין מצותו אלא בשמיעה ואין בקול דין גזל, ואמרו שם גם כן הכל מודים בלולב הגזול שפסול ומה בין שופר ללולב לולב בגופו הוא יוצא ברם הכא בקולו הוא יוצא, כלומר לולב בגוף הדבר שגזל הוא עושה המצוה שופר בקולו הוא יוצא, ומזה כתב הר''ם ז''ל [הל' שופר פ''א ה''ג] שופר הגזול שתקע בו יצא שאין המצוה אלא בשמיעת הקול אעפ''י שלא נגע בו ולא הגביהו השומע ואין בקול דין גזל, ופרוש אע''פ שלא נגע בו, כלומר שלא שנה בו דבר שנאמר בו שקנהו בשנוי מעשה, וזה גם כן הוציא מן הירושלמי, וכבר הזכירו גם כן בירושלמי סמך על זה והוא אמרם שם, יום תרועה כתוב מכל מקום, ויש שכתב שאם עבר וגזלו מותר לצאת בו לכתחלה, ואין הדברים נראין ולעולם לכתחלה אסור שהרי מאוסים הם ואין לו לאדם להתרצות בדבר המכעיס, וכן אין ראוי לעושה מצוה לעשות לה צרה בשעת עשייתה שלא לעשות סנגורו קטגורו, ועל דרך הצחות אמרו ז''ל במדרש רבה [ויקרא ל' ו'] מי שהוא יוצא בלולב הגזול למה הוא דומה ללסטם שהיה יושב בפרשת דרכים והיה מקפח לעוברים ושבים חד זמן עבר עלוי חד לגיון למגבי דימוסיא דההיא מדינתא קדמיה וקפחיה ונסיב כל מאי דהוה בידיה אתצד ההוא לסטא ואתחבש בפילקי שמע ההוא לגיונא ואזל ליה ואמר ליה יהב לי מאי דקפחתני ואנא מליץ עלך זכו קדם מלכא אמר ליה מן כל דקפחית ומן כל מאי דנסיבית לית ליה אלא הדין טפיטא דתחותוי והיא מן דידך אמר ליה הב לי ואנא מליף עלך זכו קדם מלכא אמר ליה נסביה אמר ליה תהא ידע (דאנא) [דאת] עליל מחר קדם מלכא לדינא והוא שאיל לך אית לך בר נש מליף עלך זכו ואת אמר אית לי לגיון פלן מליף עלי זכו והוא משלח וקרי לי ואנא אתי ומליף עלך זכו קדמוי למחר אוקמוה קדם מלכא לדינא שאיל ליה אית לך בר נש מליף עלך זכו אמר ליה אית לי לגיון פלן שלח מלכא לגביה אמר ליה חכים את על הדין ברנש זכו אמר ליה חכים אנא ליה זכו אמר ליה תני אמר ליה חכים אנא דאהדר לי הדין טפיטא מכל דקפחני כד שלחתני למגבי דימוסיא דההיא מדינתא דקם קדמי וקפחני מן כל מאי דהוה לי והדין טפיטא דהוה מן דידי דהשתא אהדר לי מסהיד עלוי התחילו כל העם צווחין אוי לו לזה שנעשה סנגורו קטגורו כך אדם נוטל לולב לזכות בו והוא גזול צווח לפני הקב''ה ואומר גזול אני ומלאכי השרת אומרים אוי לו לזה שנעשה סנגורו קטגורו, ואע''פ שאין דמיון בין שופר ולולב בענין זה כמו שכתבנו, מכל מקום הרי המשל על כל מצוה הבאה בצד עברה, וכבר הורה האיש העושה זאת מעוט כונתו במצוה אחר שאינו חושש לצד עברה, ואין כונת התורה לקיום המצות בעשית העברות, והוא ממין תוכחת הנביא באמרו [מלאכי א'], והבאתם גזול את הפסח ואת החולה וגו', קרא חמס עליהם על שני הדברים, האחת היא בהתרצות אליו על דרך בזיון וכמדת עובד, לא כדרך חבה, אבל לצאת ידי חובה ולפרוק עול מעליו לבד, והוא הביאם את הפסח ואת החולה כאמרו למעלה [שם] מגישים על המזבח לחם מגואל וג' וכי תגישון עור לזבוח וגו', כלומר אתם אומרים בהגישכם עור ופסח שאין רע, ושתצאו גם כן ידי חובה בפסחים כאלו רגליהם רגל ישרה ובעורים כאלו הביטו לראות, וכל זה להעדר הכונה מכם ובלתי צאת המצות מתחת ידכם בנדבת אהבה ובחירת רצון והוא אמרו אחר זה [שם], וארור נוכל ויש בעדרו זכר וגו', וכבר בארו קצת מפרשים במלת נוכל, שהיא אמנם על דמיון [תהלים ט'] בפעל כפיו נוקש רשע, שבאה מלת נוקש אצלם בענין תאר, (ובה) [ובא] בה קמץ קטן בחלוף פתח גדול, היה בראוי אצלם לומר נוקש בפתחות הקוף, בינוני מבנין נפעל שרש יקש מנחי הפ''א יו''ד, ועל זה הדמיון אצלם באה מלת נוכל, כאלו אמר נוכל בפתחות הכ''ף, תאר מבנין נפעל שרשו יכל, ובאורו בעל יכולת, רוצה בזה שאלו יעשו זה מצד עוני והעדר יכולת אין חמס עליהם אין אנוש לשכרם, ואין הקרבן העשיר יותר מרוצה מן הבא בדלות או אף בדלי דלות כמו שנודע, אבל שהם אין הכונה רק מצד היות המצות עליהם חבלות ומשא כבד, יכונו לפרוק משאם לבד, לא לחבת קיום המצוה, ותמשיכם כונתם זאת לתרום מן הרעה על היפה, לפרוע מס המלך מן הזבורית והוא אמרו שיקולל ויתארר בעל היכלת אשר בעדרו זכר ובידו להתנאות בקרבנו ולהדר מנחתו ועל כל זה הוא זובח משחת ליי, וקרא חמס עליהם גם כן על היותם גוזלים וחומסים מתנדבים באשר לא להם, מתרצים בחלב המדכאים ומתיהרים בדם האמללים והוא אמרו, והבאתם גזול ויעד לעושיהם הראוי להם לפי מעשיהם והוא אמרו שם [מלאכי ג'] הנה יום בא בוער כתנור וגו', ולישרים בלבותם אשר אין ברוחם רמיה בעבודתו ית' אבל מחשבתם ומעשיהם כלם נכונים לעבדו באמת ובתמים יעדם גם כן הראוי להם כגמול ידיהם ישיב להם והוא אמרו הנה [שם] וזרחה להם יראי שמי שמש צדקה ומרפא בכנפיה ויצאתם ופשתם כעגלי מרבק ועסותם רשעים כי יהיו אפר תחת כפות רגליכם ביום אשר אני עושה אמר יי צבאות. [חבור התשובה להמאירי — משיב נפש מאמר ב' פ''ה].
-----
כל השופרות כשרים חוץ משל פרה כי למצוה מן המובח' בעינן של איל וכפוף [כ''ו ע''ב] אבל בדעבד כלן כשרים ואפילו פשוטים חוץ משל פרה כך פשוט בר''ה וכן הסכימו רוב הפוסקים וכן כתבו הרמב''ן והראב''ד ולפי התוספות נראה כי חובה בכפופים וראשון נראה עקר והרמב''ם כתב כל השופרות פסולין חוץ משל כבש והשיג עליו הראב''ד וכתב זה הפריז על מדותיו ומ''מ צריך חלול כי של ראם ושל שאר חיות שאינם חלולים פסולים לכ''ע. [רבינו ירוחם נ''ו ח''ב].
-----
כל הקרניים החלולים שזכרותן ניטלת מהם כשרים לתקוע בהם חוץ משל פרה. שופר שקדחו בזכרותו ותקע בו יצא דמין במינו אינו חוצץ. לקח זכרותו לבד ותקע בו לא יצא. ומצוה לתקוע בר''ה בשופר כפוף ובשל איל זכר לעקידה. [אהל מועד שער ר''ה ויוה''כ דרך א'].
-----
ערב ראש השנה יש לאדם להיות בידו שופר כשר. ולמצוה מן המובחר להיות של איל, זכר לאילו של יצחק. ושיזכור הב''ה עקידת יצחק, אבל לעיכובא אם לא מצא של איל אינו מעכב דמשנה היא כל השופרות החלולין כשרין חוץ משל פרה. [צרור החיים הדרך הרביעי סימן א'].
-----
השופר הוא הנעשה מקרני החיות. אבל איזה מן החיות ראוי להעשות מקרנו שופר של ר''ה. כבר נאמר במשנה, כל השופרות כשרים חוץ משל פרה. ונתנו טעם בגמרא לאסור שופר מקרן הפרה משום שאין קטיגור נעשה סניגור. ופירוש זה, שאינו ראוי לעשות מן האויב אוהב, ר''ל אינו ראוי להקדים לפני אלהינו דבר שיהיה בו הזכרת עון, ר''ל מעשה העגל. ומאחר שכונת תקיעת השופר להעלות זכרוננו לפני אבינו שבשמים אינו ראוי שנשים לאמצעי מי שהיה לנו לשטן. אמנם שאר הקרנים בין של יעל או של עז או של איל כשר שיעשה ממנו שופר של ר''ה, אלא שמצוה מן המובחר לתקוע בשופר של איל, לאומרם [ט''ז ע''א] למה תוקעין בר''ה בשופר של איל, אמר הקב''ה תקעו לפני בשופר של איל כדי שאזכור לכם עקידת יצחק, ומעלה אני עליכם כאילו עקדתם עצמכם לפני. [ספר מצות זמניות הלכ' ר''ה שער ראשון].
-----
כתב הרמב''ם ז''ל מצות עשה של תורה לשמוע תקיעת שופר בראש השנה שנ' יום תרועה יהיה לכם. ושופר זה של ראש השנה צריך שיהיה מן הקרנים החלולים אבל הקרנים שאינן חלולין אין שמם שופר אלא קרן אפי' אחר קדיחתם והחלולים אע''פי שנקראים קרן כשהם מחוברים לאחר תיקונם נקראים שופר מגזרת ברוחו שמים שפרה פי' תקן. וי''מ שופר מלשון שפופרת פי' חלול. כתב הרמב''ם ז''ל ושופר שתוקעין בו בין בר''ה בין ביום הכפורים של יובל הוא קרן כבשי' הכפוף ואפשר לומר כי כוונתו בזה שיכוף כל אחד נפשו ויכוין לבו לעשו' רצון יוצרו. וכל השופרות פסולין חוץ משל כבש לפי דעתו והראב''ד ז''ל חולק עליו ואומר כי המצוה בכפופים אבל אם תקע בשל יעלים יצא ואפשר כי דעת הר''מ אינו אלא למעט של פרה אבל של עז ושל תיש כלן בכלל כבש הן וכן של יעלים ובלבד שיהיו כפופין והילכך דיעבד כשרים. וכן נמי כתב הב' ההשלמה והר''י מקור' ז''ל ואע''פי שלא נתפרש בתורה תקיעה בשופר הרי הוא אומר ביובל והעברת שופר תרועה בחודש השביעי בעשור לחדש ומפי השמועה למדו מה תרועת יובל בשופר אף תרועת ראש השנה בשופר. [ארחות חיים הלכ' תקיעת שופר סימן א'].
-----
כל השופרות כשרין חוץ משל פרה שנקרא קרן. [האגודה].
-----
שופר של ראש השנה צריך שיהא ראוי לתקוע בו. ושיתקע התוקע במקום הראוי לתקוע. ובזמן שראוי לתקוע. ושיהא התוקע ראוי לתקוע. ושתהא התקיעה כסדרה והכשרה. שופר הראוי לתקוע שיהא של איל וכפוף זכר לאילו של יצחק וכדי שיכוף לשמים. בד''א לכתחלה אבל יוצאין בשאר מינין ובפשוט חוץ משל פרה שאין קטיגור נעשה סניגור ואינו נקרא גם כן שופר. גזל שופר ותקע בו יצא אפילו לא נתיאשו הבעלים. כל הקולות כשרים בשופר. ניקב וסתמו שלא במינו אפי' אינו מעכב התקיעה וחזר קולו כמו שהיה אם לא נשתייר בו רוב פסול ואם נשתייר בו רוב כשר. סתמו במינו ונשתייר בו רוב אפילו אם מעכב התקיעה שלא חזר קולו כמו שהיה קודם כשר. נסדק לארכו אפי' כל שהוא פסול בד''א שלא דבקו במינו אבל דבקו במינו כשר. איזהו סתום במינו כשסתמו בדבק אבל סתמו בחתיכה אחרת הוא שלא במינו. נסדק כולו אפי' דבקו כגון שחממו ודבק סדקיו זה עם זה פסול. נסדק לרחבו אם נשאר מהסדק לצד פיו שעור תקיעה אפילו מעכב התקיעה כשר ואם לאו פסול בד''א שנסדק רוב רחבו אבל מעוטו הוא כמו נקב וכשר. כמה שעור שופר כדי שיאחזנו בידו ויראה ממנו מעט לכאן ולכאן וזהו שעור ארבע אצבעות בגודל. דבק שברי שופרות ועשה מהם שופר פסול. הפכו ותקע בו לא יצא. הרחיב הקצר וקצר הרחב פסול. היה ארוך וקצרו אם נשאר בו כשעור כשר. הוציא הזכרות ונקבו ועשה ממנו שופר פסול. צפהו במקום הנחת פה ממש כגון בעובי השופר פסול. אבל שלא במקום הנחת פה מבחוץ וסמוך לפה אם נשתנה קולו פסול ואם לאו כשר. הוסיף על עובי השופר כגון בפיו הרחב הרי זה הוסיף עליו כל שהוא ואסור אפילו במינו. צריך התוקע שיגע פיו בפי השופר בשעה שתוקע ואם לאו לא יצא. נפל עליו גל ואי אפשר ליטלו בלא טלטול אסור. וכן אין מוציאין אותו מחוץ לתחום ולא עולין בשבילו באילן ולא רוכבין על גבי בהמה ולא שטין במים להביאו. אע''פ שאין כאן אלא אסור מדבריהם ויש מתירין על ידי כנעני שבות במקום מצוה וחכמי צרפת לא התירו. יכול ליתן לתוכו יין או מים לצחצחו אבל לא מי רגלים אפילו בחול מפני הכבוד.
מקום הראוי לתקוע שישמע התקיעה בלא ערבוב כגון שתקע בבור וכיוצא בו. י''א שהשומע מקצת תקיעה והיא ארוכה ויש באותו מקצת שעור תקיעה יצא. זמן הראוי לתקוע משעת הנץ החמה עד הלילה ואם תקע בעמוד השחר יצא אבל לא בלילה. שמע תשע תקיעות בתשע שעות ביום יצא ואפילו שמעם מתשעה בני אדם ובלבד שיהו זה אחר זה. שבת אינו זמן תקיעה חוץ מן המקדש או בפני ב''ד של עשרים ושלשה אפילו במדינה. אע''פ ששבת אינו זמן תקיעה קטן שלא הגיע לחינוך מותר להתלמד ולתקוע ואפילו לומר לו שיתקע. אבל אם הגיע לחינוך אסור לומר לו ואם תקע מעצמו אין מוחין בידו.
הראוי לתקוע גדול ולא חרש שוטה וקטן. וכן אשה שהרי אינה חייבת וכל שאינו מחוייב בדבר אינו מוציא אחרים ידי חובה. אע''פ שנשים וקטנים פטורים אם רוצים תוקעין ומברכין וכן אחרים אע''פ שיצאו יכולין לתקוע (בהם) [להם]. המודר הנאה מחבירו מותר לתקוע לו תקיעה של מצוה שמצות לאו ליהנות נתנו. צריך שיכוין התוקע להוציא השומע. מי שאינו מתכוין לתקיעה אלא להתלמד אינו מוציא אחרים ידי חובתן. והתוקעין מכוונין להוציא כל מי ששומע קול שופר שמצות צריכות כונה.
סדר התקיעות ''תקיעה ''שברים ''תרועה ''תקיעה שלש פעמים, ואחר כן ''תקיעה ''שברים ''תקיעה שלש פעמים, ואחר כן ''תקיעה ''תרועה ''תקיעה שלש פעמים, שעור תקיעה כתרועה ושעור תרועה כשברים שהם שלשה קולות כמו אנחות וקולות התרועה תכופין ושל שברים הם שלשה כמו מי (שנוגח) [שגונח] בהפסקה וי''א שאפילו הוסיף בשברים כמו ארבעה או חמשה קולות שאין קפידא בדבר ונהגו לעשות שלשה. מי שטעה בקשר''ק ותקע במקום שברים תרועה לא הפסיד התקיעה שהרי שברים ותרועה ממין אחד הם אלא יחזור לתקוע שברים ואחר כן תרועה. אבל אם תקע תקיעה במקום תרועה ועשה כבר שני סימני קשר''ק או אחד כראוי יש לחזור לתקיעה הראשונה של סימן שטעה בה ויתקע שברים ותרועה ותקיעה. ברכות ותקיעות מעכבות זו את זו שאם אינו יודע לברך כל הברכות או לתקוע כל התקיעות לא יצא. יחיד שתקע כבר יכול לתקוע לחברו אבל אם התפלל כבר אינו יכול להוציא לחברו אלא בעשרה. מצוה בתוקעין יותר ממברכין כיצד שתי עיירות באחת יש להם שופר ואינם יודעים להתפלל ובאחרת יודעין להתפלל ואין להם שופר ילך במקום שופר.
מוצאי ר''ה מבדילין כמו במוצאי שבת אלא שאין מברכין על הבשמים ועל הנר. בין ראש השנה ליום הכפורים יאמר בשלש ראשונות זכרנו לחיים קל מלך חפץ בחיים ומי כמוך. ובמקום הקל הקדוש המלך הקדוש. ובהשיבה שופטנו חותם המלך המשפט. ובהודאה וכתוב לחיים טובים כל בני בריתך ובשים שלום ובספר חיים. וכבר כתבתי בהלכות תפלה שאם לא אמר זכרנו ומי כמוך וכתוב לחיים ובספר חיים אין מחזירין אותו ואם לא אמר המלך הקדוש המלך המשפט מחזירין. כי צריך להשים נגדו כבוד הדר מלכותו. ותמיד לעומתו ועצם גדולתו ורוממותו וחמלתו. ויראתו ואהבתו ועבודתו ואמונתו. מכפר חטאות. וסולח עונות. ומוחל זדונות. מכלה הקרץ והחרץ. מלך במשפט יעמיד ארץ. [צידה לדרך מ''ד כ''ה פ''ג].
-----
כל השופרות כשרין חוץ משל פרה מפני שהוא קרן. כתבו בתוס' דהא דלא מפיק נמי של ראם מפני שהוא קרן משום דלא אצטריך למעוטי אלא אותן שהן חלולין אבל אותן שאינם חלולין כגון של ראם ושל צבי לא אצטריך ליה למעוטי דפשיטא דלא מיקרו שופר אלא אותן שהן חלולין מלשון שפופרת. ותדע לך דהא קדחו בזכרותו נמי אי לאו דמין במינו אינו חוצץ הוה פסלי' לי' וזכרותו נמי ודאי אי אפקיה לבר וקדחו ותקע בו לא יצא דלאו שופר הוא. [חידושי הר''ן].
-----
כל השופרות כשרין בדיעבד בין כפופין בין פשוטין חוץ משל פרה שאין קטיגור נעשה סניגור ועוד שאינו נקרא שופר בכל מקום אלא קרן. וה''ה לראם וצבי דודאי פסולין ולא צריך למתיננהו שאינן שופר כלל שאין לשון שופר אלא חלול מלשון שפופרת וכן נמי זכרותו של שופר אם קדחו לא יצא אא''כ קדחו עם השופר כדלקמן [כ''ז ע''ב]. ואע''פי דצפיר אשכחן בדניאל [ח'] דאיקרי קרן ובשום דוכתא לא איקרי שופר אפ''ה לא נפיק מכלל כבשי' כדלקמן. והני פסולין אפילו בדיעבד אבל שאר כלהו כשרין בדיעבד אפילו בפשוטין אלא דלמצוה בעינן שיהו כפופין כדי שיכפפו לבם לתפילה, ולמצוה מן המובחר אין תוקעין אלא בשל איל לזכור עקידת יצחק והרמב''ם ז''ל [כתב] דכולן פסולין בדיעבד חוץ משופר של איל הכפוף, ולא נראו דבריו כלל. ויש מי שנסתפק בקרנים של טמאין אם הם כשרין משום דאמרי' [שבת כ''ח ע''א] לא הוכשרו למלאכת שמים אלא בשל בהמה טהורה או דילמא וכו' ושופר כיון דלזכרון קאתי כלפנים דמי ואני מסופק בענין זה דקרנים סימן טהרה הם לר' יוסי כדאי' בפ' אלו טריפות [חולין נ''ט ע''ב] וסתמא בפ' בא סימן [נדה נ''א ע''ב] כוותיה, מהאי טעמא מכריעין בפ' במה מדליקין [שבת כ''ח ע''ב] דתחש טהור הוא משו' דקרן אחד יש לו במצחו. [חי' הרשב''ץ].
-----
הרמב''ם כתב כל השופרות פסולין חוץ משל כבשים והכל תפשו עליו בזה לשון הטורים. [האגור סימן תתצ''ב].
-----
דכתיב ויהי במשוך היובל. תימה מ''ט לא מייתי מאילו של יצחק דכתיב [בראשית כ''ב י''ג] איל אחר נאחז בסבך בקרניו, וזה שופר דתוקעין בו בר''ה, וילפינן בג''ש די''ה דאיקרי יובל [לקמן ל''ד ע''א]. וי''ל דאיהו שופר בהדיא לא כתיב גבי קרן, דלמא כל השופרות איקרי קרן. [תוספות ישנים].
-----
''שור פר'' (תהלים ס''ט, ל''ב) שהוא מפר — פי' שור הנולד מפר אמיץ בכחו, לפיכך הוא חזק ושמן ומובחר שבשוורים ולא משור זקן שכבר תשש כחו. [הערוך ערך שרגח]. אין קטגור נעשה סניגור — פי' מלשון רכיל. [הערוך ערך קטיגור]. חוטא בל יתנאה — פי' אדם שחטא בל יתנאה. [הערוך ערך חטגח]. והאי דפרה כיון דקאי גילדי גילדי — כב' וג' שופרות דמי. [הערוך ערך גלדגא]. בכרכי הים קורין למעה קשיטה — ''ויתנו לו איש קשיטה אחת'' (איוב מ''ב, י''א) תרג' ויהבו ליה אינש מעה, ואית דאמר מרגליתא ואית דאמר חורפא. [הערוך ערך קשיטא]. תניא אמר רבי כשהלכתי לכרכי הים קורין למכירה — כירה, למאי נפקא מינה — לפרושי ''בקברי אשר כריתי'' (בראשית נ', ה'). [הערוך ערך כרגח]. היו קורין לכלה — נינפי מאי קראה ''יפה נוף משוש כל הארץ'' (תהלים מ''ח, ג') — ''איתי מלבנון כלה'' (שה''ש ד', ח') תרג' אמר ה' במימריה עמי תהא יתבא כנישתא דישראל דדמיא לנמפי דהיא צנועה. [הערוך ערך נמפה]. אמר ריש לקיש כשהלכתי לתחום קן נשריא הון קורין לכלה — נינפי, ולתרנגול — סכוי — ירושלמי בפ' הרואה בגמ' מקום ברומי צווחין לתרנגולא — סכוויא — ''או מי נתן לשכוי בינה'' (איוב ל''ח, ל''ו). [הערוך ערך סכוי].
-----
עולא אמר היינו טעמא דרבנן כדרב חסדא. ותימה, עולא מה בא לתרץ, ואם הוא זה טעמא דרבנן א''כ אמאי לא שנה טעם זה במשנה תורה, שהרי עיקר הטעם הול''ל. וי''ל דתירץ עולא דקסבר דשניהם עיקר הטעם, דמהאי טעמא לא הוו פסלי רבנן דאשתני, ומטעם דמתני' לחוד נמי לא הוי פסלי רבנן, כיון דכל השופרות נקראו קרן, ומהני תרי טעמי יחד סבירא להו לרבנן דפסולי. כיון דלזכרון קאתי וכו'. תימה אפוד וחושן מניחן ועובד בהן לפני ולפנים. וי''ל דהא בבית אתי לזכרון, אבל הזהב לא אתי לזכרון [צ''ע בדיבור זה]. [תוספות ישנים].
-----
חוטא בל יתנאה קאמרי' פי' ושופר נמי בל יתנאה הוא שהרי הוא מראה כחו וחכמתו בתקיעתו שהוא יודע לתוקעו יפה ובחזקה. [תוס' רי''ד].
-----
חדא ועוד קאמר. פי' משום דמיתחזי להו דטעמ' דרבנן דמתני' לאו מעליא הוא דכיון דאשכחן כלהו דאקרו קרן ואקרו שופר ש''מ היינו קרן היינו שופר משום הכי מוספי ואמרי חדא ועוד קאמר. ולא שנים ושלשה שופרות. ולא דמי להמניח שופר בתוך שופר דאמרי' לקמן דאם קול פנימי שמע יצא משום דהכא אין הגלדין זה על גב זה אלא זה אחר זה והקול יוצא דרך כולן. היו קורין לנדה גלמודה מהני לפרושי כי עדת חנף גלמוד דאמרי' בפ' ואלו נאמרין בכל לשון [מ''ב] כל עדה שיש בה חנופה מאוסה כנדה שנא' כי עדת חנף גלמוד. [חידושי הר''ן].
-----
ולא ב' וג' ושפרות. ותימה דקתני לקמן [כ''ז ע''ב] הכניס שופר לתוך שופר אם קול שופר פנימי שמע יצא, ואמאי הא הוי שופר בתוך שופר. וי''ל, כיון דהקול יצא משופר הפנימי ודאי איקרי שפיר שופר אחד, ושופר החיצון אינו לא מעלה ולא מוריד, אבל הכא מן אזלי (גודלן) [גילדן] השופר נעשה, וקרינן ביה ב' וג' שופרות דזה אינו מועיל בלא זה כלום. [תוספות ישנים].
-----
@ כ''ו ע''ב.
קבען פלניא — פי' גזלני פלוני, כדכתיב ''היקבע אדם אלהים''. (מלאכי ג', ח'). [הערוך ערך קבעגב]. לא הוו ידעי רבנן מאי סירוגין — פירשנו בע' חלג. [הערוך ערך סרגגא]. מאי חלגלגות שמעוה לאמתיה דבי רבי דקאמ' לההוא גברא דהוה קא מבדר פרפחיניה עד מתי אתה מפזר חלגלגותיך — פי' בלשון ערבי אלפרפחין ובלעז בורקקלי. [הערוך ערך חלגלגות]. לגלוגות. ס''א חלגלגות — כבר פירשנו בע' ח'. [הערוך ערך לגלוגות]. דהוה קא מבדר פרפחיניה — עיי' בע' חלגלוגות. [הערוך ערך פרפחין]. שמעוה לאמתא דבי ר' דאמרה לחברתה שקיל טאטיתא וטאטי ביתא — פירוש מכבד שמכבדין בו את הבית. [הערוך ערך טא]. שקל יהביך ושדי אגמלאי — כלומר טעונך. [הערוך ערך יהב]. שופר של ראש השנה של יעל פשוט — פי' יעל כשבה נקבה ולעולם הוא פשוט. ובתעניות של זכרים כפופים — פי' של אילים שהן גדולים וכפופין. ''קרנות שן והבנים'' (יחזקאל כ''ז, ט''ו) תרגום קרנין דיעלין, שן דפילין וטווסין. [הערוך ערך יעל].
-----
וממילא הוה ידענא. מתוך שהייתי מעמיק בדברים הייתי מבין מדעתי מה היה אומר. מאי סירוגין. דאמרינן במגילה [י''ז ע''ב]. מאי לגלוגות. דאמרינן פ''ק דיומא גבי זב. כיסתא. תרגום של מספוא [בראשית כ''ד]. [רבינו אברהם מן ההר].
-----
שאלני הרב ר' שאלתיאל. גרסינן בפרק בתרא דנידה (ס''ו ב') מעשה בשפחתו של רבי שטבלה ונמצא עצם בין שיניה, ופרשב''ם שטבלה לטהרות כההיא דשפחתו של רבן גמליאל דפ''ק דנידה (ו' ב'). ומיבעיא ליה אי לבעלה בעיא טבילה לנידותה אי נמי לגבי ישראל הבא עליה אי קאי עלה בכרת או לא. השיבותיו פשיטא לי דדין נידות נוהג בה, לגבי עבד אי נמי לגבי ישראל, כי ישראלית. ולאו דווקא נקט (רבנן) [רבנו] לטהרות. דתניא בפרשת זבה בתורת כהנים (פ' מצורע רפ''ה) ואשה בין גיורת בין שפחה בין משוחררת בין בת ישראל כי תזוב זוב דמה וגו' זבה מחמת עצמה ולא מחמת וולד. ונראה דאע''ג דואשה כי תהיה זבה האמור בנידה מפקי לדרשא אחרת לרבות קטנה [נדה מ''ד ע''א], גלי בזבה וה''ה לנידה. ותו דכל נשיא האידנא ספק זבות נינהו כדאיתא בנידה (ס''ז ב'), והא איתרבאי לזיבה. ותו דזבה בלא נידות לא משכחת ליה וכי איתרבאי לכל (פרשה) [פרטא] האמור בפרשה איתרבאי לספירת ז' נקיים איתרבאי וכתיב ואחר תטהר אחר מעשה תטהר. והא מייתינן בשילהי נידה (שם) לגבי בעלה. וכתיב ואיש כי ישכב את אשה זבה וגו' וכיון דכתיב אשה ממילא איתרבאי שפחה. וא''ת למה לי קרא תיפוק ליה מלה לה מאשה. תריץ כדמשנינן בפ''ק דכריתות (ז' ב') אהא דתנן אלו מביאות קרבן ונאכל המפלת וכו' עד וכן השפחה, ומפ' בגמרא שפחה מנלן דתניא בני ישראל אין לי אלא בני ישראל גיורת ושפחה מניין ת''ל אשה מכל מקום. ובתורת כהנים (ר''פ תזריע) גרסינן שפחה בין משוחררת בין שאינה משוחררת מניין ת''ל אשה. ופריך מאי וכן השפחה, פירוש פשיטא דהא גמרינן לה לה, ומשני סד''א כי אמרינן כל מצוה שהאשה חייבת עבד חייב אשה פטורה עבד פטור הני מילי דבר ששוה באיש ובאשה אבל יולדת דבנשים איתה ובאנשים ליתה אימא לא תתחייב שפחה להכי תנן וכן השפחה. ואומר אני דהוא הדין דהך פירכא ופירוקא שייכא לשנויי נמי אקרא דאשה דאיצטרך לרבויי שפחה. דדכוות' פרכינן בפ''ק דחגיגה (ד' א') אקרא דאת פני האדון כי האי גוונא. ובפ''ק דתמורה (ב' ב') נמי כי האי גוונא אפירכא דקרא דכי יעשו מכל חטאת האדם וגו' אמילתא אחריתי. והוא הדין אריבוייה דזיבה שייך נמי לשנויי הכי, דאיש אינו מטמא מדם היוצא מפי אמה כמו אשה ועוד יש חילוק ביניהן. ומיהו עבד איתרבאי נמי בתורת כהנים (ר''פ זבים) לגבי איש כי יזוב יהיה זבה וגו' כדין ישראל. ואע''ג דלא תפסי בה קידושין שייך בה כרת כדין הבא על הפנויה נידה או על אשת איש נידה. כדתנן בפרק ד' אחין (יבמות ל''ג ב') שנים שקידשו שתי נשים ובשעת כניסתן לחופה החליפו של זה לזה ושל זה לזה חייבין עליה משום אשת איש וכו' עד ואם היו נידות חייבין אף משום נידה. ובכריתות פרק אמרו לו (י''ד א') תנן יש בא ביאה אחת וחייב עליה שש חטאות הבא על בתו ואחותו ואשת אחיו ואשת אחי (אחיו) [אביו] ואשת איש ונידה. ומייתי לה בגמרא באיסור מוסיף הויא ליה נידה מיגו דאיתוסף איסורא לגבי בעלה איתוסף בה נמי איסורא לגבי דידיה. ומינה שמעינן נמי אפנויה, דאיסור אשת איש איסור אחר בפני עצמו הוא, ומשום נידה מיחייב אע''ג דלאו אשתו היא, הילכך גבי שפחה נמי לא שנא. וכלו ברייתות תנן סתמא הבא על הנידה, משמע אפילו פנוייה. ובריש פרק בנות כותים (ל''ב א') ובתורת כהנים (זבים פרשתא ד') מרבי' אפילו בת יום אחד לנידה, ומיהו אין ראייה משום דאיכא למימר לטהרות קאמר, דהא אין ראוייה לביאה, וכן משמע התם (פ' בנות כותים) גבי והטבילוה קודם לאמה. וגם מההיא דפ''ב דע''ז (ל''ו ב') דגזרו הבא על הגויה חייב משום נשג''א נשג''ז אין ראייה, דהתם גזרו אפילו אי לאו נידה היא כי היכי שגזרו משום שפחה ומשום אשת איש אע''ג דליתנהו בה. ובברכות בפרק מי שמתו הלכה בעל קרי בירושלמי (ה''ד) גרסינן בימי ר' יהושע ב''ל בקשו לעקור את הטבילה הזו מפני נשי הגליל שהיו נעקרות, פירוש אטבילות בעלי קריים קאי ולא היו משמשין בעליהן בשביל טורח הטבילה שחרית, אמר להן ר' יהושע ב''ל דבר שהוא גודר את ישראל מן העבירה אתם מבקשין לעקור אותו מהו גודר מן העבירה מעשה בשומר כרמים שבא ליזקק עם אשת איש עד שהן מתקנין היכן הן טובלין עברו עוברין ושבין ובטלה העבירה מעשה באחד שבא ליזקק לשפחתו של ר' אמרה לו אם אין גבירתי טובלת אין אני טובלת אמר לה לא כבהמה את אמרה לו לא שמעת בבא על הבהמה שהוא נסקל שנאמר כל שוכב עם הבהמה וגו'. ואע''ג דמעשה דאשת איש משום טבילה דידיה מייתי שהיו מתקנין אנה יטבול לאחר ביאה מקירויו, מיהו גם היא היה לה לטבול דקאמר האיך הם טובלין. ומעשה בשפחתה של ר' משום טבילה דנידות הוה ואע''ג דאטבילה קרי מייתי לה, אגב גררא מייתי לה דאיכא פרישת עבירה על ידי טבילה. ואע''ג דקאמר לה לא כבהמה את, איהי הות גמרא טפי מיניה וידעה דבעי טבילה ולפי דבריו השיבתו יפה. ובפרק ראוהו ב''ד (כ''ו ב') גרסינן לא הוה ידעי רבנן מאי חלגלוגת וכן סירוגין עד דשמעוה לאמתיה דר' וכו'. ומיניה דר' הות גמרא. ובפרק ואלו מגלחין (י''ז א') דחינן דשמתא דההוא גברא דמחייה לבנו גדול וקא עבר על לפני עור וגו' ואמרי' שפחה של בית ר' לא נהגו חכמים קלות ראש בנידויה שלש שנים. הילכך ראייה היא ונלמוד הימנה דדין טבילה נוהג בה כמו בבת ישראל. וגרסינן בפרק החולץ הלכה המחזיר את גרושתו (מ''ה ב') עבדיה דר' חייא בר אמי אטבליה לההיא גויה לשם אינתתא. פירש רבינו יהודה ב''ר נתן לשם טבילת נידות לבא עליה ולא לשם גירות. אמר רב יוסף יכילנא לאכשורי בה ובברתה דא''ר יוסי מי לא טבלה לנידותה. פירוש אע''ג דלא לשם גירות טבלה, סתם הטובלת מנידות מתנהגת כדת ישראל וסליק לה לשם גירות. אלמא אע''ג דעבד הוה מזדהר מנידות דגויה, אע''ג דגוים לא איתרבו לזיבה וגזירה דרבנן היא, ולשם גירות לא חשש להטביל, ואפ''ה קפיד (בגירותה) [בנידותה] ואי לאו דשם נידות דשפחה קאי עלה בכרת, לא היה מחמיר כאן על עצמו. ואין לדחות דלנקיות בעלמא הוה עביד, דא''כ בהא לא אמר רב דליסלק לה לשם גירות. וגם חקרתי שנזהרות בטבילה. ותו לא מידי. אבי העזרי. [ראבי''ה סימן תתק''נ].
-----
מאי חלגלוגות נפקא מינה לפרושי מאי דאמרי' בפ''ק דיומא [י''ח] דכהן גדול אין מאכילין אותו דברים המביאין לידי טומאה כגון חלגלוגות. [חידושי הר''ן].
-----
והמצוה הק''ע היא שצונו לשמוע קול שופר ביום ראשון מתשרי והוא אמרו יתעלה בו (פינחס כ''ט) יום תרועה יהיה לכם. וכבר התבארו משפטי מצוה זו במסכת ראש השנה (י''ו.:00, כ''ו—ל'.., ל''ב—ל''ד:). והיא אין הנשים חייבות בה (קדושין ל''ג:00, ר''ה ל'.). [ספר המצות לרמב''ם —  עשין ק''ע].
-----
שופר של ראש השנה של יעל, שהוא מין חיה, והוא פשוט, ופיו מצופה זהב משום כבוד יום טוב. ומוקים לה בגמ' [כ''ז ע''א] שלא במקום הנחת פה, כי היכי דלא להוי חציצה בינו ובין שפתיו, ובשל מקדש מיירי. ומשום הכי בעי' פשוט, דמידי דתפלה בעי' פשוט. ושתי חצוצרות משני צדדין, ומשום דבמקדש דרבנן כל השנה בחצוצרות, ושופר מאריך לאחר פיסוק החצוצרות, ותקיעת קול השופר נשמע, להודיע שמצות היום בשופר. ובתענית [ט''ו ע''ב] שנינו שם תקעו בני אהרן תקעו על סוף כל ברכה וברכה, משש מי שענה, שמוסיפין על שמונה עשרה ברכות. והוא איל זכרים שהן אילים והם כפופים, משום דכל מידי דתענית צריך להיות כפוף, כדכתי' הלכוף כאגמון ראשו. ושתי חצוצרות באמצע, שני שופרות היו להם, אחד מכאן [ואחד מכאן], ושתי חצוצרות באמצע, ושופרות מקצרות וחצוצרות מאריכות תקיעתן, להודיע שמצות היום בחצוצרות, דכל מידי דכנופייא בעלמא הוא, הוי בחצוצרות, דכתי' [במדבר י'] והיו לך למקרא העדה. אבל שניהם צריכין, שופר וחצוצרות, דכתי' [תהלים צ''ח] בחצוצרות וקול שופר הריעו לפני המלך יי'. [רבינו יהונתן מלוניל].
-----
של יעל פשוט. פרש''י דיעל זה מן חיה נקבה וקרנותיה פשטו'. ובערוך [ערך יעל] פי' שזה כשבה. אבל פרש''י נראה דכתיב [תהלים ק''ד י''ח] הרים הגבוהים ליעלים סלעים מחסה לשפנים, אלמא מין חיה הם. ועוד האקו ודישן [דברים י''ד ה'] מתרגמינן ויעלא (ואשא) [ורימא]. של יעל פשוטה. דכתיב [איכה ג' מ''א] נשא לבנו אל כפים וגומר. ומיהו אין הלכה כן אלא כר' יודא דאמר בגמ' של אלים כפופים, משום [מלכים א' ט' ג'] והיו עיני וליבי שם כל הימים, דקתני לעיל מצוה בשל ר''ה באלים כדי שיזכור עקידתו של יצחק, ולוי נמי סבר כר' יודא בגמרא, דקאמר ר' יודא מצוה של ר''ה ויוה''כ בכפופים ושל כל השנה בפשוטים. ומיהו נראה דלא פליגי אלא בלהבא, אבל אם תקע בשל פשוט אפי' ר' יודא מודה דיצא, ואיך צריך שוב לחזור ולתקוע, שהרי קתני במתני' כל השופרות כשרים חוץ משל פרה, והכא לא מצינו דפליגי ר' יודא. ועוד דלוי למצוה קאמר. ועוד דפשיטי וכפוף לא כתיבי אלא משום מצוה, דקרא דכתיב והיו עיני וליבי שם כל הימים, וכיון דכל השופרות מיקרי קרן, מאי קפידא איכא היכא דכבר תקע, והשתא ללוי קאמר של ר''ה ושל י''ה בכפופים, דכיון דכל השופרות כשרים ולא בעינן של איל כפוף אלא משום דכתיב והיו עיני ולבי שם, בשלמא של ר''ה דלזכון אתי בעינן כפוף, אלא י''כ דלא תקעי בשופר אלא משום שחרורי עבדים אמאי בעי כפוף. וי''ל דלוי סבר שהשוה ר''ה ליה''כ וכי היכי דבר''ה בעי כפוף ביום הכיפורים נמי בעי כפוף והכי קיימ''ל דבעינן כפוף בר''ה ויוה''כ. [תוספות ישנים].
-----
מתני' שופר של ר''ה של יעל פשוט דמידי דתפילה בעינן פשוטות. פי' יעל אישטיינבו''ק. ופיו מצופה זהב ושתי חצוצרות משני צדדיו שופר מאריך וחצוצרות מקצרות דמצות היום בשופר ולאחר שחצוצרות פוסקות תקיעתן נשמע קול השופר. בתענית, דאמרי' במסכת תענית [ט''ו, ע''ב] תקעו הכהנים תקעו, בשל זכרים אילים שסתמן כפופין ופיהם מצופה כסף ושתי חצוצרות באמצע דשתי שופרות היו להן אחד מיכן ואחד מיכן והן באמצע שופר מקצר וחצוצרות מאריכות שמצות היום בחצוצרות. שוה היובל לר''ה לתקיעה בפשוטין ולברכו', ר' יהודה אומר בר''ה תוקעים בשל זכרים וביובלות בשל יעלים. א''ר לוי מצוה של ר''ה ושל יוה''כ בכפופים דהיינו אילים שסתמן כפופין ושל כל השנה כולה בפשוטין והא אנן תנן שופר של ר''ה [של יעל] פשוט הוא דאמ' כר''י דתנן ר''י אומר בר''ה תוקעין בשל זכרים [כפופין] וביובלות תוקעין בשל יעלים ולימא הלכה כר''י אי אמר הלכה כר''י הוה אמינא אפי' ביובל נמי קמ''ל. [כ''ז, ע''א] רב פפא בר שמואל סבר למיעבד עובדא כי הא מתניתין בחצוצרות ושופר א''ל רבא לא אמרו אלא במקדש אבל בגבולין לא תנ''ה בד''א במקדש אבל בגבולין מקום שיש שופר כגון ר''ה ויובל אין חצוצרות מקום שיש חצוצרות כגון תענית אין שופר. [או''ז הלכ' ר''ה סימן רנ''ח].
-----
שופר שלראש השנה שליעל פשוט, פי' שטנבוק בלע', והיעלים קרניהן פשוטין. ומפרש בירושלמי [פ''ג ה''ג], אמ' ר' יונה כדי שיפשיטו לבם בתפילה. ופיו מצופה זהב, בשלמקדש מיירי. ושתי חצוצרות מן הצדדין, כדי שישימו החביב באמצע. שופר מאריך לאחר שפוסקין החצוצרות תקיעתן נשמע קול תקיעת שופר. ובתעניות שלזכרים, הן אלים, שקרניהן כפופין, שכל אדם יעמוד כפוף לפני הבורא, שמצות היום בחצוצרות, דלכינופיא בעלמ' נינהו, וכל כינופיא בחצוצרות. אמ' ר' לוי מצות ראש השנה ויום הכיפור' בכפופין והתנן שופר שלראש השנה שליעל פשוט, הוא דאמ' כר' יהודה. ולימא הל' כר' יהודה, אי אמ' הלכה כר' יהוד' הוה אמינא אפי' ביובל נמי קמ''ל. [פסקי הרי''ד].
-----
של יעל, חיה טהורה, אקו תרגו' יעל. ופיו מצופה זהב, ולא במקום הנחת פיו ממש, אלא סביב מבחוץ. ושתי חצוצרות ביד שני כהנים וכהן אחד ושופר בידו באמצע, שופר מאריך בקול יותר מחצוצרות, להודיע שמצות היום בשופר. שוה היובל. יום הכיפורים שמגיע בו יובל. לתקיעה, שלש למלכיות שלש לזכרונות שלש לשופרות, ולברכות, תשע ברכות, שלש ראשונות ומלכיות וזכרונות ושופרות, ושלש אחרונות, בשל זכרים, אלים והן כפופין, אפי' ביובל, הילכת' כוותיה, דמותר בשל יעלים, קמ''ל דגם ביום הכיפורים בשל אילים. [ריבב''ן].
-----
שנצטוינו לשמוע קול שופר ביום ראשון של תשרי שהוא ראש השנה, וכדתנן במסכת ראש השנה [ב' ע''א] באחד בתשרי ראש השנה לשנים, שנאמר [במדבר כ''ט] יום תרועה יהיה לכם, ואף על פי שאין כאן זכר לתרועה זו אם בשופר או במצלתים או בכל שאר כלי ניגון מפי השמועה למדו זכרונם לברכה שהיא בשופר, שכמו שמצינו ביובל שנאמר בו שופר [ויקרא כ''ה]. משרשי המצוה לפי שהאדם בעל חומר לא יתעורר לדברים כי אם על יד מעורר כדרך בני אדם בעת מלחמה יריעו אף יצריחו כדי שיתעוררו יפה למלחמה, וגם כן ביום ראש השנה שהוא היום הנועד מקדם לדון בו כל באי עולם, וכמו שאמרו זכרונם לברכה [ר''ה ט''ז ע''א] בראש השנה כל באי העולם עוברין לפני השם כבני מרון, כלומר שהשגחתו על מעשי כל אחד ואחד בפרט, ואם זכיותיו מרובין יצא זכאי ואם עונותיו מרובין בכדי שראוי לחייבו מחייבין אותו למות או לאחת מן הגזירות כפי מה שהוא חייב, על כן צריך כל אחד להעיר טבעו לבקש רחמים על חטאיו מאדון הרחמים, כי אל חנון ורחום הוא נושא עון ופשע וחטאה ונקה לשבים אליו בכל לבם, וקול השופר מעורר הרבה לב כל שומעיו, וכל שכן קול התרועה, כלומר הקול הנשבר. ומלבד ההתעוררות שבו יש לו לאדם זכר בדבר שישבור יצר לבו הרע בתאוות העולם ובחטאים בשומעו קולות נשברים, כי כל אדם כפי מה שיראה בעיניו ובאזניו ישמע יבין לבבו ויבין בדברים, והיינו דאמר רבי יהודה [ר''ה כ''ו ע''ב] בראש השנה תוקעין בשל זכרים, כלומר בקרן הכבשים הכפוף כדי שיזכור האדם בראותו אותו שיכוף לבו לשמים, ורבי לוי פסק הלכה כמותו, ומנהגן של ישראל כן.
מדיני המצוה מה שאמרו זכרונם לברכה [ר''ה כ''ז ע''ב] ששיעור השופר הוא כדי שיאחזנו אדם בידו ויראה לכאן ולכאן, וכל השופרות כשרין חוץ משל פרה מפני שהיא קרן, פירוש כל מה שהוא שופר, כלומר שהוא חלול שלשון השופר הכי משמע לעולם דבר שיש בו חלל כגון השופר של כבש שיש לו חלל שהזכרות בתוכו, וכל שופר בעולם שיש לו חלל כמו שפירשנו כשר לתקוע בו בראש השנה, לאפוקי קרני ראם ושאר חיות שקרניהם אינם נכללין בלשון שופר כלל לפי שאין בהן דבר חלול אלא הזכרות לבד, אבל קרן הפרה אף על פי שהוא בכלל שופר שהרי יש לו נקבות וזכרות אינו כשר מפני שהכתוב כללו עם הפסולין שקראו קרן, וכדכתיב [דברים ל''ג] בכור שורו וגומר וקרני ראם קרניו. נמצא לפי פירושנו זה שכל הקרנות שבעולם פסולין לתקוע בהן בראש השנה חוץ מקרני הכבשים והרחלים וגם התישים ועזים, לפי שלא מצינו בעולם קרנות חלולין חוץ מאלו ושל פרה, כי קרני כל החיות אינן חלולין ונמצא שאינם בכלל לשון שופר שצותנו התורה לתקוע, ושל פרה גם כן כבר הוציאו הכתוב מכלל הכשרים והכניסו עם כלל הפסולים מפני שקראו בשמם. ואל יקשה בעיניך לדברינו אלה שהרי הכתוב קורא שופר התישים בלשון הפסולין כדכתיב [דניאל ח'] והצפיר קרן חזות בין עיניו, שהענין ההוא היה במראה הנבואה והודיע הכתוב שהיה נראה לנביא לרוב תוקף הצפיר כאלו היה לו קרן הפסולין, כלומר שהיה חזק מבלי נקבות, ואין הענין שיכניסנו הכתוב עם הפסולין כלל כי אם בהפך לכל מבין. והארכתי לך בני מעט בכאן לפי שהפירוש הזה נתחדש במשנה זו מזמן קרוב ואשר היו לפנים פירשוה בענין אחר. וכן מענין המצוה מה שאמרו זכרונם לברכה [ר''ה כ''ז ע''ב] שכל הקולות כשרים בשופר, ואמרו גם כן שאם גרדו השופר עד שהעמידו על גלדו כשר, ומה שאמרו זכרונם לברכה [שם כ''ט ע''ב] שיום טוב של ראש השנה שחל בשבת אין תוקעין בו שופר גזירה שמא יטלנו ישראל אחר ויוליכנו ארבע אמות ברשות הרבים ויבא לידי איסור סקילה, ודבר זה לא גזרו אותו חכמים במקום שיש שם בית דין שהוא גדול בחכמה, ודוקא שתוקעין אותו שם בישיבת הבית דין. והרב משה בן מימון זכרונו לברכה כתב [פ''ב משופר ה''ט] שצריך להיות הבית דין סמוך בארץ ישראל ושיהיה בית דין מעולה מאותן שקדשו את החדש. ואני שמעתי שהרב רבי יצחק אלפסי זכרונו לברכה היה תוקע שופר בישיבתו בשבת, ואתה בני אם תזכה תבחר לך הטוב בעיניך.
וכן מענין המצוה מה שאמרו זכרונם לברכה [ר''ה ל''ג ע''ב] שחייב אדם לתקוע בראש השנה שלש תקיעות של שלש שלש, כלומר שלש פעמים תקיעה ותרועה ותקיעה שנמצא שהן שש תקיעות ושלש תרועות, ופירוש תרועה כתרגומו יבבא, וענין יבבא הוא קול שבור כלומר קול יללה. נמצא שהתורה צותה אותנו לעשות בשופר קול הדומה ליללה. ומפני שמקומות העולם חלוקים בענין היללה שבמקום אחד מיללין בגניחות גסות ובמקום אחר בדקות, ובמקום אחר עושין הכל גסות ודקות, נהגו בכל מקום ומקום להיות מתריעין בראש השנה על דרך שהיו מיללין איש איש במקומו, ובכן היו יוצאין ידי חובתן במצוה שהתורה צותה בקול יללה, ובאי זה שיהיה בשום מקום בכך היה יוצא ידי תורה בכל מקום, ואף על פי שבמקומו אין מיללין כן, שהרי קיים כוונת הכתוב ועשה ביום זה יללה בשופר, עד שקם רבי אבהו ולא ישר בעיניו להיות ישראל חלוקים במנהג התרועה זה בכה וזה בכה, שנעשה תורה כשתי תורות, וקבץ כל המנהגים, והתקין שיהו תוקעין בכל המקומות בשוה ולצאת ידי חובה מכלל היללות שנעשות בעולם תיקן לעשות התרועה בשלשה צדדין כעין גניחות גסות, דהיינו שברים, וכעין גניחות דקות, דהיינו שאנו קורין תרועה, ועוד בצד אחר גניחות גסות ודקות כמנהג אחד מהמקומות שעושין הכל כיללותיהם, ונמצא לפי זה שאנו צריכין לתקוע שלש של שלש שלש פעמים שלש. ודין שופר שנסדק לאורכו או לרחבו, וניקב וסתמו במינו או שלא במינו, ודין נותן שופר בתוך שופר, ודין תוקע לתוך הבור והדות, ודין שופר של עבודה זרה ועיר הנדחת, והמודר הנאה מחבירו, ודין נתכוון שומע ולא משמיע, ויתר פרטיה מבוארים במסכת ראש השנה. ונוהגת בכל מקום ובכל זמן בזכרים ולא בנקבות לפי שהיא מכלל המצות שהזמן גרמה שהנשים פטורות. ועובר על זה ולא שמע קול שופר ביום ראש השנה כסדר תקיעות שאמרנו שלש של שלש שלש לכל הפחות ביטל עשה זה, ואם שמען בהפסק ואפילו בכל היום יצא, וכמו שאמרו זכרונם לברכה [ר''ה ל''ד ע''ב] שאם שמע אדם תשע תקיעות המאריכות בתשע שעות ביום ואפילו מתשעה בני אדם יצא, ולמדתי מן החכמים ישמרם אל שצריך מכל מקום שלא לשמוע קול פסול באמצע. [ספר החינוך מצוה ת''ה].
-----
המצוה קנ''ט. שנצטוינו לתקוע בשופר בר''ה [סהמ''צ עשין ק''ע, רמב''ם הלכות שופר פ''א ה''א] שנאמר [במדבר כ''ט א'] יום תרועה יהיה לכם. וענין התקיעה הוא לירא ולהפחיד האויב העומד על ימין האדם לשנותו, כדרך שעושים במלחמה לירא האויבים. גם בו חוזק לב והערה גדולה לעמוד כנגד האויבים ולהתגבר עליהם, ולזה באה גם כן תקיעה זו להכניע אל זר שבלבו של אדם ולעורר האדם שימשול עליו וידרוך על במותי גאותו כמו שבארנו במצות התקיעה בחצוצרות על הקרבנות [מצוה נ''ז] וכדי שיהיה לו פנאי לשום כל זה בלבו באה השביתה ממלאכה ביום זה. והר''ם כתב טעם שביתת יום זה בפ' ל''ב משלישי [צ''ל פמ''ג בח''ג במו''נ] ז''ל ראש השנה יום אחד, מפני שהוא יום תשובה והערת בני אדם משנתם, וכאלו הוא הצעה ופתח ליום הצום, כמו שהוא מפורסם בקבלת האומה מענין עשרת ימים שבין ר''ה ליום הכפורים [ר''ה י''ח ע''א, רמב''ם הל' תשובה פ''ג ה''ד] ע''כ. ולענין תרועה להערה אמר דוד [תהלים פ''ט ט''ז] אשרי העם יודעי תרועה ה' באור פניך יהלכון. ונאמר בהגדה אשרי העם יודעי תרועה, וכי כל עם אינם יודעים לתקוע בכמה קרנות ובכמה סלפידין, אלא יודעי תרועה זה שם המפורש. מבואר מזה שהתרועה היא ההערה לידיעת ה' המפורש, מאשר באה לעמוד נגד הדברים המונעים השגת ה' יתעלה. וירצה לומר יודעי תרועה כונת התרועה. ויורה על זה סוף פסוק ה' באור פניך יהלכון, כלומר שבסבת התרועה יהלכון באור ה', וידוע מה הוא נקרא באור ה', ואפשר לבאר לזאת הכונה ששם ''תרועה'' יאמר על השיר והשבח, כאמרו [איוב ל''ח ז'] ויריעו כל בני אלקים. ואמנם אמרו [תהלים כ''ז ו'] ואזבחה באהלו זבחי תרועה, לפי מה שיש בקרבנות מן ההערה עם התקיעה בהם בחצצרות. ואפשר לבאר שהזביחה היא משל להכנעת וזביחת החמר, כטעם [תהלים נ''א י''ט] זבחי אלקים רוח נשברה, שזה יהיה בהערת התרועה. וזה כדרך מה שאמרו רבותינו [יומא ס''ט ע''א] באנשי כנסת הגדולה דקטלוה ליצרא דעבודה זרה. אמנם ענין התקיעה פשוטה לפניה ופשוטה לאחריה, [ר''ה ל''ד ע''א, רמב''ם פ''ב ה''א] כי כן דרך התוקעים שיעשה תקיעה ארוכה בראשונה לעורר, ובהיותם בעוצם המלחמה יריעו תרועה במרוצה וחוזק, ובהעלותם יתקעו ולא יריעו. ובאה מצות תקיעה שלש של שלש [שם ל''ג ע''ב] שלש לתכלית החוזק וההערה, גם במספר השלשה רמז למה שצריך שיתעורר בו שכל האדם. ובאה המצוה עקר בשופר כפוף של איל, וכבר בארו חכמים [שם כ''ו ע''ב] טעם בכפיפות כדי שיכפפו לבם לאביהם שבשמים, ובשל איל [שם ט''ז ע''א] כדי שיזכור להם עקדתו של יצחק. וזה מבואר הכונה בזכירת אילו של יצחק. ומה שתקנו לומר מלכיות זכרונות ושופרות על סדר התקיעות. [שם ל''ד ע''ב] כבר בארו בו הטעם [ט''ז ע''א וע''ב] מלכיות כדי שתמליכוני עליכם, זכרונות כדי שיעלה זכרונכם לפני לטובה ובמה בשופר. וענין קבלת המלכות הוא הקודם, ואחר הקבלה ההערה השכלית שהיא המביאה הזכרון לפני ה'. ובמה בשופר, רצה לומר כי יגיע האדם אל זה השלמות עם הכנעת החומר בהערה חזקה ובמלחמה עצומה לעמוד כנגד האויב. ובספרי [במדבר פיס' ע''ז] ותקעתם בחצוצרות הרי שופר, והיה לכם לזכרון הרי זכרון, לפני אלקיכם זה מלכות אם כן מה ראו לומר תחלה מלכיות ואחר כך זכרונות ושופרות אלא המליכוהו תחלה ואח''כ בקשו מלפניו כדי שיזכור לכם, ובמה בשופר של חרות, שנאמר [ישעיה כ''ז י''ג] והיה ביום ההוא יתקע בשופר גדול אבל איני יודע מי תוקע, ת''ל [זכריה ט' י''ד] וה' אלוקים בשופר יתקע ה' צבאות יגן עליהם, אבל איני יודע מאין היא תקיעה שנאמר [ישעיה ס''ו ו'] קול שאון מעיר, זה מבואר הכונה במה שכתבנו. אמנם שה' תוקע כבר ידעת שכל הערה ושלמות שכלי בא מאת ה' ית', ותקנו לומר עשרה פסוקים של מלכיות ושל זכרונות ושופרות, רבותינו כתבו בו [ל''ב ע''א] טעם כנגד עשרה הלולים שאמר דוד, או כנגד עשרה מאמרות שבהן נברא העולם, או כנגד עשרת הדברות, ואמרו [שם] אם אמר שלש מכלם יצא. מספר השלש גם כן ידוע. וכבר בארנו זה פעמים רבות. אמנם לפי פסק ההלכה ובאור הר''ם [רמב''ם הל' שופר פ''ג ה''ח] אם אמר ובתורתך כתוב לאמר ואמר פסוק אחד של תורה יצא והוא שמע ישראל, זה מבואר הכונה שהוא עיקר הכל. ובמעט עיון יתבארו לך כל הדברים שנאמרו בזה עם באור מטבע הברכות. ומה שצריך שנבאר, אמרם [ט''ז ע''א], מפני מה תוקעים כשהן יושבין וחוזרין ותוקעין כשהן עומדים כדי לערבב את השטן. וזה שכבר ידעת [ב''ב ט''ו ע''א] שהשטן הוא היצר הרע. ונפל מחלקת בין קצת מן הפוסקים אי זו מן התקיעות למצוה, רצה לומר, למצות היום ואיזו לערבב השטן. ולפי הנראה התקיעה הראשונה היא למצוה והאחרונה לערבב. ואם כן היה מן הראוי שאותה של מצוה תהיה על סדר הברכות. וכן דעת קצת מן הפוסקים שלא נתקנה בימי רבותינו תקיעה מיושב כלל כמו שנבאר בבתים. ויש מי שאומר שהראשונה היא לערבב, מפני שרואה שמקדימים ותוקעים מתערבב. ומי שיבין עקרי הדברים יבין ששניהם כונה אחת והכל למצוה, שההערה שהיא ערבוב השטן היא התחלת המצוה, והשניה היא להערה לענין הערבוב לאיזה ענין הוא, ולכן היא ראויה להיות על סדר הברכות. והשואל לא שאל על אותם של סדר הברכות שכבר אמר ואמרו לפני בר''ה וכו' ואמנם שאל על אותם שמיושב. ובאה התשובה שבאו לערבב השטן כפי המכוון במצוה זו. והפסוק שהוקשה להם איך אפשר שהתקיעה הראשונה באה לערבב, הוקשה להם, מפני שלא הרגישו שזה יהיה כונת המצוה. ונמצא במדרש ששלש תקיעות עתיד הקב''ה לעשות לעתיד לבא. לערבב השטן ולקבץ נדחים, ולהחיות מתים, וזה מבואר הכונה. ובמדרש תלים [שוח''ט מז' מ''ז ב'] ר' יהודה בר נחמן בשם ריש לקיש, כיון שעלה הקב''ה לדין ויושב על כסא לדין, כיון שתוקעין בשופר הוא עולה והופך מדת הדין למדת רחמים. וזה מבואר הכונה. [הבתים — ספר המצוה].
-----
שופר של ראש השנה. שהיו תוקעין במקדש. של יעל. חיה שקורין אשטנבוק וקרניה פשוטין. מצופה זהב. לכבוד ושלא במקום הנחת פה קאמר. בתעניות. שהיו תוקעין בסוף [כל ברכה] משש ברכות, כדאיתא בתענית [ט''ו ע''ב]. בשל זכרים. של אילים זכרים. וכתב רבינו שלמה, זכרים לאו דוקא, והוא הדין לשל רחלים ועזים כפופים, אלא שהכפופין מצויין באילים, וסתם כפופים של אילים וסתם פשוטים של [יעלים]. בחצוצרות. שעל כל צרה צריכים לתקוע בחצוצרות, כדי שיהיו נזכרים לטובה כדכתיב [במדבר י'] על הצר הצורר אתכם ותקעתם בחצוצרות ונזכרתם. שוה היובל. יום הכיפורים של יובל, שהיו תוקעין לשלוח עבדים ולחזרת שדות לבעליהם, אותה תקיעה היא כמו שתוקעין בראש השנה, וכן אותן ברכות שמתפללין בראש השנה מתפללין ביום הכיפורים של יובל. [רבינו אברהם מן ההר].
-----
כתב הרמב''ם ז''ל, מצות עשה של תורה לשמוע תרועת שופר בראש השנה, שנאמר יום תרועה יהיה לכם. ושופר שתוקעין בו, בין בראש השנה בין ביובל, הוא קרן של כבש הכפוף. ואפשר לומר, כי הכונה בזה שיכוף כל אחד נפשו, ויכוין ליבו לעשות רצון יוצרו. וכל השופרות פסולים, חוץ משל כבש. והראב''ד חולק, ואומר כי המצוה כפופין, אבל אם תקע בשל יעלים יצא. [ואפשר] כי דעת הר''מ ז''ל אינו אלא למעט של פרה, אבל של עז ושל תיש כולן בכלל כבש הם. וכן של יעלים. ובלבד שיהיו כפופין. והלכך דיעבד כשרין. וכן כתב הבעל ההשלמה ז''ל, וה''ר יצחק ז''ל. [כל בו הלכ' ראש השנה סימן ס''ד].
-----
שופר של ראש השנה של יעל פירש''י של חי' אישטנבו''ך ובערוך פירש כשבה (קטנה) [נקבה] ודרך קרנה להיות פשוט. ושני חצוצרות משני הצדדין שופר מאריך וחצוצרות מקצרות. [כ''ז ע''א] במה דברים אמורים במקדש, אבל בגבולין מקום שיש שופר אין חצוצרות, מקום חצוצרות אין שופר. [כ''ו ע''ב] שוה יובל לר''ה לתקיעה ולברכות. רבי יהודה אומר בראש השנה של זכרים כפופים וביובל של יעלים. אמר ר' לוי הלכה של ר''ה ויהכ''פ בכפופים. ופי' ר''י דוקא לכתחילה פליגי אבל דיעבד בין של זכר בין של יעל, ואם לא מצא יביא של שעיר עזים ובלבד שיהא כפוף. [האגודה].
-----
שופר של ראש השנה של (יובל) [יעל] פשוט. פי' רש''י ז''ל (דיובל) [דיעל] היינו חיה שנקראת בוקשטיאן. ושל זכרי' היינו של איל כדמתרגמינן איל דיכרא ואי נמי יובל דאקרי דיכרא כדאמרי' לעיל בגמרא ומנלן דהאי יובלא לישנא דדיכרא הוא. אבל הרב בעל הערוך ז''ל פי' דיעל היינו כשבה נקבה. ומשמע לי שהזקיקו לומ' כן מדתנן בסיפא ובתענית בשל זכרים כפופים מכלל דריש' דתנן יעל היינו כשבה נקבה. ונראין דברי רש''י ז''ל דמתרגמינן ואקו ודישון ויעלא ורימא. וכתיב הרים הגבוהים ליעלים. אלמא יעל מין חיה הוא. ועוד מדאמרי' בירושלמי עליה דר' יהודא דאמר בר''ה תוקעין בשל זכרים וביובל בשל יעלים דהיינו טעמא משום דתקנו את המצוי למצוי כלומר זכרים שמצויין לראש השנה שהוא מצוי ושאינו מצוי דהיינו יעל ליובל שאינו מצוי. ואם איתא דיובל כשבה נקבה היא הרי הוא מצוי, ומיהו יעל פשוט וזכרים כפופים לאו דוקא דת''ק ור' יהודא לא פליגו אלא אי כל דאכיף אינש עדיף או כל מה דפשיט אינש טפי עדיף ולרבנן דאית להו דכמה דפשיט אינש טפי עדיף מה לי יעל פשוט מה לי שאר חיות שקרניהן פשוטים. וכן נמי לר' יהודא דס''ל דכמה דאכיף אינש טפי עדיף מה לי זכרים כפופים דהיינו אילים ומה לי שאר בהמות שקרניהן כפופים אלא ודאי לת''ק יעל לאו דוקא ולר' יהודא נמי בשל זכרים נמי לאו דוקא אלא הוא הדין בכל שאר קרני הבהמות הכפופין וכל חד וחד אורחא דמלתא נקט. ואיפסקא הלכתא בגמרא בר''ה כר' יהודא וכדאמרינן א''ר לוי שופר של ר''ה ושל יוה''כ בכפופים. מיהו איכא לעיוני אי בעינן כפופין לעכובין או למצוה בלחוד שיש מי שאומר דכי היכי דת''ק דמתני' דלעיל ור' יוסי פליגי לעכובא דת''ק ס''ל דכל השופרות כשרין חוץ משל פרה כלומר דשל פרה אפילו בדיעבד פסול הכי נמי פליגי בהך מתני' ת''ק ור' יהודה דת''ק ס''ל דשופר של ראש השנה דוקא פשוט אבל כפופין אפי' דיעבד פסילי ור''י ס''ל דכפופין דוקא אבל פשוטין אפילו דיעבד פסילי ולפי''ז כיון דאיפסקא הלכתא כר' יהודה נקיטי דמצות ר''ה בכפופין אבל בפשוטין לא יצא. וזהו דעת הר''מ במז''ל והוא מוסיף עוד לומר שלא כל הכפופים הוכשרו אלא של זכרים בלבד דהיינו אילים כפשטי' דמתני' שכן כתב בפ''א מהלכות שופר ושופר שתוקעין בו בין בר''ה בין ביובל הוא קרן הכבשים הכפוף וכל השופרות פסולין חוץ מקרן הכבש ע''כ. ודבריו תמוהין חדא דהא כתיבנא לעיל דלר' יהודה זכרים כפופים לא דוקא דהוא הדין לשאר הכפופים. ועוד דבכפופים נמי משמע דלאו לעכב קאמר אלא למצוה דאי לעכב פליגי היכי מסתים ר' מתני' ותני (של) שופר של ראש השנה של יעל פשוט דמשמע דר' יוסי ות''ק דידיה מודו הו''ל למתניה בלישני' דפלוגת' ולמימר ואחרי' אומרי' שופר של ר''ה של יעל פשוט. ועוד דעכובא מנא לן הא בקרא לא כתיב ביה פשוט ולא כפוף אלא תעבירו שופר הוא דכתיב וכלהו אקרו שופר ור' יהודה נמי היכי אמר דשל ראש השנה לא מכשרינן ביובל ושל יובל לא מכשרינן בר''ה והא שופר בר''ה מיובל גמרינן ליה. אלא ודאי הא פלוגתא לא שייכא כלל בפלוגתייהו דת''ק ור' יוסי דאינהו פליגי לעכב אבל הני תנאי למצוה הוא דפליגי דת''ק סבר דשופר של ר''ה למצוה של יעל פשוט דכמה דפשיט אינש טפי עדיף ובתעניות בשל זכרים כפופים למיעבד הכירא בין תעניות לראש השנה. ור' יהודה סבר דשל ראש השנה מצוה בכפופין משום דכל מה דכאיף אינש טפי עדיף ושל יובלו' כיון דלחירות קא אתי בשל יעלים דכל כמה דפשיט טפי עדיף ותדע לך דלמצוה קא אמרינן מדא''ר לוי בגמ' מצות שופר של ר''ה ושל יוה''כ בכפופים אלמא כולה מלתא למצוה קא אמרי' ולא לעכובא.
הלכך כיון דקיימ''ל כר' יהודא נקיטי' דשופר של ר''ה מצותו בכפופין. ונמצינו למדין שלשה דינין בשופר דדיעבד כל השופרות כשרין חוץ משל פרה דאפי' דיעבד פסול וא''צ לומר אותן קרנים שכולן זכרות שהן פסולין דלאו שופר מיקרו אלא קרן. ולמצוה בעינן כפופין והיינו דתנן בראש השנה תוקעין בשל זכרים. ומיהו כל הכפופין כשרין וכמו שכתבנו למעלה. אבל למצוה מן המובחר בעי' של איל וכדאמר ר' אבהו לעיל [ט''ז] למה תוקעין בשופר של איל וכמו שכתבתי שם בס''ד. וליכא למימר דשל זכרים דקאמר ר' יהודא היינו של איל בלבד משום עקידת יצחק בן אברהם דאי הכי כי קאמרינן בגמרא מר סבר דהיינו ר' יהודא כל דכאיף אינש טפי עדיף טפי הוה לן למימר דר' יהודא סבר דשל איל טפי עדיף משום עקידת יצחק בן אברהם אלא ודאי כדאמרן.
ומיהו אע''ג דמסקי' דכל השופרות כשרין חוץ משל פרה אפשר דדוקא בטהורין אבל בטמאין לא דהא אמרינן בפרק במה מדליקין [כ''ח] לא הוכשרו למלאכת שמים אלא של בהמה טהורה בלבד ושופר מלאכת שמים היא דהא אמרינן לעיל דכיון דלזכרון קא אתי כלפנים דמי. ומיהו לאו ראיה גמורה היא דהתם בפ' במה מדליקין משמע דמשכן גופיה לא גמרי מההיא דלא הוכשרו למלאכת שמים דהא אמרינן בההיא שמעתא מאי הוי עלה דתחש וכדאיתא התם ולפיכך הדבר צריך עיון. [חידושי הר''ן].
-----
שופר של ראש השנה פיו מצופה זהב, ושתי חצוצרות משני צדדין, ושופר מאריך וחצוצרות מקצרות, שמצות היום בשופר. בד''א במקדש, אבל בגבולין מקום שיש שופר אין חצוצרות, חצוצרות אין שופר. מאי קראה בחצוצרות וקול שופר הריעו לפני המלך י''י, לפני המלך י''י הוא דבעינן חצוצרות וקול שופר, אבל בעלמא לא. [המאורות].
-----
משני צדדין דשלשה המהלכין בדרך גדול באמצע כדאיתא בפ' אמר להם הממונה [דף ל''ז]. [חידושי הר''ן].
-----
במקדש היו תוקעין בשופר שהיה פיו מצופה זהב מבחוץ ושתי חצוצרו' משני צדדין שופר מאריך וחצוצרות מקצרות שמצות היום בשופר, ואע''ג דתרי קלי מתרי גברי היכא דחביבה ליה משתמעי, להכרא בעלמא הוא דעבדי הכי בד''א במקדש אבל במדינה מקום שיש שופר בר''ה ותענית שגוזרין על הצבור בשביל צרה שלא תבא על הצבור אין חצוצרות שנא' בחצוצרו' וקול שופר הריעו לפני המלך ה' דווקא אבל בעלמא לא בעינן חצוצרות. האידנא דאמרינן זה היום תחלת מעשיך אתיא כר' אליעזר. [חי' הרשב''ץ].
-----
בימי התעניות האלו זועקין בתפלות ובתחנונים, ומריעים בחצוצרות בלבד. ואם היו במקדש מריעין בחצוצרות ובשופר, השופר מקצר וחצוצרות מאריכות, שמצות היום בחצוצרות, ואין תוקעין בחצוצרות ובשופר כאחד אלא במקדש, שנאמר בחצוצרות וקול שופר הריעו לפני המלך ה', לר''ם. יש מי שאמר שבתעניות שהיו מתענין על הצרות היו מריעין בשופרות אם ירצו, ולא אמרו מקום שיש חצוצרות אין שופר אלא שאין תוקעין בשופר עם חצוצרות, אבל תוקעין בשופר בלא חצוצרות. והראב''ד כתב שלא היו תוקעין בתעניות אלא בחצוצרות בלבד, ומה שאמרו מתריעין בתעניות אחרונות של גשמים בשופרות כמו שיתבאר, תרועה זו לא היתה בתוך הברכות כי התקיעה שבתוך הברכות היתה בחצוצרות, והתקיעה שהיו מתריעין בשופרות היתה אחר התפלה כדי להזכיר איל של יצחק, ומדברי הר''ם שהתרועה שהיתה בשופרות לא היתה אלא במקדש. ודעת הראב''ד נראה לנו עיקר. [הבתים — שערי תענית שער ראשון].
-----
והמצוה הקל''ז היא שצונו לתקוע בשופר בעשירי מתשרי משנה זו ולקרא בכל ארצותינו דרור לעבדים ולצאת כל עבד עברי לחרות בלי פדיון ביום הזה כלומר העשירי מתשרי. והוא אמרו ית' (בהר ט') והעברת שופר תרועה בחדש השביעי בעשור לחדש ביום הכיפורים תעבירו שופר בכל ארצכם ואמר וקראתם דרור בארץ לכל יושביה. הנה התבאר (מתני' ר''ה כ''ו:) ששוה היובל לראש השנה לתקיעה ולברכות. וכבר התבארו משפטי תקיעות שופר בראש השנה במסכת ראש השנה (עמ''ע ק''ע וש''נ). וידוע שהתקיעה הזאת ביובל אמנם היא לפרסם החרות ושהוא מין מן ההכרזה והוא אמרו וקראתם דרור. ואין ענינה ענין תקיעת ראש השנה כי היא זכרון לפני י''י (אמור כ''ג) וזו להוציא את העבדים כמו שבארנו. [ספר המצות לרמב''ם — עשין קל''ז].
-----
שווה היובל לראש השנה. יובל הוא יום הכפורים של שנת יובל, דכתי' [ויקרא כ''ה] תעבירו שופר בכל ארצכם וקראתם דרור בארץ לכל יושביה. לתקיעה שמצותו בשופר פשוט, ואע''ג דתקיעה זו לאו לתפלה ולא לזכרון, אלא לסימן שלוח עבדים והשמטת מכירת שדות, אפי' הכי כראש השנה בעי מיעבדה, וגמרי' לה בג''ש בפרק בתרא [ל''ג ע''ב] מבחדש השביעי שיהיו כל תקיעות חדש השביעי זו כזו. לברכות, דבעי מימר תשע ברכות (של) [ב]יום הכפורים (ו)של יובל. ור' יהודה סבי' ליה דבראש השנה נמי צריך לתקוע בכפופין, דהא יום הדין הוא, וכתעניות דמי, שהם עת צרה. וביובלות בשל יעלים, בפשוטין, דהא אינן אלא לשמחה, לשלוח עבדים ושדות שחוזרות לבעליהן. [רבינו יהונתן מלוניל].
-----
בירושלמי פרק ראוהו בית דין בגמרא דשוה היובל לראש השנה כו' תני בשם ר' נחמיה [משלי ל''א] היתה כאניות סוחר ממרחק תביא לחמה דברי תורה עניים במקומן ועשירים הם במקום אחר. [ראבי''ה שו''ת סימן קנ''א].
-----
ועוד גרסינן בירושלמי תני בשם רבי נחמיה היתה כאניות סוחר [ממרחק תביא לחמה] דברי תורה עניים במקומם ועשירים במקום אחר. [ראבי''ה סימן תקל''ב].
-----
לתקוע בשופר בעשירי שהוא יום הכפורים, שנאמר [ויקרא כ''ה] והעברת שופר תרועה וגו' ביום הכפורים תעבירו שופר בכל ארצכם וגו' וקראתם דרור וגומר. וידוע שמצות התקיעה ביום זה היא לפרסם חירות כל עבד עברי שיצא בן חורין בלי דמים, ואין עניינה כענין תקיעת השופר בראש השנה, שהתקיעה ההיא אנו עושים לקבוע מחשבתנו על ענין עקידת יצחק ונצייר בנפשינו לעשות גם בנו כמוהו לאהבת יי, ומתוך כך תעלה זכרוננו לפני יי לטוב, כלומר שנהיה זכאים לפניו, וזאת התקיעה של יובל היא לפרסם החירות, כמו שאמרנו. משרשי המצוה לפי שידוע כי קול השופר תעורר לב בני אדם אם לשלום ואם למלחמה, וענין שלוח העבד שעבד את אדוניו זמן רב הוא קשה מאד בעיני אדוניו, על כן לעורר לב הבריות על הענין ולחזק נפשם ולהזהירם על המצוה בשומעם את קול השופר בראותם כי דבר השוה הוא בכל הארץ ושהכל עושים כן נצטוינו על זה, שאין דבר שיחזק לבות בני אדם כמו מעשה הרבים, וכמאמר החכם צער רבים נחמה, גם העבד בעצמו מתעורר לצאת ככל העבדים מתחת ידי רבו אשר אהב בשמעו קול השופר, ומתוך כך המצוה מתקיימת לשוב הכל ברשות אדון הכל. דיני המצוה כגון באי זה שופר תוקעין ביום זה ואי זו ברכה מברכין בו. וכבר אמרו זכרונם לברכה דרך כלל במסכת ראש השנה [כ''ו ע''ב], שוה היובל לראש השנה לתקיעה ולברכות. ובמצות שופר דראש השנה בסדר פנחס נדבר בו קצת בעזרת השם כמנהגנו. ומכל מקום אף על פי שאמרו זכרונם לברכה ששוין הן חלוק קצת יש ביניהם, דבראש השנה שחל להיות בשבת לא היו תוקעין אלא בבית דין, וביובל תוקע כל יחיד ויחיד כל זמן שבית דין יושבין בין בפני בית דין בין שלא בפניהם. וכן מדיני המצוה מה שאמרו זכרונם לברכה [ר''ה ח' ע''ב] כי מראש השנה ועד יום הכפורים היו העבדים אוכלין ושותין ושמחין בבית אדונם, לא נפטרין לבתיהם ולא האדון משתעבד בהם כיון שהגיע יום הכפורים תקעו בית דין בשופר נפטרין לבתיהם, וכמו כן שדות חוזרות לבעליהן. ורבים מפרטי דיני יובל בערכין, ודיני שופר במסכת ראש השנה. ונוהגת מצוה זו בארץ ישראל בזמן שהיובל נוהג, והרי כתבתי לך בסמוך אי זה זמן היובל נוהג, ושמצות היובל מסורה לבית דין. ואם עברו בית דין על זה ולא תקעו בשופר, אף על פי שנשתלחו העבדים והוחזרו השדות לבעליהן מבלי תקיעה, בטלו מצות עשה זה. [ספר החינוך מצוה של''א].
-----
שוה היובל לראש השנה לתקיעות ולברכות. שופר של ראש השנה ושל יום הכפורים בכפופין. פירש הראב''ד [בהשגות על הרמב''ם הלכ' שופר פ''א ה''א] למצוה, אבל אם תקע בשל יעלים יצא. ובהשלמה פירש דאפשר דאפילו לעיכובא קאמר, וכן דעת הר''ם [שם]. [המאורות].
-----
המצוה קל''א. [סהמ''צ לר''מ עשין קל''ז רמב''ם הל' שמיטה ויובל פ''י] לשון הר''מ צוינו לתקוע שופר בעשירי מתשרי מזאת השנה ולקרא דרור בכל הארץ לעבדים, וכן להוציא כל עבד לחרות בעשירי בתשרי, והוא אמרו יתעלה [ויקרא כ''ה ט'] והעברת שופר תרועה בחדש השביעי וגו' ביום הכפורים תעבירו שופר בכל ארצכם. ואומר [שם שם י'] וקראתם דרור בארץ לכל יושביה. וכבר נתבאר [כ''ו ע''ב] שהיובל שוה לר''ה לתקיעות שופר ולברכות. וכבר נתבארו משפטי מצוה זו כלומר תקיעת שופר בר''ה במס' ר''ה [ל''ג ע''ב והלאה], וידוע בזאת התקיעה ביובל אמנם הוא לפרסם הדבר, ושהוא מין מן ההכרזה. והוא אמרו וקראתם דרור בארץ, ואין ענינה כענין תקיעת שופר ראש השנה כי אותה [תקיעה] היא זכרון לפני ה' [ויקרא כ''ג כ''ד] וזאת להוציא העבדים [שבת קל''א ע''ב] כאשר בארנו. [הבתים — ספר המצוה].
-----
נהגו לתקוע מוצאי יוה''ך בשופר תקיע' ושברי' ותרועה ותקיע' זכר ליוה''ך של יובל דכיון דאין אנו יודעין אי זו שנה היא יובל נהגו לתקוע בכל שנה ושנה כן מצאתי בתשובה לרבי' האיי גאון ז''ל ויש מקומות שאין תוקעין אותה אלא לאחר תפלת ערבית והבדלה, ונראה לפי שתקיעת שופר שבות היא ואסור לאדם לעשות מלאכה עד שיבדיל משום הכי תוקעין עד שמבדילין ואנו מנהגנו כאן לתקוע קודם תפלת ערבית דכיון דזכר ליוה''ך של יובל הוא קצת מצוה יש בדבר, ואין לחוש להבדלה וכמו שאנו מדליקין קודם הבדלה משום דצורך הבדלה לברך בורא מאורי האש וטוב היה להנהיג שיאמר התוקע שיתקע קוד' המבדיל בין קדש לחול בלא ברכה ובהכי סגי לפי מה שנראה בפרק שואל [שבת ק''נ ע''ב] מפי' רש''י ז''ל. [חי' הרשב''ץ].
-----
שאילתא דמחייבין דבית ישראל למיתקע בחצוצרתא בחד בתשרי דכתיב בחדש השביעי וגו' אע''ג דכתיב תקעו בחודש שופר וכתיב והיה במשוך בקרן היובל ותנן שופר של ראש השנה של יעל ופשוט (כמן) [כיון] דקיימא כרבי יהודה דתנן ר' יהודה אומר בראש השנה תוקעין בשל דכרין וביובל בשל יעלין הלכך בשל דיכרין עבדינן [שבת ל''ו. סוכה ל''ד.] אמר רב חסדא הני תלת מילי אישתנו משחרב בית המקדש ואילך שיפורא חצוצרתא. [שאילתות פרשת וזאת הברכה שאילתא קע''א].
-----
ר' יהודה אומר בר''ה בשל זכרים וביובלות בשל יעלים. תימה דמשמע לר' יהודה לית ליה שיוה''כ [שוה] ליובל מג''ש, וא''כ דתקעי בשופר בר''ה מנליה, דלקמן [ל''ד ע''א] מפיק ליה מג''ש דר''ה ליוכ''פ. וי''ל, דמפיק ליה [תהלים פ''א ד'] מתקעו בחודש שופר. וגם תנא אחרינא איתא דנפיק ליה מהאי קראי. ומיהו קשה דע''כ האי תנא דמכילתא אית ליה לג''ש, דקא חשיב ג' תקיעות בר''ה, ויליף חדא מינייהו [ויקרא כ''ה] מוהעברת שופר בכל ארצכם, דכתיב גבי יום כפורים. ועוד דתלמודא קאמר לקמן [שם] מנא לן דאין תוקעין בלילה דכתיב ביום, דמשמע ביום ולא בלילה, והאי ביום כתיב גבי יובל, ואי לית ליה ג''ש מנלי' דאין תוקעין בלילה. וי''ל בעלמא אית ליה ג''ש, אבל טעמא דר''ה מסברא דכמה דכייף איניש עדיף טפי שוהא יום הדין, ולהזכיר עקידה של יצחק, אבל שופר של יובל אינו כי אם לשילוח עבדים, ואין לחוש אלא שיהא שם שופר עליו. [תוספות ישנים].
-----
ותנן בפ' ראוהו כל השופרות כשירין חוץ משל פרה מיהו מצוה בשל איל כדאמר בפ''א דראש השנה (דף ט''ז) למה תוקעין בשופר של איל כדי שיזכור עקידת יצחק. וקיימא לן כר' יהודה דאמר בר''ה בשל זכרים כפופים דכמה דכייף איניש טפי עדיף. בפסיקת' אמר ר' תחליפא קיסריא בכל הקרבנות כתיב והקרבתם וכאן כתיב ועשיתם אמר הקב''ה מכיון שנכנסתם לפני בדין ביום הזה ויצאתם בדימוס מעלה אני עליכם כאלו היום בראתי אתכם בריה חדשה. בשו''ט במזמור פ''א תקעו בחדש שופר רבנן אמרין חדשו מעשיכם ואני מכפר כל עונותיכם. נשאת עון עמך כסית כל חטאתם סלה. אמר ר' ברכיה בר' אבא ואמרי לה ר' ברכיה בשם ר' אבא חדשו מעשיכם מה השופר הזה תוקע מזה ומוציא מזה כך כביכול כל הקטיגורי' אערבב אם יקטרגו אני מכניס בזו ומוציא בזו. [הרוקח סימן ר''ג].
-----
כתוב בתשובות. וששאלתם השופר שהוא של תייש כשר לתקוע בו או לא כך ראינו אם אין לו שופר של איל ויש לו שופר של תייש מותר לתקוע בו לכתחילה וכשר ויוצא בו אבל אם יש לו שופר של איל תוקע בשל איל דתנן ר' יהודה אומר בר''ה תוקעין בשל זכרים כפופין ומאי משמע דהאי זכרים אילים דכתיב והיה במשוך בקרן היובל ומתרג' דכרייא. ושופר הקנוי מן העכו''ם כשר אנוס וגזול פסול וכן הורו רבותי הגאונים ע''כ. ומפרש בירושלמי בפ' לולב הגזול [הלכה א'] כשגזל שופר משופה הוא דאסור אבל גזל קרן ושיפהו דמים הוא חייב לו כשר. וירושלמי פ' ראוהו ב''ד [לפנינו ליתא] כמה יהא שופר פי' רשב''ג כדי שיאחזנו בידו ויראה לכאן ולכאן במשהו וכמה תהא אחיזת יד טפח. [או''ז הלכ' ר''ה סימן רע''ד].
-----
וביובל בשל יעלים. משום כיון דלחירו' תקעינן כל כמה דפשיט טפי עדיף. ואע''ג דגמרי' ג''כ ר''ה מיובל ס''ל לר' יהודא דהני מילי בדאורייתא אבל הני מילי דלמצוה בעלמא נינהו ליכא למידק בהו ג''ש אלא כל חד וחד כי היכי דמיחזי דמעלו טפי ובתעניות דשתיק מניה ר' יהודה נ''ל דמודה בהו לת''ק דבשל זכרים כפופים משום דר' יהודא הא ס''ל דכמה דאכיף אינש טפי עדיף וכיון שכן בתעניות נמי כפופין עדיפי טפי מאי אמרת למיעבד הכירא בתעניות. ליתא דבשלמא לת''ק דאמר שוה יובל לר''ה שפיר איכא למיעבד היכרא בתעניות אבל לר' יהודא דאמר בר''ה בשל זכרים וביובל בשל יעלים בהי מינייהו דעבדת בתעניות הא דמי או לר''ה או ליובל הלכך לר' יהודא כיון דלא מצי למיעבד היכרא בתעניו' שביק להו אדינייהו בכפופין דהא איהו ס''ל דכמה דאכיף אינש טפי עדיף. ות''ק דאמר שוה היובל לר''ה איכא למימר דלאו משום ג''ש קאמר דהני מילי דלמצוה בעלמא נינהו ליכא למידק בהו ג''ש וכמו שפירשתי לר' יהודא אלא היינו טעמא משום דס''ל לת''ק דבר''ה כמה דפשיט אינש טפי עדיף כ''ש ביובל דכמה דפשיט אינש טפי עדיף. ומיהו לא משמע לי הכא דאם כן ר' לוי דאמר בגמרא מצוה של ר''ה ושל יוה''כ בכפופין דאמר כמאן וכמו שאכתוב עליה בגמ' בס''ד. אלא ודאי טעמי' דת''ק משום ג''ש דס''ל דכיון דגמרינן ג''ש בכל מילי נמי אית לן לדמויינהו. ור' יהודה סבר דג''ש לא מהניא אלא בדאוריית' אבל במילי דמדרבנן נינהו לסימנא בעלמא לא. [חידושי הר''ן].
-----
א''ר לוי מצות שופר של ראש השנה ושל יום הכיפורים דהוא יובל, בשל זכרים כפופים. פירוש בשל איל כפוף, דקיימא לן כרבי יהודה [ד]אומר בראש השנה תוקעין בשל זכרים כפופים ביובלות של יעלים פשוטים, (דהא) [ובהא] אין הלכה כר' יהודה אלא ביובל נמי בשל איל כפוף. ולהכי בעינן כפוף, דכמה [ד]כייף איניש יצריה טפי מעלי. ובמקדש [כ''ז.] ב' חצוצרות משני צדדין שופר מאריך וחצוצרות מקצרין שמצות היום בשופר. ואמר ריב''ל מאי קראה, בחצוצרות וקול שופר הריעו לפני המלך י''י, לפני המלך י''י הוא דבעינן חצוצרות אבל בעלמא לא. [ראב''ן].
-----
שופר של ראש השנה, ושל יום הכפורים, של שנת יובל, בכפופין. דסבירא ליה לר' לוי [כר'] יהודה, דבראש השנה תוקעין בכפופין, וסבי' ליה כרבנן דגמרי' יובל מראש השנה, הילכך תרויהו כפופין בעי'. [רבינו יהונתן מלוניל].
-----
אמ' ר' לוי מצות שופר של ראש השנה ושל יום הכפורים בכפופין. והא [ד]תנן כל השופרות כשרים חוץ משל פרה. ההיא לעכובא, אבל למצוה בכפופין. אי נמי, הא דקתני כל השופרות כשרין בשל עז ושל כבש, שהן כפופין קא', חוץ משל פרה אע''פ שהוא כפוף, ולעולם הא דאמר ר' לוי בכפופין אפי' לעכובא קא', והלכתא כר' לוי. [השלמה].
-----
אם אין לו שופר של איל ויש לו שופר של תייש, מותר לתקוע בו לכתחילה. שופר הגזול פסול. ואם גזל קרן ושיפהו, דמים הוא חייב לו וכשר. [פסקי או''ז].
-----
אמר ר' לוי מצוה בשופר בכפופים. הגהה. דכי כייף איניש בצלותיה טפי עדיף. לשון רש''י. [ספר נייר הלכ' שופר ותפילה].
-----
א''ר לוי וכו', ושל יום הכיפורים. של יובל בשל זכרים כפופים. איכא מאן דמפרש והא דתנן כל השופרות כשרים חוץ משל פרה, התם לעיכובא, דדיעבד כולם כשרים חוץ משל פרה, והא דלוי איירי למצוה דלכתחלה בעינן כפופים. ופירש כפופים. קרן כבשים שהוא כפוף. ולשון הראב''ד בהגהותיו, דמצוה בכפופים, ואם תקע בשל יעלים יצא. ורבינו שלמה כתב, והשתא כר' לוי נהגינן בראש השנה, וכר' אבהו דאמר בפ''ק למה תוקעין בשופר של איל. וגריס רבינו שלמה במילתא דלוי, ושל כל השנה בפשוטים. ופירש של כל השנה כגון תעניות, דכר' יהודה סבירא ליה נמי בתענית. [משמע] דטעמיה דר' יהודה ומיהו... ע''כ. כלומר כשם שראש השנה בכפוף סבירא [ליה דיוה''כ נמי] בכפוף, והואיל וראש השנה בכפוף יום הכיפורים של יובל נמי בכפוף. דסבירא ליה דהיקישא דתנא דמתניתין דתני שיוה היובל לראש השנה, כדחזינן בפרקין דלקמן, מה ת''ל בחדש השביעי, שיהיו כל תקיעות חדש [השביעי] זו כזו. דמשום היקישא דרבנן, דסבירא להו דראש השנה בפשוט. קאמר של [יוה''כ] בפשוט. ולוי אית ליה ההיא היקישא כרבנן [ור' אבהו לית] ליה. והרי''ף לא הביא במילתיה דר' לוי אלא של ראש השנה ושל יום הכיפורים. וכן הר''ם לא כתב בהלכות שופר של תענית אם הוא כפוף או פשוט, והוא תימה. ופסק בראש השנה כלוי ודעתו דלוי לעיכובא קאמר, ודחה מתניתין דכל השופרות כשרין וכו'. שכתב בהלכות שופר [פ''א ה''א]. ושופר שתוקעין בו בין בראש השנה בין ביובל הוא קרן הכבשים הכפוף וכל השופרות פסולין חוץ מקרן הכבש ע''כ. וכן נראה דעת הרי''ף שהביא בפ''ק הא דר' אבהו למה תוקעין בשופר של איל אמר הקב''ה תקעו לפני בשופר של איל וכו', והביא הא דלוי, דאלמא הכי הילכתא. וכך קבלו ר' אבהו ולוי, והילכתא כותייהו. ומסתברא דמתניתין דתני כל השופרות כשרים חוץ משל פרה, מדין תורה קאמר שכולם נקראו שופר חוץ מזה. ובאו לוי ור' אבהו למימר שחכמים פסלום כולם, חוץ מקרן הכבש כדי שיזכור השם לנו עקידת יצחק. ואפשר שדעת הר''ם וגם [הרי''ף] דכי אמרינן בשל זכרים כפופים הוא לעיכובא, כלומר אבל בפשוט לא. וכי אמרינן בשל יעל פשוט, ר''ל וכל שכן כפוף. ומפני זה לא הוצרך לפרש בשופר של תענית אם הוא כפוף או פשוט, שהכל כשר. ורבינו שלמה פירש במשנה איפכא, שכתב במשנה דמ''ד ר''ה בפשוטין סבירא ליה דכמה דפשיט טפי עדיף, להרבות בתפלה [להזכר] לטוב. הילכך בראש השנה דתפלה הוא וזכרון צריך פשוט, אבל תעניות שהשופר אינו אלא לכנופיא בכפופין סגי. וגבי מילתיה דלוי דאמר בראש השנה בשל זכרים כפופים פירוש דסבירא ליה דכמה דכייף שופר טפי עדיף להזכר לטובה בתקיעות. ושל כל השנה בפשוטים, דגבי תעניות דמאן דפשיט איניש רישיה בתפלתו כלפי מעלה טפי עדיף. דכתיב [תהלים קכ''ג] אליך נשאתי את עיני היושבי בשמים. שופר נמי כמה דפשיט עדיף [טפי]. [רבינו אברהם מן ההר].
-----
אמר ר' לוי מצוה של ראש השנה ושל יוה''כ בכפופין וכו'. יש מי שהקשה ר' לוי דאמ' כמאן. ולדידי לא קשיא דר' לוי ס''ל כר' יהודא בר''ה דכמה דאכיף אינש טפי עדיף ומשום הכי אמר דמצוה של ר''ה בכפופין דמסתבר ליה טעמיה דר' יהודה בהא וס''ל כרבנן דאמרינן דאפילו במידי דמדרבנן בעלמא ניהו ולמצוה מדמי' יובל לר''ה דמסתבר ליה טעמייהו דרבנן בהא ומשו''ה אמר דכיון דשל ר''ה בכפופין של יובל נמי בכפופין. וכי תימא כיון דודאי ביוה''כ דלחירות הוא כמה דפשיט טפי עדיף אדמקיש יוה''כ לר''ה לכפופים אדרבא ליקש ר''ה ליוה''כ לפשוטין דהכי מעלי טפי דהא שופר בר''ה מיובל הוא דגמרינן ליה. איכא למימר דלהא מלתא דמו[י] יובל לר''ה עדיף משום דתדיר. ועוד דטפי מעלי סימנא דמיכף ר''ה כדי שיכוף אדם לבו מסימנא דמיפשט ביובל דחירות ממילא אתא הלכך מיגמר יוה''כ מר''ה עדיף טפי דיוה''כ נמי למנין תרועות מר''ה גמר כדאמרי' בפ' בתרא דמכילתין [ל''ד] מנין ליתן את האמור של זה בזה ואת האמור של זה בזה. ודקאמר ר' לוי דשל שאר ימות השנה בפשוטין בין כר' יהודא בין כרבנן אתיא דתרווייהו ס''ל דאי אפשר למעבד היכרא בתעניות עבדינן דרבנן דמשוו יובל ור''ה לפשוטין הא עבדי היכרא בתעניות בפשוטין (כר') [ור'] יהודא דלא עביד היכרא בתעניות היינו משום דלא אפשר ליה וכמו שכתבתי במשנתינו ומשו''ה ר' לוי דמשוה יום הכפורים לראש השנה בכפופין עביד היכרא בשאר ימות השנה ועביד בפשוטין כנ''ל. [חידושי הר''ן].
-----
@ כ''ז ע''א.
ופיו מצופה זהב. ורמינהי ציפהו זהב במקום הנחת פיו פסול שלא במקום הנחת פיו כשר. אמ' רב פפא כי תנן נמי מתני' שלא במקום הנחת פיו תנן. [פיס'. ושתי חצוצרות מן הצדדים]. ותרי קלי מי משתמעי, והתניא זכור ושמור בדיבור אחד נאמרו, מה שאין הפה יכול לדבר ואין האוזן יכול לשמוע. ומהדר, תרי קלי מחד גברא לא משתמעי, תרי קלי מתרי גברי משתמעי. פי', אם שם אדם בפיו שופר וחצוצרת, ותקע בשתיהן, אין אדם מבין ממנו לא קול שופר ולא קול חצוצרת, אבל מתרי גברי [משתמעי] שזה תוקע [בשופר] וזה תוקע בחצוצרת, אם רוצה ליתן דעתו לשמוע קול השופר אין קול חצוצרת מבלבלו או אם רוצה לשמוע קול החצוצרת אין קול השופר מבלבלו. אבל אם רוצה לשמוע ולכוין דעתו בשתיהן אינו יכול כדבענן למימר לקמן [ל''ד ע''ב]. ומתרי גברי מי משתמעי, והתניא בתורה אחד קורא ואחד מתרג', ובלבד שלא יהיו שנים קורין ושנים מתרגמין, הא לא דמיא אלא לסיפא בהלל ובמגילה אפי' עשרה קורין, אלמא כיון דחביבא עליה יהיב דעתיה ושמע, הכא נמי יהיב דעתיה ושמע. [פסקי הרי''ד].
-----
במקום הנחת פיו פסול. שהזהב מפסיק בין הפה והשופר והתוקע [אין] פיו נוגע בשופר. יכולה לשמוע. שתי קולות כאחד ובמקומות הרבה שמעו. לכך מאריך. תירוצא הוא. כלומר מפני זה מאריך בשופר כדי שיהא נשמע סוף תקיעה. וכגון שהאריך בסוף כדי שיעור תקיעה, כדמפרש לקמן. לתרתי. תחילת התקיעה במקום תקיעה ראשונה, וסוף תקיעה במקום שניה, דהא האריך בה שיעור שתי תקיעות. פיטס. חבית גדולה. בתחלת תקיעתא. אי [תקע לתוך הדות]. התורה חסה. נפקא לן מבית המנוגע, דכתיב ופינו את הבית, והדר וראהו [הכהן], בתורת כהנים [פ' מצורע]. אם כבר חסה תורה על כלי הבית, שהוא ממון הקל, קל וחומר על ממון החמור. כי הא מתניתא. לתקוע בשופר וחצוצרות. מקום שיש שופר. בראש השנה. מקום שיש חצוצרות. בתעניות. אין שופר. אית דמפרש אינו חייב לתקוע, אבל אי בעי תקע בשופר, כדאמרינן בתענית פ''ק [י''ד ע''א] בשופרות כולי עלמא לא פליגי דקרויה תרועה, כמו שביארנו בסדר תעניות כיצד. וכך הנהיג וכו'. בסדר תעניות כיצד [ט''ו ע''ב] גרסינן במשנה, מעשה בימי ר' חלפתא ור' חנינא וכו' וכשבא דבר אצל חכמים וכו'. ומהנהו עובדי קאמרינן הכא וכך הנהיג ר' חלפתא וכך הנהיג ר' חנינא וכו'. ושם ביארנו יפה מאי קא עבדי אינהו ומאי אהדרו להו רבנן לדעת הר''ם ולדעת שאר המפרשים. [רבינו אברהם מן ההר].
-----
ותרי קלא מי מישתמעי והתניא זכור ושמור כו'. פי' היכא דאיכא תרי קלי חד מבלבל חברי' ואין אדם מבין אפי' א' מהם גם הנה נמי זה תוקע בשופר וזה תוקע בחצוצרות אין אדם מבין לא קול השופר ולא קול החצוצרות. ומתרץ אלא תרי קלי מחד גברא לא מישתמעי תרי קלי מתרי גברא משתמעי, פי' אימתי אמרי' דתרי קלי לא משתמעי ולא חד מנייהו שזה מבלבל את זה הני מילי מחד גברא כגון אם שם האדם בפיו שופר וחצוצרות ותקע בשתיהן אין אדם מבין ממנו לא קול שופר ולא קול חצוצרות שזה מבלבל את זה ואין זה יכול לעשות אלא הבורא לבדו שאמר זכור ושמור בדיבור אחד אבל תרי קלי מתרי גברי משתמעי אם זה תוקע בשופר וזה בחצוצרות אם רוצה ליתן דעתו לשמוע קול השופר אין קול החצוצרות מבלבלו או אם רוצה לשמוע קול החצוצרות אין קול השופר מבלבלו אבל אם רוצה לשמוע ולכוין בשניהם אינו יכול שעל דבר זה נאמר ואין האוזן יכולה לשמוע שני דברים כאחת כ''א מפי הגבורה כגון אם תקעו שני בני אדם בשני שופרות זה עשה תקיעה וזה עשה תרועה ביחד לא יצא ידי שניהם שאין בו כח להבין שני קולות ביחד כדפרישית בפ''ק במה''ק. ומקשה מתרי גברי מי משתמעי והתניא ובלבד שלא יהו שנים קורין, פי' אם קורין שנים בתורה ביחד לא יצא השומע מהם מפני שהקול זה מבלבל את חבירו. ומהדר הא לא דמיא אלא לסיפא בהלל ומגלה אפילו עשרה קורין אלמא כיון דחביב עלי' יהיב דעתי' ושמע ה''נ כיון דחביב עלי' יהיב דעתי' ושמע, פי' (מאי) במידי דלא חביבא לי' כגון קריאת התורה שהיא תדירה לא שמע אינש מתרי גברי אבל מגלה והלל ושופר דאתי' לפרקים חביבי לי' ויהיב דעתי ושמע אפילו מתרי גברי אבל מיהו לא שמע מתרי גברי אלא חד קלא ולא תרי קלא. [תוס' רי''ד].
-----
דבור רביעי, זכור את יום השבת וגו' כי ששת ימים וגו', על כן ברך ה' את יום השבת ויקדשהו [שמות כ' ח'—י''א], ובדברות שניות נאמר [דברים ה' י''ג—ט''ו] שמור את יום השבת וגו' כאשר צוך וגו', למען ינוח וגו' וזכרת כי עבד וגו' ויציאך ה' אלקיך וגו' על כן צוך ה' אלקיך לעשות את יום השבת. ענין הזכירה בארה הקבלה [תו''כ בחוקותי פ''א ה''ג. רמב''ם פכ''ט מהל' שבת ה''א ועי' מ''מ שם] שהיא מצות עשה לקדש השבת בדברים כמו שנתבאר במקומו [מצות עשה קמ''ח], ובארה הקבלה האמתית [מכילתא יתרו פ''ז, ר''ה כ''ז ע''א, תנחומא יתרו י''א] שזכור ושמור בדבור אחד נאמרו מה שאין הפה יכולה לדבר ואין האוזן יכולה לשמוע, ונקבל מאמר רבותינו, ונאמין זה כמו שנאמין המופתים כי קול הדבור שנאמין אנחנו שהיה במעמד הר סיני היה בדרך מופת קול נברא בלתי כלי דבור, כמו שהעיד הכתוב [דברים ד' י''ב] קול דברים אתם שומעים ותמונה אינ(י)כם רואים זולתי קול. ובא בלשון ''זכירה'' לזכירת דברים כמו שבאה הקבלה האמתית כי הדבור מעורר השכל להתבונן בענינו. ובא בלשון שמירה לחייב הנשים שהנשים אינן חייבות במצות עשה שהזמן גרמא וחייבות בכל מצות לא תעשה. ומלת השמירה ענינו אזהרה כלומר השמר שלא תעבור על זה. ואעפ''י שהענין מצות עשה בא בלשון שמירה לחייב הנשים, מאשר השבת רצה לומר אמונת החדוש, שהוא יסוד אמונתנו שוה לאנשים ולנשים. והמבואר אצלי גם כן כי הזכירה נאמרת לפי דברי הפילוסופים על מה שכבר שכח, ויונח ג''כ בלשון על הזכירה בפה להערת הענין. ובדרך זה בארו רבותינו זכור את אשר עשה לך עמלק זכור בפה ואל תשכח בלב. ויהיה עולה לשתי כונות להיות ענין השבת שמור בלב ולחייב הנשים כדרך שבארנו. וכן נראה דעת רבותינו בספרא פרשת אם בחקתי [תו''כ בחוקותי פ''א ה''ג] זכור את יום השבת יכול בלבך כשהוא אומר שמור הרי שמירת הלב אמור הא מה אני מקיים זכור שתהא שונה בפיך. וכבד גדלו הפילוסופים הזכרונות שמירה מופסקת, הכונה בו כי זכירת הדברים היא שמירה מופסקת והשמירה זכרונות מרובם ובדרך זה יתבאר מאמר רבותינו כמו שבארנו. ומפני שמצוה זו רצה לומר, מצות שבת היא יסוד התורה לפי שבאה לאמת אמונת החדוש שהוא יסוד הכל, נצטוינו בה בלשון זכירה ושמירה לכונה שאמרנו. ולרוב מעלת היום ושהכונה להגדילו לטעם שאמרנו נאסרה בו כל מלאכה ובא ענש גדול בעשיית המלאכה. ובא זה הדבור בעשרת הדברים אחר הדבורים הקודמים שבאו לאמת מציאות האלקות, לפי שזכירת השבת, רצה לומר אמונת החדוש, הוא יסוד מה לאמתת מציאות האלקות כמו שבארנו בעמוד החדוש. וגם הוא יסוד כל התורה להאמין שהתורה מן השמים, ולהאמין בהשגחה וגמול וענש, כי מי שיאמין בחדוש יאמין כל זה. ולזאת הכונה אמרו כל המקיים את השבת כאלו קיים כל התורה כלה וכל המבטל את השבת כאלו בטל כל התורה כלה. הנה לפי מה שבארנו נראה כונת רבותינו שלהעמיד על כונה אחת וענין אחד דברות ראשונות עם האחרונות אמרו שזכור ושמור בדבור אחד נאמרו. ושאלני אחד מן החברים מפני מה דקדקו בשנוי שיש בין מלת זכור ובין מלת שמור, ולא דברו בשאר שנויים שיש בעשרת הדברות, ואמרתי לו כי זכור ושמור יראו בשני הפכים שהשמירה תחייב הנשים ולשון הזכירה פוטר הנשים, והוצרך לומר בדבור אחד נאמרו לכונה שבארנו, אמנם שאר הענינים באור לכונה אחת. ואין ספק שהדברות האחרונות שמעו ישראל מפי משה יורה אמרו [דברים ה' י''ט] כאשר צוך ה' אלקיך ואמרו [שם שם י''ד] את הדברים האלה דבר ה' אל כל קהלכם, והמספר הדברים לפעמים ירחיב בענין הדברים מה שהבין הוא מלשון המדבר לא יבינוהו אחרים בלתי הרחבה ולפי זה הדרך יתבאר השנוי שיש בלשון בין שתי הדברות. וכל מצות תורתנו נתבאר בהם התועלת לגוף ולנפש, רצה לומר כי המצות אשר יראה עקרם לשמירת הגוף במעט עיון יתבאר בהן התועלת הנפשי, וכן המצות אשר יראה עקרן לנפש, במעט עיון יתבאר ג''כ תועלת גופני, ולפי זה הדרך באה מצות ענין ''השבת'' כי גם אם עקר ענין השבת לתועלת נפשי לאמונת החדוש, יש בענין המצוה תועלת גופני, כאשר ישבות יום אחד מן השבוע וינוחו עבדיו ובהמתיו. ולפיכך נאמר בדברות אחרונות [דברים שם] למען ינוח עבדך וגו' ובדברות ראשונות הזכיר מה שהוא עקר מצות השבת, והוא אמרו [שמות כ' י''א] כי ששת ימים עשה ה' את וגו', וזה נכלל בדברות אחרונות באמרו שבת לה' אלקיך. גם כן ענין שבת לה' אלקיך, שבא לבאר שהשביתה היא לתועלת נפשי להאמנת החדוש. ולהתבונן בחכמות נרמז זה ג''כ בדברות ראשונות באמרו על כן ברך ה' את יום השבת ויקדשהו. אמרו רבותינו [מכילתא יתרו פ''ז, בר''ר פי''א ב', פסיק''ר פכ''ג] ברכו באור פנים, ואור פנים היא ההשגה השכלית, והיא ברכת ה' השלימה. ואמרו [דברים שם ט''ו] וזכרת כי עבד היית, שב אל מנוחת העבד או אל ענין השבת, וזהו אמרו על כן צוך ה' אלקיך לעשות את יום השבת, הכונה בו למען תדע כי ה' הוציאך ביד חזקה, ותאמין השגחת ה' (צוך ה') אלקיך לעשות את יום השבת. על כן צוך לעשות כן ביום השבת, והטעם למנוחת העבד. וי''א כי העבד לא ינוח הנה ה' הוציאך מעבדות וצוך למען תזכור כי היית עבד, ע''כ [אבע''ז דברים שם י''ד]. בכלל מצוה זו כל המצות שבאו בענין המועדות, לאמת אמונת ההשגחה אשר תתחזק ותתאמת עם אמונת החדוש כמו שבארנו. [הבתים — ספר המצוה].
-----
לכך מאריך בשופר. נ''ל דלא מפרשינן שופר מאריך השתא כדמפרשינן ליה בסיפא דשמעתין דכיון דהשתא אתינן לה משום דשמע סוף תקיעה בלא תחילת תקיעה יצא על כרחין כי תנן שופר מאריך היינו שהיה מאריך בסוף כל קול וקול מקולות הסימן תקיעה ותרועה ותקיעה כשיעור דלא משמע ודאי דאפילו השתא הוה סבירא לן דמי שלא שמע מכל הסימן כלום אלא סוף פשוט' אחרונה שיצא ידי חובת כל הסימן אלא על כרחין כדאמרן. אבל במסקנא דמסקי' דתרי קלי הכי משתמע וכי תנן שופר מאריך היינו לידע שמצות היום בשופר ודאי שלא היה מאריך אלא בסוף הסימן דלידע שמצות היום בשופר בהכי סגי. [חידושי הר''ן].
-----
וממילא שמע תחילת תקיעה בלא סוף תקיעה יצא. כתב רש''י ז''ל דמשום דבעא לאותובי אתרווייהו דייק הך דיוקא ותמהני דהא בלאו האי טעמא נמי צריכה ליה האי דיוקא דאם איתא דמעלי טפי סוף תקיעה מתחילת התקיעה לא פריך מידי דדלמא היינו טעמא דאין בידו אלא אחד משום דנהי דשמע סוף תקיעה בלא תחילת תקיעה יצא שמע תחילת תקיעה בלא סוף תקיעה לא יצא ולפיכך איני מבין דבריו בזה. אלא א''כ הוא מפרש אין בידו אלא אחת כדברי המפרשים דהיינו תקיעה שתקע לפני התרועה אבל אותה תקיעה שניה לא עלתה לו לכלום משום דאיהו סבר לאפסוקי דתסלק ליה בתרתי ולית לה הפסק הלכך לא רישא אית לה סופה ולא סופה אית לה רישא והביא ראיה לדין זה מן הירוש' דגרסי' התם תקע בראשונה ומשך בשניה כשתים אין בידו אלא אחת ר' אבא בר זמינא בשם ר' זעירא אפילו אחת אין בידו למה רישא גבי סיפא מצטרף וסיפא גבי רישא מצטרף לא רישא אית לה סופה ולא סיפא אית לה רישא. והיינו נמי דקתני תקע בראשונה דאי לא למה ליה לאדכורי כלל הכא תקיעה ראשונה אלא ודאי לומר שאין בידו אלא אותה תקיעה שתקע בראשונה. והקשו על זה למאן דאמר מצות אין צריכות כוונה למה לא תעלה לו אותה תקיעה משום אחת מיהת דהיינו שתעלה לפשוטה שלאחר הסימן דאטו מי גרע מן התוקע לשיר דיצא. ולמאן דאמר נמי מצות צריכות כוונה בדין הוא דיצא דהכא כונת מצוה איכא ועדיף טפי מתוקע לשיר. ועוד דאם איתא דלא עלתה לו אותה התקיעה לכלום אפילו אותה התקיעה הראשונה לא תעלה לו דהא איפסקא לה אותה התקיעה פסולה בין תרועה לתקיעה שיחזור ויתקע עכשיו כדמשמע בפרקין דלקמן גבי דר' אבהו דחיישינן להפסק שבין תרועה לתקיעה ושבין תקיעה לתרועה כדאמרינן וקא אתו שברי' ומפסקי בין תקיעה לתרועה וקא אתיא תרועה ומפסקי בין שברים לתקיעה ומיהו בהא איכא למימר דהתם לכתחילה קא אמרינן כלומר היכי אתקין ר' אבהו לכתחילה מלתא דאתי לאפסוקי בין שברים לתקיעה אי נמי בין תקיעה לשברים אבל פירכא קמייתא מיהא קשיא. לפיכך פרשו דכי קתני אין בידו אלא אחת היינו תקיעה שלאחריה ולומר דלסוף הסימן עלתה לו ולא לתחילת סימן שני. וכי תימא א''כ למה ליה למתני תקע בראשונה ליתני האריך בשניה כשתים אין בידו אלא אחת דבהכי סגי. תירץ הרמב''ן ז''ל דלפי שאין שיעור לתקיעות למעלה שאלו האריך הרבה אין הדבר ניכר כשהוא מאריך שיכוין לשתי תקיעות אלא מחמת שהוא כפלים בשיעור תקיעה ראשונה ומשו''ה קתני תקע בראשונה שבתחילת הסימן והאריך בשניה כשתים בראשונה סד''א דכיון שהאריך (בראשונה שבראשונות) [כשתים שבראשונה] דלהוי כאלו הפסיק בנתים ואיכא שתי תקיעות קמ''ל וכך נראין דברי הרמב''ם ז''ל בפ''ג מהלכות שופר. והירוש' שהביאו לראיה דחאו הרמב''ן וכתב דלא קאי אמתניתין דתקע בראשו' אלא אהא דאמרי' התם גבי שופר מאריך וחצוצרות מקצרות א''ר יוסי הדא אמרת פשוטה ששמע מקצתה מן המתעסק יצא. ועלה קאמר ר' אבא אפילו אחת אין בידו. והכי גרסינן התם הדא אמרה פשוטה ששמע מקצתה מן המתעסק יצא והדא אמרה דאי תקע בראשונה ומשך בשניה כשתים אין בידו אלא אחת ר' בא בר' זעירא בשם ר' מונא אפילו אחת אין בידו למה וכו' וכך פירושו זאת אומרת תקיעה שהתחיל לתקוע להתעסק ולא לשם מצוה ובא אחר ואמר לו איכוין ותקע לי והשלים התקיעה לשם מצוה והאריך בה כשיעורה או שהתחיל לתקוע לשם מצוה ואח''כ נמלך להתעסק יצא והיידא אמרה דאי תקע בראשונה ומשך בשניה כשתים דתנין אין בידו אלא אחת ואעפ''י שאין בידו אלא אחת ונמצא שאריכותו אינו אלא כמתעסק אפילו הכי עולה לו מקצתה לאחת. ואתא ר' בא לחלוק על ר' (דוסא) [יוסי] ולומר דלעולם תקיעה שהיתה מקצתה מן המתעסק אינה כלום (כאלו) [שאלו] היתה תחילתה מן המתעסק לא סופא אית לה רישא דכיון שראשה אינה כלום אף סופא נמי אינה כלום ואלו היתה סופא מן המתעסק כיון שסופא אינה כלום אף (סופא) [רישא] נמי אינה כלום דלא רישא אית לה סופא. ולא דמי למשך בשניה כשתים שאעפ''י שנתכוין באריכותו לשתים ולא עלו לו אחת מיהא עלתה לו דהתם היינו טעמא משום שתחילת התקיעה וסופה לשם תקיעות מצוה היו והלכך לשתים הוא דאינה עולה דאפסוקי תקיעתה מהדדי לא מפסיקינן משום אחת מיהא עולה דסופה ורישא תקיעות מצוה הן והא דקאמר אפילו אחת אין בידו דמשמע ואצ''ל שתים לישנא בעלמא קאמר דפשיטא ודאי דלא תעלה לשתים דר' יוסי נמי דאמר פשוטה ששמע מקצתה מן המתעסק יצא ידי אחת קאמר אלא משום לתא דמתניתין דמשך בשניה כשתים דקתני אין בידו אלא אחת קאמר הכא אפילו אחת אין בידו אלו דבריו ז''ל. ותמהני עליהן דע''כ ר' יוסי דאמר הדא אמרה פשוטה ששמע מקצתה מן המתעסק יצא ומוכח לה ממתניתין על כרחין ס''ל דבסוף תקיעה זו שהאריך בה כשתים (לא יצא) [אין ראוי לצאת בו ידי תקיעה אחרונה של סימן ראשון אלא בהתחלת [השני] בלבד הוא יוצא ולא בסופה [של ראשון] כלל] אי משום דס''ל מצות צריכות כונה אי משום דס''ל דאפילו למאן דאמר אין צריכות כונה והתוקע לשיר יצא בכי הא לא יצא משום דהוה ליה כמתעסק דגרע מתוקע לשיר כדמוכח בפרקין דלקמן. וכך נראה לי בטעמו של דבר דנהי דאמרינן דמצות אין צריכות כונה והתוקע לשיר יצא דוקא תוקע לשיר שהוא חול ואין כונתו בה כונה של כלום ולפיכך אינה מעכבת מלחול מצוה באותה תקיעה אבל מי שמתכוין בתקיעתו למצוה אחת אינה עולה לה תקיעתו למצוה אחרת ומשום הכי תנן דהשומע מן המתעסק לא יצא ואפילו למאן דאית ליה מצות אינן צריכות כוונה לפי שמתעסק היה מכוין למצוה לחנך את התינוקת ולפיכך אין מצוה אחרת חלה עליה משא''כ בכוונת חול שאינה מעכבת מצוה דלא בת מינה היא ודמיא האי מלתא למאי דאמרינן בריש זבחים [ג' ע''א] דמינה מחריב בה דלאו מינה אינה מחריב בה. ומשך בשניה כשתים נמי כיון דלתקיעה אחרת היה מכוין אעפ''י שלא עלתה לו אפי' הכי כוונתו מעכבת שאינו יוצא ידי תקיעה בסוף הסימן וכיון דעל כרחין ר' (דוסא) [יוסי] הכי ס''ל דגרע הא מתוקע לשיר אמאי נימא דר' בא בר זמינא יחלוק עליו בזה ונצטרך לדחוק לשון הירושלמי ולהוציאו ממשמעותו לגמרי אלא ודאי משמ' דר' בא בר זמינא מודה דמקצת תקיעה שמשך בה כשתים כמתעסק דמיא ומשום הכי קאמר דאפי' אחת אין בידו. ולפום גמרא דילן נמי אפשר דנקטי' הכי או אפשר שכיון שלא הזכירו כן נקטי' מתניתין כפשטא דאחת מיהא יש בידו דנהי (דאי מקצרה) [דאותה מקצתה] למתעסק דמיא איכא למיחש לטעמא דלא סופא אית לה רישא ולא רישא אית לה סופא כיון דבגמרא מסקינן דשמע תחילת תקיעה בלא סופה וסופה בלא תחילתה יצא אפילו הכי אפשר דלא דמי למתעסק דאלו מתעסק מתכון לדבר מצוה ועשה מצוה ומשום הכי אין מצוה אחרת חלה בתקיעתו אבל האי מתכוין לעשות שתי מצות ולא עשה אלא מצוה אחת ולפיכך אין כונתו מעכבת אותה מצוה שהיא ראויה לחול ורישא אית לה סופא וסופא אית לה רישא. [חידושי הר''ן].
-----
התוקע לתוך הבור או לתוך הדות — פי' בגמ' דהמוכר (ב''ב ס''ד) היינו בור היינו דות, אלא שהבור בחפירה  והדות בבנין. [הערוך ערך דות]. התוקע לתוך הבור או לתוך הפיטס — מוסבר בביצה (ט''ו:) בע' פטס. אם קול הברה שמע — לא יצא. [הערוך ערך הברה]. אי בעית אימא כל כינופיא דכסף, שנאמר ''עשה לך שתי חצוצרות כסף'' (במדבר י', ב'). [הערוך ערך כנףגב].
-----
ואמאי ליפוק בתחילת תקיעה מקמי דליערבוב קלא פי' דקים להו דאיכא שיעור תקיעה מקמי דלערבב קלא. [חידושי הר''ן].
-----
ובלבד שלא יהיו שנים. והא דתניא [ב''ב ט''ו ע''א] ח' פסוקים שבתורה יחיד קורא אותם, משמע הא כל התורה קוראים שנים. (ושל) [וצ''ל] פי', יחיד קורא אותם שאין להפסיק באותן ח' פסוקים, שלא יקרא אחד ארבע שלא להפסיק בפטירתו של משה רבינו, והשתא נהוג לקרות לחזן משום עם הארץ כדאשכחן גבי בכורים [פרק בתרא מ''ז]. [תוספות ישנים].
-----
בתורה אחד קורא אבל לא שנים והא דאמר [ב''ב ט''ו ע''א] שמונה פסוקים שבתורה יחיד קורא אותם פירוש שאין מפסיקין אותם לשנים לזה ד' פסוקים וכן לאחר ומה שנהגו עתה לקרות שנים יחד דסמכינן אמסכת ביכורים [פ''ג מ''ז], מפני הבושת התחילו מקרין מי שיודע ומי שאינו יודע. [האגודה].
-----
(יהב דעתיה ושמע) ופר''י צריך שישמע תקיעה כשיעורה ואם שמע תחילתה או סופה לא יצא. [האגודה].
-----
רב פפא בר שמואל סבר למיעבד עובדא כי האי מתני'. פי' שהי' רוצה לעשות בראש השנה שופר וחצוצרות. אמר לי' רבא לא אמרו אלא במקדש, פי' דוקא במקדש הי' עושין שופר וחצוצרות אבל בגבולין שופר עבדי' בר''ה ולא חצוצרות. תניא נמי הכי במה דברים אמורים במקדש אבל בגבולין מקום שיש שופר אין חצוצרות ומקום שיש חצוצרות אין שופר, פי' בד''א מה דתנן במתני' דבין בר''ה ובין בתעניות תוקעין בשופר ובחצוצרות דוקא במקדש אבל בגבולין מקום שיש שופר דהיינו בר''ה אין חצוצרות ומקום שיש חצוצרות דהיינו בתעניות שתוקעין אותו לכנופיא בעלמא לקבץ את העם אין שופר. וכך הנהיג ר' חלפתא בציפרין ור' חנניא בן תרדיון בסכני, פי' אר''ה קאי שהנהיגו במקומן לתקוע בר''ה בשופר וחצוצרות. וכשבא דבר אצל חכמים אמרו לא היו נוהגין כן לעשות בר''ה שופר וחצוצרות אלא בשערי המזרח בהר הבית אבל בגבולין שופר ולא חצוצרות וכדילפינן מקרא בחצוצרות וקול שופר (אבל בעלמא לא א''נ יש לפרש דהאי דקתני) הריעו לפני המלך ה' [לפני המלך ה'] הוא דבעי' חצוצרות וקול שופר אבל בעלמא לא, א''נ יש לפרש דהאי דקתני וכן הנהיג ר' חלפתא כו' אתעניות קאי דאמרי' במתני' שהיו תוקעין בחצוצרות ושופרות וכך הנהיג ר' חלפתא בציפרין שיעשו בתעניות חצוצרות ושופרות ואמרו להם חכמים שלא היו נוהגים כן לעשות בתעניות חצוצרות ושופרות אלא בשערי המזרח אבל בגבולין חצוצרות עבדי' בתעניות לקבץ את העם אבל בשופר לא היו תוקעין ואתיא הא כי ההיא דתנן בפ''ב דתעניות מעשה בימי ר' חלפתא ובימי ר' חנניא בן תרדיון שעבר אחד לפני התיבה וגמר את כל (הברכות) [הברכה] וענו אחריו אמן תקעו הכהנים תקעו מי שענה את אברהם בהר המוריה הוא יענה אתכם וישמע בקול צעקתכם היום הזה הריעו בני אהרן הריעו מי שענה את אבותיכם על ים סוף הוא יענה אתכם וישמע בקול צעקתכם היום הזה וכשבא דבר אצל חכמים אמרו לא היו נוהגין כן אלא בשערי המזרח פי' הם הרגילו במקומם לתקוע בתעניות בשופרות וחכמים אמרו לא היו נוהגין לתקוע בשופרות בתעניות אלא בשערי המזרח כדתנן בר''ה אבל בגבולין לא תקעי' בשופרות בתעניות כדתניא בברייתא אבל בגבולין מקום שיש חצוצרות אין שופר, והמורה פי' התם ה''ג וגמר את כל (הברכות) [הברכה] ולא ענו אחריו אמן תקעו בני אהרן תקעו חזן הכנסת אומר להם על כל ברכה וברכה והוא השמש ולא שליח ציבור, [לא היינו נוהגין] שלא לענות אמן אלא בשערי מזרח בהר הבית כלומר בזמן שביהמ''ק קיים כשמתפללין בהר הבית ונכנסין דרך שער מזרח לפי שלא היו עונין אמן במקדש כדאמרינן בגמרא, ואין לומר לא היו נוהגין כן לתקוע אלא במקדש דודאי תוקעין בגבולין כדמוכח בכולה הך מסכתא ובר''ה, ואינם נ''ל דבריו דהא הכא אמרי' בפירוש מקום שיש שופר דהיינו בר''ה אין חצוצרות ומקום שיש חצוצרות דהיינו בתעניות אין שופר, ותו לפי פתרון המורה מ''ט דר' חלפתא שלא הי' עונה אמן במקומו אטו ביהמ''ק הוי מקומו, א''ו לא הנהיג כ''א לתקוע ובזה תפשוהו חכמים שאין תוקעין אלא במקדש. [תוס' רי''ד].
-----
רב פפא בר שמואל סבר למיעבד עובדא כי מתני', פי', לעשות שופר וחצוצרת. אמ' ליה רבא לא אמרן אלא במקדש, תניא נמי הכי בד''א במקדש. פי', דכת' שופר, וכת' חצוצרת [במדבר י'] ותקעתם בחצוצרות על עולותיכם וגו'. אבל בגבולין מקום שיש שופר, דהיינו בראש השנה, אין חצוצרת. ומקום שיש חצוצרת, דהיינו בתעניות, שתוקעין בהן לכינופייא כדי לקבץ את העם, אין שופר. אמ' רבא ואיתימא ר' יהושע בן לוי מאי קראה, בחצוצרו' וקול שופר הריעו לפני המלך י''י, לפני המלך י''י הוא דבענן חצוצרות וקול שופר, אבל בעלמא לא. ופיו מצופה כסף. מאי שנא התם דדהב ומאי שנא הכא דכסף, איבעיתימא כל כינופיא דכסף, דכת' [שם] עשה לך שתי חצוצרות כסף. ואיבעיתימ' התורה חסה על ממונן שליש', התם נמי נעביד דכסף, כבוד יום טוב עדיף. [פסקי הרי''ד].
-----
במאור דף ו'. ד''ה תניא נמי הכי. לרי''ף סי' תתקמ''ג. כתוב שם. [תנ''ה בד''א במקדש אבל בגבולין מקום שיש חצוצרות אין שופר וכו', עד אלא בחצוצרות]. אמר אברהם. ואני תמה יותר אם אין שופר בגבולין למה מזכירים שופרות על חצוצרות, לפיכך יש לנו לומר שאי אפשר להתענות בלא תקיעת שופר אלא שלא היתה בכהנים כי אם החצוצרות בלבד, ובמקדש הכל בכהנים מפני שהוקשו זה לזה, ואין לישראל תקיעה במקדש. ועוד דגרסינן במסכת תענית [דף י''ד.] במה מתריעין רב יהודה אומר בשופרות ור' פלוני אמר בעננו, ואסיקנא בשופרות דכ''ע לא פליגי כי פליגי בעננו, אלמא בתעניות איכא שופרות ואפילו בגבולין, דאי במקדש היכי אמרינן קס''ד מאן דאמר בעננו לא אמר בשופרות והא מתניתין הוא דאיכא שופרות וחצוצרות אלא לאו בגבולין ולאו בתקיעת דברכות אלא שתוקעין אחר תפלה עם דברי תחנונים כדאיתא בירושלמי [תענית פ''ב הלכה א'] למה תוקעין בקרנות לומר גועין אנו לפניך כבהמה. ועל זה אמרו הגאונים ז''ל. וכך פירשתי במסכת תענית. [כתוב שם לראב''ד].
-----
גמרא. כל השופרות וכו'. תניא בד''א, שיש שופר ושתי חצוצרות, במקדש מיירי, דכל השנה כלה תוקעין בחצוצרות על הקרבנות, כדכתי' [במדבר י'] ותקעתם בחצוצרות על עולותיכם וגו'. אבל בגבולין, בכל ארץ ישראל, אף בזמן שבית המקדש קים מקום שיש [שופר], כגון ראש השנה, אין צריך חצוצרות, ומקום שיש בו חצוצרות, כגון תענית של צבור, שתוקעין ומתריעין על סוף כל שש מי שענה שמוסיפין על שמונה עשרה, כדתנן בתענית [ט''ו ע''א] תקעו בני אהרן תקעו, אין צריך שופר. [רבינו יהונתן מלוניל].
-----
בבית המקדש היו תוקעין בשופר ובחצוצרות, בין בראש השנה בין בתענית ציבור, אלא שבראש השנה היה השופר באמצע, ושתי חצוצרות משני הצדדין, שופר מאריך וחצוצרות מקצרות, שמצות היום בשופר. ובתענית היו שתי חצוצרות באמצע, ושתי שופרות משני צדדין שופר מקצר וחצוצרות מאריכות, שמצות היום בחצוצרות, שאינן באין אלא בעבור קבוץ עם שמתקבצין בתענייות, כמו שנ' [יואל א'] קדשו צום קראו עצרה. בד''א במקדש שנ' [תהלים צ''ח] בחצוצרות וקול שופר הריעו לפני המלך ה', אבל בגבולין מקום שיש שופר, כגון בראש השנה, אין חצוצרות, ומקום שיש חצוצרות, כגון בתענית, אין שופר. [פסקי ריא''ז].
-----
הרי ששנינו במשנה זו ובתעניות בשל זכרים כפופים ושתי חצוצרות באמצע שופר מקצר וחצוצרות מאריכות שמצות היום בחצוצרות, ואיתמר עלה בגמרא במה דברים אמורים במקדש אבל בגבולין מקום שיש שופר אין חצוצרות מקום שיש חצוצרות אין שופר, וכך הנהיג ר' חלפתא בצפורי ור' חנניה בן תרדיון בסכני, וכשבא דבר לפני חכמים אמרו לא היו נוהגין כן אלא בשערי המקדש בלבד ובהר הבית, אמר ר' אחא ואיתימא ר' יהושע בן לוי מאי קראה [תהלים צ''ח] בחצוצרות וקול שופר וגו' לפני המלך ה' הוא דבעינן חצוצרות וקול שופר אבל בעלמא לא, ופירושו בד''א דעבדינן תרוייהו חצוצרות ושופר במקדש, אבל בעלמא מקום שיש שופר כגון ראש השנה שמצות היום בשופר כדקתני רישא, אין חצוצרות כלל, מקום שיש חצוצרות כגון סיפא דתעניות שמצות היום בחצוצרות אין שופר כלל, וכן פרש''י ז''ל, נמצא עכשיו דבתעניות בגבולין חצוצרות ולא שופר.
וכתב ה''ר זרחיה הלוי ז''ל בספר המאור ואני תמה ממה שראיתי בתשובת הגאונים ז''ל נהגו לתקוע בתעניות בשופר, ולפי משנה זו נראה שאין לנו לתקוע בתעניות בגבולין אלא בחצוצרות, זה לשונו, ואני אומר שסמכו הגאונים על אותה הלכה שהיא בפ''ק דתעניות [י''ב ע''ב] דתנן שבאלו מתריעין ונועלין את החנויות ואיתמר עלה בגמרא [שם י''ד ע''א] במה מתריעין רב יהודה אמר בשופרות ורב יהודה בריה דרב שמואל בר שילת משמיה דרב אמר בעננו, ואמרינן בשופרות דכולי עלמא לא פליגי דקרי ליה התרעה ותניא נמי התם אין פוחתין משבע תעניות על הציבור ובהן שבע [נ''א, שבע שבע] התרעות וראיה לדבר יריחו ויריחו בשופרות הוה כדכתיב [יהושע ו'] שופרות היובלים, משמע מהך דהתרעה דתעניות בשופר היא ולא בחצוצרות, ויש מקצת חכמים נדחקין בזה ומוקמי לה במקדש, ועוד מצאתי בירושלמי [ר''ה פ''ג ה''ד] ראיה לדברי הגאונים קומי ר' יהושע בן לוי תקעין בתעניתא ר' יוסי בעי ויתקעון קומי בחצוצרתא ולא שמיע דתני חצוצרות במקדש ולא חצוצרות בגבולין, אלמא אין חצוצרות בגבולין כלל לא בראש השנה ולא בתעניות, והטעם דחצוצרות בכנופיא דכל ישראל כתיבי ולא בתענית דעיר אחת ומדינה אחת, והא דתני מקום שיש חצוצרות אין שופר היינו בכינופיא דכל ישראל, כגון בשעת מלחמה דוהרעותם בחצוצרות כתיב [במדבר י'], והיו מתפללין זכרונות ושופרות כדאמר במסכת תעניות [ט''ז ע''ב] לפי שאין אומרים זכרונות ושופרות אלא בראש השנה וביובל ובשעת מלחמה, אלמא בשעת מלחמה אומרין אותם ותוקעין בשעת התפילה בחצוצרות כדכתיב, ואין שם שופר, ובירושלמי דמסכת תעניות [פ''ב ה''א] נמי אמרינן ולמה תוקעין בקרנות לומר חשבינו כאלו גועים כבהמה לפניך.
כל אלו סמכים וראיות למנהג הגאונים, כל שכן שהיה מעשה בשתי ישיבות ומנהג אבותיהם בידיהם מימות רב אשי, לפיכך נהגנו אנו בספרד לתקוע בשופרות בתעניות של התרעה, ושמעתי שאין עושין כן בצרפת כלל, שמא הם סבורין דמה שאמרו [פסחים נ''ד ע''ב] אין תענית צבור בבבל אפילו לתפילה קאמר, כלומר לעשרים וארבע ולנעילה ולתקיעות, ואנו כבר עמדנו [בחידושים ריש תענית] על עיקר זה הדבר בראיות מן הגמרא ובמעשה מן הגאונים שיש תענית צבור בבבל לכל ענין תפילה לענין נעילה ולעשרים וארבע ולתקיעות.
ועוד אני סובר שנמנעו בצרפת מתקיעות ממה שראיתי בתוספות שכתבו כלשון הזה, וכך הנהיג ר' חלפתא בצפורי ור' חנניה בן תרדיון בסכני לתקוע בשניהם בשופר וחצוצרות ואמרו לא היו נוהגין כן אלא במקדש בלבד אבל בגבולין מקום שיש שופר וכו', ובמסכת תעניות [ט''ז ע''ב] אינו משמע כן אלא כך משמע לשם אמרו לא היו עושין שום תקיעה לא בשופר ולא בחצוצרות אלא בשערי המזרח, דלשם אינו מזכיר לא שופר ולא חצוצרות אלא הכי קתני והם מריעין ותוקעין ומריעין וכך הנהיג ר' חלפתא וכו', וכשבא דבר לפני חכמים אמרו לא היו נוהגין כך וכו', כל זה לשונם, ועוד האריכו, וזה ודאי טעות הוא ואולי אירע להם משבוש הנוסחאות באותה הלכה, אבל דבר ברור הוא דקאמר התם ומוסיפין עליהם עוד שש אותן שש היכן אומרן בין גואל לרופא ומאריך בגאולה והן עונין אחריו אמן, וכך היו נוהגין בגבולין, אבל במקדש אומרין ברוך ה' אלהים אלהי ישראל מן העולם ועד העולם ברוך גואל ישראל, והן עונין אחריו ברוך שם כבוד מלכותו לעולם ועד, וכל כך למה לפי שאין עונין אמן במקדש, ועל הא קתני וכך הנהיג ר' חלפתא בצפורי וכו' לומר ברוך ה' אלהים אלהי ישראל מן העולם וכו' והיו עונין ברוך שם כבוד מלכותו לעולם ועד ותוקעין ומריעין ותוקעין, ועל זה אמרו שם שכשבא דבר לפני חכמים אמרו שאין זה בגבולין אלא במקדש, ובכאן אמרו על השופר וחצוצרות שאין שניהם בגבולין אלא במקדש, והכל ענין אחד הוא, שר' חלפתא ור' חנניה בן תרדיון אירע להם שהיו במקדש ביו םתענית והנהיגו לעשות במקומות שלהם כל מה שראו שעושין במקדש, וחכמים אמרו להם שטעו בשתים אחד לענין אמן ואחד לענין תקיעת שופר וחצוצרות, וזה דבר ברור הוא, וכמדומה לי שרבינו שמשון ראה ונזהר שלא כתב דבר זה בתוספות שלו, הרי הארכנו והרווחנו במשנה הזאת ביותר מפני שהיא אצל המפרשים קשה ועמומה. [דרשת הרמב''ן לר''ה].
-----
ובימי התעניות האלו צועקין בתפלה ומתחננין ומתריעין בחצוצרות בלבד, וכמו שאמרו מקום שיש חצוצרות אין שופר, והיינו תענית צבור, וכן פירשוה הרבה מן המפרשים ז''ל. אבל בדברי הגאונים ז''ל נמצא כתוב, נהגו לתקוע בתענית בשופרות. ומנהגן תורה היא. ולפי דבריהם כשאמרו מקום שיש חצוצרות אין שופר, רוצה לומר בשעת מלחמה בגבולין שהיו מתפללין כסדר התענית, וכן כתב הרב רבי משה בר (מימון) [נחמן] ז''ל. ואם היו במקדש מתריעין בחצוצרות ובשופר. שופר מקצר וחצוצרות מאריכות שמצות היום בחצוצרות. ואין תוקעים בחצוצרות ושופר כאחד אלא במקדש, שנאמר בחצוצרות וקול שופר הריעו לפני המלך יי'. ובשער השני יתבארו דיני תעניות אלו בג''ה. [ספר השולחן הלכ' תענית שער ראשון].
-----
מצות עשה מן התורה לזעוק ולהריע בחצוצרות על כל צרה וצרה שלא תבא על הצבור, שנאמר (במדבר י', ט') וכי תבואו מלחמה בארצכם על הצר הצורר אתכם והרעותם בחצוצרות, כלומר, על כל דבר שיצר לכם, כגון בצורת ודבר וארבה וכיוצא בהן, זעקו עליהם לפני ה' והרעו, ומדברי סופרים להתענות על כל צרה שלא תבא על הצבור, עד שירחמו מן השמים, ובימי התעניות האלו זועקים בתפילות, ומתחננין ומריעין בחצוצרות בלבד. ואם היה במקדש מריעין בחצוצרות ובשופר, שאין מריעין בחצוצרות ובשופר כאחד אלא במקדש, שנאמר (תהלים צ''ח, ו') בחצוצרות וקול שופר הריעו לפני המלך ה'. אבל בצום שבעה עשר בתמוז, ושאר ארבע הצומות, אין מתריעין, שכבר עברו, ואין זועקין לשעבר, אלא שמזכירין המאורע, מפני עגמת נפש. [אבודרהם סדר תפילת התעניות].
-----
מקום שיש חצוצרות אין שופר. פירש''י ז''ל כגון תעניות. והקשה הראב''ד ז''ל מדאמרי' בפ''ק דתענית [י''ד ע''א] במה מתריעין בשופרות. ותירץ דהכא בתקיעות שבסוף כל ברכה וברכה מאותן שש ברכות שמוסיפין ומאי דאמרינן בפ''ק דתענית שמריעין בשופר היינו בשעה שמרבין בתפילה ובתחנונים והיינו דאיכא מאן דאמר התם דאין מתריעין אלא בפה והכא תנן בהדיא בשל זכרים כפופים אבל הר''ז הלוי ז''ל כתב שראה בתשובת הגאונים שנהגו לתקוע בתענית בשופר. וה''נ מוכח בירושלמי דגרסינן התם בשמעתין דהכא קומי ר' יהושע תקעון בתעניתא כלו' בשופרא ר' יוסי בעא ויתקעון קומי בחצוצרתא כל' אף בחצוצרתא ולא שמיע דתני חצוצרות במקדש ואין חצוצרות בגבולין. ולפי זה הא דתניא מקום שיש חצוצרות אין שופר היינו בשעת מלחמה שתוקעין בחצוצרות כדכתיב והרעותם בחצוצרות אבל בתעניות בגבולין בשופרות מתריעין ולא בחצוצרות והיינו טעמא משום דכיון דאמר רחמנא דבשעת מלחמה מתרעין ילפינן מינה נמי לכל צרה וצרה שלא תבא על הצבור דמתריעין ומיהו כיון דחצוצרות בכנופיא דכלהו ישראל הוי דאשכחן להו כדכתיב והיו לך למקרא העדה ותענית דגבולין לאו כנופיא דכלהו ישראל נינהו מתריעין בשופר (בר''ה) ולא בחצוצרות וכך נהגו בכ''מ בתעני' בשופר. [חידושי הר''ן].
-----
היום הרת עולם, מצאתי אני הסופר שכל מזונותיו של אדם קצובין לו מראש השנה כאשה הרה שמתעברת עכשיו ויולדת לאחר זמן. כאן שוב לשון המורה. היום הרת עולם, היום נברא אדם הראשון שהוא הריון של עולם. והיום הוא יום הדין, ומעמיד כל העולם בדין. או כבנים או כעבדים, כלומר או כאדם שדן את בנו ברחמים, ואם כבנים אנו חשובים לך בא לדונינו שאנו קרואים לך בנים, כדכת' בנים אתם ליי' וגו', ודונינו ברחמים כמנהג אב שמרחם על בניו ואם כעבדים אנו נחשבים לך שאנו קרוים לך עבדים כדכת' כי לי בני ישראל עבדים, עינינו לך תלויות כמשפט עבדים כדכת' הנה כעיני עבדים אל יד אדונים וגו'. עד שיחונינו ותוציא לאור כדכת' והוציא כאור צדקיך. ע''א היום הרת עולם יחיל עולם כמו תחיל לל(י)דת מפני שהוא יום דין. ע''א הרת מלשון רותת. [סידור רבינו שלמה ב''ר שמשון מגרמייזא].
-----
שמעתי בשם רבינו יעקב שהיה מוחק במחזורים ומוחה מלומר היום, אך היה אומר ותוציא לאור משפטינו קדוש, לפי שאין גזר דינם של רשעים נגמר בר''ה אלא תלויים ועומדים עד יום כיפורים. יכול להיות שיצא מפיו, אבל לא נודע לו שיש ל''ב תיבות בהיום הרת כנגד ל''ב נתיבות שבהם נברא העולם, וכנגד ל''ב צץ במעשה ששת ימי בראשית, וכנגדן ל''ב פסוקי' מתחילין בב' מבראשית עד יום ששי, וכנגדן ל''ב תיבות מן נעשה אדם עד זכר ונקיבה בראם. וכן עוד הרבה מאוד חיבר מורי רבינו החסיד ז''ל, וכתב טעם וסוד על כל, וחברם יחד בקרסים ובלולאות על כן כל ירא השם יזהר מלהוסיף ומלגרוע. [סידור חסידי אשכנז].
-----
היום הרת עולם לשון המקרא ורחמה הרת עולם (ירמי' כ' י''ז), הרחם יהיה הריון לעולם אשה שהריונה שוהה בגופה עולמים והיום הזה היה הריונו של עולם, היום הרת הארץ וכל תולדותיה, שהרי בתשרי נברא העולם, כדגרסינן בראש השנה כמאן מצלינן זה היום תחלת מעשיך כמאן כר' אליעזר [דאמר בתשרי נברא העולם], עד שתחננו ותוציא לאור משפטינו קדוש, לא כל הימנו לומר משפטינו היום, הן היום לא יצא לאור, שכך הדבר תלוי בתשובה עד העשור, ואם תאמר והלא צדיקים נחתמים לאלתר לחיים, וכי תעלה על דעתך שנחזיק עצמינו צדיקים בתפילה. [סידור רש''י סימן קפ''א].
-----
כמאן מצלינן האידנא זה היום תחלת מעשיך כר' אליעזר. תימא דאנן קיי''ל כר' יהושע דאמר בניסן נברא העולם, כדאמר לעיל [י''ב ע''א] בתקופה כר' יהושע, ואפילו הכי מצלינן זה היום תחילת מעשיך. וי''ל, דקיי''ל כר' עינא דמותיב משוה יובל לר''ה, וה''פ והא מצלינן זה היום תחילת מעשיך, ולדידן מיפרשא לי' בבריאת העולם, ומוקמת לי' כר' אליעזר, תקשה לך דהא יובל לא שווה לו, דלאו ביוכ''פ נבראת העולם, אלא ודאי זה היום תחילת מעשיך לדין שהעולם נדון בו, והתחלה הוא שנדון אם התקיים אם לכלות, וביכ''פ נמי שוה לו שבו נחתם גזר. ומשני מילתא דרב שמואל ב''ר יצחק דמצלינן כר' אליעזר, ולא תיקשי לך שוה דכי קתני שוה אשארא. ומיהו ר' עינא לא הדר ביה ממילתא, וסבר דכר' יהושע נמי מצלין שפיר. מיהו ק' להרר''י לאידך לישנא דקתני רב ששת בריה דקתני הא דתנן וכו' נימא דלא כר' אליעזר, ומשני אפי' תימא ר' אליעזר וכי קתני שוה אשארא, למה לי לשנויי הכי, לימא לעולם כר' אליעזר ומאי תחילת מעשיך דין ושוה ליכ''פ בתרי. וי''ל דמשני ליה לפי סברתו של מקשן דמשמע ליה תחילת מעשיך בריאה. א''נ ס''ל דלא מצינן לאוקמי כר' אליעזר, דלדידיה נמי משמע זה היום תחילת מעשיך בריאה. והא דאשכחן בפיוטים שפייטו במקום אחד כר' אליעזר ובמקום אחר כר' יהושע, דסמכו על מה דאמרי' [ערובין ז' ע''א] אלו ואלו דברי אלקים חיים הם, דאע''ג דבניסן נברא העולם שמא בתשרי עלה במחשבה [לבראות ולא נברא עד ניסן. ודכוותה אשכחן בערובין [י''ח ע''א] גבי אדם שעלה במחשבה] להבראות שנים ולא נבראו אלא אחד, והכא נמי הוי כה''ג. [תוספות ישנים].
-----
היום הרת עולם פסוק הוא, ורחמה הרת עולם, היום הריונו שלעולם, כדאמ' רבא כמאן אמרי' זה היום תחילת מעשיך כו' כמאן כר' אליעזר דאמ' בתשרי נברא העולם בר''ה פ''ק. ותוציא לאור משפטינו קדוש, והאומ' ותוציא לאור משפטינו היום לא כיוון יפה שאין בדין להחזיק את עצמינו כצדיקי' גמורי' שנכתבי' לאלתר לחיים כ''א כבינוניים שתלוין ועומדי' עד יום הכיפורי'. כך קיבלתי בצרפת. [המנהיג הלכ' ראש השנה].
-----
היום הרת עולם, על שם (ירמיה כ', י''ז) ורחמה הרת עולם, כי בתשרי נברא העולם (ראש השנה י''א ע''א) והיה הריונו, כי ההריון יאמר גם על עת הלידה, כמו הורה גבר (איוב ג', ב') ואמרינן בראש השנה (כ''ז ע''א) כמאן מצלינן האידנא זה היום תחילת מעשיך, כמאן כרבי אליעזר, דאמר בכ''ה באלול נברא העולם. וביום שישי שהוא ראש השנה נברא אדם הראשון, נמצא שהיום נגמר הריונו של עולם, ולכך כל העולם נידון ביום זה. והיינו דאמרינן נמי בפסיקתא (רבתי פמ''א) לעולם ה' דברך נצב בשמים, רבי אליעזר אומר בכ''ה באלול נברא העולם, ואתיא כמאן דתניא זה היום תחילת מעשיך, נמצאת אומר ביום ראש השנה נברא אדם הראשון, בשעה ראשונה עלה במחשבה. בשניה נתיעץ עם מלאכי השרת, בשלישית כינס עפרו, ברביעית גבלו. בחמישית רקמו, בששית עשאו גולם. בשביעית זרק בו נשמה, בשמינית הכניסו לגן עדן. בתשיעית נצטוה, בעשירית סרח. באחת עשרה נדון, בשתים עשרה יצא בדימוס. אמר הקדוש ברוך הוא לאדם הראשון, זה סימן לבניך, כשם שעמדת לפני בדין ביום זה, ויצאת לפני בדימוס, כך עתידין בניך להיות עומדין לפני ביום זה, ויוצאין בדימוס. ופירוש בדימוס, חפשי מן העונות. [אבודרהם תפילת ראש השנה].
-----
כמאן מצלינן זה היום תחילת מעשיך כרבי אליעזר פי' ר''י תחילת מעשה לדין העולם דאי לבריאה קי''ל כר' יהושע והא דיסד הקלי''ר בתשרי [נברא] (ובקרובת) [ובקרובוץ] דפסח יסד בניסן נברא שמא דעתו בתשרי עלה במחשבה ובניסן נברא. [האגודה].
-----
תני ר' אליעזר בעשרים וחמשה באלול נברא העולם. ואתיא כהאי דתני רבי אלעזר זה היום תחלת מעשיך זכרון ליום ראשון כי חק לישראל הוא משפט לאלהי יעקב נמצאת אומר בראש השנה נברא אדם הראשון וכו' אמר הקב''ה לאדם הראשון סימן אתה לבניך כשם שנכנסת לפני בדין ביום הזה ויצאת בדימוס פי' ברחמים כך עתידין בניך להיות נכנסין לפני בדין ביום הזה ויוצאין בדימוס אימתי בחדש השביעי בא' לחדש. הכי איתא בפסיקתא מה כתיב למעלה מן הענין (תהלים קי''ט) כחסדך חייני ואשמרה עדות פיך לעולם יי דברך נצב בשמים עולם חסד יבנה שמים תכין אמונתך בהם בשעת חסד נברא העולם הם ו' ימים כי ביום נברא העולם ולא בלילה (בראשית ב') ביום עשות ה' אלהים ארץ ושמים זהו (תהלים כ''ה) זכור רחמיך ה' וחסדיך כי מעולם המה לא מן כדון פי' לא מעתה אלא מעולם לכך אמר כחסדך חייני ואשמרה עדות פיך שאמרו הרויחו לאדם את היום כדאיתא בבראשית רבה קול ה' אלהים מתהלך בגן לרוח היום ודברך מלכנו אמת וקיים לעד לכך יסד ביוצר מלך אמון על דרשה זאת. לעולם ה' דברך נצב בשמים במדת רחמים ה' ה' אל רחום וחנון מתי ה' ברחמים דברך נצב בדין כמ''ש (תהלים פ''ב) אלהים נצב בעדת אל בקרב אלהים ישפוט מהו דברך כשאדם חוטא מיד באשר הוא שם נגזר עליו כמו דבר עליך רעה. וכן אם עושה מצוה מיד שכר המצוה נגזר עליו (בראשית י''ח) למען הביא ה' על אברהם את אשר דבר עליו כי ה' דבר טוב על ישראל. ה' דברך נצב במדת רחמים את בש בשם של ד' אותיות מצפץ בגימטריא בר''חמים זהו הנה ה' יוצא ממקומו ממדת רחמים הנ''ה ה' מ''רחמים. לכך אומר בקדושה ממקומו הוא יפן ברחמים ויחון, ברוגז רחם יזכור כי דברך נצב בשמים לדור ודור אמונתך כוננת ארץ ותעמוד אותה אמונה שנדרת לאדם הראשון היא לדור ודור על כן כוננת ארץ ותעמוד תורתך בשמים היתה ונתת האל הנאמן עדות נאמנה על ידי משה בכל ביתי נאמן הוא לנאמני ארץ. וכתיב (שמות י''ט) בדברי עמך וגם בך יאמינו לעולם. (תהלים קי''ט) כוננת ארץ ותעמוד אנכי תכנתי עמודיה סלה זהו ותעמוד ארץ יראה ושקטה, ומתי תזכר התורה ביום הדין (שם) למשפטיך עמדו היום כי הכל עבדיך, אנחנו בעלי דינין לכך עמדו, כמו (דברים י''ט) ועמדו שני האנשים אשר להם הריב. כדאמר בשבועות (דף ל''א) ובסנהדרין (דף נ') ולמה עומדים שהשכינה שם כי ה' יעמד לימין אביון להושיעו משופטי נפשו לכך תוקעין בקריאת התורה. בויקרא רבה בפסוק נפש כי תחטא, אמר ר' לוי שני דברים בימין, תורה (דברים ל''ג) מימינו אש דת למו והצדקה (תהלים מ''ח) צדק מלאה ימינך, ושנים ביד, (איוב י''ב) הנפש אשר בידו נפש כל חי והמשפט (דברים ל''ב) ותאחז במשפט ידי ויזכור צדקתי בקריאת התורה ששניהם בימין להטיב לנפש בעת משפט לכך סמך במזמור (תהלים פ''ט) חסדי ה' עולם אשירה תרום ימינך צדק ומשפט מכון כסאך חסד ואמת יקדמו פניך. אשרי העם יודעי תרועה ה' באור פניך יהלכון. [הרוקח סימן ר'].
-----
כרבי אליעזר. ור''ל זה היום תחלת מעשיך ממעשה בריאת עולם קאמר. הא איכא זה היום וכו'. שאם ר''ל ממעשה בריאת העולם כדקאמרת, ודאי לא אמרינן ליה ביום הכיפורים שלא נברא בו העולם. אלא ודאי זה היום תחילת מעשיך לא ממעשה בריאת עולם קאמר אלא ממעשה ד[ין], דדין יש בראש השנה וביום הכיפורים. ומשני דלעולם ממעשה בריאת עולם, ובראש השנה היו אומרים אותו ולא ביום הכפורים. ואשאר ברכות קאמר ששוה. איכא דאמרי וכו' דלא כר' אליעזר. וזה היום תחילת מעשיך דקאמרי לאו מבריאת העולם קאמרי אלא ממעשה דין וגמר דין. דאי ר' אליעזר כיון דאמר בתשרי נברא העולם. זה היום תחלת מעשיך מבריאת העולם. ודבקו. בדבר המדביק, כגון דבק שקורין גלוד. פסול. דהוה ליה כשני שופרות. [רבינו אברהם מן ההר].
-----
כמאן מצלינן האידנא זה היום תחילת מעשיך. כמאן כר' אליעזר דאמר בתשרי נברא העולם. וא''ת והיכי מצלינן לה והא קימ''ל כר' יהושע דאמר בניסן נברא כדאמרינן בפרק קמא ולתקופה כר' יהושע. תירץ ר''ת ז''ל דסמכינן אדרב עינא דפריך משוה היובל לר''ה לתקיעה ולברכות והכי קאמר והא איכא זה היום תחלת מעשיך דלדבריך איתא בר''ה וליתא ביובל אלא ודאי לאו משום דזה היום תחלת מעשה בראשית קאמרינן אלא תחלת דין קאמר שהיום הוא תחלת דין על כל המעשים (הוא) [והא] מילתא ביובל נמי איתא שהרי הוקש לר''ה. ולישנא בתרא נמי מוכח דלר' יהושע נמי מצלינן ליה מדאמרינן כמאן דלא כר' אליעזר דאי כר' אליעזר כיון דאמר בתשרי נברא העולם הא איכא זה היום תחלת מעשיך וכו' כלו' דבשלמא לר' יהושע משום דין אמרינן ליה אבל לר' אליעזר כיון דס''ל בתשרי נברא העולם משמעותיה דהאי לישנא נמי לבריאת עולם משמע וביובל ליתא וכתבו בתוספות דר''א הקליר יסד בטל של פסח כר' יהושע ובגשם של סוכות כר''א. ואומר ר''ת ז''ל דאלו ואלו דברי אלקים חיים דאיכא למימר דבתשרי עלה במחשבה להבראות ולא נברא עד ניסן דדכותיה אמרי' בפ' עושין פסין [י''ח] גבי בריאת אדם וחוה. [חידושי הר''ן].
-----
שופר שנשבר או נסדק כשר דיבק שיברי שופרות פסול. תנו רבנן ארוך וקיצרו כשר גרדו והעמידו על גלדו כשר, ציפהו זהב במקום הנחת פיו פסול שלא במקום הנחת פיו כשר, ציפהו זהב מבפנים כשר מבחוץ אם נשתנה קולו מיכמות שהיה פסול ואם לאו כשר, ניקב וסתמו אם מעכב את התקיעה פסול ואם לאו כשר, נתן שופר בתוך שופר ותקע בו אם קול פנימי שמע יצא אם קול חיצון שמע לא יצא, הפכו ותקע בו לא יצא אמר רב פפא לא תימא דאפיך ליה ככיתונא אילא שהרחיב את הקצר וקיצר את הרחב, מאי טעמא אמ' רב מתנה אמ' קרא והעברת דרך העברתו בענן. דיבק שיברי שופרות פסול, הוסיף עליו כל שהוא בין במינו בין שלא במינו פסול ניקב וסתמו בין במינו בין שלא במינו פסול, רבי נתן אומר במינו כשר שלא במינו פסול אמ' רבי יוחנן הא דאמרת במינו כשר לא שנו אילא שנישתיר רובו אבל לא נשתיר רובו פסול, מיכלל דשלא במינו אף על פי שנישתיר רובו פסול, ואיכא דמתני לה אסופה שלא במינו פסול אמר רבי יוחנן לא שנו אילא שלא נשתיר רובו אבל נשתייר רובו כשר מיכלל דבמינו אף על פי שלא נשתיר רובו כשר, ניסדק לאורכו פסול לרוחבו אם נשתייר בו שיעור תקיעה כשר ואם לאו פסול, וכמה שיעור תקיעה פירש רבן שמעון בן גמליאל כדי שיאחזנו בידו ויראה לכן ולכן. [הלכות פסוקות לרבינו יהודאי גאון הלכ' ראש השנה].
-----
שופר שנסדק ודבקו פסול, דיבק שברי שופרות פסול, פי' דיבקו בדבק שקורין גלו''ד, פסול דהוה ליה כשתי שופרות. תנו רבנן ארוך וקצרו כשר, גדרו והעמידו על גלדו כשר, ציפהו זהב במקום הנחת פה [פסול, שלא במקום הנחת פה] כשר, ציפהו זהב מבפנים פסול, ניקב וסתמו אם מעכב את התקיעה פסול, ואם לאו כשר. נתן שופר בתוך שופר ותקע, אם קול הפנימי שמע יצא, אם קול החיצון שמע לא יצא, פי' דאיכא חציצה, פנימי מפסקת התקיעה לחצאין. הפכו ותקע בו לא יצא. אמר רב פפי לא תימא דהפכיה כי כיתונא, פי' כהפיכת חלוק לעשות פנימי חיצון, אלא שהרחיב את הקצר וקיצר את הרחב מאי טעמא [כדרב מתנא] דאמר רב מתנא אמר קרא והעברת שופר תרועה (ויקרא כ''ה ט'), דרך העברתו בעינן, פי' בבהמה מחיים בעינן. דיבק שיברי [שופרות] פסול, הוסיף עליו כל שהוא בין במינו בין שלא במינו פסול, ר' נתן אומר במינו כשר, פי' אם אינו מעכב את התקיעה, שלא במינו פסול, אמר ר' יוחנן הא דאמרת במינו כשר, לא שנו אלא שנשתייר רובו [אבל לא נשתייר רובו] פסול מכלל דשלא במינו אעפ''י שנשתייר רובו פסול. איכא דמתני לה אסיפא שלא במינו פסול, א''ר יוחנן לא שנו אלא שלא נשתייר רובו, אבל נשתייר רובו כשר, מכלל דבמינו אעפ''י שלא נשתייר רובו כשר, הילכך ניקב במשהו וסתמו שלא במינו אם מעכב את התקיעה [פסול וכי קאמרינן אם אינו מעכב את התקיעה] כשר דווקא במשהו, אבל טפי אעפ''י שנשתייר רובו פסול, דעבדינן כתרי לישני דר' נתן לחומרא, במינו כשר והוא דנשתייר רובו, שלא במינו פסול, ואעפ''י שנשתייר רובו. [סידור רש''י סימן קנ''ב].
-----
שופר שנסדק ודבקו פסול דיבק שיברי שופרות פסול. פי' דיבק בדבק שקורין גלוד. פסול. דהוה ליה כשתי שופרות. [מחזור ויטרי סימן שי''ז].
-----
באתי לשאול לפניך מורי וקרובי אבן העזר. שופר שלנו נסדק מעט לצד הפה כאצבע אם אין מעכב את התקיעות אם הוא כשר או לאו, ותביניני משנת ראש השנה שופר שנסדק, מה קורא נסדק, רובו אבל מקצתו קרוי נקב, או אף מקצתו קורא נסדק. ונסדק עצמו ודבקו פסול, [אי] מה שדבקו [דוקא הוא] שפסול (דוקא על דבק) [משום שנעשה ע''י דבק] כמו שפירש רבינו שלמה ז''ל, אבל ע''י עצמו כגון שחממו ודבקו כשר או לא. ועוד תבינני הא דתנן נקב וסתמו אם מעכב את התקיעה פסול ואם לאו כשר, אם דוקא סתמו אם מעכב את התקיעה פסול אבל אם לא נסתם אפילו מעכב את התקיעה כשר או דינו כנסתם. (אף) [וגם] בפלוגתא דתנא קמא ורבי נתן בברייתא הלכה כמאן דתניא נקב וסתמו בין במינו בין שלא במינו פסול רבי נתן אומר במינו כשר שלא במינו פסול, במאי פליגי במעכב את התקיעה או בשאין מעכב, דמתניתין איכא לאוקמה בין במינו בין שלא במינו כתנא קמא ואיכא לאוקמי בשלא במינו כרבי נתן. וגם (כדפרש) [תפרש] להא דרבי יוחנן [דאמר] והוא דנשתייר רובו מכלל דשלא במינו אף ע''ג דנשתייר פסול איכא דמתני לה אסיפא [שלא] במינו פסול אמר רבי יוחנן והוא שנפחת רובו מכלל דבמינו אפילו נפחת רובו [כשר, ומה קורא נפחת רובו] במקום הנקב אע''ג דנפחת רוב הקיפו או קורא שניקב במקום שרוב השופר. בירושלמי שופר שנסדק ודבקו פסול למי נצרכה לרבי נתן דיבק שברי שופרות פסול עוד הוא לרבי נתן ניקב וסתמו ר' חייא בשם רבי יוחנן רבי נתן הוא דתניא ניקב וסתמו בין במינו בין שלא במינו אם מעכב את התקיעה פסול ואם לאו כשר רבי נתן אומר במינו כשר שלא במינו פסל ר' זעירא בשם (דמונא) [ר' מונא] והוא שסתמו הא לא סתמו כשר שכל הקולות כשירין בשופר. והכל תודיעיני על יד המוקדם.
לא שאני כדיי ששלחת אלי אלופי ומיודעי כי קטנך עבה ממתניי אלא שבאת לתהות על קנקני ריקם ולא אסור ממשמעתיך ואחוה דעי גם אני, סדק הוא בלא חסרון ובין נסדק כולו ובין מקצתו קרוי סדק, נקב יש בו חסרון. ונסדק ודבקו פסול דוקא דבקו בדבק שקורין גלוד בל[ע''ז] אבל בלא דבק כשר. והא דתנן נקב וסתמו אם מעכב את התקיעה פסול וכו' ותניא [בברייתא] נקב וסתמו בין במינו ובין שלא במינו פסול, במעכב את התקיעה מיירי כאשר שנוייה בירושלמי ואם אינו מעכב כשר, ר' נתן אומר במינו כשר פירוש אם אינו מעכב את התקיעה שלא במינו פסול אפילו אינו מעכב ומתניתין בסתמו במינו ואם מעכב פסול ור' נתן הוא, ומדקדק תלמודא בדר' נתן במינו כשר א''ר יוחנן והוא שנשתייר רובו של שופר קיים והמיעוט נפחת וניקב ואם סתמו במינו בקרן איל בלא דבק כשר והאי לישנא מחמיר דבעי תרתי רובו ומינו, איכא דאמרי אסיפא שלא במינו פסול אמר ר' יוחנן והוא שנפחת רובו של שופר ונשתייר המועט דכיון שנפחת הרוב אין כאן שופר כלל דבתר שאינו מינו שאינו שופר אזלינן דהוא רובא מכלל דנסתם במינו אע''ג דרובו נפחת כשר ולשון זה מיקל דלא בעי רובו ומינו אע''ג דליכא רובו קיים. ובשל תורה הלך אחר המחמיר, ומדמהדר ר' יוחנן לפרושי מילתא דרבי נתן (ואמר) [ש''מ] דעיקר הוא, ודיבק שברי שופרות פסול אפילו לר' נתן משום הדבק שאינו מינו, וכן שופר שנסדק ודבקו פסול אפילו לר' נתן משום הדבק אף על גב דרובו [של] שופר קיים כלישנא קמא דר' יוחנן, ומסתמא [אם] הנקב והסדק בכדי (שיהי') [שאינו] מעכב את התקיעה וסתם הנקב ולא דיבק בדבק את הסדק שהוא כשר אבל אם מעכב פסול ולא עדיף מסתמו ומעכב ומתניתין זו ואין צריך לומר זו קתני נסדק וסתמו פסול משום סתימת הדבק שאינו מינו ואין צריך לומר דבק שברי שופרות דאיכא תרתי סתימת דבק ותוקע בשני שופרות והוי כעין שופר בתוך שופר ורחמנא אמר והעברתם שופר אחד ולא שנים וכיון דמשני שופרות בא הקול הוי הן כאלו שני שופרות וכ''ש נקב וסתמו ומעכב את התקיעה שפסול דכיון דאינו ראוי לתקוע בו לא הוי שופר. והנה תלמוד שלנו והירושלמי אחד [הוא אלא] (שלא) שהירושלמי מפרש יותר ומינה נשמע לפרש תלמוד שלנו וברייתא דקתני נסדק לארכו פסול מפרש לה למתניתין דתנן שופר שנסדק ודבקו פסול היינו כי נסדק רובו לארכו דכיון שנסדק רוב ארכו ודאי לא נשתייר בו שיעור תקיעה אבל נסדק לרחבו אפילו רוב רחבו אם הסדק לצד אחד שנשתייר שיעור תקיעה מן הסדק ועד סופו [כשר], ונ''ל אפילו דבקו בדבק ולר' נתן איצטריך כיון דאיכא שיעור שופר כשר הוי אידך כמאן דליתיה, ופירוש הירושלמי הכי הוא שופר שנסדק ודבקו פסול למי נצרכה למיתני לר' נתן דפסל בניקב בסתימה שלא במינו (נמי) [אבל] לרבנן דמכשרי בנקב בשלא במינו אם אינו מעכב התקיעה ה''ה דמכשרי בסדק דמאי שנא אבל לר' נתן דפסול בניקב פסול נמי בסדק ומטיבותיה דמר אמר ומגזיזותיה ולא כלום. [ראב''ן שו''ת בסוף הספר].
-----
תנן שופר שנסדק ודבקו פסול דיבק שברי שופרות פסול ניקב וסתמו אם מעכב את התקיעה פסול ואם לאו כשר פי' מעכב את התקיעה לאחר שסתמו ופסק רב יהודאי דקיי''ל בתרי לישנא דר''י להחמיר דהיכא דמעכב תקיעה וסתמו שלא במינו אע''ג דנשתייר רובו פסול ובמינו בעינן שישתייר רובו עיכוב התקיעה פי' משונה משום שלא נסתם אע''פ שתוקעין (כדינו) [כדרכו]. [יראים סימן תי''ט].
-----
ושופר של ראש השנה נסדק אפילו בכל שהוא פסול מדלא יהיב שיעורא כדיהיב לנקב מפני שדרך הסדק להגדיל ולא כן הנקב, ופעמים שיהא נסדק יותר מכשיעור ולא ידע ביה. שופר שניקב אם מעכבות את התקיעה, פי' הרב ר' אברהם בר' דוד ז''ל היה מעכב קודם שיתקננו, ושיעור אורך השופר טפח וצריך תרתי שישאר רובו שלם ושיתקננו במינו. [ספר המנהגות לרבינו אשר מלוניל].
-----
שופר שנסדק כו', לארכו, ודבקו בדבק שקורין גלוד, אע''פ שאיננו מעכב את התקיעה פסול, משום דהוה ליה כשני שופרות. דבק שברי שופרות, שנשברו לרחבם, ואין באחד מהם שיעור שופר כדי שיאחזנו בידו ויראה מכאן ומכאן, פסול, דהא אין בו שיעור, אע''פ שיש שיעור בשלשתם. ניקב נקב קטן, וסתמו במינו, אם היה [מתחלה קודם שתקנו], מעכב את התקיעה, שניכר בה בתקיעה שאינו שלם, פסול, אפילו שנסתם במינו. [לפי שאנו חושבין שאינו שומע אלא קול של אותה סתימה, ירוש' [ה''ו] שאם לא סתמו כשר, אע''פ שמעכב את התקיעה, לפי שכל הקולות כשרין בשופר בין שהוא צלול בין שהוא צרוד] ואם לאו כשר כיון שנסתם במינו. [רבינו יהונתן מלוניל].
-----
באתי לשאול לפניך מורי וקרובי אב''ן העז''ר שופר שלם שנסדק מעט לצד הפה כאצבע, אם אין מעכב את התקיעה אם הוא כשר או לאו. ותבינני משנת ראש השנה שופר שנסדק, מה קורא נסדק, אי דוקא רובו אבל מקצתו קרוי נקב, או אף מקצתו קורא נסדק. וגם נסדק עצמו ודבקו פסול, אי מה שדבקו דוקא [על ידי דבק], כמו שפירש רבינו שלמה ז''ל, אבל על ידי עצמו, כגון שחיממו ודיבקו, כשר, או לא. ועוד תבינני הא דתנן נקב וסתמו אם מעכב את התקיעה פסול ואם לאו כשר, אי דוקא סתמו ואם מעכב את התקיעה פסול, אבל אם לא נסתם אפילו מעכב את התקיעה כשר, או דינו כנסתם. וגם בפלוגתא דתנא קמא ור' נתן בברייתא, הלכה כמאן, דתניא נקב וסתמו [בין במינו בין שלא במינו פסול רבי נתן אומר במינו כשר שלא במינו פסול, במאי פליגי, במעכב את התקיעה או בשאין מעכב]. והך אם מעכב דמתניתין איכא לאוקמי בין במינו בין שלא במינו כתנא קמא ואיכא לאוקמי בשלא במינו כר' נתן. וגם תפרש להא דר' יוחנן והוא שנשתייר רובו מכלל דשלא במינו אע''פ שנשתייר רובו פסול איכא דמתני לה אסיפא שלא במינו פסול אמר ר' יוחנן והוא שנפחת רובו מכלל דבמינו אפי' נפחת רובו כשר, ומה קורא [נשתייר] רובו, במקום הנקב אע''ג שנפחת רוב הקיפו, או קורא [שנשתייר] במקום רוב השופר. בירושלמי [פ''ג ה''ו] שופר שנסדק רובו פסול למי נצרכה לר' נתן דיבק שברי שופרות פסול עוד היא לר' נתן ניקב וסתמו ר' חייא בשם יוחנן ר' נתן היא דתניא ניקב וסתמו בין במינו בין שלא במינו אם מעכב את התקיעה פסול ואם לאו כשר ר' נתן אמר במינו כשר שלא במינו פסול ר' חייא בשם ר' יוחנן כיני מתניתין אם מעכב את התקיעה פסול ואם לאו כשר ר' זעירא בשם ר' מונא והוא שסתמו הא לא סתמו כשר שכל הקולות כשירים בשופר. שמריה ב''ר מרדכי.
תשובה. לא שאני כדאי ששלחת אלי אלופי ומיודעי כי קטנך עבה ממתני אלא שבאת לתהות על קנקני ריקן ולא אסור [מ]משמעתך ואחוה דעי אף אני. סדק הוא בלא חסרון, ובין נסדק כולו ובין נסדק מקצתו קרוי סדק, נקב יש בו חסרון. ונסדק ודבקו פסול דוקא דבקו בדבק שקורין גלו''ד בלע''ז, אבל בלא דבק כשר. והא דתנן נקב וסתמו אם מעכב את התקיעה פסול וכו' ותניא נמי בברייתא נקב וסתמו בין במינו ובין שלא במינו פסול, במעכב את התקיעה מיירי כאשר שנויה בירושלמי [שם], ואם אינו מעכב כשר. ר' נתן אמר במינו כשר, פירוש אם אינו מעכב את התקיעה, ושלא במינו פסול אפי' אינו מעכב, ומתניתין בסתמו במינו ואם מעכב פסול ור' נתן היא. ומדקדק תלמודא בדר' נתן במינו כשר אמר ר' יוחנן והוא שנשתייר רובו של שופר קיים והמיעוט נפחת וניקב ואם סתמו במינו בקרן איל בלא דבק כשר, והאי לישנא מחמיר דבעי תרתי רובו ומינו, איכא דאמרי אסיפא שלא במינו פסול אמר ר' יוחנן והוא שנפחת רובו דכל השופר ונשתייר המיעוט, שכיון שנפחת הרוב אין כאן שופר כלל, דבתר שאינו מינו שאינו שופר אזלינן דהוא רובא, מכלל דנסתם במינו אף על פי שרובו נפחת כשר, ולשון זה מקיל דלא בעי רובו ומינו אלא מינו אע''ג דליכא רובא קיים, ובשל תורה הלך אחר המחמיר. ומדמהדר ר' יוחנן לפרושי מילתא דר' נתן שמע מינה דעיקר הוא. ודיבק שברי שופרות פסול אפי' לר' נתן, משום הדבק שאינו מינו. וכן שופר שנסדק ודבקו פסול אפי' לר' נתן, משום הדבק, אע''ג דרובו של שופר קיים, כלישנא קמא דר' יוחנן. ומסתמא אם הנקב והסדק בכדי שאינו מעכב את התקיעה ולא סתם את הנקב ולא דיבק בדבק את הסדק שהוא כשר, אבל אם מעכב פסול, דלא עדיף מסתמו ומעכב. ומתניתין זו ואין צריך לומר זו קתני. נסדק וסתמו פסול, משום סתימת הדבק שאינו מינו, ואין צריך לומר דיבק שברי שופרות, דאיכא תרתי, סתימת דבק ותוקע בשני שופרות, והוי כעין שופר בתוך השופר, דרחמנא אמר [ויקרא כ''ה] והעברת שופר תרועה, אחד ולא שנים, וכיון דמשני שופרות בא הקול הוי כאלו הם שני שופרות. וכל שכן נקב וסתמו ומעכב את התקיעה שפסול, כיון שאינו ראוי לתקוע בו לא הוי שופר. והנה תלמוד שלנו והירושלמי אחד הוא, אלא שהירושלמי מפרש יותר, ומינה נשמע לפרש תלמוד שלנו. וברייתא דקתני נסדק לארכו פסול מפרש לה למתניתין דתנן שופר שנסדק ודבקו פסול היינו כי נסדק רובו לארכו, דכיון שנסדק רוב ארכו ודאי לא נשתייר בו שיעור תקיעה, אבל נסדק לרחבו אפילו רוב רחבו אם הסדק לצד אחד שנשתייר שיעור תקיעה מן הצד ועד סופו כשר. ונראה לי אפי' דבקו בדבק. ולר' נתן אצטריך, דכיון דאיכא שיעור שופר כשר הוי אידך כמאן דליתא. ופירוש הירושלמי הכי הוא, שופר שנסדק ודבקו פסול למי נצרכה למיתני לר' נתן דפסל בניקב בסתימה שלא במינו, אבל לרבנן דמכשרי בניקב בסתימה שלא במינו אם אינו מעכב את התקיעה הוא הדין דמכשרי בסדק, דמאי שנא, אבל לר' נתן דפסול בניקב פסול נמי בסדק. ומטיבותיה דמר אמרתי ומנזיזותיה ולא כלום. [ראבי''ה שו''ת סימן קע''ב].
-----
שופר שנסדק ודבקו פסול דיבק שברי שופרות פסול. הלכה זו מפורשת בתשובת (פי') רבינו זקני בחיבור זה בתשובת ראש השנה. [ראבי''ה סימן תקל''א0[)]].
-----
שופר שנסדק ודבקו. פרש''י ודבקו בדבק ופסול מטעם שופר אחד אמר רחמנא ולא ב' וג' שופרות. ולא נראה, דא''כ כ''ש לדיבק שברי שופרות דפסול דהו''ל ב' שופרות. ומיהו אם נפרש מתני' בזו ואין צריך לומר זו ניחא. והר''י פי' שופר שנסדק כל כך שאינו יכול להוציא קול כי אם דבר מועט, אבל אם יכול לתקוע אעפ''י שנשתנה קולו מכמו שהיה בראשיתו כשר, דכל הקולות כשרין בשופר כדאמרי' בגמ' [לקמן ע''ב] גבי צפהו זהב מבחוץ אם נשתנה קולו פסול, דהיינו מטעם דאין זה קול שופר אלא קול זהב של הצפוי, אבל היכא דליכא מידי אחרינא אלא שופר לא מיפסיל בשינוי קול, אבל הכא מיירי שאינו מוציא אלא קול גרוע בלבד שאינו דומה לתקיעה, ואפילו דבקו והחזירו לקדמותו פסול, דכיון דנפסל שעה אחת שוב אין לו הכשר, דשופר משמע קרן משופר הבהמה, וכי נסדק ונפסל אין תורת כלי עליו, והוי כחתיכת קרן שאם לקח חתיכת קרן רחבה וכפפה ודיבק שני ראשיה יחד אין זה שופר, ה''נ ל''ש, כחתיכה שאין לה חלל דמי, ולא מיבעי' נסדק אלא אפילו דיבק שברי שופרות, פי' חתיכות של שופר חלולות ושלימות כעין שופר רק שאין בו שיעור שופר, וס''ד אמינא דיכול להדביקו עד שיהא בו שיעור, דלא דמי לשופר שנסדק דכחתיכה שאינה חלולה דמי הוי כעין שופר, קמ''ל דאפי' דיבק פסול מטעם דשופר לא מיקרי אלא כמו שהוא בא מן הבהמה. מיהו יש לספק לפי' הר''י אי אמרינן דהאי נסדק היינו בתוך שיעור הכשר שופר, אבל חוץ לשיעור הכשרו אעפ''י שאינו יכול לתקוע בו מחמת הסדק, כי דבקו כשר שלא נפסל מתורת שופר, וכל שעה שיש בה הכשר שופר רק שמחוסר קציצה, או שמא אפי' חוץ לשיעורו כיון שהוא פסול כמו שהוא עכשיו שוב לא יכשר ע''י דיבוק. ומיהו הא פשיטא שאם חתכו למעלה מן הסדק שכשר שזהו כתחילת עשייתו. [תוספות ישנים].
-----
מעשה הי' שהביאו לפני אבא מורי הריב''ק שופר א' והי' סדוק מעט יותר מציפור(י)ן אצבע קטנה ופי' כך שופר לארכו פסול היינו באורך טפח מן הפה הקצר אם נסדק שם פסול שאין כאן שיעור שופר אבל נסדק לארכו כלפי הרחב למעלה מטפח כשר מאחר שנשאר בו כשיעור שופר טפח כדאיתא בנדה ד' כ''ו ה' דברים שיעורן טפח ואלו הן שליא שופר כו' הילכך אם נסדק ונשתייר שיעור תקיעה כשר הלכך אם נסדק לרחבו של שופר ואם נשתייר (נ''ל שתיבת הילכך ט''ס וצ''ל ואם נסדק לרחבו של שופר ונשתייר שיעור תקיעה) ודבק בדבק שקורין גלוד פסול מאחר שדובקין שלו במינו אבל אם חיממו אצל האש או חיממו במים חמים כשר ניקבו בנקב שיש בו חסרון וסתמו בין במינו בין שלא במינו פסול שאינו שומע קול שופר ואם אינו מעכב הקול כשר ר' אומר סתם במינו כשר שלא במינו פסול כגון בשערות או בקרן פרה פסול וקימ''ל כר''נ מאחר שר''י מפרש דבריו במינו כשר אר''י והוא שנשתייר רבו וכן הלכה הילכך בעינן תלתא להחמיר שיסתום במינו ונשתייר רובו של שופר והוא שאינו מעכב התקיעה אבל בשאר דברים אפי' נשאר רבו קיים פסול הלכך שופר שנסדק ל''ל תקנתא שהוא מעכב את התקיעה כשופר שהוא מצופה זהב ומשנה את הקול מש''ה לא תני בברייתא שום תקנתא. [מעשה רוקח סימן קכ''ז].
-----
ושופר שנסדק ודבקו פסול. ניקב וסתמו במינו, אם מעכב את התקיעה פסול ואם לאו כשר, והוא שנשתייר רובו. היה ארוך וקצרו כשר. גררו בין מבפנים בין מבחוץ, והעמידו על גילדו כשר. ציפהו זהב במקום הנחת פה פסול, שלא במקום הנחת פה מבפנים פסול מבחוץ אם נשתנה קולו מכמות שהיה פסול. נתן שופר תוך שופר ותקע בו, אם קול פנימי שמע יצא, ואם קול חיצון שמע לא יצא. הפכן, כגון שהרחיב הקצר ברותחין, וקיצר את הרחב ותקע בו לא יצא. נסדק לאורכו כולו פסול. לרוחבו אם נשתייר ממקום הסדק עד מקום הנחת הפה שיעור תקיעה, דהיינו כדי שיאחזנו בידו ויראה לכאן ולכאן כשר. וכשמחובר בבהמה עצם בולט מן הראש ונכנס בו, ואם לא הוציאו מתוכו אלא ניקבו ותקע בו יצא, דמין במינו לא חייץ. [פסקי או''ז].
-----
מתני'. שופר שנסדק ודיבקו פסול. דיבק שברי שופרות פסול, ניקב וסתמו אם מעכב את התקיעה פסול, ואם לאו כשר. פי' אם נסדק לאורכו ודיבקו פסול, משו' דנתקלקל השופר, ושוב אין לו תקנה בדיבוק, וכמאן דליתיה דמי, כיון דלאורכו נסדק. דיבק שברי שופרות, כגון שנחתכו לרוחבו, ויש להן תקנה בדיבוק, ויפה תוקע, אלא משום הכי פסול משום דמיחזי כשנים ושלשה שופרות, ושופר אחד אמ' רחמנא, ולא שנים ושלשה שופרות, ולאו דווקא שברי שופרות אלא הוא הדין נמי לשופר אחד שחתכו חליות [חליות] לרחבו, ודיבקו פסול. ת''ר ארוך וקיצרו כשר. גרדו והעמידו על גלדו כשר. ציפהו זהב במקום הנחת פיו פסול שלא במקום הנחת פיו כשר. ציפהו זהב מבפנים פסול, מבחוץ אם נשתנה קולו מכמות שהיה פסול ואם לאו כשר. ניקב וסתמו אם מעכב את התקיעה פסול ואם לאו כשר. נתן שופר בתוך שופר ותקע בו אם קול פנימי שמע יצא, אם קול חיצון שמע לא יצא. [פסקי הרי''ד].
-----
נסדק לאורכו ודיבקו פסול. נסדק לרחבו, אם נשתייר בו כשיעור תקיעה כשר, ואם לאו פסול. וכמה שיעור תקיעה, כדי שיאחזנו בידו וייראה לכאן ולכאן. היה קולו דק או עבה או צרוד כשר, שכל הקולות כשרין בשופר. צפהו זהב במקום הנחת פיו פסול, שלא במקום הנחת פיו כשר. ציפהו מבפנים פסול, ומבחוץ, אם נשתנה קולו מכמות שהיה פסול, ואם לאו כשר. קדחו בזכרותו ותקע בו יצא, מין במינו אינו חוצץ. [פסקי ריא''ז].
-----
פיס', ודיבקו, בדבק, ביסקו בלע''ז. ור''ש פירש גלוד בלע''ז, ובלשונינו קולא בלע''ז. זו ואין צריך לומר זו, נסדק פסול ואין צריך לומ' דיבק שברי שופרות פסול. אם מעכב את התקיעה, קודם שסתמו, פסול. מתני' דלא כר' נתן, לקמן בברייתא מכשר אם סתמו במינו, אע''ג דמעיקרא קודם סתמא מעכב (הקריאה) [התקיעה]. [ריבב''ן].
-----
ועוד האריכו רבותינו ז''ל במומי השופר כגון נסדק ונקב והן הלכות גדולות בפרטיהם ודקדוקיהם ואני מקצר בהם מפני טורח הצבור, אבל כללותיהם בדרך קצרה כך הוא. שופר שנסדק ודבקו פסול פרש''י ז''ל שדבקו בדבק שקורין גלוד, וזה אינו נכון דהוה ליה שלא במינו ואין צריך לומר נסדק אלא אפילו נקב פסול, אלא דבקו היינו בעצמו שחממו באור ונתפשט ונדבק, ואפילו הכי פסול, וכל שכן אם לא דבקו ותקע בו כשהוא סדוק דפסול, כדקתני בריתא נסדק לארכו פסול ולא קתני דבקו. ופי' שופר שנסדק היינו שנסדק כל השופר וכך פרש''י, וטעמא דפסול שאינו שופר אלא שברי שופר הם, שכל כלי שנשבר יצא מתורת כלי בין לענין הטומאה בין לכל דבר. דבק שברי שופרות פסול, אפילו היה שיעור בראשון כנגד פיו פסול, דהא מוסיף עלה בברייתא ואם הוסיף עליו כל שהוא פסול, וטעמא משום דשופר אחד אמר רחמנא ולא שנים ושלשה שופרות.
נקב וסתמו אם מעכב את התקיעה פסול ואם לאו כשר, פי' נקב וסתמו אפילו במינו, אם מעכב את התקיעה עכשיו לאחר סתימה כגון שעדין הקול יוצא דרך הנקב, פסול דכיון דאינו מתוקן לגמרי עומד לינטל הוא ואותו שבר שאינו שופר מסייע בקול, ועוד דשנים ושלשה שופרות הן, ולא מעכב דוקא אלא שנחלש הקול קצת ויוצא משם, ואם לאון שחזר קולו לחוזק הראשון כשר, ודוקא במינו ומתני' ר' נתן היא, כך הוא פי' משנה זו בדקדוק על פי הירושלמי, והוא דעת רבינו יצחק אלפסי בעל ההלכות. ופסק ההלכה והוא שנשתייר רובו כלישנא קמא דר' יוחנן לחומרא, וכן פסק רבינו חננאל, אבל הרב ר' יצחק אבן גיאת והרבה מן הגאונים חלוקין בזה. ואמרו בירושלמי דוקא סתמו אבל לא סתמו כשר, כלומר שאם הנקב פתוח כשר שכל הקולות כשרין בשופר, ואם כן למה פסלו נסדק כשלא דבקו, על כרחין כשנסדק כולו דהוה ליה שברי שופר כמו שאמרנו, אבל ה''ר יהונתן הכהן שבא לכאן בימי הראשונים, כתב בפירושי ההלכות שחבר, דנסדק לארכו פסול אפילו בכל שהוא מפני שהוא מוסיף והולך בשעת התקיעה כשהן תוקעין בו בחוזק.
צפהו זהב במקום הנחת פיו פסול שלא במקום הנחת פיו כשר, ודוקא מבחוץ אבל מבפנים פסול, אם כן אינו אלא בדופן שבפיו, ויש אומרים אפילו מגבו מפני שהוא מכניס קצתו בפיו ושפמו של תוקע מכסה עליו, וטעמא דפסול משום דאיכא הפסק בין פיו לשופר, וש''מ שאם הרחיק השופר מפיו ונפח בו ותקע פסול. צפהו זהב מבפנים פסול, מבחוץ אם נשתנה קולו מכמות שהיה פסול, לפיכך אלו שמציירין בו צורות לנאותו לא יפה הם עושין, שמא נשתנה קולו מחמת אותן ציורין, ואע''פ שאין כולו מצופה במיני הציורין לפעמים קולו משתנה בהן.
נתן שופר בתוך שופר ותקע בו אם קול פנימי שמע יצא ואם קול חיצון שמע לא יצא, פי' אם קול פנימי לבדו שמע יצא ואם קול חיצון לבדו שמע לא יצא, ואם שמע קול שניהם יש אמרים יצא דהא קיימא לן [לעיל] בשופר תרי קלי משתמעי דכיון דחביב עליה יהיב דעתיה ושמע, ואפילו היה קול אחד פסול והשני כשר, ואפילו היו הפסולין רבים וקולם גדול וחזק והכשר יחיד וקולו חלוש מהם, דהיינו שתי חצוצרות ושופר דמקדש כדמסיק בגמרא, ואני אומר אם שמע קול פנימי וחיצון הוו להו תרי קלי מחד גברא ולא משתמעי, ולא אזלינן בתר שופרות ושנים הם אלא בתר תוקע וחד הוא, ויש קצת ראיה מצפהו זהב מבחוץ ונשתנה קולו מכמות שהיה דהא שמע תרוויהו וכתרי קלי נינהו, וצ''ע.
נסדק לרחבו אם נשתייר בו כשיעור תקיעה כשר ואם לאו פסול, נשתייר בו שיעור תקיעה כלפי פיו קאמרינן וכן פרש''י ז''ל, אבל ה''ר יצחק אבן גיאת ז''ל אמר אפילו למעלה כלפי ראשו. וכמה שיעור תקיעה פירש רשב''ג כדי שיאחזנו בידו ויראה לכאן ולכאן, ובפרק המפלת [כ''ו ע''א] אמרו דשופר טפח, וי''ל דהיינו הך, דטפח ארבע אצבעות בגודל ושית בקטניתא, ויאחזנו בארבע בינוניות ומה שיראה ממנו לכאן ולכאן משלים השיעור, ולא כדי שיאחזנו התוקע, דאם כן הכל לפי מה שהוא אדם ואגרופו של בן בטיח ישנו כראשו של אדם גדול [כלים פי''ז מ''ב], אלא כדי שיאחזנו אדם קתני ובאדם בינוני והיינו טפח, ורשב''ג נמי הוה ליה למימר טפח אלא טעמא קא מפרש, עד כאן דברנו בהלכות שופר בקצרה. [דרשת הרמב''ן לר''ה].
-----
דבק שברי שופרות פסול. פירש ה''ר יהונתן דהיכא שבשבר העליון איכא שיעור תקיעה כשר, לפי שהתחתון לא יזיק לעליון. וזה אינו נראה, דמכל מקום תחלת העברת הקול הוא בשבר הקטן שהוא פסול, והוי כצפהו זהב במקום הנחת פה שהוא פסול. ואפשר שמן הצד שבו הפה קאמר הרב, והוא קרי עליון. ואפילו הכי נראה דפסול, דקיימא לן הוסיף עליו כל שהו בין במינו בין שלא במינו פסול, ויש לתרץ לדעתו, שהוא מפרש הוסיף עליו בשלא היה בו שיעור תקיעה, אבל אם היה בו שיעור תקיעה כשר. ואינו נראה, כמו שנבאר בסמוך. [המאורות].
-----
שופר שנסדק ודבקו פסול. ניקב וסתמו אם מעכב התקיעה פסול ואם לאו כשר. בירושלמי מפרש דווקא משום דסתמו אבל אם לא סתמו כשר, אע''ג דנקב ונשתנה הקול, דכל הקולות כשרים בשופר. הוסיף עליו כל שהוא פסול, בין במינו בין שלא במינו, והיינו ברוחב כל הקיפו כזה, דהשתא התקיעה מן התוספת הוא ופסול. ארוך וקצרו כשר. גררו והעמידו על גלדו כשר. ציפהו זהב במקום הנחה פה פסול, שלא במקום הנחה פה כשר, ציפהו זהב מבחוץ לארכו אם נשתנה קולו פסול ואם לא נשתנה כשר. ציפהו מבפנים פסול. נתן שופר בתוך שופר אם קול פנימי נשמע יצא ואם קול חיצון נשמע לא יצא. שיעור אורך שופר כדי שיאחזנו במלא ידו ויראה לכאן ולכאן. נסדק לארכו אם לא נשתייר שיעור תקיעה פסול. [ספר נייר הלכ' שופר ותפילה].
-----
נסדק ודבקו פסול. דבק שברי שופרות פסול כך פשוט במשנה בר''ה ולפרש''י מיירי שנסדק לארכו לב' חלקים כלומר מב' צדדיו עד שנעשה ב' שופרות ופסול מטעם ב' שופרו' ונראה לפי פירושו שאם נסדק מצד א' לארכו כלו כיון שמחובר מצד הא' ודבקו שכשר והקשו עליו בתו' ופירשו שאם נסדק על פני כלו מצד אחד באורך אפילו שנשלם מצד הב' ודבקו שפסול ומ''מ אם נשתייר ממנו שום דבר שלא נסדק כלו באורך על פני כלו ודבקו כשר אפילו לאותם שפירשו דנסדק לארכו פסול דמיירי דנסדק כל שהוא כמו שכתבתי למעלה [לקמן כ''ז ע''ב] וכן אם נסדק לרחבו הרוב ממנו ודבקו כשר וזה הפירוש עקר וכן כתב הרא''ש. והדבוק פרש''י שדבקו בדבק והקשה עליו הרמב''ן ואמר דאם כן ה''ל שלא במינו ומאי איריא בסדק אפילו ניקב נמי פסול ופירש שחממו באור עד שנפשר ונדבק והרא''ש תפס עיקר פרש''י דלא מיקרי שלא במינו אלא דוקא בשניקב וסתם הנקב בחתיכה אחרת. [רבינו ירוחם נ''ו ח''ב].
-----
שופר שנסדק ודבקו פסול פיר''י נסדק מצד אחד מסופו לראשו דגרע מדבק שברי שופרות. [האגודה].
-----
שופר שנסדק ודבקו פסול. פירש''י דהו''ל כשני שופרות. ונראה מדבריו שהוא מפרש שנסדק משני צדדיו לגמרי ונחלק לשתי חתיכות. ולא נהיר דאי הכי היינו דבק שברי שופרות אלא נסדק היינו שהוא נסדק מצד אחד על פני כולו לארכה והיינו טעמ' משום דכיון שנסדק כולו אין שם שופר עליו אלא כחתיכת שופר ועשאה כעין שופר דמי. ומיהו לא מיפסל אלא בנסדק כלו אבל נסדק מקצתו ועדיין מקצתו קיים כשר והא דתניא בברייתא בגמ' נסדק לארכו פסול לרחבו אם נשתייר בו שיעור תקיעה כשר ואם לאו פסול לאו למימרא דמדמפליג בלרחבה ולא מפליג בלארכה דלארכה לעולם פסול בין נשתייר בין לא נשתייר דאדרבא דוק מינה לאידך גיסא דלרחבה הוא דכי לא נשתייר פסול אבל לארכה אפילו לא נשתייר כשר והיינו דתנן נסדק סתמא דלגמרי משמע זו היא שיטת הרשב''א ז''ל. אבל הרב ר' יהונתן ז''ל כתב דנסדק לארכה אפילו בכל שהו פסול לפי שכשהוא תקע בו מתבקע אעפ''י שדבקו, ולפי שיטה זו אם הדקו הרבה בחוט או במשיחה כשר שהרי החוט מעמידו שלא יתבקע וכן דעת הראב''ד ז''ל בדרש' שלו. ולכלהו פירושי כי תנן ודבקו פסול כל שכן לא דבקו ודבקו לרבות' נקטיה לומר שעפ''י שדבקו בעצמו אפי''ה פסול דאין שם שופר עליו אלא כמו שחיבר חתיכת שופר ועשאה שופר דמי. [חידושי הר''ן].
-----
@ כ''ז ע''ב.
ניקב וסתמו, במינו כשר, והוא שנשתייר רובו של שופר שלם, שלא במינו פסול, ואע''פ שנשתייר רובו, ובמינו כשר, היכא דאינו מעכב את התקיעה, וכמה שיעור שופר כדי שיאחזנו בידו ויראה לכאן ולכאן, היה קולו עבה או דק או צרוד כשר, שכל הקולות כשרין לשופר קדחו בזכרותו שבתוך הקרן ותקע בו יצא, שמין במינו אינו חוצץ. [האורה לרש''י סימן צ''ד].
-----
על נקיבת השופר במקומי אני עומד. ולא חזרתי בי מימיי. אך הוספתי לחלוק על רבינו אחי שסותר ומוחק הספרים משום דלא איתמר בגמרא מתני מני ר' נתן היא. (או') [או] דלא כר' נתן. ובכמה מקומות תמצא בתלמוד תנאים שחולקין על המשנה ולא יאמר התלמוד מתני' דלא כפלוני. או שיאמר התנא כמו המשנה ולא יאמר מתני' לפלוני הוא. ודוק ותשכח טובא ואין לשנות סוגייא בכך. וכל שכן שאין למחוק. פר''ת. ת'. נסדק לאורכו פסול. לרחבו אם נשתייר בו שיעור תקיעה כשר. ואם לאו פסול. וכמה שיעור תקיעה רשב''ג אומ' כדי שיאחזנו בידו ויראה לכאן ולכאן. פי' נסדק כלו וכן נסדק לרחבו כל רוחב הקיפו. אם נשתייר בו מן מקום הסדק עד מקום הנחת פה שיעור תקיעה כשר. דחשיב ליה כמאן דאישתקיל כוליה והוה ליה ארוך וקיצרו. היה קולו דק או עבה או צרור כשר. שכל הקולות כשירין לשופר. פי' צרור. כמו צריר של מנחות לשון יבש. רוש בל'. שלחו ליה לאבוה דשמואל קדחו ותקע בו יצא. פשיט'. כולהו נמי מיקדח קדחי להו. אמר רב אשי שקדחו בזכרותו. מהו דתימא מין במינו חוצץ. קמ''ל. פי' קדחו. נקבו. וקס''ד הנחת פה קאמר. שקדחו בזכרותו. פי' כשהוא מחובר בבהמה עצם בולט מן הראש ונכנס לתוכו. ומוציאים אותו מתוכו. (מה) [וזה] לא הוציאו אלא נקב את הזכרות. [מחזור ויטרי סימן שי''ז].
-----
במאור דף ו': ד''ה ניקב. לרי''ף סי' תתקמ''ד. כתוב שם. [רבינו חננאל ז''ל] והרי''ף ז''ל פסקו כלישנא קמא דרבי יוחנן אליבא דרבי נתן, דכיון דהוי בה ר''י לפרושי טעמיה מסתברא דהלכתא כותיה, וסתם מתניתין אתא לדרבי נתן, והרב רבי יצחק [אבן גיאת] פסק כלישנא בתרא] כו'. אמר אברהם. כממשמש באפלה הוא זה, שאין לנו במשנה דבר נוטה לדרבי נתן, אבל שמע שמועתו וטעה. שאני כתבתי בדרשה דראש השנה [עמוד ל''ז—ל''ח דפוס לונדון] וסתם מתניתין אתיא כלישנא קמא דרבי יוחנן ומתניתין כיון דסתמא קתני בין במינו בין שלא במינו פסול, ולא פליג רבי נתן, ובגמרא נמי לא אמרינן מתניתין דלא כרבי נתן, אלמא איכא גונא דמודה ביה רבי נתן דהוא פסול אפילו במינו והיינו כלישנא קמא דרבי יוחנן דהיכא דנפחת רובו מודה רבי נתן דהוא פסול אפילו במינו, ומשום הכי פסקו הגאונים כלישנא קמא. ומה שכתב הרב אבן גיאת ז''ל [בספר מאה שערים הלכות ראש השנה עמוד ל''ד] בין בכלל בין בפרט לא הסכים להלכה, כי הוא סובר אם מעכב את התקיעה האמור במשנה, לאחר סתימה קאמר, ולא היא, כבר פירשו בירושלמי [פ''ג הלכה ו'] אם היה מעכב קאמר. ועוד פירשו שאם לא סתמו כשר שכל הקולות כשרים בשופר, מדברי הירושלמי [חסר בכ''י] לעכב, לא שאינו תוקע כלל אלא שנפגמה תקיעתו מפני הנקב וסתמו וחזרה לכמות שהיתה פסול מפני שהוא קול הסתימה הואיל וקודם סתימה היתה פגומה. [כתוב שם לראב''ד].
-----
ניקב וסתמו אם מעכב התקיעה פסול. פרש''י אם מעכב התקיעה לאחר שנסתם שאינו מוציא קול כראשונה. וקשה שהרי אמרי' כל הקולות כשרים בשופר. לכנ''ל, אם מעכב התקיעה קודם שנסתם ואח''כ נסתם פסול, משום דהוי כשני שופרות, ושופר אחד אמר רחמנא ולא שני שופרות, ולא דבר המסייע לשופר שהרי ציפהו זהב מבפנים פסול, ואם לאו שלא היה מעכב הנקב את התקיעה אף קודם הסתימה כשר, וכן גרסי' בירוש' [בפרקין ה''ו] אם היה מעכב התקיעה פסול. וקשה דא''ר יוחנן בגמרא והוא שנשתייר רובו אבל מיעוטו נפחת ואפ''ה במיעוטו כשר, ומסתמא מתני' איירי בכל ענין ואפי' במינו וכשנפחת מיעוטא אי אפשר בנקב גדול כ''כ שלא יעכב התקיעה, ואפ''ה כשר. וצ''ל דמתני' אתיא כרבנן דר' נתן דאמרי בין במינו ובין שלא במינו פסול, א''נ כר' נתן ובשלא במינו. ומיהו לאיכא דאמרי קשה טפי דאמר ר' יוחנן והוא שנפחת רובו מכלל דבמינו אע''ג דנפחת רובו כשר, וכיון דנפחת רובו אי אפשר שלא יעכב התקיעה, וכי תימא דמתני' כרבנן ורבנן פסלי אפי' במעכב, דא''כ מנליה לר' יוחנן דר' נתן לא חשיב ליה נקב רק ברובו, כיון דלרבנן חשיב נקב אוקי במעכב את הסתימה. לכ''נ כפירוש הראשון אם מעכב התקיעה לאחר שנסתם שאינו מוציא קול כבראשונה פסול. והא דאמר כל הקולות כשרים בשופר ה''מ היכא דאינו משתנה קולו מכמו שהיה ע''י דבר אחר, הא היכא שמשתנה מקולו מחמת הסתימה פסול, ובמילתי' דרבנן בין במינו בין שלא במינו אם מעכב התקיעה פסול, ואם לאו כשר. ובירושלמי [ה''ו] ובתוספ' קיי''ל כר' נתן. ועתה נראה מתוך שמעתין דשופר שניקב וסותמו לית דין ולית דיין דכשר, ואם חזר לכמו שהיה בראשונה אפילו היה מעכב התקיעה קודם שנסתם כדפי', דמעכב התקיעה היינו לאחר [שנסתם], היכא דלא סתמו כלל ומעכב התקיעה שנשתנה קולו מכמו שהיה כשר, כדאמרי' כל הקולות כשרים בשופר. [תוספות ישנים].
-----
מתני' שופר שנסדק ודבקו בדבק שקורין גליד ובלשון כנען ליפא פסול דהו''ל כשתי שופרות. דיבק שברי שופרות פסול ניקב וסתמו אם מעכב את התקיעה פסול ואם לאו כשר. ת''ר ארוך וקצרו כשר גרדו והעמידו על גלדו, גלד דק, כשר צפהו זהב במקום הנחת פה פסול שלא במקום הנחת פה כשר צפהו זהב מבפנים פסול שהתקיעה בזהב מבחוץ אם (נשמע) [נשתנה] קולו מכמות שהיה פסול ואם לאו כשר נתן שופר בתוך שופר ותקע בו אם קול הפנימי שמע יצא אם קול חיצון שמע לא יצא. תנו רבנן גרדו בין מבפנים בין מבחוץ כשר גרדו והעמידו על גלדו כשר הפכו ותקע בו לא יצא אר''פ לא תימא דהפכיה כי כיתונא כהפיכת חלוק לעשות פנימי חיצון אלא כגון הרחיב את הקצר ברותחין וקצר את הרחב מ''ט כדרב מתנא דא''ר מתנא והעברת שופר דרך העברתו בעינן. הוסיף עליו כל שהוא וגמרו בין במינו ובין שלא במינו פסול ניקב וסתמו בין במינו ובין שלא במינו פסול ר' נתן אומר במינו כשר אם אינו מעכב את התקיעה שלא במינו פסול במינו כשר א''ר [יוחנן] והוא שנשתייר רובו מכלל דשלא במינו אע''פ דנשתייר רובו פסול איכא דמתני לה אסיפא שלא במינו פסול א''ר יוחנן והוא שנפח' רובו מכלל דבמינו אע''פ שנפחת רובו כשר רבינו יצחק אלפס לא הזכיר ל' אחרון זה מכלל דס''ל כל' ראשון לחומרא. נסדק לאורכו כולו פסול לרחבו אם נשתייר בו שיעור תקיעה ממקום הסדק עד מקום הנחת פה כשר ואם לאו פסול. וכמה שיעור תקיעה פי' רשב''ג כדי שיאחזנו בידו ויראה לכאן ולכאן וחשיב ליה כמה דאשתקל כוליה והוה ליה ארוך וקצרו הא דלא קתני גבי נסדק לארכו אם נשתייר בו כשיעור תקיעה כשר, משום דלארכו לא מיפסל אלא א''כ נסדק ע''פ כל ארכו מראשו ועד סופו. היה קולו דק או עבה או צרור פי' יבש כשר שכל הקולות כשרים בשופר. שלחו ליה לאבוה דשמואל קדחו ותקע בו יצא, [קדחו] נקבו, וקס''ד נקב הנחת פה קאמר. פשיטא כולהי נמי מקדח קדחי להו אמר רב אשי שקדחו בזכרותו כשהוא מחובר בבהמה עצם בולט מן הראש ונכנס בו ומוציאין אותו ממקומו מתוכו וזה לא הוציאו אלא נקב את הזכרות מהו דתימא מין במינו חוצץ קמ''ל. [או''ז הלכ' ר''ה סימן רנ''ט].
-----
אם מעכב. פירש רבינו שלמה במקום הסתימה מתעכב הקול, שאינו יכול לילך כדרכו ע''כ. וזה נבאר לקמן. וקצרו. ונשתייר בו שיעור שופר, אע''פ שקצרו מחמת נקב או סדק כשר. גררו. מן ויקח לו חרש להתגרד בו [איוב ב']. שעשאו דק. [רבינו אברהם מן ההר].
-----
כל הקולות כשרין בשופר. שופר שנסדק לאורכו אם נסדק רובו אפי' דבקו בעצמו פסול. נסדק רוב הקיפו לרוחבו אם נשתייר בו ממקום הסדק עד מקום הנחת פה שיעור תקיעה שזהו טפח שוחק כשר. הוסיף על השופר כל שהוא אפילו במינו פסול אעפ''י שיש לצד פיו שיעור שופר שלם. שופר שניקב וסתמו שלא במינו פסול בכל ענין. סתמו במינו יפה עד שאין קולו משונה אחר הסתימה מחמת הנקב כשר והוא שנשתייר רוב רחבו שלם. ויש שפסקו דניקב וסתמו במינו כל זמן שנשתייר שלם רוב רחבו כשר ואם סתמו שלא במינו כל זמן שמעכב התקיעה קודם סתימה פסול ואם אינו מעכב התקיעה כשר וכן נראה הדין מהירוש' [פ''ג ה''ו]. שופר שהיה ארוך וקצרו אם נשאר בו כשיעור כשר. גררו והעמידו על גילדו כשר. שופר שציפהו זהב מבחוץ אם נשתנה קולו פסול. צפהו במקום הנחת פיו אעפ''י שלא נשתנה קולו פסול מפני שחוצץ בין פיו לשופר צפהו מבפנים אפילו במשהו. שופר בתוך שופר אם חיצון ארוך או שתקע בין הדבקים פסול ואם קול פנימי בלבד שמע יצא. קצר צדו הרחב והרחיב צידו הקצר או שהפכו כהפיכת חלון פסול. נתן סימן (בירושלמי) דמן הקצר צריך לתקוע שנאמר מן המצר קראתי יה. התוקע לתוך הבור מי שהוא עמו יצא ומי שהוא מבחוץ אם שמע קול שופר יצא ואם קול הברה שמע לא יצא. [כ''ח ע''א] ולעניין הכונה אין הפרש בין שומע למשמיע דשניהם אין צריכין כונה לא לצאת ולא להוציא אבל שומע צריך כונה לשמוע, ומשמיע צריך כונה לתקוע ודומייא דתוקע לשיר דנתכוון לתקוע ולשמוע שהתוקע אעפ''י שלא נתכוון והשומע נמי אעפ''י שלא נתכוון לצאת יצא שמצות א''צ כונה מיהו צריך שיתכוון למצוה לכתחילה ואם נתכוון יצא וא''צ לחזור ודעת הגאון ר''י ור''א שאעפ''י שהתוקע מתכוין להוציא א''ע שהרי מתכוין להשמיע תקיעה של מצוה אבל תוקע לשיר דלא להוציא את עצמו כדר''ז דאמר לשמעיה איכוון ותקע לי. ויש מן הגאונים שאומרין דבין שומע ובין משמיע צריך כונה לצאת וכן כל המצות צריכות כונה. ואני תמה בזה איך נחלקו עמודי עולם דהא מההיא דרבי זירא משמע דבעי' כונה לכתחילה אבל מינה לא משמע מידי בדיעבד. ומההיא דכפאוהו ואכל מצה. ומההיא דרבא דאמר התוקע לשיר יצא משמע דוקא בדיעבד אבל לכתחילה לא. ומ''מ אפילו לדברי האומר שאין מצות צריכות כונה מי שאינו רוצה לצאת לא יצא וזה נתבאר בדרך שני של שער קריאת שמע. [אהל מועד שער ר''ה ויוה''כ דרך א'].
-----
וצריך שיהא השופר שלם. נסדק לארכו, בין דבקו בין לא דבקו פסול. לרחבו, אם נשאר בו שיעור האמור, כשר. ודעת מורי הרשב''א ז''ל דנסדק לאורכו דפסול, דוקא דנסדק כולו לארכו. אבל אם נשתייר מקצתו ומקצתו נסדק כשר, והא דתניא לרחבו אם נשתייר בו כדי תקיעה כשר, לא למימרא דלגבי נסדק בכל ענין פסול, אלא לאשמועינן דלרחבו כי לא נשתייר בו שיעור, שהוא פסול. שופר שהיה בו נקב ויש בו שיעור בלי מקום הנקב ולא סתמו, ואותו הנקב היה מעכב את התקיעה, כשר. שכל הקולות כשרי' בשופר. ואם נשתייר בו רובו ובא לסתום הנקב במינו, אם מעכב עתה את התקיעה מכמות שהיה קודם הסתימה, פסול. דנמצא כי התוספות ההוא אינו מהודק בשופר יפה, והרי הוא (נראה) כשופר ודבר אחר, ופסול. אבל סתמו במינו ואינו מעכב עתה [את] התקיעה, כשר. אע''פ שקודם הסתימה היה מעכב, כשר. שהרי נתבטל הסתימה לגבי שופר. שופר שצפהו בזהב או באותן הצבעים שצובעין בהן השופרות, אם בפנים פסול. ואם בחוץ במקום הנחת פה צפהו, או צבעו באותו צבע שקורין אזו''ל, פסול. שלא במקום הנחת פה צפהו, או צבעו ברחוק שתי אצבעות להנחת הפה, כשר. ומשתי אצבעות ולמטה לצד הרחב, אם נשתנה מכמות שהיה, פסול. כי משתי אצבעות ולמטה מצד הרחב הקול מתפשט. ובדרך זה חלקו ה''ר יונה ז''ל. שופר שהרחיב את הקצר וקצר את הרחב, פסול, וסמך לזה, מן המצר קראתי יה (תהלים קי''ח). אבל הפכו כמלבוש, כשר, דדרך העברתו הוא זה. ויש פוסלין גם זה. היה ארוך וקצרו, כשר. וכן גרדו והעמידו על גלדו, כשר. וכל הקולות כשרים בשופר, בין עב בין דק. [צרור החיים הדרך הרביעי סימן א'].
-----
ושיעור השופר כדי שיאחזנו בידו ויראה לכאן ולכאן יש מפרשים כדי יראה לכאן ולכאן כל שהוא. וי''מ ויראה לכאן ולכאן כשיעור שאוחז בידו והפי' הראשון עיקר שהרי במסכת סוכה תני אלו ה' דברים שעורן טפח שוחק. שליא. ושדרה. ושופר. ודופן סוכה. ואזוב. נסדק לארכו פסול. יש מפרשים שנסדק כלו. וי''מ שנסדק כל שהוא לפי שמשנסדק כלל כח התקיעה מבקיעו ומאריך הסדק בכל פעם ופעם ופסול וראוי להחמיר בזה. והראב''ד ז''ל כתב בדרשה שלו שאפי' נסדק לארכו אם מהדקו וקושרו היטב בחוט או במשיכה כשר לפי שהקשר ההוא כשהוא מהודק יפה יפה מונעו שלא להתבקע עוד והוא שישתייר שיעור תקיעה ממקום הקשירה ולצד הפה. והר''י מקור' ז''ל כתב שלא יהיה פסול עד שיהא נסדק בכל האורך. וכן נמי פסק הרשב''א ז''ל. נסדק לרחבו אם נשתייר שיעור תקיעה כשר וכאילו נכרת ממקום הסדק. ונראה לומר שדוקא כשנשתייר שיעור תקיעה ממקום הסדק ואילך לצד הפה שרואין כאלו נכרת ממקום הסדק ואילך אבל נשתייר לצד הרחב כשעור ולא לצד הפה פסול. והריא''ג ז''ל ובעל העתים וב' העטור פסקו שכל זמן שישתייר בו שיעור תקיעה לא שנא מלמעלה ולא שנא מלמט' כשר ולא דמי להוסיף עליו כל שהוא שפסול לפי שאין בזה תוספת שהוא השופר עצמו. ואע''ג דחשבינן כאלו נכרת ממקום הסדק ה''מ לענין שצריך שישתייר בו כשיעור אבל אם יש בו כשיעור כשר. ניקב אם סתמו שלא במינו פסול סתמו במינו אם נשתייר רובו ולא עכבו הנקבים שנסתמו את התקיעה כשר. י''מ שלא עכבו התקיעה קודם שנסתמו שלא היה הנקב גדול כל כך והיו תוקעים בו בלתי נסתם ומשמיע קול וזה כשר אבל אם היה הנקב קודם הסתימה מעכב התקיעה כלומר שהיה גדול כל כך שהרוח יוצא ממנו עד שלא היה משמיע קול כלל ועכשיו שהוא משמיע כשסתמו פסול ואפי' סתמו במינו לפי שזה קול הסתימה ולא קול השופר או משום דהוי כשני שופרות. וי''מ אם מעכב את התקיעה קוד' שנסתם שנפגם קולו מפני הרוח היוצא ממנו ואינו מעכב מכל וכל אבל קולו צרור פסול אע''פי שחזר לקדמותו ע''י הסתימה שזה קול הסתימ' והוי כשני שופרו' אבל אם אינו מעכב שאין נקיבתו נכרת בקולו כשתוקעין בו כשר ואפי' לא סתמו שאין הנקב מפחיתו כלל. ומ''מ ראוי לסותמו שלא יראה פגום. וי''מ אם מעכב את התקיעה אחר הסתימה כלומר שעדיין נכר בקולו שהוא נקוב שאין קולו יפה כקול שופר שלם פסול כיון שאין הסתימה מועלת בו להשיבו לקדמותו ואם לאו כשר. ולזה הפי' נראה שצריך לסותמו שאם לא נסתם יהיה פסול כיון שקולו פגום מחמת נקב. והר''י מקור' ז''ל כתב וז''ל והיכא שניקב וסתמו במינו וחזר קולו לכמות שהי' כשר אפי' היה הנקב מעכב את התקיעה מקודם לכאן כשר וכן נמי פסק הרשב''א ז''ל. ובשלא במינו היכא שמעכב את התקיע' פסול לדברי הכל והיכא שאינו מעכב פלוגתא דרבי נתן ורבנן. והירושלמי פי' אם היה מעכב את התקיעה שנפגם קולו קצת וסתמו וחזר לקדמותו פסול שקול הסתימ' הוא זה אבל אם לא סתמו כשר אע''פי שהיה קולו פגום או צרוד שכל הקולות כשרין בשופר. ולפי דעת הריא''ף ז''ל והרמב''ם ז''ל והר''ז ז''ל שופר שנקב אין לו תקנה אלא בשלשה דברים שלא יהיה הנקב מעכב את התקיעה ויסתם במינו וישאר רובו שלם פי' רוב הקיפו. והריא''ג ז''ל כתב שאם אינו מעכב את התקיעה אם סתמו במינו אפי' נפחת רובו כשר ואם נשתייר רוב שלם אע''פי שסתמו בלא במינו כשר. ואיכא למימר דאפשר דפעמים שנפגם לסוף השופר לצד הרחב ואפי' נפגם יתר על חצי היקיפו אפשר שאינו מעכב את התקיעה ואשמועינן הכא דאפי' הכי פסול כיון שאין רוב היקיפו שלם. קדחו בזכרותו כשר דמין במינו אינו חוצץ. דיבק שברי שופרות כלומר שלקח שני שברי שופרות שלמות בעיגולן אלא שלא היה שיעור שופר באחת מהן ודבקן להיות שיעור בין שניהם או הוסיף על שופר שיש בו שיעור לנאותן שיהיה ארוך או כדי שיתן קולו גדול ממה שהיה פסול. ויש פוסקים שאם היה בו שיעור והוסיף עליו כל שהוא כשר. צפהו זהב מבפנים פסול לפי שהקול קול זהב ולא קול שופר וכן במקום הנחת הפה. צפהו מבחוץ אם נשתנה קולו מכמות שהיה פסול ואם לאו כשר. נתן שופר בתוך שופר אם קול פנימי שמע יצא ואם קול חיצון שמע לא יצא. ומפרש בירושלמי מפני שבטל חללו של חיצון. וי''מ מפני ששופר אחד אמר רחמנא ולא שני שופרות וזה תוקע בשנים שהרוח עובר בין שניהם בהכרח. ואע''ג דאמרינן קדחו בזכרותו כשר לא דמי דהתם הזכרות מדובק בו היטב ורוח לא יבא ביניהם אבל בשופר בתוך שופר אי אפשר לעשות כך. ומ''מ אם קול פנימי שמע כלומר שהוציא ראש הפנימי לחוץ והניח פיו על פיו יצא שאין זה רק קול שופר אחד. הרחיב את הקצר וקצר את הרחב פסול דרך העברתו בעינן והירושלמי מביא סמך על זה מן המצר קראתי י''ה. ואם הפך הצד הפנימי לחיצון כמו שהופכין את הכתונת נראה לומר שפסול שאין דרך העברתו מן הבהמה כן. והירושלמי פוסל מפני שביטל חללו. ויש מכשירין אותו כיון שנשאר הקצר קצר והרחב רחב. היה ארוך וקצרו כשר. פי' שלא תאמר שאין לשנותו ולקצרו אחר העברתו מראש הבהמה. גרדו והעמידו על גלדו בין מבפנים בין מבחוץ כשר. היה קולו עבה או דק או צרור כשר פי' יבש כמו צריר של מנחות ובלעז רבקיליוש שכל הקולות כשרין בשופר. התוקע בתוך הבור או בתוך הדות פי' בור בחפירה ודות בבנין או בתוך המערה פי' שהוא עצמו בתוך הבור או בתוך המערה אותן העומדים בחוץ אם קול שופר שמעו יצאו ואם קול הברה שמעו לא יצאו. ואותן העומדים עמו בתוך הבור והמערה יצאו. והעומד בחוץ ותקע לתוך חבית גדולה וכיוצא בה אם קול שופר שמע יצא ואם קול הברה שמע לא יצא. [ארחות חיים הלכ' תקיעת שופר סימנים ג'—ז'].
-----
ניקב וסתמו אם [מעכב את התקיעה פסול ואם לאו כשר פר''י אם מעכב התקיעה לאחר שנסתם פסול, ואם לא סתמו אפילו] מעכב את התקיעה כשר כדאמרינן בירושלמי [פ''ג ה''ו] כל הקולות כשרין בשופר ואם הי' מעכב קודם סתימה וסתמו במינו וחזר לכמות שהי' כשר. [האגודה].
-----
נקב וסתמו אם מעכב את התקיעה פסול, ירושלמי ניקב וסתמו ר' בא בר זעירא בשם ר' זעירא והוא שסתמו הא לא סתמו כשר שכל הקולות כשרין בשופר. ואם לאו כשר. פי' ואם לאו שאינו מעכב עכשיו את התקיעה אעפ''י שהיה הנקב מעכב מתחילתו כשר לפי שמה שסתמו בה בטל לגבי השופר אבל אם מעכב את התקיעה עכשיו אפי' סתמו במינו פסול דכיון שמעכב את התקיעה נמצא שאינו בטל לגבי השופר והו''ל קול שופר ודבר אחר אבל לא מצינן לפרושי דכל שמעכב את התקיעה קודם שנסתם פסול אעפ''י שאחר שנסתם אינו מעכב את התקיעה דהא בפלוגתייהו דרבנן ור' נתן בגמרא אמרינן בלישנא בתרא דר' יוחנן דכי אמרינן שלא במינו פסול דוקא בשנפחת רובו אבל נשתייר רובו בין לרבנן בין לר' נתן בין במינו בין בשלא במינו כשר דבהא לא פליגי. ובודאי נקב גדול כל כך אי אפשר שלא היה מעכב את התקיעה מתחילה קודם שנסתם ואי הכי מתני' אמאן תרמיה אלא ודאי אף על פי שמתחילתו היה מעכב כיון שעכשיו אינו מעכב כלומר שהסתימה מהודקת יפה הרי זה כשר לפי שהוא בטל לגבי השופר וכך הם דברי הרמב''ם ז''ל בפ''א מהלכות שופר. [חידושי הר''ן].
-----
התוקע לתוך הבור או לתוך הדות או לתוך הפיטם, אם קול שופר שמע יצא, אם קול הברה שמע לא יצא. אמר רב הונא לא שנו אלא לאותן העומדים על שפת הבור, אבל אותן העומדין בבור יצאו. אמר רבה שמע מקצת תקיעה בבור ומקצת תקיעה חוץ לבור, לא יצא, מקצת תקיעה קודם שיעלה עמוד השחר ומקצת תקיעה לאחר שיעלה עמוד השחר לא יצא. [בה''ג הלכ' ראש השנה].
-----
תנן התוקע לתוך הדות או לתוך הבור או לתוך הפיתוס אם קול שופר שמע יצא ואם קול הברה שמע לא יצא. וצריך שיתכוין השומע לצאת ומשמיע להוציא השומע אע''ג דאמר רבא [כ''ח ב'] מצות אין צריכות כוונה לא קיי''ל כותיה אלא כר' יוסי קיי''ל דתניא [כ''ט א'] שומע שומע לעצמו משמיע משמיע לעצמו לפי דרכו אמר ר' יוסי בד''א בש''צ אבל ביחיד לא יצא עד שיתכוין שומע ומשמיע וכר''י קי''ל דקם ר' זירא כותיה דא''ל ר' זירא לשמעיה איכוין ותקע לי אלמא קסבר משמיע בעי כונה. [יראים סימן תי''ט].
-----
התוקע לתוך הבור. בור בחפירה, ודות בבנין אבנים. או לתוך פיטס, כלי גדול שדורכין בו הענבים, ודרך כלים אלו כשאדם צועק או מדבר או תוקע מתוכם [גליון. מתבלבל הקול, ונר' שאחר מדבר כנגדו, לאותן העומדין מבחוץ] מתבלבל הקול יותר מלאותן העומדים בבור, לפי' אומרין לאותן העומדין מבחוץ, אם שמעו קול שופר שלא נתבלבל הקול להם יצאו, ואם לאו לא יצאו. מיירי שאותו התוקע בבור מתכוין לאותם שבחוץ, להוציאם ידי חובתם. אי נמי, מיירי שהתוקע והשופר מבפנים והוא תוקע ועולה, קמ''ל אם שמע קול שופר, כלומ', אם שמע קול שופר יצא, ואם קול הברת [הבור] שמע לא יצא, [יצא] התוקע ראשו והשופר מן הבור נמצא שלא נתבלבל לו הקול כלל, שכל זמן שהיו שניהם בבור לא נתבלבל לו הקול, ומבחוץ לא מתבלבל, נמצא ששמ מתחלת התקיעה ועד סופה בלא שום בלבול. ואם קול הברה שמע, שהוציא ראשו מן הבור ופי השופר עדין בתוך הבור, לא יצא שנתבלבל [לו] קול השופר, והכי מוקים לה בגמ' [כ''ח ע''א]. [רבינו יהונתן מלוניל].
-----
מתני'. התוקע לתוך הבור או לתוך הדות או לתוך הפיטם אם קול שופר שמע יצא, ואם קול הברה שמע לא יצא. וכן מי שהיה עובר אחורי בית הכנסת, או שהיה ביתו סמוך לבית הכנסת ושמע קול שופר או קול מגילה אם כיון לבו יצא ואם לאו לא יצא, אע''פ שזה שמע וזה שמע, זה כיון לבו וזה לא כיון לבו. [גמ'] אם קול הברה שמע לא יצא. אמ' רב הונא לא שנו אלא לאותן העומדין על שפת הבור, אבל אותן העומדין בבור יצאו. [פסקי הרי''ד].
-----
פיס', התוקע לתוך הבור כו', בור ודות חדא היא, אלא שהבור בחפירה, והדות בבניין. הפיטס, חבית גדולה מאד, כדאמ' בביצה [ט''ו ע''ב] הללו בעלי פיטסין. אם כיון לבו יצא, למאן דאמ' מצות צריכות כוונה, אם כיון לבו לצאת. למאן דאמ' אין מצות צריכות כוונה, אם כיון לבו לידע שאינו קול חמור. לא שנו, שהתוקע לתוך הבור לא יצא, אלא לאותן שעומדי' על שפת הבור, לפי ששומעין קול הברה. [ריבב''ן].
-----
הגהה. התוקע לתוך הבור והדות והפיטם הוא חבית גדולה אם קול שופר שמע יצא ואם לאו לא יצא. [ספר נייר הלכ' שופר ותפילה].
-----
ומי שהיה בבור או בחפירה ותקע והיה שם אחר עמו ושמע יצא י''ח. אבל מי ששמע חוץ לבור, אם הגיע לו קול השופר יצא, ואם הגיע לו קול הברת הקול לא יצא. והוא לשון המשנה, התוקע לתוך הבור או לתוך הדות, אם קול שופר שמע יצא, ואם קול הברה שמע לא יצא. ושנו בגמרא, לא שנו אלא לאותם העומדים על שפת הבור אבל אותם העומדים בבור יצאו. והעובר על פתח בית הכנסת או היה בשכונתו ושם כונתו לשמוע השופר יצא י''ח ואם לא כיון לא יצא. וזה אומרם, היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגילה אם כיון לבו יצא ואם לאו לא יצא. ובלבד אם היה עובר, אבל אם עמד יצא ידי חובתו. וזהו שאמרו בירושלמי [פ''ג ה''ז], לא אמרן אלא בעובר אבל בעומד חזקה שיכוין. [ספר מצות זמניות הלכ' ר''ה שער ראשון].
-----
התוקע לתוך הבור או לתוך הדות לתוך הפטם אם קול שופר שמע יצא ואם קול הברה שמע לא יצא. הי' עובר אחורי בית הכנסת ושמע קול שופר או קול מגילה אם כיון לבו יצא ואם לאו לא יצא וקי''ל כרבי יהושע בן לוי [פסחים פ''ה ע''ב] דאפילו מחיצה של ברזל אינה מפסקת לענית קדיש וקדושה וברכו, אם יש עשרה בביהכ''נ, אבל להצטרף לעשרה בעינן שיהיו בביהכ''נ כדמוכח בפרק כל גגות [צ''ב ע''ב]. לא שנו אלא לאותם העומדים על שפת הבור, אבל העומדים בבור יצאו. [האגודה].
-----
היה עובר אחורי בית הכנסת וכו'. ירושלמי [פ''ג ה''ז] לא אמרן אלא עובר אבל עומד חזקה כיון. ובעינן כונת שומע ומשמיע כדאמרי' [כ''ט ע''א] איכוין ותקע לי אבל לא בעינן כונה לשם מצוה ואפילו תוקע לשד יצא. [האשכול — דפוס י%ם, הלכ' ר''ה].
-----
וכן מי שהיה עובר וכו' אם כיון לבו יצא, דמצות צריכות כונה, ומי שלא כיון לא יצא. ובגמ' [כ''ט ע''א] מוקים לה בשליח ציבור שמתכוין להוציא כל השומע קולו, אבל בתוקע אחר שתוקע לעצמו לא יצא שומעו מבחוץ, דבעי' שיתכוין לבו משמיע לשומע. וצריך לעיין מאי וכן דקתני הכא, ויש לפרש שאם היה השומע כל כך רחוק מבית הכנסת, שלא שמע כי אם קול הברה לא יצא. [רבינו יהונתן מלוניל].
-----
היה עובר אחורי בית הכנסת ושמע קול שופר או קול מגילה אם כיון לבו יצא. יש להקשות מהא דפ' כל הגגות [ערובין צ''ב ע''ב] צבור בקטנה ושליח צבור בגדולה אין יוצאין י''ח, וכן ט' בקטנה ואחד בגדולה אין מצטרפין, וכ''ש אם הוא אחורי בית הכנסת שאין ש''צ נמשך אחריו להוציא. וי''ל, דהתם הוא משום דבמקום ש''צ לא הוו עשרה, ולענין צירוף ודאי לא מצטרפי עד דהוו במקום אחד, אבל לצאת כשיש בב''ה י' אין צורך להצטרף ויוצא הוא בכך. ומיהו קשה מההיא דפסחים פרק כיצד צולין [פסחים פ''ה ע''ב] מן המפתן ולחוץ כלחוץ, אמר רב יודא אמ' רב וכן לענין תפלה, אלמא לצאת נמי בלא צירוף אינו יוצא י''ח חוץ מן המחיצה, והא אין לומר דמיירי לענין צירוף שאין בבה''כ אלא י' והוא, דהא קאמר ר' יהושע בן לוי עלה דאפי' מחיצה של ברזל אינו מפסקת בין ישראל לאביהם שבשמים, ולענין צירוף לא מ''ל הכי מפני ההיא דעירובין. ואומר הר''י דהאי דקאמר וכן לתפלה, היינו לכל דבר שבקדושה כגון קדושה וברכו, דכיון דבעי' בהו צירוף מנין לא נפיק בשמיעה, אי לא מצטרף בהדייהו, ואיצטרופי לא מצטרפי כי ההיא דעירובין, אבל בקריאת מגילה ותקיעת שופר דלא בעי מנינא נפיק ידי חובתו בשמיעה וכוונה, אעפ''י שאינו באותו מחיצה. והני נשי דידן שהן בחדר אחר בפני עצמן וש''צ בבית הכנסת דהו''ל בית אחר לגבייהו, לדברי רב לא הוו יוצאות ידי חובתן, ומיהו כר' יהושע בן לוי קיי''ל דכיון דיש י' בביהכ''נ כל השומעין בין בפנים בין מבחוץ יוצאי', ואפילו מבחוץ מחיצה של ברזל אינה מפסקת, והכי משמע דהלכה כר' יהושע בן לוי מדקא מייתי תלמודא ראי' בסוטה פ' אלו נאמרים [ל''ח ע''ב]. [תוספות ישנים].
-----
עם שהם אחורי הכהנים אמר רבי יהושע בן לוי בפרק אילו נאמרין (סוטה ל''ח ב') שאינם בכלל הברכה אלא אם כן יש שם אונס. אבל מלפניו ומצדדין אפילו מחיצה של ברזל אינה מפסקת בין ישראל לאביהם שבשמים. ובפסחים בפרק כיצד צולין (פסחים פ''ה ב' ובתו' וע''ש) קאמר לה אף בתפלה, לענות ברכו וקדושה אף על גב דצריך עשרה כיון שיש בבית הכנסת עשרה יכול היחיד לענות אף על פי שהוא בבית אחר דקיימא לן כרבי יהושע בן לוי שאומר כן אבל אין מצטרף לעשרה כדאיתא בפרק כל גגות (עירובין צ''ב ב'). (ותניא) [ותנן] בפרק ראוהו בית דין (כ''ז ב') היה עובר אחורי בית הכנסת ושמע קול שופר או קול מגילה אם כיון לבו יצא. [סמ''ג עשין סימן כ'].
-----
היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגלה, אם כיון לבו יצא ואם לאו לא יצא. ואע''פ שזה שמע וזה שמע, זה כיון לבו וזה לא כיון לבו, ירושלמי [פ''ג ה''ז] לא אמרן אלא עובר, אבל עומד חזקה כיון. נתכוין שומע ולא נתכוין משמיע, נתכוין משמיע ולא נתכוין שומע לא יצא עד שיתכוין שומע ומשמיע. דמשמיע נמי בעי כונה, כלומר אע''פ שנתכוין להוציא עצמו ידי חובתו אין חבירו השומע תקיעתו יצא ידי חובתו אלא עד שיתכוין התוקע להשמיע תקיעתו. והני מילי ביחיד, אבל שליח צבור כיון דדעתיה אכולי עלמא לא בעינן עד דמכוין ליה גופיה כדאמרינן לעיל היה עובר אחורי בית הכנסת או שהיה ביתו סמוך לבית הכנסת אם כיון לבו יצא ואם לאו לא יצא. ודוקא כונה לשמוע הוא דבעינן וכן כונה להשמיע, אבל כונה לצאת או להוציא לא בעינן, דקיימא לן מצות אין צריכות כונה, כלומר לצאת. וכן נמי אמרינן גבי מצה כפאוהו פרסיים ואכל מצה בלילי הפסח יצא. ודוקא כפאוהו פרסיים, אבל כפאו שד לא יצא, דתניא עתים חלים עתים שוטה, כשהוא חלים הרי הוא כפקח לכל דבריו, כשהוא שוטה הרי הוא כשוטה לכל דבריו. [המאורות].
-----
יחיד העומד בשער בית הכנסת אינו מצטרף עם תשעה של בית הכנסת, אבל אם יש עשרה בבית הכנסת שמתפללין יחיד השומע מאחורי בית הכנסת עונה עמהם קדיש וקדושה וברכו ויצא ידי תפלת צבור, ומה שאמרו אין היחיד אומר קדוש הוא שלא יאמר כשהוא מתפלל ביחידות אקדש את שמך, או שיאמר קדיש או ברכו בפחות מעשרה, ויש מי שכתב שאין יחיד אומר דבר שבקדושה ולא עונה אלא אם כן הוא מצטרף עמהם בעשרה. והראשון עיקר, וכן כתב הרב בעל התוספות, וכן נראה דעת הר''ם, וכן נתפשט המנהג. כתבו קצת הגאונים הבימה של בית הכנסת שגבוהה עשרה חלקה רשות לעצמה, ושליח צבור המתפלל שם אינו מוציא העומדים בבית הכנסת, וכן העומדים שם אין מצטרפין עם העומדים בבית הכנסת. ויש מי שאמר שכיון שהיא כלה באויר בית הכנסת [הרי היא] כחצר קטנה שנפרצה לגדולה, והוא שאין מחיצה עשרה, וכן נראה. [הבתים — שערי תפילה שער תשיעי].
-----
ומה שאמר רבי יהושוע בן לוי, אפילו מחיצה של ברזל אינה מפסקת בין ישראל לאביהם שבשמים הלכה היא. ופרשו רבותינו שבתוספות ז''ל [ר''ה כ''ז ע''ב] שלא לענין צירוף נאמר, אלא לענות קדושה וברכו, דקימא לן כל דבר שבקדושה לא יהא פחות מעשרה, ובא רבי יהושע בן לוי לומר, שאע''פ שאינו במקומו של שליח צבור אלא בבית אחר ואפילו מופלג משם, כל ששומע שליח צבור ישנו בכלל ברכותיו ועונה לכל דבר שבקדושה, שאין מחיצה של ברזל מפסקת, וכן נהגו להתיר דבר זה, אע''פ שהרמב''ן ז''ל היה אוסר לענות עד שיהא עם שליח צבור במקום אחד. וכן דבר הרב נ''ר להתיר. בד''א בשיש במקומו של מוציא עשרה שהוא ראוי להוציא הצבור שעמו ידי חובתן, ולפיכך אפילו אותן שהן חוץ למקומו של מוציא יוצאין בברכתו ועונין לכל דבר שבקדושה, אבל כל שהמוציא הוא יחיד במקומו, אינו רשאי לומר דבר שבקדושה ואינו ראוי להוציא, ולפיכך כשהצבור בקטנה ושליח צבור בגדולה אנו רואין אותו כיחיד, לפי שאין הצבור עמו במקומו ואין יוצאין ידי חובתן, וכזה פירש הרב אברהם בן דוד ז''ל. וכן אם היתה צואה בגדולה, אסור להתפלל ולקרות קריאת שמע בקטנה, היתה צואה בקטנה מותר להתפלל ולקרות קריאת שמע בגדולה כל שאין שם ריח רע, לפי שהיא מופלגת ממנה כמו שבארנו. [ספר השולחן הלכ' תפילה שער חמישי].
-----
מתני' היה עובר אחורי בית הכנסת או שהיה ביתו סמוך לבהכ''נ ושמע קול שופר או קול מגילה אם כיון לבו יצא. הקשו בתוס' מדאמרי' בעירובין פ' כל גגות צבור בקטנה ושליח צבור בגדולה אין יוצאין ידי חובתן ותירצו דשאני התם דליכא עשרה עם שליח צבור. והקשו עוד מדאמרי' בפ' כיצד צולין מן האגף ולחוץ כלחוץ ואמר רב וכן לתפלה ור' יהושע בן לוי אומר אפילו מחיצה של ברזל אינה מפסקת בין ישראל לאביהם שבשמים ובהאי פלוגתא במאי עסקי' אי לענין צירוף וכההיא דפ' כל הגגות תקשי לר' יהושע בן לוי ואנן קיימ''ל כוותיה כדמוכח בסוטה בפ' ואלו הן נאמרין דמייתי מינה ראיה לברכת כהנים דאין מחיצה מפסקת ואי איירי לענין לצאת וכדמתני' דהכא תיקשי מתני' לרב (שתירצו) [ותרצו] דההיא דפ' כיצד צולין מיירי לענין לענות דבר שבקדושה עם הצבור דלרב מפסקת ואינו עונה עמהם משום דכל דבר שבקדושה אין פחות מעשרה והרי הוא כעומד לבדו בחוץ ולר' יהושע בן לוי אין מחיצה מפסקת והרי הוא כאלו עומד בתוך העשרה שבפנים ועונה עמהם וקיימ''ל כר' יהושע בן לוי. וקשה להו דהא קול מגלה תנן ומגלה בעינן בעשרה בין בזמנה בין שלא בזמנה ואפי' לרב דאמר בזמנה ביחיד מ''מ הא אמרי' התם דחש לה רב להא דרב אסי דאמר בעשרה. ולא קושיא האי דהא דבעינן עשרה למגלה היינו משום פרסומי ניסא ובמקום קריאתה הוא דבעי פרסומי ניסא בעשרה והא איכא ואע''ג דהאי שמע לה במקום דליכא עשרה קריאתה מיהא בעשרה היא וממקום דאיכא פרסומא ניסא שמע לה ומשום הכי יצא. [חידושי הר''ן].
-----
ומאן דקרו [לה, ומאן דשמע לה] מיבעי ליה לכוני דעתיה, ואי לא לא נפיק. [הפרדס לרש''י הלכ' פורים].
-----
ולתקיעת שופר בעינן דעת שומע ומשמיע. ואם אמר המשמיע איני פוטר את פלוני בתקיעתי לא יצא. [תשב''ץ סימן קכ''א].
-----
ואם לאו לא יצא. ירוש', א''ר יוסי בר חנינא לא אמרו אלא בעובר אבל בעומד חזקה כיון. אמר רב הונא לא שנו אלא לאותן העומדים על שפת הבור וכו' מסתברא דכי היכי דמפלגינן בבור ה''נ מפלגינן בפיטם דאותן העומדין בתוך הפיטם יצאו והרמב''ם ז''ל בפ''א מהלכות שופר חילק בבור ודות ובפיטם לא חילק אפשר שדעתו מפני שהפיטם גדולה אפי' אותן העומדין בתוכה אם קול הברה שמעו לא יצאו. וכתב רבינו האי גאון ז''ל דברים הללו היו צריכין להם בימי השמד ובמלכיות שהיו מתיראין מהם מלתקוע בגלוי. [חידושי הר''ן].
-----
שופר שנסדק ודבקו פסול, דבק שברי שופרות פסול. תנו רבנן ארוך וקצרו כשר, גרדו והעמידו על גלדו כשר, צפהו זהב במקום הנחת פיו, פסול, שלא במקום הנחת פיו, כשר, צפהו זהב מבפנים פסול, מבחוץ, אם נשתנה קולו מכמות שהיה פסול, ואם לאו כשר. נתן שופר בתוך שופר ותקע בו, אם קול פנימי שמע יצא, ואם קול חיצון שמע לא יצא. הפכו ותקע בו לא יצא, אמר רב פפא לא תימא דאפיך ליה כי כתונא, אלא כגון שהרחיב את הקצר וקצר את הרחב, מאי טעמא, אמר רב מתנה דאמר קרא (ויקרא כ''ה, ט') והעברת שופר תרועה דרך העברתו בענן. דבק שברי שופרות פסול, תנו רבנן הוסיף עליו כל שהו בין במינו ובין שלא במינו פסול, נקב וסתמו בין במינו ובין שלא במינו פסול, ר' נתן אומר במינו כשר שלא במינו פסול. א''ר יוחנן הא דאמרת במינו כשר לא שנו אלא שנשתייר רובו אבל לא נשתייר רובו פסול, מכלל דשלא במינו אע''פ שנתשתייר רובו פסול. ואיכא דמתני לה אסיפא, שלא במינו פסול, א''ר יוחנן לא שנו אלא שלא נשתייר רובו אבל נשתייר רובו כשר. הילכך נקב במשהו וסתמו שלא במינו, אם מעכב את התקיעה פסול, וכי קאמרינן אם אין מעכב את התקיעה כשר, במשהו, אבל טפי אע''ג דנשתייר רובו פסול דעבדינן כתרי לישני דרבי נתן לחומרא, במינו כשר והוא שנשתייר רובו, שלא במינו פסול ואע''ג דנשתייר רובו. [בה''ג הלכ' ראש השנה].
-----
ת''ר ארוך וקצרו כשר. גררו והעמידו על גילדו כשר. ציפהו זהב במקום הנחת פה [פסול, שלא במקום הנחת פה] כשר. ציפהו זהב מבפני' פסול. (פי' אם אם) [מבחוץ אם נשתנה קולו מכמות שהיה פסול. ואם לאו כשר]. ניקב וסתמו אם מעכב את התקיעה פסול ואם לאו כשר. נתן שופר בתוך שופר ותקע אם קול פנימי שמע יצא. אם קול חיצון שמע לא יצא. פי' דאיכא חציצה. הפנימי מפסקת [הפכו ותקע בו לא יצא אמר רב פפא לא תימא דהפכיה ככתונא (כתנת) כתונא. חלוק] לעשות פנימי חיצון. אלא שהרחיב את הקצר וקיצר את הרחב. ברותחין. מאי טעמ' אמר רב מתנה אמר קרא (ויקרא כ''ה) והעברת. דרך העברתו. בבהמה מחיים בעינן. דיבק שיברי שופרות פסול. הוסיף עליו כל שהוא (פסול) בין במינו בין שלא במינו פסול. ר' נתן או' במינו כשר. פי' אם אינו מעכב את התקיעה. שלא במינו פסול. א''ר יוחנן הא דאמרת במינו כשר לא שנו אלא שנשתייר רובו. אבל לא נשתייר רובו פסול. מכלל דשלא במינו אע''פ שנשתייר רובו פסול. איכא דמתני' לה אסיפא. שלא במינו פסול. א''ר יוחנן לא שנו אלא שלא נשתייר רובו. אבל נשתייר רובו כשר. מכלל דבמינו אעפ''י שלא נשתייר רובו כשר הילכך ניקב במשהו וסתמו שלא במינו. אם מעכב את התקיעה פסול. וכי קאמרי' אם אינו מעכב את התקיעה כשר (משהו) [במשהו] אבל טפי אע''ג דנשתייר רובו פסול דעבדינין כתרין לישני דר' נתן לחומרא דבמינו כשר. והוא דנשתייר רובו. שלא במינו פסול. ואע''ג דנשתייר רובו. ת'. [מחזור ויטרי סימן שי''ז].
-----
ת''ר ארוך וקצרו כשר גרדו והעמידו על גילדו כשר. ציפהו זהב מבפנים [פסול], ומבחוץ אם נשתנה קולו מכמות שהיה פסול ואם לאו כשר. ניקב וסתמו אם מעכב את התקיעות פסול ואם לאו כשר. נתן שופר לתוך שופר ותקע בו אם קול הפנימי שמע יצא אם קול חיצון שמע לא יצא. הפכו שקיצר את הרחב והרחיב את הקצר ותקע בו לא יצא, דכתב והעברת דרך העברתו. נסדק לאורכו פסל, לרחבו אם נשתייר בו שיעור תקיעה כשר ואם לאו פסול. וכמה שיעור תקיעה, פירש רבן שמעון בן גמליאל (אומר) כדי שיאחזנו בידו אחת ויראה לכאן ולכאן. היה קולו דק או עבה או צרוד כשר, שכל הקולות כשרין בשופר. תניא התוקע לתוך הבור או לתוך הדות או לתוך הפיטום יצאו אותן שבתוך הבור או בדות, אבל אותן העומדין על שפת הבור והדות לא יצאו שלא שמעו קול השופר אלא ערבוב (הכהת) [הברת] קול השופר. לפיכך מברך לשמוע בקול שופר, ולא לתקוע בשופר. [ראב''ן].
-----
ת''ר ארוך וקצרו כשר והוא שיש בו שיעור תקיעה גרדו והעמידו על גלדו כשר ציפהו זהב במקום הנחת פה פסול, שלא במקום הנחת פה כשר, ציפהו זהב מבפנים פסול מבחוץ כשר, אם נשתנה קולו מכמות שהיה פסול ואם לאו כשר. ניקב וסותמו אם מעכב את התקיעה פסול ואם לאו כשר, נתן שופר בתוך שופר אם קול חיצון שמע לא יצא אם קול פנימי שמע יצא. גרדו בין מבפנים בין מבחוץ כשר. הפכו ותקע בו לא יצא. ואר''פ לא תימא דהופכו ככתונא אלא שקיצר את הרחב והרחיב את הקצר כרב מתנא והעברת דרך העברתו. וכ''ש הפכו ככתונא דפסול. ירושלמי (פ''ג ה''ז) לא אמרו אלא גרדו אבל הפכו פסול מאי בינייהו זה בטל חללו וזה לא בטל חללו. דבק שברי שופרות פסול הוסיף עליו כ''ש בין במינו בין שלא במינו פסול [וכו'] ר''נ אומר במינו כשר שלא במינו פסול פירשו רבוותאי דר' נתן אאינו מעכב את התקיעה (ד''ה כשר) [יש מגיהין ''דכשר'' ויש מגיהין ''דר''נ אמעכב את התקיעה קאי אבל אינו מעכב ד''ה כשר'' וצ''ע ובירור אמאי] קאי והכי מוכח בירושלמי וה''ג, שופר שנסדק ודבקו פרש''י ז''ל בדבק שקורין גלו''ד (לא) [למי] נצרכה לר' נתן דאי לרבנן פשוט דאפילו במינו פסול. דבק שברי שופרות פסול. עוד הוא דר' נתן כו' ניקב וסותמו כו' אם היה מעכב את התקיעה פסול ואם לאו כשר ר' נתן אומר במינו כשר שלא במינו פסול. ר''ח בשם ר''י כיני מתניתן אם היה מעכב את התקיעה מקודם סתימה פסול ואם לאו כשר. ר' יוסי בר זמרא והוא שסתמו אבל לא סתמו כשר שכל הקולות כשרין לשופר. מוכח מירושלמי אם מעכב התקיעה דקאמר מתחילה, והיכא דסתמו פסול לא סתמו כשר. אר''י והוא שנשתייר רובו מכלל דשלא במינו אעפ''י שנשתייר רובו פסול איכא דמתני לה אסיפא שלא במינו פסול א''ר יוחנן והוא שנפחת רובו מכלל דבמינו אעפ''י שנפחת רובו כשר. פי' ר''ח מדר''י מפרש דר''נ ש''מ דהלכה כר''נ והוא שנשתייר רובו שלם אבל לא נשתייר רובו שלם פסול ואע''ג דאיכא לישנא אחרינא לא איתבריר הי ניהו בתרא ועבדי' כתרי לישנא לחומרא. וכ''פ רבינו אלפסי דלא מעכב את התקיעה וסתמו שלא במינו אעפ''י שנשתייר רובו פסול ובמינו בעי' שישתייר רובו. והר''ר אבן גיאות כ' כל היכא דאיכא תרי לישנא הלכה כלישנא בתרא וה''נ אסיפא מתני לה מכלל דבמינו אפילו נפחת רובו כשר ומסתברא כר''ח דכל תרי לישנא בשל תורה הלך אחר המחמיר בשל סופרים הלך אחר המיקל ודכוותיה בכתובות (פ''ו:) אמר לה ה''ז גיטך והלכה והניחתו בצד ר''ה דאיכא תרי לישנא קמא לחומרא ובתרא לקולא ופסקינן כקמא לחומרא והלכה (כר' במתני') [כר''נ וכמתני'] דקתני מעכב את התקיעה פסול ואם לאו כשר. ומסתברא [אי איירי אניקב יש לגרוס כאן ''ואם נשתייר'' ואי איירי אנסדק יש לגרוס ''אם נסדק וכו' לרחבו אם נשתייר בו שיעור תקיעה. ומסתברא''] שיעור תקיעה כנגד מקום הנחת פה כשר. וכמה שיעור תקיעה כדי שיאחזנו בידו ונראה לכאן ולכאן וגרסינן במסכתא נדה (כ''ו.) ה' שיעורן טפח וקחשיב שופר ודופן, וטפח דאמרינן בכל דוכתי (עי' מנחות מ''א:) ארבע ברברבתא ובאחיזת יד אין בו טפח ומה שנשתייר לכאן משלים אותו. ואבן גיאות כתב שיעורא טפח שותק וליתא. ומסתב' בטפח בינוני [מדקאמר] [אוצ''ל ''והא דקאמר''] כדי שיאחזנו בידו ויראה לכאן ולכאן שיצא מכאן ומכאן וי''ל יראה דווקא ולא שיצא ואילו היה פחות מטפח לא היה נראה השופר כלל ובעינן טפח כדי שיתראה עובי השופר מכאן ומכאן ומסתברא ה''ה בניקב וסתמו שלא במינו אם נשתייר בו שיעור תקיעה כשר והוא שאינו מעכב את התקיעה. היה קולו דק או עבה או צריר כשר שכל הקולות כשרין בשופר. [עשרת הדברות לבעל העיטור הלכ' שופר ח''א].
-----
ארוך וקצרו כשר, שאיננו נפסל מפני שנחתך ממנו קצת ממה שהיה בראש הבהמה. גרדו והעמידו על גלדו, שהוא דק מאד, כיון שאין הרוח יוצא מחמת דקותו כשר. במקום הנחת פה פסול, משום דהוי חציצה. שלא במקום הנחת פה, כשר, בין מבפנים בין מבחוץ, דלא דמי לצפהו זהב מבפנים דפסול, אע''פ שאינו במקום הנחת פה, משום דהתם פסול שאין השומע שומע אלא קול הפנימי שהוא של זהב. מה שאין כן בצפהו זהב במקום אחד קטן דשרי, וגם מפני חציצה שחוצץ בין הקול והשופר אין לפסול, כדפסלינן שני שופרות כשרין זה בתוך זה, שאם שמע קול חיצון לא יצא, לפי שחוצץ השופר האמצעי, ומפסיק התקיעה לחצאין. לא דמי, כיון שהקול נכנס בין הפנימי והחיצון, וגם נכנס הקול בפנימי, נמצא שהפנימי מפסיק הקול לשני חצאין, מה שאין כן בדבוק צפוי זהב מבפנים, שהוא דבוק היטב והקול יוצא שלם במקום אחד. דהפכיה ככיתונא, כמו שהופכין הכתנת, שחיצון הופכין לפנימי ופנימי לחיצון, ואז הוא דפסול. אלא אפי' יהי החיצון חיצון, והפנימי פנימי, פסול, כיון ששנה תולדות השופר, שהרחיב את הראש הקצר שהוא העולה למעלה, וקצר את הרחב אותו ראש הקרן הדבוק בעצם הראש, פסול. ירושלמי מן המצר קראתי י—ה, והיכא דהרחיב את הקצר אינו מן המצר. דכתי' והעברת, והיה יכול לומר ותקעת, וכתב והעברת, בא ללמד שיהא השופר מתוקן כדרך שמסירין אותו מראש הבהמה. [רבינו יהונתן מלוניל].
-----
תנו רבנן ארוך וקצרו כשר גררו והעמידו על גלדו כשר צפהו זהב במקום הנחת פה פסול שלא במקום הנחת פה כשר צפהו זהב מבפנים פסול מחוץ אם נשתנה קולו מכמות שהיה פסול ואם לאו כשר. ניקב וסתמו אם מעכב את התקיעה פסול ואם לאו כשר. ודוקא סתמו, אבל לא סתמו אפילו מעכב את קול התקיעה כשר, דגרסינן [ירושלמי פ''ג ה''ו] רבי זעירא אמר והוא שסתמו. נתן שופר בתוך שופר ותקע בו אם קול פנימי שמע יצא ואם קול חיצון שמע לא יצא. הפכו ותקע בו לא יצא. אמר רב פפא לא דאפיך כי כיתונא אלא שהרחיב הקצר וקצר הרחב מאי טעמא אמר רב מתנה והעברת דרך העברתו. דיבק שברי שופרות פסול. תנו רבנן הוסיף עליו כל שהוא וגמר בין במינו בין שלא במינו פסול, ובתוספתא [פ''ב ה''ג] תניא ניקב וסתמו אפילו במינו אם מעכב את התקיעה פסול, רבי נתן אומר שלא במינו פסול במינו כשר. ומפרש בירושלמי [שם] שלא במינו פסול אפילו אם [אינו] מעכב קול התקיעה. ובירושלמי מוקי סתמא דמתניתין דקתני נקב וסתמו כרבי נתן, ושמע מינה דהילכתא כרבי נתן, ותו דרבי יוחנן מהדר לדקדוקי על מילתא דרבי נתן (ו)בגמרא דידן. ובהלכות גדולות פסק דעבדינן כתרין לישנא דרבי נתן לחומרא בין במינו כשר והוא שנשתיר רובו שלא במינו פסול ואף על גב דנשתיר רובו. ונסדק לארכו פסול לרחבו אם נשתייר בו שיעור תקיעה כשר ואם לאו פסול. וכמה שיעור תקיעה פירש רבן שמעון בן גמליאל כדי שיאחזנו בידו ויראה לכאן ולכאן, ומפורש בפרק המפלת [כ''ו ע''א] ובירושלמי דפירקין דשיעורו אחיזת טפח ויראה לכאן ולכאן משהו. ואם קדחו בזכרתו כשר דמין במינו אינו חוצץ. היה קולו עבה או דקה או צרור כשר שכל הקולות כשרים בשופר. וגרסינן בירושלמי היה קולו דק או גס או נחרך כשר שכל הקולות כשרים בשופר ובלבד שלא יעכב את הקול מחמת שינוי. [ראבי''ה סימן תקל''א0[)]].
-----
ארוך וקצרו כשר. היינו דעדיין יש בו שיעור שופר. ומפרש הר''י דסד''א והעברת שופר אמר רחמנא [ויקרא כ''ה], ומשמע קרן כמו שהוא מן הבהמה או גדולה או קטנה, אבל כשקיצר קרן גדול ועשה ממנו קטן סד''א דפסול, קמ''ל כיון דנשתייר שיעור שופר דכשר. ואין לפרש ארוך וקצרו דמיירי נסדק, וקאמ' דאם חתך מן הסדק ולמעלה דאם נשתייר כשר אם נשתייר בו שיעור שופר, דהו''ל למיתני בהדיא נסדק וקצרו. [תוספות ישנים].
-----
שופר שהיה ארוך וקצרו כשר, והוא שנשתייר בו כשיעור. גרדו והעמידו על גלדו כשר, בין שגרדו מבפנים בין שגרדו מבחוץ. הניח שופר בתוך שופר [ותקע בו] אם קול פנימי שמע יצא, ואם קול חיצון שמע לא יצא. הפכו, כגון שהרחיב את הקצר וקצר את הרחב ותקע בו לא יצא, שנ' [ויקרא כ''ה] והעברת לא הכשירה תורה אלא דרך העברתו ודרך גידולו וכשקיצר את הרחב והרחיב את הקצר הרי שינה דרך גידולו. [פסקי ריא''ז].
-----
תנו רבנן בפרק ראוהו בית דין שופר ארוך וקצרו כשר, גרדו והעמידו על גילדו כשר, צפהו זהב מבפנים או במקום הנחת הפה פסול, צפהו מבחוץ אם נשתנה קולו מכמות שהיה פסול ואם לא נשתנה כשר, נסדק לארכו פסול, נסדק לרחבו אם נשתייר בו שיעור תקיעה, ממקום הסדק עד מקום הנחת פה (רש''י), כשר ואם לאו פסול, וכמה שיעור תקיעה פירש רבן שמעון בן גמליאל כדי שיאחזנו בידו ויראה לכאן ולכאן. ניקב וסתמו אם מעכב את התקיעה פסול ואם לאו כשר, פירוש מעכב את התקיעה לאחר שסתמו (יראים סי' תי''ט). אמנם בירושלמי (דף י''ז ב') מפרש אם מעכב את התקיעה קודם שנסתם הנקב והילכך פסול עכשיו [כ]שסתמו לפי שעתה חזר הקול לאיתנו על ידי הסתימה ואין זה קול השופר אלא קול הסתימה (תד''ה ניקב וע''ש), ומסופק רבינו יצחק אם יפסל אפילו ניקב חוץ לשיעור הכשירו כל זמן שלא נקצץ. ופסק רבינו יהודאי גאון (ה''ג דף ל''ח ד') דקיימא לן בתרי לישני דרבי יוחנן לחומרא דהיכא דמעכב התקיעה וסתמו דסתמו שלא במינו אע''ג דנשתייר רובו שלם פסול סתמו במינו אם נשתיירו רובו שלם ולא עיכבו הנקבים שנסתמו [את] התקיעה הרי זה כשר (ע''פ יראים שם ע''ש). [סמ''ג עשין סימן מ''ב].
-----
תנו רבנן היה ארוך וקיצרו כשר גרדו והעמידו על גלדו כשר. ציפהו זהב במקום הנחת פה פסול [בכ''י ב' איתא שלא במקום הנחת פה כשר. ציפהו זהב מבפנים פסול. וכ''ה בשבה''ל הקצר.] מבחוץ אם נשתנה קולו מכמות שהיה פסול ואם לאו כשר [בכ''י ב' נוסף ניקב וסתמו אם מעכב את התקיעה פסול ואם לאו כשר. וכ''ה שם]. נתן שופר בתוך שופר ותקע בו אם קול פנימי שמע יצא ואם קול חיצון [שמע] לא יצא. ניקב וסתמו אם מעכב את התקיעה פסול ואם לאו כשר. תנו רבנן [בכ''י ב' נוסף גרדו בין מבחוץ בין מבפנים כשר. וכ''ה שם.] גרדו והעמידו על גלדו כשר. הניח שופר בתוך שופר ותקע בו אם קול פנימי שמע יצא ואם קול חיצון שמע לא יצא. הפכו ותקע בו לא יצא. אמר רב פפא לא תימא דהפכו כי כיתונא אלא שהרחיב את הקצר וקיצר את הרחב מאי טעמא כדרב מתנא דאמר רב מתנא והעברת שופר דרך העברתו בעינן. דיבק שיברי שופרות פסול הוסיף עליו כל שהוא בין במינו בין שלא במינו פסול. ניקב וסתמו בין במינו בין שלא במינו פסול ר' נתן אומר במינו כשר שלא במינו פסול. במינו כשר אמר ר' יוחנן והוא שנשתייר רובו מכלל דשלא במינו אע''פ שנשתייר רובו פסול איכא דמתני לה אסיפא שלא במינו פסול א''ר יוחנן והוא שנפחת רובו מכלל דבמינו אע''פ שנפחת רובו כשר. כתב רבינו ישעיה זצ''ל ר' נתן אומר במינו כשר שלא במינו פסול פי' בעל כרחן אית לן לפרושי במינו כשר כגון שאינו מעכב את התקיעה שאם מעכב את התקיעה פסול אבל שלא במינו אע''פ שאינו מעכב פסול מכלל דתנא קמא סבר אע''פ שאינו מעכב את התקיעה בין במינו בין שלא במינו פסול וסתם מתניתין דתנן אם מעכב את התקיעה פסול ואם לאו כשר ר' נתן הוא. ובעל המאור כתב רבינו חננאל ורבינו אלפסי ז''ל (פירשוה) [פסקו] כלישנא קמא דר' יוחנן אליבא דר' נתן דכיון דהוי בה ר' יוחנן לפרושי טעמיה מסתבר דהילכתא כוותיה וסתם מתני' נטיה לדר' נתן והר''ר יצחק אבן גיאת זצ''ל פסק כלישנא בתרא וכן כתב בהלכותיו. ניקב וסתמו במינו [כשר אע''פ שלא נשתייר רובו שלם סתמו שלא במינו אם] נשתייר רובו שלם כשר לא נשתייר רובו שלם פסול ובין כשר דבמינו ובין כשר דבשלא במינו הני מילי בשאינו מעכב את התקיעה אבל מעכב את התקיעה פסול ומחוורתא למינקט לחומרא כדברי הרב אלפסי זצ''ל כיון דזכרון הוא [בין ישראל] לאביהם שבשמים. וכן פסק ר' יהודאי גאון זצ''ל בתשובותיו לחומרא כדברי המאור. והא דאמרי' אם מעכב את התקיעה פסול פי' רבינו שלמה זצ''ל אם היה מעכב את התקיעה קודם שנסתם אע''פ שלאחר שנסתם אינו מעכב פסול מדלא קאמר אם נשתנה קולו מכמות שהיה כמה דקתני גבי ציפהו זהב שמע מינה דאם מעכב את התקיעה קודם שנסתם אע''פ שלאחר שנסתם אינו מעכב פסול וכן פי' גם בעל הדברות ז''ל ומסתייע מן הירושלמי. ובעל היראים ז''ל פי' אם מעכב את התקיעה לאחר שסתמו ונראה בעיני שלשון הירושלמי עיקר וזה לשון הירושלמי שופר שנסדק ודבקו פסול למי נצרכה לר' נתן. דיבק שברי שופרות פסול עוד הא דר' נתן. ניקב וסתמו ר' חייא בשם ר' יוחנן דרבי נתן הוא דתני ניקב וסתמו בין במינו ובין שלא במינו אם היה מעכב את התקיעה פסול ואם לאו כשר. רבי נתן אומר במינו כשר שלא במינו פסול ר' חייא בשם ר' יוחנן כיני מתניתין אם היה מעכב את התקיעה פסול ואם לאו כשר ר' אבא בר זבדא בשם ר' זעירא והוא שסתמו אבל אם לא סתמו כשר שכל הקולות כשרין לשופר. במדרש הרנינו. שופר שניקב וסתמו אם מעכב את התקיעה פסול מאי טעמא משום דכתיב וה' אלהים בשופר יתקע מה שופר של הקב''ה שלם אף שופר של ראש השנה יהא שלם. ולמה תוקעין בר''ה לפי שהן נגאלין מן מלאך המות. נסדק לארכו פסול לרחבו אם נשתייר בו שיעור תקיעה כשר ואם לא פסול וכמה שיעור תקיעה פי' רבן שמעון בן גמליאל כדי שיאחזנו בידו ויראה לכאן ולכאן. [ומצאתי לבעל הדברות ז''ל וטפח דאמרינן בכל מקום ארבע אצבעות ברבוותא ובאחיזת יד או טפח ומה שישתייר לכאן ולכאן משלים אותו ואבן גיאת ז''ל אמר טפח שוחק וליתא. ומסתברא בטפח בינוני מדקאמרינן כדי שיאחזנו בידו ויראה לכאן ולכאן כדי שיהיה משהו מכאן ומשהו מכאן וי''ל יראה דוקא ולא שיצא ואלו היה פחות לא היה נראה כלל ובעינן טפח כדי שיתראה מכאן ומכאן. כ''ה בשבלי הלקט הקצר] וכתב רבינו ישעיה זצ''ל ה''ה אם נסדק לאורכו ונשתייר בו שיעור תקיעה כשר. והא דנקט אם נשתייר בו שיעור תקיעה אנסדק לרחבו משום דנסדק לארכו כולו משמע מפיו קצר עד הרחב שהקול יוצא ממנו. שלחו ליה לאבוה דשמואל קדחו בזכרותו ותקע בו יצא דמין במינו אינו חוצץ פי' קדחו בזכרותו עצם מחובר בולט מן הראש ונכנס בתוכו ומוציאין אותו מתוכו וזה לא הוציאו אלא נקב את הזכרות. אמר רב יהודה בשופר של עולה לא יתקע ואם תקע יצא בשופר של שלמים לא יתקע ואם תקע לא יצא הדר אוקמא רבא דבין בשופר של עולה בין בשופר של שלמים אם תקע יצא דמצות לאו ליהנות ניתנו. אמר רב שופר של ע''ז לא יתקע בו ואם תקע יצא פי' ששימשו בו לע''ז ונאסר כמו ששנינו אבד תאבדון את כל המקומות בכלים שנשתמשו בו לע''ז הכתוב מדבר ובחולין מקשינן עליה והתניא אם תקע לא יצא ומוקמינן לה באשרה של משה מאי טעמא כתותי מיכתת שיעוריה. בשופר של עיר הנדחת לא יתקע ואם תקע לא יצא מאי טעמא כתותי מיכתת שיעוריה. ירושלמי בלולב הגזול שופר של ע''ז ר' אליעזר אומר כשר הכל מודים בלולב שהוא פסול מה בין שופר מה בין לולב אמר ר' יוסי בלולב כתיב ולקחתם לכם משלכם ולא משל איסורי הנאה ברם הכא יום תרועה יהיה לכם מכל מקום אמר ר' אלעזר תמן בגופו הוא יוצא ברם הכא בקולו הוא יוצא. ויש קול אסור בהנאה אתמהא מהכא מוכח דבשופר הגזול יצא. במדרש הרנינו שופר של בעל מום כשר לתקוע בו בראש השנה וביובל שנאמר והעברת שופר תרועה וגו' אבל לא על הזבחים. [שבלי הלקט סימן רצ''ג].
-----
תנו רבנן היה ארוך וקצרו כשר. גרדו והעמידו על גלדו כשר. צפהו זהב במקום הנחת פה פסול. שלא במקום הנחת פה כשר. צפהו זהב מבפנים פסול. מבחוץ אם נשתנה קולו מכמו שהיה פסול. ואם לאו כשר. ניקב וסתמו אם מעכב את התקיעה פסול ואם לאו כשר. תנו רבנן גרדו בין מבחוץ בין מבפנים כשר. גרדו והעמידו על גלדו כשר. הניח שופר בתוך שופר ותקע בו. אם קול פנימי שמע יצא. ואם קול חיצון שמע לא יצא. הפכו ותקע בו. כגון שהרחיב הקצר וקיצר הרחב. לא יצא. מאי טעמא אמר קרא (ויקרא כ''ה) והעברת שופר תרועה. דרך העברתו בעינן. כלומר כמו שהבהמה מוליכה אותו בקרניה הקצר למעלה והרחב למטה. ירושלמי [פ''ג ה''ז] לא אמרו גרדו. אלא הפכו פסול. מה ביניהם. זה ניטל חללו וזה אינו ניטל חללו. דיבק שברי שופרות פסול. הוסיף עליו כל שהוא בין במינו בין שלא במינו פסול. ניקב וסתמו בין במינו בין שלא במינו פסול. ר' נתן אומר במינו כשר שלא במינו פסול. כתב בעל עשרת הדברות ז''ל ופרשי (דכוותיה) [רבוותא] דר' נתן אאינו מעכב את התקיעה קאי ולחומרא. ומסתברא אמעכב את התקיעה קאי. והכי פירושא. ניקב וסתמו בין במינו בין שלא במינו פסול. כגון שהיה מעכב את התקיעה מתחלה וסתמו. ר' נתן אומר אפילו היה מעכב את התקיעה בתחלה במינו כשר שלא במינו פסול. אבל אם לא היה מעכב את התקיעה דברי הכל כשר. והכי מוכיח בירושלמי. וכן נראה. ורבינו חננאל ורבינו יצחק פאסי ז''ל פסקו כלישנא קמא דר' יוחנן אליבא דרבי נתן דאמר במינו כשר. אמר רבי יוחנן והוא שנשתייר רובו. מכלל דשלא במינו אע''פ שנשתייר רובו פסול. במדרש הרנינו שופר שניקב וסתמו אם מעכב את התקיעה פסול. מאי טעמא משום דכתיב (זכריה ט') וה' אלהים בשופר יתקע. מה שופר של הקב''ה שלם. אף שופר של ראש השנה שלם. ולמה תוקעין בראש השנה לפי שהן נגאלין מן מלאך המות. נסדק לארכו פסול. לרחבו אם נשתייר בו שיעור תקיעה כשר. ואם לאו פסול. וכמה שעור תקיעה כדי שיאחזנו בידו ויראה לכאן ולכאן, היינו טפח. כתב בעל עשרת הדברות ואבן גיאות ז''ל אמר. טפח שוחק, וליתא. ומסתברא בטפח בינוני. מדקאמר כדי שיאחזנו בידו ויראה לכאן ולכאן. כדי שיהא משהו מכאן ומכאן. ויש לומר יראה דוקא ולא שיצא. ואילו היה פחות לא היה השופר נראה כלל. ובעינן טפח כדי שיתראה עובי השופר מכאן ומכאן. ומסתברא בניקב וסתמו נמי אמרינן שלא במינו אם נשתייר בו שיעור כשר. והוא שאינו מעכב את התקיעה. עד כאן דברי בעל עשרת הדברות ז''ל. מצאתי בשם רבינו ישעיה ז''ל הוא הדין אם נסדק לארכו ונשתייר בו שיעור תקיעה כשר. והאי דנקט אם נשתייר בו שיעור תקיעה אנסדק לרחבו. משום דנסדק לארכו כולו משמע מפיו הקצר עד הרחב שהקול יוצא ממנו. ואם נקב הקרן עם אותו העצם התחוב בתוכו ולא הוציאו ממנו ותקע בו כשר. דמין במינו אינו חוצץ. [תניא רבתי סימן ע''ו].
-----
היה ארוך וקצרו כשר. גרדו בין מבפנים בין מבחוץ והעמידו על גילדו כשר. צפהו זהב במקום הנחת פה פסול, דהוי חציצה. ואע''ג דגבי לולב אמרינן [סוכה ל''ז ע''א] כל לנאותו אינו חוצץ, הכא לאו מקום נוי הוא בשעת עשיית המצוה, שהרי הכל מכוסה בפיו כשתוקע, ובטלה דעתו אצל כל אדם, אבל בלולב אפילו כשיאחזנו אפשר שיראה מקצתו או כולו ודרך נוי הוא. שלא במקום הנחת פה כשר. פירש בתוס' בפה הרחב על שפתו, שאינו לא מבפנים ולא מבחוץ. וה''ר יהונתן פירש אפילו מבפנים, אלא שהוא דבר מועט. אבל כשצפהו מבפנים כולו או צפוי מרובה, קול זהב הוא ומפסיל. ובכל זה יש להחמיר. עוד יש לפרש שלא במקום הנחת פה, כלומר מבחוץ וכשר. ואתא לאשמועינן דליכא חששא לנשתנה קולו בצפה פיו מבחוץ לחודיה. אבל כשצפהו כולו או רובו צריך לחוש, אם נשתנה קולו פסול, אם לאו כשר. [המאורות].
-----
ת''ר ארוך וקצרו כשר. גרדו והעמידו על גלדו כשר. ציפהו זהב במקום הנחת פה פסול. שלא במקום הנחת פה כשר. ציפהו זהב מבפנים פסול, מבחוץ אם נשתנה קולו מכמות שהי' פסול, ואם לאו כשר. נתן שופר בתוך שופר ותקע בו, אם קול פנימי שמע יצא, ואם קול חיצון שמע לא יצא. הפכו כגון שהרחיב הקצר לא יצא. דבק שברי שופרות פסול. הוסיף עליו כל שהוא בין במינו בין שלא במינו (פסול). ניקב וסתמו בין במינו בין שלא במינו פסול, רבי נתן אומר במינו כשר שלא במינו פסול. אמר רבי יוחנן והוא שנשתייר רובו, מכלל שלא במינו אע''ג שנשתייר רובו פסול. נסדק לאורכו כל אורכו פסול. ורחבו כל רוחב הקיפו, נשתייר ממקום הסדק עד הנחת הפה שיעור תקיעה כשר ואם לאו פסול. וכמה שיעור תקיעה פירש רבן גמליאל כדי שיאחזנו בידו ויראה לכאן ולכאן. הי' קולו עבה או דק או צרור כשר שכל הקולות כשרין לשופר. שלחו ליה לאבוה דשמואל קדחו בזכרותו ותקע בו יצא דמין במינו אינו חוצץ. [האגודה].
-----
היה ארוך וקצרו ונשתייר בו שיעור תקיע' כשר. גרדו בין מבפנים בין מבחוץ והעמידו על גלדו דק כשר. צפהו זהב במקום הנחת פה לצד פני' פסול וכן אם הוא נתן טס של זהב בראשו פסול לפי שמפסיק בין פיו ובין שופר זה''ה אם הרחיק השופר מפיו וסי' לדבר אל חכך שופר שלא במקום הנחת פה כשר. צפהו זהב מבפנים פסול מבחוץ אם נשתנה קולו מכמות שהיה פסול ואם לאו כשר, לפיכך אין לעשות ציורין בשופר שמא ישנו את קולו. נתן שופר בתוך שופר ותקע בו אם קול פנימי לבדו שמע יצא והוא שלא נשתנ' קולו וכגון שהוא עודף על הראשון משני ראשיו ואם קול חיצון לבדו שמע לא יצא. ואם קול שופר שניהם שמע י''א דיצא דהוה (לית) [ליה] תרי קלי דהיכא דחביבה לה משתמעי ואפי' היה קול א' פסול והב' כשר ואפי' היו הרבה הפסולין החזקים והכשר א' וחלוש ושתי חצוצרות ושופר א' דמסקינן בגמר' דמשום דחביב ליה יהיב דעתיה עליה ושמע. אבל הרמב''ן ז''ל כתב דלא יצא דלא אזלינן בתר(י) שופרי והוו להו תרי קלי אלא בתר התוקע והוה ליה תרי קלי מחד גברא ולא משתמעי דומיא דזכור ושמור כדאי' בגמ' [כ''ז ע''א] ולפי זה אפי' תוקע בשתי שופרות כאחת לא יצא והביא הרב ז''ל קצת ראיה לזה מצפהו זהב מבחוץ שאם נשתנה קולו מכמות שהיה לא יצא וכו'. הפכו ותקע בו בין דהפכיה ככתונא בין שקצר את הרחב והרחיב את הקצר לא יצא ולא עוד אלא אפי' תקע מצד א' של הרחב לא יצא סימן לדבר מן המצר קראתי יה. הוסיף עליו כל שהו בין במינו בין שלא במינו ואפי' היה בו שיעור שופר כבר פסול. [חי' הרשב''ץ].
-----
גרדו והעמידו על גלדו — כשר. [הערוך ערך גרדגא, גלדגא]. לא תימא דהפכיה כי כיתונא — פי' לא תאמר שהפכו כבגד פשתן שמבפנים לחוץ. [הערוך ערך כתן]. היה קולו דק או צרוד — כשר — פי' בלעז רוקו ושייך בצריד, מה המורסן עב במינו אף זה עב במינו. [הערוך ערך צרוד]. קדחו ותקע בו — יצא, פשיטא כולהו נמי מקדח קדחי אמר רב אשי — שקדחו בזכרותו — פי' נקבו במקדח בזכרותו שבתוך הקרן. [הערוך ערך קדחגא].
-----
גרדו והעמידו על גלדו, שבפנים או שבחוץ, ציפה זהב מבפנים פסול, דאנן בעינן קול שופר. וזה הקול קול זהב, אם קול חיצון שמע לא יצא, שהקול מעורבב לא תימא דהפכיה בכיתונא, שהיפך מה שבפנים בחוץ, אלא אפי' הרחיב את הקצר, דהיינו חודו של שופר, וקיצר הרחב, אותו שדבוק בראש, פסול, דרך העברתו בעינן, כתולדתו הקצר קצר והרחב רחב, והוא שנשתייר רובו, ואע''ג דר' יוחנן פי' דברי ר' נתן, סתם מתני' ומחלוקת דברייתא הלכה כסתם מתני' לארכו, מראשו לסופו ואפי' לא נסדק רובו, אלא בטפח ראשון פסול. לרוחבו של שופר, אם נשתייר בו שיעור תקיעה שלם כלפי ראשו, אע''פ שלא נחתך מן הסדק ולמטה כשר. [תוס', ורבינו שלמה פי' נסדק כולו וכן נסדק לרוחבו כל רחבו להקיפו, עכ''ת]. ויראה לכאן ולכאן, דשיעור שופר טפח, כדאמרי' בנדה [כ''ו ע''א] ה' שיעורין טפח ואחד מהן שופר, וטפח ד' אצבעות בגודל שהם יותר מד' אצבעות כדי אחיזתו, ויראה השופר לכאן ולכאן. צרוד לשון יובש שאין קולו צלול. קדחו בזכרותו, המילוי שהוא בפנים. [ריבב''ן].
-----
תניא ציפהו [זהב במקום הנחת פה פסול שלא במקום הנחת פה כשר ציפהו זהב] מבפנים פסול מבחוץ אם נשתנה קולו מכמות שהיה פסול ואם לאו כשר הניח שופר בתוך שופר ותקע בו אם קול פנימי שמע יצא ואם קול חיצון שמע לא יצא הרחיב את הקצר וקיצר את הרחב פסול וטעמא אמר רב מתנא והעברת שופר תרועה דרך העברתו בעינן נסדק לארכו פסול לרחבו אם נשתייר בו כשיעור תקיעה כשר ואם לאו פסול וכמה שיעור תקיעה פי' רשב''ג כדי שיאחזינו בידו ויראה לכאן ולכאן. [יראים סימן תי''ט].
-----
ציפהו זהב במקום הנחת פיו. לתוך חלל של נקב קטן שמניח פיו לתוכו פסול. משמע דהזהב חוצץ בין פיו לשופר. ושלא במקום הנחת הפה היינו מבחוץ על גב של נקב הקטן. אבל יש מפרש שלא במקום הנחת הפה בעובי השופר ציפה הזהב וארך באורכו ע''י ציפוי זה, והא דאמר' אם הוסיף משהו פסול, היכא דלא הוה בו שיעור שופר קודם שיאריכנו, ודוחק הוא. [תוספות ישנים].
-----
צפהו זהב במקום הנחת פה פסול. מבחוץ אם קולו נשתנה פסול אם לאו כשר. ארוך וקצרו כשר. גרדו והעמידו על גלדו כשר קדחו בזכרותו כשר. ירושלמי הכין תוקעין בעין טב. [הרוקח סימן ר''ג].
-----
צפהו זהב מבפנים פסול מבחוץ אם נשתנה קולו מכמו שהיה פסול ואם לאו כשר צפהו זהב במקום הנחת פה פסול שלא במקום הנחת פה כשר כך פשוט בר''ה פירוש במקום הנחת פה בעובי השופר במקו' שמניח עליו הפה ושלא במקום הנחת פה פירוש מבחוץ סמוך להנחת פה ופירש הרבי יונה ולא דמי לצפהו זהב מבחוץ דאם נשתנה קולו שפסול דהתם מיירי שצפהו זהב מבחוץ לצד ראשו הרחב מן השופר פי' כשהקול נכנס לצד הרחב הקול מתחזק ומחמת שצפהו זהב דרכו להשתנות ולפי' אם נשתנה קולו פסול והא דאמרינן שלא במקום הנחת פה כשר מיירי שצפהו זהב סמוך להנחת פה מבחוץ בצד הצר הסמוך להנחת פיו שאין דרכו להשתנות שם אע''פ שצפהו ואם נשתנה מעט אינו חשוב שנוי לפי שאין שם באותו ראש הצר עקר השמעת קול ולפי' כשר אם צפהו שם זהב מבחוץ אפילו נשתנה קולו. היה ארוך וקצרו כש'. הוסיף עליו כל שהו בין במינו בין שלא במינו פסול פירוש ואפילו היה בו (ו)שיעור שופר קודם שהוסיף עליו דשופר אחד אמר רחמנ' ולא ב' וג'. גרדו והעמידו על גלדו כלומר על הגלד הדק בין מבפנים בין מבחוץ כשר. הפכו ותקע בו לא יצא ולא תימא שהפכו כבגד מה שבפנים לחוץ אלא שקצר הרחב והרחיב הקצר ותקע שלא כדרך העברתו כל זה פשוט בר''ה יש מי שפירש לא תימא שהפכו כמו בגד כי פשיטא שבענין זה פסול ולא יצא אלא אפילו קצר הרח' והרחי' הקצר לא יצא וי''מ לא תימא שהפכו כמו בגד דאז ודאי כשר אלא אם קצר וכו' וראשון נראה עקר וכן נראה מהירושלמי [ה''ז]. נתן שופר בתוך שופר ותקע אם קול פנימי שמע יצא כלומ' שבולט הפנימי שהוא ארוך יותר מן החיצון ולא נכנס הקול בין שני השופרות ואם קול חיצון שמע לא יצא כלומר שאינו בולט הפנימי ושמע אף קול חיצון כך פשוט בר''ה ומה שאמרנו אם קול פנימי שמע יצא כשבולט פנימי דוקא כשלא נשתנה קולו מחמת החצון אבל אם נשתנה קולו ה''ל כמו שני שופרות ולא יצא וי''מ דאפילו אם נשתנה קולו כשר ולא דמי לצפהו זהב מבחוץ שפסול אם נשתנה קולו כמו שכתבתי למעלה דהתם הזהב מחוב' בגוף השופר והוה ליה שופר ודבר אחר אבל הכא אינו מחובר והרא''ש תפס עקר הפירוש הראשון. ניקב השופר וסתמו אם אינו מעכב התקיעה כשר בין במינו בין שלא במינו ואם מעכב התקיעה במינו כשר והוא שנשתייר רובו ואם סתמו שלא במינו פסול ואפילו שנשתייר רובו כך פשוט ומוכח בר''ה וכן הסכימו בתוספות וקצת מן המפרשים וכן הסכים הרא''ש דפלוגת' דרבנן ורבי נתן אמעכב התקיעה קאי והלכה כרבי נתן אלישנא בתרא דרבי יוחנן וכמו שכתבתי ויש מן הגדולים שפירשו דאינו מעכב את התקיעה דמתניתין קאי אפלוגתא דרבנן ורבי נתן והלכה כרבי נתן וכלישנא קמא דרבי יוחנן הילכך ניקב וסתמו אם מעכב התקיעה פסול בין במינו בין שלא במינו ואם אינו מעכב התקיעה במינו כשר והוא שנשתייר רובו שלא במינו פסול ואפילו נשתייר רובו ולראשון הסכימו רוב הפוסקים ורי''ף כתב מהא שמעינן שאפילו שלא במינו אם נשתייר רובו ואינו מעכב את התקיעה כשר ולא הבנתי דבריו ולא סברתו בזה ותמהתי על הרא''ש שכתב שרי''ף פסק כלישנא קמא דרבי יוחנן ואולי כי לא היה בספר האי לישנא דאמר מהא שמעינן וכו' וגם לא הביא הוא בפסקות שלו זה הלשון מרי''ף מהא שמעינן וכו' ומעכב התקיעה פירשו התוספות שמעכב התקיעה לאחר סתימה שלא הוחלקה הסתימה בטוב ולפי פירושם בשסתמו שלא במינו פסול אפילו נשתייר רובו כמו שכתבתי דמאחר שלא חזר קולו לכמו שהיה קודם הסתימה ונשתנה מחמת הסתימה ה''ל שופר ודבר אחר כי שנוי הקול בא מחמת דבר אחר שאינו מינו ואם לא סתמו כלל אפילו הנקב מעכב התקיעה כשר דאין כאן שנוי מחמת דבר אחר ודוקא שנשתייר רובו דאם לא נשתיי' רובו ובלא סתימה מעכב הנקב התקיעה פסול כמו נסדק לרחבו בשלא נשתייר בו שיעור תקיעה ואם סתמו במינו אפילו מעכב התקיעה כלומר שלא חזר קולו לכמו שהיה קודם סתימה כשר דאין כאן שנוי מחמת ד''א דבמינו הוא אבל אם אינו מעכב התקיעה כלומ' שהוחלקה הסתימה יפה אפילו סתמו שלא במינו ואפילו לא נשתייר רובו כשר ואפילו שקודם הסתימה היה הנקב מעכב התקיעה דכיון שחזר הקול כמו שהיה קודם שניקב אין כאן שנוי מחמת דבר אחר וי''מ שפירשו מעכב התקיעה קודם סתימה וכשסתמו חוזר כמו שהיה קודם שניקב ואז כשסתמו שלא במינו פסול דנקרא שנוי מחמת ד''א כיון שהסתימה גרמה לחזור הקול כמו שהיה קודם שניקב אבל אם אינו מעכב התקיעה ולא נשתנה מחמת הנקב וסתמו אין כאן שנוי לא קודם סתימה ולא לאחר סתימה וכן בירושלמי ופירוש ראשון עקר וכן הסכים הרא''ש ומ''מ אם לא סתמו כשר ואפילו שמחמת הנקב נשתנה הקול וכן כתוב בירושלמי. היה קולו דק או עבה או צרור כשר שכל הקולות כשרים בשופר. קדחו בזכרותו כלומר נקבו עם הזכרות שבפנים כלומ' עם עצם אחד שבתוך השופר שהוא כמו קרן כשר שמין במינו אינו חוצץ כך פשוט בראש השנה. [רבינו ירוחם נ''ו ח''ב].
-----
ואם צפהו זהב במקום הנחת פה בעת התקיעה פסול ובמקום אחר כשר. ואם צפהו בזהב כולו מבפנים פסול. ואם כסהו זהב מבחוץ, במקום הנחת הפה פסול, שלא במקום הנחת הפה כשר. צפהו זהב מבפנים פסול, מבחוץ, אם נשתנה קולו מכמות שהיה פסול ואם לאו כשר. ומי שהביא שופר בתוך שופר ותקע בהם, אם נשמע קול החיצון פסול ואם קול פנימי כשר. וזה אומרו, נתן שופר בתוך שופר, אם קול פנימי שמע יצא, ואם קול חיצון שמע לא יצא. [ספר מצות זמניות הלכ' ר''ה שער ראשון].
-----
צפהו זהב מבפנים פסול, לפי שהקול קול זהב ולא קול שופר, (ולא) [וכן] במקום הנחת פה. צפהו מבחוץ, אם נשתנה קולו מכמות שהיה פסול, ואם לאו כשר. נתן שופר בתוך שופר, אם קול פנימי שמע יצא, ואם קול חיצון שמע לא יצא. ומפרש בירושלמי מפני שבטל חללו של חיצון. ויש מפרשים מפני ששופר אחד אמר רחמנא ולא שתי שופרות, וזה תוקע בשנים, שהרוח עובר בין שניהם בהכרח. ואף על גב דאמרינן קדחו בזכרותו כשר, לא דמי, דהתם הזכרות מדובק בו היטב, ורוח לא יבא ביניהם, אבל שופר בתוך שופר אי אפשר לעשות כך. ומכל מקום אם קול פנימי שמע, כלומר שהוציא ראש הפנימי לחוץ והניח פיו על פיו יצא, שאין זה רק קול שופר אחד. הרחיב את הקצר וקצר את הרחב פסול, דרך העברתו בעינן. (הירו') [והירושלמי] מביא סמך על זה, על שם מן המצר קראתי יה. ואם הפך הצד הפנימי לחוץ, כמו שהופכין הכתונת, (נראה לי) [נראה לומר] שפסול, שאין זה דרך העברתו מן הבהמה. והירושלמי פוסלו, לפי שבטל חללו. ויש מכשירין אותו, כיון שנשאר הרחב רחב והקצר קצר. היה ארוך וקצרו כשר. פירוש שלא תאמר שאין לו לשנותו ולקצרו אחר העברתו מראש הבהמה. גרדו בין מבפנים בין מבחוץ, אפילו העמידו על גלדו, כשר. היה קולו עבה או דק או צרור כשר, שכל הקולות כשרין בשופר. [כל בו הלכ' ראש השנה סימן ס''ד].
-----
נתן שופר בתוך שופר ותקע. פי', שהחיצון רחב כ''כ שהפנימי נכנס בו ומגיע פיו של פנימי עד מקום הנחת הפה, שכשהוא משים פיו על השופרות נוגע בשניהם, שאם לא היה יכול ליגע לפנימי אפילו שמע קול פנימי לא יצא דלא מיקרי תקיעות שופר אלא א''כ פיו נוגע בשופר, כדפרשתי לעיל [ד''ה ציפהו] גבי צפהו זהב במקום הנחת הפה וכו'. [תוספות ישנים].
-----
נתן שופר בתוך שופר ותקע בו, אם קול פנימי שמע יצא, אם קול חיצון שמע לא יצא. ומפרש בירושלמי [פ''ג ה''ז] מפני שבטל חללו של חיצון. [המאורות].
-----
נתן שופר בתוך שופר אם קול פנימי שמע יצא. פי' קול פנימי לבדו ומיירי כגון שהוא עודף על החיצון שאין כאן אלא קול פנימי אבל אם קול חיצון נמי שמע לא יצא דהו''ל קול שני שופרות. לא תימא דהפכיה ככיתונתא. פי' לא תימא דכי מיפסל דוקא היכא דהפכיה ככיתונתא אבל הא לאו הכי לא מיפסל דליתא אלא אפילו הרחיב את הקצר וכל שכן דהפכיה ככיתונתא דמפסיל והכי איתא בירושלמי גרדו והעמידו על גלדו כשר לא אמרו אלא גרדו אבל הפכו פסול זה בטל חללו וזה לא בטל חללו. אלא שהרחיב את הקצר וקצר את הרחב. בירוש' משמע אפילו לא הרחיב את הקצר וקצר את הרחב אלא שתקע בצד הרחב לא יצא וקא יהיב סימנא מן המצר קראתי יה. [חידושי הר''ן].
-----
ת''ר גרדו בין מבפנים בין מבחוץ כשר. גרדו והעמידו על גלדו כשר. הניח שופר בתוך שופר אם קול פנימי שמע יצא אם קול חיצון שמע לא יצא. [הפכו ותקע בו לא יצא]. אמ' רב פפא לא תימא דהפכיה כי כיתונא, אלא שהרחיב את הקצר וקיצר את הרחב, מאי טע' כדרב מתנה, דאמ' רב מתנה והעברת [ויקרא כ''ה] דרך העברתו בענן. דיבק שברי שופרות פסול. הוסיף עליו כל שהוא בין במינו בין שלא במינו פסול, ניקב וסתמו בין במינו בין שלא במינו פסול. ר' נתן אומ' במינו כשר שלא במינו פסול. פי', בעל כורחין אית לן לפרושי במינו כשר, כגון, שאינו מעכב את התקיעה, שאם מעכב את התקיעה פסול. אבל שלא במינו, אע''פ שאינו מעכב פסול. מכלל דתנא קמא סבר אע''פ שאינו מעכב את התקיעה, בין במינו בין שלא במינו פסול. וסתם מתני' דתנן אם מעכב את התקיעה פסול ואם לאו כשר, ר' נתן היא. [פסקי הרי''ד].
-----
ואם נסדק השופר לארכו ודבקו פסול, ואם נסדק לרוחבו ונשאר ממנו יתר על הסדק או למטה ממנו שיעור טפח כשר, ואם לאו פסול. וזה בענין שיאחזנו בידו באמצע ויראה על ידו ותחת ידו. והוא אומרם כדי שיאחזנו ויראה ממנו לכאן לכאן. ואם גרדו מבית או מבחוץ אפילו השיבו דק עד מאד כשר. והוא אומרם, גרדו והעמידו על גלדו כשר. ואמרו בירושלמי [פ''ג ה''ז], לא אמרן אלא גרדו, אבל הפכו פסול. והפכו יהיה באחד משני פנים, או שישיב חיצונו לפנים ופנימי לחצונו, או שהרחיב הפה הצר, וקיצר את הרחב. ולזה אמרו בתלמוד, הפכו ותקע בו לא יצא, אמר רב פפא לא תימא דהפכיה (כתקונא) [ככתונא] אלא אפילו הרחיב את הקצר ויקצר את הרחב, מ''ט דכתיב והעברת, דרך העברתו. ואם היה ארוך וקציר כשר. [ספר מצות זמניות הלכ' ר''ה שער ראשון].
הפכו ותקע בו לא יצא. ולא תימא דאפכיה ככיתונא בלחוד, אלא אפילו הרחיב את הקצר וקצר את הרחב. מאי טעמא דאמר קרא והעברת שופר תרועה, דרך העברתו בעינן. כך גריס רי''ף. ובגמרא שלנו לא גרסינן בלחוד, פירוש אלא לא תימא דאפכיה ככיתונא. ויש לפרש לא תימא דפסול היכא דאפכיה ככיתונא, דהתם ודאי כשר הוא, כיון דתוקע מצד הקצר, ודרך העברתו מקרי. אלא היכא אמרינן דפסול הרחיב את הקצר וקצר את הרחב. ובירושלמי מביא סמך, מן המצר קראתי י%ה. ועוד שם מה בין גרדו להפכו, זה בטל חללו וזה לא בטל חללו. משמע דהפכו פסול. והוא סיוע לדעת הרי''ף. וכן ראוי להחמיר. [המאורות].
-----
דיבק שברי שופרות פסול. הוסיף עליו כל שהוא, במינו כשר, שלא במינו פסול. וכן אם ניקב וסתמו במינו כשר, שלא במינו פסול. אף במינו לא הכשירו אלא כשנשתייר רובו שלם אצל הנחת פיו, אבל אם לא נשתייר רובו שלם אצל הנחת פיו פסול. בד''א כשלא היה מעכב [אותו הנקב את] התקיעה, אבל אם היה אותו הנקב מעכב את התקיעה עד שלא נסתם, אע''פ שסתמו במינו ואע''פ שנשתייר רובו שלם פסול, [אע''פ שלא היה הנקב מעכב את התקיעה עד שלא סתמו ואע''פ שנשתייר רובו של שופר שלם], כמבואר בקונטרס הראייות. בד''א כשסתמו לנקב, אבל אם לא סתמו אע''פ שמעכב את התקיעה כשר, שכל הקולות כשרין בשופר כמו שמבואר בתלמוד ארץ ישראל [ה''ז]. [פסקי ריא''ז].
-----
הוסיף עליו כל שהו בין במינו בין שלא במינו פסול. יש מפרשים דמיירי שלא היה בו שיעור שופר, והוסיף עליו והשלימו לשיעור, ולפיכך פסול. ולפירוש זה נראה שאם היה בו שיעור שופר אע''פ שהוסיף עליו הרי זה כשר. ומיהו מכל מקום צריך שיהיה התוספת לצד הרחב, שלא יהיה לצד הקצר, דבמקום הנחת הפה פוסל כל תוספת, כמו שפירשנו בצפהו זהב במקום הנחת פה שפסול. ולהאי פירושא קשיא לן אם כן היינו דבק שברי שופרות שפסול, ומאי קמ''ל זימנא אחריתי. ועוד הוסיף עליו סתמא קאמר, דמשמע אע''פ שיש בו כשיעור. משום הכי נראה לפרש הוסיף עליו כל שהו פסול אע''פ שהיה בו שיעור שופר מתחלה. והטעם משום דמחזי כשנים ושלשה שופרות, ואפילו הוי אותו תוספת לצד הרחב שאינו מפסיק בינו לבין השופר. ולא דמי לצפהו זהב שלא במקום הנחת פה דכשר, דהתם הצפוי אינו נראה כתוספת ואינו עשוי אלא לנוי בעלמא. אבל הכא שהוסיף עליו הוי פסול, דשופר אחד אמר רחמנא ולא שנים ושלשה שופרות. ולא דמי לשופר שנסדק לרחבו דאם נשתייר בו כשיעור כשר, משום דהתם הכל שופר אחד, ולא הוסיף עליו שום תוספת. והילכך אע''פ שנסדק כיון שאילו ינטל ישתייר כשיעור הרי זה כשר. כן נראה שהוא דעת הרי''ף והר''ם [פ''א ה''ו] שהביאו הלשון כפשוטו ולא ביארו עליו דבר. אך ה''ר יהונתן פירש כפירוש ראשון. [המאורות].
-----
הוסיף עליו [כל] שהוא. וכגון שלא היה בו שיעור תקיעה קודם תוספת, הוא דפסול. ניקב וסתמו, בין במינו בין שלא במינו, פסול, אע''פ שאינו מעכב את התקיעה, ר' נתן אומ' במינו כשר, כיון שאינו מעכב את התקיעה דסתם מתני. נסדק לארכו פסול, לא מיבעיא לאורך כל השופר מראש מקום הנחת פה עד סופו, ואם ארוך יותר מכשיעור, אם נסדק עד כשיעור דפסול. אלא אפי' לא נסדק אלא כשיעור אצבעיים או אצבע אחד פסול, לפי שכשיתחילו לתקוע בו יבקע, ואפי' לא יבקע, אי אפשר שלא יהיה הסדק מעכב את התקיעה. ואפי' יש שיעור תקיעה משלם בלא שום סדק, שאילו נטל כלו כשר, כל זמן שמחובר שם פסול, כשיתחילו לתקוע בו יבקע למעלה ולמטה, מה שאין כן כשנסדק לרחבו. ודבק שברי שופרות, היכא שבשבר העליון איכא שיעור תקיעה כשר, לפי שתחתון לא יזיק לעליון. קדחו בזכרותו, שדרך השופר שהם שופרות הרבה זה בתוך זה, ובאומנות שמשימין אותם במים רותחין, מסירין אותן כלם, ונשאר העליון הגדול חלול כלו, ולא עשה כן, אלא שקדחו בעור שהם כזכרים במקדח, או במרצע, אפי' הכי כשר. ולא הוי כשופר בתוך שופר, ויהא חוצץ, דהא מין במינו אינו חוצץ, וגם אין הקול נפסק, כדאמרי' לעיל שהרי מדובקין היטב במעשה ידי אמן, ורוח לא יבא ביניהם. לאותן העומדים על שפת הבור, הוא דלא יצאו, שאינן שומעין אלא קול הברה. אבל אותן העומדים בבור, שומעין קול שופר גמור, ומשום הכי (לא) יצאו. [רבינו יהונתן מלוניל].
-----
ת''ר הוסיף עליו כל שהוא בין במינו בין שלא במינו פסול ר' נתן אומר במינו כשר. פי', כגון שאין מעכב את התקיעה. ירושלמי [ה''ו] נקב וסתמו, ר' חייא בשם ר' יוחנן ר' נתן הוא, דתני נקב וסתמו בין במינו בין שלא במינו אם היה מעכב את התקיעה פסול, ואם לאו כשר. ר' נתן אומר במינו כשר שלא במינו פסול. ר' חייא בשם ר' יוחנן מני מתני' אם היה מעכב את התקיעה פסול, ואם לאו כשר. ר' אבא בר זמינא והוא שסתמו אבל לא סתמו כשר, שכל הקולות כשרין בשופר. ופי' מעכב את התקיעה לפי הירושלמי שנשתנה קולו מכמות שהיה, ולפיכך כשסתמו מי גרם להשתנות מכמות שהיה, הסתימה, ולפיכך פסול, דהוה ליה כשני שופרות. אבל לא סתמו כשר אע''פ שנשתנה קולו, שכל הקולות כשרין בשופר. ופי' מעכב את התקיעה, לאחר שסתמו ואע''פ שלא היה מעכב את התקיעה קודם סתימה. וי''ל שאם היה מעכב את התקיעה קודם סתימה כשר לפי שאין כאן שני שופרות. ויש מפרשים אם היה מעכב את התקיעה מתחילה קודם סתימה פסול, דהוה ליה כשני שופרות, כיון שעכשיו אין מעכב את התקיעה. [השלמה].
-----
ניקב וסתמו אם מעכב את התקיעה פסול ואם לאו כשר. והני מילי שסתמו במינו. והוא שנשתייר רובו, יש מפרשים רוב אורך שיעור הכשרו, ויש מפרשים רוב הקיפו. אבל שלא במינו אפילו נשתייר רובו פסול, יש מפרשים אם מעכב את התקיעה כלומר שעכשו הסתימה מעכבת התקיעה שאינה כמות שהיתה מתחלה. והילכך לא מיקרי קול שופר בלחוד, שהרי יש בו קול הסתימה ופסול. ובירושלמי [פ''ג ה''ו] מפרש כיני מתניתא אם היה מעכב את התקיעה פסול. נראה לפי הירושלמי לפרש שהנקב היה מעכב את התקיעה מתחלה קודם שנסתם, והילכך עתה כשתקע בו הרי יש בזה קול הסתימה ופסול. וכתב הראב''ד [בהשגות על הרמב''ם פ''א ה''ה] וזה לשונו, והעיכוב שאמר לא עיכוב לגמרי אלא אפילו פגמו. ושם פירשו שאם לא סתמו והניחו פגום כשר שכל הקולות כשרין בשופר. אך הר''ם [פ''א ה''ה] נראה שפירש בענין אחר. וביארנו בדרשות. [המאורות].
-----
ואם ניקב וסתמו במינו כשר, ובלבד שנשאר רובו שלם. אך אם סתמו בדונג או בזולתו מכדומה לו פסול אפילו נשאר רובו שלם. וכן פסק הרב אלפסי ז''ל, וכתב, ניקב וסתמו במינו רבי נתן אומר כשר, שלא במינו פסול. והא דאמרינן במינו כשר והוא שנשתייר רובו, מכלל דשלא במינו אפילו נשתייר רובו פסול. וזולתו מן הפסקנים פסקו הפך סברתו זאת. וכל זה על מנת שלא תפסד התקיעה בסבת הנקב, כי סתם משנה ניקב וסתמו אם מעכב התקיעה פסול ואם לאו כשר. ומי שניקב ראש השופר בלי שיוציא זכרותו של קרן ותקע בו יצא ידי חובתו. והוא אומרו, קדחו בזכרותו ותקע בו יצא ידי חובתו שמין במינו אינו חוצץ. [ספר מצות זמניות הלכ' ר''ה שער ראשון].
-----
נקב, אם סתמו שלא במינו פסול. סתמו במינו, אם נשתייר רובו שלם, ולא עכבו הנקבים שנסתמו התקיעה, הרי זה כשר. יש מפרשים שלא עכבו התקיעה קודם שנסתמו, שלא היה נקב גדול כל כך, והיו תוקעים בו בלתי נסתם ומשמיע קול, הרי זה כשר, אבל אם היה קודם הסתימה מעכב התקיעה, כלומר שהיה גדול כל כך שהרוח יוצא ממנו, עד שלא היה משמיע קול כלל, ועכשיו שהוא משמיע כשסתמו פסול, ואפילו סתמו במינו, לפי שזה הקול קול הסתימה ולא קול השופר, או משום דהוי כשני שופרות. ויש מפרשים אם מעכב את התקיעה קודם שנסתם, שנפגם קולו מפני הרוח שיוצא ממנו, ואינו מעכב מכל וכל, אבל קולו צרור פסול, אף על פי שחזר לקדמותו על ידי הסתימה, שזה קול הסתימה והוי כשני שופרות, אבל אם אינו מעכב, שאין נקיבתו ניכרת בקול כשתוקעין בו כשר, ואפילו לא סתמו, שאין הנקב מפחיתו כלל. ומכל מקום ראוי לסתמו, שלא יראה פגום. ויש מפרשים אם מעכב את התקיעה אחר הסתימה, כלומר שעדיין ניכר בקולו שהוא נקב, שאין קולו יפה כקול שופר שלם פסול, כיון שאין הסתימה מועלת בו להשיבו לקדמותו, ואם לאו כשר. ולזה הפירוש נראה שצריך לסתמו, שאם לא נסתם יהא פסול, כיון שקולו פגום מחמת נקב. וה''ר יצחק ז''ל כתב והיכא שנקב וסתמו במינו וחזר קולו לכמות שהיה כשר, ואפילו היה הנקב מעכב את התקיעה מקודם לכן כשר. ובשלא במינו, היכא דמעכב התקיעה פסול לדברי הכל, והיכא דלא מעכב פלוגתא דרבי נתן ורבנן. והירושלמי פירש אם היה מעכב את התקיעה, שנפגם קולו קצת, וסתמו וחזר לקדמותו פסול, שקול הסתימה הוא זה, אבל אם לא סתמו כשר, אף על פי שהיה קולו פגום או צרור, שכל הקולות כשרין בשופר. ולפי דעת הרי''ף והר''מ במז''ל שופר שניקב אין לו תקנה, אם לא בג' דברים, שלא יהא הנקב מעכב את התקיעה, ויסתם במינו, ושישתייר רובו שלם, וכן דעת הר''ז ז''ל. והריא''ג ז''ל כתב שאם אינו מעכב התקיעה, אם סתמו במינו אפילו נפחת רובו כשר, ואם נשתייר רובו שלם, אפילו סתמו שלא במינו כשר. [כל בו הלכ' ראש השנה סימן ס''ד].
-----
נקב אע''פי שנשתנה קולו כשר אם לא סתמו שכל הקולו' כשרין בשופר הכי איתא בירוש' וצ''ע אי בעינן נשתייר רובו קודם קיים אי נמי אי בעינן נשתייר בו שיעור תרועה לצד הפה כדין נסדק לרחבו סתמו (אם היה) אם לא היה קולו אחר הסתימה כמו שהיה קודם שניקב פסול דהכי מוכח סתמא דמתני' לא היה מעכב את התקיעה אלא שחזר קולו לאיתנו, ללישנא קמא דרבי יוחנן בעינן שיסתמנו במינו ושנשתיי' רובו שלם וכן דע' הגאוני' ז''ל, וללישנא בתרא בחד מהני או סתימה במינו או שיור ר[ו]ב שלם כיון שאינו מעכב את התקיעה והיכא שנשתיי' רובו שלם וסתמו שלא במינו דפסול לדברי הגאונים ז''ל. כתב בעל העטור ז''ל שאם נשתייר בו שיעור תקיעה כשר כאלו נסדק לרחבו באותו מקום ודחו סברתו ואני מפקפק בדחייתם דילמא לא נחשוב כאלו נחתך שם במינו שאמרנו בנסדק לרחבו מיהו אם איתא לסברא דידיה דווקא לצד הפה אבל אם לא נשתייר לצד הפה אע''פ שנשתייר למטה אינו נראה שיהיה כשר אפילו לסברתו שהוא מכשיר כן בנסדק לרחבו וכמו שאכתוב לקמן בס''ד. ויש כאן שיטה אחרת לר''י דסתמו במינו בנשתייר רובו שלם כשר אע''פי שמעכב את התקיעה, אינו מעכב את התקיעה ונשתייר רובו שלם אף על פי שסתמו שלא במינו [כשר] משמע דפוסק כלישנא בתרא דסגי בתרתי למעליותא אע''ג דההיא דגריעות' הוי מעכב את התקיעה, ולזה הסכים הרא''ש ז''ל. [חי' הרשב''ץ].
כתב הרמב''ם [והרמב''ן] דסתימת דבק חשיב שלא במינו אא''כ חממו באור עד שנפשר וחבר קצותיו אחד אל א'. אבל הרא''ש כתב דסתימת דבק חשיב במינו ולא חשיב שלא במינו אלא כשסותם הנקב בחתיכה אחרת אבל כשמחברו בדבק חוזר לכמו שהיה. [האגור סימן תתצ''ה].
-----
סתמו במינו אם אינו מעכב את התקיעה ונשתייר רובו כשר אע''פ שהיה מעכב קודם הסתימה ואם מעכב את התקיעה פסול אפי' נשתייר בו רוב כך היא דעת הגאונים. וכ''כ הרמב''ם. ולדעת ר' יצחק אם סתמו במינו ונשתייר בו רוב אע''פ שמעכב את התקיעה שלא חזר קולו לכמו שהיה קודם כשר. סתמו שלא במינו אם מעכב את התקיעה שלא חזר קולו לכמו שהיה פסול אפי' אם נשתייר רובו. וכן אם חזר קולו כמו שהיה קודם סתימה פסול כיון שנשתנה קולו מכמו שהיה כשהיה שלם אבל אם לא היה מעכב את התקיעה כשר אע''פ שסתמו שלא במינו כיון שנשתייר בו רובו וכל זמן שלא סתמו כשר אע''פ שנשתנה קולו כשר שכל הקולות כשרין בשופר ולזה הסכים הרא''ש לה''ט. נקב וסתמו אם מעכב את התקיעה פסול. מסקנא דשמעתין והלכה למעשה דשופר שנקב וסתמו במינו וחזר קולו לכמו שהיה מתחלה קודם שנקב לית דין ולית דיין דכשר אפי' היה הנקב מעכב את התקיעה קודם שנסתם ואם לאחר שנסתם מעכב את התקיעה פסול. ואם לא סתמו כלל כשר אפי' מעכב את התקיעה דכל הקולות כשרים בשופר כך פי' ר''י. מיהו צריך עיון די''ל דהלכה כר' נתן שאומר במינו אפי' מעכב את התקיעה כשר מרדכי. [האגור סימן תתצ''ד].
-----
ר' נתן אומר במינו כשר שלא במינו פסול. משמע ודאי דכי קא מכשר ר' נתן במינו דוקא בשאינו מעכב את התקיעה דהא מדשקיל וטרי ר' יוחנן אליביה משמע דכותיה ס''ל דכי האי גוונא דיקינן במסכת שבת ואם איתא דר' נתן מכשיר במינו אפילו בשמעכב את התקיעה היכא מצי סבר ליה כוותיה דהא ר' יוחנן הוא דאמר הלכה כסתם משנה ותנן אם מעכב את התקיעה פסול וסתמא קאמר אפילו היכא דסתמו במינו אלא ודאי כדאמרן. [חידושי הר''ן].
-----
אמר ר' יוחנן והוא שנשתייר רובה. הלכך להאי לישנא ניקב וסתמו לא מתכשרי אלא היכי דאיכא תלת' למעליותא נשתייר רובו וסתמו במינו ואינו מעכב את התקיעה. אבל ללישנא בתרא דר' יוחנן בתרי למעליותא סגי סתמו במינו ואינו מעכב את התקיעה אף על פי שנפחת רובו אי נמי נשתייר רובו ואינו מעכב את התקיעה ואעפ''י שסתמו שלא במינו. ומיהו לעולם בעי' שלא יהא מעכב את התקיעה דמתני' מילתא פסיקתא קא תני דאם מעכב את התקיעה פסול ואלו הוי מתכש' בשום גוונא הוה תני לה. ולענין הלכה בעל הלכות ורב חננאל והרב אלפסי ז''ל פסקו כלישנא קמא דר' יוחנן ולחומרא וכן דעת הרמב''ם ז''ל בפ''א מהלכות שופר וכן נהגו לעולם בשל תורה להחמיר באיסורי כגון גיטין וקדושין ובשאר האיסורין ואעפ''י שהוא לישנ' קמא. אלא שבדיני ממונות ובשל סופרים פסקו כלישנא בתרא וכן פוסקין בכל מקום רבותינו הצרפתים בשל תור' כלישנא דמחמיר בתרי לישנא כתרין תנאי או תרין אמוראי דפליגי דבשל תורה הלך אחר המחמיר ובשל סופרים הלך אחר המיקל. אבל ה''ר יצחק בן גיאת ז''ל פסק אף הכא כלישנא בתרא ולקולא. [חידושי הר''ן].
-----
נסדק לארכו פסול, לרוחבו, אם נשתייר בו שיעור תקיעה כשר, אם לאו פסול. וכמה שיעור תקיעה, פירש רבן שמעון בן גמליאל כדי שיאחזנו בידו ויראה לכאן ולכאן. היה קולו דק או עבה או צרור כשר, שכל הקולות כשרין בשופר. [בה''ג הלכ' ראש השנה].
-----
שופר שנסדק ודבקו פסול והוא שנסדק לארכו. נסדק לרחבו אם נשתייר [בין] למעלה מן הסדק בין למטה שעור תקיעה כשר דכיון דאית ביה שעור כמאן דליתיה (לסדק) חשוב. וכמה שעור תקיעה כדי שיאחזנו בידו ויראה לכאן ולכאן. והתם (נדה כו.) (ברייתא פרק המפלת) נמי תנן חמשה שעוריהם טפח שליא ושדרא ושופר ודופן (ו)סכה ואזוב. ואם נשתייר פחות מכאן פסולה. היה ארוך וקצרו כשר והוא שנשתייר בו כשעור דהיינו טפח שוחק. גרדו בין מבפנים בין מבחוץ ואפילו העמידו על גלדו כשר. פי' לא אמרו אלא גרדו אבל הפכו פסול מה ביניהם זה בטל חללו וזה לא בטל חללו (עי' ירושלמי פ''ג) פי' כיון שהפכו בטל חללו ושנהו מברייתו והיכא דגרדו חלל במקומו. ובדידן הפכו ותקע בו לא יצא ולא תימא דאפכוה (כי תונא) [ככתונא] אלא שהרחיב את הקצר שהוא חודו של קרן או שקצר את הרחב והוא מקום הדבק בראש לא יצא דדרך העברתו בעינן. אלמא בין הפכו (כי תונא) [ככתונא] בין שהרחיב את הקצר או שקצר את הרחב ותקע בו לא יצא. צפהו זהב במקום הנחת [פה] פסול שלא במקום הנחת פיו כשר. צפהו זהב מבפנים פסול מבחוץ אם נשתנה קולו מכמות שהיה פסול ואם לאו כשר. נתן שופר בתוך שופר ותקע אם קול פנימי שמע יצא ואם קול החיצון שמע לא יצא. דבק שברי שופרות פסול. הוסיף עליו כל שהוא בין במינו בין שלא במינו פסול. נקב וסתמו בין במינו בין שלא במינו פסול. ר' נתן אומר במינו כשר שלא במינו פסול. במינו כשר אמר רבי יוחנן והוא שנשתייר רובו שלם אבל לא נשתייר רובו שלם פסול, מכלל דשלא במינו אע''פ שנשתייר רובו שלם פסול. ואיכא דמתני לה אסיפא שלא במינו פסול שלא נשתייר רובו אבל אם נשתייר רובו כשר מכלל דבמינו אע''פ שלא נשתייר רובו כשר. ולענין פסקא. בהלכות (ל''א ע''ב) הלכך נקב וסתמו במשהו שלא במינו אם מעכב את התקיעה פסול. וכי קאמרינן אם אינו מעכב את התקיעה כשר במשהו אבל טפי אע''ג דנשתייר רובו פסול דעבדינן בתרי לשני דר' נתן לחומרא. במינו כשר והוא שנשתייר רובו שלא במינו פסול אע''ג דנשתייר רובו. ורבינו חננאל פסק הכי מדחזינן לר' יוחנן דמתרץ אליבא דר' נתן ש''מ הלכתא כותיה והוא שנשתייר רובו שלם אע''ג דלישנא [בתרא] לאו הכי הוא לא איתברירא לן הי מניהו לישנא בתרא לפיכך עבדינן לחומרא. ואנו אומרים אילו קבלה היתה ביד חכמים אלו שהלכה כלישנא קמא דר' נתן לחומרא היה לנו לקבל ולעשות בלי לנטות ולזוז עכשו שנגלה כי מתוך שנסתפק הי לישנא בתרא הוא דנקיט לחומרא יש לחזור אחר עיקר העלה שנתלו בה וכל זמן שמסלקת ובטל הספק חזרנו והעמדנו עצמינו על קבלתינו כי כל תרי לישני דסתמא בעלמא הילכתא כלישנא בתרא מינייהו ובידוע כי איכא דאמרי ואיכא דמתני לה וכיוצא בהן כלישנא בתרא מקרו בכולי תלמודא מאין ספק וכיון דהכין הוא הכין נמי נקטינן כסוגיין והלכתא כלישנא בתרא דר' נתן מדהוה ר' יוחנן במימריה וקא מפרש לן ושבק למימריה דבר פלוגתא ש''מ הלכתא כותיה. הלכך הוה פיסקא נקב וסתמו במינו כשר אע''פ שלא נשתייר רובו שלם שלא במינו והוא שנפחת רובו [ובין כשר דבמינו] ובין כשר דבלא במינו הני מילי בשאין מעכב את התקיעה אבל אם מעכב את התקיעה פסול דהאי סתם מתניתין אמרי נקב וסתמו אם מעכב את התקיעה פסול ואם לאו כשר לא שנא במינו ולא שנא שלא במינו. (כתב הבעל המאור. והר' יצחק בן גיאות פסק כלישנא בתרא וכן כתב בהלכותיו ניקב וסתמו במינו כשר אע''פ שלא נשתייר רובו שלם סתמו שלא במינו אם נשתייר רובו שלם כשר לא נשתייר רובו שלם פסול ובין כשר דבמינו ובין כשר שלא במינו ה''מ שאין מעכב את התקיעה אבל מעכב את התקיעה פסול). היה קולו עבה או דקה או צריד כשר שכל הקולות כשרין בשופר. קדחו בזכרותו פי' נקבו הזכרות שבתוך הקרן ותקע בו יצא דמין במינו אינו חוצץ. [רי''ץ גיאת הלכ' ר''ה].
-----
נסדק לאורכו פסול, לרוחבו אם נשתייר [בו] שיעור תקיעה כשר, אם לאו פסול, וכמה שיעור תקיעה רבן שמעון בן גמליאל אומר כדי שיאחזנו בידו ויראה לכאן ולכאן, פי' נסדק כולו וכן נסדק לרחבו רוחב הקיפו אם נשתייר בו [מן] מקום סדק עד מקום הנחת פה שיעור תקיעה כשר חשיב ליה כמאן דאישתקל כוליה והוה ליה ארוך וקצרו, קולו דק או עבה או צרור כשר שכל הקולות כשירין לשופר, פי' צרור כמו צרור של מנחות לשון יבש דורש בלע''ז. [סידור רש''י סימן קנ''ג].
-----
נסדק לאורכו. נראה לי שנסדק רוב אורכו, דכיון דנסדק רוב אורכו וודאי לא נשתייר בו שיעור תקיעות. אבל נסדק לרוחבו שנסדק רוב רוחבו, אם הסדק לצד אחד שנשתייר מן הסדק ועד סופו כשיעור תקיעה כשר. [ראב''ן].
-----
שופר צריך שיהא שלם למצוה כדאמרינן בפסיק' רבתי בפרשת הרנינו ילמדנו רבינו שופר שניקב וסתמו מהו שיהא כשר לתקוע בו כך שנו רבותינו אם מעכב את התקיעה פסול ואם לאו כשר מה טעם דכתיב (זכריה ט') וה' אלהים בשופר יתקע מה שופרו של הקב''ה שלם אף שופר של ראש השנה יהא שלם למה שבראש השנה הם נגאלים ממלאך המות א''ר עקיבא בעל מום כשר לתקוע בראש השנה כדי שידין אותם הקב''ה ברחמים ויזכור אותם ה' בקול שופר. שופר שנסדק ודבקו פסול. ותניא נסדק לארכו פסול לרחבו אם נשתייר בו שיעור תקיעה כשר ואם לאו פסול. וכמה שיעור תקיעה אמר רשב''ג כדי שיאחזנו בידו ויראה לכאן ולכאן. נראה סדק על פני כולו לארכו אעפ''י שלא נשתייר שיעור תקיעה כשר רק שלא ידבקנן בדבק יחד דהוה ליה דבק שאינו מינו ופסול אבל לא דובקו כשר אבל אם נסדק לרוחבו סביב אם נשאר טפח ומשהו כשר דבמקום הסדק כאלו נחתך לגמרי דדמי להא דאמרי' בפ' אלו טריפות (דף מ''ד) פסוקת הגרגרת ברובה אבל נסדקה לארכו אמר רב אפילו לא נשתייר בה אלא חוליה אחת למעלה וחוליא אחת למטה כשרה. ובמסכת נדה בפרק המפלת (דף כ''ו) משמע דשופר שיעורו טפח. וכן בירושלמי שופר שנסדק לארכו ודבקו פסול מפני הדבק כדאמרינן בירושלמי שופר שנסדק למה נצרכא לר' נתן ונר' שדבקו שלא במינו שברי שופרות עוד היא דר' נתן פי' שנראה כב' שופרות אבל לא דבקו כשר הוסיף עליו כל שהוא קיימא לן כרבי נתן במינו כשר. אר''י והוא שנשתיי' רובו אז במינו כשר אבל שלא במינו אפי' נשתייר רובו פסול. ירושלמי ניקב וסתמו ר''נ או' במינו כשר שלא במינו פסול. ר' חייא בשם ר' יוחנן כיני מתניתא אם מעכב את התקיעה פסול ואם לאו כשר. ר' זעירא בר זמינא והוא שסתמו הא לא סתמו כשר. והא דתניא סתמו שלא במינו אם מעכב התקיעה פסול ואם לאו כשר.
אבל קבלתי מאמ''ו הרב ר' יב''ק שקיבל מרבינו שמריה נסדק פסול אפי' דבקו בחמימות האש או סתמו בחמימות המים בלא דבק פסול והיינו דאמרינן בברייתא בירושלמי למי נצרכו לר' נתן פי' דאמר הוסיף עליו במינו כשר הכא שמדביק בחימום הסדק שנראה כב' שופרות אבל ניקב אם לא סתמו כשר כדאיתא בירושלמי, אבל לי נראה דכשר וברייתא דנסדק פסול זהו כל האורך דקיימא לן לחומרא בתרין לשני דר' יוחנן אם סתמו שלא במינו מעכב את התקיעה פסול נראה היינו לתנא קמא דר' נתן אבל קיימא לן כר' נתן דמכשיר במינו אפי' מעכב את התקיעה. [הרוקח סימן ר''ג].
-----
שופר שנסדק ודבקו פסול. ודוקא לארכו, אבל לרחבו אם נשתייר בו שיעור תקיעה כשר ואם לאו פסול. יש מפרשים אפילו נסדק כל שהו. ויש מפרשים רוב הקיפו. וכמה שיעור תקיעה כדי שיאחזנו בידו ויראה לכאן ולכאן. לדעת הר''ם [הל' שופר פ''א ה''ה] והרי''ף נראה, כיון דסתמא קאמר, לא שנא מלמעלה או מלמטה כשר. ולא דמי להוסיף עליו כל שהו שהוא פסול, דהתם הוא תוספת, אבל הכא הוא השופר עצמו. ואע''ג דחשבינן ליה כאילו נכרת ממקום הסדק, הני מילי לענין שצריך שישתייר בו שיעור. אבל אם נשתייר בו שיעור כשר. וכן כתב הרב בעל העתים והרי''ץ אבן גיאת. [המאורות].
-----
נסדק לארכו פסול. יש מפרשים שנסדק כולו, ויש מפרשים שאפילו לא נסדק אלא כל שהוא, לפי שמשנסדק כלל כח התקיעה מבקיעו ומאריך הסדק בכל פעם ופעם, ופסול. וראוי להחמיר בזה. נסדק לרחבו, אם נשתייר שיעור התקיעה כשר, וכאילו נכרת ממקום הסדק ואילך. (ונראה לי) [ונראה לומר] דדוקא כשנשתייר שיעור תקיעה לצד הפה, שרואין כאילו נכרת ממקום הסדק ואילך, אבל נשתייר לצד הרחב כשיעור ולא לצד הפה פסול. והריא''ג והבעל העיטור פסקו דכל זמן שישתייר שיעור תקיעה, לא שנא מלמעלה ולא שנא מלמטה (כשר') [כשר]. ולא דמי להוסיף עליו כל שהוא דפסול, לפי שאין בזה תוספת שהוא השופר עצמו. ואף על גב דחשבינן כאילו נכרת ממקום הסדק, הני מילי לענין שצריך שישתייר בו כשיעור, אבל יש בו כשיעור כשר. וכתב הראב''ד בדרשה שלו, שאפילו הסדק לארכו, אם מהדקו היטב וקושרו היטב בחוט או במשיחה כשר, לפי שהקשר ההוא כשהוא מהודק יפה יפה מונעו שלא להתבקע עוד. והוא שישתייר שיעור תקיעה ממקום הקשירה ולמעלה לצד הפה. וה''ר יצחק ז''ל כתב נסדק לארכו אינו פסול, עד שיהא בכל האורך. [כל בו הלכ' ראש השנה סימן ס''ד].
-----
נסדק לרחבו כשר אם נשתייר בו שיעור תקיעה וי''א דדווקא רובו אבל מעוטו הוי כנקב וכשר ודוק' לצד הפה משו' דחזינן דכל מה שלמעלה ממנו נטל וכך נראה שהוא דעת הרמב''ם ז''ל בה' שופר [פ''א ה''ה] אבל בפי' המשנה לא נראה כן מפירושו אבל בעל העיטור ז''ל מכשיר בכל ענין וכן דעת הריא''ג ז''ל. כמה שיעור תקיעה פי' רשב''ג (ז''ל) כדי שיאחזנו אדם בידו ויראה לכאן ולכאן פירוש דהוי טפח ולא בתוקע קאי אלא ברוב בני אדם דא''כ לימא הכל לפי מה שהוא אדם. קדחו בזכרותו כשר דמין במינו אינו חוצץ אבל אם הוציא הזכרו' ונקבו ותקע בו לא יצא. היה קולו  דק או עבה או צרור כשר שכל הקולות כשרין בשופר.  [חי' הרשב''ץ].
-----
שופר שנסדק לארכו י''א דאפילו נסדק כל שהו פסול לפי שהוא מתבקע אע''פי שדבקו, מיהו אם הידקו במשיחה היטב עד שנהדק כשר שהרי החוט מעמידו שלא יתבקע ונ''ל שאם סדקו לרחבו במקו' שהוא סדוק לאורך דהשתא לא יתרחב יותר אם נשתיי' בו שיעור תקיעה כשר כדין נסדק לרחבו ויראה לפ''ז הדעת שאם הוא סדוק כבר מראשו לסוף דשוב אין לו תקנה דאינו קרוי שופר אלא חתיכת שופר ואני מסופק בזה לפי דעת זה אם נסדק ונשאר ראשו אחד קיים אם אפשר לתקנו במשיחה או שמא בעינן שישאר מעט למעל' ומעט למטה וסימניך גרגרת שנסדקה כל זה לפי שטת ה''ר יהונתן ז''ל וכן כתב הראב''ד ז''ל אבל לשיטת הרשב''א ז''ל כל שנשאר ממנו מקצתו קיים כשר ואם נסדק על פני כולו פסול ולא מהני ביה דבוק ולא שום תיקון וג''כ יש לי לשאול אם נשאר ראשו אחד קיים מהו, ומסתברא דכשר והא דאמרי' דאם דבקו פ(י)סול רבותא היא וא''צ לומר אם לא דבקו ולי נראה דנסדק לארכו דאמרינן דפסול אפילו לא נסדק כלו פסול, דומיא דנסדק לרחבו והיא בחבקתא וא''א בנסדק לרחבו שיהיה נסדק כלו דפשיטא דכיון שנחלק לגמרי ממנו הרי הוא כשופר אחר, וכיון דנסדק לרחבו איריינן ביה במקצת כי ה''נ דבנסדק לארכו לאו ככלהו איירי' אלא במקצתו. וראיתי בספר א''ח [טור סי' תקפ''ו] שכתב כך נסדק לארכו פסול אפי' כל שהו פסול וה''מ שלא דבקו אבל דבקו כשר והוא שדבקו במינו ואיני יודע שיטה זו מנין לו דלשיט' הראב''ד ז''ל דפוסל בנסדק כל שהו לא מהני דבוק אלא הידוק משיחה ולשיטת הרשב''א ז''ל אפילו בלא דבקו כשר ונראה שהוא תופס שיטת הרשב''א ז''ל עיקר אלא דלרוח' דמילתא מצריכו כי דבוק במינו וכל שכן דמהני ליה הידוק ודייקא ודיבק י''א שהוא אינו מינו וי''א דלא וראיתי בירושלמי דבקו פסול למי נצרכה לר' נתן ע''כ, ונראה דה''פ דאע''ג דר' נתן מכשיר במינו בנקב כדלקמן הכא פסול, מכאן נראה הדבק אינו מינו שהכל הוא חוזר דבר אחד ולכלהו פי' כשנסדק על פני כולו אין לו תקנה, נסדק מקצתו להרשב''א ז''ל כשר אפי' בלא תיקון לראב''ד ז''ל אם הדקו כשר דבקו פסול, לא''ח אם דבקו כשר במינו וי''א באף בדבקו בשאינו מינו פסול, ולכלהו פירושי סגי הידוק נסדק משני צדדין וחבר סדקו זה עם זה פסול. [חי' הרשב''ץ].
-----
שיעור שופר כדי שיאחזנו בידו ויראה לכאן ולכאן במשהו. וכמה תהא אחיזת יד טפח. [פסקי או''ז].
-----
וכמה שיעור תקיעה, פירש רבן שמעון בן גמליאל כדי שיאחזנו בידו ויראה מיכן ומיכן. היה קולו דק או עבה או צרוד כשר, שכל הקולות כשירין בשופר. נסדק לאורכו פסול, לרוחבו אם נשתייר בו שיעור תקיעה כשר, ואם לאו פסול. פי' אבל לאורכו אין לומר בו אם נשתייר, דנסדק כולו משמ', אבל אם נסדק חציו לאורכו ובחציו שנשאר אצל פיו יש בו שיעור תקיעה כשר. ודין אחד הוא זה עם נסדק לרחבו, והוא שאינו מעכב את התקיעה, אבל אם מעכב את התקיעה חותך את הסדוק ומשליכו והשאר כשר. [פסקי הרי''ד].
-----
אם נשתייר בו שיעור תקיעה כשר. פי' דוק' שנשתייר שיעור תקיעה לצד הפה הוא דמכשרינן משום דחזינן לכל שלמעלה ממנו כאלו ניטל משם וכך נראין דברי הר''ם במז''ל בפ''א מהלכות שופר אבל הרב בעל העיטור ז''ל הכשיר אפילו לא נשתייר לצד הפה. [חידושי הר''ן].
-----
היה קולו דק או עבה או צרוד כשר שכל הקולות כשירין בשופר, שלחו ליה לאבוה דשמואל חקקו ותקע בו יצא פשיטא דכולהו נמי מיחק חייק להו, אמ' רב אשי לא צריכא דחקיה בדכרותיה מהו דתימא מין במינו חוציץ קא משמע לן מין במינו אינו חוציץ. [הלכות פסוקות לרבינו יהודאי גאון הלכ' ראש השנה].
-----
כל הקולות כשירין בשופר בין דק בין עבה בין צרור לשון יובש. ושיעור השופר טפח כדמשמע בפרק המפלת (דף כ''ו) במס' נדה. [הרוקח סימן ר''ג].
-----
היה קולו דק או עבה או צרור כשר, שכל הקולות כשרין לשופר. קדחו בזכרותו ותקע בו יצא, דמין במינו אינו חוצץ. התוקע לתוך הבור או לתוך הדות או לתוך הפיטס, אם קול שופר שמע יצא ואם קול הברה שמע לא יצא. ולא שנו אלא לאותן העומדים על שפת הבור, אבל אותן העומדים בבור יצאו. [המאורות].
-----
כל הקולות דק או עבה כשרים בשופר. קדחו בזכרותו ותקע בו יצא דמין במינו אינו חוצץ. העובר אחורי בית הכנסת או שהיה ביתו סמוך לבית הכנסת ושמע קול שופר או קול מגילה אם כיון לבו יצא, ואם לאו לא יצא. שופר של ע''ז לא יתקע ואם תקע לא יצא. המודר הנאה מחבירו מותר לתקוע לו שופר, ואם מודר הנאה מקול שופר אסור לתקוע לו שופר תקיעה של מצוה. וצריך שיכוין השומע והמשמיע, ואם לא לא יצא, וה''מ ביחיד אבל בצבור די בשומע דתנן העובר אחורי וכו'. [ספר נייר הלכ' שופר ותפילה].
-----
שיעור אורך השופר כדי שיאחזנו בידו ויראה לכאן ולכאן וזהו שיעור שופר טפח כך פשו' בר''ה ובנדה [כ''ו ע''א]. נסדק השופר לרחבו אם נשתייר מהסדק ולהלן שיעור אורך שופר שהוא טפח כשר ואפי' מעכב התקיעה דחשבינן לי' כאלו ניטל ואם לא נשתייר בו שיעו' שופר פסול כך פשוט בר''ה וכתב הרא''ש דמיירי דנסדק רוב רחבו אבל מיעוט ה''ל כנקב בעלמא וכשר. נסדק לארכו פסול כך פשוט בר''ה י''מ שאם נשתייר בו כל שהוא כשר דאינו פסול לארכו עד שיהא נסדק על פני כלו מראשו ועד סופו וי''מ דלארכו בכל שהו שנסדק פסול לפי שמחמת חוזק התקיעה הולך ומוסיף עד שיסדק כלו ולזה הסכים הרא''ש. [רבינו ירוחם נ''ו ח''ב].
-----
ושיעור השופר כדי שיאחזנו בידו ויראה לכאן ולכאן. אפי' כל שהוא שיהיה בכלו טפח שוחק, וכמו שאמרו (נדה כ''ו, א') שלשה שיעורן טפח, דופן סוכה ולולב ושופר. ויש מחמירין ומצריכין שיראה טפח מלבד האחיזה. ואומ' כי טפח האמור לגבי שופר היינו טפח היוצא. וכמו שאמרו גבי לולב היוצא מהדס טפח. [צרור החיים הדרך הרביעי סימן א'].
-----
ושיעור השופר, כדי שיאחזנו בידו ויראה לכאן ולכאן. ויש מפרשים שצריך שיראה לכאן ולכאן כשיעור שאוחז בידו, ונמצא שיהיה אורך השופר ג' טפחים. והפירוש הראשון נראה עיקר, שהרי במסכת נדה תני ה' דברים שיעורן טפח השוחק, וחשיב חד מינייהו שופר. [כל בו הלכ' ראש השנה סימן ס''ד].
-----
כדי שיאחזנו בידו ויראה לכאן ולכאן. פי' דהיינו טפח כדגרסי' בפ' המפלת [כ''ו] תני אושיעא זעירא דמן חבריא חמשה שיעורן טפח שליא ושופר כו' שליא הא דאמרן שופר דתניא כמה שיעור תקיעה כדי שיאחזנו בידו ויראה לכאן ולכאן. וכי תימא לימא טפח בהדיא י''ל דטעמא אתא לאשמועינן דמשום הכי הוי שיעוריה טפח כדי שיאחזנו בידו וירא' לכאן ולכאן דשיעורא דטפח ארבע בגודל ושית בקטנייאתא כדאיתא במנחות [מ''א ע''ב] וכשהוא אוחז אותו בד' אצבעות בינונים מה שנראה ממנו לכאן ולכאן משלים השיעור ולא כדי שיאחזנו התוקע (קאי) [קאמר] דא''כ הכל כפי מה שהוא אדם ואגרופו של בן בטיח ישנו כראש גדול שבכל אדם אלא כדי שיאחזנו אדם בינוני קתני והיינו טפח. [חידושי הר''ן].
-----
שלחו ליה לאבוה דשמואל קדחו ותקע בו יצא. פשיטא דכולהו נמי מקדח קדחי להו, אמר רב אשי לא צריכא שקדחו בזכרותו, מהו דתימא מין במינו חוצץ, קמ''ל דאין חוצץ. [בה''ג הלכ' ראש השנה].
-----
שלחו ליה לאבוה דשמואל קרחו ותקע בו יצא, פשיטא כולהו נמי מיקרח קרחו להו, אמר רב אשי שקרחו בזכרותו, מהו דתימא מין במינו חוצץ קמ''ל, פי' קרחו נקבו, וקס''ד הנחת פה קאמר שקרחו בזכרותו כשהוא מחובר בבהמה עצם בולט מן הראש ונכנס לתוכו ומוציאין אותו מתוכו וזה לא הוציאו ונקב את הזכרות. [סידור רש''י סימן קנ''ד].
-----
הגהה. קדחו בזכרותו, פירוש נוקבו. כשהוא מחובר בבהמה עצם בולט ונכנס לתוכו ונקבו העצם עמו, הפכו ותקע בו, לא יצא שקצר את הרחב והרחיב את הקצר, דכתיב והעברת דרך העברתו בעינן, כמו שהוא בבהמה מחיים. לשון רש''י. [ספר נייר הלכ' שופר ותפילה].
-----
קדחו בזכרותו כשר, דמין במינו אינו חוצץ. דבק שברי שופרות, כלומר שני שברי שופרות שלמות בעגולן, אלא שלא היה שיעור שופר באחת מהן, ודבקן להיות שיעור בין שתיהן, או הוסיף על שופר שיש בו שיעור לנאותו שיהיה ארוך, או כדי שיתן קולו גדול מכמות שהיה, פסול. ויש פוסקים שאם היה בו שיעור והוסיף עליו כשר. [כל בו הלכ' ראש השנה סימן ס''ד].
-----
התוקע לתוך הבור או לתוך הדות או לתוך הפיטום אם קול שופר שמע יצא. ואם קול הברה שמע לא יצא. אמר רב הונא. לא שנו אלא לאותם שעומדין על שפת הבור. אבל לאותם העומדין בבור יצאו. פי' לפי שהן שומעין קול השופר לעולם. אמר רבא שמע מקצת תקיעה בבור ומקצת תקיעה חוץ לבור. פי' היה עומד בבור וחבירו תוקע ויצא לחוץ בחצי התקיעה. יצא בסוף התקיעה. ואשמעי' הכא דבמקצת תקיעה נמי יצא. שמע מקצת תקיעה קודם שיעלה עמוד השחר. ומקצת תקיעה לאחר שעלה עמוד השחר לא יצא. הכא לאו זמן חיובא הוא כאותן העומדין בבור. פי' קודם עמוד השחר לאו זימניה הוא. כדאמרי' במסכת מגילה [כ' ע''ב] כל היום כשר לתקיעת שופר ויליף טעמ' מיום תרועה יהיה לכם (במדבר כ''ט) יום ולא לילה. [מחזור ויטרי סימן שי''ז].
-----
התוקע לתוך הבור או לתוך הדות או לתוך הפיטום אם קול שופר שמע יצא ואם קול הברה שמע לא יצא, והני מילי לעומדים חוץ לבור אבל לעומדים בתוך הבור יצאו, אמר רבא שמע מקצת תקיעה בבור ומקצת תקיעה חוץ לבור לא יצא מקצת תקיעה קודם שיעלה עמוד השחר ומקצת לאחר שיעלה עמוד השחר לא יצא. [ראבי''ה סימן תקל''ג].
-----
בפ' ראוהו התוקע לתוך הבור או לתוך הדות או לתוך הפיטם אם קול שופר שמע יצא ואם קול הברה שמע לא יצא ואוקמיה רב הונא באותן העומדין על שפת הבור אבל העומדין בבור יצאו. [הרוקח סימן ר''ג].
-----
התוקע לתוך הבור או לתוך הדות או לתוך הפיטס, העומד בתוך הבור יצא שהרי קול השופר הוא שומע, והעומד על שפת הבור אם קול שופר שמע יצא, ואם קול הברה שמע לא יצא, ואע''פ שהוא שומע קול השופר בתחלת התקיעה קודם שיתערבב הקול, אינו יוצא בתחלת התקיעה, שהרי אין בה שיעור תקיעה, עד שמתערבבת התקיעה בשופר. וכן אם שמע תחלת התקיעה מתוך הבור בערבוב, וסוף התקיעה שמע חוץ לבור לא יצא בסוף התקיעות, שאין בה שיעור בסופה בלא תחלתה. ואם יש שיעור בסוף התקיעה, נראה בעיניי שיוצא בה, שהרי תקיעה שלימה היא ואין חוששי' על תחלתה. [פסקי ריא''ז].
-----
תנן התם התוקע לתוך הבור או לתוך הדות או לתוך הפיטם אם קול שופר שמע יצא ואם קול הברה שמע לא יצא אמר רב הונא לא שנו אלא לאותן העומדין על שפת הבור אבל לאותן העומדין בבור יצאו אמר רבה שמע מקצת תקיעה בבור ומקצת תקיעה על שפת הבור יצא ואוקמא רבה בתוקע ועולה לנפשיה. שמע מקצת תקיעה קודם שעלה עמוד השחר ומקצת תקיעה לאחר שעלה עמוד השחר לא יצא. היה קולו דק או עבה או צרוד כשר שכל הקולות כשרין בשופר. כתב בעל הדברות אם נתקלקלה התקיעה הראשונה חוזר לראש ואם נתקלקלה תקיעת ג' שברים חוזר לשברים ואין חוזר לתקיעה ואם נתקלקלה התרועה באמצעה הא קיי''ל אין בין תקיעה לתרועה ולא כלום עד כאן דבריו וכמדומה אני שראיתי למורי הר''ר מאיר בר' משה זצ''ל כשהיתה מתקלקלת אחת מן האמצעות היה מצריך לחזור לתקיעה של תחלת הבבא ואי איתא להא איכא לדומיא להא דאמרינן בתקנת ר' אבהו מתקיף לה ר' עוירא ודילמא גנוחי הוא ואתיא תרועה מפסקא בין תקיעה לג' שברים דהדר עביד בבא אחרינא תש''ת כי היכי דקפיד הכא בהפסקת תרועה שאינה צריכה וצריך לעשות בבא אחרינא הכא נמי קפדינן בתקיעה שאינה ראויה וצריך לחזור לראש התקיעות ובעל היראים כתב על הא דאמרינן תקע בראשונה ומשך בשניה כשתים אין בידו אלא אחד בהארכת תקיעתו יותר מכשיעור אין בזה חילול יום טוב כל זמן שהוא עסוק ולא פירש מן התקיעה כדתניא בשבת כל זמן שהוא עסוק במילה חוזר בין על ציצין המעכבים בין על ציצין שאין מעכבין פירש על ציצין המעכבין חוזר על ציצין שאינן מעכבים אינו חוזר הלכך לאחר שפירש יזהר שלא יחזור ויתקע אע''פ שלא תקע בחוזק שכבר יצא ידי חובתו שכל הקולות כשרין בשופר כדתניא היה קולו דק או עבה או צרוד כשר שכל הקולות כשרין בשופר. [שבלי הלקט סימן רצ''ו].
-----
תנן התם התוקע לתוך הבור או לתוך הדות או לתוך הפיטם. אם קול שופר שמע יצא. ואם קול הברה שמע לא יצא. אמר רב הונא לא שנו אלא לאותן העומדים על שפת הבור. אבל אותן העומדים בבור יצאו ואע''פ ששמעו קול הברה. שמע מקצת תקיעה בבור ומקצת תקיעה על שפת הבור יצא. וכגון שהיה תוקע ועולה מן הבור. שכל התקיעה שמע בהכשר. אבל היה אדם עומד בתוך הבור. ושמע מקצת תקיעה בתוכו מפי אחרים. ובתוך התקיעה עלה ושמע סוף התקיעה חוץ מן הבור. והתוקע היה בבור לא יצא. כתב בעל עשרת הדברות. אם נתקלקלה התקיעה הראשונה. חוזר לראש. ואם נתקלקלה תקיעת ג' שברים חוזר לשברים. ואין צריך לחזור תקיעה. ואם נתקלקלה התרועה באמצע. הא קיימא לן דאין בין תקיעה לתרועה ולא כלום. [תניא רבתי סימן ע''ז].
-----
התוקע לתוך הבור או לתוך הדות וכיוצא בו אם קול שופר שמע יצא ואם קול הברה שמע לא יצא ודוקא העומדין על שפת הבור אבל העומדים בבור יצאו כך פשוט בראש השנה ולפי פרש''י נראה דלעולם העומדים בבור שומעין קול השופר והעומדים על שפת הבור לפעמים שומעין קול שופר ולפעמים שומעין קול הברה והרא''ש פי' כי לעולם העומדים בבור אינם שומעים אלא קול שופר והעומדים על שפתו אינם שומעים אלא קול הברה שהקול מתבלבל קודם שיצא מן הבור. [רבינו ירוחם נ''ו ח''ב].
-----
התוקע בתוך הבור או בתוך הדות או בתוך המערה, פירוש שהוא עצמו בתוך הבור או בתוך המערה, אותן העומדים בחוץ אם קול שופר שמעו יצאו, ואם קל הברה שמעו לא יצאו, ואותן העומדים עמו בתוך הבור או במערה יצאו. והעומד בחוץ ותקע לתוך חבית גדולה וכיוצא בה, אם קול שופר שמעו יצאו, ואם קול הברה שמעו לא יצאו. [כל בו הלכ' ראש השנה סימן ס''ד].
-----
רמב''ם [פ''א מהלכ' שופר ה''ח] התוקע בתוך הבור וכו' וכן התוקע לתוך החבית וכו'. יש תמהים ע''ד רבינו למה חלקן בשתי בבות דנר' מדבריו דבפטם אין חילוק אלא אפילו אותם העומדים בתוכו אם קול הברה שמעו לא יצאו. וי''א לדעתו ז''ל דשאני פטם דהברתו גדולה. ונר' דרבינו דבר בהוה שבור ודות הם גדולים ופיהם רחב ודרך התוקע ליכנס לתוכן ולפי' חלק בהם, אבל פטם אעפ''י שהיא חבית גדולה אין דרך התוקע ליכנס לתוכה אלא עומד בחוץ ומכניס ראש השופר ותוקע ולפי שהוא עומד בחוץ ודאי יש לו דין העומדים בחוץ. תדע דגבי בור ודות כתב ז''ל התוקע בתוך הבור או בתוך וכו' בבי''ת דמשמע שהתוקע נכנס בתוכם, ובתוקע בפטם כתב התוקע לתוך החבית הגדולה בלמ''ד דמשמע שהתוקע הוא בחוץ ותוקע לתוכה, כנ''ל. משטה לא נודע שם מחברה. ואין זה דבר של טעם בעיני שהרי גם בבור אין דרך ליכנס שאמרו הגאונים ז''ל דבשעת שמד נשנו אלו המשניו' שהיו מחביאים עצמן לתקוע וכך היו מחביאים עצמן בחבית ויותר הוא מצוי שהיו יוצאים בקל מבבור. ויש סוברין עוד דעת הרב ז''ל כי בחבית מתוך שהברתה מרובה אפילו העומדים בתוכה שומעי' קול הברה ולא יצאו. ואלו דברים בטלי' שהרי השוום בגמ'. ואפשר שכן מצא גירסת הספרים הרב ז''ל שחלקן כמ''ש בספרים שלנו וכן היה עובר אחורי בית הכנסת, ומה שלא הזכיר בפטם עומדים בפני' ובחוץ, הזכירו כדרך שהזכירו בגמ' לרב הונא בבור לבד וה''ה אשארא, וזה נ''ל לדעתו כדי שלא נעשה הרב ז''ל חולק עם התלמוד ערוך שלנו שעשאן שוין. [תלמיד הרשב''א — הובא בריש ספר מעשה רקח על הרמב''ם].
-----
התוקע לתוך הבור ולתוך הדות ולתוך הפטם אם קול שופר שמע יצא ואם קול הברה שמע לא יצא, ומיירי בשעת השמד, ודווקא לאותן העומדי' חוץ לבור וכו' אבל לאותם העומדי' בתוכו יצא דשומעין הן קול שופר לעולם והרמב''ם ז''ל סוב' דבפיטם בכל ענין בעינן שישמע קול שופר ולא קול הברה לפי שהברתו יותר גדולה מבור ודות. ואם היה תוקע ועולה מהבור ותקע מקצת תקיעה בבור ומקצתה שלא בבור יצא ולא חיישינן דילמא מפיק רישיה ואכתי שופר בבור וקא מערבב קלא. שמע מקצת תקיעה קוד' עלות השחר ומקצתה לאחר עמוד השחר לא יצא דסוף תקיעה בלא תחלתה ותחלתה בלא סופה לא יצא. [חי' הרשב''ץ].
-----
היה תוקע לעצמו בתוך הבור, והיה תוקע ועולה, עד שהשלים התקיעה חוץ לבור, הרי זה יצא, ואין חוששין שמא יוציא ראשו לחוץ ועדיין השופר תוקע בתוך הבור. [פסקי ריא''ז].
-----
שמע מקצת תקיעה בבור ומקצת תקיעה על שפת הבור יצא. מקצת תקיעה קודם שיעלה עמוד השחר ומקצתה לאחר שיעלה עמוד השחר לא יצא. ואוקימנא בתוקע ועולה לנפשיה דהוה ליה כולא תקיעה בחיובא, אבל לאותן העומדים על שפת הבור אם שמעו מקצת תקיעה בבור ומקצתה על שפת הבור, פירוש כגון ששמעו על שפת הבור קול הברה, לא יצאו, דסוף תקיעה בלא תחלת תקיעה ותחלת תקיעה בלא סוף תקיעה לא יצא, והכי מוכח בירושלמי [פ''ג ה''ג]. [המאורות].
-----
@ כ''ח ע''א.
בפ' כסוי הדם ובערבי פסחים [פסחים קי''ד ע''ב] מצות צריכות כונה ובירושלמי דראש השנה הדא אמרה מצות צריכות כונת הלב, רוקח. גרסינן בברכות בפ' היה קורא [י''ג ע''א] שמע מינה מצות צריכות כונה. מאי אם כוון לבו לקרות, והא קרא בקורא להגיה. פירשו התוספות בקורא להגיה שקורא בחסרות ויתרות כמו לטטפת לטוטפת ובה''ג פסקו דמצות צריכות כונה וכ''כ הרא''ש וצריך שיתכוון לצאת. [האגור סימן ק''ו].
-----
התוקיע לתוך הבור או לתוך הדות או לתוך הפיטום אם קול שופר שמע יצא אם קול הברא שמע לא יצא, אמר רב חונא לא שנו אילא לאותן העמדים על שפת הבור אבל לאותן העומדים בבור יצא, אמ' ראבא שמע מיקצת תקיעה בבור ומיקצת תקיעה חוץ לבור לא יצא מיקצת תקיעה קודם עמוד השחר ומיקצת תקיעה לאחר עמוד השחר לא יצא. [הלכות פסוקות לרבינו יהודאי גאון הלכ' ראש השנה].
-----
אמר רבא שמע מקצת תקיעה (יצא) [בבור], ומקצת תקיעה חוץ לבור יצא, פי' היה עומד (בבור) [בשפת הבור] וחבירו תוקע בבור ויצא לחוץ בחצי תקיעה יצא, בסוף תקיעה לא יצא, ואשמועינן דבמקצת תקיעה נמי יצא. שמע מקצת תקיעה קודם שיעלה עמוד השחר [ומקצת תקיעה לאחר שיעלה עמוד השחר] לא יצא, הכא לאו זמן חיובא הוא, לאותן שעומדין בבור קודם עמוד השחר לאו זימנא הוא כדאמרינן במסכת מגילה כל היום כשר לתקיעת שופר ויליף טעמא מיום תרועה יהיה לכם (במדבר כ''ט א'), יום ולא לילה. אמר רבא מצות לאו ליהנות ניתנו, פי' לא ניתנו לישראל להיות קייומם להם הנייה אלא לעול על צוואריהם ניתנו. [סידור רש''י סימן קנ''ו].
-----
התוקע לתוך הבור או לתוך הדות או לתוך הפיטס, אם קול השופר נשמע יצא, ואם קול הברה נשמע לא יצא, אמר רב הונא לא שנו אלא (לעומדין לאותן העומדין לבור) [לאותן העומדים על שפת הבור אבל אותן העומדין בבור] יצאו, פי' [לפי] שהן שומעין קול השופר לעולם. [סידור רש''י סימן קנ''ה].
-----
הכשר תקיעה. התוקע לתוך הבור או לתוך הדות או לתוך הפטים אם קול שופר שמע יצא אם קול הברה שמע לא יצא אר''ה ל''ש אלא לאותן שעומדין על שפת הבור אבל לאותן העומדין בבור יצא אמר רבא מקצת תקיעה על שפת הבור ומקצת תקיעה בבור יצא מקצת תקיעה קודם שיעלה עמוד השחר ומקצת תקיעה אחר שיעלה ע''ה לא יצא למימרא דסבר רבא שמע תחלה ולא סוף תקיעה יצא וממילא סוף תקיעה ולא תחלת תקיעה יצא ואוקימנא בתוקע ועולה לנפשו שהתוקע עומד בבור ועולה [באמצע] תקיעתו על שפת הבור והשלימה התוקע לעצמו ומ''ד [זימנין] דנפיק ואכתי שופר בבור וקא מערבב קלא קמ''ל אבל אחר ששמע מקצת תקיעה בתוך הבור ועולה על שפת הבור ושמע סוף התקיעה שהשלים התוקע כדקס''ד לא יצא, דשמע תחלת תקיעה ולא סוף תקיעה לא יצא וכן שמע סוף תקיעה בלא תחלת תקיעה כגון (שתוקע) [שהשומע] בבור והתוקע על שפת הבור וירד והשלימה בבור לא יצא. וכתב ר''ח בכל הנוסחאות יש (לו) [למימרא] דסבר רבה שמע [וכו' וכגון שתקע] תחלת תקיעה והתוקע [עלה] על שפת הבור ושמע ממנו (כ)סופה (בסערה) וכן תמצא תחלה בלא סוף, ומתרץ בתוקע ועולה לנפשו שהשומע לא שמע תקיעה מן התוקע כשהתוקע עדיין בבור אלא אחר שהוציא התוקע ראשו מן הבור תקע בעלייתו והשומע שמע תקיעה שלמה שנתקעה כולה חוץ לבור, ואי קשיא לך הא דאמרינן שמע מקצת תקיעה בבור לא שתקע בבור אלא חוץ לבור היתה התקיעה אבל רוב גופו של תוקע עדיין בבור בתחלת התקיעה ולא דייק לן ולשון אחר פי' שמע סוף תקיעה בלא תחלתה או תחלתה בלא סוף [דלית שיעורא] במקצת אבל יש שיעור תקיעה במקצת הכשר יצא [ולא נהירא] מדאקשינן מהא דתנן תקע בראשונה ומשך בשנייה כשתים דאית בה שיעורא במקצת ומקשינן מתוקע לתוך הבור דליכא שיעור תקיעה מתחלתה מקמי דליערבב קלא ש''מ דקס''ד מעיקרא מ''ד יצא אע''ג דלית ביה שיעורא דאמר לא יצא אע''ג דאית ביה שיעורא במקצת ומדאוקי בתוקע ועולה לנפשו ש''מ דאע''ג דאית ביה שיעורא במקצת הכשר לא יצא. [עשרת הדברות לבעל העיטור הלכ' שופר ח''ב].
-----
אמ' רבא שמע מקצת תקיעה בבור ומקצת תקיעה על שפת הבור, יצא. מקצת תקיעה קודם שיעלה עמוד השחר ומקצת לאחר שיעלה עמוד השחר לא יצא. אוקימנא בתוקע ועולה לנפשיה, דהוה ליה כולה תקיעה בחיובא. אבל לאותן העומדים על שפת הבור אם שמעו מקצת בבור ומקצתה על שפת הבור לא יצאו, דסוף תקיעה בלא תחלת תקיעה, ותחלת תקיעה בלא סוף תקיעה לא יצא. והא דתנן תקע בראשונה ומשך בשניה כשתים אין בידו אלא אחת. (ירושלמי) [פי'] אין בידו אלא ראשונה, אבל השניה אפילו אחת לא עלתה לו, כך קבלתי פי' מאבא מרי ז''ל. והירושלמי [ה''ג] מסייע ליה דגרסי' התם תקע בראשונה ומשך בשנייה כשתיים, אין בידו אלא אחת, ר' אבא בר זימנא בשם ר' זעירא אמ' אפי' אחת אין בידו, למה, לא רישא גבי סופא מצטרף ולא סופא גבי רישא מצטרף, לא סופא אית ליה רישא ולא רישא אית ליה סופא. [השלמה].
-----
אמ' רבה שמע מקצת תקיעה בבור, ומקצת תקיעה חוץ לבור. מקצת תקיעה קודם שיעלה עמוד השחר ומקצת תקיעה לאחר שיעלה עמוד השחר, לא יצא. (כ)דבענ' ראש תקיעה וסופה בכשרות, אבל אם התחיל [שלא בכשרות] והשלים בכשירות כשיעור תקיעה יצא. [פסקי הרי''ד].
-----
ועוד פשוט שמע מקצת תקיעה בבור ומקצתה על שפת הבור יצא ומיירי שהיה תוקע על עצמו ועולה מן הבור ולא חיישינן דשמא הוציא ראשו ועדין השופר בתוך הבור ומעכב הקול וכתבו המפרשים אבל אם שמע תקיעה תחלה ועלה [ו]שמע סופה על שפת הבור או תחלתה חו' לבור וסופה בתוך הבור לא יצא שהשומע סוף תקיעה בלא תחלתה או תחלתה בלא סופה לא יצא וכן כתב הרא''ש ולמטה אכתוב יותר מזה. שמע מקצת תקיעה קודם שעלה עמוד השחר ומקצתה לאחר שעלה עמוד השחר לא יצא כך הסכימו רוב הפוסקים כפי מה שאכתוב בדין השומע מקצת תקיעה שלא בחיוב וכו' השומע מקצת תקיעה שלא בחיוב ומקצתה בחיוב או שאמר למתעסק בתקיעו' שהתחיל לתקוע במתעסק בלא כוון להוציא ואמר ליה באמצע תכוין להוציאני מידי חובה ותקע ומשך בה שיעור תקיעה לא יצא כיון דתחלתה לא הוי בחיוב ויש אומרים שיצא כיון דאיכא שיעור תקיעה בחיוב אף על פי שתחלתה לא הוי בחיוב וראשון עק' ולזה נראה שהסכים הרא''ש. [רבינו ירוחם נ''ו ח''ב].
-----
וכן אם שמע מקצת התקיעה קודם שיעלה עמוד השחר [ומקצת תקיעה לאחר שעלה עמוד השחר] לא יצא שאין שיעור תקיעה בסופה, ואין תוקעין אלא ביום ולא בלילה, שנ' [במדבר כ''ט] יום תרועה יהיה לכם. [פסקי ריא''ז].
-----
מצות עשה לתקוע בר''ה בשופר וצריך לתקוע ביום. [אהל מועד שער ר''ה ויוה''כ דרך ב'].
-----
שמע סוף תקיעתה בלא תחילתה או תחילתה בלא סופה אע''פ שיש שיעור במה ששמע לא יצא ובתרועה ג''כ הדין לפי הירוש'. והרא''ה כת' שאם שמע כשיעור בשברים ויבבות יצא. [אהל מועד שער ר''ה ויוה''כ דרך ב'].
-----
כי קאמר רבא בתוקע ועולה פי' כי קאמר רבא שמע מקצת תקיעה בבור ומקצת חוץ לבור יצא כגון דתקע בתוך הבור ולא התחיל הקול לאיערבובי עד שהוציא ראשו חוץ לבור ונדבק הקול בקול ולא היה ביניהן ערוב כלל. [פירוש הרמב''ם].
-----
אמר רב יהודה בשופר של עולה לא יתקע ואם תקע יצא, בשופר של שלמים לא יתקע ואם תקע לא יצא, מאי טעמא, עולה דבת מעילה כיון דמעל בה נפקא לה לחולין, שלמים דלאו בני מעילה נינהו איסורא הוא דרכיב להו. מתקיף לה רבה אימת קא מעיל בתר דתקע, אלא אמר רבה אחד זה ואחד זה לא יצא. הדר אמר רבה אחד זה ואחד זה יצא, מצות לא ליהנות ניתנו. אמר רבה בשופר של ע''ז לא יתקע ואם תקע יצא. ואמר רבא המודר הנאה מחבירו מותר לתקוע לו בשופר, המודר הנאה משופר אסור. [בה''ג הלכ' ראש השנה].
-----
אמר רב יהודה שופר של עולה לא יתקע וכו', עקר זה הדבר שהעולה והחטאת שהן קדשי קדשים כל הקרב מהם על גבי מזבח בין קודם מתן דמים בין לאחר מתן דמים מועלים בהן וכדתנן קדשי קדשים לפני זריקת מתן דמים מועלין באימוריהם ובבשר לאחר זריקת מתן דמים מועלין באימורין ואין מועלין בבשר, הא למדת דהאמורין מועלין בהן ואימורין הם דברים שנאמר בהן להקריבן למזבח אמורי החטאת דמה וחלבה ואמורי עולה כלה שכולה קרבה חוץ מעורה וכדתנן העולה קדשי קדשים וכו' עד וטעונה הפשט ונתוח וכליל לאישים, והקרנות היו קרבין כדתנן בתמיד העולה של כל יום תנן דראשון בראש בימינו וחרטומו כלפי פרועו וקרניו בין אצבעותיו, הנה למדת דהראש עם הקרנות היה קרב ומשום הכי מועלין בהם מפני שהן מן האימורים מפני שנהנה מהם וכדתנן הנהנה משוה פרוטה מן ההקדש מעל אע''פ שלא פגם מעל וכו' ובקדשים קלים שהם קדשין תנן קדשים קלים לפני זריקת דמים אין מועלין לא באימורים ולא בבשר לאחר זריקת דמים מועלין באימורין ולא בבשר הא למדת דבשר קדשים אין מועלין בו כלל בין לפני זריקת דמים בין לאחר זריקת דמים ואמורים בלבד הם שמועלים בהם אחר זריקת דמים ואימורים בקדשים הם הדם והחלב והקרנות עם הבשר אינם מן האימורים ואין בהם מעילה כלל. ולפי שבא זה וקצץ קרן עולה ועשה ממנו שופר נהנה ומעל מביא קרבן ואותו קרבן כאלו חלוף דבר שמעל הוא והקרן יצא לחולין שאי אפשר שיקרב אחר שפרש מן הראש כדתנן בספרי בפרשת ראה אנכי ועשית עולותיך הבשר והדם על מזבח ה' אלהיך וכו' מכלל שנאמר והקטיר אהרן את הכל המזבחה לרבות העצמות והגידים והקרנים והטלפים יכול אפילו שפירשו ת''ל ועשית עולותיך הבשר והדם הבשר והדם עם העצמות וכו'. והא דאמר שלמים לאו בני מעילה נינהו איסורא הוא דרכיב עליהו, עקר דבר זה לא ידענוהו כלל האיך מצאנו שקרני שלמים ועצמות שלמים שאסורים בהנאה כדי שיאמר אסורא הוא דרכיב עלייהו. ואקשינן אימת קא מעיל בתר דתקע וכו' פי' אלו מעל משקצץ היינו דאמרת דקרבן מעילה שנתחייב כאלו חלוף הקרן הוא ונכנס קרבן מעילה ויצא הקרן לחולין אבל הכא אינו חייב בקרבן מעילה עד שיתקע ויהנה וכשנהנה מעל ונמצא כשתקע עדיין הקרן קדש היה ואסור בהנאה. אלא אמר רבא אחד זה ואחד זה וכו'. [פירוש הרמב''ם].
-----
בשופר של עולה לא יתקע בו ואם תקע יצא. צריך לפרש בשוגג שלא היה סבור שהוא של עולה, דהא מפרש טעמא משום דכיון דמעל ביה נפיק לחולין, ומעילה לא הוי במזיד. ואע''ג דקא' לא יתקע דהיינו במזיד, מ''מ סיפא דקתני ואם תקע יצא, לא מירי אלא בשוגג כדפרישית. וה''ה נמי כי מפליג בשופר של שלמים ואם תקע לא יצא, דהוה מצי לאפלוגי בעולה גופא במזיד אם תקע להו דלא יצא, אלא ניחא ליה למינקט שלמים, משום דבין שוגג ובין מזיד לא יצא. [תוספות ישנים].
-----
לא יתקע אדם בשופר שנחתך מן העולה, או מן השלמים, לפי שהוא אסור בהנאה. ואם תקע בו יצא, שלא ניתנו המצוו' לישראל ליהנות מהם, ואין זו הנאה אצלו. וכן לא יתקע אדם בשופר שלע''ז ואם תקע יצא. בשופר שלעיר הנדחת לא יתקע, ואם תקע לא יצא, שהרי הוא עומד לשריפה, שנ' [דברים י''ג] ושרפת באש, והרי הוא כשופר שאין בו שיעור. אבל שופר שלע''ז אינו עומד לשריפה, לפי שהוא שלגוי, ואם הגוי מבטלו, הרי זה מותר בהנאה. [פסקי ריא''ז].
-----
שופר של עולה ושל שלמי' לא יתקע ואם תקע יצא דמצות לא ליהנות ניתנו, וכן של ע''ז ומשמשיה דגוי ונטלו ישראל ע''מ שלא לזכות בו לא יתקע משום דממאיסי ואם תקע יצא מהאי טעמא נמי, אבל תקרובת ע''ז של גוי א''נ ע''ז ומשמשין של ישראל דלית להו בטלה ושופר של עיר הנדחת אי תקע בו לא יצא דכתותי מיכתת שעורא. גרסינן בירושל' ריש פ' לולב הגזול שופר של ע''ז ושל עיר הנדחת ר' אליעזר או' כשר תני ר' חייא כשר תני רבי הושעיא פסול אבל הכל מודים בלולב שהוא פסול, מה בין לולב לשופ' א''ר יוסי בלולב כתי' ולקחת' לכם ביום הראשון משלכם ולא משל איסורי הנא' ברם הכא יום תרוע' יהי' לכם מ''מ, א''ר אלעזר תמן בגופו הוא יוצא ברם הכא בקולו הוא יוצא ויש קול איסור בהנאה כלומר בתמיה. וכן היא בפ' מצות חליצה [יבמות פי''ב ה''ב] ומכאן יש ללמוד לשופר גזול שהוא כשר אם משום טעמא דרבי אליעזר וכמו שכתב הרמב''ם ז''ל אי משום טעמא דר' יוסי וכמו שכתב הראב''ד ז''ל בהשגות כנ''ל. [חי' הרשב''ץ].
-----
איסורא דרכיב עלייהו. והוא סבר מצות ליהנות ניתנו, ואיכא איסורא אם היה יוצא. וא''ת מ''מ ישמע קול תקיעה ואמאי לא יצא, הא אעפ''י שעבר שנהנה מאיסורי הנאה הול''ל דע''כ תקיעה שמע. ואומר הר''י דהוה ליה מצוה הבאה בעבירה כי נפקי לן בריש לולב (וערבה) [סוכה ל' ע''א] דלא נפיק, ועוד נראה דאפי' הוה אמרי' דיוצאין במצוה הבאה בעבירה, כגון לולב הגזול וכגון אם גזל מצה ויצא בה, דהתם אין גוף המצוה עבירה, שהמצוה שהוא מקיים אין בו עבירה אלא במה שגזלה, אבל הכא שהוא עושה עבירה בקיום המצוה, שהנאת המצוה אסורה עליו, לפי שהיא איסורי הנאה, פשיטא דבעינן שלא יהיה קיום מצוה זו בקיום עבירה. [תוספות ישנים].
-----
שלמים דלאו בני מעילה נינהו איסורא הוא דרכיב עלייהו. פי' והוי לה מצוה הבאה בעבירה. ומכאן נראה לי דשופר שגזלו מחבירו ותקע בו לא יצא כי היכי דאמרי' בלולב משום מצוה הבאה בעבירה ולא מפלגינן בהו משום דבלולב בגופו הוא יוצא ובשופר בקולו הוא יוצא דאי הכי נהי דסבירא לן השתא מצות (לאו) ליהנות ניתנו אמאי לא יצא אבל בירוש' במס' סוכה הכשירו ובעינן התם מה בין שופר ללולב ופריך תמן בגופו הוא יוצא ברם הכא בקול ואין בקול דין גזל. ולא נראה לי כן לפי גמרתינו וכן דעת הרא''ה ז''ל שאפילו בשופר לא יצא. והרמב''ם ז''ל סמך על הירוש' בפ''א מהלכות שופר. [חידושי הר''ן].
-----
לאימת קא מעיל לבתר דתקע. קשיא לי והיכי מעיל והא בפ' כל שעה [כ''ה ע''א] אמרי' קול ומראה וריח אין בהם משום מעילה. ואפשר דקול מצוה כי סבירא לן מצות ליהנות ניתנו חמיר טפי דהנאה מעליתה אית ביה ומשום הכי מעל. ולפי זה אפשר לומר דאמסקנא דפום גמרא דילן סברינן דאין בקול דין גזל וליכא משום מצוה הבאה בעבירה כדברי הירושלמי דמעקר' כי אמרי' אם תקע לא יצא היינו משום דמאי דסבירא לן מצות ליהנות נתנו ההוא קול חשוב טפי ואית ביה משום מצוה הבאה בעבירה. [חידושי הר''ן].
-----
ראבא אמ' מצות לא ליהנות ניתנו. אמ' ראבא בשופר שלעבדה זרה לא יתקע ואם תקע יצא, אמ' ראבא המודר הנאה מיחבירו מותר לתקוע לו בשופר המודר הנאה משופר אסור. [הלכות פסוקות לרבינו יהודאי גאון הלכ' ראש השנה].
-----
אמר רבא התוקע בשופר בהמת עולה ושלמים יצא, מצות לא להנות ניתנו, והוא הדין אם הקדיש שופר ותקע בו שיצא. אמר רב יהודה של ע''ז לא יתקע בו שהוא איסורי הנאה, ואם תקע יצא דלא להנות ניתנו. ואמר רבא המודר הנאה מחבירו מותר לתקוע לו [תקיעה] של מצוה דלאו הנאה הוא. המודר הנאה ממי מעיין טובל בו טבילת מצוה בימות הגשמים אבל לא בימות החמה. [ראב''ן].
-----
אמ' רבא התוקע בשופר שלעולה, או בשופר שלשלמי' יצא, מאי טעמ' מצות לא ליהנות ניתנו. אמ' רב יהוד' בשופר שלע''ז לא יתקע, ואם תקע יצא. בשופר שלעיר הנידחת לא יתקע, ואם תקע לא יצא, מאי טע' עיר הנידחת כתותי מיכתת שיעוריה. אמ' רב' המודר הנאה מחבירו חבירו תוקע לו תקיעה שלמצוה. ואמ' רבא המודר הנאה ממעיין טובל בו טבילת מצוה בימות הגשמים, אבל לא בימות החמה. שלחו ליה לאבוה דשמואל כפאו ואכל מצה יצא, כפאו מאן, אילימא כפאו שיד, והתניא עתים חלום עתים שוטה, כשהוא חלום הרי הוא כפקח לכל דבריו, כשהוא שוטה הרי  הוא כשוטה לכל דבריו. אמ' רב אשי שכפו אותו פרסיים. [פסקי הרי''ד].
-----
מצות לאו ליהנות ניתנו כגון המודר הנאה משופר תוקע בו תקיעה של מצוה וכן כיוצא בזה ודוקא כשאינו נהנה גופו כי אם מן המצוה שמקיים אבל אם נהנה גופו כגון המודר הנאה ממעי' אין טובל בו טבילה של מצוה בימות החמה כמו שכתבתי במקומו וכן כל כיוצ' בזה כך פשוט בר''ה ובכמה דוכתי. [רבינו ירוחם ני''ג ח''ג].
-----
והילכתא כרבא שאמר מצות לאו להנות נתנו, ונפיק בין בשופר של עולה ובין בשל שלמים וכן בשופר של עבודה זרה, אבל בשופר של עיר הנדחת לא יצא דכתותי מכתת שיעוריה. [ראבי''ה סימן תקל''ג].
-----
ויוצאין במגילה גזולה כמו שיוצאין בשופר גזול וכ''כ רשב''א בתשו' ולדעת אהר''א אין יוצאין בשופר גזול ולא במגילה גזולה. [אהל מועד שער מועד קטן דרך ב'].
-----
המצות לאו ליהנות ניתנו. לפי' המודר הנאה משופר, תוקעין בו תקיעה של מצוה. וכן בשופר של ע''ז לא יתקע לכתחלה, ואם תקע יצא. שופר הגזול שתקע בו, יצא. שאין המצוה אלא בשמיעת הקול, ואין בקול דין גזל. [צרור החיים הדרך הרביעי סימן ב'].
-----
כתב הרב רבי גרשום בן רבי שלמה, וזה לשונו, שאל אחד מחכמי הדור אם יכול להריח בהדס של לולב להבדלה, מי אמרינן מצות לאו ליהנות ניתנו, או דילמא כיון דעיקר מצות בשמים משום הנאה דווי אבדה נפש אסור. ומסתברא דאסור, דהא אין מחזירין על האור. כדרך שמחזירין על המצות, דהוא הדין לבשמים, וכן הסכימו כל המפרשים, עד כאן. [אבודרהם סדר מוצאי שבת].
-----
בשופר של ע''ז לא יתקע ואם תקע יצא פירש כל מידי דע''ז איסורי הנאה נינהו משום הכי לכתחלה לא יתקע, מפני שהמצות לא ליהנות נתנו דאי עבד יצא. בשופר של עיר הנדחת לא יתקע ואם תקע [לא] יצא מאי טעמא דבעיר הנדחת כתותי מכתת שעורה. פירש דעיר הנדחת לשריפה קיימו דכתיב (דברים י''ג) ושרפת באש את כל שללה וכתיב בה (שם) ולא ידבק בידך מאומה מן החרם אלמא כל מידי דידה כמאן דליתיה דמי ושיעוריה כתיתי מכתת וכיון דשופר צריך שעורה ודעיר הנדחת לית שעוריה משום הכי לא יצא. המודר הנאה משופר מותר לתקוע בו (לו) תקיעה של מצוה הא תקיעה דעלמא אסור דילמא אית ליה הנאה מיניה אבל תקיעה דמצוה מותר דמצות לא ליהנות נינהו. והיינו דגריס רב האיי המודר הנאה משופר אסור לתקוע בו שיש מי שהם מתאווים לתקוע וכשתוקעין נמצא נהנין כשעושין תאותן. המודר הנאה ממעין טובל בו טבילת מצוה בימות הגשמים אבל לא בימות החמה דהא מתהני דמקרר גופיה. התוקע לתוך הבור או לתוך הדות או לתוך הפיתום (יצא ואותן) [יצאו ואותן] העומדין בבור דלא מערבב להא קלא אבל העומדים על שפת הבור אם קול שופר שמעו יצאו ואם קול הברה שמעו לא יצאו. שמע מקצת תקיעה בבור ומקצתה על שפת הבור יצא. והתוקע ועולה היכי דמי כגון שהכניס ראשו לתוך הבור ותקע או שהוא לתוך הבור והתחיל לתקוע והוא עולה והולך וסיים את התקיעה על שפת הבור יצא. דהוה ליה בשעה שתקע בבור כאותן העומדין (על שפת הבור) בבור ובשעה שתקע על שפת הבור כאותן העומדים על שפת הבור ונמצאת תחלת תקיעה וסופה במקום חיוב ולא גזרינן דילמא זמנין דמפיק רישיה חוץ לבור ואכתי שופר בבור דהווה ליה תקיעה בבור והוא עומד על שפת הבור. וש''מ שמע סוף תקיעה בלא תחלתה או תחלתה בלא סופה או ששמע מקצתה במקום חיוב לא יצא. ואמר רב האיי דברים הללו היו צריכין להם בימי השמד והמלכיות שהם מתיראים מהם מלתקוע בגלוי.
שמע מקצת תקיעה קודם שיעלה עמוד השחר ומקצתה לאחר שיעלה עמוד השחר לא יצא דלילה לאו זמן חיובא הוא דיום תרועה אמר רחמנא. היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגלה אם כיון לבו יצא ואם לאו לא יצא. (תוספתא פ''ב) רועה שהרביץ צאנו אחורי בית הכנסת וכן חולה שהיה מוטל אחורי בית הכנסת ומי שהיה ביתו סמוך לבה''כ ושמע קול שופר או קול מגלה אם כיון לבו יצא ואם לאו לא יצא. אע''פ שזה שמע וזה שמע זה כיון לבו וזה לא כיון לבו. זה שלא כיון לבו לא יצא שאין הכל הולך אלא אחר כונת הלב שנ' (תהלים י') תכין לבם תקשיב אזנך. ואומר (משלי כ''ג) תנה בני לבך לי. ותניא (כח:) נתכון שומע ולא נתכון משמיע נתכון משמיע ולא נתכון שומע לא יצא עד שיתכון שומע ומשמיע. ותניא אחרת (כט.) התוקע תוקע לפי דרכו והשומע לעצמו יצא. אמר ר' יוסי בד''א בשליח צבור אבל ביחיד לא יצא עד שיתכון שומע ומשמיע לו. שלחו לאבוה דשמואל כפאוהו ואכל מצה בפסח (לא יצא) [יצא] ופירשה רב אשי בשכפאוהו פרסיים פי' אנסוהו לאכול מצה ולא נתכון כונה. אמר רבא זאת אומרת התוקע לשיר יצא אלמא קסבר מצות אין צריכין כונה. אמר רב האיי כך אנו גורסין לשיר פירש שיר של קרבן או שיר של זמר כמו דאמרי אינשי בעדנא דתשמעון קל קרנא משרוקיתא.
ושמענו כי היה בישיבת מחסיא מי שגורס התוקע לשד. ובין זה ובין זה לטעם אחד נתכוונו אלא שאין אנו יודעים איך יתקע לשדים ומפני מה יתקע להם. הכי אמר רבה הא דאמר שמואל אנסוהו פרסיים בלילי פסחים ואכל מצה באונס ולא מתכוון יצא (הא אמרת) [דאמרת] התוקע לשיר בראש השנה אע''פ שלא נתכוון לצאת יצא אלמא קסבר רבה מצות אין צריכות כונה. ש''מ דלא שאני לרבה בין שומע למשמיע דתרויהו לא צריכו כונה לא להוציא ולא לצאת. מיהו שומע בעי כונה לשמוע ומשמיע בעי כונה לתקוע ודומה לתוקע לשד. נתכון לתקוע ולשמוע דאיהו קא תקע ואיהו קא שמע וכשומע ומשמיע בעלמא דמי ולא נתכוון לצאת ולא להוציא אפילו הכי יצא כך מתכון לתקוע בעלמא ולא נתכון להוציא והשומע ממנו נמי אע''פ שלא נתכון לצאת (לא) יצא. ואיתותב רבה מהיה קורא בתורה והגיע זמן המקרא אם כיון לבו יצא ואם לאו לא יצא ופירשה דמאי אם כיון לבו לקרות וכשהיה קורא להגיה דאינה קריאה מיושרת וצריך לחזור ולקרות קריאה מכוונת אבל לצאת לא בעי כונה. ועוד איתותב מהיה עובר אחורי בית הכנסת וכולי ואוקמה אם כיון לבו יצא לשמוע ולא לצאת. ואיתותב נמי מדתניא נתכון שומע ולא נתכון משמיע וכולי. ואף ההיא אפריקא וסליקא ליה שמעתיה דמצות אין צריכות כונה ואין עובר עליהן אלא בזמנם. פי' כגון הנוטל חמשת מינים בלולב בתוך החג אע''פ שלא נתכון קא עבר עליו על בל תוסיף אבל שלא בזמנו אינו עובר עליו כלל בין במתכון בין שאינו מתכון ורבא נמי סבירא ליה כותיה דמצות אין צריכות כונה ובלעבור בזמנו לא בעי כונה ופליג עליה בשלא בזמנו. ואם נתכון שלא בזמנו כגון המתכון לישן בשמיני בסכה עובר על בל תוסיף דז' ימים כתיב והוא מוסיף אחר אבל אם אינו מתכוין אינו עובר. אמר ליה ר' זירא לשמעיה איכוין ותקע לי אלמא קסבר משמיע בעי כונה ואוקמוה מר לר' זירא כר' יוסי דתניא התוקע תוקע כדרכו והשומע לעצמו יצא אמר ר' יוסי בד''א בשליח צבור אבל ביחיד עד שיתכוין שומע ומשמיע. [רי''ץ גיאת הלכ' ר''ה].
-----
אמר רבא בשופר של ע''ז [לא יתקע] ששימשו בו לע''ז ונאסר בהנאה, כדתניא במסכת ע''ז אבד תאבדון את כל המקומות (דברים י''ב ב') (בכל) [בכלים] שנשתמשו לע''ז הכתוב מדבר, ואם תקע יצא, דמצות לאו ליהנות ניתנו. [סידור רש''י סימן קנ''ז].
-----
אמר רבא בשופר של ע''ז לא יתקע ואם תקע יצא. פי' בשופר של ע''ז. ששימש בו ע''ז ונאסר בהנאה. כדאמרי' במסכת ע''ז אבד תאבדון את כל המקומות (דברים י''ב) בכלים שנשתמשו לע''ז הכת' מדבר. ואם תקע יצא. דמצוה לאו הנאה הוא. כלומר מצות לאו ליהנות ניתנו. פי' לא ניתנו לישראל להיות קיומם להם להנייה אלא לעול על צואריהם ניתנו אמר רבא המודר הנאה מחבירו מותר לתקוע לו בשופר. המודר הנאה משופר אסור. [מחזור ויטרי סימן שי''ז].
-----
ואמר רבא שופר של ע''ז לא יתקע ואם תקע יצא מצות לאו ליהנות נתנו ושל עיר הנדחת אם תקע לא יצא דכתותי מיכתת שיעורא וכן המודר הנאה משופר מותר לתקוע בשופר של מצוה. (כ''ז:) שלחו ליה אבוה דשמואל קדחו בזכרותו ותקע בו יצא דמין במינו אינו חוצץ. ירושלמי בלולב הגזול (ה''א) הכל מודים בלולב הגזול שהוא פסול מה בין לולב מה בין שופר אר''א תמן תניא בגופו הוא יוצא ברם הכא בקולו הוא ויש קול אסור בהנאה ש''מ גזל שופר יצא. [עשרת הדברות לבעל העיטור הלכ' שופר ח''א].
-----
במאור דף ז'. ד''ה אמר רבא. לרי''ף סי' תתקמ''ו. כתוב שם. דוקא בשופר של ראש השנה שמצותו מן התורה, אבל בחצוצרות [בתענית] לא. אמר אברהם. זה תבשיל בלא מלח, וכי מה איכפת ליה למודר בין תקע או לא תקע, וכי בשביל היחיד אנו תוקעים. ואי איתא ביחיד לצבור איתא ואפילו הכי לא מיחוורא, דההיא תקיעה ליכא בה שכר מצוה, רחמי מקמי שמיא הוא, וכי המודר הנאה מחבירו אמרינן שלא יבקש עליו רחמים שיתרפא מחליו וכל שכן צער הצבור. הלכך לא אתא למיעוטי הא מילתא כלל. ועוד אי לאו מצוה היא כלל כל שכן שהוא מותר דהא ליכא בההיא תקיעה לא הנאת הגוף ולא קבול שכר אלא למעוטי לשיר דלא. [כתוב שם לראב''ד].
-----
במאור דף ז'. ד''ה אמר רבא. לרי''ף סי' תתקמ''ו. כתוב שם. ונראה מדברי הרי''ף ז''ל דהא דאמר רבא אחד זה ואחד זה לא יצא, היה הוא רוצה למימר דר''י למימרא דכי איתמר הכי איתמר ולא קשיא דידיה [אדידיה] וכו'. אמר אברהם. באמת כך היא הגירסא בכל הספרים אמר רב יהודה. ומה שאמרו דקשיא דרב יהודה ארב יהודה במצות ליהנות ניתנו לא היא, דקמייתא משום דמיכתת שיעוריה הוא דסבירא ליה לרב יהודה כרבי אלעזר דאמר במסכת זבחים [דף פ''ו.] פרק המזבח מקדש, עצמות קודם זריקה לא נהנין מהן לעולם הלכך בעי קבורה ומיכתת שיעורייהו, ורבא אליבא דרב יהודה קאמר אחד זה ואחד זה לא יצא, סבר לה כרבי יוחנן משום רבי ישמעאל דאמר דאפילו פרשו קודם זריקה אתיא זריקא ושריא להו אלמא לא מיכתת שיעורייהו. מאי אמרת מצוה הבאה בעבירה היא ולא ליפוק כלל שהרי נהנה מאיסורי הנאה מצות לאו ליהנות ניתנו. [כתוב שם לראב''ד].
-----
שופר של ע''ז, והוא אסור בהנאה דכל תשמישי ע''ז אסורין בהנאה דכתי' אבד תאבדון את כל המקומות וגו', ומקומות תשמישי ע''ז הם. ולכתחלה לא יתקע דהא מאיס. ואם תקע יצא דהא מצות לאו ליהנות ניתנו משום הנאה, אלא משום עול ומשום איכתותי מיכתת שיעורא ליכא למיפסליה, דהא יש לו תקנה בבטול של גוי. מה שאין כן בשופר של עיר הנדחת, לפי' תשמישי ע''ז של ישראל שאין לה בטלה עולמים. בימות הגשמים דצער הוא לו, אבל לא בימות החמה, דתענוג הוא לו. [רבינו יהונתן מלוניל].
-----
גרסינן בפרק לולב הגזול [סוכה ל''א ע''ב], של אשירה ושל עיר הנידחת פסול ובגמרא והאמר רבא לולב של ע''ז לא יטול ואם נטל כשר. מתניתין באשירה [דמשה] עסקינן דכתותי מיכתת שיעוריה ואין לה ביטול עולמית. אי כדקאמרת דהיא ע''ז ביד ישראל בההיא כתותי מיכתת שיעוריה, אבל אשירה דאמר רבא בשל גוי עסקינן, דכיון דיש לה ביטול ואפשר לה בתקנת הנאה, לא אמרינן כתותי מיכתת שיעוריה. והייתי אני הסודר מתקשה מ''מ כיון דגבי לולב כתיב לכם משלכם א''כ לולב דאמר רבא שיוצא בו ע''כ צריך שיקנה אותו ישראל שיהא שלו. וכל זמן שלא ביטלה הנכרי הוי ע''ז ביד ישראל. ואכתי מאי קא מהני דאפשר בביטול כיון דקנאו לצאת בו שוב אין לו ביטול.
ומצאתי בתוספות דר''ה ובתוספות דסוכה, שאף ריב''א הלוי נתקשה בה. דגרסינן התם בפרק ראוהו ב''ד [ר''ה כ''ח ע''א], אמר רב יהודה בשופר של ע''ז לא יתקע ואם תקע יצא, בשופר של עיר הנידחת לא יתקע ואם תקע לא יצא כתותי מיכתת שיעוריה. ופירש ריב''א הלוי כיון דלשריפה קאי כשרוף דמי. ונראה לו דכל דבר שאין לו תקנה בשום ענין להיות בו היתר הנאה אמרינן כתותי מיכתת שיעוריה. כגון אם היה שופר ע''ז של ישראל שאין לה ביטול עולמית דאם תקע בו לא יצא. דכיון דאין לו ביטול כתותי מיכתת שיעוריה. והכי משמע ביבמות ר''פ מצות חליצה [יבמות ק''ג ע''ב], סנדל של ע''ז לא תחלוץ ואם חלצה חליצתה כשירה, של תקרובת ע''ז ושל עיר הנידחת לא תחלוץ ואם חלצה חליצתה פסולה משום דכתותי מיכתת שיעוריה. אבל ע''ז משמע דלא מיכתת שיעוריה משום דאפשר בביטול ומותר בהנאה הילכך חליצה כשירה. אבל תקרובת ע''ז אין לה ביטול עולמית הילכך חליצתה פסולה. וע''ז של ישראל כתקרובת ע''ז דגוי דאין לה ביטול ומיכתת שיעוריה. וסתם ע''ז שבתלמוד של גוי משמע. וסנדל של ע''ז נמי בשל גוי משמע. והכי נמי משמע במסכת סוכה, לולב [של ע''ז] ומיירי כמו שהבאתי דבאשירה דמשה מיירי מתניתין. ומייתי נמי הא דאמר רב יהודה אמר שמואל ישראל שזקף לבינה וכו' כמו שהבאתי. ומסיק והא דאמר רבא ואם נטל כשר באשירה דגוי דאית [לה] ביטול.
ואם תאמר נהי נמי דע''ז של גוי [היא], היאך יצא הא מכי אגבהיה למיפק ביה הוי ליה ע''ז ביד ישראל ואין לה ביטול וכתותי מיכתת שיעורה, ומייתי כל הני דכל הצלמים, כמו שהבאתי. דדילמא בתר דאגבה לה מבטל לה ולא הוי ביטול משום דהוי ע''ז ביד ישראל. ומתרץ ריב''א [הלוי] דהני מילי היכא דאגבהה כדי לקנותה ולזכות בה, דהויא לה ע''ז ביד ישראל ותו לא מהני בה ביטול. אבל בשופר ולולב דאוקימנן דיצא [מיירי] שלא נטלן לזכות בו ולקנותו אלא כדי לצאת בהן בכה''ג לא הוי ע''ז ביד ישראל. ונראה דה''ה בשופר דשור הנסקל ורובע ונרבע בעדים דאם תקע לא יצא. דהני נמי כתותי מיכתת שיעורייהו דהא בשום ענין לית להו תקנתא למישרינהו בהנאה. אי נמי איכא למימר דלא שייך לומר כתותי מיכתית שיעוריה אלא במידי דקאי לשריפה דומיא דעיר הנידחת דסופה למיעקרה מן העולם קיימא, הרי היא כאילו אינה. והיינו ע''ז ביד ישראל ותקרובת ע''ז אפילו דגוי לית להו תקנתא בביטול ומצותן בשריפה. ואע''ג דפלוגתא היא בפרק כל הצלמים [ע''ז מ''ג ע''ב] רבי יוסי אומר שוחק וזורה לרוח וכו'. ורבנן פליגי עליה ואמרי אף [היא] נעשית זבל ונאמר לא ידבק בידך מאומה מן החרם. וסבירא להו דבשריפה כדמוכח התם בגמרא [שם מ''ד ע''א] והילכתא כרבנן. מיהו כיון דשוחק וזורה לרוח ומטיל לים כדאיתא בפרק כל שעה [פסחים כ''ח ע''א], חשיב נמי כשריפה וכתותי מיכתת שיעוריה. אבל רובע ונרבע ושור הנסקל דטעונין קבורה, כיון דאין מצותן בכתיתה ולא בשריפה ולא בשחיקה, לא שייך למימר כתותי מיכתת שיעוריה. עד כאן ריב''א הלוי.
ולפי מה שפירש רבינו, דהיינו טעמא דכתותי מכתית שיעוריה משום דלית ליה תקנתא בשום ענין, א''כ תקרובת ע''ז שמטמא בכזית [ע''ז ל' ע''ב] וכן ע''ז עצמה [שבת פ''ב ע''א] לא שנא של גוי וכל שכן דישראל, כיון דמשום דלשריפה קאי אמרינן מיכתת שיעוריה אם כן לא נימא ביה שום שיעור. דהכי נמי אמרינן במנחות פרק המנחות והנסכים [ק''א ע''א]. ואיתא נמי בפ''א דבכורות [ט' ע''א], הערלה וכלאי הכרם ושור הנסקל ועגלה ערופה וציפורי מצורע ופטר חמור ובשר בחלב כולן מטמאין טומאת אוכלין. רבי שמעון אומר כולן אין מטמאין טומאת אוכלין חוץ מבשר בחלב הואיל והיתה לו שעת הכושר. ומסקינן רבי שמעון אומר לן לפני זריקה אינו מטמא טומאת אוכלין. ופיגול בין בקדשי קדשים בין בקדשים קלים אין מטמאין טומאת אוכלין. ואוקימנן קודם שראוי. ומסקנא אמר ליה רב אשי לרב כהנא לרבי שמעון מדכל העומד לזרוק כזרוק דמי כל העומד לישרף כשרוף דמי, נותר ופיגול אמאי מטמא טומאת אוכלין, עפרא בעלמא נינהו. ואמר ליה חיבת הקודש מכשרתן. וכו'. אלמא כיון דמשום ראוי כאילו הוא כבר [נעשה]. אם כן כל הני דאמרינן בהו דמיכתת שיעוריה מאי טעמא משום דלית להו תקנתא דהא לשריפה קיימי, אם כן היאך מטמאין.
דהא [מצינו] דכותיה בפרק מצות חליצה [יבמות ק''ג ע''ב], אמר רב פפי סנדל המוחלט לא תחלוץ בו ואם חלצה חליצתה פסולה. ורב פפא משמיה דרבא [אמר] אף מוחלט חליצתה כשירה. ומותבינן למאן דפסיל במוחלט בית המוסגר מטמא מתוכו והמוחלט אף מאחוריו וזה וזה מטמאים בביאה, ואי סלקא דעתך כמאן דמכתת דמי הא בעינא והבא אל הבית וליכא. ומשני שאני התם דכתיב ונתץ את הבית אפילו בשעת נתיצה קרוי בית. תו מותבינן מטלית שיש בו שלש על שלש אע''פ שאין בו כזית כיון שנכנס לבית טהור טימאתה וכו'. ומוקי לה בבגד מוחלט ומשום דאיתקוש למת, ואי סלקא דעתך כתותי מיכתת והא בעינן והבגד וליכא. ומשני לעולם במוחלט ושאני הכא דכתיב ושרף את הבגד אפילו בשעת שריפה קרוי בגד. ופרכינן וליגמר מינה ומשני [איסורא] מטומאה לא גמרינן. ותו מסקינן אמר רבא הלכתא אחד סנדל המוסגר ואחד סנדל שמוחלט ואחד סנדל של ע''ז לא תחלוץ ואם חלצה חליצתה כשירה. סנדל של תקרובת ע''ז (לא תחלוץ) ושל עיר הנידחת ושל זקן שעשוי לכבודו, לא תחלוץ ואם חלצה חליצתה פסולה. פירש רש''י דסנדל מוחלט כדאמרן שאפילו בשעת שריפה קרוי בגד. ולא מילף הוא אלא גלויי מילתא בעלמא הוא. של ע''ז נמי הואיל ולהליכה עביד, ומשמשי ע''ז לאו לשריפה קיימי ואית ליה תקנתא בביטול. ואי משום איסורי הנאה, חליצה לאו הנאה היא דמצוות לאו ליהנות ניתנו. אבל תקרובת ע''ז איתקוש למת ולית ליה תקנתא וכתותי מיכתת.
מ''מ אי לאו דבשעת שריפה קרייה רחמנא בגד לבגד מוחלט, וכן [בית] לבית מוחלט, כיון דלנתיצה [או] לשריפה קיימי לא היו מטמאים משום דלית בהו שיעורא דמיכתת. אם כל אותם שמצותם בשריפה דתנן בפרק אחרון דתמורה [ל''ג ע''ב] אלו הן הנשרפין חמץ בפסח והערלה וכלאי הכרם וכל הקדשים שנשחטו חוץ לזמנן וחוץ למקומן וכל אלו שמצותן בשריפה, היאך מטמאין טומאת אוכלים, והא מיכתתי שיעורייהו לאו שיעורא. ומאי שנא הני מבית ובגד מוחלט דאי לאו קרא הוו מכתתי ולא מטמאו, דכי היכי דלענין שיעור דלולב ושופר מיכתתי לענין לצאת, לענין טומאה נמי נימא דלמיכתת [קאי] ולית ביה שיעורא. וכן לענין ערלה וכלאי הכרם לא ליטמא טומאת אוכלין. ונהי נמי דטומאת ע''ז מדרבנן היא [שבת פ''ג ע''ב] מ''מ הול''ל כל דתקון רבנן כעין דאורייתא תקון, וכיון דמדאורייתא לית ליה שיעורא כל שכן (מדאורייתא) [בדרבנן]. ונ''ל גבי ע''ז הואיל ואיתקוש למת מויאכלו זבחי מתים, דבין תקרובת ע''ז [ע''ז ל''ב ע''ב] ובין ע''ז עצמה בכלל מת הן [ע''ז פ''ג ע''ב] אע''ג דלשריפה קיימי וכתותי מיכתתי מהני היקישא.
אלא דקשיא לי אבגד מוחלט דאינהו נמי איתקוש למת, ואפילו הכי טעמא דכתב רחמנא ונתץ הבית ושרף הבגד דבשעת נתיצה ושריפה נקרא בית ובגד, אבל משום היקישא לא. ותו מאי האי דקאמר רב אשי לרב כהנא [מנחות ק''ב ע''ב] לרבי שמעון כל העומד לישרף כשרוף דמי עפרא בעלמא הוא ואמאי מטמא. ותיפוק לי דכיון דלישרף קאי דהא מצותו בשריפה, ואין תקנה לנותר ופיגול להביאו לידי היתר הנאה הא לית בהו שיעורא (ובדברי) [ולדברי] הכל. וכה''ג נמי פרכינן גבי שוחט לע''ז בשלהי השוחט אחד בעוף [חולין מ' ע''א] השוחט חטאת בחוץ בשבת לע''ז חייב שלש חטאות משום שוחט בחוץ ושוחט לע''ז ובשבת. ופרכינן כיון דשחט סימן אחד לע''ז היאך יתחייב השוחט חוץ דשוחט בחוץ בשני סימנים [הוא דחייב]. וקס''ד דבשוחט בהמה מיירי, הא מחתך בעפר הוא. ומשני בחטאת העוף עסקינן וכגון שהיה חצי קנה פגום דכולהו בהדדי קאתו. אלמא כל מעשה ע''ז אין שיעורן שיעור אלא כעפר הוא.
גרסינן בעירובין פרק כיצד מעברין [נ''ג ע''ב] רבי יוסי בר יאסיין משתעי בלשון חכמה הוה אמר עשו לי שור משפט בטור מסכן. פירוש תרדין בחרדל. כי הוה משאיל באושפיזיה אמר הכי גבר פוס דין חי מה טובה יש. מלמד שאף שיחת חולין של [תלמידי] חכמים צריך יגיעה. והכי דריש במדרש קהלת [פרשה א'] כל הדברים יגעים וכתיב דברי חכמים וחידותם. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוסי בן יאסין].
-----
אמר ר' יהודה בשופר של ע''ז לא יתקע ואם תקע יצא. וא''ת אמאי אם תקע יצא והלא איסורי הנאה הוא, ומצוות ליהנות ניתנו. דמ''ש משופר של שלמים דס''ל לר' יהודה לעיל ואם תקע לא יצא. ובה''ג [סוף הל' ר''ה] גר' הכא רבא, וניחא דאפילו לר''ת [עי' תוס' סוכה ל''ב ע''א ד''ה באשירה] דמוקי לה הך דהכא דשופר של ע''ז לא יתקע לאחר ביטול, דהשתא לא קשה מידי הא דקאמר אם תקע יצא, דהא לאחר ביטול לאו איסורי הנאה הוא, מ''מ ליכא למיגרס הכא ר' יהודה, דהא מדקאמר של עיר הנדחת לא יתקע ואם תקע לא יצא, וקאמר טעמא משום דכתותי מיכתת שיעורא, ואי גרסי' ר' יהודה למה לי טעמא דכתותי מכתת שעורא, תיפוק ליה דהו''ל איסור הנאה. אלא ודאי רבא גרסי', כדמוכח בה''ג וכן פי' ר''ח. וא''ת אי גרסי' רבא, אמאי איצטריך לאשמעינן הך הא כבר אשמועינן אחד זה ואחד זה יצא דמצוות לאו ליהנות ניתנו, וכ''ת משום סיפא עיר הנדחת איצטריך ליה, הא נמי תנינא בפ' לולב הגזול [סוכה כ''ט ע''ב], לולב של אשירה ושל עיר הנדחת פסול. ומיהו י''ל דלמאי דנפרש דהך איירי בע''ז של גוי, אמנם עדיין לא ביטלה, איצטריך סד''א דאע''ג שלמים יצא הכא לא יצא, כיון דהשתא מיהו לא בטיל דכתותי מיכתת שיעורא. ולפי' ר''ת דמפרש דאיירי לאחר ביטול, נמי י''ל דאדרבה איצטריך דסד''א דלכתחילה יכול לתקוע בו דמיירי דבטלו, קמ''ל דלכתחילה לא יתקע, וטעמא כדמפרש' לפנים, ומההיא דלולב (וערבה) [שם ל''א ע''ב] דאמר רבא לולב של ע''ז לא יטול ואם נטל יצא לא שמעינן הך, דהוה אמינא התם הוא דאוסר משום דמהללין ומשבחין בו לפני הב''ה, אבל הכא גבי תקיעה אפי' לכתחילה שרי, ואי אשמעינן הך דהכא הוה אמינא הכא הוא דדיעבד יצא, אבל התם אפילו דיעבד לא יצא לפי שמפארים ומשבחים לפני הקב''ה. [תוספות ישנים].
-----
בשופר של ע''ז לא יתקע ואם תקע יצא. קשה קצת מהא דאמרי' בס''פ כיסוי הדם [חולין פ''ט ע''א] דקתני התם בברייתא דלולב של ע''ז לא יטול ואם נטל לא יצא, וקאמר טעמא דע''ז דכתותי מיכתת שיעורי, והאי טעמא ל''ש בע''ז אלא בעיר הנדחת. י''ל, דהתם איירי בע''ז של ישראל שאין לה ביטול, דומיא דאשירה דמשעבדה גוי לדעת ישראל קיימא נשרף נשחק שרוף וכלה, והילכך כיון דלשריפה עומד מיכתת שעוריה ואסור למתקע, אבל הכא מיירי בע''ז של גוי דאפשר לבטלה, ויכול להיות דלאו לשריפה עומד אם יבטלנה גוי. ומיהו צ''ל הכא כגון שהגביה השופר על מנת שלא לזכות בו, דאי הגביהו וזכה בו הו''ל ע''ז של ישראל ואין לה בטול עולמית, ואת''ל דהא דאמר ע''ז של ישראל אין לה בטלה עולמית, היינו כגון כשעבדה ישראל או גוי לדעת ישראל, אבל של גוי וזכה בו ישראל לא מיקרי ע''ז של ישראל, מיהו הוה איסורא דרבנן בהנאה, ובאיסורי הנאה דרבנן משמע בפ' לולב וערבה [סוכה ל''ה ע''ב] דלא מצי נפיק, גבי אתרוג דבעי' לכם מידי דחזי לכם לאכילה, וקאמר אתרוג של דמאי ב''ה מכשירים, ומפרש טעמא דאי בעי מפקיר נכסי' וחזי ליה, והשתא משמע ליה דבשל טבל אע''ג דלא הוי אלא מדרבנן, לא נפיק ה''נ לא שנא, הילכך ניחא ליה לפרושי בלא קנאו ולא זכה בו. וא''ת תינח הכא גבי שופר דמצי נפק בשאול, אבל גבי לולב דלא מצי נפיק בשאול דאמר [סוכה כ''ז ע''ב] לכם משלכם יהא, היכי מצי נפיק הא מיקרי ע''ז של ישראל, ותנן בלולב הגזול [שם ל' ע''ב] לולב של ע''ז לא יטול ואם נטל כשר. וי''ל דהתם מיירי בי''ט שני דיוצאין בשאול. והא דנקט הכא בשופר של עיר הנדחת לא יתקע, ואם תקע לא יצא, הוא הדין דהוה מצי נמי לפלוגי בע''ז עצמה דלא יצא, כגון ע''ז של ישראל דלא יצא ושל גוי יצא. וי''ל דלא מיבעיא ע''ז של ישראל דשייך ביה טעמא דכתותי מיכתת שיעורא ומאיס' דפשיטא דלא יצא, אלא אפי' עיר הנדחת דלא מאיס לא, (לא) משום טעמא דכתותי מיכתת שיעורא, ורישא בע''ז של גוי דאית ליה ביטול ואע''ג דלא מיכתת שיעורא. וי''מ דלכתחילה לא יתקע ולא יטול בלולב, שלכתחילה אין לנו לעשות מצוה באיסורי הנאה דמאיס, והא דמיבעי' לן בפ' כל הצלמים [ע''ז מ''ז ע''א] המשתחוה לדקל לולבו מהו למצוה, קמיבעי ליה לצאת בו לכתחילה, דפשיטא דיעבד יצא, דכיון דקוצץ הלולב מן הדקל בטלו. ובפ' מצות חליצה [יבמות ק''ג ע''ב] דקאמר סנדל של ע''ז לא תחלוץ ואם חלץ חליצתו כשרה, מיירי בע''ז של גוי דאית ליה ביטול דלא מיכתת שיעורי', ולכתחילה לא תחלוץ משום דמאיס כדפרישית. ור''ת מוקי הך דהכא ודסוכה ודיבמות אפי' בע''ז של גוי, ולאחר ביטול, דהשתא לא הוי איסורי הנאה כלל, ומ''מ לכתחילה לא יתקע ולא יטול ולא יחלוץ משום מאיסותא, דמ''מ הוי איסורי הנאה קודם ביטול. א''נ משום גזרה אחר ביטול אטו קודם ביטול. [תוספות ישנים].
-----
אמר רבי יהודה בשופר של ע''ז לא יתקע ואם תקע יצא, דמצות לאו ליהנות נתנו, בשופר של עיר הנדחת אם תקע לא יצא, דאכתותי מכתת שיעורא. הא דאמ' רב יהודה בשופר של ע''ז לא יתקע ואם תקע יצא, דוקא בע''ז דגוי, אבל בע''ז דישראל כיון דלית ליה תקנה בבטול כתותי מכתת שיעורא, ואם תקע לא יצא. ממאי דגרסי' בפ' לולב הגזול [ל''א ע''ב] של אשרה פסול, והא אמר רבא לולב של ע''ז לא יטול ואם נטל כשר, מתני' באשרה דמשה עסיקי', דכתותי מכתת שיעורא. ובסוף פרק כסוי הדם [פ''ט ע''א] נמי תניא לולב של ע''ז לא יטול ואם נטל לא יצא, שופר של ע''ז לא יתקע ואם תקע לא יצא, ואמאי לא פרכי' לרב יהודה מההיא מתנית', אלא לאו ש''מ כאן בע''ז דגוי כאן בע''ז דישראל. ובפרק מצות חליצה [ק''ג ע''א] נמי אמרי' סנדל של ע''ז לא תחלוץ, ואם חלצה חליצתה כשרה, של תקרובת ע''ז אם חלצה חליצתה פסולה. וטעמ' דמלתא משום תקרובת ע''ז לית ליה ביטול. [השלמה].
-----
שופר של ע''ז שתקעו בו לפני ע''ז, ומשמשי ע''ז הן, לא יתקע בו, דמאוס הוא כיון שתקעו בו לפני ע''ז. דמצות לאו ליהנות ניתנו אינה חשובה הנאה (שאינה) [שאין] שכר מצוה בעולם הזה, שנ' [דברים ז'] היום לעשותם ולא היום ליטול שכרם. ואינו באשירה ושל עיר הנידחת, דאינו מועיל בו ביטול. דבר שריפה הן, אבל משמשי ע''ז אינן בשריפה, אלא אם ביטלן הגוי שרי ליהנות מהן. מותר לתקוע לו תקיעה של מצוה. דלא חשיבא הנאה, בימות הגשמים, שאין הגוף נהנה מן הטבילה שמתקרר. [ריבב''ן].
-----
אמר רב יהודה שופר של ע''ז כגון ששמשו בו לפני ע''ז לא יתקע בו. ואם תקע בו יצא. ירושלמי בפרק לולב הגזול. שופר של ע''ז רבי אליעזר אומר כשר. הכל מודים בלולב שהוא פסול. מה בין שופר ומה בין לולב. אמר רבי יוסי בלולב כתיב (ויקרא כ''ג) ולקחתם לכם. משלכם ולא משל איסור הנאה. ברם הכא (במדבר כ''ט) יום תרועה יהיה לכם. מכל מקום. אמר רבי אלעזר תמן בגופו הוא יוצא. ברם הכא בקולו הוא יוצא. ויש קול אסור בהנאה. אתמהא. ש''מ של שופר יצא. במדרש הרנינו. (שופר של) בעל מום מותר לתקוע (בו) בר''ה וביובל. שנא' (ויקרא כ''ה) והעברת שופר תרועה. אבל לא על הזבחים. המודר הנאה מחברו מותר לתקוע לו תקיעה של מצוה. היה קול השופר עב. או דק. או צרוד (כלומר שלא היה קולו ערב כשר), שכל הקולות כשרים בשופר. [תניא רבתי סימן ע''ו].
-----
שופר של ע''ז לא יתקע ואם תקע יצא, מצות לאו ליהנות ניתנו. ודוקא בע''ז דגוי, אבל בע''ז דישראל כיון דלית ליה תקנה בבטול כתותי מכתת שיעוריה ואם תקע לא יצא. וכן נמי אמרינן בפרק לולב הגזול [סוכה ל''א ע''ב] של אשרה פסול, ומוקמינן באשרה דמשה דכתותי מכתת שיעורה. ובפרק מצות חליצה [יבמות ק''ג ע''ב] נמי אמרינן סנדל של ע''ז לא תחלוץ ואם חלצה חליצתה כשירה, של תקרובת ע''ז חלצה חליצתה פסולה. וטעמא דמילתא משום דתקרובת ע''ז לית לה בטול ואפילו ביד גוי. ומיירי כגון שקצע הסנדל מתחלה לכך, דהוה ליה כעין זביחה, דאי לאו הכי לא מיתסרא תקרובת ע''ז אם אינה כעין פנים. הכי איתא במסכת ע''ז פרק ר' ישמעאל [נ' ע''א], השלמה. המודר הנאה מחבירו מותר לתקוע לו שופר של מצוה. והמודר הנאה משופר מותר לתקוע לו תקיעה של מצוה. והמודר הנאה ממעין טובל בו טבילה של מצוה בימות הגשמים אבל לא בימות החמה. [המאורות].
-----
שופר של עבודה זרה לא יתקע בו ואם תקע יצא פשוט בראש השנה והקשו התוספות דהא אמרינן בפרק כסוי הדם שאם תקע לא יצא ופירשו דהתם מיירי בעבודה זרה של ישראל או בשל גוי והגביה ישראל על מנת לזכות בה דה''ל אחר הגבהה עבודה זרה דישראל ואינה בטלה וכתותי מיכתת שיעורה ולפיכך לא יצא אבל בעבודה זרה של גוי והגביה' ישראל על מנת שלא לזכות בה יש לה בטלה ולא מיכתת שיעוריה ולפיכך יצא בדיעבד. [רבינו ירוחם נ''ו ח''ב].
-----
שופר של ע''ז אם תקע בו לא יצא בד''א בע''ז של ישראל דכתותי מכתת שיעוריה אבל ע''ז של גוי ונטלו לצאת בו ולא לזכות בו יצא ואע''ג דהיכא דלא ביטלה אסורה בהנאה מצות לאו ליהנות נתנו כלומר קיום המצוה לא חשיבה הנאה ומש''ה יצא שופר הגזול שתקע בו יצא (ירוש' [סוכה פ''ג ה''א]). ומה בין לולב ושופר תמן תנינן בגופו הוא יוצא הכא בקולו הוא יוצא ואין קול אסור בהנאה והרא''ה פי' דלא כהירוש' ומדמה שופר ללולב נשאל להרשב''א אם יהיה דין שופר כדין לולב דיומא קמא בעינן לולב כשר והשיב אני דעתי נוטה דבשני ימים טובים ראשונים בעינן לולב כשר דמס' יום ראשון אנו עושים אותם וא''כ אין לשאלה זו בשופר. המודר הנאה מחבירו מותר לתקוע לו באותו שופר תקיעה של מצוה אבל הוא עצמו לא יתקע לפי שיש שמתאוין לתקוע וכשתוקעין נמצאו נהנין וכיון שמתערבת הנאת התקיעה עם הנאת המצוה אסור לו לתקוע אפי' תקיעה של מצוה כמו המודר הנאה ממעיין שאסור לטבול אפילו טבילה של מצוה בימות החמה כיון שמתערבת הנאת הקרירות עם הנאת המצוה. [אהל מועד שער ר''ה ויוה''כ דרך א'].
-----
ואסור לתקוע בשופר של ע''ז מפני שהוא מאיסורי הנאה. עם כל זה אם תקע בו יצא, כי המצות לאו ליהנות ניתנו. ולזה הענין [—הטעם] עצמו מי שנשבע שלא יהיה נהנה מחבירו מותר שיתקע לו שופר של מצוה, כי אין כונת המצוה ליהנות. [ספר מצות זמניות הלכ' ר''ה שער ראשון].
-----
שופר של עכו''ם אין תוקעין בו לכתחלה ואם תקע יצא דמצות לא ליהנות נתנו וה''מ שנטלו לצאת בו אבל לא לזכות בו אבל בעכו''ם דישראל לא דכתותי מיכתת שיעורא בד''א כשהשופר עצמו נעבד אבל אם היה תקרובת עכו''ם לא יצא דאינה בטלה עולמית שנאמר ויאכלו זבחי מתים. והראב''ד ז''ל פירש שהוא ממשמשי עכו''ם ועכו''ם שבטל ע''א בטל משמשיה שביד ישראל וכל דבר שיש לו תקנה בביטול אפי' קודם ביטול יצא. שופר הגזול שתקע בו יצא שאין המצוה אלא בשמיעת הקול ואין בקול דין גזל. המודר הנאה משופר מותר לתקוע בו תקיעה של מצוה שאם תאמר נהנה בשמיע' הקול מצות לאו ליהנות נתנו. וכן נמי כתב הב''הג וי''א מותר לתקוע בו פי' אדם אחר תוקע והוא שומע אבל הוא עצמו אמרו הגאונים שאסור לתקוע בו אפי' תקיעה של מצוה וכן נמי כתב הרמב''ן ז''ל וה''מ כי אמר הנאת תקיעת שופר עלי אבל אם אמר קונם תקיע' שופר עלי משמע דעל הקול נדר ואין הנדר חל על דבר שאין בו ממש. המודר הנאה מחבירו מותר לתקוע בו תקיעה של מצוה ולא ליקרי ליה מהני ליה דמצות לאו ליהנו' נתנו. [ארחות חיים הלכ' תקיעת שופר סימנים א'—ב'].
-----
שופר של עבודה זרה (ושל) [של] גוי, אין תוקעין בו לכתחילה, ואם תקע יצא. שופר הגזול שתקע בו יצא. שאין המצוה אלא בשמיעת הקול, ואין בקול דין גזל. [כל בו הלכ' ראש השנה סימן ס''ד].
-----
אמר רב יהודא בשופר של עבו''ז לא יתקע, ואם תקע לא יצא בעבו''ז דישראל, אבל דכותי מצות לאו להנות ניתנו. [וכגון] שהגביהו שלא לקנותו וכן לולב של עבו''ז ביום טוב שני שלא להקנותו. שופר של עולה לא יתקע ואם תקע יצא. ושל שלמים אפילו בשוגג לא יצא. [האגודה].
-----
ועוד פשוט שופר של עיר הנדחת לא יצא דלשרפה קאי וכתותי מיכתת שיעורה. שופר הגזול יצא בו ולא דמי ללולב הגזול שפסול ביום ראשון דהתם כתיב ולקחת' לכם משלכם כך פשוט בירושלמי [סוכה רפ''ג]. [רבינו ירוחם נ''ו ח''ב].
-----
אמר רבא המודר הנאה מחבירו מותר לתקוע בשופר שלו, והמודר הנאה משופר אסור. [סידור רש''י סימן קנ''ח].
-----
המודר הנאה מחבירו, תוקע לו (שופר) [תקיעה] של מצוה, וצריך שיתכוון שומע ומשמיע ואף על פי שיצא מוציא. [האורה לרש''י סימן צ''ד].
-----
אמר רבא המודר הנאה מחבירו מותר לתקוע בשופר של מצוה המודר הנאה משופר מותר לתקוע לו תקיעה של מצוה, והמודר הנאה ממעיין טובל בו טבילה של מצוה בימות הגשמים אבל לא בימות החמה. [ראבי''ה סימן תקל''ג].
-----
אמר רבא המודר הנאה מחבירו מותר לתקוע (בשופר) [לו תקיעה] של מצוה המודר הנאה משופר מותר לתקוע בו תקיעה של מצוה. וטעמא דתרוייהו משום דמצות לא ליהנות ניתנו. בפ''ב דנדרים [ט''ז, ע''א] תנן חומר בנדרים מבשבועות כיצד אמר קונם סוכה שאני עושה בנדרים אסור ובשבועות מותר. ופרכי' [שם ע''ב] מ''ש נדר דכתיב לא יחל דברו שבועה נמי הכתיב לא יחל דברו אמר אביי הא דאמר הנאת סוכה עלי הא דאמר שבועה שלא אהנה מן הסוכה. אמר רבא וכי מצות ליהנות ניתנו אלא אמר רבא הא דאמר ישיב' סוכה עלי הא דאמר שבועה שלא אשב בסוכה ויש ללמוד משם דהכא נמי אם אמר הנאת שופר עלי מותר לתקוע בו תקיעה של מצוה דמצות לא ליהנות ניתנו אבל אי אמר תקיעת שופר עלי אסור לתקוע בו תקיעה של מצוה כדגבי סוכה ויש (ללמוד) [לדחות] דשאני גבי סוכה דבלאו מצוה יש הנאה בישיבה אבל בשופר אי לאו מצוה אין הנאה בתקיעה דאינו מתכוין לשיר מיהו אין לסמוך על זה אלא נראה לאסור היכא שאמר תקיעת שופר עלי. [או''ז הלכ' ר''ה סימן ר''ס].
-----
המודר הנאה מחבירו מותר לתקוע לו תקיעת מצוה. והמודר משופר אם אמר ''הנאת שופר עלי'' מותר לתקוע בו תקיעת מצוה, ואם אמר ''תקיעת שופר עלי'' אסור. [פסקי או''ז].
-----
המודר הנאה מחבירו מותר לתקוע לו תקיעה שלמצוה. וכן אם היה מודר הנאה מן השופר עצמו, מותר לתקוע בו תקיעה שלמצוה, שאין הנאת מצוה הנאה. המודר הנאה מן המעין טובל בו טבילה שלמצוה בימות הגשמים, אבל לא בימות החמה. [פסקי ריא''ז].
-----
המודר הנאה מחבירו תוקע לו תקיעה של מצו' והמודר הנאה משופר תוקע בו תקיעה של מצו' כך פשוט בראש השנה ופי' וכגון שאמר קונם שופר זה עלי דמצו' לא ליהנו' ניתנו אבל אם אמר תקיעת שופר עלי אסור לתקוע לו תקיעה של מצוה דנדרין חלין על דבר מצוה כדברי הרשות כגון ישיבת סוכה עלי כמו שכתבתי בנדרים ובענין סוכה [ני''ד ח''ג]. [רבינו ירוחם נ''ו ח''ב].
-----
השומע מקרא מגלה ממי שהוא מודר הנאה ממנו יצא, דומיא דשופר דאמרינן [ר''ה כ''ח ע''א] המודר הנאה משופר מותר לתקוע תקיעה של מצוה. [כל בו הלכ' פורים סימן מ''ה].
-----
והמודר הנאה משופר, מותר לתקוע לו תקיעה של מצוה. שאם תאמר נהנה בשמיעת הקול, מצוות לאו ליהנות ניתנו. פירוש, אדם אחר תוקע לו והוא שומע, אבל הוא עצמו, אמר הגאון שאסור לתקוע בו, אפילו תקיעה של מצוה, מפני שיש הרבה בני אדם נהנין כשהן עצמן תוקעין, וכל מידי דאיכא הנאה לגוף ליכא (לשנויי) [לשרויי] בשביל טעמא דמצות לאו ליהנות ניתנו. ואית דאמר דדוקא כי אמרינן מותר לתקוע לו תקיעה של מצוה, הני מילי כי אמר הנאת שופר עלי, אבל אם אמר קונם תקיעת שופר עלי, אסור אפילו בתקיעה של מצוה, דנדרים חלים על דבר מצוה כדבר הרשות. וכן כתב ה''ר מאיר הלוי ז''ל. ואם אמר קונם של שופר עלי, משמע דעת הכל נדר, ואין נדר חל על דבר שאין בו ממש. והמודר הנאה מחבירו, מותר לתקוע לו תקיעה של מצוה, ולא ליקרי ליה מהנה, דמצוות לאו ליהנות ניתנו. [כל בו הלכ' ראש השנה סימן ס''ד].
-----
המודר הנאה מחבירו תוקע לו תקיעת מצוה המודר הנאה מן השופר תוקע בו. המודר הנאה ממעיין טובל בו בימות הגשמים ולא בימות החמה בפרק שני דנדרים [ט''ז ע''ב] מסיק דאם אמר הנאת סוכה עלי בין בלשון שבועה בין בלשון נדר שרי, דמצות לאו להנות ניתנו. אבל אם אמר ישיבת סוכה עלי קונם או אפילו קונם שלא אשב בסוכה אסור לישב בסוכת מצוה דבלשון קונם מיתסר חפץ עליה ולכך אסור, דאין הסוכה משועבדת לו, אבל אם אמר שבועה שלא אשב בסוכה או אפילו ישיבת סוכה עלי שבועה, לשון שבועה אוסר עצמו על הסוכה והואיל והוא משועבד לא מצי אסר. ונראה הוא הדין גבי שופר אם לא נחלוק גבי סוכה בלא מצוה יש הנאה בישיבה אבל שופר אין הנאה כי אם מצוה. [האגודה].
-----
המודר הנאה מחברו מותר לתקוע לו תקיעה של מצוה דמצו' לאו ליהנות ניתנו ואפי' תקיעות של תענית דהא מצוה איכא מ''מ, שלא כדברי הר''ז הלוי שאינו מתי' אלא בתקיעו' דאוריית', ואע''ג דמדרבנן נינהו מצות דרבנן נמי לא ליהנות ניתנו. וכתב הר''ן ז''ל שאם אמר לחברו קודם (ו)תקע לי אסור משו' דשוויה שליח והביא ראיה מפ' אין בין מודר [נדרים ל''ה ע''ב] ודומה לזה אמ' הרמב''ן ז''ל לגבי מודר הנאה מחבירו שמותר ללמדו מדרש שאם אמ' לאחר שילמדנו אסור מפני שעשה שליחותו אבל יש שחולקין שם. המודר הנאה משופר מותר לתקוע תקיעה של מצוה והמודר הנאה ממעיין בימות הגשמים טובל טבילה של מצוה ונ''ל דכ''ש טבילה שאינה של מצוה דליכא לא הנאת גוף ולא הנאת מצוה ורבותא אשמועינן משום דמצות לאו ליהנות נתנו, אבל לא בימו' החמה שכן נהנה גופו. ומשמע דשופר כמעיין בימות הגשמים דמי וליכא הנאה כלל, א''כ נראה שאפילו שופר שאינו של מצוה יכול לתקוע בו וצ''ע. ונראה דלהתלמד לתקוע בו אסור שהרי יש לו הנאה במה שמתלמד לתקוע, ואע''ג דסוף למוד זה אינו אלא מצוה ומצות לאו ליהנות ניתנו השתא מיהא הנאה אית ליה במה שמלמד כדי שלא יהא צריך לילך אצל בתו להוציאו. ודוקא באומרו קונם עלי קול שופר דכיון דמצות לאו ליהנות ניתנו לא חייל עליה נדר אבל אומר קונם עלי שופר לתקיעתו שנדרו חל עליו דהא נדרי' חלין על דבר מצוה אסור כ''מ. וצריך לעיין דבאומר קונם קול שופר לא היינו צריכין לטעם זה דמצות לאו ליהנות ניתנו, דהא אפי' בדבר הרשו' אינו חל דאין הנדרים חלין אלא על דבר שיש בו ממש כגון שופר לתקיעתו ופי לדבורו וכן באומר קונם שופר לתקיעתו כיון דמצות לאו ליהנו' ניתנו אין הנדר חל, דהא דנדרי' חלים על דבר מצו' היינו כשיש  הנאה באותה מצוה בישיבת סוכה שנהנה מהצל אבל תקיעת שופר מה הנאה יש לו שיחול הנדר עליו אי לאו משום הנאת מצוה וההיא לאו הנאה היא, דאטו מי שנודר הנאה ממעיין בימות הגשמים בפי' מי מתסר כלל והא לית ליה הנאה כלל וצריך תלמוד. אבל האומר שבוע' שלא אשמע קול שופר של מצוה לוקה ותוקע תקיעה של מצוה שאין השבועה חלה לבטל את המצוה אלא בכולל שאומר שלא אשמע קול שופר שכולל קול של מצוה עם קול רשות וחיילא השבועה עליה שהשבועות חלין על דבר שאין בו ממש ונ''ל דוקא בתקיעות דאורייתא משום דמושבע ועומד מהר סיני, אבל בתקיעו' דרבנן כגון של תענית שבועה חלה עליה' כדמוכח פ''ג דשבועות [כ''ג ע''ב] ופ' בתרא דיומא [ע''ד ע''א] ולפי זה הנשבע שלא ישמע שופר של מצוה אסור לשמוע בתקיעות של יום שני דליתנהו אלא מדרבנן משום מנהג אבותיהן כיון דבקאינן בקבועא דירחא ולפי זה אף בתקיעות של יום ראשון חלה שבועה במה שמוסיפין מפני הספק שנפל בתרועה אי גנוחי אי ילולי. [חי' הרשב''ץ].
-----
גרס' בפ' אחרון בסדר יומא הל' איסור רחיצה [ע''ח ע''א] ר' זעירא בר חמא אושפיזכיה דר' אמי ודר' אסי ור' יהושע ב''ל ודכולהי רבנן דקיסרי הוה, א''ל ליוסף בריה דר' יהושע ב''ל בר אריא תא אימ' לך מילי מעלייתא דהוה עביד אבוך בערב ט' באב מביאין לו מטפחת ושורה אותה במים ועושה אותה כמין כלים נגובים למחר מקנח פניו ידיו ורגליו, ובערב יום הכיפורים מביא לו מטפחת ושורה אותה במים ועוש' אותה כמין כלים נגובים למחר מעבירה על גבי עיניו, וכן כי אתא רבה בר מרי וכו' עד א''ל ר' (עקיבא) [יעקב] לר' ירמיה בר תחליפא איפכא אמרת לן ואותיבנא לך סחיטה. ובירושלמי דיומא הל' ראשונה דפ' אחרון ובירושלמי פ''א דתעני' [ה''ו] זעירא בר חמא יוסה בריה דר' יהושע ב''ל בש''ר יהושע ב''ל בתענית ציבור מרחיץ פניו ידיו ורגליו בט' באב מרחיץ ידיו ומעבירן על פניו, ביום הכיפורים מרחיץ ידיו ומקנחן במפה ומעביר המפה על פניו, ר' יונה מייתי תרתי מרטוטי ויהיב תחות בדה. הירושלמי באיפכא הוא וליכא לאותוביה סחיטה. ומיהו תימא והא מסקינן בפ''א דמס' תענית הל' הגיע ראש חדש כסלו [י''ג ע''א] דבר[י] (בריה) הכל אבל מותר לרחוץ פניו ידיו ורגליו בצונן ואפילו רב חסדא ורבה מודו דמותר וט' באב אין אסורו חמור לעניין רחיצה יותר מאבל, למה היה משנה דהא בחמין פשיטא דאפילו אצבע אסור אבל בצונן מותר לרחוץ כדרכו פניו ידיו ורגליו ועיין התם דהכי מסקנא ומסקינן נמי התם כל שהוא משום תענוג בחמין אסור ובצונן מותר ופשיטא דרחיצת יום הכיפורים משום תענוג הוא למה אסרו בצונן דהא רחיצה וסיכה מחד קרא נפקי וסוך לא סכתי ואין רחיצת צונן באותו כלל, והחמירו ברחיצת צונן מאד כההיא דגרס' התם [יומא ע''ז ע''ב] תנא דבי מנשה רשב''ג אומר האשה מדיחה ידה אחת ונותנת פת לבנה קטן ואינה חוששת אבל אי לא צריכה למיתבא פת לא משיא, ודוקא ידה אחת דאפשר בהכי דטעמא משום שיבתא הא לאו הכי אסור, וא''כ הא דגרס' התם לעיל (מיהא) [מיניה] אסור לרחוץ מקצת גופו ככל גופו אפילו ידו אחת משמע והתם בצונן עסקינן דקא מסיק עלה ואם היה מלוכלך בטיט וצואה רוחץ כדרכו ואינו חושש ופשיטא דלאו בחמין קמיירי דהא אפשר בצונן אבל כל זמן שאינו מלוכלך אסור אפילו ברחיצת צונן כל שהוא. ותימא דגרס' בפסחים בפ' מקום שנהגו הל' מקום שנהגו לעשות מלאכה בט' באב [נ''ד ע''ב] אין בין ט' באב ליום הכיפורים אלא שזה ספיקו אסור וזה ספיקו מותר, ומסקינן הא לכל דבריהן זה וזה שוין מסייע ליה לר' אלעזר דאמר ר' אלעזר אסור לאדם שיושיט אצבעו במים בט' באב כדרך שאסור ביום הכפורים, ומסקינן התם בפ''א דתעני' [י''ג ע''א] אההיא דאמר רב חיסדא כל שהוא משום אבל כגון ט' באב אסור בין בחמין בין בצונן, ומסקינן ת''ש כשאמרו אסור ברחיצה לא אמרו אלא כל גופו אבל פניו ידיו ורגליו מותר. ועוד תמיה אני דמשום שיבתא דהיינו רוח רעה שהוא שורה על הידים לפיכך מדיחה ידה ונותנת ולכך גזרו [יומא ע''ז ע''ב] על שמאי הזקן להאכיל בשתי ידיו, והרי כל אדם שלא נטל ידיו שחרית מסוכן הוא אצל כמה דברים כדאמרינן במס' שבת פ''ח שרצים [ק''ח ע''ב] דתניא ר' מונא אומר מש''ר יהודא יד לעין תקצץ יד לחוטם ולפה ולאוזן ולחסודה וכולהו קודם נטילה כפירש''י תקצץ אלמא צריכ' ליטול משום סכנה והיאך אסרו ביום הכיפורים, ועוד בשלהי שלשה שאכלו [ברכות נ''א ע''א] תניא א''ר ישמעאל שלשה דברים סח לי סוריא שר הפנים אל תטול חלוקך מיד השמש שלא נטל ידיו ותלבש ואל תטול ידך ממי שלא נטל ידיו וכו' וכן אמר ר' יהושע משום מלאך המות ומסקנא (באילו קשרים) [בשמונה שרצים] מר' יוסי בת חורין היא זו ומקפדת עד שלשה פעמים, ונ''ל דודאי אם רוצה להדיח ידו אחת בלבד דדי בכך ובלבד עד שלשה פעמים ובאותה היד ישתמש בין ליתן פת לתינוק בין למשמש גופו, וה''ה נמי אם על ידי מפה מנקה ידיו שהרוח עוברת אלא מפני שבהדחת יד אין התר יותר מפני שהוא דרך רחיצה ואסור להדיח שתי ידיו ופניו הילכך כיון שמשנה במפה נוח לו בכך כדי לנקות שתי ידיו ולהעבירה על פניו מהדחת שתי ידיו, ומה שהנהיגו בין בט' באב בין ביום הכיפורים במפה ולא ברחיצת פניו ידיו ורגליו שאף הוא מותר, אמת שהוא מותר בט' באב אלא שר' יהושע ב''ל החמיר על עצמו כדמוכח דא''ל ר' זעירא בר חמא לרב יוסף תא ואימא לך מילתא מעלייתא דהוה עביד אבוך משמ' הוא בלבד נהג כך ולא הורה מדלא קא''ל תא ואימ' לך מילתא מעלייתא דהוה אמר אבוך, מיהו ביום הכיפורים אסור מדקאמר רשב''ג אומר אשה מדיחה ידה ותנן נמי [יומא ע''ג ע''ב] המלך והכלה ירחצו את פניהם ודוקא אליבא דר' חנניה בן תרדיון משם ר' אליעזר [שם ע''ח ע''ב] אבל רבנן אפילו למלך וכלה אסרי וה''ה ידיהן ומשום הרחקה דרחיצה אסרו כדרך שהוא רוחץ כל השנה דהיינו פניו ידיו ורגליו כדגרסינן בשבת פ' במה טומנין סוף גמרא דגיזי צמר [נ' ע''ב] תניא רוחץ אדם ידיו ורגליו בכל יום בשביל קונהו הילכך אסרו ביום הכיפורים דרחיצת צונן אינה תענוג דה''ג בירושלמי בפ''ב דברכות הל' רחץ לילה הראשון [ה''ז] תני מקום שנהגו להרחיץ אחר המטה מרחיצין ובדרום מרחיצין, א''ר יוסי בר אבין מי שהוא מתיר את הרחיצה הזאת עושה אותה כאכילה ושתיי' הדה דתמר ברחיצה של תענוג פי' מדקאמר מקום שנהגו להרחיץ דמותר מידי דהויא אכילה ושתיה מכלל דכ''ע אסור דוקא ברחיצה של תענוג אבל ברחיצה שאינה של תענוג מותר, כהדא דשמואל בר אבא עלו בו חטטין ומסיק אין כיני [ירושלמי מו''ק פ''ג ה''ה] אפילו בט' באב אין כיני אפילו ביום הכיפורים, ורחיצה של צונן אינה של תענוג, דהכי מסיק התם ר' יוסי בר חנינא ראו אותו טובל אם לקריו לא ידעין אם להקר גופו שאין רחיצת צונן רחיצה לא ידעין, אלמא אפילו כל גופו בצונן אין קרוי רחיצה אלא שחכמים אסרו כל גופו משום חמין ופניו ידיו ורגליו נמי בחמין אינה רחיצה אלא משום כל גופו אבל פניו ידיו ורגליו בצונן באבל ובט' באב לא גזור, אבל ביום הכיפורים עשו הרחקה טפי כיון דמן התורה היא אותה רחיצה כדאיתא בגמרא ראשונה פ' אחרון דנדרי' [ע''ט ע''א] דתנן בראש הפרק ואלו דברים שיש בהן עינוי נפש אם ארחץ אם לא ארחץ, ובגמרא [שם פ' ע''ב] ורחיצה אית בה עינוי נפש כי לא רחצה ורמינהי אעפ''י שאסור בכולן דהיינו אף בסיכה ורחיצה אין עונש כרת אלא על האוכל ועל השותה ועל העושה מלאכה, ואי אמרת כי לא רחצה אתיא בה לידי עינוי ביום הכיפורים כי רחץ ליחייב כרת אמר רבא הכא מענייניה דקרא והכא מענייניה דקרא וכו', שמעינן מכל הני דרחיצת צונן לאו רחיצה היא דעיקר רחיצה אלא בחמין וכל גופו אבל כל גופו בצונן לא דהכי מסקינן התם בפ''א דתעניות [י''ג ע''א] דמסקינן התם דמי שתכפוהו אבליו רוחץ בצונן כל ז' והתם משמע כל גופו ושיטוף כל הגוף נמי בשבת בצונן פליגי משום גזירה כדאיתא בפ' כירה [שבת ל''ט ע''ב] ואין להקשות מההיא דמס' ראש השנה פ' ראוהו ב''ד [כ''ח ע''א] דאמר רבא המודר הנאה מן המעיין טובל בו טבילה של מצוה דהתם הנאה הוא דאסר עלויה ובכל דהו נמי אסור כגון לרחוץ בו אע''ג דצונן הוא אבל טבילה דמצוה לא חשיבא הנאה דרבא לטעמי' דאמר מצות לא ליהנות ניתנו. ומשום דרחיצת צונן לא חשיבא התירו לעבור לתלמיד אצל רבו עד הצואר במים או אצל מי שגדול הימנו כדמסקינן התם [יומא ע''ו ע''ב], דרך מלבוש דוקא התירו והתם לא אתי לידי רחיצה, ואם לטבול בלא מלבוש טובל כדרכו כדמסקינן במס' ביצה פ' י''ט [י''ח ע''ב] כל חייבי טבילות טובלין כדרכן בין בשבת בין ביום הכיפורים וכיון דבשבת שרו טבילה ואע''ג דלענין תיקון לגבי כלים לגבי טבילת אדם התירו מפני שנראה כמיקר אף ביום הכיפורים מותר אע''ג דאסור להקר ביום הכיפורים כדמסקנא התם דליכא מידי דבשבת שרי וביום הכיפורים אסור ואי הוה רחיצת צונן מדאורייתא היאך התירו אפילו לא יכוין להקר בכה''ג פסיק רישיה ולא ימות ודכ''ע שרי, ומטבילת כהן גדול אין להשיב דמצותו בכך ולהפיג הצינה של מים על ידי עששיות שהיו מטילין בהן כשהכהן גדול זקן או איסטניס אין בכך כלום דאף זה אינו תענוג, אבל להקר בלא טבילה אפילו שלא כדרך רחיצה כיון שממש לתענוג מתכוין על ידי מים אסרו כדאיתא התם [יומא ע''ח ע''א] תני יהודה גרוגרות אסור לישב על גבי טיט ביום הכיפורים ואמר ר' יהושע ב''ל ובטיט הטופח להטפיח, ואמר רב פפא כסא דכספא מלא אסור חסר שרי מנא דפחרא בין מלא בין חסר אסור משום דשחיל, ורב אשי אמר אפילו דכספא נמי אסור כי חסר משום דאתי (לזררבויי) [לאיזדרבויי], פ' רבנא נתן בערך שחל, משחל שחיל פי' שואבין המים ומקיאין המים אותן לחוץ ונמצא המצונן רוחץ גופו במים, ונ''ל דאפי' בשאר משקין שאינן מים אסור להצטנן דאמר רב יהודה מותר להצטנן בפירות רב יהודה מצטנן בקרא אבל במשקין דפירות לא, גרס' בתוספתא דסדר יומא פ' אחרון היה רשב''ג אומ' אם היה ידיו מלוכלכות בטיט ובצואה מדיחן במים כדי שלא יטנפו את כליו, ובגמרא דידן לא תלי טעמא בהכי, ותו מסיק התם היה מהלך להקביל פני אביו ופני רבו ופני תלמידו עובר כדרכו בים ובנהר ואפילו עד צוארו ואינו חושש, הזבין והזבות טובלין כדרכן ביום הכיפורים, הנדות והיולדות טובלות כדרכן ביום הכיפורים, בעלי קריין טובלין כדרכן ביום הכיפורים, ר' יוסי בר' יהודא אומר מן המנחה ולמעלה לא יטבלו עד שתחשך ר' יהודא אומר כהנים טובלין כדרכן עם חשיכה ביום הכיפורים כדי שיאכלו בתרומה לערב, ובבעל קרי פליגי בסוף המס' בגמרא דידן [יומא פ''ח ע''א] עד מפיש חיי סגי ומסגי. [יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך זעירא בר חמא].
-----
מאי דגרסי' בפ' השוכר לענין דהואיל ולא מכוין אעפ''י שנהנה מריחו של יין מותר דקי''ל כר''ש דאמ' דבר שאין מתכוין מותר וא''ת והא מודה ר''ש בפסיק רישיה ולא ימות ונר' לע''ד לומר דלאו פסיק רישיה הוא דהא יש אנשים שאינן נהנין מריח היין וי''א דלא קשיא דלא אמרינן פסיק רישיה לענין הנאה דאמרי' במס' שבת [כ''ט ע''ב] לר''ש מוכרי כסות מוכרין כדרכן ובלבד שלא יתכוין בחמה מפני החמה ובגשמים מפני הגשמים אלמא לא חשבי' הנאה כל היכא דלא מכוין לה איהו אע''ג דודאי ממטי ליה הנאה, וטעמא דרבא ודאביי דפליג עליה משום טעמא דאכילה ורבא סבר ריחא לאו מילתא היא פירו' דלא חשיבא ליה אכילה דאכילת ריח לאו כלום הוא והלכת' כרבא והרא''ה האריך לבאר זה וק' לע''ד במאי דקאמר לא חשיבי הנאה כל היכא דלא מיכוין לה איהו ואע''ג דממטו ליה הנאה דהא המודר הנאה ממעין אסור לטבול בו אפי' טבילה של מצוה ואע''ג דלטבילה קא מכוין ולא להנאה הואיל וודאי דבימות החמה הנאה ממטי ליה אסור ואפ' לומר דשאני התם גבי מעין דמכוין להנאת קיום המצוה ואע''ג דהנאת המצוה לא מקריא הנאה מ''מ נהנה הוא במקום מצותו והנאת גופו מתערבת וגם הנאת קיום המצוה והואיל ומיכון להאי הוי כאלו מכוין לשתי ההנאות ואסור ומטעם זה אוסרין למודר הנאה משופר לתקוע בו הוא בעצמו אפי' תקיעה של מצוה כמו שיתבאר בס' ירח למועדים בדרך א' משער ר''ה. [אהל מועד שער איסור והיתר דרך ח'].
-----
שלחו ליה לאבוהו דשמואל כפאו ואכיל מצה יצא. אמר רבא זאת אומרת התוקע לשיר יצא דמצות אין צריכות כוונה ואסיקנא לצאת לא בעי כוונה לעבור בזמנו [לא] בעי כוונה שלא בזמנו (לא) בעי כוונה וכן פסק אבן גיאות מהא דתניא בפסחים (קי''ד:) אכלן בלא מתכוון יצא וליתא לדר' יוסי דאמר אעפ''י שטבל בחזרת מצוה להביא לפניו (ו)בחזרת וחרוסת דס''ל מצות צריכות כוונה. [עשרת הדברות לבעל העיטור הלכ' שופר ח''ב].
-----
ההיא דר' יוסי דמצוות צריכות כוונה (פסחים קי''ד ב') אמאי לא פשיט מינה גופא מראש השנה, כבר דברתי וחלקתי כפי עניותי על קושי' מורי הרב ר' יהודה דפריך מראש השנה מדר' יוסי אסוכה. ובדוק בין כתביו ותמצא. [ראבי''ה סימן תתקס''א].
-----
שלחו ליה לאבוה דשמואל כפאו ואכל מצה יצא כפאו מאן א''ר אשי שכפאוהו פרסיים ואע''פ שלא נתכוין לצאת חובת מצה לילה ראשון של פסח יצא אמ' רבה זאת אומר' התוקע לשיר יצא פי' רבי' שלמה לשורר ולזמר כך שמעתי מפי מורי הזקן וביסודו של מורי ר' יצחק בן יהודא ראיתי התוקע לשד להבריח הרוחות מעליו עכ''ל [שם ע''ב] ת''ש היה עובר אחורי בית הכנסת או שהיה ביתו סמוך לבית הכנסת ושמע קול השופר או קול המגילה אם כיון לבו יצא ואם לאו לא יצא מאי לאו אם כיון לבו לצאת לא כיון לבו לשמוע (הא דקא) [והא קא] שמע סבר חמור בעלמא הוא. א''ל אביי אלא מעתה דשאין מתכוון במצות כמתכוון דמי הישן בשמיני בסוכה אפי' שלא לשם מצוה ילקה שהרי מוסיף על הימים ועובר על בל תוסיף. א''ל שאני אומר מצות אינו עובר עליהן אלא בזמנן כגון חמש מינין בלולב חמש טוטפות בתפילין חמש ציציות בטלית אבל תוספת יום על הימים לא. רבא אמר לצאת לא בעי כונה לעבור בזמנו לא בעי כונה שלא בזמנו בעי כונה א''ל ר' זירא לשמעיה [כ''ט, ע''א] איכוון ותקע לי התכוין לתקוע לשמי להוציאני י''ח אלמא קסבר משמיע בעי כונה להוציא השומע. ואוקימנא ר' זירא כתנאי דתניא שומע משמיע לעצמו משמיע [שומע] לעצמו לפי דרכו א''ר יוסי בד''א בש''צ אבל ביחיד לא יצא עד שיתכוין שומע ומשמיע, וקם ליה ר' זירא כר' יוסי ודלא כרבנן פי' ר''י בר אשר דר' זיר' פליג אדרב' דלעיל דאמ' מצו' אין צריכות כונה אע''ג דלעיל לא איירי רב' במשמיע אלא בשומע מ''מ ק''ו הוא השתא שומע גופיה לא בעי כונה לצאת משמיע לא כל שכן דלא בעי כונה להוציא. ונראה דהלכה היא דלא בעי כונה לא שומע ולא משמיע דתנן פ' לולב הגזול [מ''א, ע''ב] ר' יוסי אומר יו''ט הראשון של חג שחל להיות בשבת שכח והוציא את לולבו ברה''ר פטור מפני שהוציאו ברשות ואמר אביי לא שנו אלא שלא יצא בו אבל יצא בו חייב ופריך סתמא דתלמודא כי לא יצא בו אמאי פטור והא אגבהיה ומדאגביה נפק ביה אמר אביי כשהפכו אלמא דסבר סתמא דתלמודא דלצאת לא בעי כונה מדלא שני הב''ע שלא נתכוין לצאת בשעת הגבהה ושמעי' נמי מהתם דאביי קיבל דבריו של רב' דלצאת לא בעי כונה. הלכך רבה ואביי ורבא כולהו סבירא להו דלצאת לא בעי כוונה והוה ר' זיר' יחיד לגבייהו ולית הלכתא כותיה ופ''ק דשחיטת חולין [ב', ע''א] נמי סתם לן תנא כר' נתן דלא בעינן כונה לשחיטה ופסקי' נמי התם [י''ב, ע''ב] כותיה, ונדה שנאנסה ונפלה מן הגשר וטבלה א''ר טהורה לביתה [שם ל''א, ע''א] והלכתא כרב הלכך הכי קיי''ל דלא בעינן כונה לא שומע ולא משמיע רק שהתוקע יתכון לתקיעה בעלמא וגם השומע יתכוון לשמיעה בעלמא. [או''ז הלכ' ר''ה סימן רס''א].
-----
תנן היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגלה. אם כיון לבו יצא. ואם לאו לא יצא. ואע''פ שזה שמע וזה שמע. זה כיון לבו. וזה לא כיון לבו. ירושלמי [פ''ג ה''ז] א''ר יוסי בר חנינא לא אמרו אלא מי שהיה עובר. הא אם עמד. חזקה כיון. שלחו ליה לאבוה דשמואל כפאו ואכל מצה יצא. אמר רבא זאת אומרת התוקע לשיר יצא. כלומר שתוקע לשורר ולזמר ואינו מתכוין לתקוע לשם מצוה ולצאת ידי חובה. ויש גורסין התוקע לשד. כלומר להבריח רוח שד השורה עליו. תניא נתכוון שומע ולא נתכוון משמיע. או נתכוון משמיע ולא נתכוון שומע לא יצא. עד שיכוון השומע לצאת ידי חובה. והמשמיע להוציאו ידי חובתו. אמר ליה ר' זירא לשמעיה איכוין ותקע לי. כלומר תכוין עצמך להוציאני ידי חובתי. אלמא קא סבר משמיע נמי בעי כוונה. אף על פי שמתכוין השומע לצאת ידי חובתו. אינו יוצא ידי חובתו עד שיכוין המשמיע. דהיינו התוקע להוציאו ידי חובתו. והני מילי ביחיד. אבל בשליח צבור כיון דדעתיה אכולי עלמא. לא בעינן שיתכוין לגוף כל אחד ואחד. אלא מתכוין סתם להוציא כל השומע. כדתנן היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגילה.  אם כיון לבו יצא. ואם לאו לא יצא. וכן הלכתא דביחיד  בעינן שיתכוין השומע ומשמיע כר' זירא. וכן פסק רבינו יצחק פאסי ז''ל. וכן מצאתי גם בשם רבינו ישעיה ז''ל. דהלכתא כרבי זירא. ויש פוסקין דהלכתא כרבה. דמצות אין צריכות כוונה. ואין צריך למשמיע להתכוין בעבור השומע. ושליח צבור צריך שיתכוין להוציא כל השומעים. [תניא רבתי סימן ע''ז].
-----
ועוד פשוט אנסוהו לאכול יצא ידי חובה אכלה הוא כשהוא נכפה ונתרפא צריך לאכלה אחר שנתרפא כי לא יצא ידי חובה מהאכילה הראשונה וכן כתב הרמב''ם ועוד פשוט בר''ה כי באותה שעה היה פטור מכל המצו' וכמו שכתבתי בנתיב י''ג ח''א בדין חרש שוטה וקטן ופירש בתוס' דכפאוהו ואכל מצה מיירי שהיה סבור שהוא חמץ ונמצא שאכל מצה אבל אם ידע שהיא מצה ולא רצה לאכלה וכפאוהו ואכלה לא יצא ואפילו למאן דפסק דמצות אין צריכות כונה אם מתכוין שלא לצאת לא יצא כמו שכתבתי בנתיב י''ג בחלק שלישי. [רבינו ירוחם נ''ה ח''ד].
-----
כתוב בס' בעל השלמה שלשה דינין יש בכונה, האחד כונה לצאת ורבים פסקו בזה שמצות א''צ כונה בדיעבד. הב' כונת הלב וזהו שיתכוין בכל תי' ותי' לשם י''ה וכונה זו בפסו' א' של ק''ש וברכה א' של תפי' [הג' כוונת קריאה ובעינן בכל הפרשיות שאם קורא להגיה לא יצא] ע''כ. העושה מצוה ואינו רוצה לצאת ממנה באותה שעה לא יצא וכן פסקו רבותי' הצרפתים ז''ל ומודה לזה הרשב''א ז''ל ובזה הורה למעשה ואמר בתשו', שאפי' יחיד שענה אמן כשש''צ מבר' על ספי' העומר אם היה דעת היחיד שלא לצאת צריך לחזור ולברך, והרא''ה או' שאפי' צווח שאינו רוצה לצאת ידי אותה המצוה יצא וחזק ס' זו בפי' פסח א' מההיא דאמרי' גבי כפאוהו פרסיים ואכל מצה יצא ולע''ד ההיא שאיפשר לדחותה ולומר דשאני התם דרחמנא אמר אכול מצה והא אכל ועוד אבאר בדין כונת בנתי' ה' מדרך ה' על שער הפסח וגם גבי דיני שופר הארכתי יותר. [אהל מועד שער קריאת שמע דרך ב'].
-----
אכל מצה בלא כוונה יצא פי' כגון שאנסוהו עכו''ם לאכלה. [ארחות חיים הלכ' חמץ ומצה סימן קי''ג].
-----
כפאוהו ואכל מצה יצא כלומר שאם כפאוהו פרסיים ואכל מצה בליל פסח שלא לכונת מצה יוצא ידי חובתו וכ' הרא''ה ז''ל דדוקא כי האי גוונא יצא שיודע הוא שעכשיו פסח וזו מצה אלא שאינו מתכוין לצאת אבל קסבר חול הוא ואכל מצה או קסבר לאכול בשר ואכל מצה ודאי לא יצא דאם איתא למה לי למנקט כפאוהו פרסיים לנקוט חד מהני גוונא אלא ודאי כדאמרן וגרסינן עלה אמר רבה זאת אומרת התוקע לשיר יצא פשיטא היינו הך מהו דתימא התם אכול מצה אמר רחמנא והא אכל כלומר דכיון שנהנה באכילתו לא מיקרי מתעסק דהא אפילו לענין חטאת אמרי' המתעסק בחלבי' ובעריות חייב שכבר נהנה אבל הכא כלומר בתוקע לשיר אימא מתעסק בעלמא הוא קמ''ל ואקשי ליה אביי לרבא אלא מעתה כיון דמצות אין צריכות כונה הישן בשמיני בסוכה ילקה משום בל תוסיף ואסקה רבא לשמעתה הכי אלא אימא לצאת לא בעי כונה לעבור כלומר על בל תוסיף בזמנו לא בעי כונה שלא בזמנו בעי כונה ומשו''ה הישן בשמיני בסוכה לא לקי דשלא בזמנו הוא ובתר הכי גרסי' א''ל ר' זירא לשמעי' איכוין ותקע לי ואוקימנא בגמרא דר' זירא כר' יוסי דאמר דדוקא בשליח צבור דדעתיה אכולי עלמא אמרינן דמסתמא איכא כונת משמיע אבל באינש אחרינא בעינן עד שיתכוין שומע ומשמיע כך היא הצעה של שמועה בגמרא.
והרב אלפסי ז''ל כתב הא דר' זירא ושבקה לדרבא דאסקא לשמעתא ואמר דלצאת לא בעי כונה ויש סבורין לומר דלא פליגי דר' זירא אדרבא דלא אמר ר' זירא איכוין ותקע לי למצוה אלא שצריך כונה לשמוע ולהשמיע לשם תקיעת שופר כל דהו אפילו שלא לשם מצוה ולעולם כונת מצוה לא בעינן אבל בעינן כונה לשמוע ולהשמיע ויש שדנין כן בלשון הרב אלפסי ז''ל בהלכותיו. והר''ז הלוי ז''ל הקשה דודאי מדאוקימנא להא דר' זירא כר' יוסי דאמר דביחיד לא יצא עד שיתכוין שומע ומשמיע משמע דר' זירא בעי כונת מצוה כר' יוסי דהא בפרק ערבי פסחי' משמע דר' יוסי מצות צריכות כונה ס''ל ופליגי רבנן עליה הלכך ליתא לא לדר' יוסי ולא לדר' זירא ואף רבינו שלמה ז''ל כן פי' איכוין ותקע לי להוציאני ידי חובתי משמע דס''ל לרב ז''ל דר' זירא פליג אדרבא. לפיכך כתב הרמב''ן בס' המלחמות דאין ה''נ דר' זירא סבר מצות צריכות כונה גמורה כלומר לצאת וכותיה נקטינן וכי תימא אמאי והא רבא דבתרא הוא ס''ל לצאת לא בעי כונה איכא למימר דאפשר דרבא לאו אליבא דנפשיה הוא דקאמר הכי אלא לפרוקי פירכא דאביי דאמ' אלא מעתה הישן בשמיני בסוכה ילקה וקא משני דלא קשיא דאי נמי אמרינן מצות אין צריכות כונה הני מילי לצאת אי נמי לעבור בזמנו אבל שלא בזמנו לעבור בעי כונה ואכתי רבא אליבא דנפשיה אפשר דס''ל דמצות צריכו' כונה ורבה נמי אע''ג דאמר זאת אומרת התוקע לשיר יצא דילמא זאת אומרת קאמר ולא ס''ל (הריא''ף). וא''ת מאי אשמועינן דלמאן דלא בעי כונה באכילת מצה בתקיעת שופר נמי לא בעי ולא גרסי' כדכתיב במקצת נוסחי אלמא קסבר רבה מצות אין צריכות כונה וכיון דמימרינהו דרבה ורבא לא מכרעי לדידהו מאי סבירא להו מנקט לחומרא דר' זירא טפי עדיף דס''ל דמצות צריכות כונה לצאת. וכן פסק הרמבמז''ל בפ''ב מהלכות שופר דצריך שיתכוין משמיע להוציא ושומע לצאת הא לאו הכי לא יצא. אלא שבפ' ו' מהלכות מצה פסק דכפאוהו ואכל מצה יצא. ולא פליגי דידיה אדידי' דס''ל דבתקיעת שופר כיון דחזינן דר' זירא אמר ליה לשמעי' איכוין ותקע לי נקיטיה דצריך כוונה אבל בכפאוהו ואכל מצה כיון דלא חזינן בגמ' מאן דפליג עלה בהדיא לא דחי' לה דאע''ג דבתקיעת שופר לא יצא הכא יצא שכן נהנה כדאמרינן בעלמא המתעסק בחלבים ובעריות חייב שכן נהנה ובגמ' נמי עבדינן צריכותא ממצה לשופר הלכך אע''ג דשופר מדחי דקיימ''ל דצריך כונה בכפאוהו ואכל מצה נקטינן דיצא. אבל דעת הרבה מהגאונים דקיימ''ל מצות אין צריכות כונה וכן דעת הרשב''א ז''ל. ומ''מ כתב רבינו שמואל ז''ל דאע''ג דאמרי' אין צריכו' כוונה הני מילי בסתם אבל במתכוין שלא לצאת אינו יוצא דאי לא תימא הכי תקשי לך הא דאיבעיא לן בפ''ק דברכות [י''ב ע''א] היכא דנקיט כסא דשיכרא בידיה וקסבר דחמרא הוא פתח בדחמרא ופירש''י ז''ל אדעתא דחמרא וסיים בדשיכרא מאי בתר פתיחא אזלי' או בתר חתימ' ולא איפשיטא ואמאי לא איפשטא ניפשוט דיצא דמצות אין צריכות כונה אלא ש''מ דאע''ג דמצו' אין צריכות כונה במתכוין שלא לצאת לא יצא והתם הרי נתכוין שלא לצאת בשכר אלא ביין. וזה סיוע לדברי במה שכתבתי למעלה בההיא דתקע בראשונה ומשך בשניה כשתים. ולפי''ז כתב הרב ז''ל שזה הוא שנהגו להבדיל בבית אעפ''י ששמעו כל בני הבית הבדלה בביהכ''נ לפי שנתכונו שלא לצאת שם. ואני אומר דאי בעי מיהא כוונת משמיע להשמיע מטעמא אחרינא מצי למעבד הכי משום דהא איצטרכינן למימר בהיה עובר אחורי בית הכנסת דבשליח צבור עסקינן דדעתיה אכולי עלמא ובודאי שאין דעתו להשמיע אלא מי שרוצה לשמוע אבל להשמיעם כדי להוציאם בעל כרחם לא נתכוין שהרי אינו אלא שלוחם. [חידושי הר''ן].
-----
כפאוהו פרסיים ואכל מצה ואפי' למי שפוסק דמצות צריכות כוונה הכא אפשר לומר דיצא שכן נהנה באכילתו. וכן דעת הרמב''ם ז''ל וכתב הרא''ה ז''ל דדוקא כה''ג שיודע שזו מצה ועכשיו פסח אלא שנאנס באכילת' ולא נתכוון למצוה, אבל אם סבור לאכול בשר ואכל מצה או סבור חול הוא לא יצא דאם איתא למה לי למינקט בכפאוהו פרסיים. התוקע לשיר כלומר לשורר ולזמר ויש גורסין התוקע לשד כלומר להבריח רוח רעה מעליו ואין מתכוין למצוה יצא (למצות) [דמצות] אינן צריכו' כוונה, מיהו בעינן כוונת שמיעה מיהת שאם סבור דחמור בעלמא איהו דקא מנבח נבוחי לא יצא. ולעבור על בל תוסיף בזמנו לא בעי כוונ', אבל שלא בזמנו כגון הישן בשמיני בסוכה בעי כוונה וכן פסק ר''ח וריא''ג ז''ל והרז''ה והרשב''א ז''ל מיהו כתב רשב''ם ז''ל דה''מ בסתם אבל במתכווין שלא לצאת אינו יוצא, ולפ''ז כתב הרב ז''ל שנהגו להבדיל בבית אע''פ ששמע הבדלה בבי' הכנסת, וגם מטעם אחר יש לעשות כן דמ''מ דעת משמיע להשמיע בעי ואע''ג דש''צ דעתיה אכ''ע ה''מ לאותם שרוצין שיהיה הוא שלוחן אבל (אם) אינו בדין שיהא הוא שלוחן בעל כרחן. אבל הריא''ף ז''ל והרמב''ם ז''ל והרמב''ן ז''ל ס''ל דמצות צריכו' כוונה וכן הרא''ש ז''ל וכן בה''ג ז''ל. ויש להחמיר בדבר דלצאת בעי כוונה, ולעבור בזמנו כגון ה' טוטפות וארבע ברכות של ברכת כהנים אפילו בלא כוונה יהא עובר, אבל שלא בזמנו לכ''ע אינו עובר הילכך מותר לישן בשמיני בסוכה. [חי' הרשב''ץ].
-----
שכפאו שד, שכפאוהו פרסיים. [הערוך ערך כףגו]. והתניא עתים חלום עתים שוטה, אבל כשהוא חלום הרי הוא כפיקח לכל דבריו — פי' חלום — בריא כדכתיב ''ותחלימני ותחייני'' (ישעיה ל''ח, ט''ז). [הערוך ערך חלםגג]. התוקע לשיר — יצא. [הערוך ערך שרגיב].
-----
אמר רבא התוקע לשיר יצא מדאמרי' בהאוכל מצה אע''פ שלא נתכוון לאכילה של מצה אלא שנאנס הואיל ואכל מכל מקום יצא ודייקינ' מהאי מימרא דרבא דסבר מצות אינן צריכות כונה, ואותבי' עליה היה עובר אחורי בהכנ''ס ושמע וכו' דסבור דחמור בעלמא הוא, תו אקשי' עליה נתכוון שומע עד היכי משכחת לה לאו בתוקע לשיר שנמצא השומע נתכוון לצאת ידי חובתו והתוקע אין דעתו לצאת ידי חובתו אלא לאשמעי זמרא ומשום הכי לא יצא שלא כיון השומע, ופריק רבא לא דקא מנבח נבוחי ואלמלא תקיעה שאדם יוצא בא ידי חובתו אע''פ שלא כיון לצאת יצא וזה שאתה מוצא נתכוון שומע ולא נתכוון משמיע אם לא נתכוון משמיע לתקיעות כדרכן הוא ולעולם מצות צריכות כוונה. ואמר לי' אביי לרבא אלא מעתה הישן בשמיני בסכה ילקה פי' אם אמרת מצות אינם צריכים כוונה ואע''פ שלא נתכוון ואכל מצה יוצא ואע''פ שאין מתכוון כך נמי היושב בסכה בשמיני ילקה דקא עבר על בל תוסיף דרחמנא אמר שבעת ימים והוא יושב שמונה, ואם תאמר אותן שבעת ימים נתכוון לצאת ידי חובה הכא אין [מתכוון] לצאת ידי חובה לדבריך מצות אינן צריכות כוונה ואין הפרש בין מתכוון לשאין מתכוון היושב בשמיני אע''פ שלא נתכוון לצאת ידי חובה הואיל וישב כמתכוון לצאת ידי חובה דמי ולוקה. והשיב רבא לאביי שאני אומר מצות אינו עובר עליהם אלא בזמנן כלומר לעולם מצות אינם צריכות כוונה ומוטב קאמר אמאי אינו לוקה היושב בשמיני מיהו שאני אומר מצות אינו עובר עליהם בבל תוסיף אלא בזמנם כגון אם תקע בראש השנה חמשים תקיעות אע''פ שלא נתכוון לארבעים ולא נתכוון לאותן עשרה לצאת בהן ידי חובתו כמי שמתכוון דמי ולוקה אבל אם תקע אחר ראש השנה כל היום כלו אע''פ שהוא מתכוין ואפילו היה מתכוין לצאת ידי חובה הואיל ולאו זמן תקיעה היא אינו עובר על בל תוסיף וכן נמי היושב בשמיני שהוא כמי שמתכוון לצאת י''ח הואיל ולאו זמן סכה הוא אינו עובר על ב''ת ולעולם מצות אינן צריכות כוונה והמוסיף במצוה שלא בזמנה פטור. ואותבי' עליה מההיא דתניא מנין לכהן שעולה וכו' ופרקי' הכא במאי עסקי' בשלא סיים. ואקשי' והא קתני סיים וכו' עד שאני הכא דכיון דאלו מתרמא לי' צבורא אחרינא וכו' פי' תדע איזו היא מצוה שעובר זמנה מצוה שאי אפשר שיתחייב בה היום כלל כגון סכה בשמיני שמשעברו שבעת ימים דחיובא אינו מתחייב בה עד שנה אחרת אי נמי שופר שאינו מתחייב בה עד שנה אחרת אבל ברכת כהנים אם עתה מתרמי לי' צבורא ומתחייב לברך ונמצא בכל עת מצוה זו מצוה. ושיילינ' מנא תימרא פי' מנא תימרא דדבר שעבר מצותו הואיל ואפשר שיתעשה עתה כמי שלא עבר זמנו דמי כגון ברכה זו שאע''פ שעברה מצות צבור זה הואיל ומתרמי לי' צבורא אחרינא זמנא הוא. ואהדר אביי דתנן נותנין מתנה זו וכו' עד לאו משום דאמרי' כיון דאלו מתרמי לי' בכורא אחרינא אע''פ שעבר מצות בכור זה הואיל וראוי היום להקריב בכור כמי שלא עבר זמנו דמי כך נמי בברכת כהנים אע''פ שעברה מצות צבור זה הואיל וראוי היום לברכה אחרת כמי שלא עבר זמנו דמי וזמנא הוא היום ומשום הכי תנא חייב על בל תוסיף. ושיילינ' ודלמא קסבר ר' יהושע מצות עובר עליהם אפי' שלא בזמנם ומשום הכי עובר על בל תוסיף ולעולם כשנתת מתנה בבכור עבר זמנו של בכור ואע''פ שראוי להקריב בכורות אחרים היום ור' יהושע סבר אפי' הכי מצות עובר עליהם אחר זמנם וכן נמי בצבור משברך עבר זמן ברכה של צבור זה ואע''פ שראוי לברך היום צבורים אחרים ולעולם מצות עובר עליהם שלא בזמנם אם הוסיף והיושב בשמיני בסכה נמי ילקה אע''פ שאינו זמן סכה. ואהדר לי' רבא אנן הכי קאמרי' כלומר אני אומר דטעמי' דר' יהושע מפני שהיום ראוי להקרבת בכור ולא מפני שמצות עובר עליהם שלא בזמנם. [פירוש הרמב''ם].
-----
זאת אומרת התוקע לשיר יצא. דמצוות אינן צריכות כוונה. וא''ת אמאי לא דייק ליה מברייתא דקתני בערבי פסחים [פסחים קי''ד ע''ב] בגמ' דהביאו לו מצה אכלו דמאי יצא, לא מתכוון יצא, אלמא אין צריכות כוונה. וי''ל, דמהתם אין ראי' דמיירי בירקות דרבנן, אבל במצוות דאורייתא הוה אמינא דבעי' כוונה. מיהו קשה אמאי לא פריך לרבא מההיא דקתני התם [פסחים שם] ר' יוסי אומר אעפ''י שטבל בחזרת מצוה להביא לפניו מצה וחזרת וחרוסת, ודייקינן התם מדקאמר מצוה, מכלל דלא משום הכירא הוא אבל משום מצות צריכות כוונה. וי''ל דס''ל לרבא דמצוות משום הכירא, ולית ליה קושיא דהתם דפריך מאי מצוה. [תוספות ישנים].
-----
התוקע לשיר יצא דמצוות לא בעו כוונה לא שומע ולא משמיע רק שהתוקע מתכוין לתקיעה בעלמא וגם השומע מתכוין לשמיעה בעלמא. [פסקי או''ז].
-----
אמ' רבה זאת אומרת התוקע לשיר יצא. פי' לשורר ולנגן, ולא לשם מצוה. [פסקי הרי''ד].
-----
אפילו התוקע בעצמו [אם] לא היה מתכוין למצוה, אלא היה תוקע לשורר ולנגן לא יצא, לפי שהמצוו' צריכות כונה. וכן הוא אומר [שמות י''ז], והיה כאשר ירים משה ידו וגבר ישראל וכאשר יניח ידו וגבר עמלק, וכי ידיו שלמשה עושות מלחמה, או שוברות מלחמה, אלא כל זמן שהיו ישראל מסתכלין כלפי מעלה ומשעבדין את לבן לאביהן שבשמים, היו מתגברין, ואם לאו היו נופלין. [פסקי ריא''ז].
-----
ענין כונה של תקיעה, אם תקע לשיר הוא מחלוקת בגמרא ובין הגאונים, בה''ג פסק לא יצא עד שיתכוין שומע ומשמיע, וכן פסק רבינו יצחק אלפסי כר' זירא דבעי כונת תוקע וכונת שומע וכונת משמיע לשומע ושיתכוונו כולם לשם מצוה, והוא הדין לכל המצות שלא יצא עד שיתכוין בהן לשם מצוה, וה''ר יצחק אבן גיאת פסק בשם רבינו האיי גאון כרבא דאמר התוקע לשיר יצא, דלצאת לא בעינן כונה, וכן הדין בכל המצות, וכתב רבינו האיי ואע''פ שהלכה שהעושה מצוה בלא כונה יצא יהא אדם רגיל להתכוין במצוות, ואנו לפי עניות דעתינו יש לנו ראיה לדברי בה''ג מאותה הלכה שבמסכת ברכות בפרק היה קורא בתורה [עי' מלחמות סופ''ג], והם מים עמוקים, אבל לא אאריך בזה שאין הכרעתינו מכרעת בין גדולי הגאונים ז''ל. [דרשת הרמב''ן לר''ה].
-----
והתוקע לשיר לא יצא. ואיכא דאמרי לשד, כלומר שתוקע להבריח השד מן האדם שנבעת ממנו. וכל שכן היכא דקא מנבח נבוחי, שאינו מכוין לשום תקיעה בעולם. וכן נמי השומע אם לא נתכוין לשמוע שום תקיעה אלא כסבור חמור בעלמא הוא לא יצא, ואע''פ שהתוקע היה תוקע לשום תקיעה של מצוה. וכן נמי בקרית שמע ומגלה אם היה קורא להגיה לא יצא, שאינו מתכוין לשום קריאה בעולם. אבל אם היה מתכוין לקרות אע''פ שלא נתכוין לצאת יצא, דלצאת לא בעי כונה. אבל לעבור, בזמנו לא בעי כונה, שלא בזמנו בעי כונה. דאי שלא בזמנו לא בעי כונה, הישן בשמיני בסוכה ילקה. אלא כיון דלאו זמנו הוא, והוא אינו מתכוין לעבור על בל תוסיף שרי. ותימה הוא על הר''ם שכתב גבי שופר [פ''ב ה''ד] דבעינן כונה לצאת, וגבי מצה כתב [הלכ' חמץ ומצה פ''ו ה''ג] דלא בעינן כונה לצאת. ונראה לתרץ כי דעת הרב דלענין אכילה לא בעינן כונה לצאת, שהרי נהנה גרונו ומעיו, וכדאמרינן גבי שבת [סנהדרין ס''ב ע''ב] דמתעסק פטור וגבי חלב ועריות חייב שכבר נהנה. אבל לשאר מצות בעינן כונה לצאת. וכן מצאתי שכתב הראב''ד במה שהשיג על המאור בענין זה. עוד כתב הר''ם בפרק ב' המתעסק בתקיעת שופר להתלמד לא יצא ידי חובתו, וכן השומע מן המתעסק לא יצא. [המאורות].
-----
@ כ''ח ע''ב.
[ברכות י''ג ע''ב] שמע ישראל ה''א ה' אחד, עד כאן כוונת הלב דברי ר' מאיר ואמר רבא הלכה כר''מ פסוק ראשון צריך כוונה ותו לא. וכוונה דקאמר רבא פרושו שיכוון לקבל עליו עול מלכות שמים בלבו כדכתיב על לבבך, וליכא לפרושי יכוון לצאת ידי מצוה, דרבא ס''ל בר''ה מצות אין צריכות כונה ומוקי לא יצא בקורא להגיה. והא דאמרינן הא בפרק ראשון הא בפרק שני דבפרק ראשון אין לו לעסוק במלאכתו ולא לרמוז בעיניו, לאו משום דפרק ראשון כולו צריך כוונה, כבר פרישו להו רבנן האי דאין לו לעסוק במלאכתו בפרק ראשון לאו משום דכולו בעי כוונה, אלא כי היכי דלא לשווי' לה עראי. ואי קשי' אי משום דבעינן שיקרא בקבע ולא דרך עראי מ''ש בפרשה ראשונה שאסרו לעסוק במלאכתו ובפרשה שני' ושלישית התירו לפועלים לעסוק במלאכתן, בפרשה ראשונה נמי לא בעי כוונה אלא פסוק ראשון שאני פרשה ראשונה דכתיב בי' ודברת בם והוא צווי שיעסק בה בקבע ולא דרך עראי, אבל בפרשה שני' כתיב ולמדתם את בניכם לדבר בם ומצווה שילמדו הבנים לדבר בדברי תורה וכ''כ רבנו חננאל דלכ''ע אסור במלאכה בפ' שמע. [האשכול — רצב''א, הלכ' תפילה וק''ש].
-----
קיימא לן מצות א''צ כוונה רק שלא יקרא כמו להגיה. והילכתא כרבנן דאמרי שמע בכל לשון שאתה שומע, ותנן ואלו נאמרין בכל לשון ותרתי מינייהו ק''ש ותפלה, וסתמא דמתני' עיקר. וגם ראיתי שכתב רבינו אלפסי דהני מילי דתפלה בכל לשון דווקא בציבור אבל ביחיד לא דא''ר יהודה אמר רב לעולם אל ישאל אדם צרכיו בלשון ארמית וכו'. וקיי''ל כרבנן דאמרו [והיו] שלא יקרא למפרע. [ראבי''ה סימן מ''ה].
-----
[ברכות י''ג ע''א] אם כיון לבו יצא, מפרש בגמ' דלאו למימרא דבעי דמכוין לבו לצאת, דהא מצות אינן צריכות כונה, אלא כיון לבו לקרות. כלומ' דמעיקר' היה קורא להגיה, ואם עכשו קורא כעוסק לא דמגיה, יוצא. ויש מפרשים משום דקורא להגיה קורא את המילות ככתבן, ואותם בלא וו' קורא אתם, אינו יוצא בקריאה זו, והכי הילכת'. מיהו כי אמרי' דסגי בכונת קריאה לחוד, הני מילי קראי, אבל בפסוק ראשון בעי טפי, וצריך כונת הלב. וקשיא איך הוא יוצא בקריאת הפרשה לבדה בלא ברכות ובלא שאר פרשיות, וברכות עצמן מעכבות. ויש לומר, דהתם דאמרי' דברכות מעכבות מיירי בצבור, והכא ביחיד. ויש אומרי' דהכא איירי במי שתורתו אומנותו. ואם כן קשיא הא דפסוק ראשון היה ק''ש של ר' יהודה הנשי', דהכא בעינן כולה פרשה. ויש לומ' דקורא במקום אחר הוא דסגי ליה בפסוק ראשון, אבל הכא דקרי בההיא פרשה צריך לגמור את כולה. אבל הרב בעל השלמה ז''ל [כתב] דבדיעבד אין הברכות מעכבות כלל, ויצא בקריאה לבדה בלא ברכות, דכל המצות אם עושה אותן בלא ברכה יצא, וכסתמ' דהא מתני' נמי, דקתני יצא. [המכתם ברכות].
-----
הקורא את שמע ולא כיון לבו בפסוק ראשון שהוא שמע ישראל לא יצא ידי חובתו, והשאר אם לא כיון לבו יצא אפי' היה קורא בתורה כדרכו או מגיה את הפרשיות בעונת קריאה יצא והוא שכוון לבו בפסוק ראשון, לר''ם: ומצוה מן המובחר לדקדק בכל הפרשיות. קצת מגדולי האחרונים כתבו צריך כונה לקרות בכל הפרשיות והקורא להגיה לא יצא. ואי זהו כונה לקרות, שיקרא הכל בכונת קריאה. וכונה לצאת אין צריך אפי' בפסוק ראשון. ואי זהו כונה לצאת, שיכוין לצאת ידי חובתו. וכונת הלב צריך בפסוק ראשון. ואי זהו כונת הלב, שיתן לבו להבין מה שהוא קורא. ודברי הר''ם נראין עיקר. כתב הרב הנגיד שכל פרשה ראשונה צריך כונה, ומי שהוא אנוס אין צריך לכוין אלא בפסוק ראשון. [הבתים — שערי ק''ש שער שלישי].
-----
[ברכות י''ג ע''ב] ת''ר שמע ישראל י''י אלקנו י''י אחד, עד כאן צריך כונת הלב דברי רבי מאיר, אמר רבא הלכה כרבי מאיר, ואמר ליה רב נחמן לדרו עבדיה בפסוקא קמא צערן מכאן ואילך לא תצערן, פירוש אם ראיתני מנמנם צערני עד שאנער יפה בפסוק ראשון. לפיכך הקורא את שמע ולא כיון לבו בפסוק ראשון, שהוא שמע ישראל י''י אלקנו י''י אחד לא יצא ידי חובתו. והשאר אע''פ שלא כיון לבו יצא, ואפילו היה קורא בתורה כדרכו או שהיה מגיה את הפרשיות האלו בזמן קריאת שמע אם כיון לבו בפסוק ראשון אע''פ שלא כיון לבו בשאר הדברים יצא ידי חובתו, וכן כתב הרב משה בר' מימון ז''ל, נמצאת אתה אומר אפילו בדיעבד צריך כונה בפסוק ראשון. וכונה זו לא סוף דבר לצאת ידי חובה, שכבר פסקו הגאונים ז''ל בכל מצות אין צריכות כונה, אלא כונת הענין בלב אנו אומרין, כלומר שלא יהרהר בדברים אחרים כדי שיקבל עליו מלכות שמים בהסכמת הלב, וכמו שצריך לכוון ברכה ראשונה של תפלה. והטעם לזה שבשאר מצוות שהן מצוות עשייה כל שעשה מצותו אע''פ שלא נתכוון לה הרי קיים מצות עשייתו אלא שאין זה מן המובחר, אבל אלו שהן קבלת מלכות או סדור שבחים אינו בדין שיהא לבו פונה לדברים אחרים. לפיכך צריך כוונת הלב. כן פירש הרב רבינו רשב''א נ''ר. [ספר השולחן הלכ' ק''ש שער שני].
-----
וכתב בעל ההשלמה דע כי ארבע כוונות חלוקות זו מזו בק''ש, כוונת הלב וכוונת קריאה וכוונה לצאת וכוונת קבע. כוונת הלב לא בעינן אלא פסוק ראשון, כוונת קריאה בעינן לכל הפרשיות, שאם היה קורא לא יצא. וכוונה לצאת לא בעינן אפי' בפסוק ראשון שאפי' לא כיון לבו לצאת יצא דמצות אין צריכות כוונה. וכוונת קבע בעינן בפרק ראשון שלא יעסוק במלאכתו ויקרא כדי שלא תהא קריאתו קריאת עראי. [אבודרהם סדר שחרית של חול].
-----
[ברכות י''ג ע''ב] תנו רבנן שמע ישראל י''י אלקינו י''י אחד עד כאן צריכה כונת הלב דברי ר' מאיר אמר רבא הלכה כר' מאיר: פירו' האי צריכה כונת הלב לאו דוקא לכתחלה קאמ' אלא אפי' דיעבד בעינן כונת הלב ואם לא כיון לא  יצא והא דלא מוכח מהכא דמצות צריכות כונה משום דהאי כונה לאו כההיא כונה דההיא כונה לצאת היא והך כונה  היא שלא יחשוב בדברים אחרים כדי שיקבל עליו עול מלכות שמים בשלמות הכונה וכענין שאמרו ג''כ בברכה ראשונה של תפלה בשלהי פרק אין עומדין [דף ל''ד ע''ב] לפי שהיא כעין קבלה זו וראוי שיהיה בהסכמת הלב ואם היה הדבר תלוי במצות צריכות כונה מה לי ברכה ראשונה או פסוק ראשון מה לי השאר ולעיל [י''ג ע''ב] דקא בעי שמעת מינה מצות צריכות כונה קאי אכולי ק''ש וכן כתב הר''מ במז''ל וזה לשונו הקורא את שמע ולא כיון לבו בפסוק ראשון שהוא שמע ישראל לא יצא ידי חובתו והשאר אם לא כיון לבו  יצא ואפי' היה קורא בתורה כדרכו או מגיה את הפרשיות  ע''כ ומי' משמע דלכתחלה כונת קריאה מיהא בעינן  בכוליה וכדפרישנא לעיל וכן נראה מדברי הראב''ד ז''ל. [נמוקי יוסף ברכות].
-----
ומדקתני ר' יוסי אומר מצוה ש''מ (כר''י) [דר''י] ס''ל מצות צריכות כונה ובעינן תרי טיבולי כדי שיזכור (המצה) [המצוה] בטיבול שני שהוא העיקר כדכתיב על מצות ומרורים יאכלוהו (וכר''ה) [ובר''ה (כ''ח:)] אמר רבא מצות אין צריכות כונה. ומשמע דרבי' אלפסי הכי ס''ל מדאמר אמאי מטבילין תרי זימנא כדי שיראו התינוקות וישאלו. ותמי' לי דרבי' אייתי בהלכותיו הא דר''י ור' יוסי מצות צריכות כוונה ס''ל והכי מסתברא ואית דאייתי ראי' מהא דגרסינן (סוכה מ''א:) שכח והוציא את הלולב לר''ה פטור (וק''ל) [ואקשינן] הא מדאגביה נפיק ביה. ש''מ אע''ג דלא אגביה לשם מצוה יצא ש''מ דמצות אין צריכות כוונה (ול''ד) [ומסתברא דלא דמי] לתוקע לשיר דמתכוין לדבר אחר אבל האי לא מתכוין לדבר אחר ועוד דלולב לא חזיא [אלא] למצות הגבהה  ולא בעי כוונה אחרינא ואיכא מאן דפסק כרבנן בההיא דתניא (פסחים קי''ד:) אכלן בלא מתכוין יצא. וצ''ע היכא  לא אייתי האי תנא דהכא בר''ה. [עשרת הדברות לבעל העיטור הלכ' ד' כוסות].
-----
שלחו ליה לאבוה דשמואל כפאו ואכל מצא יצא, כפאו מאן, אלימא שכפאו שד, והא תניא עתים חלום ועתים שוטה, כשהוא חלום הרי הוא כפקח לכל דבריו, אמ' רב אשי שכפאוהו פרסיים. אמ' רבה זאת אומרת התוקע [לשיר] יצא, אלמא קסבר רבא מצות אין צריכות כונה. איתיביה אביי היה קורא בתורה והגיע זמן המקרא אם כיון לבו יצא ואם לאו לא יצא, מאי לאו, אם כיון לבו לצאת, לא לקרות, לקרות, הא קא קרי, דלמא בקורא להגיה ת''ש היה עובר אחורי בית הכנסת או שהיה ביתו סמוך לבית הכנסת ושמע קול שופר אם כיון לבו יצא ואם לאו לא יצא, מאי לאו אם כיון לבו לצאת, לא לשמוע, לשמוע הא קא שמע, כסבר חמור בעלמא הוא. איתיביה נתכון שומע ולא נתכון משמיע, משמיע ולא נתכון שומע, לא יצא, עד שיתכון שומע ומשמיע. בשלמא נתכוין משמיע ולא נתכוין שומע, כסבור חמור בעלמא הוא, אלא נתכון שומע ולא נתכון משמיע היכי משכחת לה, לאו לתוקע לשיר, דילמא דקא מנבח נבוחי. אמר ליה אביי אלא מעתה הישן בשמיני בסוכה ילקה, ואסיקנא אמ' רבא לצאת לא בעי כונה, לעבור (לא בעי כונה) בזמנו לא בעי כונה, שלא בזמנו בעי כונה. הא שמעת' אע''פ שלא כתבה הרב אלפסי, הלכה היא. כיון ששלחו ליה לאבוה דשמואל כפאו ואכל מצה יצא, ורבה קא יליף מינה, ורבא נמי דהוא בתרא כלהו סביר' להו דמצות אינן צריכות כונה, ודאי הלכתא כותייהו בין בלצאת בין בלעבור. ואע''ג דאמ' ריש לקיש בפרק ערבי פסחים [קי''ד ע''ב] מצות צריכות כונה, הא רמי' עליה מיהא דתניא אכלן בלא מתכוין יצא, ופריק ריש לקיש תנאי היא, ואנא דאמרי כר' יוסי. ומיהו כיון דרבה ורבא דבתראי נינהו ופליגי עליה, הלכתא כותייהו. ומסתייע נמי הדין סברא מיהא דגרסי' בפר' ערבי פסחים [שם] פשיטא היכא דאיכא שאר ירקי וכו', היכא דליכא שאר ירקי מאי, אמר רב הונא מברך ברישא בורא פרי האדמה ואכיל, ולכי מטי אחזרת מברך לאכול מרור ואכיל. מתקיף לה רב חסדא לאחר שמלא כרסו ממנו חוזר ומברך עליו, אלא אמ' רב חסדא מברך ברישא בורא פרי האדמה ולאכול מרור ואכיל, ולבסוף אכיל בלא ברכה, והלכתא כרב חסדא. וקבלתי פי' מאבא מרי ז''ל דבהא פליגי רב הונא סבר מצות צריכות כונה, ורב חסדא סבר אין צריכות כונה, דאי מצות צריכות כונה סבירא ליה לרב חסדא, מאי קא פריך לאחר שמלא כריסו ממנו וכו', והא טעמא רבה אית בה, דמעקרא לא כיון דעתיה לאכילת מרור דהא אכיל ליה קודם מצה, ועקר מצות מרור לאחר מצה הוא, כדכתיב [במדבר ט'] על מצות ומרורים יאכלוהו, ברישא מצה והדר מרור, ולבסוף כיון דעתיה, אלא לאו ש''מ סבירא ליה לרב חסדא מצות אין צריכות כונה. ואי לאו דכתב הרב אלפסי ז''ל הא דאמ' ליה ר' זירא לשמעיה אכון ותקע לי, הוה אמינא דר' זירא סבירא ליה מצות צריכות כונה, ולית הלכתא כותיה. והשתא דכתב הרב אלפסי ז''ל אמינא דר' זירא לעולם סבירא ליה מצות אין צריכות כונה, וא''ה בעי' שיתכון משמיע להשמיע השומע, אבל להוציאו לא בעי' לא כונת שומע ולא כונת משמיע לשומע. וטעמא דמילתא, כשם שהשומע לא בעי' כונה לצאת כך המשמיע אין צריך שיכון את לבו להוציא את השומע. וכשם שהשומע בעי כונה לשמוע, כך המשמיע בעי כונה להשמיע. [השלמה].
-----
ואחר שבארנו המחויב על התקיעה צריך לבאר ענין כונת התוקע והשומע כמו שיעדנו ונאמר, שאם התוקע תוקע להוציא את עצמו צריך שתהא כונתו לתקוע תקיעת מצוה, אבל המתעסק בתקיעה כדי להתלמד לא יצא ידי חובתו, אחר שאין כונתו לתקיעת מצוה, ועל זה אמרו [להלן ל''ב ע''ב] והמתעסק לא יצא, ואין צריך לומר שאחרים השומעים ממנו לא יצאו, שהרי אף במתכוין לתקוע תקיעת מצוה אינו מוציא אחרים בה אלא אם כן נתכון הוא גם כן להשמיעם ולהוציאם, אלא שמכל מקום אם היתה כונת התוקע דרך כלל להוציא כל שומעיו, אע''פ שאינו מכוין לכל יחיד בפרט, יצאו, ואפילו מי שאין התוקע רואהו בשעת תקיעתו ושאינו שרוי עמו בחצר שהוא תוקע בו אם כיון להוציא כל השומע אחר שהשומעים מתכונים לשמוע ולצאת, נמצא בשליח צבור, ר''ל התוקע בבית הכנסת, שמוציא הכל, ר''ל כל המכונים, אף אותם שאין כונתו להוציאם בפרט, אחר שכונתו להוציא כל מי שיכוין לצאת, נמצא ענין זה נחלק לשלשה חלקים, הראשון, מתכוין להוציא עצמו, והוא שצריך כונת תקיעת מצוה, השני, מתכוין להוציא יחידים בפרט, והוא שצריך כונה לשומע ולמשמיע בפרט, השלישי, מתכוין להוציא כל הרוצה לצאת דרך כלל, ובזה צריך כונת השומע ואין צריך כונת משמיע, ר''ל שיכוין בפרט להוציא זה אחר שכונתו כללית לכל שומעיו, החלק הראשון יתבאר ממה שאמרו המתעסק לא יצא והשומע מן המתעסק לא יצא, ובתוספתא [פ''ב ה''ה] אמרו התוקע מתעסק והתוקע מתלמד את בנו והלמד את תלמידו אם כון לבו יצא ואם לאו לא יצא, השני יתבאר ממה שאמרו נתכון שומע ולא נתכוין משמיע לא יצא עד שיתכון שומע ומשמיע, וכן אמרו ז''ל אמר ליה ר' זירא לשמעיה איכוין ותקע לי אלמא קסבר משמיע נמי צריך כונה, כלומר אע''פ שהוא, ר''ל התוקע, מתכון להוציא עצמו ידי חובה בתקיעתו אין חברו השומע תקיעתו יוצא ידי חובתו עד שיתכוין התוקע להשמיעו ולהוציאו והחלק השלישי יתבאר ממה שאמרו היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגלה אם כיון לבו יצא ואם לאו לא יצא, ואמרו בירושלמי [ה''ז] לא דברו אלא בעובר אבל בעומד חזקה כיון, ובתוספתא [פ''ב ה''ה] אמרו רועה שהרביץ צאנו אחורי בית הכנסת וכן חולה שהיה מוטל אחורי בית הכנסת ומי שהיה ביתו סמוך לבית הכנסת ושמע קול שופר או קול מגלה אם כיון לבו יצא ואם לאו לא יצא אע''פ שזה שמע וזה שמע זה כיון לבו וזה לא כיון לבו שהכל הולך אחר כונת הלב שנאמר [תהלים י'] תכין לבם תקשיב אזנך ואומר [משלי כ''ג] תנה בני לבך לי.
ודברים אלו שכתבנו בענין פסק זה סדורים על דעת הרב אלפסי והר''ם ז''ל, אלא שדעת זה נמשך אחר האומר מצות צריכות כונה, וכבר פסקו רוב המפרשים הלכה כדברי האומר מצות אין צריכות כונה, ובענין שופר עצמו אמרו התוקע לשיר יצא, הורה שאין צריך כונה, וענין תוקע לשיר, פרשו בו לשיר של קרבן, ויש שפרשו בו שיר של זמר כאמרו בפסוק [דניאל ג'], קל קרנא משרוקיתא, ובישיבות היו קורין התוקע לשד, ולא ידענו מה ענין תקיעה זו, ורש''ז פירש בה כדי להעביר רוח רעה מאצלו, וזה אפשר שהיה מנהג אצל ההמון בהיות השד לפי מחשבתם אונו בשחרי בטנם יבהילוהו ויוציאוהו בקול שופר, ואמר על זה שהוא יוצא ידי מצות תקיעה והרי לא נתכוון בתקיעה זו לשם מצות תקיעה, ומפני קושיא זו נמשכו האחרונים בענין זה אחר מה שאמרו מצות אין צריכות כונה, ואם כן בענין תקיעת שופר אין צריך לתוקע שיהא בתקיעתו כונה להוציא ולא לשומע כונה לצאת, אלא שאנו מצריכין לתוקע כונה לתקוע, אבל המתעסק אין אנו קוראין בו מתכוין לתקוע כלל, ומפני זה אמרו המתעסק לא יצא, הא התוקע לשיר יצא, שהרי מכל מקום לתקיעה כיון, ומה שאמרו היה עובר אחורי בית הכנסת וכו' אם כיון לבו יצא ואם לאו לא יצא, פרושו כיון לשמוע, ולשון הירושלמי שכתבנו כן מוכיח, שאמר על זה, לא שנינו אלא עובר אבל עומד חזקה כיון, שאי אפשר אחר שעמד שלא תהא כונתו לשמוע אע''פ שלא התכון לצאת, וכן מה שאמרו נתכון שומע ולא נתכון משמיע או נתכון משמיע ולא נתכון שומע, נבאר בו כונת תקיעה לתוקע וכונת שמיעה לשומע, לא כונה להוציא או כונה לצאת, אבל מה שאמר ר' זירא איכוין ותקע לי, שפרושו איכוין ותקע לי כדי להוציאני, שמשמעות דבריו הוא שהתוקע צריך לכוין להוציא, פרשו בו שהיא באה שלא כהלכה, ממה שאמרו בגמרא שהקשו על דבריו של ר' זירא ממה שאמרו נתכון שומע ולא נתכון משמיע או נתכון משמיע ולא נתכוין שומע לא יצא עד שיתכון שומע ומשמיע, והיה דעת המקשה בפרוש שמועה זו מה שומע לעצמו אף משמיע לעצמו, ר''ל שלא נתכון להוציא עצמו, עד שבתרוץ קושיא זו העמידו דברי ר' זירא על דעת ר' יוסי שאמר בבריתא, בד''א בשליח צבור אבל יחיד לא יצא עד שיתכון משמיע לו, ור' יוסי נמשך אחר דעת מצות צריכות כונה, ומאחר שרבים חולקים עליו אין הלכה כמותו ולא כר' זירא שעומד בשטתו.
אלא שיש מי שכתב שדברי ר' זירא במה שאמר אכון ותקע לי אינם חולקים על דברי רבא שאמר התוקע לשיר יצא, שלא אמר ר' זירא אכון ותקע לי כדי להוציאני, אלא שיכון לתקוע ולהשמיע לו תקיעה כל שהוא אפילו שלא לשם מצוה, אבל להשמיעו ודאי הצריכו לכוין, שלא אמר איכון ותקע לי כדי שיאמר שלא הצריכו אלא לכונת תקיעה, אלא אכון ותקע לי, וחשבו שזהו דעת רבא, ואין הדברים הללו נראין כלל, שמאחר שאינו חושש לכון לתקיעתו כדי להוציא מאי זו סבה הוא מצריכו שיכון להשמיע, ומדברי רבא ודאי אין אנו צריכין בכונת תוקע שתהא כונתו להשמיע אלא שתהא כונתו לתקוע, וכבר יצא לנו מדבריו על השומע ממשמיע לעצמו שיצא, וכבר ראינו גם כן מי שחשב להפריש בין שומע למשמיע בענין כונה, והיוצא מדבריהם בענין דבריו של רבא, שאע''פ שאין צריך לשומע כונה לצאת מכל מקום צריך שתהא כונה להוציא, ומה שמביאם לסברא זו הוא, שהם סבורים על דברי ר' זירא שדעתו היה לומר אכון ותקע להוציא, ורצו להטיל פשרה ולצאת על ידי שניהם, ר''ל רבא ור' זירא, לומר שדברי ר' זירא במשמיע ודברי רבא בשומע, ולא חלק ר' זירא על השומע שאינו צריך כונה לצאת, וכן רבא לא חלק על המשמיע שהוא צריך כונה להוציא, ואע''פ שעקר שמועתו של רבא אינה אלא במשמיע, ר''ל תוקע לשיר, לא דבר אלא במוציא אבל במשמיע לאחרים צריך כונה להוציא, וסוף דבר אין להאריך בדבר זה, ולעולם אין הפרש בין שומע למשמיע, וכל האומר בשומע שאינו צריך כונה לצאת כך אומר במשמיע שאינו צריך כונה להוציא, וכן האומר במשמיע שהוא צריך כונה להוציא כך הוא אומר בשומע שהוא צריך כונה לצאת, וכבר קבלו רבנים אלו תשובתם ממה שהקשו על שמועתו של רבא מבריתא, ר''ל נתכון שומע ולא נתכון משמיע או נתכון משמיע ולא נתכון שומע לא יצא עד שיתכון שומע ומשמיע, ודקדקו על זה בגמרא, בשלמא נתכון משמיע ולא נתכון שומע סבר חמור הוא אלא נתכון שומע ולא נתכון משמיע לאו בתוקע לשיר וקאמר דלא יצא, זהו נסח לשונם, נראה מזה שאף בתוקע לשיר כדי להשמיע עלה לנו מדבריו של רבא שיצא, וכן נראה זה ממה שתרץ רבא על זה כמו שאמרו שם בזה הלשון, לא לעולם תוקע לשיר (לא) יצא והכא דלמא דקא מנבח נבוחי, ר''ל שאינו מכון לתקוע כל עקר אלא לומר שיר וזמר בתוך השופר להשמיע קול על הנעימות כמו שעושין במחול על הזמר, וכמו שאמרו בשמו של רב אשי [ברכות נ''ז ע''א] אנא עיילנא לאגמא ותלאי תבלא ונבחו בה נבוחי, כך פירש רבינו האיי ז''ל, ורש''ז פי' ענין נבוחי תקיעות שאין בהן כדי שעור הנתן להן, ומכל מקום כל זמן שיתכון משמיע לתקוע ושומע לשמוע יצא אע''פ שאין כונת התוקע להוציא ולא כונת השומע לצאת.
נמצא כלל ענין זה לפי מה שכתבנו שאין אנו מצריכין כונה לתוקע להוציא את השומע או את השומעים ולא לשומע כונה לצאת, אלא שאנו מצריכין לתוקע כונה לתקיעה, ר''ל שיתקע לאותו דבר, שלא יתקע דרך נבוח או מדרך מתעסק ומתלמד, וכן אנו מצריכין לשומע כונה לשמוע, ומה שאמרו בתוספתא [פ''ב ה''ה] התוקע מתעסק אם כיון לבו יצא, פרושו אם נמלך להיותו מתכון לתקוע אי זו תקיעה, אע''פ שאינו מתכון שיצא או שיוציא באותה תקיעה, ודעת זה עולה על דעת רוב גאונים, נמשך אל הפסק הידוע מצות אין צריכות כונה, אלא שמכל מקום אע''פ שהתרנו הרצועה לומר שאין צריך כונה, כפי מה שתכריחנו בו סוגית הגמרא, אין בו משנת חסידים, אלא שהיא מדת כל אדם לפי מה שרוב בני אדם נוהגים, שאם לא כן לא הנחנו יציאת ידי חובת מצוה לכמה בני אדם, אלא שמכל מקום ראוי לכל משכיל להתעורר בכל מצוה שתבא לידו ולעשות על צד הכונה הראויה, ואחד הגאונים כתב אע''פ שאמרו בעושה מצוה שאע''פ שלא נתכון יצא מכל מקום יהא אדם רגיל להתכון למצוה, בכל מצוה ומצוה הן בתקיעה הן בתפלה הן בכל מצוה ומצוה. [חבור התשובה להמאירי — משיב נפש מאמר ב' פ''ג].
-----
תנן התם היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגילה אם כיון לבו יצא ואם לאו לא יצא. ואע''פ שזה שמע וזה שמע זה כיון לבו וזה לא כיון לבו. ירושלמי אמר ר' יוסי בר' חנינא לא אמרו אלא מי שהיה עובר הא אם עמד חזקה כיון. שלחו ליה לאבוה דשמואל כפאו ואכל מצה יצא אמר רבא זאת אומרת התוקע לשיר יצא. תניא נתכוין שומע ולא נתכוין משמיע נתכוין משמיע ולא נתכוין שומע לא יצא עד שיתכוין שומע ומשמיע. אמר ליה ר' זירא לשמעיה איכוין ותקע לי אלמא קא סבר משמיע נמי בעי כונה כלומר אע''פ שמתכוין השומע לצאת ידי חובתו אינו יוצא ידי חובתו עד שיתכוין המשמיע שהוא התוקע להוציאו ידי חובתו והני מילי ביחיד אבל בשליח צבור כיון דדעתיה אכוליה עלמא לא בעינן עד דמתכוין ליה לגופיה כדתנן היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגילה אם כיון לבו יצא ואם לאו לא יצא ופסק רבינו יצחק פאסי זצ''ל דהלכתא כר' זירא וכן פסק רבינו ישעיה זצ''ל והלכתא כר' זירא דתנן היה קורא בתורה והגיע זמן המקרא אם כיון לבו יצא ואם לאו לא יצא ותנן נמי בפרקין היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגילה אם כיון לבו יצא ואם לאו לא יצא אלמא מצות צריכות כונה ורבא מוקים לה בשינויי דחיקי וקיימא לן דאשנוי דחיקא לא סמכינן וכן פסק בעל היראים זצ''ל. ובעל המאור כתב לפום סוגיא דשמעתא מתחוורא דרבא דאמר לצאת לא בעי כוונה לעבור בזמנו לא בעי כוונה שלא בזמנו בעי כוונה והכי אסיקנא בפרק המוצא תפילין וליתא לדרבי זירא דאמר לשמעיה איכוין ותקע לי למצוה. והרב אלפסי זצ''ל כתב לדרבי זירא ושבקיה לדרבא ויש שסבירין לומר דלא פליג ר' זירא על דרבא דלא אמר ר' זירא איכוין ותקע לי ולמצוה אלא שצריך כוונה למשמיע ולהשמיע לשומע לשם תקיעת שופר (כד הוויא) [כל דהוא] אפי' שלא לשום מצוה ולעולם כוונת מצוה לא בעינן אבל בעינן כוונת משמיע להשמיע לשומע. ורבינו שלמה זצ''ל בפירושו כתב איכוין ותקע לי להוציאני ידי חובתי ומדבריו למדנו דר' זירא פליג על דרבא וכן נראין הדברים שאילו לא היה ר' זירא מחמיר כל כך בכוונת המצוה כי אם בכוונת המשמיע להשמיע להשומע יציבא בארעא וגיורא בשמי שמיא והלא דין הוא שתהא כוונת המצוה חמורה יותר מכוונת המשמיע לשומע ועוד דהא אוקימנא לדרבי זירא כר' יוסי ובפ' ערבי פסחים ברירנא דר' יוסי סבירא ליה דמצוות צריכות כוונה ופליגי רבנן עליה הלכך ליתא לא לדר''ז ולא לדר' יוסי דקאי כוותיה ולא מהדרינן ולא סמכינן על שנויי דחיקא וכבר כתבנו במקצת דברים הללו בפ' ערבי פסחים ע''כ דברי בעל המאור. ובעל הדברות כתב דלא פליגי רבא ורבי זירא ובסוף דבריו כתב דהלכה כרבא דמצות אין צריכות כוונה לצאת ידי חובה. והלכה כרבי זירא דבעינן שיתכוין המשמיע לשומע כשליח צבור דדעתיה אכוליה עלמא ואע''פ שהשומע אינו מתכוין לצאת ידי חובה יצא והא דתנן מי שהיה עובר אחורי בית הכנסת או שהיה ביתו סמוך לבית הכנסת ושמע קול שופר [או] קול מגילה אם כיון לבו יצא ואם לאו לא יצא אוקימנא אם כיון לשמוע [ולא] כסבור חמור [בעלמא] הוא. והא דתנן המתעסק לא יצא והשומע מן המתעסק לא יצא אוקימנא דקא מנבח נבוחי דלא קא מכוין אפי' לתקיעה. ויחיד שלא תקע חבירו תוקע לו אבל יחיד שלא בירך אין חבירו מברך לו. [שבלי הלקט סימן רצ''ז].
-----
היה עובר אחורי בית הכנסת ושמע קול שופר אם כווין לבו לצאת או לשמוע על פי הסברות שכתבנו למעלה יצא ואם לאו לא יצא ומצאתי בתוספתא [פ''ב ה''ה] דתניא הכי רועה שהרביץ צאנו אחר בית הכנסת וכן חולה שהיה מוטל אחר בית הכנסת ושומע קול שופר או מגלה אם כווין לבו יצא ואם לאו לא יצא אע''פ שזה שמע וזה (לא) שמע זה כווין לבו וזה לא כווין לבו את שכווין לבו יצא ואת שלא כווין לבו לא יצא אין הכל הולך אלא לאחר כוונת לבו שנא' תכין לבם תקשיב אזנך ואומר תנה בני לבך לי ועיניך דרכי תנצורנה. ומשמע מהכא דאפי' בעומד שם עסיקינן אבל בירושלמי [ה''ז] מצאתי א''ר יוסי בר' חנינא לא אמרו אלא בעובר אבל בעומד חזקה כיון. ואע''פי שעומד בחוץ יצא דלא בעינן שיהא עומד מבפנים (שלא) [אלא] להצטרף לי' אבל לצאת בכל מקום שהוא שומע הוא יוצא. א''ר זירא לשמעיה איכוון ותקע לי דבעינן דעת משמיע שאע''פ שמתכוין לעצמו אם אינו מתכווין לשומע לא יצא השומע או דעת שמיעה או דעת מצוה ועל פי הסברות שכתבנו למעלה וש''צ דעתיה אכ''ע. [חי' הרשב''ץ].
-----
מאי לאו אם כוון לבו לצאת. וא''ת, אמאי לא משני כיון לבו להבין בפירושו ולדקדק בה. וי''ל דהאי כוונה לא בעינן אלא בפסוק ראשון כדמשמע בברכות [י''ג ע''ב], והכא משמע דהך כוונה בכל קריאת שמע קאמר. בקורא ע''מ להגיה. ואינו מוציא בפה אלא מסורת המקרא להבין בחסירות וביתירות כמנהג הסופרים, וה''פ אם כיון לבו שנתכוין לקרוא כהלכתו, ולא כמו שקרא בתורה עד עתה. [תוספות ישנים].
-----
ומיתבעי ליה לבור לאודועי לסופר דהוא לא קא מברך דלכוין סופר דעתיה לאפוקי נפשיה ולאפוקי לבור דתניא (ר''ה כח:) נתכוון שומע ולא נתכוון משמיע נתכוון משמיע ולא נתכוון שומע לא יצא עד שיתכוין שומע ומשמיע, ואפילו למאן דאמר מצות אין צריכות כוונה נהי דאין צריכות כוונה לצאת לשמוע צריכות, דקתני גבי קרית שמע (ברכות יג.) היה קורא בתורה והגיע זמן המקרא אם כיון לבו יצא אם לאו לא יצא, ומותבינן תיובתא למאן דאמר מצות אין צריכות כוונה דהכא קא מצריך ליה כוונה, ואמר מאי אם כיון לבו, לקרות, לקרות, הא קא קרי, בקורא להגיה. [בה''ג הלכ' ברכות].
-----
ולענין פסקא. הכי כתב בהלכות (ל''א ע''ג) נתכון שומע ולא נתכון משמיע נתכון משמיע ולא נתכון שומע לא יצא עד שיתכון שומע ומשמיע והני מילי יחיד ליחיד אבל שליח צבור לא בעינן לכוונה דעתיה לכל חד וחד דכיון דנתכוין שומע ולא נתכוין שליח צבור יצא. ומאי שנא שליחא דצבורא דדעתיה אכולי עלמא. ורבינו האיי הכי פסק יש לומר דר' זירא דאמר ליה לשמעיה אכוון ותקע לי לא פליגא (דרבה) [דרבה ורבא] כי שניהם סברו דמצות אין צריכות כונה ולא נחלקו אלא בענין לעבור כי רבה סבר אינו עובר אלא בזמנו בין נתכוין בין לא נתכוין ורבא סבר עובר עליהם אפילו שלא בזמנם בכוונה אבל בזמנה כרבה סובר ור' זירא לא קאמר הכא בשומע כי צריך כוונה במשמיע בלבד הוא אומר ויש לומר שהוא סובר כי אם המשמיע שליח צבור שהוא מתכוין להוציא רבים ידי חובתם כל השומע ממנו אע''פ שלא נתכון למצוה יצא וכן המתכוין להשמיע את היחיד ולהוציאו ושמע היחיד ממנו ואפילו לא נתכון השומע למצוה יצא. ואם כן דעתיה דר' זירא לא פליג על רבה ורבא ועבדינן כותיה במשמיע וכותיה בשומע. וכן תנאי דקאי כוותייהו אמרינן ר' יוסי במשמיע פליג אבל השומע איכא למימר סבירא להו דאפילו לא נתכון יצא ואי אפילו אמרת דפליג ר' זירא בשומע כדפליג במשמיע לאו הלכתא כותיה אלא כרבה ורבא תרויהו. ועוד האמר שמעתיה כתנאי וקאי הוא ביחיד דהא ר' יוסי ורבים פליגי עליה ודאי (הוא) [אי] מימריה לחוד במשמיע [ו]דרבה ורבא לחוד בשומע אמרינן קא מכרע אמוראה כרבי יוסי דליכא אמוראה דפליג עליה אבל אי אמרת דבשומע נמי פליגי כולהו בין אמוראי בין תנאי נקטינן כללא דידן דיחיד ורבים הלכה כרבים ובאמוראי כל היכא דפליגי אביי ורבא הלכה כרבא לבר מיעל קגם והכא הא פליג(י) אביי דהא קא מותיב ליה (רבא) [לרבא] ואע''פ שהלכה שהעושה מצוה אע''פ שלא נתכוין יצא יהא אדם רגיל להתכוין למצוות. נמצא העולה מכל דבריו כי רבה בשומע הוא (לא) [דלא] בעי כונה ולא במשמיע. ולא היא לא שנא היא לרבה בין שומע למשמיע דתרווייהו לא בעו כוונה לא להוציא ולא לצאת. מיהו האי מיבעי לאיכות (ו)לתקוע בעלמא והאי מיבעי ליה איכות לשמוע בעלמא ודומיא דתוקע לשיר דהוא משמיע ושומע שהרי נתכוין לתקיעה בעלמא ולשמיעה בעלמא דהא קא תקע ואיהו קא שמע אפילו הכי יצא. ועוד מקושיא דאקשו עליה דרבה בשלמא נתכון משמיע ולא נתכון שומע קא סבר קול חמור בעלמא הוא אלא נתכוין שומע ולא נתכון משמיע היכי משכחת לה לא בתוקע לשיר וש''מ התוקע לשיר אע''ג דנתכון לתקוע כיון שאין מתכוין לשם מצוה לא יצא. ומתרץ רבה דההיא לא נתכוין משמיע לאו בתוקע לשיר קיימא כדאיסתבר לך אלא דקא מנבח נבוחי שאין מתכוין לתקיעה כל עיקר אלא לומר שיר חמור בתוך השופר ולשקול קול על הנעימות כאשר יעשה במחול על הזמר כי ההיא דאמר רב אשי (ברכות פרק הרואה) אנא עייל לאגמלא ותלאי טבלא ונבחי ביה נבוחי. זה פירש רב האיי. ואית דמפרשי נבוחי בעלמא ולא תקיעתא ממש. נמצינו למדין כי רבה סובר אי נתכוין שומע לשמוע ותוקע לתקוע יצאו ואע''פ שלא נתכוונו לשם מצוה אבל אם נתכון שומע לשמוע ולא נתכון משמיע לתקוע אי נמי נתכון משמיע לתקוע ולא נתכוין שומע להשמיע לא יצא עד שיתכונו שניהם זה לשמוע וזה לתקוע ואם אין שם כונה לשם מצוה ואם נתכוין לנבוח ולא לתקוע אינו מוציא. ורבא נמי הכי סבירא ליה דהא לא פליג אלא בלעבור שלא בזמנו דרבה סבר אינו עובר כלל ורבא סבר אי מתכוין עובר ואם אינו מתכון אינו עובר קמו לה רבה ורבא בחדא שטתא ות''ק דר' יוסי מסייע להו ור' זירא פליגי עלייהו וקאי כר' יוסי דיחיד הוא והלכה כרבים. נמצא רבה ורבא ורב אשי סוברין מצות אין צריכות כונה. ועלתה ההלכה דמצות אין צריכות כונה בין לצאת בין לעבור בזמנן אבל שלא בזמנן אם נתכון עובר ואם לא נתכון אינו (אומר) [עובר]. ותוקע אם נתכון לתקוע ושומע לשמוע יצא ואפילו לא נתכונו לשם מצוה ואם עשאה בלא מתכוין [לא] יצא. ודאי דצריך אדם להתכוון לשם מצוה ואם עשאה בלא מתכון יצא. וכל הנך מתנייתה דמשמע דצריך אדם כונה הא תרצינהו רבא ואוקמוניהי אליביה ואם משכחת (מתבתא דזוטר מהנך) [ברייתא] דמצרכי כונה למצוה דילמא ר' יוסי היא דיחיד הוא אי נמי משבשתא הוא דהא לא אותיבו רבנן תיובתא מיניה ולא אקבעא בגמרא. ומתניתא דהמתעסק לא יצא משום דהמתעסק לא נתכון לשמוע אלא לתקוע בעלמא הילכך לא יצא דהא לא דמי לתוקע לשיר דמתכוין לשמוע ולתקוע. תדע דהא תני בתוספתא התוקע מתעסק אם כוון לבו יצא פי' אם כוון לבו לשמוע דהוה ליה מתכוין לתקוע ולשמוע וכן השומע מן המתעסק נמי אם כיון לבו לשמוע התקיעה ואע''ג דהשומע קתני. אלמא שמעינן לא עדיפא משמיע קול שופר או קול מגלה אם כיון לבו יצא דאוקימנא לשמוע ומקשינן והא קא שמע ומפרקינן סבר קול חמור בעלמא הוא אלמא אם נתכון לשמוע הוא דיצא הא לא מתכוין לשמוע אע''ג דממילא קא שמע לא יצא. [רי''ץ גיאת הלכ' ר''ה].
-----
כל הברכות בעינן דעת משמיע ודעת שומע. פעם אחת באתי לצאת ידי הבדלה בהבדלת בית הכנסת ולא נתכוונתי בברכת היין, ואמר לי ר[בי] הואיל ונתכוונת בברכת הבדלה דייך. [הפרדס לרש''י הלכ' דברים הבאים מחמת סעודה].
-----
כל הברכות דעת משמיע ושומע בענן. ופעם אחת שאלתי לר' אם אני יוצא בהבדלת בית הכנסת כיון שלא נתכוונתי בברכת היין, ואמר לי הואיל ונתכוונת לברכת הבדלה דייך. [מחזור ויטרי סימן ס''ט].
-----
נתכוין שומע ולא נתכוין משמיע או נתכוין משמיע ולא נתכוין שומע לא יצא עד שיתכוין שומע ומשמיע. היה עובר אחורי בית הכנסת או שהיה ביתו סמוך לבית הכנסת ושמע קול השופר או קול מגילה אם כוון לבו יצא, לפי ששליח ציבור התוקע בבית הכנסת דעתיה להוציא כל הציבור. אבל אדם התוקע ליחיד ושמע אחר וכוון לבו לא יצא שלא נתכוין לו משמיע. [ראב''ן].
-----
השומע תקיעת שופר מחבירו, אם נתכון לצאת זה השומע, וכן התוקע נתכון להשמיע לזה ולהוציאו, הרי זה יצא, אבל אם לא נתכון השומע לצאת, אע''פ שנתכון התוקע להוציאו לא יצא. וכן אם נתכון השומע לצאת והמשמיע לא נתכון להוציאו, שלא היה תוקע אלא להוציא עצמו, או להוציא אחרים ולא היתה כונתו לזה, הרי זה לא יצא, עד שיתכונו שניהם השומע לצאת והמשמיע להוציאו. ואם היה התוקע שליח ציבור, כל המתכוין לשמוע ממנו יצא, הואיל ושליח ציבור הוא דעתו להוציא כל השומעים. [פסקי ריא''ז].
-----
מצות צריכות כוונה וצריך שיכוין שומע ומשמיע כמו שכתבתי בראש השנה בחלק שני וכן כתב רי''ף וכמה פוסקים. ובעלי התו' כתבו דמצות אין צריכות כוונה ויש מי שכתב דלמאן דאמר דאין צריכות כוונה אפי' נתכוון שלא לצאת יצא דומיא דכפאוהו פרסיים אבל בעלי התוס' כתבו דלכולי עלמא אם נתכוון שלא לצאת לא יצא ומחלקת זה בר''ה ובכמה דוכתי ובשופר ובמצה כתבתי ממנו כל אחד במקומו הראוי לו. לעבור על בל תוסיף בזמנו לא בעי כוונה שלא בזמנו בעי כוונה לפי סברת התו' שפסקו דמצות אין צריכות כוונה ולפי סברת רי''ף ושאר הפוסקים כמו שכתבתי אינו עובר עד שיכוין. ועוד כתבו בתוספות שאם עשה מצוה ושנה בה כגון שנטל לולב ב' פעמים או תקע או כהן שבירך וחזר ובירך וכן כשתוקעין כשהן יושבין וחוזרין ותוקעין כשהן עומדין וכן אם הוסיף על שלשה הדסים שבלולב ועל שני ערבות ליכא בל תוסיף דמנין ארבעה מיני' שלא לגרוע אבל כהן שעלה לדוכן ומוסיף ברכה אח' משלו או שהוסיף מין אחר על ד' מינים שבלולב ועל חוטי ציצי' שהמנין מקובל ועל ארבעה פרשיות שבתפילין אפילו לא הוסיף פרשה אחרת אלא שהוסיף מפרשיות עצמן א' ב' פעמים כי מניינם מפורש בתוכו בכל אלו אם הוסיף עובר על בל תוסיף ובמנין ארבעה מינים שבלולב יש מחלקת בבל תוסיף וכתבתיו במקומו הראוי לו ומזה יש פשוט בראש השנה ובכמה דוכתי. [רבינו ירוחם ני''ג ח''ג].
-----
אלא נתכוון שומע ולא משמיע היכי משכחת לה. וא''ת אמאי לא קאמר נתכוין משמיע להוציא שומע. וי''ל דמשמע ליה כדדייק לקמן בשילהי סוגיין דמשמיע דומיא דשומע מה שומע לעצמו אף משמיע לעצמו הלכך ע''כ נתכוין משמיע אלמא בעי כוונה. דקא נבוחי מנבח. מה שפרש''י שאינו כשיעור תקיעה לא ניחא, דא''כ אפי' נתכוין נמי לא נפיק, כיון דליכא שיעור תקיעה, שאינו מתכוין לגמור התקיעות ואירע לו כך שעשאו כתיקנו. [תוספות ישנים].
-----
מנין לכהן שעלה לדוכן שלא יאמר הואיל ונתנו לי רשות לברך את ישראל אוסיף ברכה אחת משלי, כגון (דברים א', י''א) ה' אלהי אבותיכם וגו', תלמוד לומר (שם ד', ב') לא תוסיפו על הדבר, והא הכא כיון דבריך ליה עברא ליה זמניה וקתני דעבר, הכא במאי עסיקינן בשלא סיים, והתניא סיים, בשסיים ברכה אחת, והתניא כשסיים כל ברכותיו, שאני הכא כיון דאילו מתרמי ליה ציבורא אחרינא הדר מברך, כוליה יומא זמניה הוא. מהכא גמרינן דכהן פריס ידיה כמה זמני בכמה דוכתי, ושפיר דמי. [בה''ג הלכ' כהנים].
-----
ותניא מנין לכהן שעולה לדוכן שלא יאמר הואיל ונתנה לי רשות לברך את ישראל אוסיף ברכה אחת משלי כגון ה' אלהיכם יוסף עליכם ככם אלף פעמים ת''ל לא תוסיפו על הדבר וכו' עד אמרי התם כיון דאלו מתרמי צבורא אחרינא הדר מברך להו כל יומא זמניה הוא. ושמע מינה דכהן דפריש ידיה בהא דוכתא, ואזל לדוכתא אחרינא ואשכח צבורא דלא מטי לברכת כהנים, כי מטו לברכת כהנים פריס להו ידיה ושפיר דמי. [האשכול — דפוס י%ם, הלכ' תפילה].
-----
לא תוסיף עליו ולא תגרע ממנו. ויראת מאלהיך שלא לשנות (מעשה) [מצות] בוראך דכתיב בפ' ראה אנכי [דברים י''ג א'] את כל הדבר אשר אנכי מצוה אותו תשמרו לעשות לא תוסף עליו ולא תגרע ממנו פי' אל תוסף במקום שהוספת אתה מגרע את המצוה ואמרינן בסנהדרין פ' אלו הן הנחנקין [פ''ח ב'] אר''א אמר ר' אושעיא אין לנו מצוה בתורה כשמוסיף גורע אלא תפלין ומסקינן [פ''ט א'] כגון דעבד ד' בתי ומייתי אחריני וחבריה בהדייהו וכדרבא דאמר רבא בית החיצון שאינו רואה את האויר פסול והתם מקשינן והאיכא לולב וציצית ומתרץ להן דלא משכחת לאו בהן. ויש לשאול דבספרי מני להו דתניא מניין שאין מוסיפין על הלולב ועל הציצית ת''ל לא תוסף עליו [ומניין שאין פוחתין מהן ת''ל לא תגרע ותניא מנין שאם פתח לברך ברכת כהנים שלא יאמר הואיל ופתחתי לברך אוסיף להם ברכה משלי כגון ה' אלהיכם יוסף עליכם וגו' ת''ל לא תוסף עליו] ותנן בזבחים פ' התערובות [פ' א'] מתן אחת במתן ד' רא''א יתנו ד' ר' יהושע אומר מתן אחד אר''א לדבריך הרי הוא עובר על בל תגרע א''ל ר' יהושע לדבריך הרי הוא עובר על בל תוסף ועוד אמר ר''י כשנתת עברת על בל תוסיף ועשית מעשה בידיך וכשלא נתת עברת על בל תגרע ולא עשית מעשה בידיך ואפי' שלא בזמנו אי מכוון להוסיף עובר על בל תוסיף כדאמר רבא ברה''ש פ' ראוהו ב''ד [כ''ח ב'] לעבור בזמנו לא בעי כוונה שלא בזמנו בעי כוונה ולולי שראיתי בפ' רש''י ז''ל שפי' בסנהדרין אין לנו אלא תפילין ועובר על בל תוסיף הייתי מפרש ההיא דסנהדרין בזקן ממרא לבד ולא משום איסור בל תוסיף. [יראים סימנים שע''א—שע''ב].
-----
והמצוה השי''ג היא שהזהירנו מהוסיף בתורה לא בכתוב ולא במקובל והוא אמרו יתעלה (ראה י''ג) לא תוסף עליו. ובבאור אמרו במקומות (מתני' זבחי' פ'. הובאה בערובין ק'. ור''ה כ''ח:) עובר על בל תוסיף, עברת על בל תוסיף. [ספר המצות לרמב''ם — לאוין שי''ג].
-----
והמצוה השי''ד היא שהזהירנו מגרוע מהתורה לא מן הכתוב ולא מן המקובל והוא אמרו (ראה י''ג) ולא תגרע ממנו. ובמקומות (מתני' זבחים פ'. הובאה בערובין ק'. ור''ה כ''ח:) אמרו גם כן נמצא עובר על בל תגרע, והלא עברת על בל תגרע. [ספר המצות לרמב''ם — לאוין שי''ד].
-----
[תענית כ''ו, ע''ב] אמר ר''ש בן פזי אריב''ל משום בר קפרא למה נסמכה פרשת כהן מברך לפרשת נזיר בפ' נשא לומר לך מה נזיר אסור ביין אף כהן מברך אסור ביין מיכן שהשיכור אסור בנ''כ. בפ' הקורא את המגילה [כ''ג, ע''ב] תנן אין הכהנים נושאין כפיה' בפחות מעשרה ואמרינן בגמ' כל דבר שבקדושה לא יהא בפחות מעשרה ופיר''ת דלא מיחייב כהן בנ''כ דאורייתא אלא בעשרה כההיא דפרק אלו נאמרין בסוטה [ל''ח, ע''א] אמר אביי נקטינן לשנים קורא כהנים ולאחד אינו קורא כהן וקיי''ל כותיה ומדמיעטה רחמנא ליחיד מקריאה ש''מ דלא מיחייב לפיכך יחיד מן התורה אינו נושא את כפיו אבל מדרבנן נושא ואיני מבין דא''כ שנים דרבינהו קרא לקריאה נושאין מדאורייתא אע''ג דליכא עשרה אבל (אי) יש להביא ראיה מפרק אלו נאמרין דאמר רבי יצחק [שם מ', ע''א] לעולם תהא אימת צבור עליך שהרי כהנים פניהם כלפי העם ואחוריהם כלפי שכינה ואי איתא אפי' יחיד נמי וגם זה אינה ראיה דר' יצחק מייתי ראיה לפי שהכהנים נוהגין מדרבנן מיהו מסתברא מילתא דמדאורייתא אינו נושא כפיו אלא בעשרה אבל מדרבנן נושא אפי' ביחיד כפר''ת זצ''ל. בפ' אלו נאמרין [ל''ח, ע''א] ת''ר כה תברכו בלשון הקודש ותניא כה תברכו בעמידה ותני' אידך כה תברכו בנשיאת כפים וצריכין לשאת ידיהם כנגד כתפותי' ואינם רשאים להגביה יותר כדתנן בפ' אלו נאמרין [שם] במדינה נושאין כנגד כתפותיהם ובמקדש ע''ג ראשיהן חוץ מכהן גדול שאינו מגביה ידיו למעלה מן הציץ וצריכין להרחיב אצבעותיהן כמו שנוהגין הכהנים ועיקרו של דבר מפורש בהגדה על מקרא דמשגיח מן החלונות מציץ מן החרכים. תניא כה תברכו בשם המפורש (תניא כה תברכו פנים אל פנים) בכל המקום אשר אזכיר את שמי אבוא אליך וברכתיך היכן אבוא אליך בבית הבחירה ושם אזכיר את שמי בבית הבחירה אבל בגבולין אין מברכין בשם המפורש תניא כה תברכו פנים אל פנים תניא כה תברכו בקול רם. אמר אביי נקטינן לשנים קורא כהנים לאחד אינו קורא כהן שנאמר אמור להם לשנים אמר רב חסדא נקטינן כהן קורא כהנים ואין ישראל קורא כהנים שנאמר אמור להם אמירה שלהם תהא והלכתא כותיה דאביי ולית הלכתא כותיה דר''ח כך כתוב בספר שלפני ורבי' יצחק אלפס כתב הא דאביי ופסק כותיה אבל דר''ח לא הזכיר ור''ת כתב בתשובתו לפי אורחיה דליתא לדרב חסדא וכתב דר''ח הדר ביה מגמ' דידן משו' דלית הלכתא כותיה דאמר בירושלמי דברכות ס''פ אין עומדין [הלכה ד'] אמר ר''ח וצריך שיהא החזן ישראל וכפר''ח דלית הלכתא כותיה דאביי דאמר בירושלמי בפרק אין עומדין [שם] ר''נ בר יעקב אמר אם היה אחד אומר כהן אם היו שנים אומר כהנים אר''ח אפי' אם היה כהן אחד קורא כהנים שאינו קורא אלא לשבט ומסתברא הואיל דלא הוזכרו אלו שמועות בגמ' דידן סמכי' אגמ' דידן כדאמר אביי לשנים קורא כהנים לאחד אינו קורא כהן. ופיר''ת דשליח צבור אסור להפסיק לקרות כהנים דאפי' ליהא שמיה רבא אסור להפסיק ואפי' המלך שואל בשלומו ונחש כרוך על עקבו דכי אמר לשנים קורא כהנים אחזן קאי ולא אשליח צבור וכן תניא בספרי אמור להם מלמד שהחזן אומר להם ואמ' בתלמוד ירושלמי ובלבד שיהא החזן ישראל ובפר''ח נמי כתוב בההיא דאביי נקטינן לשנים קורא החזן כהנים וכל שליח צבור המפסיק עבירה היא בידו ומה שפירש בערוך ש''ץ חזן אומר ר''ת דשיבוש הוא דחזן היינו שמש העוסק בצרכי ביהכ''נ ורואה היכן התינוקות קוראין ומלקה את הלוקין ושנים הם כדאיתא בסנהדרין [י''ז, ע''ב] ושני חזנים ושליח ציבור זה המובחר שבקהל ועניו שבהם כדאמ' גבי תעניות ומעמדות והתם מוכח שהחזן אומר להם תקעו ושליח צבור מתפלל ועוד מדקאמר אין הכהנים רשאים להתחיל בברכה עד שיכלה הדבור מפי הקורא דהיינו חזן ובספר' ואין שליח צבור רשאי וכו' מכלל דקורא ושליח ציבור לאו חד נינהו. [סוטה ל''ח, ע''ב] אריב''ל כל כהן שאינו עולה לדוכן עובר בשלשה עשה כה תברכו אמור להם ושמו את שמי ורב אמר חוששין שמא בן גרושה או בן חלוצה הוא ולא פליגי הא דסליק לפרקים והא דלא סליק לפרקים פיר''ת דאין כהן חייב לשאת את כפיו אלא כשאומרי' לו הציבור כדאמרינן בספרי אמור להם מלמד שהחזן אומר להם ותו אמרי' לשנים קורא כהנים שנאמר אמור להם ובתרגום בבלי שהוא מיושר אמור להם כדיימרון להון והכי משמע פשטא דקרא כשיאמרו להם לברכם יברכו אותם ואז אם מונעים עצמם עוברים בג' עשה והיינו דאמרי' בירושלמי בס''פ אין עומדין [הלכה ד'] ר' יהודה בן פזי בשם ר' אליעזר כל כהן שעומד בביהכ''נ ואינו נושא כפיו עובר בעשה ר' יהודה בן פזי כד הוה תשיש הוה חזיק ליה רישיה וקאים וסליק אחורי עמודא רבי אלעזר נפק לברא דהיינו ר''י בן פזי דהוא מרא דשמעתא בכל כהן דאינו נושא כפיו עובר בעשה הוה סליק אחורי עמודא כדי שלא יעבור בעשה דהיינו שאינו בכלל אותם הכהנים שאומר החזן להם לברך כיון דסליק אחורי עמודא מסתמא אין דעת החזן עליו ואינו עובר בעשה. ואריב''ל כל כהן שאינו עולה על הדוכן בעבודה שוב אינו עולה שנאמר וישא אהרן את ידיו אל העם ויברכם וירד מעשות החטאת וגו' מה להלן בעבודה אף כאן בעבודה איני והא ר' אמי ור' אסי סלקי ר' אמי ור' אסי מעיקרא הוו מיעקרי רגלייהו מימטא לא הוו מטו וכי הא דתני ר' אושעיא לא שנו אלא שלא עקר את רגליו אבל עקר את רגליו עולה וכך הלכה. אמר אדא א''ר שמלאי ביהכ''נ שכולו כהנים כולן עולין לדוכן למי מברכי' א''ר זירא לאחיהם שבשדות איני והתני אבא בריה דרב (מניומי) [מנימין] בר חייא עם שאחורי כהנים אינן בכלל ברכה לא קשיא הא דאניסי הא דלא אניסי והא תני רב שימי (בר אשי מניותא) [מבירתא דשחורי] ביהכ''נ שכולה כהנים מקצתן עולין ומקצתן עונין אמן לא קשיא הא דאשתייר בי עשרה לענות אמן מקצתן עולין הא דלא אשתייר בי עשרה כולן עולין. גופא תני אבא בריה דרב (מניומי) [מנימין] בר חייא עם שאחורי כהנים אינן בכלל ברכה. פשיטא אריכי באפי גוצי לא מפסקי תיבה לא מפסקא מחיצה מאי ת''ש דאריב''ל אפילו מחיצה של ברזל אינה מפסקת בין ישראל לאביהם שבשמי' צדדין שבפניו בכלל ברכה שלאחריו אינן בכלל ברכה. ירושלמי פרק אין עומדין [שם] ר' אחא ר' תנחומא בר חייא בשם ר' שמלאי עיר שכולה כהנים כולם נושאים כפיהם למי הם מברכין לאחיהם שבצפון ולאחיהם שבדרום לאחיהם שבמזרח ולאחיהם שבמערב ומי עונה אחריהן אמן הטף והנשי'. [סוטה ל''ט, ע''א] א''ר שמעון בן פזי כל כהן שלא נטל ידיו לא ישא את כפיו שנאמר שאו ידיכם קודש וברכו את ה' שאלו תלמידיו את ר''א בן [שמוע] במה הארכת ימים א''ל מימי לא נשאתי כפי בלא ברכה וכהן הנושא את כפיו מאי מברך א''ר זירא אר''ח אשר קדשנו בקדושתו של אהרן וצונו לברך את עמו ישראל באהבה כי עקר כרעיה מאי אמר יהר''מ ה' אלקינו שתהא ברכה זו שצויתנו לברך עמך ישראל בלא מכשול ועון וכד מהדר אפיה מצבורא מאי אמר אדבריה רב חסדא לרב עוקבא ודרש רבש''ע עשינו מה שגזרת עלינו עשה עמנו מה שהבטחתנו [השקיפה ממעון קדשך וגו'] אר''ח אין הכהנים רשאים לכוף קשרי אצבעותיהם עד שיחזרו פניהם מן הציבור ואר''ז אר''ח אין הקורא רשאי לקרות כהנים עד שיכלה אמן מפי הצבור ואין הכהנים רשאים להתחיל בברכה עד שיכלה דיבור מפי הקורא ואין הצבור רשאין לענות אמן עד שתכלה ברכה מפי הכהנים ואין הכהנים רשאין להתחיל בברכה אחרת עד שיכלה אמן מפי הצבור וא''ר זירא אר''ח אין הכהנים רשאים להחזיר פניהם מן הצבור עד שיתחיל שליח צבור בשים שלום ואינם רשאים לעקור רגליהם ולילך עד שיגמור שליח ציבור שים שלום. ת''ר אין הכהנים רשאים לעלות בסנדליהם לדוכן וזו אחת מתשע תקנות שהתקין רבן יוחנן בן זכאי. בפרק הקורא את המגילה עומד [כ''ד, ע''ב] תנן כהן שיש בידו מומין לא ישא את כפיו תניא מומין שאמרו בפניו ובידיו וברגליו אריב''ל [מי שידיו] בהקניות לא ישא את כפיו עקומות ועקושות לא ישא את כפיו. ירושלמי בפרק בשלשה פרקים [הלכה א'] תני אם היה דש בעירו מותר כהדא נפתלי הוות אצבעיה עקומה אתא שאיל לר''מ א''ל מכיון שאתה דש בעירך מותר. [מגילה שם] תניא זבלגן לא ישא את כפיו ואם היה דש בעירו מותר ותניא סומא באחת מעיניו לא ישא את כפיו ואם הי' דש בעירו מותר. מתני' [שם] ר' יהודה אומר אף מי שהיו ידיו צבועות סטיס לא ישא את כפיו מפני שהעם מסתכלין בו תנא אם רוב אנשי העיר מלאכתן בכך מותר. בפרק אין דורשין [ט''ז, ע''א] דרש ר' יהודה בר נחמני מתורגמניה דרשב''ל כל המסתכל בכהנים עיניו כהות בזמן שבית המקדש קיים כהנים עולין לדוכן ומברכין את העם בשם המפורש ולכך כל המסתכל בהם עיניו כהות ובגבולין שאין מברכין בשם המפורש אין עיניו כהות ואעפ''כ אסור להסתכל בהם מפני שמסיח דעתו מן הברכה ואי קים לי' בגויה שלא יסיח דעתו מותר כההיא דירושלמי בפרק שלשה פרקים [הלכה א'] א''ר יוסי אסור להסתכל בכהנים בשעה שמברכי' את ישראל א''ר חגי כלום אמרו אין מסתכלין אלא מפני היסח הדעת משום דאנא מסתכל לא מסחינא דעתאי. מתני' [מגילה שם] האומר איני עובר לפני התיבה בצבועין אף בלבנים לא יעבור בסנדל איני עובר אף יחף לא יעבור מ''ט חיישינן שמא נזרקה בו מינות. בפרק אין עומדין [ל''ד, ע''א] תנן העובר לפני התיבה לא יענה אמן אחר הכהנים מפני הטירוף ואם אין שם כהן אלא [הוא לא] ישא את כפיו ואם הבטחתו שישא את כפיו ויחזור לתפלתו רשאי והוינן בה בפרק אלו נאמרים [ל''ח, ע''ב] הא לא עקר רגליו בעבודה ומוקמינן לה דנד פורתא. בפרק ראוהו ב''ד בר''ה [כ''ח, ע''ב] מנין לכהן שעולה לדוכן שלא יאמר הואיל ונתנה לי רשות לברך את ישראל אוסיף ברכה משלי כגון ה' אלהי אבותיכם יוסף עליכם ככם אלף פעמים ת''ל לא תוסיפו על הדבר והא הכא כיון דבריך ליה עבר ליה לזמניה וקתני דעבר שאני הכא כיון דאילו מתרמי ליה צבורא אחרינא הדר מברך כוליה יומא זימניה הוא וכתב עלה רבי' יצחק אלפס בפרק הקורא את המגילה עומד שמעינן מינה דכהן דפריס כפיו בחד דוכתא ואזל לדוכתא אחריתא ואשכח צבורא דלא מטו לברכת כהנים כי מטו לברכת כהנים פריס להו ידיה ושפיר דמי. [או''ז הלכ' נשיאת כפים סימן תי''א].
-----
ואין הכהנים רשאין בכל מקום להוסיף ברכה על שלשת הפסוקים כגון (דברים א') ה' אלהי אבותיכם יוסף עליכם ככם וגו'. לא בקול רם ולא בלחש שנאמר (שם ד') לא תוסיפו על הדבר וגו'. [תניא רבתי סימן ה'].
-----
לא יאמר כהן הואיל ונתנה רשות לברך את ישראל אוסיף ברכה אחת משלי, כגון ה' אלקי אבותיכם יוסף עליכם, לפי שאין מוסיפין על שלשת הפסוקים ואין פוחתין מהם, שנאמר לא תוסיפו על הדבר אשר אנכי מצוה אתכם ולא תגרעו ממנו. וכהן שנשא כפיו בצבור זה חוזר ונושא כפיו בצבור אחר ומברך אפילו כמה פעמים ביום. העובר לפני התיבה לא יענה אמן אחר הכהנים, שמא תטרף דעתו עליו ולא ידע אי זו ברכה צריך להקרות להם. ואם אין שם כהן אלא הוא לא ישא את כפיו, ואם הבטחתו שנושא את כפיו וחוזר לתפלתו רשאי. [הבתים — שערי תפילה שער שנים עשר].
-----
כהן אינו רשאי להוסיף ברכה אח' משלו משו' בל תוסיף כך פשוט במגלה ובראש השנ'. כהן שנשא כפיו בבית הכנסת א' והלך לבית הכנסת אחר ומצא שלא הגיעו עדין לברכת כהנים נושא כפיו פעם אחרת כך כתב רי''ף ומוכח מההיא דראש השנה פרק ראוהו בית דין. לשון רי''ף שהביא במגלה [ט''ו ע''ב] גרסינן בריש פרק ראוהו בית דין מנין לכהן שעלה לדוכן שלא יאמר הואיל וניתנה לי רשות לברך את ישראל אוסיף ברכה אח' משלי כגון יי' אלהי אבותיכם יוסף עליכם וגומר ת''ל לא תוסיפו על הדבר וגומר ואמרינן התם דאלו מתרמי ליה צבורא אחרינא הדר מברך ושמעינן מינה דכהן דפריס ידיה בחדא דוכתא ואזיל לדוכתא אחרינ' ואשכח צבורא דלא מטו לברכת כהני' פריס להו ידיה ושפיר דמי עכ''ל. [רבינו ירוחם נ''ג ח''ו].
-----
הואיל ונתן רשות לברך כו' ת''ל לא תוסיפו. ויש להקשות מהא דאמרי בסנהדרין פרק אלו הנחנקין [פ''ח ע''ב] אי קסבר לולב אינו צריך אגד, האי לחודי' קאי והאי לחודי' קאי, וה''נ נפרש אותה ברכה שמוסיף לחודי' קאי. ואור''י דכיון דבהדי נשיאות כפים היא חשיבי תוספת היא, אבל התם אי נקיט בידיה מין אחר שאינו מן הלולב לא מינכר דלהוסיף על המצוה בא. [תוספות ישנים].
-----
שנמנענו שלא לגרוע דבר ממה שחייבתנו תורתינו השלימה, ועל זה נאמר [דברים י''ג] ולא תגרע ממנו, וכיצד יהיה זה האיסור, כגון מה שאמרו זכרונם לברכה בפרק ג' מראש השנה [כ''ח ע''ב] שאם נתערב דם הניתן במתנה אחת עם דם הניתן במתן ארבע, רבי אליעזר אומר ינתנו במתן ארבע, רבי יהושע אומר ינתנו במתנה אחת, שאם אתה נותן במתן ארבע עובר על בל תוסיף ועושה מעשה וכשאתה נותן במתנה אחת אף על פי שאתה עובר על בל תגרע אי אתה עושה מעשה, עד כאן. ידענו מזה שבדרך זו וכל כיוצא בה הוא לאו דלא תגרע. משרשי המצוה כענין שאמרנו במצות בל תוסיף הקודמת לה, ויתר כל עניניה כמותה. [ספר החינוך מצוה תנ''ה].
-----
שנמנענו שלא נוסיף בתורה שבכתב ולא בתורה שבעל פה, ועל זה נאמר [דברים י''ג] לא תוסף עליו, וכיצד יהיה התוספת, כתב הרב רבנו משה בן מימון זכרונו לברכה [פ''ב מממרים ה''ט] כגון המורה שבשר עוף בחלב אסור מן התורה, וזה מוסיף על דבר הקבלה, שכך קבלנו בפירוש לא תבשל גדי וגומר, שבשר בהמה וחיה נאסרו לבשל בחלב אבל לא בשר עוף, וכן אם הורה שבשר חיה מותר בחלב עובר משום לא תגרע, לפי שזה גורע הוא שכך קבלנו שבשר בהמה וחיה בכלל האיסור, עד כאן. ורובי המפרשים יאמרו דלא שייך לא תוסיף כלל אלא במצות עשה, והענין הוא לפי מה ששמעתי אני מפי מורי ישמרו אל כגון מי שמניח שני תפילין כשרין בראשו או בידו, וכן העושה חמש טוטפות בתפילין, וכמו כן הנוטל שני לולבין כשרין בידו, וכל כיוצא בזה, וכן היושב בסוכה אחר החג בכוונה לעשות מצות סוכה אף על פי שיודע שעבר זמנה, שאין עוברין משום בל תוסיף אלא כמכוין לעשות המצוה, וכן הנוטל לולב אחר החג ומכוין לעשות בו מצוה עם היותו יודע שעבר החג. וכן הוא בגמרא בראש השנה פרק ראוהו בית דין [כ''ח ע''ב] דמסיק התם, אלא אמר רבא לצאת לא בעי כוונה, כלומר שמצוות צריכות כוונה, לעבור בזמנו לא בעי כוונה, שלא בזמנו בעי כוונה, אבל הנוטל לולב בחג אפילו מאה פעמים ביום על דעת לצאת בכל פעם ופעם אין כאן בל תוסיף, וכן התוקע בשופר ביום ראש השנה ואפילו כמה פעמים וכן כל כיוצא בזה, ואין צריך לומר שהנוטל לולב פסול וכן אם אגד עמו מין פסול אליבא דהלכתא דקיימא לן אין צריך אגד שאין כאן משום בל תוסיף, זהו כלל הדברים בענין איסור זה שהעלו מורי ישמרו אל מדברי הגמרא אחר יגיעה רבה, ועתה בני אם תזכה ותאכל יגיע כפיך גם אתה אשריך וטוב לך. משרשי המצוה כי האדון המצוה אותנו על התורה ברוך הוא בתכלית השלמות, וכל מעשיו וכל ציוויו הם שלמים וטובים, והתוספת בהם חסרון וכל שכן הגירעון, זהו דבר ברור הוא. דיני המצוה במסכת סנהדרין [פ''ח ע''ב] וכמו כן במסכת ראש השנה פרק ראוהו בית דין [כ''ח ע''ב] וגם בעירובין דברו בענין פרק המוצא תפילין [צ''ו ע''א]. ונוהג איסור זה בכל מקום ובכל זמן בזכרים ונקבות, ועובר על זה והוסיף במצוות כגון שעושה חמש טוטפות בתפילין או מניח שני תפילין כשרין עשויין כתיקנן בראשו, וכן הנוטל שני לולבין בידו וכל כיוצא בזה, וכן היושב בסוכה אחר החג או הנוטל לולב בכוונה לעשות המצוה ואף על פי שיודע שעבר זמנה עבר על לאו זה וחייב מלקות ובעדים והתראה, כמו שידוע בכל מקום. [ספר החינוך מצוה תנ''ד].
-----
האזהרה שי''ג לר''ם [סהמ''צ ל''ת שי''ג, ממרים פ''ב ה''ט] הוזהרנו מלהוסיף בתורה לא בכתוב ולא במקובל. והוא אמרו יתעלה [דברים י''ג א'] לא תוסיף עליו, ובבאור אמרו במקומות [ר''ה כ''ח ע''ב וש''נ, זבחים פ' ע''א ועוד]. עובר על בל תוסיף עברת על בל תוסיף. [הבתים — ספר המצוה].
-----
האזהרה שי''ד לר''ם [סהמ''צ ל''ת שי''ד, ממרים פ''ב ה''ט] הוזהרנו מלגרוע מן התורה לא מן הכתוב ולא מן המקובל. והוא אמרו [דברים י''ג א'] ולא תגרע ממנו. ובמקומות אמרו [צריך לתקן ובכמה מקומות אמרו נמצא עובר כו'. עיין סנהדרין כ''ח ע''ב ועוד] גם כן עובר על בל תגרע, ע''כ. כונת אזהרה זו מבוארת לשלמות התורה, וידוע הוא שהדבר השלם לא יקבל התוספת והחסרון וזהו גדר השלם הגמור. ומה שבאה הקבלה האמתית שב''ד מכין ועונשין שלא מן הדין [יבמות צ' ע''ב, סנהדרין מ''ו ע''א], וכן הנביא מבטל מצוה מאמרו אליו תשמעון [יבמות שם, רמב''ם יסודי התורה פ''ט ה''ג, דברים י''ח ט''ו] כמו שבארנו במקום המצוה [מצות עשה ק''ט קס''ו] וכן בית דין הגדול. דע כי אין תוספת לכל דברי התורה ולא חסרון רק הכונה בו להעמיד התורה על שלמותה, ולפי זה הדרך באו הגדרים. וכל זה בכלל במצות אליו תשמעון ובאזהרת לא תסור מן הדבר אשר וגו', אם כן איננו תוספת ולא גרעון על מצות התורה [רמב''ם ממרים פ''ב ה''ט]. וגם הדבר ההוא שנצטוינו לשמוע מהנביא ולעשות על פי התורה אשר יורו ב''ד הגדול ושלא לסור מדבריהם איננו לחסר ולא לגרוע על מצות התורה, ר''ל שיחסרו מצוה אחת לעולם או יוסיפוה. רק מה שיצטרך לפי שעה. כי מה שאמר מכין ועונשין שלא כדין הוא לפי הצריך לפי המקומות והזמן לא שיקבעו כן הלכה לדורות. וכן מבטלין מצות עשה או מצות לא תעשה להחזיר רבים לדת או להציל רבים מישראל לפי מה שהשעה צריכה, לא שיהיה הדבר קבוע כתב הר''ם בהלכות ממרים פ''ב [ה''ד] כשם שהרופא חותך ידו ורגלו של זה כדי שיחיה כלו כך ב''ד מורין בזמן מן הזמנים לעבור על מקצת מצות לפי שעה כדי שיתקיימו כלם, כדרך שאמרו חכמים הראשונים [יומא פ''ג ע''ב] חלל עליו שבת אחת כדי שישמור שבתות הרבה, ע''כ. וצריך שנבאר עתה מאמר רבותינו [מגילה י''ד ע''א]. מ''ח נביאים עמדו להם לישראל ולא פחתו ולא הותירו על מה שכתוב בתורה חוץ ממגלת אסתר, ומאי דרוש מעבדות לחרות אמרו שירה ממות לחיים לא כ''ש. וזה שלא תחשוב שיהא מגלת אסתר תוספת על דברי תורה, כי כבר אמרנו שלא יוכלו להוסיף ולגרוע אלא לפי שעה, אמנם הכונה בו שלא גזרו דבר ולא תקנו דבר שיכתב שנראה כתוספת על דברי תורה רק מגלת אסתר, ובארו שאין זה תוספת אלא באור אחד מד''ת, והוא אמרם מאי דרוש. כי כאשר ראו מצות [עשה ק''נ] והגדת לבנך שהיא מצוה להגיד לבנים מה שעשה ה' לנו כדי להודיעם אמתת ההשגחה שהיא יסוד תורתנו, יכנס תחת מצוה זו גם כן כל נס שיעשה לנו ה', שנספר לבנינו ונכתבנו לספר לדורות ואין זה תוספת אך נכנס תחת והגדת לבנך. [הבתים — ספר המצוה].
-----
אסור להוסיף או לגרוע במצות שנאמר לא תוסיף עליו ולא תגרע ממנו לא תוסיף כגון לעשות חמשה בתים בתפלין וחמש ציציות ושלא לגרוע כגון לעשות שלשה בתים בתפלין או שלש ציציות ופירשו בתוספות פרק ראוהו ב''ד דבר שאין מנין מפורש בתורה כגון ערבי נחל וכן תקיעה ליכא משום בל תוסיף [אף] שהשלשה [אינן] מפורשות בתורה דבתקיעה יש טעם אחר דלא איקרי בל תוסיף אלא א''כ עושה במצוה דבר חדש כגון חמשה ציציות וחמש טוטפות וחמש מינין בלולב וארבע ברכות כברכת כהנים אבל תקיעה שאינו מוסיף דבר אלא עושה המצוה שלשה פעמים ליכא משום בל תוסיף אע''פ שכל התקיעות מפורשות בתורה כגון אם נוטל אדם לולב שתי פעמים או הניח תפלין שני פעמים. ואם תאמר הרי ערבה שנותנין יותר משני (כדין) [בדין] [ב]לולב איכא מוסיף י''ל דערבי משמע שתים וכל שכן יותר אם ירצה וכן במחיצות הסוכה דסגי בשלשה [ועושה ד'] אם ירצה. ורבינו יחיאל הזקן תירץ גבי ערבה דליכא בל תוסיף אלא א''כ מוסיף מין אחר. [ארחות חיים דין המוסיף במצות או הגורע סימן א'].
-----
ומי שברך צבור אחד ואח''כ בא לצבור שני או שלישי יכול לברך אותם, ואפילו אם הצבור השני והשלישי מתפללים דוקא אותה התפלה כמו הראשון כלומר תמיד או מוסף, אין בכך כלום. [סידור רבינו סעדיה גאון].
-----
בפרק ראוהו בית דין אמרינן כהן שנשא את כפיו בצבור זה חוזר ונושא את כפיו בצבור אחר. [סמ''ג עשין סימן כ'].
-----
כהן שנשא את כפיו בבהכ''נ והלך לבית הכנסת אחר ומצא (שליח) צבור מתפללין ולא הגיעו לברכת כהנים נושא ידיו להן ומברכן ואפילו כמה פעמים ביום. [תניא רבתי סימן ה'].
-----
כהן שפירש כפיו בציבור אחד אם בא לבה''כ אחר קודם שהגיעו לברכת כהנים פורש כפיו שנית לציבור ההוא [הג''ה ומ''מ אם אינו חפץ לעלות לדוכן שנית אין עובר בעשה אחרי שכבר עלה פעם אחת ביום ההוא ואפילו אם אמר ליה ישראל עלה לדוכן וכן כתב ר''י וכן כתב רבי משה ב''ר מימון וכן כתב ס''ה ומומר לא יעלה לדוכן לישא את כפיו ואפילו עשה תשובה אבל ראבי''ה פליג אהא וכן מהר''ם זצ''ל עכ''ה]. [ספר הפרנס סימן ר''ב].
-----
כהן שנשא את כפיו בב''הכ אחת והלך לב''הכ אחר ומצא צבור שמתפללין ולא הגיעו לברכת כהנים נושא להם את כפיו ואפי' כמה פעמים אבל אין כהנים רשאין להוסיף ברכה על ג' פסוקים כגון ה' אלהיכם יוסיף עליכם וכיוצא בזה בקול רם ולא בלחש שנא' לא תוסיפו על הדבר אשר אנכי מצוה אתכם ולא תגרעו ממנו. [ארחות חיים הלכ' נשיאת כפים סימן י''ד].
-----
כהן שנשא את כפיו בבית הכנסת אחד והלך לבית הכנסת אחר ומצא צבור שמתפללין ולא הגיעו לברכת כהני' נושא להם ואפי' כמה פעמים ביום. אבל אין הכהנים רשאין להוסיף ברכה על ג' הפסוקים כגון ה' אלהי אבותיכם יוסף עליכם וגומר וכיוצא בזה לא בקול רם ולא בלחש שנאמר לא תוסיפו על הדבר ולא תגרעו ממנו. [כל בו הלכ' נשיאות כפים סימן קכ''ח].
-----
כהן דבריך אי מיתרמי ליה ציבורא אחרינא אי בעי הי' מברך פי' ר''י מכאן משמע כהן שנשא כפיו פעם אחת ביום אינו עובר [בעשה] אחרי כן אפילו אם יאמר לו, מדקאמרינן אי בעי. [האגודה].
-----
כולי יומא זמניה הוא. הכא משמע דבזמני' איכא בל תוסיף, וכן תפילין אם עשה ה' בתים קיי''ל דעובר משום בל תוסיף [סנהדרין פ''ח ע''ב], ומ''ש מסוכה [סוכה ו' ע''ב] דג' מחיצות מן התורה ואם [עשה] הרביעי ליכא בל תוסיף. וכן ערבי נחל דאמ' [סוכה ל''ד ע''א] מיעוט ערבי שנים ודי בשנים ואם הוסיף יותר ליכא בל תוסיף. ונ''ל, דשאני התם דמנינא לא איתפרש בהדיא בתורה, שהרי ערבי נחל משמע נמי טובא, וסוכה נמי דמנין מחיצות נפקא לי' מקרא, מיהו אם הוא מרבה במחיצות טפי מיחזי כסוכה. ושופר נמי מנין התרועות והתקיעות אינן מפורשות בהדיא, דתקיעות ותרועות משמע נמי טובא, וכן פי' לעיל [ט''ז ע''ב] דמשופר לא קשה מידי דאם הוא עושה מצוה אחת ג' פעמים בעבור כך אינו עובר, אבל התפילין מנין הבתים מפורש על טטפת לטטפת לטוטפות, וכן מנין ברכת כהנים. [תוספות ישנים].
-----
פירשו בתוספות פרק ראוהו בית דין דדבר שאין המניין מפורש בתורה בהדיא כגון ערבי נחל ותקיעת שופר ליכא בל תוסיף אבל ברכת כהנים אם מוסיף ברכה אחת משלו איכא בל תוסיף דהג' מפורשת בתורה ובתקיעת שופר איכא טעם אחר דלא איקרי בעל תוסיף אלא אם כן עושה במצוה דבר חדש כגון ה' ציצית ה' טוטפות ה' מינין בלולב ד' ברכות בברכת כהנים אבל מי שאינו מוסיף אלא עושה המצות ב' פעמים ליכא בל תוסיף. [ריקאנטי סימן קע''א].
-----
ומנליה דתנן. ותימה מ''ט לא פריך מאי אולמי דהאי מהאי דילפי' מההיא דזריקת דם דאי איתרמי ליה בוכרא אחריתי הוה מקריב ליה, אלמא כל יומא זמני' הוא, מדהאי דברכת כהנים. וי''ל משום דלעולם אימא לך דנהי נמי אי דיתרמי צבור אחרינא הדר מברך ליה, מיהו לאו זמניה הוא, והא דעובר משום בל תוסיף, משום דמוסיף ברכה מדעתו ומתכוין להוסיף על התיקון של ברכות, אבל הכא גבי זריקה דאינו מתכוין לעבור אלא עושה אותה בספק, ודאי אי לאו דזימניה הוא לא יהיה עובר. [תוספות ישנים].
-----
התם לא סגי דלא יתיב פי' אם היה עובד במקדש במשמר שלו אי אפשר שיאמר אי איפשי לעבוד תביאו איש אחר ממשמר אחר בהא קיימ''ל אני בשבתי ואתה בשבתך, אבל בברכה איבעי מצלי איבעי אינו רוצה לברך דאיפשר בכהן אחר. ובא רבא לסיועי דאמר מצות אינן צריכות כונה ואמר לעולם מצות אינן צריכות כוונה ותדע למה היושב בשמיני בסכה אם לא נתכוון לצאת ידי סכה אינו לוקה ואינו לוקה עד שיתכוון לעבור. ואקשי' עלה והא מתן דמים לר' יהושע דאע''פ שכשנתן ארבע לא נתכוון לעבור על דברי תורה ואעפ''כ קתני דעבר ואמאי אמרת דלעבור בעי כוונה. ופריק לעבור בזמנו כגון האי מתנה אחת שנתנה מתן ארבע דזמנה כדאמרי' אלו מתרמי לי' בכורא אחרינא בעי לאקרובי וסליק וכליה יומא זמניה הוא ואינו צריך כוונה אלא הואיל ונתן אע''פ שלא נתכוון לצאת ידי חובתו הוסיף וחייב וכמתכוין דמי אבל שלא בזמנו כגון היושב בשמיני דעבר זמן סכה אמרי' בעי כוונה ואם נתכוון לצאת ידי חובה עובר על בל תוסיף אבל אם לא נתכוון לא עבר דלא אמרי' מצות אינן צריכות כוונה אלא לצאת... (בכאן הכתב יד חסר, ונמצא שמינית דף נייר חלק)... בבא שניה שביעית אז ישיר הרי חזרה שניה, הנה למדת שבזמן שתעשה בבא מאז ישיר תחלה וסוף נמצא אז ישיר דראש הבבא חוזר שני פעמים בשבעה שבתות ובלבד שלא תחשוב אז ישיר בראשונה מפני שהתחלתה הוא ואנו צריכים שתי חזרות. [פירוש הרמב''ם].
-----
וכן המוסיף על המצוה אינו עובר על בל תוסיף עד שיתכוין להוסיף על המצוה, ולפיכך אנו יושבין בסוכה ביום שמיני, וכן תוקעין בשופר ביום שיני שלראש השנה, ואוכלין מצה בליל שיני שלפסח ומברכין על אכילת מצה, ואע''פ שיש לומר שמא חול הוא, והרי הוא מוסיף על המצוה, הואיל ואינו מתכוין להוסיף, שאין עושין כן אלא משום ספק, אינו עובר משום בל תוסיף. וכן המרבה בתקיעות אינו אלא כמרבה בתפלה. וכן המרבה בנטילת הלולב לנענע בו, אינו מתכוין להוסיף על דברי תורה, אלא להדור מצוה הוא מתכוין. אבל להוסיף על ד' מינין שבלולב ומביא מין אחר, הרי הוא מתכוין להוסיף על דברי תורה ולוקה, משום לא תוסיף. וכן כהן שעלה לדוכן, ואמר הואיל וניתן לי רשות לברך את ישראל אוסיף ברכה אחת משלי, כגון [דברים א'] י' אלהיכם יוסף עליכם, הרי זה עובר משום בל תוסיף. [פסקי ריא''ז].
-----
א''ל רבי זירא לשמעיה איכון ותקע לי, אלמא קסבר בענן דעת משמיע. [בה''ג הלכ' ראש השנה].
-----
א''ל ר''ז לשמעיה איכוון ותקע לי אלמא קסבר משמיע בעי כוונה אעפ''י ששומע מתכוון לעצמו ומשמיע לעצמו או לאחר לא יצא עד שיתכוון שומע ומשמיע. ת''ש נתכוון שומע ולא נתכוון משמיע נתכוון משמיע ולא נתכוון שומע לא יצא עד שיתכוון שומע ומשמיע. קתני משמיע דומיא דשומע מה שומע לעצמו אף משמיע לעצמו. וקתני עד שיתכוון שומע לעצמו ומשמיע לעצמו אלמא משמיע לשומע לא בעי כוונה תנאי הוא ור''ז דאמר כר' יוסי דאמר בד''א בש''ץ אבל ביחיד לא יצא עד שיתכוון משמיע וכן הלכתא ורבינו שרירא שדר דהלכתא כרבא מיהו מדאשכחן דא''ל ר''ז לשמעי' איכוון ותקע לי אמרינן לא ליעבד לכתחלה אלא יתכוון במצוה ואם לא נתכוון יצא ואינו חייב להחזיר. רבינו אלפסי לא אייתי לזאת אומרת דאמר רבא התוקע לשיר יצא וגירסא (דילן) [דיליה] אלמא קסבר משמיע נמי בעי כוונה ומשמע דפליגי ר''ז ורבא ומסתברא דלא פליגו אלא דרבא איירי בתוקע ושומע דלא בעי כוונה ואפילו תקע לשיר יצא והוא שיתכוון השומע לשמוע תקיעת אדם ולא חמור וכן השומע מפי משמיע והשומע לא נתכוון לצאת אלא לשמוע יצא אבל בכוונת משמיע שיתכוון לא איירי ואתא ר''ז וקאמר צריך כוונה למשמיע שיתכוון ויתקע להשמיע לשומע אבל אם היה מתעסק לא יצא ומודה ר''ז דא''צ כוונה לשומע לצאת ידי חובתו והתוקע לשיר להשמיע קולו לאחרים יצא והיינו דגרסינן בסוף פרקין (ל''ג:) והמתעסק לא יצא אבל התוקע לשיר מאי יצא מסייע ליה לרבא וגרסינן בסיפא והשומע מן המתעסק לא יצא אבל השומע מן המשמיע לעצמו מאי יצא לימא תיהוי תיובתא דר''ז ואם איתא דפליגו אהדדי ברישא נמי תיהוי תיובתא דר''ז א''נ בסיפא לימא מסייע ליה לרבא אלא ש''מ מר אמר חדא ומר אמר חדא ולא פליגו והלכתא כרבא דאמר מצות אין צריכות כוונה לצאת ידי חובתו והלכתא כר''ז דבעינן שיתכוון משמיע להשמיע כגון ש''ץ דדעתי' אכ''ע ואעפ''י שהשומע אינו מתכוין לצאת יצא כדתנן הרי שהיה עובר אחורי ביהכ''נ או שהיה ביתו סמוך לביהכ''נ ושמע קול שופר או קול מגילה אם כיון לבו יצא ואם לאו לא יצא. אם לא כיון לתקיעת אדם לא יצא אבל נתכוון המשמיע לעצמו ולא נתכוון להשמיע לאחרים וכן נתכוון משמיע לראובן ושמע שמעון התקיעה אעפ''י שנתכוון לא יצא. ירושלמי לא אמרו אלא עובר אבל עמד [יצא] חזקה (יצא) כיון. [עשרת הדברות לבעל העיטור הלכ' שופר ח''ב].
-----
וצריך שיתכון הקורא להוציא והשומע לצאת דלא קיי''ל כרבא דאמר אין מצות צריכות כונה דאמרינן בר''ה פ' ראוהו ב''ד [כ''ח ב'] א''ל ר''ז לשמעיה כי נהירנא לך איכון ותקע לי דקיי''ל כר' יוסי (דאמר) [דתניא שומע] שומע לעצמו ומשמיע לאחרים לפי דרכו אמר רב (אסי) [יוסי] בד''א בשליח צבור אבל ביחיד לא יצא עד שיתכון שומע ומשמיע. [יראים סימן רס''ח].
-----
במאור דף ז'. ד''ה לפום סוגיא. לרי''ף סי' תתקמ''ז. כתוב שם. בפרק ערבי פסחים ברירנא דרבי יוסי ס''ל מצות צריכות כונה ופליגי רבנן עליה, הלכך ליתא להא דרבי יוסי [ולא לדר' זירא]. אמר אברהם. לעולם מעשה רב [שבת דף כ''ו.] בכל מקום. ודרבי זירא אדרבה פליגא אדשלחו ליה לאבוה דשמואל לא פליגא, דכיון דאכל מצה הרי נהנה גרונו ומעיו, והלא מתעסק שהוא פטור לענין שבת לענין חלב ועריות חייב, ולעולם כל לענין אכילה לא בעינן כונה למצוה אבל לשאר מצוות בעינן כונה כפשטה דמתניתן. וכן עיקר. ואע''ג דהא דרבי אליעזר ורבי יהושע [דף כ''ח.] פלוגתא עליה דרבי זירא. [כתוב שם לראב''ד].
-----
ובפירוש רבינו חננאל בפרק שני דברכות פסק שהילכתא מצות אין צריכות כונה. ורבינו שב''ט פליג עליה, דהא פליגי עליה אביי ורבי זירא דאמר ליה לשמעיה איכוון ותקע לי. וכל שכן שהשומע צריך לכוון לצאת. והכי קסבר רבי זירא בפרק כיסוי הדם וגם ריש לקיש בפרק ערבי פסחים הלכה הביאו לפניו מטבל בחזרת [קי''ד ע''ב], ופליגי בה תנאי התם. וגרסינן הכא בירושלמי היה עובר אחורי בית הכנסת וכו' הדא אמרי מצות צריכות כונה. ובספר רבינו אלפסי פסק אינו יוצא ידי חובתו עד שיתכוין שומע לצאת (וכן בשופר וכן במגילה) והני מילי ביחיד אבל שליח ציבור דעתיה אכולי עלמא. והכי מסקנא כרבי יוסי, דנימוקו עמו. וכן פסק נמי בהלכות גדולות כרבי יוסי. והא דקשיא דרבי יוסי אדרבי יוסי בפרק לולב הגזול [מ''א ע''ב] ובפרק ערבי פסחים [שם] פירשתי במקום אחר. ובהלכתא בתרייתא דמכילתין כתבתי ראיה מן הירושלמי שצריך לכוון המברך להוציא חבירו וגם חבירו צריך לכוון ולענות אמן להוציא המברך. [ראבי''ה סימן תקל''ג].
-----
אלמא קסבר רבה מצות אין צריכות כוונה, ור' זירא פליג עליה. ואמ' ליה ר' זירא לשמעיה [כ''ט א'] איכוון ותקע לי, אלמא קסבר משמיע נמי בעי כוונה, כל שכן שומע. והיל' כר' זירא, דתנן היה קורא בתורה והגיע זמן המקרא אם כיון לבו יצא ואם לאו לא יצא. ותנן נמי בפרקין היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגילה אם כיון לבו יצא ואם לאו לא יצא. אלמא מצות בעו כוונה. ורבה מוקי לה בשינויי דחיקי, וקיימלן אשינויי דחיקי לא סמכינן. ואותבינן לר' זירא מיהא דתנן אם כיון לבו יצא, והא האיך לא קא מיכוין אדעתא דידיה, ואין כאן כוונת משמיע. ומהדר רבא בשליח צבור עסיק' דדעתיה אכוליה עלמא. [פסקי הרי''ד].
-----
צריך שיתכוין שומע ומשמיע שומע שיכוין לבו לצאת ומשמיע שהוא התוקע שיכוין לבו להוציא השומע כי מצות צריכות כונה ואם תקע להוציא עצמו לבד לא יצא חבירו עד שיתכוין להוציאו ודוקא יחיד אבל ש''צ כיון שדעתו להוציא כל השומע לא בעי אלא שיכוין שומע כך פשוט בר''ה וכן פסק רי''ף ורוב הפוסקי' דמצו' צריכות כוונה ובעלי התוס' פסקו כרבא דמצות אין צריכו' כוונה ולפי זה התוקע לשיר יצא וביארתיו בנתיב [י''ג] בח''ג. ועוד פשוט והמתעסק לא יצא וכן השומע מן המתעסק ולפי' התוקע לשיר לא יצא וזה כרי''ף. [רבינו ירוחם נ''ו ח''ב].
והשומע ברכ' וענה אמן ואין רצונו לאכול ונמלך אח''כ צריך לברך וכן השומע ברכ' שיש בה מצוה ואינו רוצה לצאת בה אע''פ שענה אמן לא יצא ואע''פ שמצוה א''צ כוונה לדעת רוב החכמים או חכמי הצרפתים וגם רשב''א שדוקא בסתם אבל אם אינו רוצה לצאת בה לא יצא וכן עיקר אעפ''י שמן האחרונים חולקין בזה ואומ' שבכל מצוה אשר אדם עושה אע''פ שעומד וצווח ואינו רוצה לצאת בה יצא וכבר נתבאר זה בסוף דרך ב' משער ק''ש. [אהל מועד שער הברכות דרך א'].
-----
והתוקע צריך שיכוון להשמיע לכל מי שירצה לצאת בתקיעתו. ואפי' שלא יכוון להוציאם אם מכוון להשמיעם יצאו. ואע''פ שאינו מתכוון ממש לזה ששמע תקיעתו, הואיל ומתכוון לכל מי שישמיענו יצא. וזה הדרך לדעת ר' יצחק ז''ל שדעתו בההיא דא''ל ר' זירא לשמעיה איכוון ותקע לי שפי' אכוון להשמיעני ואינו רוצה לומר אכוון להוציאני דמצות אינן צריכות כוונה. ולפיכך מי שהיה מהלך בדרך או יושב בביתו ושמע התקיעות משליח צבור יצא אם מתכוון לצאת, שהרי שליח צבור מתכוין להשמיע לרבים. [צרור החיים הדרך הרביעי סימן ו'].
-----
המתעסק בתקיעת שופר להתלמד לא יצא וכן השומע מן המתעסק. נתכוון שומע לצאת ולא נתכוון התוקע להוציאו או נתכוון התוקע להוציאו ולא נתכוון שומע לצאת לא יצא עד שיתכוין שומע ומשמיע וכן דע' הרמב''ם והר''ז והראב''ד ז''ל וכן נראה דעת הר''ם נ''ע שכתב אם אמר המשמיע איני פוטר פלוני בתקיעתי לא יצא. ואם התוקע מתכוין להוציא כל השומע קולות תקיעותיו כל המתכוין לצאת יצא אע''פי שאין התוקע מכוין לזה פלוני ואע''ג דאמרינן גבי מצה אכל מצה בלא כוונה יצא דמשמע דאין מצות צריכות כוונה שאני מצוה דאכילה משאר מצות דכיון דנהנה כמתכוין דמי והכי נמי אמרינן גבי מתעסק בחלבים ובעריות שחייב פי' כגון שהיה לפניו חתיכות חלב וכסבור הוא שומן חייב ובעריות פי' שהיתה א' מן העריות בבית וכסבור שהיא אשתו ובא עליה שחייב שכבר נהנ' ואע''ג דאמרי' בעלמא דמתעסק פטור אבל לשאר מצות ודאי בעינן כוונה לצאת. ודעת הריא''ף והר' משולם והרשב''א ז''ל דאפי' לא כיון שומע לצאת ומשמיע להוציא יצא דמצות אין צריכו' כוונה ופי' שיתכוין שומע לשמוע ומשמיע להשמיע וכן פי' הריא''ג ז''ל וכן פסק הר' האיי ז''ל שהשומע צריך כוונה לשמוע לשם מצוה וכן פסק הרמב''ן ז''ל וכ''כ הבע' המאורות ז''ל. [ארחות חיים הלכ' תקיעת שופר סימן ח'].
-----
וצריך הקורא שיכוין להוציא כל מי שישמענו שיהיה מחוייב בה. [ארחות חיים הלכ' מגלה ופורים סימן י''ט].
-----
א''ל רבי זירא לשמעיה איכוון ותקע לי אלמא קסבר משמיע נמי בעי כונה. כלומר אף על פי שמתכוין השומע לצאת ידי חובתו אינו יוצא ידי חובתו עד שיתכוין המשמיע שהוא התוקע להוציאו ידי חובתו. ופסק רב אלפס דהלכה כר' זירא, וכן פסק רבינו ישעיה דהלכתא כר' זירא אלמא מצות צריכות כונה, וכן פסק בעל היראים, ובעל המאור דחה לדרבי זירא ופסק כרבה דלצאת לא בעי כוונה. ובעל הדברות כתב דהלכה כרבא דאין מצות צריכות כוונה, שבולי הלקט. [האגור סימן תתצ''ג].
-----
@ כ''ט ע''א.
אמר ר''ז לשמעיה איכוין ותקע לי דמשמע נמי דבעי כוונה והא דתנן היה עובר אחורי בה''כ או היה ביתו סמוך לבה''כ ושמע קול שופר או קול מגילה אם כיון לבו יצא. ומשני בשליח ציבור דדעתיה אכולי עלמא. [הרוקח סימן ר''ג].
-----
איתכוין ותקע לי התכוין לתקוע בשבילי, קשה לי על פסק הגאון דסבירא ליה כר' זירא, דאמ' משמיע בעי כוונה כל שכן דשומע עצמו בעי כוונה, חדא דר' יוסי דשמעי' ליה הכי בפסחים [קי''ד ע''ב], ר' יוסי אומ' מצוה להביא לפניו מצה וחרוסת ושני תבשילין, ומפרש התם דבעי כוונה ויחידאה היא ורבנן פליגי עליה. ועוד אמרי' בפרק בתרא דעירובין [צ''ו ע''א], כולי עלמ' מצות אין צריכות כונה. ועוד דאמרי' לעניין לולב [סוכה מ''ב ע''א], והא מדאגביהו נפק ביה, ותירץ כשהפכו. ואי איתא דמצות צריכות כונה, הוה ליה לתרוצי שהגביהו על מנת שלא לצאת בו, אלא ש''מ אפי' בלא כונה יוצא. ועוד רבא דהוא בתרא אמ' התוקע לשיר יצא אע''פ שלא נתכוון למצוה. [ריבב''ן].
-----
[תוספתא ר''ה פ''ב ה''ה] תנו רבנן רועה שהרביץ צאנו אחר בית הכנסת, ושמע קול שופר או קול מגילה, אם כיון לבו יצא, ואם לאו לא יצא, אעפ''י שזה שמע וזה שמע, זה כיון לבו, וזה לא כיון לבו, את שכיון לבו יצא, ואת שלא כיון לבו לא יצא, אין הכל הולך אלא אחר כוונת הלב, שנאמר תכין לבם תקשיב אזנך (תהלים י' י''ז), ואומר תנה בני לבך לי ועיניך דרכי תצורנה (משלי כ''ג כ''ו). תניא נמי הכי היה עובר אחורי בית הכנסת, או שהיה ביתו סמוך לבית הכנסת, ושמע קול שופר, או קול מגילה, אם כיון לבו יצא, ואם לאו לא יצא, אעפ''י שזה שמע וזה שמע, זה כיון לבו וזה לא כיון לבו. [סידור רש''י סימן קס''ז].
-----
ת''ר [תוספתא פ''ב ה''ה] רועה שהרביץ צאנו אחורי בית הכנסת וכן חולה שהיה מוטל אחורי בית הכנסת ושמע קול שופר או קול מגילה אם כיון לבו יצא ואם לאו לא יצא. ואעפ''י שזה שמע וזה שמע זה כיון לבו וזה לא כיון לבו. את שכיון לבו יצא ואת שלא כיון לבו לא יצא. אין הכל הולך אלא אחר כוונת הלב. שנ' (תהילים י') תכין לבם תקשיב אזנך. ואו' תנה בני לבך לי ועיניך דרכי תצרנה (משלי כ''ג) תניא נמי הכי היה עובר אחורי בית הכנסת ושמע קול השופר או קול מגילה אם כיון לבו יצא ואם לאו לא יצא. אע''פ שזה שמע וזה שמע. זה כיון וזה לא כיון. נתכוון שומע ולא נתכוון משמיע. נתכוון משמיע ולא נתכוון שומע לא יצא עד שיתכוון שומע ומשמיע. כשם ששליח ציבור חייב כך כל יחיד ויחיד חייב. ר''ג אומר שליח ציבור מוציא הרבים ידי חובתם. תניא אמרו לו לר' גמליאל לדבריך למה ציבור מתפללין. אמ' להם כדי להסדיר שליח ציבור תפילתו. אמ' להם למה שליח ציבור יורד. אמרו לו להוציא את שאינו בקי. אמ' להם כשם שמוציא את שאינו בקי כך מוציא את הבקי. אמר רבה בר בר חנה א''ר יוחנן מודים חכמים לר''ג. כי אתא רבין א''ר יעקב בר אידי א''ר שמעון חסידא לא פטר ר''ג אלא עם שבשדות משום דאניסי. [מחזור ויטרי סימן שי''ז].
-----
תנו רבנן נתכוון שומע ולא נתכוון משמיע, נתכוון משמיע ולא נתכוון שומע, לא יצא, עד שיתכוון שומע ומשמיע, והני מילי יחיד ליחיד, אבל שליח ציבור לא בענן לכווני דעתיה לכל חד, דכיון דנתכוון שומע ולא נתכוון שליח ציבור יצא, דתניא הרי שהיה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגילה אם כיון לבו יצא ואם לאו לא יצא, ומאי שנא שליחא דציבורא, דדעתיה לכולי עלמא. [בה''ג הלכ' ראש השנה].
-----
והשומע מגלה מפי הקורא צריך לכוון את לבו וישמע את כולה, ולא יפסוק בדברים אחרים, וצריך שיכוון שומע ומשמיע, אבל שליח צבור הקורא את המגילה ונכנס אחד בתחילתו ונתכוון יצא ידי חובתו ואף על גב דלא ידע לשליח צבור, מפני ששליח צבור דעתו אכולי עלמא. [האורה לרש''י סימן ס''ז].
-----
ואמרו בגמרא [ברכות נ''א ע''ב] אין מסיחין על כוס של ברכה. ופי' רבנו שלמה ז''ל משהושיטו למברך כוס של ברכה לברך אין לסוח. וגם המסובין אינם רשאים להסיח, דצריך שיכוין שומע ומשמיע. וגם זה דעת התוספות, אע''פ שיש דעה אחרת בענין כונת שומע ומשמיע כתוב בדרך תקיעות של ראש השנה. [צרור החיים הדרך השני סימן ט''ז].
-----
תנא נתכוין שומע ולא נתכוין משמיע משמיע ולא שומע לא יצא עד שיתכוין שומע ומשמיע ואפילו נתכוין משמיע להוציא עצמו אינו יוצא שומע עד שיכוין משמיע להוציא השומע, והני מילי ביחיד אבל בציבור כיון דדעתיה אכולי עלמא (לא בעינן עד דמכוין לגופיה). [האגודה].
-----
שנינו בפ''ב דמגילה (י''ז א') הקורא את המגילה למפרע לא יצא, שנאמר נזכרים ונעשים הזכירה כסדר כמו העשיה. ומסקינן שם (י''ח ב' ותד''ה נקוט) שאם קרא ושהה מעט וחזר וקרא ואפילו שהה כדי לגמור את כולה יצא. והקורא את המגילה על פה לא יצא ידי חובתו שאנו למדים נזכרים מכתוב זאת זכרון בספר (שם י''ח א'). אבל שאר דברים שבכתב לא נאסרו על פה אלא להוציא אחרים ידי חובתן כדאמרינן במסכת תענית בפרק בשלשה פרקים (כ''ח א') אמר רבי יוסי היאך יכול יחיד לקרות בציבור על פה, והלל שאני שאינו אלא דברי שבח וכן מלכיות זכרונות ושופרות שאומרים בראש השנה הם שבח מעניינו של יום וכן כי פדה ה' את יעקב נתקן שם לצורך חתימה מעין פתיחה (יומא ע' א' תו''י ד''ה ובעשור ע''ש). היתה כתובה עברית וקראה תרגום הרי זה על פה (מגילה שם). שנינו עוד שם (י''ז א') ומפרש בגמרא (י''ח א') היתה כתובה תרגום וקראה תרגום היתה כתובה לעז וקראה לעז יוצאין בה המכירין באותו לשון (ע''פ רמב''ם מגילה פ''ב ה''ד ע''ש ובכס''מ) ואומר שם רב אשי שלעז יווני לכל כשרה. ושנינו עוד שם (י''ז א') הלועז ששמע אשורית יצא, פירוש (רמב''ם שם ה''ג) אשורית הוא לשון הקדש שלנו וכתב הקדש שלנו ואע''פ שאינו יודע מה הם אומרים יצא ידי חובתו, מידי דהוה אנשים ועמי הארץ וגם אנו אין אנו יודעים מהו האחשתרנים בני הרמכים (מגילה י''ח א'). ומסקינן עוד שם (ר''ה כ''ט א') שהקורא צריך כוונה לצאת ולהוציא וכן השומע צריך כוונה לצאת ושאין מתכוין לא יצא. בירושלמי (דף י''ט ב' ע''ש) אמרינן דמגילה אין מדקדקין בטעיותיה משמע שאם קרא אותה קריאה משובשת יצא (ע''פ רמב''ם שם ה''ז ועי' מ''מ). [סמ''ג עשין דרבנן סימן ד'].
-----
והתוקע צריך לכוין להוציא והמה יכוונו לצאת והתוקע אסור להסיח בדברים משעה שהתחיל לברך לשמוע קול שופר עד גמר כל התקיעות שמעומד ומיהו אם סח בדיעבד אין חוזר ומברך אבל עבירה היא בידו וכן הכי נמי אם שני בני אדם תוקעין כל אחד סדר או ב' סדרים או בב' שופרות אין צריך לחזור ולברך. [ספר הפרנס סימן תי''ג].
-----
ולא יצא ידי חובתו בתק''ש עד שיכוין השומע והתוקע. וידוע הוא כי מי שתוקע לצבור כונתו היא להוציא י''ח לכל השומעין. וזהו אומרם, נתכוין שומע ולא נתכוין משמיע נתכוין משמיע ולא נתכוין שומע לא יצא עד שיתכוין שומע ומשמיע והני מילי ביחיד אבל בצבור כיון דדעתיה לכולי עלמא לא בעינן עד דמתכוין ליה. ומי ששמע שופר מחרש שוטה וקטן לא יצא, דלאו בני כוונה נינהו וכמו כן מי ששמע מאשה לא יצא כי עיקר יש לנו, כל מי שאינו מחוייב בדבר אינו מוציא את הרבים ידי חובתן ולא יצא ידי חובתו. מי ששמע קול שופר בלילה [לא יצא]. למה שכתוב יום תרועה יהיה לכם. ואמרו [כ''ח ע''א] בלילה לאו זמן חיובא הוא. [ספר מצות זמניות הלכ' ר''ה שער ראשון].
-----
והיה כאשר ירים משה ידו וכו'. אידי דאיירי בכוון הלב, כדקתני [כ''ז ע''ב] אם כיון לבו יצא וכו', מייתי זה הפסוק של והיה וגו', שהכל הולך אחר הכוונה. חרש שוטה וקטן וכו'. אם תקעו שופר לאחרים לא יצאו, דכיון דלאו בני חיובא נינהו, ולאו בני דעה נינהו, אין מוציאין אחרים ידי חובתן. וחרש דקתני, דלא, דומיא דשוטה, כגון שאינו שומע ואינו מדבר, אבל המדבר ואינו שומע, או שומע ואינו מדבר, הרי הן כפקחין לכל דבריהם. זה הכלל וכו', לאיתויי אשה, וכל דכותה, דהא מצות עשה שהזמן גרמא היא. אבל זכר דבר חיובא הוא אע''פ שיצא ידי תקיעה, יכול להוציא אחרים שלא יצאו, דהא מחויב בדבר היה, ועוד דכל ישראל ערבים זה בזה. [רבינו יהונתן מלוניל].
-----
[מתני']. והיה כאשר ירים משה ידו וגבר ישראל וכאשר יניח ידו וגבר עמלק. וכי ידיו שלמשה שוברות מלחמה או עושות מלחמה, אלא בזמן שישראל מסתכלין כלפי למעלה, ומשתעבדין את לבם לאביהן שבשמים, היו מתגברין, ואם לאו היו נופלין. כיוצא בו, [במדבר כ''א] ויאמר י''י אל משה עשה לך שרף ושים אתו על נס והיה כל הנשוך וראה אותו וחי, וכי נחש ממית או מחיה אלא בזמן שישראל מסתכלין כלפי למעלה, ומשעבדין את לבם לאביהן שבשמים, היו מתרפאין, ואם לאו היו נימוקין. [פסקי הרי''ד].
-----
ואמרינן בפרק יום טוב של ראש השנה (דף ל''ב) אין מעכבין את התינוקות מלתקוע דקיימא לן ביבמות בפרק חרש (דף קי''ד) קטן אוכל נבילות אין ב''ד מצווין להפרישו. אם תקע תינוק לעצמו וכן הנשים אם תוקעות לעצמן אין מעכבין דדמי להא דאמרינן בפרק בתרא דעירובין ובחגיגה בפ' אין דורשין נשים סומכות רשות. [הרוקח סימן ר''ב].
-----
חרש שוטה וקטן אין מוציאין את הרבים ידי חובתם. כל הברכות שאינן חובה על האדם ואינן באות אלא בשביל הנאה, כגון ברכת הלחם והיין והפירות וריחני, שאם ירצה לא יהנה ולא יברך, אם לא יצא מוציא ואם יצא אינו מוציא. אבל ברכת הלחם של אכילת מצה וקידוש היום וכגון הלל ומגילה ושאר ברכות מצוות ושמונה עשרה ושלא עשאני גוי וברוך שאמר וברכת המצות וכגון להניח תפלין ולהתעטף בציצית אע''פ שזה מקיים המצוה חבירו מוציאו, ואפילו אינו עוסק עתה באותה מצוה. חוץ מק''ש וברכת המזון ותפלה. ואם אינו יודע גם בשלש אלה חבירו מוציאו. ובר''ה וביוה''כ ש''ץ מוציא אפילו את הבקי, והוא שיהא שם מראש התפלה ועד סופה. ובשאר ימות השנה שאין ש''ץ מוציא את הבקי, אם התפלל וטעה בשאלה או דילג יעלה ויבוא שאינם אלא בקשה יוצא בתפלת ש''ץ אם ישמע ממנו התפלה בכוונה מראשה ועד סופה. [פסקי או''ז].
-----
חרש שוטה וקטן אין מוציאין את הרבים ידי חובתן, זה הכלל כל שאינו מחוייב בדבר אינו מוציא את הרבים ידי חובתן. [גמ'] ת''ר הכל חייבין בתקיעת שופר כהנים לוים ויש' גרים ועבדים משוחררין, טומטום ואנדרוגינס ומי שחציו עבד וחציו בן חורין. טומטום אינו מוציא לא את מינו ולא את שאינו מינו. אנדרוגינס מוציא את מינו ולא את שאינו מינו. (טומטום אינו מוציא לא את מינו ולא את שאינו מינו). מי שחציו עבד וחציו בן חורין אינו מוציא לא את מינו ולא את שאינו מינו. אמ' רב נחמן בר יצח' אף לעצמו אינו מוציא, דלא אתי צד עבדות ומפיק צד חירות. [פסקי הרי''ד].
-----
חרש שוטה וקטן אין מוציאין את הרבים ידי חובתן, שכל שאינו מחוייב בדבר, אינו מוציא את הרבים ידי חובתן. מי שהיה עתים חלים ועתים שוטה, כשהוא חלים הרי הוא כפקח לכל דבר, וראוי לתקוע תקיעה של מצוה בין להוציא עצמו בין להוציא אחרים, וכשהוא שוטה הרי הוא כשוטה לכל דבריו, ואינו מוציא לא לעצמו ולא לאחרים. [פסקי ריא''ז].
-----
פיס', חרש שוטה וקטן אין מוציאין אחרים ידי חובתן. דלאו בני חיובא נינהו. כהנים לויים וישראלים פשי', אי הני לא מיחייבי מאן בו מיחייבי. כהנים איצטריכא ליה, מהו דתימא הואיל דליתנהו בהשמטת קרקעות, דתנן כהנים ולויים גואלים שאין דינן כישראל, שאילו ישראל הקדיש שדה אחוזה ולא גאלה לכהנים חוזרת ביובל, מה שאין כן בלוים. ועוד אם מכר ישראל בית בעיר חומה, ולא גאלה עד מלאת לו שנה, שוב אינו יכול לגאלה, מה שאין כן בלוים. דכת' בה [ויקרא כ''ה] גאולת עולם תהיה ללויים, במצוה דראש השנה [נמי] ליתנהו, קמ''ל. אנדרוגינוס מוציא את מינו, דליכא לספוקי בהו אם האחד זכר כולן זכרי' המחוייב והמוציא שוין, אבל טומטום אינו מוציא לא את מינו ולא את שאינו מינו, שמא התוקע היא נקיבה והמחוייב זכר. [ריבב''ן].
-----
תנן התם חרש שוטה וקטן אין מוציאין את הרבים ידי חובתן זה הכלל כל שאינו מחויב בדבר אין מוציאין את הרבים ידי חובתן. תנו רבנן הכל חייבין בתקיעת שופר כהנים לוים וישראלים גרים עבדים משוחררים טומטום ואנדרוגינוס ומי שחציו עבד וחציו בן חורין. אנדרוגינוס מוציא את מינו אבל לא את שאינו מינו טומטום אינו מוציא את מינו ואת שאינו מינו. ומי שחציו עבד וחציו בן חורין אמר רב נחמן אף לעצמו אינו מוציא. אמר רבא המודר הנאה מחבירו מותר לתקוע לו תקיעה של מצוה. ושנו חכמים אין מעכבין את התינוקות מלתקוע ביום טוב ומתעסקין בהן עד שילמדו. א''ר אלעזר ואפי' בשבת והני מילי בקטן שלא הגיע לחינוך מצות אבל קטן שהגיע לחינוך מצות ביום טוב אין בשבת לא ואית דאמרי איפכא זה לשון רבינו יצחק פאסי זצ''ל וכן כתב רבינו אבן גיאות זצ''ל. ירושלמי מתעסקין בהן עד שילמדו אמר ר' אלעזר מתעסקין בגדול ביום טוב של ראש השנה שחל להיות בשבת ותני כן מלמדין לתקוע בשבת ואין מעכבין את התינוקות מלתקוע ביו''ט ובתלמודן גרסינן אין מעכבין את התינוקות מלתקוע הא נשים מעכבין סתמא כר' יהודה והא דתניא אין מעכבין לא את הנשים ולא את התינוקות ר' יוסי ור' שמעון הוא דתניא דבר אל בני ישראל וסמך בני ישראל סומכין ואין בנות ישראל סומכות ור' יוסי ור' שמעון אומרים נשים סומכות רשות. כתב רבינו אבן גיאת זצ''ל הלכה כר' יוסי ותקיעת שופר רשות וברשותן לברך על המצות וכן כתב בעל המאור שבכל מצות עשה שהזמן גרמא הנשים פטורות אע''פ שמברכות עליהן [וכו'] אין אנו מוחים בידן כמיכל בת שאול שהיתה מנחת תפילין וכאשתו של יונה שהיתה עולה לרגל ולא מיחו חכמים בידן ומסתברא דהן תוקעות לעצמן אבל אחרינא לא לפי שאין אומרים לאדם חטא בשביל נחת רוח דנשים כן כתב בעל הדברות ובעל היראים זצ''ל ורבינו ישעיה זצ''ל כ' דווקא בלא ברכה שרי להו לנשים לתקוע לעצמן אבל אם ברכו גילו דעתן שלשם חובה הן עושות ואיכא תרתי לאיסורא חדא דעוברות על בל תוסיף ועוד דאיכא ברכה לבטלה. שנו חכמים העובר לפני התיבה בראש השנה השני מתקיע מיכן דקדק רבינו האי גאון זצ''ל מדקאמר מתקיע ולא אמר תוקע שמע מינה שצריך להיות התוקע אחר ולא השליח צבור היורד לפני התיבה. ומסתברא דווקא בשיש אחר היודע לתקוע אבל אין אחר יודע לתקוע הרשות בידו וליכא למיחש שמא יטעה בתפלתו ודוגמת זה אמרינן בכהן שליח צבור הנושא את כפיו אם הבטחתו שהוא נושא את כפיו וחוזר לתפילתו רשאי. [שבלי הלקט סימן רצ''ה].
-----
חרש שוטה וקטן אין מוציאין את הרבים ידי חובתן. זה הכלל כל שאינו מחויב בדבר אינו מוציא את הרבים ידי חובתן. ומי שהוא עתים חלים עתים שוטה, כשהוא חלים הרי הוא כחלים לכל דבריו, וכשהוא שוטה הרי הוא כשוטה לכל דבריו, כדכתבינן לעיל. וכן כתוב בהלכות ה''ר יצחק אבן גיאת. [המאורות].
-----
חרש שוטה וקטן אין מוציאין הרבים ידי חובתן ואם עושה מצוה בעת שטותו או בעת שהוא חרש ואחר כך הבריא לא יצא ידי חובת המצוה שעשהו באותו זמן וזה הכלל כל המחוייב בדבר מוציא הרבים ידי חובתן וכל שאינו מחוייב בדבר אינו מוציא הרבים ידי חובתן ואנדרוגינוס מוציא את מינו ואינו מוציא את שאינו מינו וטומטום אינו מוציא לא את מינו ולא את שאינו מינו וכן מי שחציו עבד וחציו בן חורין כך פשוט בר''ה. [רבינו ירוחם ני''ג ח''א].
-----
כתב רבי' מאיר מרוטנבורק ז''ל כל הברכות כולן צריך שיכוין את לבו שיענה אמן כי בעניית אמן מוציא נמי המברך, כדאמרי' בירושלמי דפ' שלשה שאכלו ר' אבא בר זמנא הוה משתמש קומיה מר זעירא, מזג ליה כסא אמר הב ברך אמ' ליה את דעתך דאישתי אחרן דתניא השמש מברך על [כל] כוס וכוס ואינו מברך על כל פרוסה ופרוסה אלא כמה יהיב דעתיה מפקן יתיך ידי חובתך בברכת מן רפתן מפקי יתיך באמן. ובירושלמי פרק ראוהו בית דין [ר''ה ספ''ג] אמ' שוטה חרש וקטן (היו) [אין] מוציאין את הרבים ידי חובתן אבל אמרו אשה מברכת לבעלה ועבד מברך לרבו וקטן לאמו, הא ניחא אשה לבעלה ועבד לרבו דבני ידיעה נינהו, אבל קטן לאמו לאו בר ידיעה הוא, ואמר ר' חייא בר אבא כלום אמרי' בקטן אלא כדי לחנכו במצוות, [פי'] אבל אינו מוציא(ין) וכו'. תיפטר בעונה אחריהן אמן כהדא דתנינן תמן מי שהיה עבד או אשה מקרין אותו עונה אחריהן אמן אבל חכמים אומרים תבא מארה לבן עשרים שצריך לבן עשר, ויש שהיו רוצין להביא ראיה מכאן דדוקא [לאחר] ברכת הקטן צריך עניית אמן אבל לאחר גדול לא. ומיהו נראה דרבותא קאמר לא מבעיא גדול דיוצאין אחר ברכותיו בעניית אמן אלא אפי' [אחר] ברכת קטן יוצאין בעניית אמן, ע''כ. [ספר הפרדס — שער עשירי].
-----
ומאן דלא בן חיובא הוא כגון חרש שוטה וקטן כי מקדש לא מפיק אחרים ידי חובתן כדתנן זה הכלל כל שאינו מחוייב בדבר אינו מוציא את הרבים מידי חובתן. ברם צריך אילו מאן דקדיש ונפיק ידי חובתיה מהו לאפוקי לאחרים ידי חובתיהון מי אמרינן כיון דהא איפטר ליה הוה ליה כקטן ואסיר ולא מפיק או דילמא דחיובא הוא מי איכא דבעי קדושי ומיזל לעלם וכל חד וחד מישראל מיחייב בערבותא דחבריה וכמאן דלא איפטר דמי ומפיק אחרים ואם תמצא לומר קידושא כיון דחובה הוא מקדש ומפיק ברכתא דהמוציא וברכתא דבורא פרי הגפן מאי כיון דלא סגיא דא דלא בריך והדר אכיל ואי בעי לא אכיל לאו חובה הוא אם תמצא לומר דשאר יומין לאו חובה הוא ברכת הלחם של מצה וברכת היין של קידוש היום מה הוא כיון דלא סגיא דלא אכיל כחובה דמי ומפיק או דילמא כיון דלא ציונו הוא דקא מברך אלא הודאה אהנאתו לא מפיק ת''ש דתניא אהבה בריה דרבי זוטראי אומר כל הברכות כולן אע''פ שיצא מוציא חוץ מברכת הלחם וברכת היין שאם יצא אינו מוציא ואם לא יצא מוציא בעי רבא ברכת הלחם של מצה וברכת היין של קידוש היום מהו מי אמרינן כיון דנפיק ליה לא מפיק או דילמא חובה הוא ולא סגיא דלא מפיק ת''ש דאמר רב אשי כי הוינן בי רב פפי הוה מקדש כי הוה אתי אריסיה מדברא הוה מקדש ליה. [שאילתות פרשת יתרו שאילתא נ''ד].
-----
(מגילה כ''ד.) קטן קורא בתורה ומתרגם, ומפטיר בנביא ומתרגם, אבל אין פורס על שמע עד שיהא בן שלש עשרה שנה ויום אחד ויביא שתי שערות, ואין מוציא רבים מידי חובתן לא לפרס על שמע ולא לברך ברכת המזון ולא לקרות מגילה ולתקוע שופר ולקדש לבני ביתו בלילי שבת ובלילי ימים טובים ולומר הגדה בלילי פסחים ולהדליק נר של חנוכה עד שיהא בן שלש עשרה שנה ויום אחד ויביא שתי שערות, וכן החרש והשוטה, (ר''ה כ''ט.) זה הכלל כל שאינו מחוייב בדבר אין מוציא אחרים ידי חובתן. (ברכות מ''ז:) ולהשלים לתפלה ולברכת המזון, אם קטן פורח הוא משלימים עליו ומזמנין עליו, ואיזהו קטן פורח, מבן שתים עשרה ועד בן י''ג ואף על פי שלא הביא שתי שערות, והוא שיודע למי מברכין, אבל (חולין כ''ד:) אינו עובר לפני התיבה ואין נושא את כפיו עד שיתמלא זקנו. [בה''ג הלכ' צרכי ציבור].
-----
מכאן ואילך יסוד העמרמי. א''ר יוחנן [ל''ד ע''ב] שמע תשע תקיעות בתשע שעות ביום יצא. מתשעה בני אדם יצא. ואפילו בזה אחר זה. ואפילו בסירוגין. ואפילו כל היום כולו. והני מילי דשמע להו ממאן דבר חיובא הוא. אבל שמע להו מאשה חרש שוטה וקטן דלא בני חיובא נינהו לא נפיק. דתנן [כ''ט ע''א] זה הכלל כל שאינו מחוייב בדבר אינו מוציא את הרבים (ידי הרבים) ידי חובתן. והיכא דשמע מן מאן דנפיק ביה חובתיה יצא. דתני אהבה בריה דרב זירא. כל הברכות כולן אע''פ שיצא מוציא חוץ מברכת הפירות וברכת המזון שאם לא יצא מוציא ואם יצא אינו מוציא. בגליון הכתב יד נכתב, בסוף פרק ראוהו ב''ד חוץ מברכת היין וברכת הלחם. [מחזור ויטרי סימן שי''ז].
-----
תנא קטן קורא בתורה ומתרג' ומפטיר בנביא ומתרגם. אבל אין פורס על שמע עד שיהא בן י''ג שנה ויום אחד, ויביא שתי שערות. ואין מוציא הרבים ידי חובתם לא ליפרוס על שמע, ולא לברך ברכת המזון, ולא לקרוא המגילה, ולתקוע שופר בעשרה, ולקדש לבני ביתו בלילי שבתות ובלילי ימים טובים, ולומר הגדה בלילי פסח, ולהדליק נר של חנוכה, עד שיהא בן י''ג שנה ויום אחד. וכן חרש שוטה וקטן. זה הכלל כל שאינו מחוייב בדבר אינו מוציא את הרבים ידי חובתן. [מחזור ויטרי סימן קל''ג].
-----
חש''ו אין מוציאין את הרבים ידי חובתן זה הכלל כל שאינו מחוייב בדבר אינו מוציא הרבים י''ח. ת''ר הכל חייבין בתקיעת שופר כהנים לוים וישראלים גרים ועבדים משוחררין טומטום ואנדרוגינוס ומי שחציו עבד וחציו בן חורין [טומטום] אינו מוציא לא מינו ולא שאינו מינו [וכו']. ותניא מי שחציו עבד וחציו בן חורין אף לעצמו אינו מוציא. תני אהבה בריה דר' חייא כל הברכות כולן אעפ''י שיצא מוציא חוץ מברכת הלחם ומברכת היין שאם לא יצא מוציא ואם יצא אינו מוציא, וכן בכל ברכת הנאה. ירושלמי (ברכות פ''ג ה''ג) כל מצות שאדם פטור אדם מוציא את הרבים ידי חובתן חוץ מברכת המזון והתניא כל שאינו מחוייב בדבר אינו מוציא את הרבים י''ח הא מחויב אעפ''י שיצא מוציא א''ר אילא שניא ברהמ''ז דכתיב ואכלת ושבעת מי שאכל הוא מברך ובתקיעה נמי אם יצא מוציא. והא דתניא (ל''ד:) יחיד שלא תקע חבירו תוקע לו ויחיד שלא בירך אין חבירו מברך לו ברירנא לה לקמן. [עשרת הדברות לבעל העיטור הלכ' שופר ח''ב].
-----
נשים ועבדים פטורין מקרית שמע ומן התפילין, ומכל מצוות עשה שהזמן גרמה נשים פטורות. וחייבין במזוזה ובתפלה ובברכת המזון, לפי שמזוזה וברכת המזון אין להם זמן קבוע, והתפלה כמו כן בכל עת ראוי להתפלל ולבקש רחמים, וכן הנשים חייבות בקידוש היום דבר תורה כאנשים. הקטנים פטורין מן הכל, אם היה קטן שהגיע לחינוך [חייב מדברי סופרים, כמבואר בק''ה. קטן שהגיע לחינוך] מוציא את אביו ידי חובתו מברכת [המזון], והוא שלא אכל האב כדי שובעו אלא כזית או כביצה, שחייובו מדברי סופרים. וכן העבד מוציא את רבו והאשה מוציאה את בעלה, אבל אמרו חכמים תהא לו מארה למי שאשתו ובניו מברכין לו, על שלא [ל]מד ומינה שלוחים כאילו. ונראה בעיניי שכל מצוה שחייובה מדברי סופרים קטן שהגיע לחינוך מוציא את הרבים ידי חובתן, וכן בהלל וכן במגלה וכן בנר חנוכה, כמבואר בקונטרס הראייות. האשה בברכת המזון ספק הוא בתלמוד אם היא חייבת מן התורה ומוציאה את הרבים ידי חובתן שאכלו שיעור תורה, או אם חייובה מדברי סופרים ואינה מוציאה אלא אותן שחייבין מדברי סופרים. [פסקי ריא''ז ברכות].
-----
וקטן ועבד אין רשאין לעבור לפני התיבה, דתנן כל שאינו מחוייב בדבר אינו מוציא את הרבים ידי חובתן. ותניא במסכת סופרים פרק י''ג. קטן קורא בתורה ומתרגם אבל אינו פורס את שמע, לומר יוצר אור, פירוש בעשרה, ואינו עובר לפני התיבה, ואינו נושא את כפיו. פוחח, הנראין צדעיו, או בגדיו פרומים, או מי שראשו מגולה, אינו פורס את שמע. ויש אומרין בצדעיו ובגדיו פרומים פורס את שמע, אבל בראשו מגולה אינו רשאי להוציא אזכרה מפיו. ובין כך ובין כך מתרגם אבל אינו קורא בתורה כול'. ירושלמי בפרק לולב הגזול [סוכה סופ''ג]. קטן היודע לנענע חייב בלולב, יודע להתעטף חייב בציצית, יודע לדבר אביו מלמדו לשון תורה, יודע לשמור את ידיו אוכלין על ידיו תרומה, את גופו, אוכלין על ידיו טהרות. אבל אינו עובר לפני התיבה, ואינו נושא את כפיו, ואינו עומד על הדוכן, עד שיתמלא זקנו. ר' אומר וכולם מבן עשרים שנה ומעלה, שנ' (עזרא ג', ח') ויעמידו את הלוים מבן עשרים שנה ומעלה לנצח על מלאכת בית יי'. ובתשובות הגאונים ז''ל מצאתי שאלו לפני רב נטרונאי גאון זצ''ל. עדה שאין להם מי שרגיל לעבור לפני התיבה אלא אחד, ופעמים טרוד במלאכתו, ויש שם נערים בני י''ז וי''ח שנה ולא נתמלא זקנם, מהו שיעשו מהן שליח ציבור ויוציא רבים ידי חובתן. והשיב. כך ראינו, שזה שאמרו חכמים אינו עובר לפני התיבה ואינו נושא את כפיו עד שיתמלא זקנו, מצוה מן המובחר. וכמה דאיפשר למיהוי גברא מליא טפי עדיף מן ינוקא, אבל ודאי במקום שמתבטלין מן ברכו וקדיש וקדושה, לא מיבעייא לן בני י''ז וי''ח דמותרין, אלא אפילו בני י''ג שנה ויום אחד, בדלא איפשר שפיר דמי, דהא מיחייבי כדתנן בן שלש עשרה למצוות. וכל המחוייב בדבר מוציא רבים ידי חובתן. וסומא, ומי שאין מעשיו מתוקנין, אם ראויין לעבור לפני התיבה אם לאו, דבר זה נשאל לישיבה והשיבו. שליח ציבור שמרננים אחריו בדברים רעים, וכי דבר זה צריך שאלה. בוודאי הדין נותן להכניס אחר תחתיו. מי שמרצה בין ישראל לאביהן שבשמים הלוא צריך להיות צדיק וישר ונקי בכל גופו מכל דופי. ואם אינו כן, כבר אמרו חכמים. היתה לי נחלתי כאריה ביער, נתנה עלי בקולה על כן שנאתיה (ירמיה י''ב, ח') זה שליח ציבור היורד לפני התיבה שאינו הגון. וסתמא אפילו בחול, אפילו בלא תענית, אסור, כל שכן בראש השנה וביום הכיפורים ותענית, ויום שצריך להרבות בתחנונים וברחמים, שצריך השליח להיות כמו ששנינו. ר' יהודה אומר מיטפל ואין לו כו' עד שלא יצא עליו שם רע בילדותו, השתא כל כך אנו צריכין אפילו מילדותו, מרננים עליו עכשיו לא כל שכן שמסלקין אותו. וסומא אם מעשיו מתוקנין ראוי לעבור לפני התיבה ואין מסלקין אותו. בפסיקתא רבתי דעשר תעשר. כבד את יי' מהונך, (משלי ג', ט') קרי ביה מחוניך, שאם היה קולך ערב והיית יושב בבית הכנסת, עמוד וכבד את יי' בקולך. חייא בן אחותו של ר' אלעזר הקפר היה קולו נאה והיה אומ' לו עמוד וכבד את יי' ממה שחננך. נבות היה קולו נאה והיה עולה לירושלם, והיו כל ישראל מתכנסין לשמוע קולו. פעם אחת לא עלה, והעידו עליו אותם העדים בני בליעל, ואבד מן העולם. מי גרם לו. על שלא עלה לירושלם לכבד את הקב''ה במה שחננו. למה. שכבר אמרה תורה (שמות ל''ד, כ''ד) ולא יחמוד איש את ארצך בעלותך ליראות את פני יי' אלהיך. ואילו עלה לא איבד נפשו בעבור חמדת כרמו. [שבלי הלקט סימן י'].
-----
קטן ועבד אין רשאין לעבור לפני התיבה לפי שהן אינן חייבין בתפלה. ותנן כל שאינו מחוייב בדבר אינו מוציא את הרבים ידי חובתן. ותניא במסכת סופרים (פרק י''ג) קטן קורא בתורה ומתרגם אבל אינו פורס את שמע לומר יוצר אור בעשרה ואינו עובר לפני התיבה. ואינו נושא את כפיו. פוחח הנראין כרעיו או בגדיו פרומים. או מי שראשו מגולה אין פורס את שמע. ויש אומרים בכרעיו ובגדיו פרומים פורס את שמע. אבל בראשו מגולה אינו רשאי להוציא אזכרה מפיו. ובין כך ובין כך מתרגם אבל אינו קורא וכו'. ירושלמי בפרק לולב הגזול, [הי''ב] קטן היודע לנענע חייב בלולב. יודע להתעטף חייב בציצית. יודע לדבר אביו מלמדו תורה. יודע לשמור את ידיו אוכלין על ידיו טהרות. אבל אינו עובר לפני התיבה ואינו נושא את כפיו ואינו עומד על הדוכן עד שיתמלא זקנו. רבי אומר וכולהון מבן עשרים שנה ולמעלה. שנאמר (עזרא ג') ויעמידו את הלוים מבן עשרים שנה ומעלה לנצח על מלאכת בית ה'. ובית הכנסת שאין להם מי שרגיל לעבור לפני התיבה אלא אחד ופעמים הוא טרוד במלאכתו ולא יוכל לבוא לבית הכנסת. ויש שם נערים בני י''ג וי''ד וט''ו וט''ז וי''ז וי''ח שנה שלא נתמלא זקנם מותר לעשות מהן שליח צבור ויוציא רבים ידי חובתן שלא יפסידו קדיש וברכו וקדושה, שהרי הן חייבין בכל המצות כדתנן בן שלש עשרה למצות. וכל שמחוייב בדבר מוציא את הרבים ידי חובתן. כך מצאתי בשם רב נטרונאי גאון. אמנם כמה שהיה יכול לירד לפני התיבה אדם שנתמלא זקנו היה מצוה מן המובחר. [תניא רבתי סימן ג'].
-----
ונאמר, שהתוקע להוציא את הרבים צריך שיהא מחויב בתקיעת שופר, שכן כלל מסור בידנו ממשנתו של רבינו הקדוש, כל המחויב בדבר מוציא את הרבים וכל שאינו מחויב בדבר אינו מוציא את הרבים ידי חובתן, אמרו ז''ל חרש שוטה וקטן אינו מוציא את הרבים ידי חובתן, והכונה בענין החרש, במי שאינו שומע ואינו מדבר, הא שומע ואינו מדבר או מדבר ואינו שומע הרי הוא כפקח לכל דבריו, ואמרו שם זה הכלל כל המחויב בדבר מוציא את הרבים ידי חובתם וכל שאינו מחויב בדבר אינו מוציא וכו', אלא שיש מן המחויבים שאין מוציאין את הכל אלא כיוצא בהם, ויש שאין מוציאין אפילו מינם אלא עצמם, ויש שאף לעצמם אין מוציאים, יתבאר כל זה ממה שאמרו בבריתא, הכל חייבין בתקיעת שופר כהנים לוים וישראלים גרים ועבדים משוחררים טמטום ואנדרוגינוס ומי שחציו עבד וחציו בן חורין, נמצא עכשיו שהכהנים והלוים והישראלים והגרים והעבדים המשוחררים מוציאין את הרבים ידי חובתם, אנדרוגינוס, מי שחציו זכר וחציו נקבה, מוציא את מינו לבד, טמטום, והוא הסתום שאין נכר בו אם זכר ואם נקבה, אינו מוציא אפילו מינו, שהרי הטמטום אפשר שהוא זכר ואפשר שהוא נקבה ושמא יארע להיות המוציא נקבה והטמטום השומע ממנו זכר, ויהיה מי שאינו מחויב מוציא את המחויב, אלא שעצמו מוציא, שאם זכר הוא הרי הוציא את עצמו, ואם נקבה היא הרי אינה צריכה, ומי שחציו עבד וחציו בן חורין אינו מוציא אף את עצמו, וכבר יעדו הטעם בגמרא, שלא יבא צד עבדות ויוציא צד חירות, ואע''פ שהיה נראה לומר כן באנדרוגינוס, שלא יבא צד נקבות ויוציא צד זכרות, כבר תרצו רבים שאינו דומה אנדרוגינוס שזכרותו ונקבותו נכרים, לחציו עבד וחציו בן חורין שאין צד עבדותו וצד חרותו נכרין בו, ואלה הם הראוים מכח הלכה להוציא כל השומעים מהם והראויים להוציא את מינם לבד ושאינם ראויים להוציא אלא עצמם ושאינם ראויים להוציא אף את עצמם אע''פ שהם מחויבים בדבר, אבל חרש שוטה וקטן ואשה אין צריך להאריך בענינם, שהרי מעקר הכלל השנוי במשנתנו אין מוציאין את הרבים, שהרי אינם מחויבים, ולא עוד אלא שאם באו נשים לתקוע לעצמן יש מי שמוחה בידם שלא לברך, וכן הדין בכל מצות עשה שהנשים פטורות אבל החמירו בנות ישראל על עצמן בכלן או במקצתן לעשותן, כתקיעת שופר או נטילת לולב וישיבת סוכה ודומיהן, שמוחין בידם שלא לברך, מטעם לא תשא, ר''ל ברכה לבטלה, (אלא) שכל מי שאינו מחויב שבירך עובר בבל תשא, שהרי היא ברכה שאינה צריכה, אלא שרבו החולקים להתיר, ראייתם ממה שאמר רב יוסף [קידושין ל''א ע''ב] מריש הוה אמינא מאן דאמר לי הלכה כר' יהודא דאמר סומא פטור בק''ש הוה עבידנא יומא טבא לרבנן אמינא לא מפקידנא ועבידנא השתא דשמעתא להא דר' חנינא דאמר גדול המצווה ועושה יותר ממי שאינו מצווה ועושה אמינא מאן דאמר אין הלכה כר' יהודה עבידנא יומא טבא לרבנן, הנה שאף בזמן שתהא דעתו נוטה לדעת הפוטר היה מחמיר על עצמו לקרות ולברך, וכבר יצאה הוראה מזה לפני חכמי צרפת ז''ל, וכן ראיה ממה שאמרו בגמרא ערובין [צ''ו ע''א] במיכל בת כושי שהיתה מנחת תפילין ובאשתו של יונה שהיתה עולה לרגל ולא מחו בידן חכמים, ופסקו מזה על כל מצות עשה שהזמן גרמה, אע''פ שאינה חובה בנשים, רשות של מצוה היא, ואין מוחין בידן אע''פ שמברכות, וזה דעת הרב בעל המאור גם כן בשם חכמי לוניל וכבר הארכנו בענין זה במקומו בפרושנו. [חבור התשובה להמאירי — משיב נפש מאמר ב' פ''ג].
-----
אע''פ שאמרו כל שאינו מחויב בדבר אינו מוציא אחרים ידי חובתן לא אמרו אלא כגון נשים ועבדים אבל מי שיצא כבר מברכות שיש בהן מצו' אע''פ שיצא אפי' הן ברכות הנהנין מברך אותם לחבירו אע''פ שיצא מוציא מפני שכל ישראל ערבים זה לזה לא היו של מצוה אינו מוציא לאחרים אא''כ נהנה עמהן דכתיב ואכלת ושבעת וברכת מי שאכל הוא יברך וה''ה לכל ברכת הנהנין. [אהל מועד שער הברכות דרך א'].
-----
חרש''ו אין מוציאין את הרבים י''ח דכל שאינו מחויב בדבר אינו מוציא את הרבים י''ח עבד שאינו משוחרר אינו חייב בתקיעת שופר מי שחציו עבד וחציו ב''ח אינו מוציא אפי' מינו. אנדרוגינוס מוציא את מינו טומטום אינו מוציא אפי' מינו מי שיצא כבר מוציא לאחרים בכל הברכות של מצוה אבל לא בברכת הנהנין אא''כ נהנה עמהן. [אהל מועד שער ר''ה ויוה''כ דרך א'].
-----
הכל חייבין בשמיעת שופר חוץ מן הנשים והעבדים והקטנים. ולפיכך אם תקעו הואיל ואינם חייבים אינם מוציאין לאחרים ידי חובתן. [צרור החיים הדרך הרביעי סימן ו'].
-----
נשים בקידוש היום חייבות דבר תורה, כדאמר רבא [ברכות כ' ע''ב] זכור ושמור בדבור אחד נאמרו, כל מי שישנו בשמירה ישנו בזכירה, והני נשי הואיל ואיתנהו בשמירה, דהשוה הכתוב אשה לאיש לכל עונשין שבתורה, איתנהו נמי בזכירה. והילכך אשה מוציאה היא לבעלה, אבל שמגונה הוא. אבל חרש שוטה וקטן לא מפקי אחרים ידי חובתן, כדתנן [ר''ה כ''ט ע''א] זה הכלל כל שאינו מחוייב בדבר אינו מוציא את הרבים ידי חובתן. וכן כתבו הגאונים ז''ל. [ספר השולחן הלכ' סעודה שער שביעי].
-----
כל מי שאינו מחוייב בדבר אינו מוציא המחוייב ידי חובתו. לפיכך אשה או קטן [אין] מוציאין השומע מהן. וכן החרש אינו מוציא, לפי שהוא פטור, שהדבר תלוי בשמיעת קול, וזה אינו שומע. ואפילו מדבר ואינו שומע, שהוא כפיקח לכל דבריו, אינו מוציא, כיון דאינו שומע, דלאו בר חיובא הוא. אנדרוגינוס מוציא את מינו, דבריה בפני עצמה (הוא) [היא], והכי איתא בפרק קמא דחגיגה [ד' ע''א]. ואינו מוציא שאינו מינו. טומטום אינו מוציא לא את מינו ולא את שאינו מינו, מפני שהטומטום כשנקרע אפשר שימצא זכר ואפשר שימצא נקבה. וכן מי שחציו עבד וחציו בן חורין, אפילו לעצמו אינו מוציא, אלא כיצד יעשה שיצא ידי חובתו, שומע מבן חורין שיתקע לו, שאפילו לעצמו אינו מוציא, דלא אתי צד עבדות שבו ומוציא צד חירות שבו. [כל בו הלכ' ראש השנה סימן ס''ד].
-----
חרש שוטה וקטן אין מוציאים אחרים ידי חובתן. זה הכלל כל שאינו מחויב בדבר אינו מוציא אחרים. ת''ר הכל חייבים בתקיעת שופר כהנים לוים וישראלים גרים משוחררים טומטום ואנדרוגינוס, ומי שחציו עבד וחציו בן חורין. אנדרוגינוס מוציא מינו, טומטום אינו מוציא לא מינו, ולא את שאינו מינו. חציו עבד וחציו בן חורין אף לעצמו אינו מוציא. [האגודה].
-----
ונשים פטורות מתקיעת שופר, דהויא לה מצות עשה שהזמן גרמא וכל מצות עשה שהזמן גרמא נשים פטורות. [בה''ג הלכ' ראש השנה].
-----
תנו רבנן הכל חייבין בתקיעת שופר כהנים לוים וישראלים גרים ועבדים משוחררין, הרי אילו יוצאין ומוציאין. טומטום ואנדרוגינוס, אנדרוגינוס מוציא את מינו ואינו מוציא את שאינו מינו, טומטום אינו מוציא לא מינו ולא שאינו מינו, מי שחציו עבד וחציו בן חורין אף לעצמו אינו מוציא. [בה''ג הלכ' ראש השנה].
-----
תנו רבנן הכל חיבין בתקיעת שופר כהנים לויים וישראל גרים ועבדים משוחררין, הרי אילו מוציאין, טומטום ואונדרוגנוס, אונדרוגנוס מוציא את מינו ואינו מוציא את שאינו מינו, טומטום אינו מוציא לא למינו ולא לשאינו מינו, מי שחציו עבד וחציו בן חורין אף לעצמו אינו מוציא. [הלכות פסוקות לרבינו יהודאי גאון הלכ' ראש השנה].
-----
ת''ר הכל חייבין בתקיעת שופר כהנים לוים וישראלים גרים ועבדים משוחררים טומטום ואנדרוגנוס מי שחציו עבד וחציו בן חורין. אנדרוגנוס מוציא את מינו ולא את שאי''מ דכיון דודאי מינו הוא מפיק אבל שאינו מינו לא מפיק טומטום אינו מוציא לא את מינו ולא את שאינו מינו דכיון דספק זכר וספק נקבה ומינו נמי ספק ניהו מדספק לא נפיק אבל לעצמו נפיק ממ''נ אי זכר הוא שפיר קא מפיק אי נקבה היא לא בת חיובא היא. מי שחציו עבד וחציו בן חורין אף לעצמו אינו מוציא דלא אתי צד עבדות ומפיק צד חירות. ונשים אינם חייבות בתקיעת שופר דמצות עשה שהזמן גרמא היא. חרש שוטה וקטן אינן מוציאין את הרבים ידי חובתן זה הכלל כל שאינו מחוייב בדבר אינו מוציא את הרבים ידי חובתן. עתים חלים ועתים שוטה כשהוא חלים הרי הוא כחלים, כשהוא שוטה הרי הוא כשוטה לכל דבריו. כל המצות כלם כשמחוייב אדם בהם כגון תקיעת שופר וקריאת הלל ומגילה אע''פ שיצא ידי חובתו חוזר ומוציא ידי חובת אחרים והוא שאינן בקיאין להוציא ידי עצמן דכיון דכל ישראל ערבין זה לזה אע''ג דנפיק ידי חובתיה דנפשיה חיובא דחבריה עליה רמיא הלכך הדר ומפיק ליה הא שיימנוה בהלכות ברכות. [רי''ץ גיאת הלכ' ר''ה].
-----
תנו רבנן הכל חייבין בתקיעת שופר כהנים לויים וישראלים גרים ועבדים משוחררים הרי אילו מוציאים, וטומטום ואנדרוגינוס ומי שחציו עבד וחציו בן חורין אף עצמו אינו מוציא. אנדרוגינוס מוציא את מינו ואינו מוציא את שאינו מינו, טומטום אינו מוציא לא את מינו ואת  שאינו מינו, ונשים פטורות מתקיעת שופר, דהוה ליה מצות עשה שהזמן גרמא [וכל מצות עשה שהזמן גרמא] נשים פטורות. [ל''ג ע''א] אין מעכבין את (הנשים ואת) התינוקות מלתקוע בשופר ביום טוב ומתעסקין עד שילמדו, אמר ר' אלעזר ואפילו בשבת, [תנ''ה ומתעסקין בתינוקת עד שילמדו ואפילו בשבת] ואם הגיע לחינוך מצות אסור. [סידור רש''י סימן קמ''ז].
-----
תנו רבנן הכל חייבין בתקיעת שופר. כהנים ולוים וישר'. גרים ועבדים משוחררין. הרי אילו מוציאין. וטומטום ואדרוגינוס ומי שחציו עבד וחציו בן חורין. אנדרוגינוס מוציא את מינו. ואינו מוציא את שאינו מינו. טומטום אינו מוציא לא את מינו ולא את שאינו מינו. מי שחציו עבד וחציו בן חורין אף לעצמו אינו מוציא. ונשים פטורות מתקיעת שופר. דהוה ליה מצות עשה שהזמן גרמא נשים פטורות. [מחזור ויטרי סימן שט''ז].
-----
הכל חייבין בתקיעת שופר כהנים ולויים וישראלים וגרים ומשוחררין. וטומטום ואנדרוגונוס ומי שחציו עבד וחציו בן חורין, וטומטום אינו מוציא לא את מינו ולא את שאינו מינו, אנדרוגונוס מוציא את מינו אבל לא את שאינו מינו, ומי שחציו עבד וחציו בן חורין אף את עצמו אינו מוציא. ואשה ועבד וחש''ו אין חייבין בתקיעת שופר, ואם תוקעין בעצמן אין מוחין בהן כדפרשנו למעלה [בסי' פ''ז] גבי סוכה ולולב. ותניא [לקמן ל''ג.] אין מעכבין לא את הנשים ולא את התינוקות מלתקוע, ומוקי לה כר' יוסי דאמר נשים סומכות רשות. אבל בשבילן נראה דאסור לתקוע לאדם שהוא בר מצות, אא''כ תוקע בשביל בר חיובא ואגביה ישמעו גם הם. ותימא לי אמאי נהגו הראשונים לתקוע ליולדות ולחולה. ונ''ל דהכי נהגו שהתוקע יתכוין להוציא עצמו ובכך התירו שהרי מוציא את עצמו בתקיעתו, אבל אם יצא כבר תימה לי היכי מצי תקע. אם לא מפני שאני אומר יצא תקיעת שופר ורדיית הפת שהיא חכמה ואינה מלאכה, ומתוך שהותרה תקיעה לצורך הותרה שלא לצורך. ולדברי פר''ח שפירש במס' ביצה אין מוציאין לא את הקטן ולא הלולב ובית הילל מתירין, דבלולב דמצוה מיירי, אבל הוצאה שאין בה מצוה אין מוציאין, הילכך אין מוציאין את השופר לתקוע בו לנשים שאין בו מצוה, [אם] לא שמוציאו בשביל בר חיובא. והתוקע אף על פי שתקע לעצמו ויצא תוקע ומוציא אחרים דתני אהבה בריה דרבי זירא כל הברכות כולן אע''פ שיצא מוציא חוץ מברכת הלחם וברכת המזון (אע''פ שיצא) [שאם יצא] אינו מוציא. ובעי רבא ברכת הלחם של (מצוה) [מצה] וברכת היין של קידוש היום מהו כיון דחובה הוא מפיק או דילמא ברכה לאו חובה הוא, תא שמע דאמר רב אשי כי הוינא בי רב פפי הוה מקדש לן וכי אתא אריסיה מדברא הוה מקדש ליה. ותנו רבנן לא יפרוס אדם פרוסה לאורחין פירוש ברכת המוציא אלא אם כן אוכל עמהם, אבל פורס הוא לבניו ולבני ביתו כדי לחנכן במצות. ובהלל ומגילה אף על פי שיצא מוציא. [ראב''ן].
-----
תנו רבנן הכל חייבים בתקיעת שופר כהנים לוים וישראלים וגרים ועבדים משוחררים טומטום ואנדרוגינוס ומי שחציו עבד וחציו בן חורין [טומטום אינו מוציא לא את מינו ולא את שאינו מינו אנדרוגינוס מוציא את מינו אבל לא את שאינו מינו מי שחציו עבד וחציו בן חורין] אינו מוציא לא את מינו ולא את שאינו מינו, ואסיקנא שאף לעצמו אינו מוציא. ובריש מסכת ערכין [ב' ע''ב] גרסינן הכל לאתויי קטן שהגיע לחינוך. [ראבי''ה סימן תקל''ג].
-----
תנו רבנן הכל חייבין בתקיעת שופר כהנים לוים וישראלים גרים ועבדים משוחררים וטומטום ואנדרוגינוס ומי שחציו עבד וחציו בן חורין טומטום אינו מוציא לא את מינו ולא את שאינו מינו אנדרוגינוס מוציא את מינו ולא את שאינו מינו מי שחציו עבד וחציו בן חורין אינו מוציא לא את מינו ולא את שאינו מינו רב נחמן אמר אף לעצמו אינו מוציא כדאיתא בשילהי ראוהו ב''ד (דף כ''ט) חרש שוטה וקטן אין מוציא את הרבים ידי חובתן. [הרוקח סימן ר''ב].
-----
בפ' ראוהו ב''ד ד' כ''ט ת''ר הכל חייבין בתקיעת שופר כו' ועבדים משוחררים טומטם ואדרוגנס כו' ואמרינן ד' ל''ג אין מעכבין את הנשים ולא את התינוק[ו]ת מלתקוע ומה שהאנשים תוקעין לנשים מנין שהוא מותר דאשה אינה חייבת בתקיעת שופר ואם תוקעת לעצמה אין מוחין בידה כר''י דנשים סומכות רשות אבל לתקוע להם נראה דאסור ואם תוקע להם נראה דלא יברך לשמוע בקול שופר דברכה לבטלה היא וכן עשה מורי הריב''ק שצוה לא' לתקוע להם ולא לברך שום ברכ' ולי הקטן נראה לברך להם מאחר דקימ''ל נשים סומכות רשות וכן פסק ר''ת בס' הישר מדאמרינן בעירובין ד' צ''ו נשים סומכות רשות ומיכל בת שאול היתה מנחת תפילין וקימ''ל כר''י לכן מותר לתקוע להם ולברך. [מעשה רוקח סימן קכ''ח].
-----
הכל חייבין בתקיעת שופר כהנים לויים וישראלים גרים ועבדים משוחררים, טומטום ואנטרוגינס, מי שחציו עבד וחציו בן חורין. טומטום מוציא את עצמו, אבל אינו מוציא אחרים, ואפי' טומטום כיוצא בו, שמא זה הטומטו' התוקע אם יקרעו האוטם שלו יימצא אשה, והטומטום השומע שמא יימצא זכר, ואין האשה מוציאה את האיש, שהנשים פטורות, וכל שאינו מחוייב בדבר אינו מוציא אחרים ידי חובתן. אנטרוגינס מוציא אנטרוגינס כיוצא בו, שהאנטרוגינס ידוע הוא סימנו שיש לו זכרות ונקבות, והוא ספק איש ספק אשה, והתוקע והשומע שניהם שוין או שניהם נשים או שניהם זכרים. אבל אין האנטרוגינס מוציא את הזכר הברור. מי שחציו עבד וחציו בן חורין, אפילו עצמו אינו מוציא, שהרי צד עבדות שבו אינו מוציא צד חירות שבו, שהעבדים פטורין ואינן מוציאין המשוחררין, וצריך זה שחציו עבד וחציו בן חורין שישמע התקיעה ממי שהוא מחוייב בה. [פסקי ריא''ז].
-----
תנו רבנן הכל חייבין בתקיעת שופר. כהנים לוים וישראלים. גרים. ועבדים משוחררין. טומטום ואנדרוגינוס. ומי שחציו עבד וחציו בן חורין. אנדרוגינוס. מוציא את מינו. אבל לא את שאינו מינו. ומי שחציו עבד וחציו בן חורין. אף לעצמו אינו מוציא. טומטום אינו מוציא לא את מינו. ולא את שאינו מינו. ושנו חכמים אין מעכבין את התינוקות מלתקוע. ומתעסקין בהן עד שילמדו. ואפילו בשבת. והני מילי בקטן שלא הגיע לחינוך. אבל בקטן שהגיע לחינוך. ביו''ט אין. בשבת לא. ירושלמי [פ''ד ה''ט] מתעסקין בהן עד שילמדו. אמר רבי אלעזר מתניתין בגדול ביו''ט של ר''ה שחל להיות בשבת. ותני כאן מלמדין לתקוע בשבת. ואין מעכבין התינוקות מלתקוע ביו''ט. כתב בעל עשרת הדברות ז''ל. מסתברא שהנשים תוקעות לעצמן. אבל אחריני לא. לפי שאין אומרים לאדם חטא בשביל נחת רוח דנשים. אבל בשם רבינו ישעיה ז''ל מצאתי דוקא בלא ברכה שרי להו לנשים לתקוע לעצמן. אבל אם ברכו גילו דעתן שלשם חובה הן עושות. ואיכא תרתי לאיסורא. חדא דעוברות על בל תוסיף. ועוד דאיכא ברכה לבטלה. [תניא רבתי סימן ע''ז].
-----
הכל חייבין בתקיעת שופר כהנים לוים וישראלים גרים ועבדים משוחררים טומטום ואנדרוגינוס ומי שחציו עבד וחציו בן חורין. אנדרוגינוס מוציא את מינו משום דבריה בפני עצמו הוא, וכן פסק הר''ם [פ''ב ה''ב] וההשלמה. אך הראב''ד נראה שמפקפק בזה בהגהותיו. אבל לא את שאינו מינו, אנדרוגינוס פירוש שחציו זכר וחציו נקבה. טומטום אינו מוציא לא את מינו ולא את שאינו מינו, פירוש משום דדלמא חד נקבה וחד זכר. מי שחציו עבד וחציו בן חורין אינו מוציא לא את מינו ולא את שאינו מינו, ואף לעצמו אינו מוציא משום דאתי צד עבדות ומשתמש בצד חירות. ואפילו למשנה אחרונה דאמרו דמשום תקון העולם כופין את רבו וכותב לו גט שחרור, כל כמה דלא שחרריה לא אתי צד עבדות דאית ביה דלית ליה חיובא מדאורייתא ומפיק לצד חירות דאית ליה חיובא מדאורייתא. אבל בראיה חייב לחומרא, דכיון דתקינו דכופין את רבו לכתוב לו גט שיחרור אינו יכול לשעבד בו, וכמי שאין אלא אדון אחד דמי, דכתיב את פני האדון י''י, וכדדרשינן במסכת חגיגה [ד' ע''א]. השלמה. [המאורות].
-----
לשון רב אלפס. חש''ו אין מוציאין ידי חובתן. הכל חייבין בתקיעת שופר, כהנים, לוים, וישר', ועבדים משוחררים, טומטום, ואנדרוגינוס, מי שחציו עבד וחציו בן חורין. טומטום אף מינו אינו מוציא, אנדרוגינוס מינו מוציא, שאינו מינו אינו מוציא. כל הברכות כולן אע''ג שיצא מוציא, חוץ מברכת הלחם וברכת היין שאם יצא אינו מוציא. [ספר נייר הלכ' שופר ותפילה].
-----
חרש שוטה וקטן אין מוציאין הרבים ידי חובתן. והכל חייבין בתקיעת שופר כהנים לוים וישראלים ועבדים משוחררין טומטום ואנדרוגינוס ומי שחציו עבד וחציו בן חורין כלם חייבין בתקיעת שופר. אנדרוגינוס מוציא את מינו ושאינו מינו אינו מוציא. טומטום אינו מוציא לא מינו ולא שאינו מינו. מי שחציו עבד וחציו בן חורין אינו מוציא לא את מינו ולא את שאינו מינו כך פשוט בר''ה. [רבינו ירוחם נ''ו ח''ב].
-----
הכל חייבין לשמוע קול שופר כהנים לויים וישראלים וגרים ועבדים משוחררין אבל נשים ועבדים וקטנים פטורין. ונראה שכיון שהנשים פטורות שאין ראוי לברך על התקיעה וכן בכל מצות עשה שהזמן גרמ' כגון סוכה ולולב וכיוצא בהן. והר''ף ז''ל כתב מ''מ רגילו' לתקוע גם בשביל נשים וגם מברכין ולא הוי ברכה לבטלה מפני שמכניסות עצמן בחיוב מידי דהוה אלולב. והבעל המאורות ז''ל כתב כיון שהברכה רשות להן הוי רשות נמי למי שתוקע בשבילן ע''כ והראב''ד ז''ל כתב שאין לעכב על ידן אם רצו לברך וכן כתבו חכמי צרפת וכן בכל מצות שיהא להן רשות ולא הוי ברכה לבטלה וכן נהגו בארצם וכן העיד הבעל המאור ז''ל בשם חכמי לוניל ז''ל וכן נמי כתב הרשב''א ז''ל וז''ל מ''מ הסכמתן של ראשונים שהיא מברכת ואין מוחין בידה וכן בכל מ''ע שהז''ג. מי שחציו עבד וחציו בן חורין וטומטום ואנדרוגינוס חייבין. כל מי שאינו מחוייב בדבר אינו מוציא את החייב ידי חובתו לפיכך אשה או קטן אין מוציאין השומע מהן וכן החרש אינו מוציא לפי שהוא פטור שהדבר תלוי בשמיעת הקול וזה אינו שומע ואפי' מדבר ואינו שומע שהוא כפקח לכל דבריו אינו מוציא כיון שאינו שומע לאו בר חיובא הוא. אנדרוגינוס מוציא את מינו. פי' אנדרוגינוס שכן בלשון יון קורין לאיש אנדר ולאשה גנסיא וכן הוא עולה בגמטריא זכר ונקבה וי''א דבריה בפני עצמה היא דלית בה צד זכרות וצד נקבות אלא או האי או האי והכי איתמר פ''ק דחגיגה ואינו מוציא את שאינו מינו. טומטום אינו מוציא לא את מינו ולא את שאינו מינו שהטומטום כשנקרע אפשר שימצא זכר ואפשר שימצ' נקב' וכן מי שחציו עבד וחציו בן חורין אינו מוציא לא את מינו ולא את שאינו מינו שאין צד עבדות שבו מוציא צד חירות שבו כיצד יעשה שיצא ידי חובתו ישמע מבן חורין שיתקע לו שאפי' את עצמו אינו מוציא ולא אתי צד עבדות שבו ומפיק צד חירות שבו. [ארחות חיים הלכ' תקיעת שופר סימן ח'].
-----
הכל חייבין לשמוע קול שופר, כהנים לויים וישראלים גרים ועבדים משוחררים, אבל נשים ועבדים וקטנים פטורין. ונראה שכיון שהנשים פטורות אין ראוי לברך על התקיעה לנשים, וכן בכל מצות עשה שהזמן גרמא כגון לולב וסוכה וכיוצא בהן. והראב''ד ז''ל כתב שאין לעכב על ידן אם רצו לברך. וכן נראה דעת ה''ר משולם ז''ל. והר''ף ז''ל כתב מכל מקום רגילים לתקוע גם בשביל נשים, וגם מברכין, ולא הוי ברכה לבטלה, מפני שמכניסות עצמן בחיוב, מידי דהוה אלולב עכ''ל. מי שחציו עבד וחציו בן חורין וטומטום ואנדרוגינוס חייבין. [כל בו הלכ' ראש השנה סימן ס''ד].
-----
הכל חייבין בתקיעת שופר כהנים לוים וישראלי' גרים ועבדים משוחררין וטומטום ואנדרוגינוס ומי שחציו עבד וחציו בן חורין. טומטום אינו מוציא את מינו ולא את שאינו מינו אבל לעצמו מוציא. אנדרוגינוס מוציא מינו בלבד וכתב הרמב''ם ז''ל דהיינו למ''ד אנדרוגינוס בריה הוא אבל למ''ד חציו זכר וחציו נקבה אפילו עצמו אינו מוציא דלא אתי צד נקבות שבו ומוציא צד זכרות. מי שחציו עבד וחציו ב''ח אף לעצמו אינו מוציא וצריך שיתקע לו אחר. כל הברכות כלן אע''פ שיצא מוציא ואפי' ברכת הלחם של מצה וברכת היין של קדוש היום חוץ משאר ברכת הנהנין ובירושלמי [ברכות פ''ג ה''ג] מוציא עוד ברכת המזון וק''ש ותפילה, וה''מ ביודע לברך אבל באם אינו יודע לברך סופר מברך ובור יוצא. וכן פורס אדם לבניו ולבני ביתו כדי (לחבבן) [לחנכן] במצו' אבל לא לאורחין. בהלל ובמגלה אע''פ שיצא מוציא. [חי' הרשב''ץ].
-----
טומטום, דשמא זכר הוא. ואנדרוגינוס, מפני צד הזכרות, חייבין לתקוע לעצמן, אבל אין מוציאין אפי' מינן, דלא אתי צד נקבות דידיה ומפיק צד זכרות דחבריה. וכל שכן טומטום לטומטום, דשמא התוקע הוא נקבה גמורה, והשומע זכר גמור. אף לעצמו אינו יוצא, דלא אתי צד עבדות דידיה, ומפיק צד חירות דידיה. וכמו כן אנדרוגינוס. [רבינו יהונתן מלוניל].
-----
והמצוה הנ''ט היא שצונו לתקוע בחצוצרות במקדש עם הקרבת כל קרבן מקרבני המועדים והוא אמרו ית' (בהעלותך י') וביום שמחתכם ובמועדיכם ובראשי חדשיכם ותקעתם בחצוצרות. ובבאור אמרו (ר''ה כ''ו:) שמצות היום בחצוצרות. וכבר התבארו משפטי מצוה זו בספרי וראש השנה (כ''ו:00, כ''ז.., כ''ט.) ותענית. וכן אנחנו מצווים לתקוע בחצוצרות בעתות הצורך והצרות כשנצעק לפני השם יתעלה והוא אמרו (שם) וכי תבאו מלחמה בארצכם על הצר הצורר אתכם וגו'. [ספר המצות לרמב''ם — עשין נ''ט].
-----
לתקוע בחצוצרות במקדש בכל יום בהקריב כל קרבן וכמו כן בשעת הצרות, שנאמר [במדבר י'] וכי תבואו מלחמה וכולי, וכתוב אחריו גם כן וביום שמחתכם ובמועדיכם ובראשי חדשיכם ותקעתם בחצוצרות על עולותיכם ועל זבחי שלמיכם וגומר. ואף על פי שהזהיר הכתוב ביום שמחה ומועד וראש חדש לאו דוקא, דבכל יום היו תוקעין במקדש בחצוצרות על הקרבן, וכן מבואר בראש השנה פרק ראוהו בית דין [כ''ט ע''א] שאמרו שם, הכל חייבין בתקיעת שופר כהנים לויים וישראלים, ומתמהא תלמודא עלה בגמרא פשיטא אי הני לא מחייבי מאי בו מחייב, ומהדר ליה כהנים איצטריכא ליה סלקא דעתך אמינא הואיל וכתיב יום תרועה וגומר, והני כהני הואיל ואיתנהו בתקיעה דכל השנה כולה, דכתיב ותקעתם בחצוצרות על עולותיכם וגומר, ומהדר ליה מי דמי התם חצוצרות הכא שופר, למדנו מכל מקום דבכל השנה כולה, כלומר בכל יום ויום איכא חצוצרות במקדש. ואמרו במסכת ערכין פרק שני [י''ג ע''א] אין פוחתין מעשרים ואחת תקיעה במקדש ולא מוסיפין על ארבעים ושמונה. משרשי המצוה לפי שבשעת הקרבן היו צריכין לכוין דעתם יפה בעניינו כמו שידוע שהוא נפסל במחשבות ידועות, וגם כן צריך הקרבן כוונה שלימה לפני אדון הכל שציוונו עליו, וגם כן בעת הצרה צריך האדם כיוון גדול בהתחננו לפני בוראו שירחם עליו ויצילהו מצרתו, ולכן נצטוו בתקיעת החצוצרות בעתים אלה, לפי שהאדם מהיותו בעל חומר צריך התעוררות גדול אל הדברים, כי הטבע מבלי מעיר יעמוד כישן, ואין דבר יעוררהו כמו קולות הנגון, ידוע הדבר וכל שכן קול החצוצרות שהוא הקול הגדול שבכל כלי ניגון. ועוד יש תועלת נמצא בקול החצוצרות לפי הדומה מלבד ההתעוררות אל הכוונה כי בכח הקולות יסיר האדם מלבו מחשבת שאר עסקי העולם ולא יתן לב באותה שעה כי אם בדבר הקרבן, ומה אאריך וידוע זה לכל אשר הטה אוזן לשמוע חצוצרות וקול שופר בכוונה.
מדיני המצוה מה שאמרו זכרונם לברכה במסכת מנחות [כ''ח ע''א] שהחצוצרת היתה באה מן העשת של כסף כמו שבא בכתוב, ומשאר מיני מתכות פסולה, ומה שאמרו זכרונם לברכה [ערכין י''ג ע''א] שאין פוחתין לעולם במקדש משתי חצוצרות ולא מוסיפין על מאה ועשרים, ויתר פרטיה מבוארין בסיפרי וראש השנה [כ''ו ע''ב], וגם כן במסכת תענית [י''ט ע''א] ביארו שאנו מצווין בתקיעת החצוצרות בעת הצרה. ונוהגת מצוה זו בזמן הבית בכהנים, שעליהם המצוה לתקוע בחצוצרות, וכעניין שכתוב בהן במסע המחנות [שם] ובני אהרן הכהנים יתקעו בחצוצרות. ושמא תאמר לא היו תוקעין הם על הקרבן אלא הלוים, אינו כן שהרי בפירוש אמרו במסכת (מדות) [תמיד] פרק (ששי) [שביעי מ''ג] נתנו לו יין לנסך הסגן עומד על הקרן והסודרין בידו ושני כהנים עומדים על שלחן החלבים ושתי חצוצרות בידם תקעו והריעו ותקעו, הרי נתבאר שעל ידי כהנים נעשית מצוה זו, ושהיא מצוה תמידית להן, כלומר שבכל יום היו תוקעין ולא ביום מועד וראש חדש בלבד. אבל ראיתי להרב משה בן מימון זכרונו לברכה שכתב [פ''ג מכלי מקדש ה''ה] בימי המועד כולן ובראשי חדשים היו הכהנים תוקעין בחצוצרות והלוים אומרים שירה, נראה מדבריו שדעתו שבשאר הימים אף הלוים תוקעין בחצוצרות. ואם עברו על זה הכהנים ולא תקעו בשעת הקרבן וכן אם לא תקעו בעת הצרה ביטלו עשה זה. [ספר החינוך מצוה שפ''ד].
-----
המצוה נ''ז נצטוינו לתקוע בחצוצרות בעת הקרבת הקרבנות ובעת חצרות [סהמ''צ לר''מ עשין נ''ט. ועי' מגיד משנה רפ''א מהל' תענית] לשון הר''ם בספר המצות, צונו בתקיעת חצוצרות במקדש בעת הקריב כל קרבן מקרבנות הזמנים והוא אמרו ית' [במדבר י' ו'] וביום שמחתכם ובמועדיכם וגו' ותקעתם בחצוצרות על עולותיכם וגומ'. ובביאור אמרו [ר''ה כ''ו ע''ב] שמצות היום בחצוצרות. וכבר נתבארו משפטי המצוה הזאת בספרי [בהעלותך פיס' ע''ו—ע''ז] ובר''ה ובתענית [ט''ו ע''ב] שאנחנו מצווים גם כן בתקיעת החצוצרות בעת הצרות והצוקות כשנצעק אליו ית'. והוא אמרו [במדבר שם ט', וצ''ל וכי תבואו]. כי תבאו מלחמה ע''כ. ונביא הנה לשון הפסוקים ואחר כך לשון רבותינו בספרי כדרכנו להתעורר בכונת הפסוקים ובמאמרי רבותינו, וזה לשון הפסוקים הנאמרים במצוה זו וכי תבאו מלחמה בארצכם על הצר הצורר אתכם והרעותם בחצוצרות ונזכרתם לפני ה' אלקיכם ונושעתם מאויביכם, וביום [שם שם י''א י''ב] שמחתכם ובמועדיכם ובראשי חדשיכם ותקעתם בחצוצרות על עולותיכם ועל זבחי שלמיכם והיו לכם לזכרון לפני אלקיכם אני ה' אלקיכם. לשון ספרי [במדבר פיס' ע''ו] וכי תבאו מלחמה בארצכם משמע בין שאתם יוצאים עליהם, בין שהם באים עליכם במלחמת גוג [צ''ל גוג ומגוג, וכן בסמוך] הכתוב מדבר [ונשמט כאן מחמת הדומות אתה אומר במלחמת גוג הכתוב מדבר] או אינו מדבר אלא מכל מלחמות שבתורה ת''ל ונושעתם מאויביכם, אמרת צא וראה אי זו היא מלחמה שישראל נושעים ממנה ואין אחריהם שעבוד, אי אתה מוצא אלא מלחמת גוג, וכן הוא אומר [זכריה י''ד ג'] ויצא ה' ונלחם בגוים ההם וגו'. מהו אומ' [שם שם ט'] והיה ה' למלך וגו'. ר' עקיבא אומר אין לי אלא מלחמה שדפון [ו]ירקון ואשה מקשה לילד וספינה המטרפת בים מנין, ת''ל על הצר הצורר אתכם על כל צרה שלא תבא על הצבור. והרעותם בחצוצרות ר' עקיבא אומר וכי חצוצרות מזכירות והלא דמים מזכירים, אלא שאם יכולים להריע ולא הריעו מעלה עליהם הכתוב כאלו לא הוזכרו לפני המקום. ונזכרתם כל זמן שנזכרין אין נזכרין אלא לישועה. וביום [ספרי שם פיס' ע''ז] שמחתכם אלו שבתות, ר' נתן אומר אלו תמידין, ובמועדיכם אלו שלש רגלים, ובראשי חדשיכם כמשמעו ותקעתם בחצוצרות בשל צבור הכתוב מדבר או אחד ליחיד ואחד לצבור, במה ענין הכתוב מדבר בשל צבור, שמעון בן עזאי אומר בשל צבור הכתוב מדבר, או אינו אלא אחד ליחיד ואחד לצבור ת''ל על עולותיכם ועל זבחי שלמיכם, (אי) מה עולות קדשי קדשים אף שלמים קדשים [צ''ל קדשי קדשים]. אי מה עולות אחד של יחיד ואחד של צבור ת''ל על עולותיכם ועל זבחי שלמיכם מה עולות משל צבור אף שלמים משל צבור, והיו לכם לזכרון למה נאמר לפי שהוא אומר ותקעתם בחצוצרות, שומע אני קרבנות שתקעו עליהן יהיו כשרים ושלא תקעו בהן לא יהיו כשרין, ת''ל והיו לכם לזכרון, לזכרון נתנו ולא להכשר קרבנות נתנו, אני ה' אלקיכם למה נאמר לפי שהוא אומר [ויקרא כ''ג כ''ד] דבר אל בני ישראל בחדש השביעי וגו', אבל מלכות לא שמענו ת''ל [במדבר כ''ג כ''א] (אני) ה' אלקיו עמו ותרועת מלך בו זה שופר ומלכות. ר' נתן אומר אינו צריך, שהרי כבר נאמר ותקעתם בחצוצרות הרי שופר נאמר והיו לכם לזכרון זה זכרונות אני ה' אלקיכם זה מלכות, אם כן מה ראו חכמים לומר מלכות תחלה ואחר זכרון ואחר שופר, אלא המליכהו עליך תחלה ואחר בקש מלפניו שיזכור ובמה בשופר, ואין שופר אלא של חרות שנ' [ישעיה כ''ז י''ג] והיה ביום ההוא יתקע בשופר גדול אבל איני יודע מי תוקע ת''ל [זכריה ט' י''ד] וה' אלוקים [בשופר] יתקע והלך בסערות תימן, אבל איני יודע מאין היא תקיעה ת''ל [ישעיה ס''ו ו'] קול שאון מעיר. ולבאור אלו המאמרים נאמר כי דבר ידוע הוא כי התקיעה והתרועה בחצוצרות בעת המלחמה לעורר ולחזק לב הנלחמים במלחמה ולערבב המתנגדים הנלחמים עמהם. ותקיעת החצוצרות ביום השמחה לעוררם בענין השמחה. ובאה מצוה זו בעת המלחמה שנצטוינו מאת ה' לתקוע בחצוצרות לעורר ולחזק הלבבות שיהיו נלחמים בשם ה' ובו ישימו מבטחם, ואז יהיו מתגברים על האויבים ומנצחים אותם. וידוע הוא שהערה זו לנפש, ר''ל לשכל, וכשהם דבקים בשם ית' אז הם נושעים, כמו שנראה בשיר של פגעים [תהלים פרק צ''א, עי' שבועות ט''ו ע''ב]. ומה מאד הפליגו זאת הכונה באמרם אבל איני יודע מי תוקע ת''ל וה' אלקי' בשופר יתקע, ואמרם מאין היא תקיעה ת''ל קול שאון מעיר, כי ידוע הוא כי באור ה' נראה אור [ע''פ תהלים ל''ו י'] ובכח עזו יגבר כחנו, וזה מבואר הכונה. וכן דבר ידוע שתקיעת החצוצרות וכלי הנגון ביום המועד הוא לעורר העם לשמחה, ובאה המצוה אלינו שתהיה התקיעה על העולות והזבחים לעוררם על המכוון בקרבנות, ובהערתם הם נזכרים לפני ה'. והתבונן במאמרם כל זמן שנזכרין אין נזכרים אלא לישועה. כי עקר זכרון האדם לפני ה' והשגחתו בו הוא בעת שלמותו, ואז נזכר לישועה. אמנם אמרו והלא דמים מזכירים, מבואר הכונה כמו שבארנו [מצוה ל''ז] בכונת הקרבנות. וענין התקיעה וההערה בעת הצרה, לעוררנו למען נפשפש במעשינו על מה באה אלינו הצרה הזאת ונשוב אל ה' ואז ישוב אלינו וישגיח בנו. כתב הר''ם בהלכות תענית [פ''א ה''ב וה''ג] ז''ל ודבר זה מדרכי התשובה הוא שבזמן שתבא צרה ויצעקו ויריעו ידעו הכל שבגלל מעשיהם הרעים הרע [שם אירע] להם ככתוב [ירמיה ה' כ''ה] עונותיכם הטו אלה, וזהו שיגרום להסיר [הצרה] מעליהם, אבל אם לא יזעקו ולא יריעו אלא יאמרו דבר זה ממנהג העולם אירע לנו, וצרה זו נקרית [שם, נקרה נקרית], הרי זו דרך אכזריות, וגורמת להם להדבק במעשיהם הרעים, ותוסיף הצרה וצרות [שם, צרות] אחרות, הוא שכתוב בתורה [עי' ויקרא כ''ו כ''ג כ''ה, ושם כ''ז כ''ח] והלכתם עמי קרי והלכתי אף אני עמכם בחמת קרי, כלומר כשאביא עליכם צרה כדי שתשובו, אם תאמרו שהוא קרי אוסיף לכם חמת אותו קרי ע''כ. ובא ענין התענית בעת הצרות, כי בהתענות ובהמעיט התאוה החמרית יגבר כח השכל ותתחזק ההערה. ולעורר את לבבנו עתה בזה הגלות באו ארבע צומות מדברי הנביאים [זכריה ח' י''ט] על המקרים והצרות שארעו לאבותינו בסבת עונותיהם, למען נתעורר להשלים נפשנו ונשוב אל ה' אלקינו וישיב את שבותנו כמאמר הכתוב [דברים ד' כ''ט] כי תדרשנו בכל לבבך ובכל נפשך. ושב [שם ל' ג'] ה' אלקיך את שבותך. ובאו ענייני התעניות בענינים הגורמים חרבן נפשנו, ר''ל המונעים הערת שכלנו ושלמותנו. צום הרביעי והוא י''ז בתמוז, באה בו הקבלה האמתית [תענית כ''ו ע''ב] שבו נשתברו הלוחות, שידוע הוא כי בהשתבר הלוחות והיותנו ללא תורה חרבן נפשנו. וכן אמרו [תענית שם] שבו בטל התמיד, ובבטול התמיד תבטל קצת הערה לפי מה שבארנו [מצוה ל''ז] בענין הקרבנות. ובו הובקעה ירושלים [תענית שם] העיר השלמה שמשם תצא תורה [מיכה ב' ג']. ובו שרף אפוסטומוס הרשע את התורה [תענית שם], שהיא השלמות האמתי. והעמיד צלם בהיכל [תענית שם] זה מבואר שהוא הפך המבוקש אלינו לשלמות נפשנו. וצום החמשי שהוא ט' באב בו נגזר על ישראל שלא יכנסו לארץ [תענית שם, ושם כה''ע] ועמידת ישראל בארץ הוא סבת שלמותם והשגתם ה' ית'. ובו חרב הבית בראשונה ובשניה, שבית המקדש הוא סבה לשלמות נפשנו. ונלכדה בתר, עיר גדולה ואם בישראל [רמב''ם פ''ה מתענית ה''א] וזה מבואר שזה הפסד גדול לבני עמנו. וחרש טורנוסרופוס הרשע ממלכי אדום את ההיכל. ובחרבן הבית חרבן נפשנו כאשר בשלמותו שלמות נפשנו כמו שבארנו. וצום השביעי הוא צום גדליה, הוא היום שבו נהרג גדליה בן אחיקם, כבר אמרו רבותינו בזה טעם מספיק באמרם [ר''ה שם איכ''ר פ''א ל''ט] ללמדך שקשה מיתתם של צדיקים לפני הקב''ה כחרבן הבית, וזה אמת מבואר כי הצדיקים בדור ללמד דעת את העם כבונה במקדש. וכבר ידעת מה שאמרו רבותינו [ברכות ל''ג ע''א] כל אדם שיש בו דעת כאלו נבנה בית המקדש בימיו. ולכונה שאמרנו בענין התענית על חרבן הבית וירושלים, באו אלינו ענינים רבים מדברי רבותינו לעוררנו על הדבר ההוא לזכור את ירושלים על ראש שמחתנו [תהלים קל''ז ו'], אמרו [ב''ב ס' ע''ב] שבעת שיגדל משוש האדם והוא בעת שנושא אשה נותן אפר מקלה במקום הנחת תפילין, לעורר שבחרבן ירושלם חרבן נפשנו אשר לשלמותה באה מצות התפילין. וכן אמ' [שם] למעט מין ממיני תכשיטי הכלות, וכל אשה להניח מין ממיני תכשיטיה. וכן בבנין הבתים אמרו סד אדם את ביתו בסיד ומשייר בו דבר מועט, והוא אמה על אמה כנגד הפתח, וכן בעניני סעודה צריך שיניח דבר מועט לזאת הכונה בעצמה. וכן אמרו [גיטין ז' ע''א, סוטה מ''ט ע''א] שלא לנגן בכלי שיר, וכל משמיעי קול אסור ואפילו שירה בפה על היין אסורה. ולזאת הכונה אמרו [מו''ק כ''ו ע''א] הרואה ערי יהודה בחרבנם אומר ערי קדשך (ותפארתך) היו מדבר [ישעיה ס''ד ט'] וקורע, שקדושת הנפש הוא בישיבת ערי יהודה, וכשרואה ירושלים אומר [מו''ק שם] בית קדשנו ותפארתנו [כו'], שהיא היתה מיוחדת בקדושה ובמעלה וקורע. וכן כשמגיע למקדש קורע קרע אחר שב''ה הוא יותר מיוחד להערה לשלמות הנפש, וכל זה לכונה שכתבנו למען נשוב אל ה' והוא ישיב את שבותנו, וכל אלו הענינים והצומות עתידים ליבטל לימות המשיח כאשר יקרב ה' גאלתנו ונאהב האמת והשלום כמו שנ' [זכריה ח' ט'] כה אמר ה' צבאות צום הרביעי וצום החמשי וצום השביעי וצום העשירי יהיו לבית יהודה לששון ולשמחה. [הבתים — ספר המצוה].
-----
מקדישין לעולם וגואלים לעולם. משום דבישראל לא יגאלו עוד אם עבר היובל ולא גאלה אין כח בידו שוב לגואלה אלא תהא מתחלקת לכהנים. ולוי המקדישו הוה יכול לגואלה כל ימות עולם אפילו עבר עליה היובל ולא גאלה, כך הגי' רש''י בשם רבו הלוי ז''ל, אבל שאר רבותיו גורסים מוכרים לעולם משום דכתיב בישראל גבי בתי ערי חומה [ויקרא כ''ה ט''ו] במספר שני תבואות ימכור לך, בתוך ב' שנים אי אתה רשאי, אבל לויים רשאין לגאול מיד. ופרש''י דהני ברייתות שנויות במסכת ערכין [כ''ו ע''ב] ולא איצטריכו אלא אגב גררא קא נסיב להו, דאיידי דתנא התם [כ''ד ע''א] גבי ישראל אין מקדישין לפני היובל פחות משני שנים ולא יגאל אחר היובל פחות משנה, תנא נמי גבי כהנים מקדשין וגואלין, ואיידי דתנא מקדשין גבי הדדי תנא נמי גואלין המכירה ומוכרין לעולם, ומיהו ה''נ נראה לגרוס מקדישין וגואלין לעולם, כדגרס ר''י הלוי, אבל לא גרס דמוכרין לעולם, דלא מיתניי' גבי יובל ולא שייכא כלל ליובל, וא''כ היכי יליף מיניה דליתנהו במצות יובל, ואת''ל משום דאינה נוהגת אלא בזמן שהיובל נוהגת, מיהו משום כן אין לנו לומר דלית להו מצות יובל. [תוספות ישנים].
-----
דתנן הכהנים והלוים מקדשין לעולם וגואלין לעולם כך היה עיקר הגירסא ומגואלין לעולם מוכח דליתנהו במצות יובל כישראל לפי שהמקדיש שדה אחוזה ומכרה גזבר כשהיא יוצאה מיד הלוקח ביובל מתחלקת לכהנים ביובל. ונוסחי דגרסי' מוכרין לעולם וגואלין לעולם משתבשי ואע''פ דמתני' הוא נמי בערכין הכי פירושא שאע''פ שישראל המוכר שדה אחוזה אינו רשאי לגאול בפחות משתי שנים כדכתיב במספר שני תבואות ימכר לך אפ''ה הלוים גואלים מיד ואינו שייך יובל בהך גוונא דנוכח מיהא דבמצות יובל ליתנהו אלא ודאי מקדשין לעולם וגואלין לעולם גרסינן. [חידושי הר''ן].
-----
קמ''ל וכו'. פרש''י יש גורסים נהי דליתנהו בהשמטת קרקע בהשמטת כספים מיהו איתנייהו. ופי' דלא גרסי' ליה, דפשיטא דאיתנהו בכלל השמטת קרקע בין שלקחום הם מישראל מחזירי' ביובל, דלא נפקי מכלל כל המצות האמורות בתורה, וגם אם לקחו ישראל מהן מן האלפיים אמה שנתנו להם חוץ לעריהם, פשיטא דיוצאי' ביובל, שהרי בתי ערי חומה דאין חוזרין לישראל ביובל חוזרים להם, אלא גרסי' קמ''ל ותו לא מידי. ומיהו י''ל נהי דליתנהו בהשמטת קרקע לענין מקדיש שדהו, דאם הקדיש שדהו אינו נחלט ביובל ובידו לגואלה אחר היובל, משא''כ בישראל דאם לא פדאה יהיו מתחלקת לאחיו הכהנים. ומיהו פי' רש''י וגירסתו נהירא, דאת''ל דגרסי' לי' וכדפרשתי, א''כ למה איצטריך למימר בשילוח עבדים מיהא איתנהו, לימא בהשמטת קרקע מיהא איתנהו כשמכר שדהו לישראל או לקח שדה מישראל כדפרשתי. [תוספות ישנים].
-----
נהי דליתנהו בהשמטת קרקעות בהשמטת כספי' ובשילוח מיהא איתנייהו. כך כתוב במקצת נוסחאות. ורש''י ז''ל כתב דלא גרסי' ליה וכמו שכתוב בפירושיו. ועוד הקשו בתוספות דהיכי לימא דהשמטת כספים מיהו איתנהו דמה ענין שמיטת כספים ביובל דהא בהדיא תניא בספרי בפרשה ראה אנכי דשביעית משמטת כספים ואין יובל משמט כספים וממעט לי' מוזה דבר השמטה שמטה משמטות כספים ולא יובל. [חידושי הר''ן].
-----
תניא מי שחציו עבד וחציו בן חורין אף לעצמו אין מוציא, ואע''ג דאנדרוגינוס מוציא את מינו, שאני אנדרוגינוס דבריה בפני עצמה, והכי א' בפר' קמא דחגיגה [ד' ע''א] דגרסי' התם כל זכורך להוציא טומטום ואנדרוגינוס. ומקשינן בשלמא אנדרוגינוס אצטריך סד''א הואיל ואית ביה צד זכרות לחייב, קמ''ל דבריה בפני עצמה הוא. ואיכא דקשיא ליה מי שחציו עבד וחציו בן חורין מאי שנא גבי ראיה דחייב למשנה אחרונה אע''פ דכתוב ביה [שמות כ''ג] את פני האדון יי', דמשמע מי שאין לו אלא [אדון] אחד יצא זה שיש לו אדון אחר, א''ה (ד)אמרי בריש פרקא קמא דחגיגה [שם] דמחייב בראיה למשנה אחרונה, דהוה ליה כאלו כלו משוחרר, אי הכי גבי שופר נמי, להוי כאלו כולו משוחרר למשנה אחרונה ויוציא את עצמו, ומינו ושאינו מינו. ואיכא מאן דמפיק כל האי שמעתא (לבד) [לבר] מהלכתא, לומר דלמשנה ראשונה נאמרו דברים הללו, ולא למשנה אחרונה. ואני אומר שאף למשנה אחרונה נאמרו דברים הללו, ולעולם הלכה היא, ואע''ג דגבי ראיה חייב, כיון דמשנה אחרונה משום תקון העולם היא ולא מן הדין, על כרחיך כשחייב בראיה מדרבנן הוא דמחייב ולאו מדאורייתא, והילכך גבי שופר אף לעצמו אינו מוציא, דלא אתי צד עבדות דלית ביה חיובא דאורייתא ומפיק לצד חירות דאית ביה חיובא דאורייתא. ועוד יש לומר, שאני גבי ראיה, שמן הדין היה חייב משום צד חירות, ומפני שיש לו אדון אחר הוא דממעטי', ולמשנה אחרונה הדרי' ליה לדינא שהרי אין לו אלא אדון אחד. [השלמה].
-----
ובהלכות והיכא דקדיש בחד ביתא ואצטריך לקדושי בתרי ותלתא בתי היכי עביד מקדש בחד ביתא ואכיל שאר ירקי ואומר הגדה עד גאל ישראל ושביק להון ואכילין מצה ומרור וכל צרכיהון ומברכין ברכת המזון והדר אזיל לביתא אחרינא ומקדש ואכיל שאר ירקי ואומר אגדתא עד גאל ישראל ואכול ושתי כל צרכיה ומברך ברכת המזון ושתי כסא דברכתא ואזיל לביתא קמא וגומר הלילא ושתי כסא דהלילא. והכי אמר מר רב עמרם מי שמבקש לקדש בפסח בבתים רבים כיצד יעשה לולי ברכת המזון שמעכבת שכיון שברך ברכת המזון שוב אין לו רשות לטעום כלום אלא כוס ד' בלבד התר גמור היה לקדש אפילו בבתים רבים ואם כולן למדין ברכת המזון יש תקנה כיצד יעשה, מקדש בבית ראובן ואומר הגדה עד גאל ישראל ואוכלין מצה ומרור ומוציא(י)ן ידי חובת ברכה ומניח חזרת במצה ואוכל. ועד כאן אפשר לקדש בעשרה בתים זה אחר זה עושה בבית ראובן כסדר הזה ויוצא וכן בבית שמעון וכן עד עשרה בתים דתני אהבה בריה דרב אחא (ר''ה כט.) כל הברכות כולן אע''פ שיצא מוציא חוץ מברכת הלחם וברכת היין שאם יצא אינו מוציא בעי רבא ברכת הלחם של מצה וברכת היין של קדוש היום מהו וכו' ת''ש דאמר רב אשי כי הוינן בי רב כהנא הוה מקדש לן וכי הוה אתי אריסיה מדברא הוה מקדש להו אלמא מוציא אדם ידי חובת אחרים אפילו כמה פעמים. ואם כולם למדים ברכת המזון מברך ראובן בביתו ברכת המזון ושמעון בביתו ולוי בביתו ואותו מקדש אינו מברך ברכת המזון שאם בירך נאסר לטעום אלא ממתין וחוזר לבית כולם ואומר לא לנו וגו' ואומר יהללוך וחותם וכיון שמגיע בבית אחרון מברך ברכת המזון ואומר על הסדר. ואותו ראובן ושמעון אם אין למדין ברכת המזון אסור לקדש אלא בבית (אחר) [אחד] ואם מקדש (בבית) [בשני] בתים מוציא [שם] שמים לבטלה ועובר על אין מפטירין. ואנו אומרין שדבריו עדופין מדברי בעל ההלכות וכן ראוי לעשות. אלא מה שהוסיף בסופן כי אם [אין] למדין ברכת המזון אסור לקדש אלא בבית אחד וכולי אינו כן, שכשאמרו חכמים בברכת הלחם של מצה ובברכת היין של קדוש היום חובה ואע''פ שיצא מוציא לא בברכה (אחרת) [אחרונה] אמרו אלא בברכה ראשונה בלבד שהוא המוציא על אכילת מצה ובורא פ''ה וקדוש היום וכך מפורש בירושלמי (ברכות פ''ג ה''ג) וכיון שכן הוא בין למד ברכת המזון בין שלא למד יש עליו להוציא ידי חובת ראשונה ולקדש לו ולומר הגדה וברכת מצה ומרור. מיהו אם למד ברכה שלאחריהן נמצאת מצוה כתקנה ואם אינו למד (מחוש) [מה יש] לו לעשות בו מוטב להוציאו ידי חובת מה שאפשר לה ולהניח מה (ש)[שאי]אפשר ממה שיניח הכל. ואנו אומרים כי יש תקנה למי שאינו למד ברכת המזון ומוציאו ידי חובתו מאין הוצאת שם שמים לבטלה שאי אפשר להטעימו דבר כקטן המקרא את ההלל והוא עונה אחריו מה שהוא אומר. ולעולם מי שיודע להוציא ידי חובת עצמו אין לו לאחר שיצא לחזור ולהוציאו ידי חובתו שכיון שלמד ואפשר לו לעמוד בעצמו הלה ודאי מוציא שם שמים לבטלה הוא. ולפי מה שפסקנו בהלכות קדוש משום אתני עולם וכך אנו סוברין מדקיימא לן הלכה כרב חסדא (פסחים קא:) בדברים שטעונים ברכה לאחוריהם במקומן ש''מ שכך יש לו לעשות במקדש בבית ראשון והוא שיהא ביתו ואומר הגדה ומברך המוציא לאכול מצה ואוכל ומברך על מרור ואוכל ואפילו רוצה לאכול כל סעודתו אוכל ולא יברך ברכת המזון ומחזר על י' בתים ועושה כסדר הזה וכל אחד ואחד מברך ברכת המזון לעצמו והוא אומר להן את ההלל ושותה הכוס ולאחר שמשלים לכל הבתים חוזר לבית ראשון שהוא מקום קבועו ואוכל מה שהוא רוצה ומברך ברכת המזון ושותה כוס ג' וכוס רביעי אומר עליו את ההלל. [רי''ץ גיאת הלכ' פסחים].
-----
כל מצות שאדם פטור אינו מוציא את הרבים ידי חובתן הא אם חייב אע''פ שיצא מוציא אמר רבי אלעזר שנייא בברכת המזון דכתיב ואכלת ושבעת וברכת מי שאכל הוא יברך. [הפרדס לרש''י מסכת ברכות מירושלמי].
-----
וברכת [הלחם] של מצה וברכת היין של קדוש היום אע''פ שיצא [מוציא]. [האורה לרש''י סימן מ''ד].
-----
תני אהבה בריה דר' זירא כל הברכות כולן, אע''פ שיצא — מוציא, חוץ מברכת הלחם — המוציא לחם מן הארץ, ברכת היין — בורא פה''ג, שאם לא יצא מוציא, ואם יצא — אינו מוציא. ירושלמי בברכות בפ' מי שמתו (פ''ג, ה''ג) תני כל מצות שאדם פטור, אדם מוציא הרבים ידי חובתן חוץ מברכת המזון, והא תנינן כל שאינו מחוייב בדבר אינו מוציא את הרבים ידי חובתן, הא מחוייב אע''פ שיצא מוציא א''ר אילא שניא [היא] ברכת המזון, דכתיב ''ואכלת ושבעת וברכת'' (דברים ח', י') מי שאכל הוא יברך. בעי רחבא ברכת הלחם של מצה שצריך לברך המוציא ועל אכילת מצה, וברכת היין של קידוש היום שצריך לברך ברכת היין וברכת קידוש היום מהו מי אמרינן כיון דחובה הוא מפיק או דלמא ברכה לאו חובה ופשטינן ליה מההיא דאמר רב אשי כי הוינן בי רב פפי הוה מקדש וכי הוו אתו אריסי מדברא הוו מקדש להו, שמעינן מינה שאע''פ שיצא — מוציא, והוא הדין לברכת הלחם. [הערוך ערך ברךגא].
-----
גרסינן בסוף ראהו ב''ד תני אהבה בריה דר' זירא כל הברכות כולן אע''פ שיצא מוציא חוץ מברכת הלחם וברכת היין שאם יצא אינו מוציא ואם לא יצא מוציא, בעי רחבא ברכת הלחם של מצה שהיא המוציא וברכת היין של קידוש היום שהיא בפה''ג מאי כיון דחובה היא מפיק או דילמא ברכה לאו חובה היא ופשטינן אע''פ שיצא מוציא דאמר רב אשי כי הוינן בי רב כהנא הוה מקדש לן וכי הוה אתי אריסיה מדברא הוי מקדש להו [כ''ט ע''ב] ת''ר לא יפרוס אדם פרוסה לאורחין אלא א''כ אוכל עמהן פי' שאם אינו אוכל עמהן נמצא שמוציא ש''ש לבטלה אבל פורס הוא לבניו ולבני ביתו כדי לחנכן במצות בהלל ובמגלה אע''פ שיצא מוציא, ובתשובה אין קידוש אלא במקום סעודה בעריכת שלחן לפת ומכשיריה ולא דבר אחר, ונשאל ממר רב האיי הא דאמר שמואל אין קידוש אלא במקום סעודה בעריכת שלחן לפת ומכשיריה או כל מיני מאכל, וכד מקדש איניש בביתא לבהדי שרגא ומקום סעודה במקום אחר ומיתחזי ליה, כמקום אחד דמי ולא צריך למיטעם מידי או כשני מקומות דמי וצריך קדוש, והבדלה צריכה מקום סעודה או לא, והשיב סעודה זו וודאי עריכת שלחן בלפת ומכשיריה ולא לדבר אחר, ובזמן שהנר בבית זה ומקום סעודה בבית אחר והנר נראה במקום סעודה אם אורה של נר מגיע לשם להשתמש בו ודעתו מיושבת עליו לאכול לאור הנר אע''פ שהוא במקום אחר מקדש שם ושפיר דמי אבל אם אין שם הנר נראית ואין אורה מגיע להשתמש בו אין שם סעודה ואין שם קידוש, אבל הבדלה א''צ מקום סעודה. [העתים סימן קמ''ה].
-----
וכל הברכות כלן אע''פ שיצא מוציא חוץ מברכת הלחם וברכת היין. אבל ברכת הלחם של מצה וברכת היין של קדוש אעפ''י שיצא מוציא, דחובה הן וכל ישראל ערבין זה בזה ומחויב בדבר הוא ומוציא את הרבים ידי חובתן. [האשכול — דפוס י%ם, הלכ' סעודה].
-----
כל הברכות כולן אע''פי שיצא מוציא חוץ מברכת הלחם והיין, אבל ברכת הלחם של מצה וברכת היין דקדוש אע''פי שיצא מוציא, דחובה הן וכל ישראל ערבין זה בזה, ומחויב בדבר מקרי ומוציא רבים י''ח. וכ' בעל הלכות כד אכיל כזית דגן מפיק ידי חובת ב''המז מאן דאכל שעור דרבנן כוותיה או כזית או כביצה דרבנן נינהו כדאמרינן והם מדקדקים עד כביצה ועד כזית אבל אינהו אכלי כדי שביעה ואיהו אכל כזית לא מפיק כזית שעורא דאורייתא אבל מברך מאן דאכיל ושבע. ולא נהיר לן, דהא בהדי' אמר ר' יוחנן להוציא רבים י''ח צריך לאכול כזית דגן, אלמא בכזית מוציא אחרים שאכלו כדי שביעה, והא דאמרינן ברכת הלחם והיין אינו מוציא מי שאינו אוכל, היינו טעמי' דליכא בי' משום ערבות דמצוה, דאחר נמי יכול לפטור ממנו ולא להני ולא לבריך, להכי בברכת הנהנין אינו מוציא מי שלא ירצה להנות, אבל ברכה שלאחריו שכבר מחויב בדבר ואינו יכול לפטור עצמו לאו ברכת הנהנין היא אלא מצוה רמי' עלי', ואחר שלא אכל יכול להוציאו משום דכל ישראל ערבין זה בזה. ובדין אפי' לא אכל מידי יכול להוציאו אלא מפני שאומר שקר בדבור שאכלנו, אמרו שצריך שיאכל כזית דגן. ותו דמחויב בדבר... ומאי דאמרינן בירושלמי דברכת המזון אינו מוציא מי שלא אכל דכ' ואכלת ושבעת מי שאכל מברך, דההוא אם לא אכל אפי' כזית דמוציא שקר מפיו אם אמר שאכלנו להכי אמרו שאינו מוציא אחרים וסמכו על לשון הכתוב. ודאי מצוה מן המובחר שיברך מי שאכל כדי שביעה ושבע ממש בעינן. [האשכול — רצב''א, הלכ' נט''י וסעודה].
-----
וכ' רבי' אלפסי ז''ל מאן דבעי לברוכי בתרי או בתלתא בתי היכי עביד מברך ברישא בביתי' ואכיל כל מה דצריך ומברך ברהמ''ז והדר מברך לכל חד וחד בביתי' ושתי אינהו כסא דקידושא ואגדתא ואכלי מצה וירקא ולא אכיל בחדייהו ושביק להו למיגמר סעודתייהו ומברכי אינון ברהמ''ז והדר אזיל לביתא אחרינא ועביד הכין וכן לכל ביתא וביתא ולבסוף אזיל לביתו וגומר הלולא ושתי כסא דהלולא וגמר לה מהא דתניא (ר''ה כ''ט.) כל ברכות כולן אעפ''י שיצא מוציא חוץ מברכת הלחם וכו' ובעי רחבה ברכת מצה וברכת קידוש היום מהו כו' ושמעי' כי איכא מאן דלא שמע ולא נפיק י''ח הדר מברך לי' בין על המוציא בין על אכילת מצה בין בפה''א בין על אכילת מרור בין בפה''ג דכולהו חד טעמא אינין ומצוה אינון (ואינהו) [ואיהו] כיון דבריך ברהמ''ז לא לטעום מידי דקי''ל אין מפטירין אחר הפסח אפיקומן. וצ''ע דקאמר ולבסוף אזיל לביתי' וגמר הלולא לסיים כולא סדרא בביתי' והדר ליזול בבתי אחרינא ולא ליכול ולא לשתי בהדייהו [ומש''כ רבינו אלפסי] ומברכי ברהמ''ז הא תינח כי ידעו לברוכי ברהמ''ז כי לא ידעו לברוכי היכי עבדי ואיכא למימר אע''ג דבריך ברהמ''ז בביתי' אכיל בהדייהו כל מה דבעי ולבסוף אכיל כזית מצה באחרונה בהדייהו זימנא אחרינא ומברך להו ברכת מזונא דמסתברא דאטו אינש דבעי למיכל תרי זימנא בליליא לא מצי אכיל ובלבד שיאכל כזית מצה באחרונה ואיכא לעיוני דרחבה דבעי ברכת הלחם של מצה לבעי נמי בפה''א של מרור. ומסתב' דלא מצי לברוכי בפה''א אשאר ירק דהא לא ברכת חובה ואיצטריך למיעבד כר''ח דמברך בחזרת בפה''א ולאכול מרור ואכיל וכי מטי מרור אכיל בלא ברכה כתבו רבוותאי קידש בביתי' אין לו לקדש לאחרים שיודעין לקדש. [עשרת הדברות לבעל העיטור הלכ' ד' כוסות].
-----
וכי מברך מברך על תקיעת שופר ושהחיינו. ואם יצא תוקע לאחר שלא יצא דתני אהבה בריה דר' זירא כל הברכות כולן אע''פ שיצא מוציא חוץ מברכת הלחם וברכת היין ואם יצא לא יתקע לנשים ולתינוקות דנשים פטורות דהו''ל מ''ע שהז''ג ונמצא תוקע לבטלה אבל הן יתקעו לעצמן דכיון דאין בתקיעה איסורא [דאורייתא] דתנא דבי שמואל [כ''ט ב'] כל מלאכת עבודה לא תעשו יצאו תקיעת שופר ורדית הפת שהיא חכמה ואינה מלאכה הלכך משום נחת רוח דנשים ותינוקות שרינן להו [דתנן בפרק בתרא דר''ה [ל''ב ע''ב] אין מעכבין הנשים ותינוקות מלתקוע ומתעסקין בתינוקות] עד שילמודו ואמר ר''א אפילו בשבת ודוקא בקטן שלא הגיע לחנוך אבל הגיע לחנוך אין מתעסקין בו ונשים אין מתעסקין בהם ואע''ג דקי''ל כר' יוסי דאמר [ר''ה ל''ג א'] נשים סומכות רשות משום נחת רוח דנשים שרינן להו לסמוך באקפו ידייהו לעצמן שרינן משום נחת רוח אבל לאחרינא לא דאין אומרים לאדם חטא משום נחת רוח דנשים ותינוקות הלכך לא שרינן להתעסק בנשים ובתינוקות שהגיע לחינוך. [יראים סימן תי''ט].
-----
ומי שיברך כל אלה הברכות בביתו ובא לבית הכנסת, ואדם אין שם שיברך תחלה לא יתחיל, דכי אמרינן כל הברכות כולם אע''פ שיצא מוציא הני מילי להוציא את שאינו בקי אבל בקי לא. דהוא עצמו יוציא את עצמו אם ירצה, וגם אם קדש או הבדיל לא יברך לבקי אלא לאשה או לשאינו בקי. ומסתבר הכי מדאשכחינן דאמ' ר' פל' דהוה מקדש וכי ארישיה מדברא הדר מקדש, דוקא ארישא דלא ידע אבל איניש דידע לא, וכן מדקאמ' מברך לבניו ולביתו כדי לחנכן במצות מכלל דאיניש אחרינא לא. והכי חבר ר' יצחק אבן גיאת ז''ל בהלכות הבדלה. [ספר המנהגות לרבינו אשר מלוניל].
-----
אע''פ שיצא מוציא. דכל ישראל ערבים זה לזה לענין חיוב המצוה. חוץ מברכת הלחם, דברכת הנאה היא ולאו חובה, שאם רצה יאכל ואם ירצה יתענה, ובזה לא נעשה לו ערב, ואיך יברך הוא ולא נהנה ממנו. ברכת הלחם של מצוה דהיא המוציא, דמברך על אכילת מצה, וקדושת היום. פשיט' לו דאע''פ שיצא מוציא, דהא חובה היא. אבל מברכת המוציא ובפ''ה דברכות הנאה הם, לא מפיק, או דילמא כיון דאי אפשר לאכל מצה בלא ברכת המוציא וקדוש היום בלא ברכת היין מפיק. [רבינו יהונתן מלוניל].
-----
[תני] אהבה בריה דרבי זירא כל הברכות כולן אף על פי שיצא מוציא חוץ מברכת הלחם וברכת היין שאם לא יצא מוציא ואם יצא [אינו] מוציא. [ע''ב] ואסקינן דבברכת הלחם של מצה ובקידוש היין אף על פי שיצא מוציא. ובירושלמי ברכות [פ''ג ה''א] גרסינן תניא כל מצות שאדם פטור מוציא את הרבים ידי חובתן חוץ מברכת המזון, ומקשה והתנן כל שאינו מחוייב אינו מוציא את הרבים ידי חובתן הא מחוייב אף על פי שיצא מוציא אמר רבי אילא שני ברכת המזון דכתיב ואכלת ושבעת וברכת וגו' מי שאוכל הוא יברך הדתמר בברכות הלחם ובברכות היין של כל השנה אבל ברכת הלחם של מצה ובקידוש היום לא בדה. ובהלכות גדולות גרס נמי חוץ מברכת המזון. [ראבי''ה סימנים תקל''ג—תקל''ד].
-----
ואע''פ שמתוך התלמוד בפ' הרואה נראה שכל אותן הברכות שלפני ברוך שאמר, צריך אדם לברך כל אחת בשעתה, השומע קול הגבר, הנותן לשכוי בינה וכן כולם, וכן כת' הר''מ במז''ל [בספר אהבה פ''ז וכתב בסוף דבריו וברכות אלו נהגו ברוב המקומות לברך אותם בבית הכנסת בין שנתחייבו בהן ובין שלא נתחייבו בהן, ואין ראוי לעשות כן לברך ברכה אלא אם כן נתחייב בה ע''כ בספר אהבה. ואני התלמיד אומ' מטיבותיה דמרן ז''ל שגם בט' באב אם צריך אדם לנקיות פניו וידיו ורגליו כדאמרינן בפ' יום הכפורים כך היה מנהגו של ר' יהושע בן לוי ערב ט' באב מביאין לו מטפחת ושורה אותה במים ומקנח בה פניו ידיו ורגליו, למחר מעבירה על גבי עיניו ואינו חושש, ערב יום הכפורים מביאין לו מטפחת ושורה אותה במים ועושה אותה כמין כלים נגובים למחר מקנח בה פניו ידיו ורגליו ואינו חושש ומעתה צריך לברך על נקיות ידים כדאמרי' בברכות דמי שאין לו מים ליטול ידיו מקנח ידיו בצרור או בעפר ובקיסמית דכתי' ארחץ בנקיון כפי כל מידי דמנקי מדלא כתי' ארחץ במים, ויברך גם כן המעביר שינה מעיני בקנחו ידיו במטפחת, וגם אם לא נכנס לבית הכסא לגדולים יברך אשר יצר לקטנים, וכתב רב נטרונאי ז''ל] מנהג כל ישראל לסדרן בבית הכנסת כדרך שהיה צריך לאומרן זה אחר זה. והטעם כי לא יוכל אדם לברך כל אחת ואחת בשעתה, מפני הידים שהן עסקניות למשמש בכל מקום, ואין ראוי להזכיר שם שמים מי שאין ידיו נקיות משום דכתי' והיה מחניך קדוש. על כן כשייעור אדם משנתו ויבדוק תפי''ו ונקביו, כמו שכתו' שמור רגליך כאשר תלך אל בית האלהים, שמור נקביך, וירחץ פניו ידיו ורגליו כהוגן, לקיים מה שנ' הכון לקראת אלהיך ישרא', אז יסדרם במקדש מעט על הסדר, כך כתב רבי' נטרונאי ז''ל. ואע''פ שאמ' בעלי קריין מותרי' בדברי תורה כר' יהודה בן בתירא, אבל לתפי' צריך אדם להיות נקי כפים, ולפנינו יתבאר הכל בעה''ו. ואם תשאל סוף סוף לא נאמרו על מתכונתם הלא למדונו חכמי' זמן אומרו ואפי' בשוק, וכן נר משייאותו לאורו מברכי' עליו, וכן בשמים משיריח בהן, ואפי' הכי א''ח חוזרן וסודרן על הכוס כדי להוציא בניו ובני ביתו, וכן בכל הברכות שהן מצוה וחובה לעשותן אע''פ שיצא הוא מוציא אחרי' ידי חובתן דכל ישרא' ערבי' זה לזה, כמו שאומ' בר''ה פ' ראוהו ב''ד. וכן באלו הברכות להוציא את מי שאינו בקי יש לסדרן בבית הכנסת, גם להוציא את עצמן, כי אין לך אדם מלובן ומזורז לברכם בשעתם בסעיפים מחזיונות לילה בנפול תרדמה על אנשי'. אב''ן. וכן כת' רב עמרם זצ''ל מנהג כל ארץ ספרד להוציא את מי שאינו בקי, מתחיל החזן בקול רם כל הברכו' על הסדר והן עוני' אמן, על כל ברכה וברכה, ויוציאי' ידי חובתן דגדול העונה אמן יותר מן המברך, וכן השיב רב נטרונאי ז''ל והנם על הסדר, על נטילת ידים, אשר יצר, מפליא לעשות, נתן לשכויי, אלהי נשמה, שלא עש' גוי, שלא עש' אשה, מתיר אסורי', פוקח עיורי', זוקף כפופי', מלביש ערומי', רוקע הארץ, המכין מצע' גבר, אשר לא חסר, אוזר ישרא', עוטה ישרא', המעבי' שינה, יהי רצון וגומ', גומל חסדי', אקב''ו על דברי הערב נא, בא''י נותן התורה, ובצרפת ובפרובינ' חותמין בא''י המלמד תורה לעמו ישרא', אשר בחר בנו בא''י נותן התורה, וקורא צו את בני ישרא' ובשבת מוסיף, וביום השבת ושונה אי זהו מקומן, ודורש ר' ישמע' לעולם יהא אדם ירא שמים, ברוך מקדש שמו ברבי'. [המנהיג הלכ' תפילה].
-----
מצאת' בירוש' דפ' מי שמתו, תנייא כל מצות שאדם חייב, מוציא את הרבי' ידי חובתן, חוץ מברכת המזון, ודתנינן כל שאינו מחוייב בדבר אינו מוציא את הרבי' ידי חובתן, א''ר אילא שנייא ברכת המזון דכתי' ביה ואכלת ושבעת וברכת, מי שאכל יברך. אב''ן. [המנהיג הלכ' סעודה].
-----
מתני' [ר''ה כ''ט, ע''א] חרש שוטה וקטן אין מוציאין את [הרבים] ידי חובתן זה הכלל כל שאינו מחויב בדבר אינו מוציא את הרבים ידי חובתן תני (אבא) [אהבה] בר בריה דר' זירא כל הברכות כולן אע''פ שיצא מוציא שהרי כל ישראל ערבים זה בזה במצות חוץ מברכת הלחם וברכת היין וברכת שאר הפירות וריחני שאינן [חובה] אלא שלא יהנה מזה העולם בלא ברכה ובזו אין כאן ערבות שאין כאן חובה על האדם דלא ליתהני ולא לבריך הלכך אם לא יצא מוציא ואם יצא אינו מוציא. בעי רבא ברכת הלחם של אכילת מצה שמברכין לפניה המוציא וברכת היין של קידוש היום שמברכין לפני קידוש מהו ברכת אכילת מצה וברכת קידוש היום לא תבעי לך דחובה נינהו ומפיק, אלא ברכת היין התחלת ברכה וברכת המוציא מבעיא לן לפי שאינן באות אלא לפי שהמברך צריך שיטעום וא''א ליהנות מעוה''ז בלא ברכה אי נמי לא טעם איהו א''א דלא יהיב לחד מנייהו למיטעם ובעי ברכה מאי, כיון דחובה היא אכילת מצה חובה עליו וכן קידוש היום חובה עליו וא''א שלא בהנאה והנאה אי אפשר בלא ברכה נמצאת המצוה תלויה בברכת הנאה ומפיק, או דילמא ברכת הנאה לאו חובה הוא דלמצוה אתיא דאף בכל ההנאות היא נוהגת ת''ש דאמר רב אשי כי הוינן בי רב פפי הוה מקדש לן וכי הוו אתו אריסי מדברא הוה מקדש להו הילכ' ש''מ דאף בהני אפי' שיצא מוציא. ת''ר לא יפרוס אדם פרוסת ברכת המוציא לאורחין אא''כ אוכל עמהן כדאמרי' לעיל שאינה חובה עליהם לא יאכלו ולא יברכו ואם עשה הרי הוציא ש''ש לבטלה, אבל פורס הוא לבניו ולב''ב כדי לחנכן במצות. בהלל ובמגילה (אבל) [אע''פ] שיצא מוציא הילכך כל הברכות דהן חובה וא''א לו שלא יברך כגון הלל ומגילה ושמונה עשרה ושלא עשאני עכו''ם וכיוצא בהן וברוך שאמר וברכת המצות כגון להניח תפילין ולהתעטף בציצית אע''פ שזה מקיים המצוה חבירו מברך עליו כדפרי' דברכת אכילת מצה לא תבעי ליה דחוב' הוא אע''פ שיצא מוציא אע''פ שזה אוכל מצה חבירו מברך עליו. וההיא תוספתא דברכות פרק ברכת זימון דתניא עשרה שהיו עושין עשר מצות כאו''א מברך לעצמו היו כולן עושין מצוה אחת אחד מברך לכולן, התם ה''פ עשרה שהיו עושין עשר מצות שאין ברכותיהן שוות כגון זה לובש תפילין זה מתעטף בציצית זה קובע מזוזה וזה שוחט וזה מעשר וזה תורם וזה מוהל וזה פודה בנו וזה מדליק נ''ח וזה מדליק נר שבת (וזה מדליק נר יו''ט) הואיל ואין ברכותיהן שוות כל אחד מברך לעצמו אבל היו כולן עושין מצוה אחת שכולן לובשין תפילין או מצוה אחרת והואיל וברכה אחת היא אחד מברך לכולן ולאו דוקא שגם המברך עסוק באותה מצוה אלא ה''ה אפילו אינו עוסק בה כדפרי' שזה אוכל מצה וזה מברך אלא אגב דתני רישא עשרה שהיו עושין עשר מצות דדוקא עשר מצות כדפרי' תנא נמי היו כולן עושין מצוה אחת הלכך כל הברכות שהן חובה שאינן באות בעבור הנאת הגוף אלא שמצות ברכה עליו ואי אפשר לו להפטר ממנה אע''פ שיצא מוציא ואפילו ברכת המצות שזה עושה המצוה וחבירו מברך עליו ואפילו הוא בקי חבירו מברך עליו ואפילו לכתחילה חוץ מברכת המזון וק''ש ותפילה כההיא דברכות פרק מי שמתו ירושלמי [הלכה ג'] תני כל מצות שאדם פטור אדם מוציא את הרבים י''ח חוץ מברכת היין פי' פטור דקתני היינו אע''פ שכבר יצא ונפטר ומסיק והא אנן תנינן בניחותא כל שאינו חייב בדבר אינו מוציא את הרבי' ידי חובתם הא אם היה חייב אפילו יצא מוציא, פי' כל הברכות שהן חובה שאינן באות בעבור הנאת גופו כדפרי' לעיל ומסיק א''ר לא שנייא היא ברכת המזון דכתיב בה ואכלת ושבעת וברכת מי שאכל הוא יברך ר' יוסי ור' יהוד' בן פזי הוו מתיבין אמרו לא מיסתבר בק''ש שיהא כל אחד ואחד משנן בפיו לא מסתברא בתפילה שיהא כל אחד ואחד מבקש עליו רחמים ע''ע, פי' הני שלשה אף על פי שהן ברכות שהן חובה ואינן באות בעבור הגוף אפ''ה אין סברא לומר שיהא חבירו מוציאו הואיל ויודע בעצמו אלו הברכות והטעם כדפרי' אבל שאר ברכות אע''פ שיודע בעצמו חבירו מברך עליו ואם בעצמו אינו יודע גם באלו שלשה בבהמ''ז ובק''ש ובתפילה חבירו מברך עליו ומוציא אותו י''ח. ותנן לקמן סו''פ יום טוב [ל''ג, ע''ב] כשם שש''צ חייב כך כל יחיד ויחיד חייב ר''ג אומר שליח ציבור מוציא את הרבי' י''ח [שם ל''ד, ע''ב] תניא א''ל לר''ג לדבריך למה צבור מתפללין אמר להם כדי להסדיר ש''צ את תפלתו אמר להו לדבריכ' למה ש''צ יורד א''ל כדי להוציא את שאינו בקי אמר להן כשם שמוציא את שאינו בקי כך הוא מוציא את הבקי ארבב''ח א''ר יוחנן מודי' חכמי' לר''ג אחר שנחלקו חזרו והודו ורבא אמר עדיין היא מחלוקת שמעה חייא בריה דרבה בר נחמני אזל אמרה קמיה דרב דימי בר חיננא וא''ל הכי אמר רב עדיין היא מחלוקת אמר ליה חייא לרב דימי רבה בב''ח אמר נמי הכי (שנחלק רב) [שנחלקו] על ר' יוחנן שאמר כך כי אמרה ר' יוחנן להא שמעתא אפליג עליה רשב''ל ואמר עדיין היא מחלוקת ומי (א''ר) [אר''י] הכי והא''ר הונא צפוראה אמר רבי יוחנן הלכה כר''ג הלכה מכלל דפליגי כי סליק רבי אבא מימי, שהפליג בספינה וחזר, פירשה מודים חכמים לר''ג בברכות של ר''ה ויוה''כ כדמפרש טעמיה לקמן והלכה כר''ג מכלל דפליגי בברכות דכל השנה כולה איני והא''ר הונא צפוראה א''ר יוחנן הלכה כר''ג בברכות של ר''ה ושל יוה''כ ופרקי' אלא ארנב''י מאן מודים ר''מ והלכה מכלל דפליגי רבנן עליה דר''מ מאי היא דתניא ברכות של ר''ה ושל יוה''כ ש''צ מוציא את הרבים י''ח דברי ר''מ וחכ''א כשם שש''צ חייב כך כל יחיד חייב מ''ש הני דר''ה ודיוה''כ משום דאוושי ברכות שהרי הן ט' וארוכות ואין הכל בקיאין בהן. כתב רבי' יצחק אלפס ושמעינן מהא דהלכה כר''ג בברכות של ר''ה ושל יוה''כ בלבד אבל בשאר ימות השנה לא אלא כשם שש''צ חייב כך כאו''א שהוא בקי חייב וכן הלכה עכ''ל והיינו כדפרישית שתפילה של כל השנה אם הוא בקי אין חבירו מברך עליו. כי אתא רבין א''ר יעקב בר אידי א''ר שמעון חסידא לא פטר ר''ג [אלא] עם שבשדו' בלבד הואיל ואניסי במלאכה אבל כולי עלמא לא משום דלא אניסי ויכולין להסדיר תפילתן. ירושלמי [פרק ד', הלכה י'] רב הונא רבה דציפרין בשם ר' יוחנן הלכה כר''ג באילן תקיעייא ר' זעירא ורב חסדיי הוו יתבין תמן בתקיעתא מן דצלון את צלותא קם ליה רב חסדיי ומצלי א''ל ר' זעירא לא כבר מצלינן א''ל מצלי' וחזר ומצלי דנחתין מערבאי לתמן אמרין מן שם ר' יוחנן הלכה כר''ג באילין תקיעייא (ואתא) [ואנא] לא כונית הא אילו כוונית הוינא נפיק ידי חובתי א''ר זעירא ויאות כל תנאי תנו לה בשם [רבן גמליאל ורבי הושעיא תני לה בשם] חכמין (דבי קסרי) [ר' אדא דקסרין] בשם ר' יוחנן והוא שיהא שם מראש התפילה ועד סופה ואע''פ שהוא בקי כר' זעירא ורב חסדיי ושל שאר ימות השנה אינו יוצא בתפילה של ציבור אלא שאינו בקי אבל בקי לא. הילכך ליתא ליה למה שפסק (כר''ג) [בה''ג] דיחיד שטעה ולא הזכיר של ר''ח יכוין את לבו לתפילתו של ש''צ מתחילה ועד סוף ויוצא אע''פ שהוא בקי דהא פסקינן בשאר ימות [השנה] ש''צ אינו מוציא אלא למי שאינו בקי ותו קשה לדבריהם דהא אסקי' דלא פטר ר''ג אלא עם שבשדות בלבד דאניסי במלאכתן ואין יכולין להסדיר תפילתן אבל דעיר לא מיהו ה''מ שלא באו לביהכ''נ ולא שמעו תפילה כלל אבל אם באו ושמעו התפילה מתחילה ועד סוף אע''פ שהיו בעיר והיו יכולין להסדיר תפילתן אפ''ה ש''צ מוציא אותן כדתני אבא בריה דר' מניומי בר חייא העם שאחורי הכהנים אינן בכלל ברכה ופירש''י ואע''פ שעם שבשדות בכלל ברכה הני דמצו למיתי קמי כהנים ויפנו הכהנים אליהם ויברכום והם לא באו אינם בכלל ברכה ועלה קאמר ר''ש חסידא דלא פטר ר''ג אלא עם שבשדות דאניסי שאינן יכולין לבא לביהכ''נ אבל דעיר שיכולים לבא לביהכ''נ לא פטרם ש''צ אבל אם באו לביהכ''נ ושמעו התפילה מתחילה עד סוף ה''נ דיצאו ואין הטעם תלוי בלהסדיר תפלתו אלא בביאה לביהכ''נ והשתא לא תקשי לה''ג. אבל הא קשיא להו דאין ש''ץ מוציא את הבקי בשאר ימות השנה כדפרי'. וההיא דתפילת השחר [כ''ט, ע''א] דאמר רב אשי טעה ולא הזכיר גבורות גשמים בתחיית המתים מחזירין אותו ושאלה בברכת השנים אין מחזירין אותו מפני שיכול לאומרה בשומע תפילה ופריך עליה מדתני טעה ולא אמר שאלה בברכת השנים וגבורות בתח''ה מחזירין אותו ומשני הא ביחיד והא בציבור ופריך אי הכי מפני ששומעה משליח ציבור מבעי ליה ומסיק אידי ואידי ביחיד הא דאידכר קודם שומע תפילה הא דלא אידכר קודם שומע תפילה, משמע דבצבור יוצא ע''י שליח ציבו' שאני התם שהתפלל כל התפילה בעצמו אלא שטעה בשאלה בעלמא שהיא בקשה ואינה ברכה הלכך יוצא ע''י ש''צ אבל תפילה של כל ימות השנה שהן ברכות ולא התפלל כלל ה''נ שאינו יוצא בתפילת ש''צ הואיל והוא בקי והשתא דאתינא להכי לה''ג נמי לא תקשי דהואיל והתפלל כל התפילה אלא שדילג יעלה ויבוא והיא אינה ברכה אלא בקשה ה''נ שיוצא בתפילת שליח ציבור. [או''ז הלכ' ר''ה סימן רס''ב].
-----
תני אהבה בריה דר' זירא כל הברכות כולן אע''פ שיצא מוציא, חוץ מברכת הלחם וברכת היין שאם לא יצא מוציא, ואם יצא אינו מוציא. פי' כל הברכות שהן חובה אע''פ שיצא מוציא, שכל ישראל ערבים זה לזה, וחובת חבירו מוטלת עליו. אבל ברכת הלחם והיין ושאר מיני פירות שאינו חובה, אלא שאסור ליהנות מן העולם הזה בלא ברכה, אם יצא אינו מוציא. בעי רחבה ברכת הלחם שלמצה וברכת היין שלקידוש היום מהו, כיון דחובה הוא מפיק, או דיל' ברכה לאו חובה היא. ת''ש דאמ' רב אשי כי הוינן בי רב פפי הוה מקדש לן, וכי הוה אתי אריסיה מדברא הוה מקדש ליה. [פסקי הרי''ד].
-----
כל הברכות כולם אע''פ שיצא מוציא, חוץ מברכת הלחם וברכת היין שאם לא יצא מוציא, ואם יצא אינו מוציא, לפי שהוא רשות, ואינו חייב בה אלא מפני אכילתו ושתייתו, וכן לא יפרוס אדם פרוסה לאורחים אלא אם כן אוכל עמהם. ונראה בעיניי, שבין על ברכת המוציא ובין על ברכת המזון, הוא אומר כן, כמבואר בקונטרס הראייות. אבל פורס הוא לבניו ולבני ביתו אע''פ שאינו אוכל עמהן, כדי לחנכן במצוות. ובהלל ובמגלה אע''פ שיצא מוציא. וכן ברכת היין שלקידוש, וברכת המוציא שלמצה הואיל ולחובת קידוש ולחובת מצה הוא מברך, הרי הן כשאר ברכות המוטלות עליו חובה, ואע''פ שיצא מוציא. וכן יכול לברך לאחרים אע''פ שאינו טועם עמהם, כמבואר בקונטרס הראייות. ונראה בעיניי שאין אדם יכול לברך על חבירו על מילת בנו להכניסו בברית, [או על פדיון בנו], הואיל ואינו מחוייב באותה מילה אינו יכול להוציא אחרים, כמבואר בקונטרס הראייות. [פסקי ריא''ז].
-----
גרסינן בפרק שלישי דראש השנה תנו רבנן לא יפרוס אדם פרוסה לאורחים אלא אם כן אוכל עמהם אבל הוא פורס לבניו ולבני ביתו כדי לחנכן במצות, ובהלל ובמגילה אף על פי שיצא מוציא לפי שכל ישראל ערבים זה בזה במצות, אבל ברכת הלחם והיין ושאר ברכת הפירות שאינן אלא שלא ליהנות בעולם הזה בלא ברכה ואין כאן ערבות שאין זו חובה על האדם שאם לא יהנה לא יברך הילכך אם יצא אינו מוציא, אפס ברכת המוציא שמברכין עם ברכת אכילת מצה במצה דמצוה וברכת היין שמברכין בלילי שבתות עם ברכת מקדש השבת הואיל וברכת אכילת מצה וברכת מקדש השבת הם חובה ויש כאן ערבות ואי איפשר שלא יהנה מהם ואסור ליהנות [מהם] בלא ברכה פוסק שם התלמוד [ש]אף על פי שיצא מוציא. ואומר רבינו יצחק בר שמואל [ד]הוא הדין ברכת המזון דאף על פי שיצא מוציא דיש כאן ערבות שמאחר שאכל כבר [נת]חייב לברך ומה שאנו מצריכין כזית דגן מדברי סופרים הוא כדי שיוכל לומר שאכלנו משלו הילכך מוציא אפילו מי שאכל שיעור מדאוריתא כדי שביעה וכן משמע מעובדא דינאי מלכא בפרק שלשה שאכלו (מ''ח א' ותד''ה עד ע''ש) דמסתמא אכלו בשלחן המלך כדי שביעה ולכולי עלמא אם אכל שמעון בן שטח כזית דגן היה מוציאם ואם לא שמן התורה יכול להוציא אפילו לא אכל כלל לא היה מועיל מי שאכל כזית דגן שהוא שיעור דרבנן להוציא מי שאכל כדי שביעה שהוא שיעור דאוריתא כדאמרינן בפרק מי שמתו (כ' ב') דקטן מברך בשביל אביו דווקא כשאכל אביו שיעורא דרבנן דאתי דרבנן ומפיק דרבנן. מיהו בירושלמי בפרק מי שמתו (דף כ''ה ב') גרסינן כל המצות שאדם פטור אדם מוציא את הרבים ידי חובתן חוץ מברכת המזון והא דתנינן כל שאין חייב בדבר אינו מוציא את הרבים ידי חובתן הא אם היה בר חיובא אפילו אם יצא מוציא אמר ר' אילא שניא ברכת המזון דכתיב ביה ואכלת ושבעת וברכת דמשמע דמי שלא אכל לא יברך, ושמא מן התורה יכול להוציא והתם מדרבנן וקרא אסמכתא בעלמא. [סמ''ג עשין סימן כ''ז].
-----
וכי מברך [מברך] על תקיעת שופר ושהחיינו, ואם יצא תוקע לאחר שלא יצא דתניא כל הברכות כולן אף על פי שיצא מוציא חוץ מברכת הלחם וברכת היין (יראים סי' תי''ט וע''ש בתעפ''ר), וצריך שיתכוין שומע ומשמיע. [סמ''ג עשין סימן מ''ב].
-----
בכל המצות כולן, כגון קידוש והבדלה שכל ישרא' ערבין זה לזה למצות, אבל ברכת המזון אינו מוציא, דאמרי' בירושלמי [ברכות פ''ג ה''ג] ואכלת ושבעת וברכת מי שאכל ושבע הוא יברך, ותפילה נמי אינו מוציא שכל אחד צריך להתפלל לעצמו [תוס', ברכת הלחם המוציא וברכת היין בורא פרי הגפן והוא הדין לברכת פירות וריחני שאינן [חובה] אלא שאסור ליהנות מן העולם הזה בלא ברכה ובזו אין כאן ערבות דלא ליתהני ולא ליבריך, עכ''ת]. כיון דחובה היא, כאכילת מצה וכקידוש מפיק, או דילמ' כיון דברכה לאו חובה היא, אלא אכילת מצה, וברכת המוציא ובורא פרי הגפן אינן בא לחובה, אלא לברכת הנאה, שאסור ליהנות מן העולם הזה בלא ברכה. לא יפרוס אדם פרוסה, לברך המוציא לאורחין, אבל פורס בוצע הוא לבניו אע''פ שאינו אוכל עמהן כדי לחנכן במצוות. [ריבב''ן].
-----
כל הברכות כולן אע''פ שיצא מוציא, חוץ מברכת הלחם וברכת היין שאם לא יצא מוציא ואם יצא אינו מוציא. ומינה ילפינן לכל ברכת הנהנין. וברכת הלחם של מצה שהיא המוציא וברכת היין של קידוש שהוא בורא פרי הגפן, אע''פ דברכת הנהנין היא, כיון דחובה היא מפיק, ואע''פ שיצא מוציא. [המאורות].
-----
שנים שאכלו מצוה ליחלק, במה דברים אמורים בששניהם סופרים אבל אחד סופר ואחד בור סופר מברך ובור יוצא. ומיהו בדיעבד אפילו שניהם סופרים קיימא לן שומע כעונה, ויצא האחד בברכתו של חבירו. כתב רש''י דהוא הדין בברכת המוציא שמצוה ליחלק אפילו בהסבו. ובהשלמה כתב רבינו נ''ר דדוקא בברכת המזון שהיא מן התורה, וכתיב נמי ואכלת ושבעת וברכת מי שאכל הוא מברך, אבל בברכת המוציא שהוא מדרבנן לאו מצוה ליחלק. והכי נמי אמרינן בבא להם יין בברכת המזון, אחד מברך לכולן, אלמא לאו מצוה ליחלק. והא דאמרינן בפרק אלו דברים היו יושבין בבית המדרש והביאו להם אור אחד מברך לכולן משום בטול תורה, אלמא טעמא משום בטול תורה הא לאו הכי כל אחד ואחד מברך לעצמו. לא קשיא, דשאני אור שאין הנאתן כאחד, וזה שבא לפניו האור הראשון נהנה ראשון, ואי לאו משום בטול בית המדרש אין לו להמתין עד שיהנו כולן. אי נמי משום בטול תורה מצוה, הא לאו הכי רשות. ועל זה הטעם נהגו לקדש אחד לכולן ולהבדיל. וכן בברכת המוציא עד כאן. ונראה עכשו מדברי רבינו דקידוש והבדלה מדרבנן, דאי הוו מדאורייתא מצוה ליחלק, ואנן קיימא לן נשים חייבות בקידוש היום דבר תורה. ואפשר לומר דהאי קידושא דאנן עבדינן הוי מדרבנן, דמדאורייתא לא הוה צריך ברכה. אי נמי דאשינויא דאמ' לעיל סמכינן, דדוקא בברכת המזון משום דכתיב בה ואכלת ושבעת וברכת מי שאכל הוא יברך, אבל במילי אחריני ואע''פ שהם מדאורייתא לא. [המאורות ברכות].
-----
כל הברכות כולן אע''פ שיצא מוציא, חוץ מברכת הלחם וברכת היין שאם לא יצא מוציא, ואם יצא אינו מוציא, וכן הדין בברכת הנהנין. לפיכך לא יפרוס אדם פרוסה לאורחים אלא אם כן אוכל עמהם, אבל פורס הוא לבניו ולבני ביתו כדי לחנכן במצות. ברכת הלחם של מצה וברכת היין של קדוש היום, הואיל ואלו הברכות הם מחוייבות על כל אחד ואחד, אע''פ שיצא מוציא אחרים ידי חובתן. וזהו הכלל אשר יראה לנו בענין הברכות. הברכות נחלקות לשלשה מינין, ברכת המצות, הוא שמברך על המצוה שהוא מחוייב לעשותה. ברכת הנהנין, הוא המברך על הדבר כשיהנה ממנו לא שיהיה מחוייב בהנאתו, וברכות שהן עצמן ענין המצוה, כגון תפלה וברכות של ראש השנה ויום הכפורים וכיוצא בהן. ברכת המצות, כגון המברך על אכילת מצה, אע''פ שיצא מוציא, שאחר שהוא מחוייב במצוה זו הוא מקודש במצוה ויכול לברך אשר קדשנו. ברכת הנהנין, מאחר שהברכה תלויה בהנאתו אינו מברך אלא אם כן נהנה. והברכות שהן עצמן המצוה, אינם מסורות לשליח. לפיכך אין אדם יכול לומר לחברו התפלל בעבורי ואפטר בתפלתך, שהרי המצוה מוטלת עליו, כמו שבארנו בשערי תפלה. [הבתים — שערי ברכות שער שני].
-----
ברכת היין שהיא ב''פ הגפן אם יצא אינו מוציא אחרים דעל כל ברכות אם יצא מוציא חוץ מברכת הלחם ומברכת היין ומוציא אף על פי שיצא בברכ' ב''פ הגפן דקדוש כמו שכתבתי במקומו פשוט בר''ה פי' וה''ה לכל ברכות הנהני' כמו יין והמוציא שאם יצא אינו מוציא. ועוד פשוט ולבניו ולבני ביתו אף על פי שיצא מוציא כדי לחנכן במצוה. [רבינו ירוחם נט''ז ח''א].
-----
אם עשה הבדלה יכול לחזור ולהבדיל כדי להוציא אחרים דכל המצות אע''פ שיצא מוצי' כמו שכתבתי במקומו [ני''ג ח''ג]. [רבינו ירוחם ני''ב ח''כ].
-----
בברכת המוציא אם יצא אינו מוציא אחרים חוץ מברכת המוציא של מצה כמו שכתבתי במקומו כך פשוט בר''ה. אין המסובין רשאין לטעום עד שיטעום המברך כך פשוט יש מ' דה''מ לענין המוציא שצריך לטעום כדאמרינן לא יפרוס אדם פרוסה לאורחים אלא אם כן אוכל עמהן אבל לשתות מותר כגון בקדוש וכיוצא בו ובירושלמי נראה דאין לחלק ומי' אם יש לכל אחד כוסו שותה כל אחד כוסו קודם המברך ואף על פי שאין חובה לשתות כי אחד מברך לכלן מי' מצוה לשתות וכן המוציא יש לכל אחד ככרו שאין זקוקין לככר אחר יכול לטעום כל אחד מככרו ובשבת אין טועם קודם הבוצע זולתי אם יש לכל א' לחם משנה כמו שיש לפני הבוצע כך מוכח ועוד מוכח דאין צריך המברך ליתן מכוסו לכוס כל אחד ודוקא שלא היו פגומין שאם היו פגומין צרי' לשפוך מכוס של ברכה לכל כוס וכוס ואז לא ישתו קודם שישתה המברך וכן בקדוש וכן בכל ברכה וברכה וכן הסכימו הפוסקים והתוספות. [רבינו ירוחם נט''ז ח''ד].
-----
כל הברכות כלן אף על פי שיצא מוציא חוץ מברכת היין והמוציא כך פשוט בר''ה וה''ה לכל ברכת הנהנין אם יצא אינו מוציא כמו ביין והמוציא ותמצאנו מבואר בברכת היין. [רבינו ירוחם נט''ז ח''ג].
-----
היה מברך חייב מד''ס כמי שאכל כזית פת והעונה חייב מן התורה שאכל די שובעו לא יצא וכבר ביארתי זה בנתי' ו' של דרך אחרון משער התפילה. [אהל מועד שער הברכות דרך א'].
-----
מי שקידש ואח''כ נזדמנו לו אורחים שאינם יודעים לקדש חוזר ומקדש להם וה''ה לכל ברכות המצויות אבל לא בברכת הנהנין אא''כ נהנה עמהן. [אהל מועד שער קידוש והבדלה דרך א'].
-----
שנים שאכלו מצוה לחלק כלומר שיברך כל א' לעצמו, ואם היה א' מהם בור ואינו יודע לברך סופר מברך ובור יוצא והוא שיענה אמן אחר כל ברכה וברכה. ובהמוציא וקידוש והבדלה נהגו שהא' מברך אע''פ שכולם סופרים. כתו' בהלכות שאין מוציא מי שאכל כזית דגן למי שאכל לשובע שזה מדרבנן וזה מה''ת. ורבים הם שאומרים כל מי שהוא מחוייב כלל ברכה מוציא אפי' מי שאכל שיעור מן התורה. [אהל מועד שער הברכות דרך ז'].
-----
כל הברכות שהם חובה על האדם וחבירו שהוא גדול חייב באותה ברכה כמוהו מוציאו ידי חובתו אע''פ שכבר הוציא עצמו, והטעם לפי שכל ישראל ערבין זה לזה וכשחבירו חייב הרי הוא כאילו הוא [עצמו] חייב, ולפי' יחיד מוציא לחבירו. בברכות של ק''ש אע''פ שהיא חובה ובאמת יחיד אינו מוציא לחבירו ביחיד, אבל בצבור מוציאו ונפטר בברכתו אע''פ שהוא בקי, חוץ מק''ש עצמה שראוי לשונה לעצמו, וכן בתפילה אין יחיד מוציא לחבירו ביחיד ולא בצבור כשהוא בקי לפי שכל אדם ראוי להתפלל על עצמו, אבל שליח צבור מוציא לשאינו בקי או למי שטעה בתפילתו שהיה צריך לחזור, וכן בברכות של ראש השנה ויום הכפורים של יובל במלכיות זכרונות שופרות של מוסף לבד כמו שביארנו בהלכות ראש השנה. המברך לנשים בברכות שהן חייבות אע''פ שיצא מוציא, אבל במצות שהן פטורות אע''פ שיש להן רשות לעשות ולברך עליהן אין אחר שיצא מברך כשהוא מוציאן כדין ברכת הנהנין. המחויב בדבר כשם שאם עשה מצותו כבר מוציא לחבירו כך מוציאו קודם שיוציא לעצמו, כגון בן כרך (יוציא) [מוציא] לבן עיר שעדיין לא הגיע זמנו. [הלכ' ברכות לריטב''א].
-----
מי שנסתפק על ברכת הנהנין אם בירך ואם לאו, אם הוא בברכה שלפניו שהיא מדבריהם אינו חוזר ומברך, אבל בברכה שלאחריו שהיא מן התורה חוזר ומברך, שאיסור ברכה לבטלה אינו [אלא] מדרבנן, וכיון שכן בכל ספק של תורה ספקו חוזר. לפיכך מי שנסתפק לו אם קידש על היין בליל שבת מברך ברכת קידוש אבל לא בורא פרי הגפן, אבל קידוש של סעודת יום שבת אינו אלא מדבריהם ואם יצא אינו מוציא לאחרים כשאר ברכת הנהנין, וכן אינו חוזר על ספקו. [הלכ' ברכות לריטב''א].
-----
כל הברכות כלן, אע''פ שבירך ויצא ידי חובתו, מותר לו לחזור לברך לאחרים, שלא יצאו ידי חובתן כדי להוציאן שכל ישראל ערבין זה לזה. חוץ מברכת הנהנים הנזכרים בשער הזה שאינו מברך לאחרים, אלא אם כן נהנה עמהם. וכמו שפירש הטעם בירושלמי ואכלת ושבעת וברכת, מי שאכל הוא יברך. בד''א בברכות של רשות, אבל בברכת הנהנין שיש בה מצוה והם המוציא של אכילת מצה בלילי הפסח וקדוש של שבת, הרי זה מברך לאחרים ואוכלין ושותין, ואע''פ שהוא אינו אוכל ושותה עמהם. לפי שכל ברכה שהאדם חייב בה, חבירו מוציאו ואע''פ שכבר יצא לעצמו: כל השומע ברכה מן הברכות מתחלתה ועד סופה, ונתכוון לצאת בה ידי חובתו יצא, ואע''פ שאינו עונה אמן וכן העונה אמן אחר המברך הרי זה כמברך, והוא שיהיה המברך חייב באותה ברכה. היה המברך חייב מדברי סופרים והעונה חייב מן התורה, לא יצא ידי חובתו עד שיענה, או שישמע ממי שהוא חייב מן התורה כמוהו. [ספר השולחן הלכ' סעודה שער שלישי].
-----
והאידנא, שאין אורחין בבית הכנסת אמרו הגאונים ז''ל דמקדשי ליה משום רפואה דפסיעה גסה, שנוטלת אחד מחמש מאות ממאור עיניו של אדם, ומהדר ליה בקידושא דבי שמשי. ומנהג בהרבה מקומות, שהשמש מביא כוס הקידוש לכל אחד ואחד, ונותנין על עיניהם. אבל רבינו האיי גאון ז''ל אמר שאין מקדשין בלא אורחין, כיון דלא נפקי ביה צבורא. ומהדר ליה בקידושא דבי שמשי, לאו דוקא בבית הכנסת, דהוא הדין בקידוש בביתו. עוד כתב הגאון ז''ל, מי שקידש בביתו ובא לו אצל אנשים שיודעים לקדש אינו רשאי לקדש להן, וכתב הרב הנגיד ז''ל דהוא הדין להבדלה ולכל ברכת המצות שאם הם יודעין לברך והוא יצא כבר אינו רשאי לברך להם. אבל ודאי אם לא יצא הוא, או שהם אינם יודעין, מברך להו. כדאמרינן [ר''ה כ''ט ע''א] כל הברכות כלן אע''פ שיצא מוציא, חוץ מברכת הלחם וברכת היין שאם לא יצא מוציא, ואם יצא אינו מוציא. והוא הדן לכל ברכת הנהנין. אבל במקום מצוה, כגון המוציא של מצוה וקדוש של שבת, אע''פ שיצא מוציא. וכבר הארכתי בענין זה בשער שלישי מהלכות סעודה בג''ה. [ספר השולחן הלכ' סעודה שער שביעי].
-----
ומי שבירך ויצא ידי חובתו על איזו ברכה שתהיה הרשות בידו שיברך להוציא לזולתו ידי חובתו מאותה ברכה, זולתי ברכת הלחם וברכת היין שאינו מברך לזולתו אם נזדמנו לאכול בחבורה אחת, מפני שפת ויין בלבד בעו הסבה. ואם קדם אחד מהם ובירך לעצמו אינו מברך לזולתו, ובלבד ברכת הנהנין אשר אין באותה הנאה מצוה. אבל אם היה בו מצוה, כגון אכילת מצה בליל הפסח, וקדוש היום, מותר לו לברך לזולתו אע''פ שאינו אוכל עמו. והוא מה שאמרו בתלמוד ר''ה כל הברכות כולן אע''פ שיצא מוציא חוץ מברכת הלחם וברכת היין שאם לא יצא מוציא ואם יצא אינו מוציא בעי רחבה ברכת הלחם של מצה וברכת היין של קדוש היום מהו, כיון דחובה היא מפיק, או דילמא ברכה לאו חובה היא. והשיבו על זה, אע''פ שיצא מוציא. [ספר מצות זמניות הלכ' ברכות שער ראשון].
-----
ומי שקורא המגלה לחולה או ליולדת צריך לברך לפניה ולאחריה אע''פי שכבר יצא ידי חובתו בבית הכנסת  מברך אפילו ביחיד עכ''ל. [ארחות חיים הלכ' מגלה ופורים סימן כ''ד].
-----
כל הברכות אע''פי שברך ויצא י''ח מותר לו לברך לאחרים שלא יצאו ידי חובתן כדי להוציאן חוץ מברכת ההנאה שאין בה מצוה שאינו מברך לאחרים אא''כ נהנה עמהם. ויש מי שכותב שמלמדין אותו מלה במלה וליכא משום הזכרת השם לבטלה כיון דלצורך למוד מזכירין אותו. וברכת ההנאה שיש בה מצוה כגון אכילת מצה וקדוש היום אע''פי שיצא מוציא. כל השומע ברכה מן הברכות מתחלתה ועד סופה ונתכוון לצאת בה יצא אע''פי שלא ענה אמן וכל העונה אמן אחר המברך הרי הוא כמברך והוא שיהיה המברך חייב באותה ברכה אבל אם הוא חייב מן התורה והמברך מדברי סופרים לא יצא עד שישמע ממי שהוא חייב מן התורה כמוהו. [ארחות חיים הלכ' ברכות סימן ב'].
-----
יש לשאול למה אומר ש''ץ ברכות ק''ש בקול רם כדי להוציא את מי שאינו יודע וק''ש אומר בלחש שאין האחרים שומעים א''כ למה השמיעם הברכות, וי''ל כי מברכות ק''ש יכול ש''ץ לפטור את מי שאינו יודע מפני שהדבר תלוי בשמיעה כמו בקריאה אבל מק''ש אינו יכול לפוטרו משום שנאמר ודברת בם מה שאין כן בקריאת התורה בצבור שהיא תקנת עזרא (ב''ק פב). וקריאת מגלה ותקיעת שופר ותפלה מפני שהדבר תלוי בשמיעה כמו בקריאה וש''ץ יכול לפטור מאה אלף איש אבל מתלמוד תורה אין ש''ץ יכול לפטור לשום אדם, ועוד כי אין בור בעולם שאינו יודע לומר פסוק שמע ישראל, ובכך יצא ידי חובתו ולפיכך השמיעם הברכות. [אבודרהם סדר שחרית של חול].
-----
בברכת המצות אם יצא הוא בעצמו אם יכול לחזור ולעשותה פעם אחרת כדי להוציא אחרים ידי חובתן יש בהן חלוקין: בברכת המזון ובכל שאר ברכות הנהנין (ר''ה כט, ב) שאין בהם מצוה כגון המוציא וכיוצא בו אם יצא אינו מוציא ואם לא יצא מוציא. ומיהו לבניו ולבני ביתו אע''פ שיצא מוציא כדי לחנכן במצות. ובברכת הנהנין שיש בה מצוה כגון קדוש היום של שבת ויום טוב ואכילת מצה של מצוה בלילי הפסח אע''פ שיצא מוציא. ובקריאת שמע (ר''ה לד, ב) ובתפלה אם הוא שליח צבור מוציא שאינו בקי אע''פ שיצא. ודוקא בעשרה אבל ביחיד אע''פ שלא יצא אינו מוציא. ובהלל (שם) אע''פ שיצא מוציא בין ביחיד בין בצבו' ודוק' שאינו בקי שאינו יודע לענות ראשי פרקים אבל אם יודע לענות אם יצא אינו מוציא אלא אם כן עונה אחריו. ובמגילה אע''פ שיצא מוציא אף הבקי ואין צריך לענות אחריו כלום. וכן הדין בשאר מצות. וכתב הר''ם במז''ל (ברכות פי''א, א) כל השומע ברכ' מן הברכות מתחלתה ועד סופה ונתכוון לצאת בה ידי חובתו יצא אע''פ שלא ענה אמן. וכל העונה אמן אחר המברך הרי הוא כמברך (ברכות נג, ב) והוא שיהי' המברך חייב באותה ברכה. יראה שסובר ששומע כעונה ויצא ידי חובתו בשמיע' בלבד. ואם תאמר והרי בתפלה וברכת המזון אינו שומע כעונה שהרי שנים שאכלו מצוה ליחלק ולברך כל אח' לעצמו. וכן בתפלה אין יחיד מוציא את חבירו בקי. ומשני בירושלמי (פ''ג ה''ג) הא דברכת המזון שאני התם דכתיב ואכלת ושבעת וברכת מי שאכל הוא מברך. ותפלה גם כן רחמים היא וצורך עצמו ודומ' לברכת הנאה. ויש אומרים כי התפלה נתקנה בלחש ולפיכך אין חבירו מוציאו ידי חובתו אבל שליח צבור בעשרה מותר שכך תקנו חכמים. [אבודרהם סדר תפילות חול שער שלישי].
-----
תני אהבה כל הברכות אע''פ שיצא מוציא חוץ מברכת הלחם וברכת היין. בעי רחבה [ע''ב] ברכת הלחם של מצה וברכת היין של קידוש מהו, ופשיט דמוציא, דרב פפי הוה מקדש וכי אתי אריסיה הדר מקדיש. ת''ר לא יפרוס פרוסה לאורחין אא''כ אוכל עמהן אבל פורס לבניו ולבני ביתו כדי לחנכן במצות. בהלל ובמגילה אע''פ שיצא מוציא. [האגודה].
-----
וכתב הרב ר' פרץ ז''ל דמי שנסתפק לו אם שתה יין ומים אם מברך מעין שלש לשניהם או בורא נפשות, וצריך לו עיון. והר''ם במז''ל כתב גבי ברכת הפירות, על כל הברכות כולן אם נסתפק לו אם בירך אם לא בירך אינו חוזר ומברך לא בתחלה ולא בסוף, מפני שהברכות הם מדברי סופרים. אבל הרב ר' יום טוב אלשבילי ז''ל כתב דמי שנסתפק לו על ברכת הנהנין אם בירך ואם לא בירך אם היא ברכה שלפניהם שהיא מדבריהם אינו חוזר ומברך, אבל בברכה של אחריו שהיא מן התורה חוזר ומברך, שאיסור ברכה לבטלה אינו אלא מדרבנן, וכיון שכן בכל ספק של תורה ספקו חוזר. לפיכך מי שנסתפק לו אם קידש על היין בלילי שבתות מברך ברכת קדוש אבל לא בורא פרי הגפן, אבל קדוש של סעודת יום שבת אינו אלא מדבריהם, ואם יצא אינו מוציא לאחרים כשאר ברכות הנהנין, וכן אינו חוזר על ספקו. הבדלה על הכוס בברכה אינה אלא מדברי סופרים וספקה אינה חוזר, עד כאן. [ספר הפרדס — שער עשירי].
-----
אע''פ שברך ויצא ידי חובתו מותר לו לברך לאחרים שלא יצאו ידי חובתן חוץ מברכת הנאה שאין בה מצוה שאין לו לברך לאחרים אלא אם כן נהנה עמהם אבל ברכה שיש בה מצוה כגון אכילת מצה בלילי פסח וקדוש היום הרי זה מברך לאחרים אפילו שאינו שותה ואוכל עמהם. [צידה לדרך מ''א כ''ג פכ''א].
-----
@ כ''ט ע''ב.
ואם באו לו אורחים אינו רשאי לבצוע להם שכבר בצע לעצמו, ואינו מחויב בדבר להוצי' אחרי' ידי חובתן ואף אם לא בצע לעצמו לא יבצע לאחרי' אם אינו אוכל עמהן שאינו מחוייב בדבר שאם ירצה לא יאכל אבל בדבר שהוא חובה כמו המוציא שלמצה (או קידוש) או קידוש היין אע''פ שיצא מוציא, אפי' לא יאכל ולא ישתה עמהן דכל ישרא' ערבי' זה לזה, כמו שאמ' חכמים בהלל ובמגילה אע''פ שיצא מוציא משום דחובה נינהו כדאי' בר''ה פ' ראוהו ב''ד [כ''ט ע''ב]. וכן אמ' בפ' אין מערבי' [עירובין מ' ע''ב] ליהבי' לינוקא דלמא אתי למסרך בכוס שלקדוש בליל הכיפור, הא למדת דאי לאו דמשום דאיכא למיחש דלמ' אתי למסרך הוה טעים ליה ינוקא ונפקי כולהו בטעימת התינוק כי המברך צריך שיטעום או שיטעים לאחר שלא תהא ברכה לבטלה, יצא הוא ויצאו כל השומעי'. ואם שכח ולא בירך המוציא ולא גמר סעודתו יברך ויאכל, ואם הוא מסופק אם בירך, לא יברך דהמוציא דרבנן הוא. [המנהיג הלכ' סעודה].
-----
ומי שקורא את המגילה לחולה או ליולדת צריך לברך לפניה ולאחריה אף על פי שכבר יצא ידי חובתו בבית הכנסת כדאמרינן כל הברכות כולן אף על שיצא מוציא חוץ מברכת הלחם וברכת היין שהן ברכות הנהנין. [תשב''ץ סימן קע''ו].
-----
ועוד פשוט להוציא אחרים ידי חובתן צריך שיאכל כזית דגן. וכתבו בתוס' מי שאכל ירק אין מוציא אחרים ידי חובתן ולכל הפחו' צריך שיאכל כזית מדבר שחייבים עליו ברכה א' מעין ג' כמו שכתבתי בברכת הנהנים. וכתב בה''ג דמי שאכל כזית אינו מוציא אלא למי שאכל שיעור דרבנן אבל אינו מוציא מי שאכל כדי שביעה שהוא חייב לברך מן התורה ובתוספו' כתבו דאינו צריך כזית דגן להוציא אחרים אלא שיוכל לומר שאכלנו הילכך מוציא אפי' אותם שנתחייבו מן התור' דאם יצא הוא כבר והיה רוצה להוציא אותם שנתחייבו מן התורה שאכלו כדי שביעה היה יכול להוציאן בלא שיאכל הוא כלל כדאמרינן בקדוש ובברכת מצה דאף על גב דיצא מוציא אחרים וה''ה לברכת המזון הילכך כשאכל ורוצה להוציא עצמו ואחרים עמו ואפילו לא אכל אלא שיעורא דרבנן שהוא כזית יכול להוציא אחרים שנתחייבו מן התורה ע''כ. וכיון שנסתפקו הגדולי' המחוור שבכלם אם כלם יודעים לברך שיברך אותו שאכל כדי שביעה ואם אין שם מי שיודע אלא אותו שאכל כזית שאינו מחוייב אלא מדרבנן יברך הוא ומוציא אפילו לאותם שאכלו כדי שביעה כיון שהם אינם יודעי' לברך וכן כתב הרא''ש. [רבינו ירוחם נט''ז ח''ז].
-----
במגלה אף על פי שיצא מוציא אחרים ידי חובתן כך פשוט בראש השנה. ועוד פשוט במשנה כל המחוייב בדבר מוצי' הרבים ידי חובתן וכל שאינו מחוייב בדבר אינו מוציא הרבי' ידי חובתן. [רבינו ירוחם נ''י ח''ג].
-----
במצות אם יצא הוא בעצמו אם יכול לחזור לעשותה פעם אחרת יש חולקין בהן בברכת המזון ובכל שאר ברכו' הנהנין כגון המוציא וכיוצא בו אם יצא אינו מוציא ואם לא יצא מוציא ובקדוש היום של שבת ויו' טוב אף על פי שיצא מוציא וכן בברכת מצה של מצוה בליל פסח ובק''ש ובתפלה אם הוא שליח צבור מוציא את שאינו בקי אף על פי שיצ' בו ודוקא בעשרה אבל ביחיד אף על פי שלא יצא אינו מוציא ובהלל אף על פי שיצא מוציא בין יחיד בין צבור ודוק' שאינו בקי שאינו יודע לענות אבל אם יודע לענות אם יצא אינו מוציא אלא אם כן עונה אחריו הללויה. ובמגלה אף על פי שיצא מוציא ואין צריך לענות אחריו כלום וכן הדין בשאר מצות פירוש ומוציא אפילו הבקי כל זה פשוט ומוכח בראש השנה ובסוכה ובירוש' וכל אחד כתבתי במקומו הראוי לו. ועוד פשוט שם ובהמוציא פירוש ובשאר ברכות הנהנים לבניו ולבני ביתו אף על פי שיצא מוציא כדי לחנכן במצות. [רבינו ירוחם ני''ג ח''ג].
-----
ברכת המוציא של מצה אף על פי שיצא מוציא ואף על גב דברכת המוציא אחר אם יצא אינו מוציא כך פשוט בראש השנה. [רבינו ירוחם נ''ה ח''ד].
-----
כתב הריא''ף ז''ל האי מאן דבעי לברוכי בתרי ותלת בתי עביד הכי בריך ברישא בביתא דיליה ואכיל כל מאי דצריך ומברך על המזון והדר מברך לכל א' וא' ושתו אינהו כסא דקידושא ודאגדתא ואכלי כלהו מצה וירקי ולא אכיל איהו בהדייהו מידי ושבק להו למגמר סעודתייהו ומברכי אינהו ברכת המזון והדר אזיל לביתיה וגמר הלילא ושתי איהו כסא ואי בעי לאקדומי להנהו בתי בריש' ויברך להו ולא טעים מידי בהדייהו והדר לביתי' ומקדש הרשות בידו ושפיר דמי והר''ז ז''ל כתב עליו כל מה שאמר הריא''ף ז''ל כל מאן דבעי לברוכי בתרי ותלתא בתי וכו' אין אנו משגיחין בו מאחר שפי' טעמא אין מפטירין אחר מצה אפיקומן שלא ישכח מלומר הלל אחר שגמר הלל מה לנו עליו אם יאכל מצה וחזר ואכל כל הלילה ומה עבירה יש בידו ואין לנו אלא קום אכול מצה ובל תאכל חמץ מנין לנו והראב''ד ז''ל כתב עליו זה מבזה המנהגות ולא ידע על מה הוקבעו כי יש סמך למנהג מר' טרפון שאומר חמישי יאמר עליו הלל הגדול אלמא בלא אמירה לא שתי ליה וטעם הדבר בזמן הפסח כדי שלא ימשכו אחר השתיה ויבואו ויניחו אכילת הפסח ויבא לידי נותר ובזמן שאין הפסח ג''כ ודאי כדי שיהא זכר לד' כוסות שכנגד הגאולה כי כל מה שאדם שותה בתוך הסעודה אין בו היכר לחירות לפי שהוא לצורך האכילה ואפי' ישתה כמה וכמה לא יפטר מד' כוסות אא''כ ישתה אותם שלא בתוך הסעודה וטעם יפה הוא וראוי לסמוך עליו לא להיות מלעיג על המנהגות. והר''ש ז''ל כתב והבא להוציא אחרים ידי חובתן בהלל ובסדר ברכות יקדש וישתה כוס ראשון ויעשה כל הסדר בביתו ואחר הכריכ' קודם שיאכל סעודה ילך ויעשה בכמה בתים ויחזור בביתו באחרונה ויגמור סעודתן ויברך על מזונו וישתה כוס ג' ויגמור להם הלל על כוס ד' וישתה שלא אסרו לשתות אלא בין שלישי לרביעי כדי שלא ישתכר ולא יבין באמרו הלל אבל היין ששתה בתוך סעודתו אינו משכר ואם יש עוד בית שלישי יגמור להם הלל והם יברכו וישתה ולא ישתה בשני כלל וכן יעשה בכמה בתים ומשגמר סעודתו בביתו ואכל מצה הנאכלת לשם מצה אינו יכול לשוב ולקדש עוד בבית אחר לפי שאין מפטירין אחר הפסח אפיקומן ואסור לאכול ולשתות אחר ששתה ד' כוסות בביתו ואסור לגמור ההלל בבית אחר לפי שנשתכר בכוסות שלאחר המזון ואם צריכין לו יקדש להם ולא ישתה ועל הירקות יברכו הם ויאכלום והוא יאמר להם ההגדה והם יברכו על הכוס וישתו וברכת המוציא ואכילת מצה רשאי הוא לברך ולהוציאן ידי חובתן והם יאכלום והוא לא יאכל וכן על המרור דהכי אמרינן לא יפרוס אדם פרוסה לאורחים אא''כ אוכל עמהם אבל ברכת הלחם של מצה וברכת היין של קדוש התירו להם לפי שהם חובה וכל ישראל ערבים זה לזה וא''א לאכול מצה בלא המוציא ולא קדוש היום בלא ברכת היין וכן ברכת מרור חובה ומוציא אחרים אע''פי שיצא אבל ברכת הירקות שהיא לעצמה ובטבול עצמו אע''פי שהיא באה לפטור את המרור מברכת הנהנין שאסור להנות בלא ברכה דמיא היא לברכ' הלחם של כל השנה שאינה חובה ולא יברכנה להם מאחר שאינו אוכל עמה' ואת ההלל יגמור להם אחר סעודתן והם יברכו על כוסות המזון והלל עכ''ל הר''ש ז''ל. [ארחות חיים הלכ' סדר ליל הפסח סימן ל''ו].
-----
וכתב בעל העיטור. מסתברא דלא מצי מברך בורא פרי האדמה אשאר ירקי, כיון שאינו טועם עמהם, שלא אמרו אלא בברכת הלחם של מצה. וצריך למעבד כרב חסדא, דמברך בחזרת בורא פרי האדמה ולאכול מרור, ואכיל, וכי מטי למרור אכיל בלא ברכה. וכתב הרא''ש, ולא נהירא, כיון דתקנת חכמים הוא, משום הכירא לתינוקות, הוי כברכת מצה, ויכול להוציאם אף על פי שאינו טועם, ומה שכתב הריא''ף ומברכי אינהו ברכת המזון, הרי תקנה ליודעים ברכת המזון, ואם אינם יודעים, כתב רב עמרם, שאין תקנה להוציאם, שאם מברך להם ברכת המזון תו לא מצי למשתי בביתיה. והרא''ש כתב, דאפילו אם אינם יודעין בברכת המזון יש תקנה, להקרותם מילה במילה, כקטן שמקרא את ההלל, שעונין אחריו מה שהוא אומר, שאין כאן מוציא שם שמים לבטלה. וכן כתב הרי''ץ גיאת. והרב יעקב בן הרא''ש כתב (טור אורח חיים סימן תפ''ד) ואפשר דאף בברכת המזון יכול לברך, כדי להוציאם, כי היכי דברכת הלחם של מצה מוציאם, כיון שהוא חובה, הכא נמי ברכת המזון, כיון שתקנו ארבע כוסות, ותקנו אחד מהם על ברכת המזון, הוי חובה נמי. ואין דבריו נכונים בעיני, וראיה, מדאמרינן בירושלמי בפרק מי שמתו (ברכות פ''ג ה''ג) תניא כל מצות שאדם פטור מהם מוציא את הרבים ידי חובתן, חוץ מברכת המזון. והא תנינן כל שאינו מחוייב בדבר אינו מוציא את הרבים ידי חובתן. הא אם היה חייב, אפילו אם יצא מוציא, אמר רבי אילא, שניא היא ברכת המזון דכתיב בה ואכלת ושבעת וברכת, מי שאכל הוא מברך. והנכון לעשות כדברי הרב רבינו אשר. [אבודרהם סדר ההגדה].
-----
כתב הרי''ף, מאן דבעי לברוכי בתרי ותלתא בתי, היכי עביד, מברך ברישא בביתיה, ואכיל כל מאי דבעי, ומברך ברכת המזון, והדר מברך לכל חד וחד בביתיה, ושתו אינהו כסא דקדושה ואגדתא, ואכלי ירקי ומצה, ואיהו לא אכיל מידי בהדייהו, ושביק להו למגמר סעודתיהו, ומברכי אינהו ברכת המזון, והדר אזיל לביתא אחרינא, ועביד הכי, וכן לכל ביתא וביתא. אף על גב דברכת הנהנין קיימא לן דאינו יכול לברך לאחרים, אלא אם כן יהנה עמהם, שאני ברכת הלחם של מצה וקידוש היום, שהם חובה. הלכך יכול לברך לאחרים, ואף על גב דאינו נהנה. ואיהו כיון דבריך ליה ברכת המזון לא לטעום מידי בהדייהו, דקיימא לן אין מפטירין אחר הפסח אפיקומן. ולבסוף אזיל לביתיה, וגמר הלילא, ושתי כסא דהלילא. ואי בעי לאקדומי להנהו בתי ברישא, מברך להו, ולא אכיל ולא טעים מידי בהדייהו, והדר אזיל לביתיה ומקדש, הרשות בידו, ושפיר דמי, עד כאן. ואם ירצה לגמור הכל בביתו, ואחר כך ילך לקדש בבתים האחרים, ולא יאכל וישתה עמהם, הרשות בידו. ואין לו להתחיל בביתו, ולומר עד גאל ישראל, ולברך המוציא ועל אכילת מצה, ואחר כך הולך לשאר בתים, ואחר כך חוזר לביתו וגומר סעודתו, לפי שלא התירו לעקור מסעודתו ללכת למקום אחר. אפילו הניח שם זקן או חולה, אלא לדבר מצוה, כגון לקראת חתן, או לקראת כלה. ואין לומר שגם כאן היא מצוה, להוציא את מי שאינן בקיאין ידי חובתן. לפי שמצות חתן וכלה היא מצוה עוברת, ולפיכך התירו לו לעקור מסעודתו, וללכת לקראתם. אבל להוציא מי שאינן בקיאין ידי חובתן אינה מצוה עוברת. ויכול להוציאם אחר שגמר סעודתו או קודם. [אבודרהם סדר ההגדה].
-----
והיכא דקדיש ליה באושפיזיה ואיתרמו ליה אינשי בדוכתא אחרינא דלא גמירי לקדושי הדר מקדש להו, דאמר רב אשי כי הוינן בי רב פפי הוה מקדש לן וכי הוה אתי אריסיה מדברא הדר מקדש להו, אמר להוציא אחרים ידי חובתן שפיר דמי. [בה''ג הלכ' קידוש והבדלה].
-----
ואם קידש בביתו ואחר כך בא אחד מבני ביתו או משרת או פועל, מותר לחזור על הקידוש ויקדש אפילו חמש ועשר פעמים. [סידור רבינו סעדיה גאון].
-----
ונשים נמי חייבות בקידוש היום, דאמר [ברכות כ' ע''ב] רב אדא בר אהבה נשים חייבות בקידוש היום דבר תורה, ואע''פ שקידוש היום מצות עשה שהזמן גרמא הוא. מאי טעמא זכור ושמור בדיבור אחד נאמרו, כל שישנו בשמירה ישנו בזכירה, והני נשי הואיל ואיתנהו בשמירה איתנהו בזכירה. וקידוש היום אע''פ שיצא מוציא, דאמר [ר''ה כ''ט ע''ב] רב אשי כי הוינן בי רב פפי הוה מקדש לן, כי הוה אתי אריסיה מדברא הוה מקדיש ליה. והמקדש בביתו ובא אצל אנשים שיודעין לקדש מהו שיחזור ויקדש, אם מיחזי כמוציא שם שמים לבטלה, אי לא, נשאל לרב יהודאי גאון זצ''ל, ואמר שאין לו לקדש. [שבלי הלקט סימן ע''ב].
-----
וקידוש היום אע''פ שיצא מוציא. [תניא רבתי סימן י''ד].
-----
הקדוש אף על פי שיצא מוציא אחרים ידי חובתן. כך פשוט בפסחים ובר''ה. ועוד בר''ה וה''ה לבפ''ה של קדוש היום שהוא קדושא רבא כאשר אכתוב פי' ובקדוש הלילה כמו כן בפ''ה מוציא אחרים אף על פי שיצא. ואף על פי דאמרינן בר''ה דמברכ' יין אם יצא אינו מוציא, בפ''ה דקדוש חובת קדוש הוא ודינו כקדוש ואע''פ שיצא מוציא. [רבינו ירוחם ני''ב ח''א].
-----
לא יפרוס אדם פרוסה לאורחין אלא א''כ אוכל עמהן — פי' לא יברך להן ברכת המוציא להוציאן ידי חובתן בלא טעימת כלום, אבל לבניו יכול לעשות כן בלא טעימת כלום מפני שמלמד להן. [הערוך ערך פרסגב].
-----
תנו רבנן לא יפרוס אדם פרוסה לאורחים אלא אם כן אוכל עמהם אבל פורס הוא לבניו ולבני ביתו כדי לחנכם במצות, ואין בו משום ברכה לבטלה, וכן בהלל ובמגילה אף על פי שיצא מוציא, פירוש שאין בברכת ההלל ובברכת מגילה משום ברכה לבטלה. ונראה לי דשמעינן מיניה שמברכין נמי כדי להוציא נשים ידי חובתן, דנשים וקטנים דינם שוה, כדפרישית בסוף מסכת מגילה בחיבור זה. וכן משמע בפסקי האלפסי שפירש נמי אבל פורס וכו' שאין בו משום ברכה לבטלה. ונראה לי שכיון דנשים סומכות רשות, ועבדי סמיכה באקפו ידייכו, אף על גב דדמי קצת לעבודה בקדשים, הוא הדין שתוקעים להם, שהיא חכמה ואינה מלאכה דאורייתא. ותוקעין להן אפילו אם יצא כבר. וכיון שאיכא מצוה, שהרי נשים [תוקעות] לעצמן אם ירצו, כדאמרינן בפרק בתרא [ל''ג ע''א], מותר נמי להוציא בשבילן השופר לרשות הרבים, כדקשרי בית הלל בהוצאת לולב דמצוה בפרק קמא דביצה [י''ב ע''א], [ושאינו מצווה שייך נמי קצת במצוה]. בירושלמי [ברכות פ''ג ה''ג] תני אבל אמרו חכמים אשה מברכת לבעלה עבד לרבו וקטן לאביו, ופריך קטן לאו בר דיעה הוא וכלום אמרו בקטן אלא כדי לחנכו במצות תפתר בעונה אחריהן אמן כהדא דתנינן תמן מי שהיה עבד או אשה או קטן מקרין אותו (ו)עונה אחריהם מה שהם אומרים אבל אמרו חכמים תבוא מאירה לבן עשרים שצריך לבן עשר, ודכוותה איתא בגמרא דידן בפרק מי שמתו [כ' ע''ב]. ומסיים בירושלמי הכא והילכתא אין מוציאין לא את מינו ולא את שאינו מינו, ואחרש שוטה וקטן משמע דקאי. [ראבי''ה סימן תקל''ד].
-----
ת''ר לא יפרוס אדם פרוסה לאורחין אלא אם כן אוכל עמהן. אבל פורס הוא לבניו ולבני ביתו, כדי לחנכן במצות. ובהלל ובמגילה אעפ''י שיצא מוציא. [פסקי הרי''ד].
-----
לא יפרוס אדם פרוסה לאורחים אלא אם כן אוכל עמהן, פירוש שאם אינו אוכל עמהן נמצא מוציא שם שמים לבטלה. אבל פורס לבניו ולבני ביתו כדי לחנכן במצות. בהלל ובמגלה אע''פ שיצא מוציא. [המאורות].
-----
לא יפרוס אדם פרוסה לאורחים אלא אם כן אוכל עמהם כך פשוט בר''ה פירוש שלא יאמר להם המוציא כדי להוציאם ידי חובה דה''ל ברכה לבטלה וכשאוכל מוציא ג''כ עצמו ויכול נמי להוציא אחרים כדאמרינן דכל הברכות אף על פי שיצא מוציא חוץ מברכת הלחם וברכת היין שאם יצא אינו מוציא כמו שכתבתי בנתיב י''ג ולפיכך אם יפרוס להם כלומר לברך המוציא צריך שיאכל עמהם וכן כתב רי''ף. ועוד פשוט אבל פורס הוא לבניו ולבני ביתו כדי לחנכן במצות. [רבינו ירוחם נט''ז ח''ד].
-----
כתב הר''ר אפרים מי שאינו מריח ומברך על הבשמים הוי ברכה לבטלה ואף להוציא בני ביתו אינו יכול. ואינו דומה לקדושא ואבדלתא וברכת המוציא של מצוה דהויין חובה אבל זה אינו אלא מנהג בעלמא, ולא נהירא שהרי פורס אדם פרוסה לבני ביתו אע''פ שאינו אוכל עמהם והתם מאי חובה איכא וכן הורה לי הרא''ש. [האגור סימן תי''ח].
-----
ואם היתה המילה ביום הכפורים או בט' באב לא יברך על הכוס. אך בשאר הצומות שנאמר בהם [ר''ה י''ח ע''ב] רצו מתענין רצו אין מתענין יברך על הכוס ויטעימנו לנער קטן, ודי בזה אע''פ שלא ישתה הוא, על דעת מה שאמרו [שם כ''ט ע''ב] פורס אדם לבניו ולבני ביתו כדי לחנכן במצות. ומי שמל שני תינוקות ביחד די בברכה אחת לשניהם. [ספר מצות זמניות הלכ' ברכות שער עשירי].
-----
יום טוב שחל להיות בשבת במקדש היו תוקעין אבל לא במדינה, שאין שבות במקדש ובמדינה יש שבות דגזרו שמא יטלנו בידו ויוליכנו ארבע אמות ברה''ר. ואמר רבי חמא בר חנינא כתיב שבתון זכרון תרועה וכתיב יום תרועה יהיה לכם, לא קשיא כאן ביום טוב שחל להיות בשבת זכרון תרועה, ביום טוב שחל להיות בחול יום תרועה יהיה לכם. ומשום הוצאה מרשות היחיד לרה''ר לא מחייב, דהא לא עקרו משום הוצאה אלא לתקוע. [ראב''ן].
-----
יום טוב של ראש השנה שחל להיות וכו', במקדש היו תוקעין, דליכא למיגזר בהו מידי, דהא חכמים הם. אבל במדינה, לא, דהינו כל ארץ ישראל עם ירושלים, גזרה שמא יטלנו בידו וילך אצל בקי להוציאו ידי חובתו, או ללמדו התקיעה, או הברכה, ויעבירנו ד' אמות ברשות הרבים. ואע''ג דמן התורה מיחייב אדם לתקוע אפי' בשבת, דמה לי שבת מה לי חול, דהא תקיעת שופר חכמה ואינה מלאכה. אפי' הכי גזרי' שמא יעבירנו ד' אמות ברשות הרבים, והינו טעמא דלולב, והינו טעמא דמגלה. משחרב בית המקדש וכו'. דכיון שיש בו ב''ד, אע''פ שאינו קבוע, ליכא למיגזר משום שמא יעבירנו, ור' אלעזר פליג עליה ואמ' שלא התקין רבן יוחנן בן זכאי אלא במקום שב''ד קבועים שם כל השנה, והינו עיר יבנה, שהיתה שם סנהדרי גדולה באותן הימים. [רבינו יהונתן מלוניל].
-----
יום טוב של ראש השנה שחל להיות בשבת במקדש היו תוקעין אבל לא במדינה, משחרב בית המקדש התקין רבן יוחנן בן זכאי שיהו תוקעין בכל מקום שיש בו ב''ד. פי' ב''ד, סנהדרין, וכן פי' רש''י ז''ל וכל המפרשים. רב הרב אלפסי ז''ל נראה שהוא מפ(ו)רש כל מקום שיש בו ב''ד, מומחין וקבועין, ולפיכך כתב מלתא דרב הונא דאמר ועם ב''ד, מאי ועם ב''ד לפני ב''ד. ועוד כתב מלתא דר' חייא בר גמדא אמר ר' יוסי בן שאול אמר ר' אין תוקעין אלא כל זמן שב''ד יושבין, ואע''ג דמלתא דרב חייא בר גמדא לא איתמרא אלא ביובל, ק''ו לראש השנה דמה יובל שתוקעין בו אפי' שלא בפני ב''ד, אין תוקעין בו אלא בזמן ב''ד דהוא עד שש שעות, ראש השנה שאין תוקעין בו אלא בפני ב''ד, אינו דין שלא יתקעו בו אלא בזמן ב''ד. ובלולב היינו טעמא שלא התקינו לנוטלו אחר חורבן בכל מקום שיש ב''ד, מפני שלולב אין האחד מוציא את חברו ואיכא גזרה דרבה, מה שאין כן בשופר שהאחד מוציא את חברו. ובזמן שבית המקדש קיים היינו טעמא שלולב דוחה את השבת בגבולין ושופר לא. משום דשופר לא ידעי בגבולין אם היום הוא יום טוב או מחר, ולא דחי' שבת מספק, ובמדינה נמי אע''פ שבירושלם (יוספין) [יודעין] שהיום הוקבע החדש, הרי יכולין לילך במקדש ולשמע שם תקיעת שופר, והאחד יוציא את כלן, וזה הטעם הוא הנכון. ומדברי הרב ר' משה ז''ל נראה דמדינה קרי גבולין, אבל כל ירושלם דינה כמקדש. [השלמה].
-----
יום טוב שלראש השנה שחל להיות בשבת, במקדש היו תוקעין, אבל לא במדינה, משחרב בית המקדש התקין רבן יוחנ' בן זכיי שיהו תוקעין בכל מקום שיש בו בית דין. אמ' ר' אלעז' לא התקין רבן יוחנ' בן זכיי אלא ביבנה שיהו תוקעין בלבד. אמרו לו אחד יבנה ואחד כל מקום שיש בו בית דין. ועוד זאת היתה יתירה ירושלם על יבנה, שכל עיר שהיא רואה ושומעת וקרובה ויכולה לבוא, תוקעין בה. וביבנה לא היו תוקעין אלא בבית דין בלבד. פי', אבל לא במדינה בכל עיר ירושלם, וכל שכן בגבולין. משחרב בית המקדש התקין רבן יוחנן בן זכיי שיהו תוקעין בכל מקום שיש בו בית דין, ואפי' סנהדרין שלעשרים ושלשה, כדי לעשות זיכר למקדש. אמר ר' אלעזר לא התקין רבן יוחנן בן זכיי אלא ביבנה, שהיתה שם סנהדרין גדולה שלשבעים ואחד בימיו שלר' אליעזר, וכן בכל מקום שגלתה סנהדרין גדולה, אבל לא בבית דין שלעשרים ושלשה. אמרו לו אחד יבנה שהיתה שם סנהדרין גדולה, ואחד כל מקום שיש בו בית דין, ואפי' שלעשרים ושלשה. מנהני מילי אמ' ר' לוי בר לחמא אמ' ר' אחא בר חנינא כת' אחד אומ' [ויקרא כ''ג] שבתון זכרון תרועה, וכת' אחד אומ' [במדבר כ''ט] יום תרועה יהיה לכם. הא כיצד כאן שחל להיות בחול כאן שחל להיות בשבת. אמ' רבא אי מדאורייתא היא במקדש היכי תקעינן. ועוד מלאכה היא דאצטרי' קרא למעוטה. והא תנא דבי שמואל [במדבר כ''ט] כל מלאכת עבודה לא תעשו, יצתה תקיעת שופר ורדיית הפת שהיא חכמה ואינו מלאכה. אלא אמ' רבא מדאורייתא, בגבולין נמי תקעי', והכא היינו טע' כדרבה, דאמ' רבה הכל חייבי' בתקיעת שופר ואין הכל בקיאין [בתקיעת שופר], גזירה שמא יטלנו בידו וילך אצל בקי ללמוד, ויעבירנו ארבע אמות ברשות הרבים, והיינו טעמ' דמגילה והיינו טעמ' דלולב. [פסקי הרי''ד].
-----
יום טוב שלראש השנה שחל להיות בשבת במקדש היו תוקעין אבל לא במדינה. משחרב בית המקדש התקינו שיהו תוקעין בכל מקום שיש בו בית דין, ובפני בית דין. ובזמן הזה שבטלו בתי דינין ואין לנו לא סנהדרין גדולה ולא סנהדרין קטנה אין תוקעין בשבת כל עיקר. לפי שאין הכל בקיאין בתקיעות, ושמא יוליכנו אדם אצל חבירו הבקי, ויעבירנו ארבע אמות ברשות הרבים. ומטעם זה אסרו נטילת לולב ומקרא מגלה בשבת, ודוחין מצוה שלתורה משום גזירת חכמים, הואיל ואין עוקרין דברי תורה בידים, אלא אומרין לו שב ואל תעשה, וכבר אמרה תורה [דברים י''ז] לא תסור מכל הדברים אשר יגידו לך, וכל כוונתם הוא שלא ייעקרו דברי תורה בידים. [פסקי ריא''ז].
-----
יום טוב של ראש השנה כול' אבל לא במדינה, בשאר ארץ ישראל. בכל מקום שיש בו בית דין, סנהדרין גדולה אע''פ שאינו קבוע אלא אקראי, אחד יבנה ואחד כל מקום שיש בו בית דין קבוע, דומיא דיבנה דקבוע. ויעבירנו ארבע אמות ברשות הרבים, ומשום הוצאה לא מיחייב, שלא היה דעתו להוציאו. דאמ' ר' יוחנן [שבת ה' ע''ב] המפנה חפצים מזוית לזוית ונמלך עליהן להוציאן פטור. שלא היה דעתו משעה ראשונה לכך. בזמן ב''ד יושבין, עד ו' שעות. [ריבב''ן].
-----
וחייבין אנו לתקוע בשופר בראש השנה שנאמר זכרון תרועה יהיה לכם ותניא מנין שבשופר ת''ל והעברת שופר תרועה אין לי אלא ביובל בראש השנה מנין ת''ל והעברת שופר תרועה בחדש השביעי שאין ת''ל בחדש השביעי ומה ת''ל בחדש השביעי שיהיו כל תרועות של חדש השביעי כזו מה זו בשופר אף כלם בשופר. תנן התם כל השופרות כשרין חוץ משל פרה מפני שהוא קרן אמר ר' יוסי והרי כל השופרות נקראו קרן שנאמר והיה במשך בקרן היובל ואוקימנא שאר שופרות איקרי שופר ואיקרי קרן ושל פרה קרן איקרי שופר לא איקרי. ועוד לפי שאין קטיגור נעשה סניגור. ושנו חכמים שופר של ראש השנה של יעל פשוט ופיו מצופה זהב פי' מבחוץ ושלא במקום הנחת פה ושתי חצוצרות מן הצדדין שופר מאריך וחצוצרות מקצרות שמצות היום בשופר. ובתעניות של זכרים כפופים ופיהן מצופה זהב ושתי חצוצרות באמצע שופר מקצר וחצוצרות מאריך שמצות היום בחצוצרות. תניא בד''א במקדש אבל בגבולין במקום שיש שופר כגון ראש השנה ויובל אין חצוצרות ומקום שיש חצוצרות כגון תענית אין שופר. אמר ר' יהושע בן לוי מאי קראה בחצוצרות וקול שופר הריעו לפני המלך ה' לפני המלך ה' הוא דבעינן חצוצרות וקול שופר אבל בעלמא לא. אמר ר' לוי מצוה של ראש השנה ושל יום הכיפורים בכפופים ושל כל השנה בפשוטים ומפורש בירושלמי כדי שיכופו לבם בתשובה והא אנן תנן שופר של ראש השנה של יעל פשוט הוא דאמר כר' יהודה דתנן ר' יהודה אומר בראש השנה תוקעין בשל זכרים וביובל בשל יעלים ולימא הלכה כר' יהודה אי אמר הלכה כרבי יהודה הוה אמינא אפי' ביובל נמי כר' יהודה סבירי לי' קמ''ל. ופסק רבינו יצחק פאסי ז''ל דהלכתא כר' יהודה דאמר בראש השנה תוקעין בשל זכרים. חדא דר' לוי סבירא ליה בראש השנה כוותיה ועוד דקאמרינן בפירקא קמא אמר רב אבהו למה תוקעין בשופר של איל אמר הקב''ה תקעו לפני בשופר של איל כדי שאזכור לכם עקידת יצחק שמע מינה הלכה כר' יהודה. שאלו לפני רבינו קלונימוס בר' שבתי זצ''ל מעיר רומי ולר' ענן בר' מרינוס הכהן זצ''ל מעיר סיפונטי קרן של עז מהו לתקוע בו בראש השנה ובמוצאי יום הכיפורים והשיבו כל קרן כשר חוץ משל פרה משום מעשה העגל ואין תוקעין בו עד כאן התשובה והנכון והמצוה מן המובחר בשופר של איל כר' אבהו. בפסיקתא דראש השנה ר' יאשיה פתח אשרי אדם יודעי תרועה ואומות העולם אינם יודעים להריע כמה קרנים וכמה בוקיינוס וכמה סלפינוס יש להם ואתה אמרת אשרי העם יודעי תרועה אלא אשרי העם שיודעין לפתות בוראם בתרועה והוא עומד מכסא דין לכסא רחמים הה''ד עלה אלהים בתרועה ה' בקול שופר ומתמלא עליהם רחמים ומרחם עליהם והופך עליהם מידת הדין למידת רחמים אימתי בחדש השביעי באחד לחדש ובתלמודין גרסינן אמר הקב''ה אמרו לפני מלכיות זכרונות ושופרות בר''ה מלכיות כדי שתמליכוני עליכם זכרונות כדי שיעלה זכרוניכם לפני לטובה ובמה בשופר. [שבלי הלקט סימן רצ''ב].
-----
יום טוב של ראש השנה שחל להיות בשבת במקדש היו תוקעין אבל לא במדינה משחרב בית המקדש התקין ר' יוחנן בן זכאי שיהיו תוקעין בכל מקום שיש בו בית דין והאידנא ליתא לתקנת רבן יוחנן בן זכאי ובכל מקומות ישראל מנהג פשוט שלא לתקוע בראש השנה שחל בשבת. ואמרינן בגמרא מנא הני מילי אמר ר' לוי בר חמא אמר רב חנינא כתוב אחד אומר שבתון זכרון תרועה וכתוב אחד אומר יום תרועה יהיה לכם לא קשיא כאן ביום טוב של ראש השנה שחל להיות בשבת כאן כשחל להיות בחול ובמסקנא אמרינן רבא אמר מדאורייתא מישרא שרי ורבנן הוא דגזרי ביה משום דרבה דאמר רבה הכל חייבין בתקיעת שופר ואין הכל בקיאים בתקיעת שופר גזירה שמא יטלנו בידו וילך אצל בקי ויעבירנו ארבע אמות ברשות הרבים. יש תמיהין למה לי גזירה דרבה הא תרי קראי כתיבי זכרון תרועה ויום תרועה ומוקמינן חד בשבת וחד בחול ומפרשין יש לומר דרבה גופיה מפרש להו לקראי מאי טעמא אמרה תורה זכרון תרועה משום גזירה דשמא ילך אצל בקי ללמוד וכו'. ושנו חכמים שופר של ראש השנה אין מפקחין עליו את הגל ואין מעבירין עליו את התחום ולא עולין באילן ולא רוכבין על גבי בהמה ולא שטין על פני המים ולא זו אף זו קתני. מאי טעמא יום טוב עשה ולא תעשה ושופר עשה ולא אתי עשה ודחי עשה ולא תעשה. יש תמיהין מאי איריא דהוי יום טוב עשה ולא תעשה אפי' לא הוי אלא לא תעשה גרידא לא הוי מידחי דלא אתי עשה ודחה לא תעשה אלא היכא דמקיים עשה בעידנא דמתעקר לא תעשה כגון מילה בצרעת ומפרשין דעשה דציבור דחי לא תעשה אע''ג דלא מקיים עשה בעיקור לאו. ורבינו תם זצ''ל הקשה מה בכך אם יפקחו את הגל טלטול בעלמא הוא ואינו אלא מדרבנן וליתי עשה דאוריתא ולידחי איסורא דרבנן ותירץ אי בדאפשר לפקוחי בידים הכי נמי והכא במאי עסקינן דבלא אפשר אלא במרא וזבילא. ואין חותכין אותו לא בדבר שהוא משום שבות ולא בדבר שהוא משום לא תעשה רבינו יצחק פאסי זצ''ל גריס משום שבות סכינא משום לא תעשה מגלא. ורבינו שלמה זצ''ל גריס [איפכא] משום שבות מגלא שאין מנהג לחתוך בו ואין בו אלא שבות דרבנן. משום לא תעשה סכינא דדרכו לחתוך בו ויש בו משום לא תעשה. אבל אם רצה ליתן בו בתוכו מים או יין יתן. תניא אבא שאול אומר מים או יין כדי לצחצחו מותר מי רגלים לא יתן מפני הכבוד. [שבלי הלקט סימן רצ''ד].
-----
עוד שנינו יום טוב של ראש השנה שחל להיות בשבת במקדש היו תוקעין אבל לא במדינה, משחרב בית המקדש התקין רבן יוחנן בן זכאי שיהו תוקעין בכל מקום שיש בו בית דין, אמר ר' אלעזר לא התקין רבן יוחנן בן זכאי אלא ביבנה בלבד אמרו לו אחד יבנה ואחד כל מקום שיש בו בית דין, וכבר הזכרנו שזו גזירה מדבריהם מפני שהכל חייבין בתקיעת שופר ואין הכל בקיאין בתקיעת שופר גזירה שמא יטלנו בידו וילך אצל בקי וכו', ופרש''י אבל לא במדינה לא בירושלם ולא בגבולין, ובתוספות הקשו והא קתני סיפא ועוד זאת היתה ירושלים יתירה על יבנה שכל עיר שרואה ושומעת ויכולה לבוא תוקעין בה, אלמא בירושלם תוקעין, לפיכך פירשו בתוספות אבל לא במדינה של גבולין, וכך פירש ה''ר משה בפי' המשנה אבל לא במדינה סאיר בלאד יש'. ואמרו בתוספות ואע''פ שמקדש ומדינה בשאר מקומות משמע כפירוש הקונטרס על כרחינו יש לנו לפרש בכאן כדפרישנא, וזה הפירוש שלהם קשה מאד שיהא מקדש ומדינה השנוי בכאן שלא כשאר השנויין בכל מקום, וקשה מזה דהא מתני' גופה קתני סיפא בראשונה היה הלולב ניטל במקדש שבעה ובמדינה יום אחד דהוא מקדש ממש, סכינא חריפא מפסקא מתני'.
ולפיכך פירשו אחרים דסיפא לאחר חרבן דמתחילה לא היו תוקעין אלא במקדש ממש, והתקין רבן יוחנן בן זכאי בכל מקום שיש בו ב''ד בין ירושלם בין יבנה, והתקין בתקנה זו שיהא ב''ד כל זמן שהן תוקעין בכל הרואה, [נ''א, כל זמן שהן תוקעין בירושלים תוקעין בכל הרואה], וכשהן תוקעין ביבנה אין תוקעין אלא בב''ד בלבד, וכך כתב הראב''ד ז''ל, ובתוספות האחרונות לר''ש כך העלו דסיפא לאחר חרבן ותקנת רבן יוחנן בן זכאי.
ולא נראה לי כן דבירושלמי מוכח בהדיא דסיפא דמתני' קודם חרבן היא, ואע''פ שיש לגמרת הירושלמי דרך אחרת בשמועה זו, מ''מ נלמוד ממנה בפירוש משנה זו דקודם חרבן היא, וכן הדגבר דמשעה שגלתה סנהדרי מירושלם שוב לא חזרה שם ולמה יתקן שתהא יתירה על יבנה, אלא יש לתרץ שהיא קודם חרבן כפשטה, וכדברי רבינו שלמה, ולומר דמתחלה במקדש תוקעין ולא משום ב''ד אלא שאין שבות במקדש, וכשם שתוקעין שם כמה תקיעות על הקרבן תוקעין אף זו, אבל לא בירושלם משום גזירה דרבה, ורצו שתהא הגזירה ניכרת שם ואנשי ירושלים יכולין לעלות לבית המקדש לשמוע התקיעות, אבל ברואה התירו להם שלא יטרחו ויניחו עריהם.
ומחלוקת ר' אלעזר דאמר ביבנה בלבד ורבנן דאמרו אחד יבנה ואחד כל מקום שיש בו ב''ד, יש מפרשים אפילו בסנהדרי קטנה של כ''ג, ור' אלעזר אמר יבנה דהיא סנהדרי גדולה וכן באושא ובכל מקום שגלתה סנהדרי שם, והא דתניא בגמרא [ל' ע''א] ובראש השנה לא היו תוקעין אלא בב''ד שקדשו את החדש היינו סנהדרי גדולה ור' אלעזר היא, וכן כתב רש''י, ויש אומרים לרבנן אפילו בב''ד של שלשה דקדוש החדש בשלשה כדאמר בפ''ק דסנהדרין [י' ע''ב], ומיהו בעינן שיהו אותן שלשה מכלל סנהדרי גדולה שקדשו את החדש, ור' אלעזר סבר יבנה בלבד כלומר בפני סנהדרי גדולה, ואע''פ שדין סנהדרי גדולה בטל משעה שגלתה סנהדרין דהמקום גורם, מעלה דרבנן היא ודומיא דמקדש תקין.
ורבינו יצחק אלפסי בעל ההלכות היה סובר דלרבנן בפני כל בית דין תוקעין ולא בעינן מומחין סמוכין, אלא כל שהוא ב''ד לעירו קאמר דהא איכא אימת ב''ד, ור' אלעזר סבר יבנה כלומר שלשה מכלל ב''ד המקדשין את החדש, וברייתא ר' אלעזר היא כפי' רש''י בזה, ולפיכך היו תוקעין לפניו כל ימיו בר''ה שחל להיות בשבת, וכך קבלנו מפי זקני ספרד אנשי מקומו, וכך כתבו מקצת תלמידיו בתשובות שאלות, ובהלכות רמזה שכתב אמר רב הונא ועם ב''ד וכו' ואין דרכו לכתוב דברים שאינן אלא לימות המשיח, ותפסו עליו בזה שלא שמעו סברא שלו, מ''מ לא סמכו העולם ע''ז, ואין מקום בעולם שיתקעו בשבת. [נ''א, ולפיכך היה רבינו ז''ל מתקיע לפניו כל ימיו בראש השנה שחל להיות בשבת, וכך קבלנו מזקני ספרד אנשי מקומו, וכך נמצא למקצת תלמידיו בתשובות שלהם, וגם בהלכות רמז זאת הסברא שכתב אמר רב הונא ועם ב''ד, ואין דרכו לכתוב בהלכה דברים שאינן נוהגין עכשיו ובדבר זה לא סמכו העולם עליו ולא אמרו תלמידיו כגון הר''מ ז''ל, ואין מקום בעולם שיתקעו בשבת]. [דרשת הרמב''ן לר''ה].
-----
מתני' יום טוב של ראש השנה שחל להיות בשבת במקדש היו תוקעין וכו'. טעם זה דכל דאתי בג''ש דאורייתא מיקרי, אלא כיון דבתקיעת שופר גבי קרבנות כתי' דכתיב [במדבר כ''ט] יום תרועה וגו' וכיון דגבי קרבנות הוא, נקיט לקרבנות דמה קרבנות אין דוחין שבת אלא במקום קרבן דהיינו מקדש, אף שופר כן. מיהו לפי מה שכתב הר''ם ז''ל לא קשיא מידי דמפרש במקדש היו תוקעין בכל עיר ירוש', אלא מפני שכולן היו באים למקדש משום הכי תני למקדש, אבל לא במדינה פי' שאר עיירות שאינן רואות ושומעות ירושלים ותו לא קשיא סיפא... ארישא... ירושלים על... ולא קשיא נמי אמאי לא נדחו שבת... בודאי שהיום ראש השנה אלא... בלולב יכולין לידחות שבת.0... ועוד מקשו מאי שנא אחר חורבן תקנו שיהיו תוקעין בכל מקום שיש בו ב''ד, ובלולב לא תקנו שינטל בשבת בב''ד אפי' ביום ראשון שהוא מן התורה. ותירץ הרב בעל השלמה משום דשופר אדם אחד יכול לתקוע ולהוציא ידי חובה אפי' אלף בני אדם ולהכא שרי... לך להזהר ולשמרם שלא יעביר אדם ברשות הרבים, אבל לולב לכל אסור, וכל אחד ואחד צריך ליטלו, ואין כח ב''ד לשמור כלן שלא יחטא אחד מהן. ועוד צריך ליתן טעם למה לא גזרו בלולב גזירה דרבה במדינה קודם חרבן שהוא ניטל במדינה אפילו בשבת. ואחר חרבן גזרו שלא ידחה שבת אפי' ביום ראשון משום גזירה דרבה. וי''ל דבראשונה שלא היה ניטל במדינה אלא יום אחד כדכתיב [ויקרא כ''ג] ולקחתם לכם ביום הראשון, אם היו גוזרין לא היה ניטל בשבת [וחישינן] שמא תשתכח תורת לולב, אבל לאחר חרבן שהיה ניטל במדינה שבעה זכר למקדש, אם לא היה ניטל בשבת היה ניטל בשאר הימים, ולא הוה משתכח תורת לולב. [המכתם].
-----
יום טוב של ראש השנה שחל להיות בשבת במקדש היו תוקעין אבל לא במדינה. משחרב בית המקדש התקין רבן יוחנן בן זכאי שיהיו תוקעין בכל מקום שיש בו ב''ד. [המאורות].
-----
לבאר בו הזמן הראוי לתקוע בו. הללויה הללו אל בקדשו הללוהו ברקיע עוזו, הללוהו בגבורותיו הללוהו כרב גדלו, הללוהו בתקע שופר הללוהו בנבל וכנור, הללוהו בתוף ומחול הללוהו במנים ועוגב הללוהו בצלצלי שמע הללוהו בצלצלי תרועה, כל הנשמה תהלל יה הללויה [תהלים ק''נ], דעת רבים מן המפרשים היות כונת נעים זמירות לחתום דבריו ביעוד הגאלה ובחזיון תשועת עולמים, ונעזרו בזה בהמשך המזמורים אל זאת הכונה, ר''ל חמשת המזמורים שמתהלה לדוד ולמטה, אמר בראשון, [שם קמ''ו], ימלוך יי לעולם אלהיך ציון וג', ובא על דמיון המאמר המיועד על זה הזמן, [זכריה י''ד] והיה יי למלך על כל הארץ וגו', ועל זה הדמיון אמר באחד מאלו המזמורים [תהלים קמ''ח] יהללו את שם יי כי נשגב שמו לבדו, ואמנם על דעת מפרשים בא הנה נשגב שמו לבדו, מוסב על הנבראים השפלים שאין בהם בריאה נשגבת, כמו שידוע היות אישיה מונחים תחת הויה ונפסד, ועל הנבראים העליונים אמר [שם], יהללו את שם יי כי הוא צוה ונבראו וגו', ועם היותם נשגבים אמר להיותם מהללים אמר על צד היותו ית' סבתם הוא אמרו, כי הוא צוה ונבראו, אבל בשפלים אמר כי נשגב שמו לבדו, שאין ביניהם נשגב אחר היות אישיהם תחת ההפסד, ולא דקדק אל נצחות סוגיהם ומיניהם ושאר הכללים להעדר מציאותם חוץ מן השכל כמו שנודע בכלם איש על מקומו הראוי לו, והוא שהפריש בזה המזמור בין העליון ובין השפל, שעם היות כונתו לזכור כל הנבראים למגדול ועד קטן, רצה להזכיר העליונים על מדרגה אחת והתחתונים על מדרגה אחרת, אמר תחלה [שם] הללו את יי מן השמים הללוהו במרומים, והזכיר את כלם מלאכיו וצבאיו שמש וירח וכוכבי אור שמי השמים והמים אשר מעל שמים, והזכיר תחלה שמים ומרומים לכלל, מצד שהוא רצה להזכיר תהלת העליונים גם כן על מדרגות חלוקות, ורצה באמרו מן השמים על צד מדרגה אחת ובאמרו ממרומים מדרגה אחרת למטה הימנה, ואחר זה פרט הדברים על אפניהם, רמז במלאכיו מציאות כל נבדל, ובצבאיו הגלגלים העליונים וכוכבי גלגל השמיני, ובשמש וירח שני המאורות הגדולים, ורמז בכוכבי אור חמשת כוכבי הנבוכה, וקראם כוכבי אור להיותם יותר מאירים מאשר בגלגל שמיני לקרבתם אלינו יותר, ועד הנה פרטי הדברים הנכללים באמרו מן השמים, וחזר ופרט הנכלל באמרו במרומים, והוא שמי השמים והמים אשר מעל השמים, ובשמי השמים רמז על דעת מפרשים שני היסודות הקלים, והמים אשר מעל השמים פירשוהו גם כן על מציאות האויר, ר''ל על מקום תכלית הגעת האידים בו, עד שישובו שם מים בעת יזורבו ויפלו לארץ, וכמו שקראום חכמי המחקר מים בכח, ואע''פ שאין מן הנכון ליחס אלו אל המדרגה הראשונה, אולי כללם בה לקלותם, עם מה שהפריש בענינם בהיות זה סובב אל אמרו במרומים לבד.
ויש שפרש בשמי השמים הגלגל המקיף, לא נכלל אצלו במלת צבאיו, והמים אשר מעל השמים פרש בו השכל הידוע הנותן צורה לכל הנמצאות השפלות על דעת קצת, או המשילם צורת האדם, ר''ל בהוציא שכל האדם מן הכח אל הפעל על דעת ארסטו, שאמר שאין צורך אליו רק בתת צורת האדם, וכנהו בשם מים, מצד שזה אחד מן הדברים שעליהם נמשלה התורה למים, כי כמו שהמים תכלית מרוצתם לתכלית אחת והוא לכונת הגיע אל שרשם, כן האדם תכלית השתדלותו בחכמה הוא להגיע אל זאת ההשגה עד פה תבא ולא תוסיף כמו שנודע, ודחקו עצמם לפרש כן כדי שלא נצטרך לומר שהוא ע''ה הזכיר בזאת המדרגה העליונה דבר מן הגופות המתים, ויהיה אצלם ענין מן השמים וענין במרומים, כדמיון כפל לשון, יורה הכל על ענין אחד, ואחר כן נעתק לדברים השפלים והזכיר תחלה המים ואשר בהם הוא אמרו, תנינים וכל תהומות, ולא התחיל באש וברד שלג וקטור, עם היותם קרובים אל המקום שהניח, אולי כיון להסתיר ובלבל הסדר, ואחרי כן זכר אש וברד ודומיהם מן הדברים המתהוים באויר שבריאתם גם כן מן הארץ, ולדעת הפרוש השני הזכיר הנה עניני ארבעת הגופות כלם ביחד, ר''ל הקל עם הכבד כמו שתראה שהזכיר ארץ ואש ורוח ותהומות, להיות חומר אחד משתף לכל, כאמרם ז''ל בבראשית רבה [י''ב י''א] בשם ר' אליעזר הגדול ע''ה, כל מה שיש בשמים בריאתו מן השמים וכל מה שיש בארץ בריאתו מן הארץ, רצה בו היות חומר כל מה שתחת גלגל הירח חמר אחד וחומר השמים ואשר בהם חמר אחד, אולי היא הכונה במה שנשאל בפרקי דר' אליעזר [פ''ג], שמים מהיכן נבראו והארץ מהיכן נבראת, עם קשי המאמר כמו שרמז הר''ם ז''ל, ואחר זה הזכיר הרים וגבעות, ואחריהם עץ פרי, ואחריו חיה וכל בהמה, ואחריהם מלכי ארץ וגו'. ספר ארבעת המינים כסדר, הזכיר תחלה הדומם ואחריו הצומח ואחריו החי המרגיש ואחריו הדברי, להיות קדימת טבע בקודם למתאחר, עד שכל אחד מן הקודמים חומר הוא למתאחר אליו כמו שנודע במקומו, ואחר הגיע אל מין האדם ורצה לספר פרטיו לא היה שם קדימת טבע והזכירם על הסדר, פעם לקדימת מעלה והוא אמרו, מלכי ארץ וגו' שרים וכל שופטי ארץ בחורים וגם בתולות, ופעם לקדימת זמן כאמרו, זקנים עם נערים, ויחס תחלה לדומם ולצומח ולמרגיש על דעת מפרשים, להיות היודעים מהללים על מה שמשכילים מהם, ואצלי לפרש בו נמשך אל שטת הדברים, הוראה שהכל עומד בסבתו ובקיומו, ועל דמיון אמרו [תהלים קמ''ז] שבחי ירושלם וגו' כי חזק בריחי שעריך וגו', כי מקבל הטוב יאמר עליו דרך צחות שהוא המהלל ואם איננו על צד האמת, אמר [איוב ל''א] אם לא ברכוני חלציו והפך זה, [שם ט'] ותעבוני שלמותי, וכן בלשון רבותינו [כתובות ז' ע''ב] מנין שאפילו עוברין שבמעי אמם אמרו שירה, כמו שבארנו במקומו, וכן הנה על צד היות עמידתם בסבתו ית' יאמר עליהם שהם המהללים, ובא בזה לשון צווי, ר''ל הללו, להודעת קיום הדבר, כמו שבארנו בענין [קהלת י''א] שמח בחור, והוא הנרצה אצל קצת מפרשים באמרו על זה, יהללו את שם יי כי נשגב שמו לבדו, רצה בזה שלא לטעות בענינם, עם היות פעלות מערכות עליונות נכרות בהויתם ובהפסדם אין להשגיב במציאותם רק השם ית', כי הוא ית' המסבב ואין ליחס ענינם רק אליו ית', שגם הם הוא המציאם ובראם כמו שאמר, כי הוא צוה ונבראו, ואמרו צוה, אע''פ שאין הצווי רק לאחד, ר''ל גזר או צוה, ואפשר לפרש בו היות הכונה לחזק השגחתו ית' בתחתונים להודיע כי יש אלים שופטים בארץ, על דמיון אמרו בקום למשפט אלים, [ישעיה ב'] ונשגב יי לבדו ביום ההוא, ופרט עוד השגחת הגמול לעושי דברו כאמרו, תהלה לכל חסידיו וגו', ומה שאמר ארץ ושמים, פרשו בו על צד זה הדעת שידעו הכל היות הודו ית' על הארץ כמו שהוא בשמים, ותהיה ו''ו מלת ושמים אצלם ככ''ף הדמיון.
ויש שפרש כאלו אמר הודו על ארץ וכל שכן בשמים שהוא ידוע ונכר לכל, ואצלי לפרש שהוא כיון להקדים השגחתו בארץ על השמים לתקוע האמונה בלב שומעיו, שהשגחתו בשמים כמו שבארנו, ידוע לכל שלא חלק אדם בהשגחתו ית' בנצחיים, אך הארץ שכבר רבו בהשגחתו בה מחלקות ויצאו עליה עסיקין מפי הכופרים המתחכמים, כשרצה ע''ה להורות השגחתו בה ולהוציא מלבן של כופרים הקדים ענינה, להיותו יותר צריך, היותו תקוע בלבות בני אדם, כאלו הזהיר בני אדם על דרך הצחות ועל דרך ההפלגה שתעלה זאת האמונה הנחה פשוטה בדעותיהם אף יותר מהשגחתו ית' בנצחיים הכל להפלגת חבוב הענין, ובדומה לזה אמרו ז''ל במה שהקדימה התורה אב לאם בכיבוד ואם לאב במורא, להיות אזהרת המורא יותר צריכה באם ואזהרת הכבוד יותר צריכה באב, כמו שאמרו בפרוש במסכת קדושין [ל''א ע''א], ואחר זה נעתק לבאר פרטיו על החסידים הקרובים אליו כאמרו, [תהלים קמ''ח] לבני ישראל עם קרובו וגו', להיות דבקות ההשגחה בהם כמו שהתבאר במקומו, ולמעלת האומה ספר דרך כלל וירם קרן לעמו, וכן במזמור האחר [שם קמ''ט] ישמח ישראל בעושיו וגו', כי רוצה יי בעמו וגו', ואחריו פרט החסידים ואמר, יפאר ענוים בישועה, יעלזו חסידים בכבוד וגו', ובזה המזמור גם כן ספר כל האומות דרך כלל כאמרו [תהלים קמ''ח], וכל לאמים, ואחריהם פרט מהם עם הקדש גאולי יי כאמרו [שם], וירם קרן לעמו, ואחריהם פרט מהם החסידים תהלה לכל חסידיו, וכל זה נמשך למה שנמשכו בעלי הפשט לבארו על זמן הגאלה להיות עמים רבים נלוים אל השם ית' כאמרו [ישעיה י''א], לא ירעו ולא ישחיתו וגו' כי מלאה הארץ דעה וגו', והוא אמרו הנה, כל לאומים, אבל מכל מקום העם בחר לנחלה לו לבדד ישכון ובגוים לא יתחשב והוא אמרו, וירם קרן לעמו, וגם מהם יקח ויברור להיות לו סגלה מקרב אחיו והוא אמרו תהלה לכל חסידיו, ואל זאת הכונה באר החכם הגדול אדני מורי ז''ל בספר התמיד כונת מחברי סדר התפלה של ראש השנה אמרו תחלה, תן פחדך יי אלינו על כל מעשיך וכו' ויעשו כלם אגדה אחת לעשות רצונך וגו', אחר זה אמרו ובכן תן כבוד לעמך כלומר, שעם כל זה יהיה הכבוד לעם הנבחר, ואחר כל זה אמר ובכן צדיקים יראו וישמחו וישרים יעלוזו וכו' כלומר, שעם כל זה ינתן הכבוד המופלג לפרטים השרידים אשר יי קורא, ולא הוצרכנו לזה הפרוש לשנות מטבע שטבעו חכמים ולומר ואז צדיקים יראו וכו', כמו שהחליפו רבים.
ונחזור לעניננו והוא, כי אמרו (ונשגב יי) [כי נשגב שמו] לבדו, על דעת בעלי הפשט רמז אל זמן הגאלה, על דמיון אמרו [ישעיה ב'] ונשגב יי לבדו ביום ההוא, ועל דמיון אמרו [זכריה י''ד] והיה יי למלך על כל הארץ וגו' והוא אמרו אחריו [תהלים קמ''ט] שירו ליי שיר חדש וגו', והוא אמרו [שם] רוממות אל בגרונם וג', רוצה בו כי לא בחרב ובחנית יהושיע יי אבל בהשגחתו לדבקים בו, אמר שהיות רוממותו והוא, הדבקות בו ית', הוא בידם חרב פיפיות, ר''ל שבזה יושיע תשועת עולמים מחרב מפי שונאיו, אולי רמז באמרו פיפיות על ממשלת שתי האמות עלינו להנצל מהם בזכותם כצבי מפח וכצפור מיד יקוש, וחתם דבריו אלה באמרו [שם ק''נ] הללו אל בקדשו וגו', והזכיר בו י''ג הלולים, אמרו בדרש כנגד י''ג מדות שבהם בניו מתראין לפניו ונענין ויש שפרש שהוא ע''ה רמז בקדשו על עולם הנפרדים, וברקיע עזו על הגלגל המקיף, ובגבורותיו רמז בו על שבעה כוכבי לכת אשר קצתם יראו בסבתו ית' פעלות גדולות בארץ, ורוב גדלו יורה על היותו ית' משגיח בתחתונים, [שם ל''ג] ממכון שבתו השגיח אל כל יושבי הארץ, ואחר כן הזכיר ההלולים על כל שיר לחבב הענין לשומעיו ולתקוע בלבותם אמונות ישרות והוא אמרו, הללוהו בתקע שופר וגו', אמנם אחר כן אמר דרך כלל כל הנשמה תהלל יה הללויה, רוצה בו שעם היות השופר ושאר המיודעים נבחרים לענין מכל מקום ההלול הנבחר על הכל הוא הלול הנשמה, והוא התבונן במעשי האל ובידיעתו כפי השג יד הנשמה המשכלת, כי ההתבוננות במעשיו יביאהו להאמין פנות הראוי להאמין בו ית', שזה אמנם יסוד הכונה כלה ויתד שהכל תלוי בו, וכל שאר הענינים אמנם הם כסעפים אל זה השרש הנכבד, ומפני זה היתה הכונה במצות נכבדות המורות על זה, ר''ל הקובעות פנה אמונה בלבבות, שלא לעשותן טפל על מצוה אחרת אלא שהן עקר ושאר המצות נטפלות להן, כמו שתראה בענין שבת, שהוא אמנם יורה על פנה מפנות התורה ומיסודותיה החזקים כמו שהתבאר, שלא נתן לדחותו כדי לקיים בו מצוה אחרת זולתי בקצת ענינים ועל צדדים ידועים בל תהרוס הכונה בדחיתו בקיומם, והוא הנרצה אצל המבינים באמרם בקצת הדברים בענין שבת [לעיל כ''ז ע''א] בדבור אחד נאמרו, רוצים בו על צד כונה אחת, לא שתהא אחת מהן נעשית צרה לחברתה אלא שהכל עולה על ענין אחד, אבל בשאר מצות שיש חשש בקיומן להעברת כונת היום הנכבד לא הותרו כלל, כמו שתראה בפרוש כלל מסור בידנו ביום טוב של ראש השנה שחל להיות בשבת שאין תוקעין בשופר בשום מקום, כמו שהתבאר ממה שאמרו יום טוב של ראש השנה שחל להיות בשבת במקדש היו תוקעין אבל לא במדינה, ואמרם ז''ל אבל לא במדינה, רוצה בו לא בירושלם ולא בגבולין, ואע''פ שתקיעת שופר אין בה אלא משום שבות, שהרי כבר הועד עליה [שם] שחכמה היא ואינה מלאכה, והיה הדין נותן על מצות עשה של תורה לדחות שבות של דבריהם, אעפ''כ גזרו עליה מפני שהכל חייבין בתקיעת שופר ואין הכל בקיאין וגזרה שמא יטלנו בידו ויעבירנו ארבע אמות ברשות הרבים או יוציאנו מרשות לרשות, ומכל מקום במקדש היו תוקעין, שאין שבות במקדש, ר''ל שאין אוסרין דבר מפני גזרת דבר אחר, שאין שכחה לפני כבודם של חכמים, אלא שאחר שחרב בית המקדש התקין רבן יוחנן בן זכאי לתקוע בכל מקום שיהיה שם בית דין ובפני הבית דין, ובלבד שיהיה אותו ב''ד קבוע כל השנה, לא ב''ד המזמן במקרה לדין מן הדינין, שמאחר שבפני ב''ד הם, ב''ד מזהירין אותם ומודיעין להם ולא יבאו לידי העברה, אלא שירושלם היתה יתרה בתקנה זו כל זמן שיהא בה ב''ד קבוע להתיר בה בכל העיר תקיעה שלא בפני ב''ד, שהרי בגדולה מזו היתה יתרה להתיר תקיעה אף בכל עיר שהיא סמוכה לה בתוך התחום ושהיא רואה ירושלם ושהיא שומעת קולה ושאין נהר או דבר אחר מפסיק בנתים, אלא שלא הותר להם אלא כל זמן שב''ד יושבין, ר''ל עד שש שעות, שעד כאן ישיבת ב''ד לדין, כדי שתהא בישיבתן אימת שבת על הכל ואינן באין לידי העברה, ואע''פ שסוגית הלכה זו יש בה חולקין, כך נראה מלשון הגמרא באותה סוגיא שאנו למדין הימנה היות מאמר ועם ב''ד, מוסב על משנתנו, ר''ל תקנת רבן יוחנן בן זכאי, שהענין העולה לנו מן הסוגיא הוא, שבירושלם היו תוקעין בין בפני ב''ד בין שלא בפני בית דין וביבנה לא היו תוקעין אלא בפני ב''ד ועוד זאת היתה יתרה ירושלם על יבנה וכו' שכל עיר שרואה וכו', אלא שיש מן הגאונים נ''ע שהורו שזו התקנה אין לה מקום בזמן הזה, שלא הותרה תקיעה בב''ד קבוע כל השנה אלא במקום שהיתה בו סנהדרי גדולה או קטנה, וזהו פירוש מה שאמרו לא התקין רבן יוחנן בן זכאי אלא ביבנה, פרוש ששם היתה סנהדרי גדולה בימיו, אבל לא בב''ד של עשרים ושלשה, ואמרו לו אחד יבנה ואחד כל מקום שיש בו ב''ד, פי' אפילו של כ''ג, ומכל מקום אם אין שם סנהדרי לא גדולה ולא קטנה נתפרדה חבלה ואין תוקעין בכל מקום, וכן כתב הר''ם [הל' שופר פ''ב ה''ט] בפרוש כל מקום שיש בו ב''ד קבוע והוא שיהא סמוך בארץ ושיהא ב''ד הקובע חדשים, ובבריתא גם כן אמרו אין תוקעין אלא בב''ד המקדשין את החדש, אם כן עכשיו שאין לנו סנהדרי לא גדולה ולא קטנה אין שום מקום בישראל שתוקעין בו ביום טוב של ראש השנה שחל להיות בשבת, זהו דעת רבים ובכללם הרב בעל המאור, עד שהגיה על הרב אלפסי ע''ה על מה שהביא בהלכותיו תקנת רבן יוחנן בן זכאי ומה שנשאו ונתנו עליה ר''ל מה שאמרו ועם ב''ד, אחר שאין לנו בזמן הזה שום סרך בהלכות אלו.
וממה שראוי לתמוה עליו גם כן על הרב אלפסי הוא מה שהביא בהלכותיו מאמר אין תוקעין אלא כל זמן שב''ד יושבין, ומה ענין שמועה זו אחר שכתב אותה שמועה שאמרו שם, ר''ל בפני ב''ד, והלא לא נאמרה שמועה זו בגמרא אלא למי שמתיר לתקוע אף שלא בפני ב''ד, שמכריע את מדותיו שלא להתיר אלא בזמן שב''ד יושבין בלבד, עד שש שעות ולא יותר, אבל למי שאוסר לתקוע שלא בפני ב''ד אלא בפני ב''ד בלבד מה ענין להביא בו כל זמן שב''ד יושבין, וזה פשוט ומבואר אצל כל מעין סוגית הגמרא מעט עיון, כמו שתמצא שזה החכם, ר''ל ר' חייא, לא אמרה אלא ביום הכפורים של יובל, שלא היה כח בידנו לאסור תקיעתה שלא בפני ב''ד, כדי שנפרש מאמר עם ב''ד, לפני ב''ד, שהרי הכתוב רבה תקיעותיו שנאמר [ויקרא כ''ה] תעבירו שופר בכל ארצכם, ואנו צריכין לחזר ולפרשו בזמן ב''ד, ועל ענין זו באה שמועתו של ר' חייא, אבל בראש השנה אחר שפרשנו בה לשון עם ב''ד, בפני ב''ד, כמו שנראה פשוט מבואר בסוגית הגמרא, מה ענין להביא כל זמן שב''ד יושבין, וגם הר''ם ז''ל כתב כן, והוא תמה, ואולי היתה כונתם בה שלא לטעות ולפרש בפני ב''ד, אף אחר שעמדו להם ורצו לילך, ורצו להחמיר ולאסור תקיעה אף בפני ב''ד אלא אם כן יושבין, ר''ל שלא עמדו עדין, אע''פ שננערו לעמוד כמו שהתבאר שם, אבל לפי מה שראיתי להרב הגדול ז''ל נוטה להעמיד דברי הגאון ז''ל נראה דעתו, שלא הביא הגאון מאמר כל זמן שב''ד יושבין, אלא על אותו ענין עצמו שהביאתהו סוגית הגמרא והוא, על תקיעת יום הכפורים של יובל, וכבר הגיה הרב בעל המאור עליו, ר''ל על רב אלפסי, שלא היה לו להביאה אחר שאין לנו בזמן הזה יובלות, והרב הגדול כתב על זה שהרי בימי ר' לא היו יובלות ואעפ''כ הוצרך לומר אין תוקעין אלא כל זמן שב''ד יושבין, ולא אמר לא היו תוקעין, נראה שכל שעתו היה מורה כן, אמנם אני מצאתי בגמרא ספרדית מדויקת לא היו תוקעין, אלא שמכל מקום הוא מביא ראיה לדבריו גם כן ממה ששאל ר' זירא בננערו לעמוד, היאך היה שואל על מה שלא היה בימיו, ואין זה ראיה אצלי גם כן והרי יש הרבה כיוצא בו בתלמוד, ודעת הרב מפני זה שמאחר שאנו מוחזקין בזמן הזה בענין שביעית מדרבנן וכן יובל בזמן הזה במקום שיש קדוש ב''ד אם רחמיו מגיעין שיהא קדוש ב''ד בארץ לקדש שנים ויובלות יש לנו לתקוע כדי לפרסם אסור יובל בזריעה ובהשמטת קרקע, היא התשובה על מה שהגיהו על הגאון ז''ל גם כן על מה שהביא מאמר בפני ב''ד, שהרי אנו גם כן תוקעין ביום טוב של ראש השנה שחל להיות בשבת אם רחמיו מגיעין באיזה מקום להיות בו ב''ד המקדשין את החדש, ועל זאת השטה נראו לי דברי הר''ם ז''ל, [הל' שופר פ''ב ה''ט] שעם היותו מצריך לתקיעה בשבת ב''ד שיקדשו את החדש כתב שאין תוקעין בזמן הזה בשבת אם לא היה במקום ב''ד הראויין לתקוע, נראה מדעתו היות באפשר להמצא בזמן הזה ב''ד שיקדשו את החדש, אלא שאין דברי הרב מחוורים אצלי עם התפישה השניה, שאיני רואה לרב אלפסי ז''ל מביא שום ענין על תקיעת יום הכפורים של יובל, כמו שהבינו הוא והרב ר' זרחיה מדבריו, ואע''פ שסוגית הגמרא הביאתהו על דבר זה אפשר שהגאון ז''ל שנה הענין ולא הביאו אלא על תקיעת ראש השנה, כמו שתראה בדברי הר''ם ז''ל [שם] שהביאו על תקיעת ראש השנה, וכבר נודע היות דברי הרב ר' משה ז''ל תרומות מתרומותיו, אם כן לא נשארה תפישה על הגאון ז''ל במאמר ההוא, ר''ל כל זמן שב''ד וכו', אלא במה שאני נפלאתי עליו, ר''ל על מה שהביאו אחר שהביא מאמר לפני ב''ד כמו שכתבנו.
אלא שמכל מקום יצאו לנו מדברי הרב ר' אברהם ז''ל העמדת דברי הרב אלפסי על התפישה הראשונה במאמר לפני ב''ד והוא, שראוי לתקוע בזמן הזה במקום שיהא בו ב''ד שיקדשו את החדש, כמו שכתב הר''ם. ויש מי שהפריז על מדותיו לומר שאף בזמן הזה תוקעין בשבת כל זמן שיהא בעיר ב''ד הקבוע כל השנה שלא כדברי הבריתא, שהרי תופסין הלשון הראשון השנוי בגמרא שלא הפריש אלא בין ב''ד אקראי לב''ד קבוע, וכבר חשבו רבים היות זה דעת הרב אלפסי ז''ל, אחר שהביא תקנת רבן יוחנן בן זכאי ולא הביאו לשון הבריתא המצריכה אל זה ב''ד שיקדשו את החדש, אלא שסברא זו לא מצאנו לה ידים ורגלים בדברי שום גאון, וממה שנראה לי בדבר (הרב) [הר''ם (פ''ב שופר ה''ח)] ז''ל שלא כפרושנו בסוגית הגמרא הוא מה שכתב, כשגזרו שלא לתקוע בשבת לא גזרו אלא במקום שאין בו ב''ד אבל בזמן שבית המקדש קיים והיה ב''ד הגדול בירושלים הכל היו תוקעין אף בשבת כל זמן שב''ד יושבין ולא אנשי ירושלים בלבד אלא כל עיר שהיתה רואה וכו', נראה מדבריו שבזמן שבית המקדש קיים היו תוקעין בירושלם ובאותם המקומות הסמוכין לה, ואנו כבר פרשנו במקדש היו תוקעין אבל לא במדינה שאף בירושלם לא היו תוקעין, אלא שאחר חורבן התירו בה ב''ד תקיעה עם ב''ד כמו שתקנו בשאר המקומות שהיו שם ב''ד אלא שהיא היתה יתרה באותם המקומות, ועוד אשוב אתפלא על אמרו כשגזרו שלא לתקוע לא גזרו וכו' והלא כשגזרו בכל מקום גזרו, ולא נשאר מקום לתקוע אלא במקדש לפי שטת פרושנו, אלא שאחר הגזרה ואחר החרבן התקין רבן יוחנן בן זכאי לתקוע בכל מקום שיהא בו ב''ד, ואפשר לפרש על דעת הר''ם אמרם במשנה במקדש היו תוקעין שהיו תוקעין בירושלם אף שלא בפני ב''ד כל זמן שב''ד יושבין, ואמרו עוד זאת היתה ירושלים יתרה על יבנה רוצה בו בעוד שהיה בית המקדש קיים שהיו תוקעין בירושלם ובאותם המקומות, ויהיה פרוש אבל לא במדינה, שאר המדינות, יהיה אם כן המובן מדברי הר''ם בדרך זה, כשגזרו שלא לתקוע לא גזרו אלא במקום שאין בו ב''ד, ר''ל ב''ד הגדול, והוא כל מקום שהוא חוץ לירושלם, אבל בזמן שבית המקדש קיים והיה ב''ד הגדול בירושלם הכל היו תוקעין אפילו בשבת כל זמן שב''ד יושבין היא וכל המקומות הסמוכין לה, והרב ר' אברהם ראיתי שהגיה עליו, ר''ל על הר''ם, בזה הלשון אמר אברהם וכו' היה לו לומר בכאן אסרו תחלה לתקוע בעיר אפילו בירושלם אבל במקדש היו תוקעין וכו' משחרב וכו' תוקעין כל הסמוך לה וכו'.
נמצא לפי מה שכתבנו ענין תקיעה בשבת בזמן הזה במקום שיש ב''ד קבוע כל השנה או ב''ד שיקדשו החדש מחלקת בין הגאונים כמו שכתבנו, אלא שמנהג בידנו בכל מקומות ישראל שלא לתקוע אם חל ראשון של ראש השנה להיות בשבת, שהרי יום שני אינו חל לעולם בשבת כמו שידוע אצלנו לא אד''ו ראש השנה, ואין אנו חוששין למה שאמרו [ט''ז ע''ב] כל שנה שאין תוקעין בתחלתה מריעין לה בסופה, שלא נאמר אלא כשיארע בפשיעה או באיזה מאורע שיכולין להשתדל ולתקוע והתרשלו בזה או כגון שלא היה להם שופר ולא השתדלו בו מערב יום טוב והרי אינם רשאים לחלל עליו יום טוב כלל אפילו בדבר שאין בו אלא אסור שבות כמו שאמרו ז''ל, [ל''ב ע''ב] שופר של ראש השנה אין מפקחין עליו את הגל ואין מעבירין עליו את התחום ולא עולין באילן ולא רוכבין על גבי בהמה ואין שטין על פני המים ואין חותכין אותו לא בדבר שהוא משום שבות ולא בדבר שהוא משום לא תעשה אבל מותר לתת לתוכו יין או מים כדי לצחצחו ומי רגלים לא יתן שלא יהו מצות בזויות עליו, ע''כ לשון השמועה, למדנו שאם היה השופר במקום שאינו מצוי ואי אפשר להביאו אלא בחלול יום טוב ואין לו שופר אלא הוא אין מחללין עליו יום טוב אפילו באסור שבות של חכמים, כגון פקוח גל שנפל מפולת על השופר ואין בו אלא טלטול דרבנן, וכן העברת התחום, ר''ל לילך חוץ לתחום לשמוע תקיעה או להביא שופר, אם לא ערב עירובי תחומין, אפילו תחומין דרבנן, ולא עליה באילן אם היה השופר בראש האילן, שאין בעליתו אלא אסור חכמים גזרה שמא יעלה ויתלוש, ולא רכיבה על גבי בהמה אם היה חולה שלא יכול לילך ברגליו, והרי אין בו אלא אסור שבות שמא יחתוך זמורה, ולא שיטה על פני המים אם נפל השופר לתוכן, אע''פ שאין בזה אלא אסור שבות והוא מטעם שלא יעשה חבית של שיטין, וכן אסור לחתכו ולתקנו בדבר שאסורו מן השבות כגון סכין שמלאכתו להתר וכל שכן בדבר שאסורו בלאו כגון מגל שמלאכתו לאסור, ויש מפרשין בהפך, ר''ל שהמגל הוא נאסר מטעם שבות מפני שאין דרך לחתוך בו את השופר והסכין נאסר בלאו גמור מפני שדרכו לחתוך בו את השופר, ומה שהתיר לתת בו יין או חומץ כדי לצחצחו, ר''ל שיהיה הקול צלול, בא להשמיענו שאין צד גזרה בתקון זה מפני אלו הנזכרים, ולא אסר במי רגלים אלא מפני הכבוד, שלא יהו מצות בזויות עליו, וכבר אמר [ש''א ב'] כי מכבדי אכבד ובוזי יקלו.
ונשוב לדברינו והוא, שעל כיוצא בזה אמרו [ט''ז ע''ב] אחר שבפשיעתם ארעה להם תקלה, שכל שנה שאין תוקעין בתחלתה מריעין לה בסופה, אבל אונס גמור כגון שחל יום טוב של ראש השנה להיות בשבת אין בזה כלום, ואף על פי שזה ממה שאין צריך להזכירו, כבר האריך בזה בעל הלכות ז''ל, אלא שמכל מקום אע''פ שכתבנו שאין תוקעין בשבת, אין דברינו אלא בתקיעת חובה אבל בתקיעת הרשות כדי לחנך את הקטנים מותר כמו שאמרו ז''ל, [ל''ב ע''ב] אין מעכבין את התינוקות מלתקוע ומתעסקין עמהן כדי שילמודו, ובגמרא אמרו אמ''ר אלעזר ואפילו בשבת, והני מילי בקטן שהגיע לחנוך, אבל בקטן שלא הגיע לחנוך ביום טוב אין בשבת לא, ואית דאמרי איפכא, ע''כ לשון הגמרא, והוא דעת הרב אלפסי ז''ל, אלא שהרב רבינו אפרים הגיה עליו שלא נאמרה שמועה זו אלא בזמן שהיו תוקעין בשבת אבל עכשו שגזרו בה אחד זה ואחד זה אסור בשבת, ולא נראו דבריו, שהרי אין בתקיעה זו ברכה כדי לגזור עליה.
וממה שצריך לבאר בזמן הראוי לתקיעה הוא, שאין תוקעין אלא ביום, שהרי נאמר [במדבר כ''ט] יום תרועה, וכך הוא בתלמוד ראש השנה פרק אחרון [ל''ד ע''א] וכתב הראב''ד ז''ל שאם תקע בלילה אף בדיעבד לא יצא, מעלות השחר עד בין השמשות יצא, וכבר אמרו כן בהרבה ענינים, ר''ל שדברים שמצותם ביום אם עשאם משיעלה עמוד השחר יצא, אמרו ז''ל בגמרא מגלה [כ' ע''ב] כל היום כשר לקריאת מגלה ולקרות את ההלל ולתקיעת שופר ולנטילת לולב וכו' ואמרו שם [ע''א] אין מוהלין ולא מזין ולא טובלין וכו' אלא ביום וכלם שעשו משעלה עמוד השחר יצאו, ולא סוף דבר בדיעבד אלא אף לכתחלה אם היה שם צרך לדבר, כגון שהשכים לצאת לדרך, שהרי אף בק''ש אמרו [ברכות ח' ע''ב] על מי שהשכים לצאת לדרך שקורא ק''ש של שחרית לאחר שעלה עמוד השחר מפני שעת הדחק, כמו שהתבאר במקומו, וכן לענין שופר מותר לכתחלה כמו שאמרו בבריתא [תוספתא שם פ''ג ה''ט] השכים לצאת לדרך מביאין לו שופר ותוקע לולב ומנענע מגלה וקורא בה, נמצא כלל הדברים שאין תוקעין אלא ביום ואין תוקעין בשבת כלל אלא אם כן במקום שאי אפשר לבא לידי חלול שבת כמו שבארנו, שכל מצוה ומצוה יש לה מדור לפי כבודה ואין מעבירין על המצות, קל וחומר לעליונה לשלמטה הימנה, ועם היות השופר אהובנו השבת יותר חביבנו, וכבר הזכרנו קצת סבותיה, שעם היות בה תועלות נכבדות לגוף למה שבו מן המנוחה שביעית חיי האדם עם מה שתוליד סבתו הזריזות והחריצות בהבין לאחריתו ועם מה שיש בו גם כן מתועלת הנפש ביום ההוא יהיה יי אחד ושמו אחד, להיות האדם בו כלו ליי בלתי פונה רק לעבודת השם ולידיעת דרכיו בכל מה שאפשר לשלמות בעל חומר, וכחזקת השכל והעיון יוליד גם כן ויתמיד ויקיים הדעת הנכבד ומקובל, ואם לא תשיג יד העיון בו אשר בהאמנתו יכון כסא התורה ותנשא מלכות מצותיה, וזולתו יפלו בענינה שאלות מבולבלות לא נוכל מלט משאם וטרחם וריבם אם לא במענים מגנים יקבצו הכזבת אמת והרחקת קרוב כמו שהתפרסם לכל בעל שכל, וזה הדעת הנכבד המיוחד לנו לבד ולא לשאר האמות הקדומות אם לא מימים על דרך ההתדמות וההתחקות על שרשי תורתנו התמימה, והוא כונת דוד אחר שהאריך באמונת הדעת הנרמז כאמרו [תהלים קמ''ו] עושה שמים וארץ את הים ואת כל אשר בם וגו', [שם קמ''ז] מונה מספר וגו', המכסה שמים וגו', השולח אמרתו ארץ וגו', הנה שרמז בדבריו בריאת העולם והשגחתו בנבראיו כאמרו גם כן בזה [שם] מעודד ענוים וג', ואחר דבר בענינים הטבעיים ואמר בסוף דבריו מגיד דבריו ליעקב חקיו וגו', וכבר בארנו הרמוז במלת חק שהיא נאמרת על הדברים לא יכריחם העיון, והוא אמרו [שמות ט''ו] שם שם לו חק ומשפט ושם נסהו, שהרמוז במלת חק הוא ענין שבת כאמרם ז''ל, [סנהדרין נ''ו ע''ב] שבת ודינין במרה אפקוד, כמו שהתבאר, ועליו אמר ושם נסהו, רוצה בו נשאו ועלה ענינו, וסמך זה הנה אל אמונת השגחתו בנבראיו, כי היא הממשכת גם כן זאת האמונה, כמו שבארנו גם כן שהאמנת הנפלאות נמשכת אחריה, ועל זה אמר במקום אחר [תהלים ק''ה] בעבור ישמרו חקיו, רוצה בו שהוא השגיח בהם וחדש להם נפלאות גדולות בעבור ישמרו חקיו וגו', רוצה שזה המקרה, ר''ל שמירת החק, נמשך אחריהם, ר''ל אחר אמונת הנפלאות, ולהמשיכו אחריה, אמר דרך צחות כאלו נעשית בעבורה, כמו שידוע זה בלשון כאמרו בענין הכוכבים, שהם אמנם נבראו להאיר על הארץ, ולמשול ביום ובלילה, וזה אין הכונה בו שהוא נברא לכך, אבל שהוא מגיד בטבעו ומספר התועלת המגיע ממנו, כמו שבאר הר''ם ז''ל ששפע הטוב המגיע הוא בחק מי שהגיע אליו כאלו הוא תכלית הכונה במציאות הדבר ההוא, ואין הכונה בכל הדומה לזה רק להיות הדבר הנמשך מתחייב מטבעו, והוא שהחל בזה בהאמנת הנפלאות אמר [שם], זכרו נפלאותיו אשר עשה מופתיו ומשפטי פיהו, ויחס הענין גם כן לעם הנבחר כמו שאמר בסמוך לזה [שם], זרע ישראל עבדו בני יעקב בחיריו, ועל הכונה הנזכרת אמר הנה גם כן [שם] ויעמידה ליעקב לחק, ואחר התחיל לספר השגחתו בהם והצלחתם ברצונו ית' בהיותם מתי מספר, ונעתק לספר יציאת מצרים, כמו שבארנו היות אלו הענינים כלם דבקים ומשתלשלים אחד אל אחד והאמין האחד בהאמנת האחר והוא אמרו בסוף דבריו על הצד שבארנו, [שם] זכר את דבר קדשו את אברהם עבדו ויוציא את עמו בששון ברנה את בחיריו ויתן להם ארצות גוים וגו' בעבור ישמרו חקיו ותורותיו ינצורו הללויה. [חבור התשובה להמאירי — משיב נפש מאמר ב' פ''ד].
-----
יום טוב של (רשות הרבים) [ראש השנה] שחל להיות בשבת חוץ למקדש אין תוקעין בשופר גזיר' שמא יטלנו בידו וילך אצל בקי ויעבירנו ארבע אמות ברשות הרבים והתקין ריב''ז שיהו תוקעי' בכל מקום שיש בו ב''ד לפי שמורא בית דין עליו ולא יעבירנו כך פשוט בר''ה ופרש''י בית דין של כ''ג שדנים דיני נפשות ויש מפרשי' כל בית דין אף על פי שאינו סמוך וכן נראה דעת רי''ף כלומר גדול בדורו וכן אמרו על רי''ף שהיה תוקע בר''ה שחל להיות בשבת ולא נהגו תלמידיו אחריו כן. [רבינו ירוחם נ''ו ח''ב].
-----
ותקיעת שופר אינה דוחה את השבת, לאומרם במשנה, י''ט של ר''ה שחל להיות בשבת במקדש היו תוקעין אבל לא במדינה. ואמרו עלה לזה אמר רבא לפי שאין הכל בקיאים בתקיעת שופר גזרה שמא יטלנו בידו ויעבירנו ד''א בר''ה וילך אצל בקי ללמוד. וכתיב בפרשת אמור אל הכהנים, זכרון תרועה מקרא קדש, רמז לי''ט של ר''ה שחל להיות בשבת שאין זמן התרועה אלא הזכרון בלבד. וכתיב בפרשת פנחס, יום תרועה יהיה לכם, רמז לי''ט של ר''ה בשאר ימי השבוע שהיא תרועה בו בפועל. וזה אומרם כתוב אחד אומר זכרון תרועה מקרא קדש וכתוב אחד אומר יום תרועה יהיה לכם, הא כיצד י''ט של ר''ה שחל להיות בשבת זכרון תרועה, חל להיות בשאר ימי השבוע יום תרועה יהיה לכם. [ספר מצות זמניות הלכ' ר''ה שער ראשון].
-----
בזמן הזה שאנו עושין ב' ימים טובי' בגלו' כדרך שתוקעין בראשון כך תוקעין בשני ואם חל יום ראשון להיות בשבת תוקעין בשני בלבד. [ארחות חיים הלכ' תקיעת שופר  סימן ט'].
-----
י''ט של ר''ה שחל להיות בשבת אין תוקעין שופר בגבולין לפי שאין הכל בקיאין לתקוע והכל חייבין לשמוע גזירה שמא יבא ויוליכנו ד' אמות בר''ה למי שיתקע לו ויתחייב סקילה. ויש שואלין אמאי לא דחינן ר''ה כדמקלע בשבת משום תקיעת שופר כי היכי דדחינן ליה מיום א' משום יום ערבה. והתשובה דזמנין דמקלע מולד בהי''ח ויהיה נדחה עד שבת משום מולד זקן ומשום ו' אד''ו ואם נדחה אותו גם מיום ז' משום תקיעת שופר נצטרך לדחות עד יום ב' משום א' אד''ו נמצא שלא יהיה נקבע עד יום ה' אחר המולד וכולי האי לא דחינן משום דמחזי כשקרא. ועוד יש לומר דשאני שופר שיש לו תשלומין למחר שאף בני ארץ ישראל עושין ר''ה ב' ימים אבל ערבה אין לה תשלומין לשמיני. כתוב בויקרא רבה כתוב א' אומר יום תרועה וכתוב א' אומר זכרון תרועה הא כיצד יתקיימו שניהם בזמן שהוא בחול יום תרועה ובזמן שהוא בשבת זכרון תרועה. [ארחות חיים הלכ' תקיעת שופר סימן ט'].
-----
בזמן הזה שאנו עושין ב' ימים בגלות, כדרך שתוקעין בראשון כך תוקעין בשני. ואם חל יום ראשון להיות בשבת תוקעין בשני בלבד. [כל בו הלכ' ראש השנה סימן ס''ד].
-----
יום טוב של ראש השנה שחל להיות בשבת, אין תוקעין שופר בגבולין, לפי שאין הכל בקיאין לתקוע והכל חייבין לשמוע, גזירה שמא יבא ויוליכנו ד' אמות ברשות הרבים למי שיתקע לו, ויחייב סקילה. ויש שואלין, אמאי לא דחינן ראש השנה כד מיקלע בשבת משום תקיעת שופר, כי היכי דדחינן ליה מיום א' משום יומא דערבה. והתשובה, זימנין דמקלע המולד בה' י''ח, והוי נדחה עד שבת משום מולד זקן, (משום) [ומשום] ו' דאד''ו, ואם נדחה אותו גם מיום ז' משום תקיעת שופר, נצטרך לדחותו עד יום ב' משום א' דאד''ו, נמצא שלא יהא נקבע עד יום ה' אחר המולד, וכל האי לא דחינן משום דמיחזי כשיקרא. [כל בו הלכ' ראש השנה סימן ס''ד].
-----
תנן התם (ראש השנה פרק ד' משנה א') יום טוב של ראש השנה שחל להיות בשבת, במקדש היו תוקעין, אבל לא במדינה, ומפרש הטעם בגמרא אמר רבא, הכל חייבין בתקיעת שופר, ואין הכל בקיאין בתקיעת שופר, שמא יטלנו בידו וילך אצל בקי ללמוד, ויעבירנו ארבע אמות ברשות הרבים, והיינו טעמא דלולב, והיינו טעמיה דמגילה. ועוד תנן התם (שם) משחרב בית המקדש, התקין רבן יוחנן בן זכאי, שיהיו תוקעין בכל מקום שיש שם בית דין, אמר רבי אלעזר, כשהתקין רבן יוחנן בן זכאי לא התקין אלא ביבנה בלבד, אמרו לו אחד יבנה ואחד כל מקום שיש בו בית דין. פירש רש''י, בית דין של כ''ג. וכתב הרא''ש, אמרו עליו על הרי''ף, שהיה תוקע בראש השנה שחל להיות בשבת, וכן משמע בהלכותיו, דהביא מימרא דרב הונא, ועם בית דין. מאי ועם בית דין, בפני בית דין, לאפוקי שלא בפני בית דין דלא. ואין דרכו להביא אלא דבר הנוהג בזמן הזה, ומפרש בית דין, לאו דוקא סנהדרין, אל בית דין המופלג בדורו, עד כאן. ונהגו עתה כי הסגן של שליח צבור אומר בקול רם על סדר הברכות, למלכיות ולזכרונות ולשופרות, תקיעה בבית הועד, כלומר תקיעה היה לנו לתקוע, אם היינו רשאין. ובית הועד הוא בית המקדש. [אבודרהם תפילת ראש השנה].
-----
יום טוב של ראש השנה שחל להיות בשבת תוקעין במקדש ולא במדינה משום גזירה דרבה משחרב בית המקדש התקין רבן יוחנן בן זכאי שיהיו תוקעין בכל מקום שיש בו דין אמר רבי אלעזר ביבנה בלבד וכל זמן שבי''ד יושבין. [האגודה].
-----
יו''ט של ראש השנה שחל להיות בשבת במקדש היו תוקעין אבל לא במדינה. פי' מדינה אפילו בירושלים. והא דקתני עוד זאת היתה ירושלם יתירה על יבנה לאחר תקנה נשנית, וא''ת ומאי שנא מלולב שהיה ניטל אף בגבולין בזמן בית המקדש כדתנן בפרק לולב וערבה שהיו מוליכין לולביהן לבית הכנסת ומוכח התם דבזמן בית המקדש אפי' בגבולין היו עושין כן. וי''ל דלולב שני משום דטפי בקיאי בלולב מבשופר ומשו''ה לא שייך ביה כולי האי שמא יוליכנו אצל בקי וא''ת אי הכי מאי שנא דבשופר התקינו לאחר חורבן ומאי שנא בלולב שאסרוהו בכל מקום. י''ל משום דשופר זכרון בישראל לאביהן שבשמים לא רצו לבטלו. [חידושי הר''ן].
-----
יום טוב של ראש השנה שחל להיות בשבת אין תוקעין שופר ומפרש טעמא בגמ' משום דכתוב אח' אומר יום תרועה וכתוב אחד זכרון תרועה הא כיצד כאן בי''ט שחל להיו' בשבת כאן בי''ט שחל להיות בחול. ויראה שמכאן למדו אותן האומרים כשחל ר''ה להיות בחול ותתן לנו ה' אלקינו באהבה את יום הזכרון הזה יום תרועה וכן נראה ממס' סופרים [פי''ט ה''ח] שכתוב שם ואם חל ר''ה להיות בשבת א''א יום תרועה אלא זכרון תרועה לפי שאין תקיעת שופר דוחה את השבת בגבולין משו' גזרה ע''כ, משמע הא בחול אומר יום תרוע' אבל רבינו האיי גאון ז''ל סובר שאין מנהג לומר אלא זכרון תרועה בין בחול בין בשבת וכן פשוט המנהג, ויראה לי דכיון דבחול זכרון נמי איכא שהרי קורין פסוקי שופרות בתפלה משום הכי אמרינן מילתא דאיתא בין בחול בין בשבת שלא לשנות המטבע מיהו האי טעמא לא סליק בגמרא דלא אצטריך קרא למעוטי תקיעה שהרי חכמה היא ואינה מלאכ' אלא משום גזרה שמא יטלנה בידו ויעברו ארבע אמות בר''ה וב''ד מתנין לעקור דבר מן התורה בשב ואל תעשה. [חי' הרשב''ץ].
-----
אבל לא במדינה. תימה, מ''ש מנטילת לולב דשרינן בזמן שבית המקדש קיים אפילו בגבולין, כדאשכחן בשמעת' קמייתא דפ' לולב וערבה [סוכה מ''ג ע''א] דאמרינן התם כל העם היו מוליכין לולביהן לבית הכנסת, ומוקמינן לה בגבולין. וי''ל, דשאני לולב דכיון דליכא איסור' אלא טלטול בעלמא הואיל ואישתרי במקדש אישתרי בכל מקום, אבל תקיעת שופר שיש בה מעשר חכמה לא אשתרי אלא בירושלם ועיירות הסמוכות לה, הואיל ובירושלם ועד של סנהדרי' גדולה התירו בו יותר משאר בתי דינין. [תוספות ישנים].
-----
היו תוקעין במקדש אבל לא במדינה. אין נראה לפרש כפי' רש''י אבל לא במדינה בגבולין ובירושלם, דפשיטא דבירושלים היו תוקעין, דבסמוך אומ' כל עיר שרואה ושומעת וקרובה וכו'. אלא נראה דלא אתא למעט אלא הרחוק' מירושלים [עי' דרשת הרמב''ן לר''ה עמ' רמ''ד הוצאה שעוול בשם התוספות]. [תוספות ישנים].
-----
משחרב בית המקדש וכו' התקין [ריב''ז] שיהיו תוקעין בכל מקום שיש ב''ד. ועתה יש להקשות דהשתא מקילינן טפי בתקיעת שופר יותר מבנטילת לולב, וגבי נטילת לולב משמע התם בסוכה דלא דחי שבת כלל, וכ''ש שיש לנו לומר דתקיעת שופר שהוא מעשה חכמה דלא ידחה שבת בשום מקום. ואומר הר''י דכיון דתקיעת שופר הוי כדי שיעלה זכרונותן של ישראל לטוב לפני יוצרם, אין לנו לבטלה מכל וכל, ואף לאחר חרבן, הלכך תקון שיהיו תוקעין במקום ב''ד, דאין נראה לחלק בין ב''ד לב''ד, כיון דאין ירושלם קיימת, אבל מלולב לא איכפת לן אי בטלו לאחר חרבן לגמרי, דלאו לזכרון קאתי ולא הוי אלא בשב ואל תעשה, אבל בזמן שבית המקדש קיים דאשתרי במקדש, אישתרי בכל מקום כיון דאינו אלא טלטול בעלמא. [תוספות ישנים].
-----
רבן יוחנן בן זכאי התקין (שהיו) [שיהו] תוקעין בכל מקו' שיש שם ב''ד קבוע ודעת הרי''ף ז''ל דכל ב''ד קבוע של ג' תוקעין וכן היה נוהג הוא לתקוע בב''ד אבל לא נהגו כן בשום מקו' דדוקא בב''ד של עשרים ושלשה תוקעין אבל לא בשאר בתי דינין וכן כתב הרמב''ם ז''ל וכן דעת הר''ז הלוי ז''ל. [חי' הרשב''ץ].
-----
רב אלפס היה תוקע בבית דינו בשבת וסמך על הא דתנן משחרב ב''ה התקין רבי יוחנן בן זכאי שיהיו תוקעין בכל מקום שיש בו ב''ד של שלשה ולא נהגו כן בשום מקום. שכל המפרשים פירשו ב''ד של כ''ג שהם סנהדרי קטנה. כתב בעל העטור לאחר שיצא כבר בתקיעת השופר יכול לתקוע לנשים היולדות קודם שיתקעו בבית הכנסת כדי שיוציא התוקע את עצמו. וראבי''ה כתב שאפי' אחר שיצא יכול לתקוע ולהוציא השופר בשבילן אפי' דרך רשות הרבים ולזה הסכים הרא''ש. לה''ט. [האגור סימן תתצ''ז].
-----
ועוד (היתה) זאת היתה ירושלם וכו'. יתירה היתה בעודה בנויה, על יבנה, בתקיעת שופר בשבת. שכל עיר שרואה וכו', שכל ד' (או) מדות השנויות במשנתנו בה תוקעין בשבת, אבל אם אחת מהן חסרה לא שרינן ליה למתקע בשבת, וביבנה אע''פ שארבעתן בה, לא היתה תוקעת בשבת העיר הסמוכה לה. ומפרש בגמ' [ל' ע''א] רואה פרט ליושבת בנחל, בעמק. שומעת, פרט ליושבת בראש ההר, שאע''פ שרואה אותה, כיון שאינה שומעת קול השופר הנתקע בירושלם לא שרי' לה לתקוע. קרובה, פרט ליושבת חוץ לתחום. ויכולה לבא, פרט למפסיק לה מברא, כלומ', שיש נהר ביניהם שאע''פ שרואה אותה ושומעת אותה, ובתוך התחום היא, כיון שיש נהר ביניהם שאין אדם יכול לעבור מזה לזה בכל עת שירצה, עד שיבא ביצית או דוגיא שם, אינה נחשבת כעיר אחת, אלא כשתי עירות, אבל אם אלו ד' המדות בה תוקעין בה בשבת. מה שאין כן ביבנה שאפי' בעיר יבנה עצמו לא היו תוקעין אלא בפני ב''ד, אבל בכל העיר לא. ולמאן דסבי' ליה שתוקעין בכל עיר כל זמן שב''ד יושבין, אבל בעיר הסמוכה לה אפי' כל כך לא היו תוקעין. [רבינו יהונתן מלוניל].
-----
יום טוב של ראש השנה שחל להיות בשבת. במקדש היו תוקעין. אבל לא במדינה. מנא הני מילי. אמר רבי לוי בר חמא אמר ר' חנינא כתוב אחד אומר (שם כ''ג) שבתון זכרון תרועה. וכתוב אחד אומר (במדבר כ''ט) יום תרועה יהיה לכם. ביום טוב שחל להיות בשבת זכרון תרועה. שאין תוקעין בו. ביום טוב שחל להיות בחול. יום תרועה יהיה לכם. לפי שתוקעין ומריעין בו. ומדאורייתא מישרא שרי לתקוע בשבת שחל בו ראש השנה. ורבנן הוא דגזרו ביה משום דרבה. דאמר רבה הכל חייבין בתקיעת שופר. ואין הכל בקיאין בתקיעת שופר. גזירה שמא יטלנו בידו וילך אצל בקי ללמוד. ויעבירנו ארבע אמות ברשות הרבים. יש מקשין למה לן גזירה דרבה הא תרי קראי כתיבי. זכרון תרועה. ויום תרועה. ומוקמינן חד בשבת. וחד בחול. ומפרשין דרבה גופיה מפרש להו לקראי. ואמר מאי טעמא אמר קרא זכרון תרועה. משום דשמא ילך אצל בקי ללמוד וכו'. [תניא רבתי סימן ע''ז].
-----
תנא דבי שמואל וכל מלאכה לא תעשו יצא תקיעת שופר ורדיית הפת שהיא חכמה ואינה מלאכה. [בה''ג הלכ' ראש השנה].
-----
תאנה דבי שמואל וכל מלאכה לא תעשו יצא תקיעת שופר ורדיית הפת שהיא חכמה ואינה מלאכה, אילא מאי טעמא אמור רבנן דהיכא דמיקלע ראש השנה בשבת לא תקעינן, אמ' ראבא מפני שהכל חיבין בתקיעת שופר ואין הכל בקיאין בתקיעת שופר גזירה שמה יטלנו בידו וילך אצל בקי ללמוד ויעבירנו ארבע אמות דרך רשות הרבים, והינו טעמיה דלולב והינו טעמה דמגילה. [הלכות פסוקות לרבינו יהודאי גאון הלכ' ראש השנה].
-----
והשומע מן המתעסק לא יצא. תניא דבי שמואל כל מלאכת עבודה לא תעשו. יצא תקיעת שופר ורדיית הפת שהיא חכמה ואינה מלאכה. [מחזור ויטרי סימן שט''ז].
-----
כל מלאכת עבודה לא תעשו יצא תקיעת שופר. וא''ת תינח י''ט דכתיב ביה כל מלאכת עבודה אבל שבת דלא כתיב ביה עבודה לא תעשו אלא לא תעשה כל מלאכה מנלן דיצאת תקיעת שופר. ותירוץ קושיא זו כתבתיו בפרק כל כתבי. [חידושי הר''ן].
-----
וכבר נשאל מאת גור אריה, מפני מה תוקעין במוצאי יום הכפורים קודם שיתפללו שמונה עשרה ויאמרו הבדלה בחונן הדעת, והשיב תקיעת שופר חכמה ואינה מלאכה היא, ואינו אסור לתקוע בשבת, אלא דלא ליתי לטלטולי ברשות הרבים כדי לילך אצל בקי ללמוד סדר תקיעות והוצאה מרשות היחיד לרשות הרבים מלאכה גמורה היא, אבל בתקיעה אחת במוצאי יום הכפורים ליכא למיחש להכי, משום דבחדא תקיעה לא צריך למיזל א[צל] בקי. ועוד שהרי כבר תקעו בראש השנה וזכור הוא בתקיעות יפה, והשופר מראש השנה בבית הכנסת הוא עומד, ואינו צריך להביאו ממקום אחר לשם. [סידור רש''י סימן ר''ו].
-----
נשאל לרש''י על תקיעת שופר של מוצאי י''ה קודם שיבדיל. והשיב כי תקיעה חכמה היא ואינה מלאכה. ולא גזרינן שמא ילך אצל בקי, דאין צריך לתקוע אלא תקיעה אחת. ועוד כי כבר נשאר השופר מר''ה בבית הכנסת, ולא אתי לאתויי בר''ה. [שו''ת לרש''י סימן שנ''ד].
-----
רדיית הפת. פי' ר''ח רדיית הפת דלאחר אפייה, אבל רדיית הפת דקודם אפיה ודאי איסור, שהרי קתני במס' שבת בשמעתא קמייתא דפ''ק [ד' ע''א] דהתירו לו לרדות קודם שיבא לידי איסור שבת או לא התירו, אלמא האי רדייה ודאי אסור', דאת''ל דשריא מאי קאמ' התירו לו או לא התירו, ודאי התירו דליכא ביה איסורא קמיהו. י''ל דהתם קא מיבעי' ליה ברדייה דלאחר אפיה, והאי דקאמר הכא ואינה מלאכה, לאו דמותר לגמרי, אלא דליכא בו אלא שבות דרבנן, והתם ה''ק התירו שבות דרבנן או לא התירו. [תוספות ישנים].
-----
נהגו העם לתקוע קשר''ק במוצאי י''ה, ואין זה זכר ליובל שאם כן לא היו עושין כך בכל שנה אלא בזמן היובל, ועוד בי''ה עצמו היה דינו וחכמה היא ואינה מלאכה (ר''ה כ''ט ב'), אלא יש לומר שנתקן משום דאמרינן במדרש (קהלת פרשה ט') במוצאי יום הכפורים בת קול יוצאת ואומרת לך אכול בשמחה לחמך, וכן יסד הפייט אחר גמר מיצוי אכול דצוי ורצוי, ומפני שאין יום טוב זה מפורסם עשו בו תקנה לפרסמו ולכך תוקעין קשר''ק כדאמר (שבת ל''ה ב') תוקע ומריע ותוקע, ואין צריך להמתין עד אחר הבדלה בחונן הדעת מפני שהיא חכמה ואינה מלאכה, ואפילו בשבת אין איסור לתקוע אלא גזירה שמא יוציא השופר מרשות לרשות ללמוד סדר התקיעות, ואין כאן לחוש בתקיעה מועטת כזו. וקבלתי ממורי רבינו יהודה בר רבי יצחק, אחר שהשלים תפילת נעילה אומר קדיש ואחר כך [אומר] ז' פעמים ה' הוא הא%להים, לפי שהשכינה עולה למעלה משבעה רקיעים, ואחר כך שמע ישראל פעם אחת ומיד תוקעין משום דכתיב (תהלים מ''ז ו') עלה א%להים בתרועה ה' בקול שופר. [סמ''ג לאוין סימן ס''ט].
-----
הגהה. נשאל לרש''י על תקיעת של מוצאי יום הכיפורים קודם שיבדיל. והשיב כי תקיעה חכמה היא ואינה מלאכה. ולא גזרינן שמא ילך אצל בקי דאין צריך לתקוע אלא תקיעה אחת, ועוד כי כבר נשאר השופר מראש השנה בבית הכנסת ולא אתי לאתויי בר''ה. [ספר נייר הלכ' יוה''כ].
-----
שהיא חכמה ואינה מלאכה. ומיהו ברדית הפת איסורא דרבנן מיהא איכא והכי מוכח בפ''ק דשבת [ג' ע''ב] ובפרק כל כתבי [קי''ז ע''א] ובתקיעו' שופר נמי איסורא דרבנן מיהא איכא כדמוכח לקמן גבי אין מעכבין את התינוקות מלתקוע בי''ט וא''ה כיון דאיסורא מדרבנן בעלמא הוא אי לאו משום גזירה שמא יעבירנו לא מתסר. שמא יעבירנו ארבע אמות ברשות הרבים. הא דלא נקט שמא יוציאנו מרשות היחיד לרשות הרבים משום דהתם אית ליה הכירא טפי. [חידושי הר''ן].
-----
נשאלה שאלה בפני רבי' מה טעם גזרו בשופר ולולב כי מתרמי בשבת שמא יעבירנו וכו' ובמילה לא גזרו. והשיב [שופר ולולב] שתלויות (בקבוע) [בקביעת] החדש גזרו דשמא טועים אנו בקדוש החדש ואתי לחלל שבת שלא לשם מצוה. אבל מילה שהוא בשמיני וליכא למתלי בטעות לא גזרינן דאי אפי' מייתי ליה ליכא אסורא דאורייתא דמדאורייתא מכשירי מילה דוחין את השבת דכתיב ביום ואפי' בשבת כך מצאתי מכתב ידי יניק וחכים אחי ר' משה ז''ל. [תמים דעים להראב''ד סימן ע''ז].
-----
והיכא דאיקלע ריש שתא בשבתא לא תקעינן, דאמר רבה הכל חייבין בתקיעת שופר ואין הכל בקיאין בתקיעת שופר, גזירה שמא יטלנו בידו וילך אצל בקי ללמוד ויעבירנו ארבע אמות ברשות הרבים, והיינו טעמא דלולב ודמגילה. [בה''ג הלכ' ראש השנה].
-----
יום טוב של ר''ה שחל להיות בשבת אין תקיעת שופר דוחה את השבת משום גזרה דרבה דאמר הכל חייבין בתקיעת שופר ואין הכל בקיאין בה גזרה שמא יטלנו בידו וילך אצל הבקי ללמוד ויעבירנו ד' אמות ברשות הרבים. והיינו טעמא דלולב והיינו טעמא (דסוכה) דמגלה והיינו טעמא דשופר. ואמר רב האיי אם חל ראש השנה להיות בשבת מתפלל כמו שמתפלל כשחל להיות בחול ומזכיר של שבת ואינו תוקע. [רי''ץ גיאת הלכ' ר''ה].
-----
אבל כל היכא דאיקלע ראש השנה בשבתא לא תקעינן. משום דרבה. דאמ' רבה הכל חייבין בתקיעת שופר ואין הכל בקיאין בתקיעת שופר. גזירה שמא יטלנו בידו וילך אצל בקי ללמוד ויעבירנו ארבע אמות ברשות הרבים. והיינו טעם דלולב ומגילה. [מחזור ויטרי סימן שט''ז].
-----
גמרא. במקדש היו תוקעין אבל לא במדינה. מאי טעמ' הכל חייבין בין חכמי' בין עמי הארץ, ואין הכל בקיאין בתקיעת שופר, שלא ידע לתקוע או שלא ידע הברכה וכו'. שמא יעבירנו וכו', והוא הדין דאיכא למיגזר משום הוצאה אלא רבותא שאפי' יהיה הלולב ברשות הרבים, אתי למיעבד איסורא. בפני ב''ד, לאפוקי שלא בפני ב''ד, אפי' בזמן שב''ד יושבין דהינו עד חצות דלא. איתמ' וכו', אלא כל זמן שב''ד יושבין, דהינו עד חצות, ואפילו שלא בפני ב''ד היו תוקעין בכל עיר. [רבינו יהונתן מלוניל].
-----
בפרק י''ט ר''ה שחל להיות בשבת במקדש היו תוקעין אבל לא במדינה ורבנן גזרו משום דרבה דאמר רבה הכל חייבין בתקיעת שופר ואין הכל בקיאין בתקיעת שופר גזירה שמא יטלנו בידו וילך אצל בקי ללמוד ויעבירנו ד' אמות בר''ה והיינו טעם דלולב ודמגילה. [הרוקח סימן ר''ג].
-----
יום טוב של ראש השנה שחל להיות בשבת אין תוקעין בשופר בכל מקום, אף על פי שהתקיעה משום שבות ומן הדין היה שתוקעין יבא עשה של תורה וידחה שבות של דבריהם ולמה אין תוקעין, אמר רבה גזירה שמא יטלנו בידו ויוליכנו למי שיתקע לו ויעבירנו אח''כ ארבע אמות ברשות הרבים, כעין שבארנו בלולב (עשה מ''ד) או מוציאו מרשות לרשות ויבא לידי איסור סקילה [לפי] שהכל חייבין בתקיעה ואין הכל בקיאין לתקוע (ע''פ לשון רמב''ם שופר פ''ב ה''ו). כשגזרו שלא לתקוע בשבת לא גזרו אלא במקום שאין שם בית דין אבל בזמן שבית המקדש קיים והיה בית דין הגדול בירושלים היו הכל תוקעין [בירושלים] בשבת כל זמן שבית דין יושבין (שם ה''ח), ובזמן שחרב בית המקדש כל מקום שיש שם בית דין קבוע והוא שיהיה סמוך בארץ תוקעין [בו] בשבת, ואין תוקעין בשבת אלא בבית דין שקדשו את החדש אבל שאר בתי דינין אין תוקעין בהם אף על פי שהן סמוכין ואין תוקעין אלא בפני בית דין בלבד כל זמן שהן יושבין מפני שבית דין זריזין הן ולא יבואו התוקעים להביא ולהעביר השופר בפניהם ברשות הרבים שבית דין מזהירין את העם ומודיעין אותם (ע''פ ה''ט שם). [סמ''ג עשין סימן מ''ב].
-----
וטעמא מאי, הכל חייבין בתקיעת שופר ואין הכל בקיאין בתקיעת שופר, גזרה שמא יטלנו בידו וילך אצל בקי ללמוד ויעבירנו ארבע אמות ברשות הרבים. והיינו טעמא דלולב והיינו טעמא דמגלה. ובלולב היינו טעמא שלא התקינו לנוטלו אחר חורבן בכל מקום שיש ב''ד, מפני שלולב אין האחד מוציא את חבירו [ו]איכא גזירה דרבה שמא יטלנו וכו', מה שאין כן בשופר שאחד מוציא את הרבים. ובזמן שבית המקדש קיים היינו טעמא שלולב דוחה את השבת בגבולין ושופר לא, משום דשופר לא ידעי' בגבולין אם היום יום טוב או מחר, ולא דחינן שבת מספק. ובמדינה נמי אע''פ שבירושלים יודעין שהיום הוקבע החודש, הרי יכולין לילך למקדש ולשמוע שם תקיעת שופר והאחד יוציא את כולן. וזה הטעם הוא הנכון. ומדברי הרב ר' משה [פ''ב ה''ח] נראה דמדינה קרי גבולין, אבל כל ירושלים דינה כמקדש. ומה שכתב הרי''ף במסכת מגלה [ד' ע''ב] דמשום דלא ידעינן לא דחינן שבת, הדין עמו, דאי הוה ידעינן לקבועא דירחא היה שופר דוחה שבת אף בגבולין, כדאיתא בפרק לולב וערבה [סוכה מ''ג ע''א] גבי לולב, שלא כדברי הרב בעל המאור. השלמה עד כאן. [המאורות].
-----
בשבת ור''ה לא תוקעין משום דרבה, גזירה שמא יטלנו בידו ויוליכנו ד' אמות בר''ה לילך אצל בקי ללמוד, והיינו טעמא דמגילה ולולב. תקיעות וברכות מעכבות זו את זו. והתוקע לנשים אין מברכין. והר''ר ברוך חיים היה רגיל לאחר לתינוק שהגיע לחיוב לשמוע תקיעה עד יתקעו לנשים ואז היה מברך להוציא התינוק. [ספר נייר הלכ' שופר ותפילה].
-----
אין תקיעת שופר דוחה שבת גזירה שמא יוציאנה מרה''י לרשות הרבים. [אהל מועד שער ר''ה ויוה''כ דרך א'].
-----
וראש השנה שחל להיות בשבת אין תקיעה דוחה שבת וגזירה שמא יטלנו בידו ויוליכנו לבקי למי שיתקע לו ויעבירנו ארבע אמות ברשות הרבים או יוציאנו מרשות לרשות. ומה שאמרו חז''ל (ט''ז, ב') כל שנה שאין תוקעין לה בתחלה מריעין לה בסופה, משום דלא איערבב שטן. היינו כשהם שוגגין ואינן תוקעין, אבל כל זמן שאין תוקעין כדי לקיים התורה כגון שבת מן הטעם שאמרו ישר כחם. [צרור החיים הדרך הרביעי סימן ה'].
-----
גזירה שמא יטלנו בידו וכו', שאינם מצויין בקיאין וגזרו עליו (אפילו בגבולין), ואף על גב דמדאורייתא הוא [אפילו בגבולין], אבל לולב שכיחי בקיאים, הילכך ביום ראשון שהוא מדאורייתא [לא גזרו], אבל בשאר הימים דליתניהו דאורייתא גזרו. ומהשתא לא קשי מידי מריש פרק לולב וערבה [מ''ג ע''א]. כך פירש אבא מרי. ואף על גב שקשה לי על פירושו, דבירושלמי סוף לולב הגזול [גרסינן] שמא ילך אצל בקי ללמוד ברכה וכן בשופר ובמגילה, ובברכה אין טורח ללמוד, יש ליישב וכן בשופר משום ברכה ולימוד [וכן ב]מגילה. [ראבי''ה סימן תקל''ו].
-----
גזירה שמא יטלנו ויוליכנו ארבע אמות ברשות הרבים. ה''ג רש''י ולא ר''ל גזירה שמא יוציאנו מרה''י לרה''ר. דלא פסיקא ליה מילתא לחיובא דאם הגביהו להוליכו ממקום למקום ברה''י והוציאוהו לרה''ר פטור. ולא נראה כן, דה''נ בר''ה אם הגביהו ע''מ להוליכו פחות מד' אמות, והוליכו יותר מד' אמות פטור. אלא נראה דלא ר''ל גזירה שמא יוציאנו מרה''י לרה''ר, דמסתמא איכא מחיצות בינתיים דמפסיקות, וכיון דאיכא מחיצות מינכרא מילתא, אבל מר''ה לר''ה עשוי ליתר מד' ליכא היכרא ואתי למיטעי. [תוספות ישנים].
-----
נתקע ואח''כ נדון, דכל בדרבנן עבדינן עובדא והדר מותבינן תיובתא, דתקיעא איסורא דרבנן, שהיא חכמה ואינה מלאכה. כבר נשמעה קרן ביבנה וכו' כלומר לכך דחה אותם כי אמר אין להם מסורת בדבר זה ואני יש לי מסורת, דהואיל ותקיעת שופר מדרבנן וליתיה מדאוריתא דחיא שבת במקום מצוה, ואין משיבין בדבר עיקר שנעשה כבר. [האשכול — דפוס י%ם, הלכ' ר''ה].
-----
איכא בינייהו בי דינא דקראי — פי' מקום שאין שם חכמים קבועים לבי''ד ועכשיו נזדמנו שם אורחים. [הערוך ערך קרגיד].
-----
פיס'. אמרו לו אחד יבנה ואחד כל מקום שיש בו בית דין. אמרו לו היינו תנא קמא, איכא ביניהו בית דין דאקראי. פי', תנא קמא סבר דווקא בכל מקום שיש בו בית דין קבוע, אבל אי איקרו בית דין, והלכו מעיר לעיר, ואין דעתן ליקבע שם, והיו שם ביום טוב שלראש השנה שחל להיות בשבת, אין תוקעין לפניהן, שמא יתקעו גם לשנה הבאה שלא יהיו שם בית דין. [ו]אמרו לו, אתי לטפויי מילתא, דאפי' בבית דין דאיקרו תוקעין, ולא גזרי'. [פסקי הרי''ד].
-----
אמרו לו היינו תנא קמא איכא בינייהו בי דינא דאקראי. פי' דת''ק סבר בכל ב''ד של שלשה תוקעין דהיינו בי דינא דאקראי ור' אלעזר סבר שלא תקן רבן יוחנן בן זכאי אלא דומיא דבית המקדש דהיינו בית הועד שיודעין בקביעא דירחא ושם תוקעין בפני שלשה שקדשו את החדש דקידוש החדש בשלשה. ואמרו לו סברי דנהי דלא בעינן ב''ד של שבעים ואחד כיבנה ב''ד קבוע מיהא בעינן של עשרי' ושלשה. וקיימ''ל כת''ק הלכך בב''ד של שלשה נמי תוקעין ולפיכך כתב הרב אלפסי ז''ל בהלכותיו הא דאמר רב הונא ועם ב''ד לפני ב''ד ועל זה היה סומך לעשות מעשה בדבר שהיו תוקעין בבית דינו בר''ה שחל להיות בשבת. אבל הרמבמז''ל כתב בפ''ב מהלכות שופר ובזמן הזה שחרב בהמ''ק כל מקום שיש בו ב''ד קבוע והוא שיהיה סמוך בארץ ישראל תוקעין בו בשבת. וכן דעת הר''ז הלוי ז''ל. [חידושי הר''ן].
-----
אמ' רב הונא ועם בית דין. פי' האי דהתקין לתקוע בכל מקום שיש [בו בית] דין דווקא עם בית דין, מאי עם בית דין, לפני בית דין, לאפוקי שלא בפני בית דין, דלא. [פסקי הרי''ד].
-----
@ ל' ע''א.
ויו''ט הא' של ר''ה שחל להיות בשבת במקדש היו תוקעין אבל לא במדינה משחרב בית המקדש התקין ריב''ז שיהיו תוקעין בכ''מ שיש בו ב''ד אר''ה ועם ב''ד לפני ב''ד לאפוקי שלא בפני ב''ד דלא משום דרבה אתמר נמי אין תוקעין אלא כ''ז שב''ד יושבין. ומסתברא הלכה כאמרו לו ואין תוקעין אלא בב''ד קבוע (ביבנה) [כיבנה] אבל באקראי לא. והאידנא ליתא לתקנת ריב''ז לא בירושלים ולא ביבנה. בפסיקתא דרב כהנא רבה תני ר''ש בן יוחנן ידחה במקדש שיודעין זמנו של חודש ולא במדינה שאין יודעין זמנו של חודש. ובירושלמי (פ''ד ה''א) באחד לחודש אלא מעתה אפי' במקום שהן שהוא בא' לחודש ידחה. ותני רשב''י והקרבתם במקום שהקרבת קרבן והיינו טעמא שתיקן ריב''ז כדי שלא תשתכח תורת שופר ובלולב לא תקין דאיתא כל יומא. [עשרת הדברות לבעל העיטור הלכ' שופר ח''ב].
-----
במאור דף ח'. ד''ה הרי''ף ז''ל. לרי''ף סי' תתקמ''ט. כתוב שם. והאידנא דלית לן יובלות לא היה צריך הרב לכתוב מכל זה כלום כו'. אמר אברהם. ובימי רבי הלא לא היו יובלות ואעפ''כ הוצרך לומר [אין] תוקעין אלא כל זמן שב''ד יושבין, ולא אמר לא היו תוקעין, דמשמע שלשעתו היה מורה הלכה. וכן בעיא דרבי זירא [דף ל'.] איך היה שואל על מה שלא היה בימיו ולא בימי אבותיו, אלא כיון שאנו מוצאין שביעית בזמן הזה מדרבנן גם יובל בזמן הזה במקום שיש קדוש בית דין מדרבנן, ואם יזמין הבורא שיהיה בית דין בארץ ישראל לקדש וליובלות גם כן נתקע כדי לפרסם איסור יובל בזריעה וקצירה ובהשמטת קרקעות ואין להתמיה עליו בזה. [כתוב שם לראב''ד].
-----
אין תוקעין אלא כל זמן שב''ד יושב. כתב הר''ז ז''ל מה היה לו לרי''ף ז''ל [לכתוב] ועם ב''ד, דהאי תקנתא דריו''ח בן זכאי לא היתה אלא במקום סנהדרי'... ועכשיו אין לנו סנהדרין לא גדולה ולא קטנה... ועוד הקשה מה לו להביא הא דר' חייא בר גמדא... שיהיו העם יראים מהם ולא יעבירהו ברשות הרבים, ומ''מ השתא לגבי יובלות, ולמה ליה לרב ז''ל לאיתוייה דאשכחן דאמר מר אין תוקעין אלא כל זמן וכו'. משמע שבימיו של ר' היו תוקעין בשבת, מדקאמר אין תוקעין אלא כל זמן שב''ד יושבין, ולא אמר לא היו תוקעין, משמע דעל זמנו היה אומר. וכן בעיא דר' זירא איך היה שואל על מה שלא היה בזמנו אבל כיון שאנו... דשביעית בזמן הזה הוא דרבנן, וגם במקום שיש בו ב''ד ואם... שיהא בארץ ישראל לקדש שנים ביובלות גם כן נתקע כדי לפרסם איסור יובל... ועבוד קרקעות ע''כ. [המכתם].
-----
ובפני ב''ד, לאפוקי שלא בפני ב''ד דלא. אין תוקעין אלא כל זמן שב''ד יושבין, פירוש ב''ד מומחין וקבועין שהם סמוכין בארץ, פירוש ליקרא בשם רבי. ואין תוקעין אלא בב''ד שקידשו את החודש, וכן כתב הר''ם [פ''ב ה''ט]. וצריך עיון מהרי''ף וההשלמה למה השמיטו זה. [המאורות].
-----
אמר רב הונא ועם ב''ד מאי ועם ב''ד בזמן ב''ד. פירש''י ז''ל דליכא למימר בפני ב''ד דהא בכל ארצכם כתיב. ותמהני דהא מאי דבעי' בפני ב''ד מדרבנן בעלמא הוא ומשום גזרה שמא יעבירנו והיכי מפיק בכל ארצכם לגזרה דרבנן ולפיכך נראה לי דהכי קאמרי' דיובל כיון דאחד בחמשים שנה הוא דקא אתי ליכא לאחמורי ביה כולי האי ומשו''ה מסתייא דבעי' ביה בזמן ב''ד. [חידושי הר''ן].
-----
ומנהגנו להתריע אחר סיום תפלה. והכי אמר רב עמרם ולאחר התפלה מריעין בלא תקיעה ובלא ג' שברים תרועה אחת גדולה כדי לערבב השטן. וכן אמר רב סעדיה לאחר תפלת המוסף מריעין תרועה וכן מנהג בשתי ישיבות. (הבעל המאור בסוף הלכות ר''ה שהביא דברי רבינו סעדיה ורב האי נראה שהעתיקם מרי''ץ גיאות). ואמר רבינו האיי אין אנו עושין כן בתורת מנהג ולא שמענו שאבותינו נהגו כן אלא שהיחידים מתעסקין כל אחד ואחד כתאותו מיהא דכי אתא רב יצחק בר יוסף אמר כי מסיים שליחא דצבורא תקיעתא ביבנה לא שמע אינש קול אוניה מקול תקיעיא. למדנו שהיו רגילין ראשונים שהיחידים תוקעין אחר התפלה ולא שחייבין כי שליח צבור מוציאן ידי חובתן אלא מצוה מן המובחר וכדי לערבב את השטן ושפיר דמי לעשות כן ואם אין עושין כן אין בכך כלום. [רי''ץ גיאת הלכ' ר''ה].
-----
וא''ר עמרם ורב סעדי' לאחר תפלת מוסף מנהג בב' ישיבות להריע תרועה א' גדולה לערבב השטן ורבי' האי אומר אין עושין בתורת מנהג. ולא שמענו שאבותינו נהגו כך. אלא היחידים מתעסקין כל אחד ואחד כתאותו. מיהא (ל'.) דכי אתי רב יצחק בר יוסף אמר כי מסיים שליחא דציבורא תקיעה ביבנה לא שמע אינש קול אודני' מקול תקיעיא למדנו שהיו רגילין לתקוע אחר תפלה ולא שחייבין אלא כדי לערבב השטן ויפה לעשות כן ואם לא עשה לא הפסיד. [עשרת הדברות לבעל העיטור הלכ' שופר ח''ג].
-----
וכת' רב עמרם ז''ל, כי היה מנהגם אחר סיום התפי' לעשות תרועה לבדה לערבב את השטן וכן מנהג בשתי ישיבות. ורבי' היי ז''ל כתב לא בתורת מנהג אנו עושין, אלא מדכי אתא רב יצחק ואמ' כי מסיים שליח' דציבורא תקיעתא ביבנה לא שמע איניש קל אודניה מקל תקיעא דבירוש', הא למדת שכל היחידים היו רגילין לתקוע אחר התפי', ואם אינן עושין אין עיכוב בדבר, שכבר יצאו ידי חובתן. [המנהיג הלכ' ראש השנה].
-----
מצאתי בשם רב סעדיה ורב עמרם גאון לאחר תפלת מוסף מנהג בשתי ישיבות להריע תרועה אחת גדולה כדי לערבב את השטן. ורב האי ז''ל כתב אין אנו עושין כן ולא שמענו מאבותינו שנוהגין כן אלא שהיחידים מתעסקים כל א' וא' כרצונו. שבלי הלקט. [האגור סימן תתק''ט].
-----
לא שמע איניש קל אזנו מקול תקיעת שופר דיחידאי. במסקנא אוקי לה בפני ב''ד, וא''כ משמע שאעפ''י שיצאו מאחר שעומדים בפני ב''ד מותר, א''כ שמעו תקיעת שופר משליח, ומשו''ה תוקעין, אלמא משמע שמותר לאדם לתקוע לעשות המצוה כמה פעמים, ובלבד שיעשנה כסדר, אבל לתקוע שלא כסדר פשיטא דאסור דחכמה היא כדאמרי' לעיל [כ''ט ע''א]. וא''ת מ''מ אין להוכיח מהכא כלום, שיש להעמיד' באותן שלא יצאו ובאו לאחר תקיעת שליח ב''ד לפני ב''ד, אבל אם שמעו משליח ב''ד ויצאו י''ח איכא למימר דאסור אח''כ לתקוע אפי' כסדר תקיעות, ואע''פ שאינו עובר משום בל תוסיף מה שנוכל לעשות המצוה כתיקנה כדפירש' בפ''ק [ט''ז ע''ב] גבי למה תוקעין כשהן יושבין וחוזרין ותוקעין כשעומדין וכו', מ''מ אסור לעשות לפי שהיא מעשה חכמה, ומ''מ לאחר תקיעת שופר מותר לטלטל, דחזי לתקוע בו למי שלא יצא ולגמוע בו מים לתינוק [עי' שבת ל''ו ע''א] ולולב נמי חזי לטלטל בו למי שאינו יצא בו. [תוספות ישנים].
-----
מצות תקיעת שופר בעשירי לחדש מסורה לבית דין תחילה וכל יחיד ויחיד חייב, ושופר של יובל ושופר של ר''ה שוים לענין דין השופר והברכות והתקיעות אלא שביובל מעבירין שופר בכל גבול ישראל ותוקעין בין בבית דין שקדשו בו  את החדש בין בבית דין שלא קדשו בו את החדש וכל יחיד ויחיד חייב לתקוע אף שלא בפני בית דין כל זמן שבית דין יושבים, ובראש השנה שחל להיות בשבת לא היו תוקעים אלא בבית דין שקדשו בו את החדש ואין כל יחיד ויחיד תוקע אלא בפני בית דין (ע''פ רמב''ם שמו''י פ''י הל' י'—י''ב ע''ש). [סמ''ג עשין סימנים ק''נ—קנ''ג].
-----
ונשים פטורות מתקיעת שופר דהוה ליה מצות עשה שהזמן גרמה וכל מצות עשה שהזמן גרמה נשים פטורות. [הלכות פסוקות לרבינו יהודאי גאון הלכ' ראש השנה].
-----
כלפני הזמן. דהיינו כל... ליום הכיפורים. ומשום הכי איצטריך למימר דדחיא שבת יום הכיפורים. אלא איש בביתו. ואיובל מהדר... שיקדשו החודש היינו סנהדרין. דלענין קידוש החודש... דאילו ביובל תוקעין יחידים. פירש רבינו שלמה דמילתא דלא שכיחא היא האי. וכולה הך מתני' בשבת מיירי. כדמסיים שליחא דציבורא [ואף ביום טוב] שחל להיות בשבת קמיירי. ננערו לעמוד. מזמינין עצמן. [רואה פרט] ליושבת בנחל. שהיא שומעת ואינה רואה. בראש ההר. שהיא רואה ואינה שומעת. מברא. פורט בלעז, שאינה יכולה [לבוא בבית הכנסת] כשתרצה. יום הנף. יום ששה עשר בניסן. כולו אסור. בחדש ואע''פ [שחדש] מן התורה מותר [ביום] הנף משהאיר פני המזרח, דכתיב עד עצם היום הזה. [רבינו אברהם מן ההר].
-----
אמר ר' חייא בר גמרא אין תוקעין אלא כל זמן שב''ד יושבין פי' רש''י ז''ל ביובל. ולפי זה לא היה לרב אלפסי ז''ל להביאה בהלכות שהרי עכשיו אין היובל נוהג לפיכך נראה דאפי' בר''ה קאמר ואתא לאשמועינן דאפילו בפני ב''ד לא יתקע אלא כל זמן שיושבין. [חידושי הר''ן].
-----
פיס'. ועוד זאת היתה ירושלם יתירה כול'. פי', זו המעלה היתה ירושלם יתירה על יבנה אחר שחרב בית המקד', שבימי המקדש לא היו תוקעין במדינה, אבל אחר חורבן בעוד שהיה בית דין בירושלם, היו תוקעין בעיר, וגם תוקעין בעיירות הסמוכות לה, בתוך התחום, שהם יכולות לבוא לה באותו היום פרט לרחוקה שהיא חוץ לתחום, שאין תוקעין בה אפי' היא רואה ושומעת. רואה, פרט ליושבת בנחל, שאם העיר יושבת במקום עמוק, ואינה רואה ירושלם, אע''פ שקרובה לה ושומעת קולה אין תוקעין. שומעת, פרט ליושבת בראש ההר, ומחמת גובהו שלהר אינה שומעת קולה, אבל היא רואה אותה. ויכולה לבוא, פרט למפסיק בה נהרא. וביבנה לא היו תוקעין אלא בבית דין, ולא בכל העיר, כל שכן בעיירות הסמוכות לה. והאי דתני ועוד זאת, דמשמע מעלה אחרת היתה לירושלם על יבנה. מאי ועוד זאת, ואמרי' חסורי מיחסרא והכי קתני דאילו בירושלם היו תוקעין בין בפני בית דין בין שלא בפני בית דין, וביבנה לא היו תוקעין אלא בבית דין בלבד. ומשום הכי קתני ועוד זאת, כלומר לא מיבעיא קאמ', לא מיבעיא שהיו תוקעין בכל ירוש' שלא בבית דין, מה שאין כן ביבנה, אלא גם בעיירות הסמוכות לה היו תוקעין. ואי קשיא ליתני הך סיפא, ולא אצטריך רישא, דהשתא בעיירות הסמוכות לה תוקעין, כל שכן בירושלם עצמה דתוקעין שלא בפני בית דין. רישא נקט, משו' יבנה, [דביבנה] לא היו תוקעין אפי' בעיר עצמה שלא בפני בית דין, וסיפא נקט בשביל ירושלם, דאפי' בעיירות הסמוכות לה היו תוקעין. [פסקי הרי''ד].
-----
בראשונה היה לולב ניטל במקדש ז', שאע''פ שאי אפשר לשבעה בלא שבת, אפי' הכי דחי שבת, משום דכל שבעת הימים הן במקדש מן התורה, שנא' ושמחתם לפני י''י אלהיכם שבעת ימים. אבל במדינה אין חובה אלא יום ראשון בלבד, דכתי' [ויקרא כ''ג] ולקחתם לכם ביום הראשון, ויום ראשון דהוא מן התורה דחי שבת. משחרב בית המקדש וכו'. אפי' הכי לא דחי שבת אלא יום ראשון בלבד, שהוא מן התורה כדאמרי' במסכת סוכה בפרק לולב וערבה. אבל שאר הימים שאינן אלא לזכר, לא דחי שבת. [רבינו יהונתן מלוניל].
-----
גרסינן התם בראש השנה פרק אחרון [ל' ע''א] ובסוכה פרק לולב הגזול [מ''א ע''א], בראשונה היה לולב ניטל במקדש כל שבעה ובגבולין יום אחד משחרב בית המקדש יבנה במהרה בימינו התקין רבן יוחנן בן זכאי שיהא ניטל במדינה כל שבעה זכר למקדש. וגרסינן עלה בירושלמי [סוכה פ''ג הי''א, ר''ה פ''ד ה''ג] כתיב ושמחתם לפני ה' אלהיכם שבעת ימים. אית תניי תני בשמחת לולב הכתוב מדבר, יום ראשון דבר תורה ושאר הימים מדבריהם וריב''ז מתקן על דבריהם. מ''ד בשמחת שלמים הכתוב מדבר יום ראשון דבר תורה ושאר הימים דבר תורה ורבי יוחנן בן זכאי מתקן על דברי תורה ויש התקנה אחר התקנה. כן היא כתובה הגירסא בירושלמי בסוכה וראש השנה. ונראה לי אני הסודר דאיפכא היא. דהכי גרסינן מ''ד בשמחת הלולב הכתוב מדבר יום ראשון מדברי תורה. פירוש בגבולין, ושאר ימים מדברי תורה במקדש, וריב''ז מתקן על דברי תורה פי' כיון דבמקדש דבר תורה, תיקן בגבולין מדבריהן זכר למקדש. ומ''ד בשמחת שלמים הכתוב מדבר יום ראשון דבר תורה. פירוש בין במקדש בין בגבולין. ושאר הימים מדבריהם אף במקדש. ורבי יוחנן בן זכאי מתקן על דבריהן, ויש התקנה אחר התקנה. וכי יש לעשות זכר למקדש בדבר שאינו מן התורה.
ומה שאני הסודר מחליף השיטה, לפי שבאותה הלכה עצמה בירושלמי כך משמע. דגרסינן התם [ר''ה פ''ד ה''ב] ועוד זאת היתה ירושלים יתירה על יבנה, כל עיר שהיא רואה ושומעת ויכולה לבוא וקרובה לבוא וכו'. ובגמרא והן שיהיו כל הדרכים האלו. כדמפרש בגמרא דידן [ר''ה ל' ע''א] נמי מאי קא ממעט. ומקשי הירושלמי ונימא אף ביבנה כן. פירוש דכל עיר שקרובה ויכולה לבוא וכו' והן תוקעין בה. [ומשני ירושלים דבר תורה ועיירות הסמוכות לה מדבריהן וריב''ז מתקן על דברי תורה. יבנה מדבריהן ועיירות הסמוכות לה מדבריהן] ורבי יוחנן בן זכאי מתקן על דבריהן ויש תקנה אחר התקנה. והירושלמי שאומר ירושלים דבר תורה, לטעמיה, דמפיק הא דתנן יום טוב של ראש השנה שחל להיות בשבת במקדש תוקעין אבל לא במדינה מן התורה, כדאמרינן בגמרא דידן [ר''ה כ''ט ע''ב] מנא הני מילי, ומסיק כתוב אחד אומר וכו'. ופריך נמי כדפריך רבה בהאי לישנא מעתה אף במקדש לא ידחה. ומשני לה. ולא משני משום גזירה אלא מסקנא דודאי שופר במקדש בשבת דראש השנה דאורייתא אבל לא בגבולין. ונראה לי דאפילו אם הירושלמי לאסמכתא חשיב ליה דאורייתא. הילכך נראה לי דסוגיא זו נמי נפרש אחר אותה [סוגיא דירושלמי]. וכה''ג מסקינן בגמרא דידן בפרק לולב וערבה [סוכה מ''ד ע''א] דאמר ליה אביי לרבה מאי שנא לולב דעבדינן שבעה זכר למקדש ומאי שנא ערבה דלא עבדינן זכר למקדש ומסקינן לולב דאיתיה בגבולין דאורייתא עבדינן שבעה זכר למקדש ערבה דליתה בגבולין דאורייתא לא עבדינן שבעה זכר למקדש. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוחנן בן זכאי].
-----
מתני'. בראשנה היה לולב ניטל במקדש שבעה, ובמדינה יום אחד, משחרב בית המקדש התקין רבן יוחנ' בן זכיי שיהא לולב ניטל במדינה שבעה זיכר למקדש. ושיהא יום הנף כולו אסור. פי' דכת' [ויקרא כ''ג] ולקחתם לכם ביום הראשון וגומ', ושמחתם לפני י''י אלהיכם שבעת ימים, אלמא במקדש שבעה ימים, ובמדינה יום אחד. מנלן דעבדינן זיכר למקדש אמ' ר' יוחנ' אמ' קרא [ירמיה ל'] כי אעלה ארוכה לך וממכותיך ארפאך נאם י''י כי נידחה קראו לך ציון היא דורש אין לה. מכלל דבעיא דרישה. [פסקי הרי''ד].
-----
פיס', במקדש שבעה, שנ' [ויקרא כ''ג] ושמחתם לפני י''י אלהיכם שבעת ימים. ובמדינה יום אחד, דכת' [שם] ולקחתם לכם ביום הראשון, אפי' בגבולין. ושיהא יום הנף העומר, דהיינו י''ו בניסן אסור בחדש, דכת' [שם] עד עצם היום הזה עד ועד בכלל, אבל בזמן שבית המקדש קיים, עומר מתיר, דכת' [שם] עד הביאכם את קרבן אלהיכם. [ריבב''ן].
-----
בראשונה הי' לולב ניטל כל שבעה במקדש. ובמדינה יום אחד התקין רבן יוחנן בן זכאי שיהא ניטל [במדינה] כל שבעה זכר למקדש ושיהא יום הנף כולו אסור. [האגודה].
-----
התקין רבן יוחנן בן זכאי שיהא יום הנף כולו אסור — פי' יום הנפת העומר והוא י''ו בניסן אסור לאכול מן החדש. [הערוך ערך נףגא].
-----
ושיהא יום הנף כלו אסור. יום הנפת העומר כלו אסור לאכול מן החדש, דמדאוריתא משהאיר את המזרח מותר לאכל כדאמרי' במסכת מנחות [ס''ח ע''א] כתו' אחד אומ' עד עצם היום הזה, דהינו תחלת יום ששה עשר, וכת' אחד אומ' עד הביאכם את עומר, כלומ' עד שיהא העומר קרב, הא כיצד בזמן הבית עומר מתיר, שלא בזמן הבית היום מתיר, דהיינו האיר מזרח. הוא התקין שיהא כל היום אסור דגזר שמא יבנה בית המקדש ביום חמשה עשר סמוך לערב, ומרוב טרדתן אינן פנויין להתעסק בהקרבת העומר עד שיהא סמוך לערב יום ששה עשר, ויאמרו אשתקד מי לא אכלנו בהאיר מזרח, השתא נמי ניכול ולא ידעי דאשתקד ליכא (משום) [מקדש] והאיר מזרח מתיר, אבל השתא דאיכא בית המקדש אסור עד שיקרב העומר. אבל אם יבנה בחצי יום ששה עשר הוה שרי למיכל לאלתר, דהא האיר מזרח מתיר. [רבינו יהונתן מלוניל].
-----
פיס'. ושיהא יום הנף כולו אסור. פי' יום שיני שלפסח, שהיא יום הנפת העומר, יהא כולו אסור לוכל חדש דמדאורייתא בזמן שבית המקדש קיים הקרבת העומר מתרת החדש, ובזמן שאין בית המקדש קיים, משהאיר מזרח מתיר, דכת' [ויקרא כ''ג] ולחם וקלי וכרמל לא תאכלו עד עצם היום הזה, זהו משהאיר מזרח, וכת' [שם] עד הביאכם את קרבן אלהיכם, דהיינו משהקריבו העומר, הא כיצד, בזמן דאיכא עומר עד הביאכם, ובזמן דליכא עומר עד היום הזה. ועכשיו דליכא בית המקדש קיים וליכא עומר, היה מן הדין שהאיר מזרח מתיר, והוא התקין שיהא כל היום אסור. מאי טע', מהרה יבנה בית המקדש, ויאמרו אשתקד לא אכלנו בהאיר מזרח השתא נמי ניכול, ואינהו לא ידעי דאשתקד לא הוה בית המקדש קיים האיר מזרח התיר. ועכשיו דאיכא עומר, עומר מתיר. ודיל' מיבני סמוך לשקיעת החמה, שאין יכולין להקריבו עד הערב. [פסקי הרי''ד].
-----
שלא לאכול לחם חדש קודם שהתירו העומר דכתיב (ויקרא כ''ג) ולחם וקלי וכרמל לא תאכלו עד עצם היום הזה, ויש לאו בלחם ולאו בקלי ולאו בכרמל כמו שדרשו רבותינו (ת''כ פ' אמור פ' י''א) ואיסור חדש נוהג בחמשת המינין חטה ושעורה וכוסמת ושבולת שועל ושיפון, ונוהגין (מנחות ס''ח) בין בארץ בין בחוצה לארץ, ובזמן בית המקדש הבאת העומר מתרת כל התבואה שנשרשה קודם, ושלא בזמן המקדש האיר המזרח מתיר והתקין רבן יוחנן בן זכאי (שם ור''ה דף ל') משחרב בית המקדש שיהא יום הנף כולו אסור, ונוהג בשל גוים, לפיכך צריך לזהר במקומות שזורעין אחר ששה עשר בניסן שלא לאכול מתבוא' אותה השנה וכן קלי וכרמל, וחייב מלקות (כריתות דף ה') על כל אחד ואחד בפני עצמו, ואם אכל שלשתן לוקה שלש. [סמ''ק סימן רי''ז].
-----
שלא לאכול חדש קודם שהתיר העומר כדכתיב (ויקרא כ''ג) ולחם וקלי וכרמל לא תאכלו עד עצם היום הזה עד הביאכם את עומר התנופה. ויש לאו בלחם ולאו בכרמל כמו שדרשו רבותינו. (מנחות דף ע'). ואיסור חדש נוהג בה' מינין חיטה ושעורה וכוסמת ושיבולת שועל ושיפון, ונוהג בין בארץ בין בחוצה לארץ. ובזמן שבית המקדש קיים הבאת העומר מתיר כל התבואה שנשרשה קודם ושלא בזמן שבית המקדש קיים האיר המזרח מתיר כל התבואה, והתקין ר' יוחנן בן זכאי משחרב בית המקדש שיהא יום הנף כולו אסור. ונוהג [אף] בשל גוים לפיכך צריך ליזהר במקומות שזורעין אחר י''ו לניסן שלנו שלא לאכול מתבואה של אותה שנה וכן קלי וכרמלא). וחייב מלקות על כל אחד בפני עצמו ואם אכל שלשתן לוקה שלושב). א) במקומות שעושין שני ימים אסור כל יום י''ז עד ערב מדברי סופרים כדאמר רבינא פרק ר' ישמעאל (מנחות דף ס''ח). עכ''ל ס''ג (סי' קמ''ד). ב) כל תבואה שהשרישה קודם הקרבת העומר אף על פי שלא נגמרה אלא אחר שקרב מותרת באכילה ותבואה שהשרישה אחר שקרב העומר אסורה כל אותה השנה, עכ''ל ס''ג (שם). כתב הר''י בתשובה כי תבואה שנשרשה לאחר העומר כמו לאחר י''ו אסור מן התורה לקצרם, דחוצה לארץ שפיר ממקום שאתה מביא דקיימא לן כר' יוסי בר יהודה, אמנם כתב דמותר (להעריבו) [להערים] למכור לגוי עד לאחר קצירה ואז מותר אף להכניסו לבית, ואף על גב דאמר דאין גודשין בית העמקים משום דאין הפסד להמתין הגדישה עד לאחר העומר אבל הכא יהיה נפסד בחורף אם לא יהיה נאסף הביתה, ומו' הר''ם אומר דר' יוסי נמי אפשר דשרי לקצור בחוצה לארץ דמצוה זו דאי אתה קוצר במקום שאי אתה מביא הוי מצוה התלויה בארץ ונפקא לן מקרא בקידושין (דף ל''ז) דמצוה דתלויה בארץ אינה נוהגת אלא בארץ דודאי איסור אכילת חדש נוהגת בחוצה לארץ מקרא דמושבותיכם דכתיב גבי אכילת חדש דדרשינן בכל מקום שאתם יושבים אבל גבי קצירה לא נכתב ממושבותיכם, עכ''ל תוס' במסכת מנחות פרק כל הקרבנות (דף פ''ד). השיב ר''י בתשובה אחת כי החדש הידועה בחוצה לארץ אסור אבל מספק אין לנו לאסור כי רוב תבואות שלנו נזרעות ונשרשות קודם העומר בין חרפי ובין אפלי ובטמונהיא רובן זורעין שועל אחר הפסח ואף על פי כן מאחר שאין דלתות מדינה ננעלות ויכול לבא שם מצרפת שרובן זורעין קודם הפסח מותר, עכ''ל ס''ג (שם). צריך להיזהר משלתות שכר שעושין משעורין של כל השנה שנזרעו אחר העומר, ומכל מקום מספק אין לאסור, עכ''ל התוס' פ''ק דקידושין (דף ל''ו ד''ה כל מצוה). [סמ''ק מצוריך סימן רי''ד].
-----
איסור חדש ואיסור לן למיכל חדש עד אורתא דשיבסר בניסן נגהי תמניסר כדכתיב ולחם וקלי וכרמל וגומר ותנן חדש אסור מן התור' בכל מקום ואמרינן בגמרא אמר רבינא אמרה לי אם אבוך אכיל באורתא דשבשר נגהי תמניסר סבר לה כרבי יהודה דאמ' והלא מן התורה אסור שנאמר עד עצם היום הזה עד עצומו של יום וסבר עד ועד בכלל וחיישינן לספיקה הילכך שיבסר ספ' שיתסר הוא הילכך לא אכיל עד אורתא כך כתב הרי''ף. ואינו נוהג אלא בה' מיני דגן ולא בפירות ולא במיני קטנית כדמוכח במנחות. ונשאלתי פעם א' על פולי' שנמצאו חדשים קודם הפסח אם היו אסורים משום חדש והתרתי להם פירוש שהוא שיום הנף כלו אסור ואנו עושים שני ימים בגליות ואסור כל שני ימים ויום מחרתו שנקרא ממחרת כי יום ב' הוא במקום יום אחד ויום ג' במקום ממחרת שאסור כל יום ג' של פסח עד ליל יום ד' שהוא י''ח בניסן כי י''ז בניסן הוא לנו במקום י''ו כי מתקנת ריב''ז שיום הנף כלו אסור ופשוט בר''ה ובסוכה במשנה. החדש אסור מן התורה בכל מקום שאפילו בחוצה לארץ דהלכה כרבי אליעזר כך פשוט בקדושין. [רבינו ירוחם נ''ה ח''ד].
-----
ואסור לאכול דבר מהתבואה החדשה עד אשר [יגיע] ליל ששה עשר בניסן. וזה האיסור נוהג בכל זמן ובכל מקום בין בארץ בין בחו''ל בין בפני הבית ושלא בפני הבית. על מה שאמר במשנה במסכת ערלה [פ''ג מ''ט], החדש אסור מן התורה בכל מקום, אלא [כי] בזמן שבית המקדש קיים אין איסור לאוכלו אלא עד עת הבאת העומר, אשר נדבר י''י ולחם וקלי וכרמל לא תאכלו עד עצם היום הזה עד הביאכם את קרבן אלהיכם. וכשמקריבין העומר מותר לאכול החדש. ואחר חורבן בית המקדש התקין ריב''ז שיהא יום הנף כולו אסור [ר''ה ל' ע''א], והוא ששה עשר בניסן. ומותר ליל י''ז. ובזמננו זה שנחוג שני ימים, אע''פ שנתחיל לספור בליל י''ו בניסן, אינו מותר לאכול החדש עד ליל י''ח בניסן. והוא שנאמר בתלמוד מנחות [ס''ח ע''ב], אמר רבינא אמרה לי אם אבוך לא הוה אכיל אלא באורתא דשבסר נגהי תמניסר. והלכה כדבריו. [ספר מצות זמניות הלכ' פסח שער עשירי].
-----
ושיהא יום הנף כולו אסור מאי טעמא מהרה יבנה בהמ''ק, כלומר לפי שעה יהיה בנוי כהרף עין לפי שהקב''ה בעצמו יבנהו, כאשר דרשו חכמים [ב''ק ס':] שלם ישלם המבעיר את הבעירה, אמר הקב''ה אני הצתי אש בציון כדכתיב ויצת אש בציון וכתיב ממרום שלח אש בעצמותי, ואני עתיד לבנותה באש דכתיב ואני אהיה לה נאם י''י חומת אש סביב, ולפיכך לא ידעו בניינו (וימרו) [ויאמרו] אשתקד מי (לו) [לא] אכלנו חדש בהאיר מזרח וכו'. [דמיבני] (ד)אימת, אילימא ביום ששה עשר שהוא הקרבת העומר יבנה, האיר מזרח התיר חדש קודם הבניין ולא היה צריך לאסור כל יום הנף בשביל אותו יום (הבשן) [הבניין], אלא דאיבני בחמיסר שהוא יום טוב אחד קודם הקרבתו ולא יודע עדיין בניינו לכל ויאכלו הרחוקים בהאיר מזרח קודם הקרבת העומר, אם כן לא היה לאסור כל יום הנף אלא חציו דאמר מר הרחוקים מותרין מחצות וכו', ומשני דאיבני בלילה אי נמי סמוך לשקיעת החמה של חמיסר כלומר חיישינן שמא יבנהו הקב''ה בליל שיתסר או סמוך לשקיעת החמה של חמיסר ולא יודע בניינו ולא יעסקו באותה לילה בעומר ולא (יקריבהו) [יקריבוהו] למחר עד לערב, הילכך מפני אותו יום התקין שיהא יום הנף כולו אסור, ובכל יום הנף חיישינן שמא בלילה יבנה ולא התיר האיר מזרח, אלא הבאת העומר, ולא קרב עד הערב. והא דאמר בשבועות בפרק ידיעת הטומאה [ט''ו:] אין בנין בית המקדש דוחה יו''ט ואין בניין בית המקדש בלילה, היינו בבנין בשר ודם שיש לו לשמור גזירותיו ומצותיו של הקב''ה, אבל הקב''ה הוא צוה ואינו מצווה. [ראב''ן].
-----
@ ל' ע''ב.
דרש והתקין וכן [פסק הר''ם ב]מאכלות פרק י' [ה''ב] דבזמן הזה [חדש אסור ביום ט''ו] דעד ועד בכלל ביום ראשון של חול [המועד].0... [רבינו אברהם מן ההר].
-----
בראשונה היו מקבלין וכו'. עדות ראש חדש של תשרי, כל יום ל' של סוף אלול. ואם יבאו בכל אותו יום העדים שראו את הלבנה, היו ב''ד מקדשין אותו היום, ואותו היום לבדו אסור בעשית מלאכה, וחייב בתקיעת שופר, אבל למחרתו, שהוא יום ל''א, מותר בעשית מלאכה. פעם אחת נשתהו העדים וכו'. ונתקלקלו הלוים בשיר, שלא היו יודעין איזה שיר יאמרו בתמיד של בין הערבים, ובתמיד של שחר לא משתנה השיר שלו משירת כל ימי השנה, לפי שרוב השנים לא היו יכולין עדי הלבנה כל כך לבא בהשכמה, לפי' לא ישתנה השיר שלו, אבל בתמיד של בין הערבים איכא קלקול, דבראש השנה צריך שיאמרו מזמור קול י''א יחיל מדבר יחיל י''י מדבר קדש, שהוא מדבר על יום מתן תורה, כדי שיזכור לנו המקום זכות אותו קול השופר שסבלו ישראל, וכיון שלא באו העדים עד שיקרב התמיד לא ידעו איזה שיר יאמרו ולא אמרו שירה כלל, ואין לך קלקול גדול מזה. אבל משום שיר של מוסף, ליכא קלקול כלל, שהרי זמן המוסף כל היום, והיו יכולין להמתין המוסף עד סמוך שקיעת החמה, והשיר שלו הרנינו לאלהים עזנו, וכתי' ביה הריעו לאלהי יעקב, והוא השיר שנוהג כל השנה בחמישי בשבת, וכשבא ראש השנה בחמישי בשבת היו אומרי' אותו שיר בתמיד של שחר, וכופלין אותו במוסף, נמצא שלא היה הקלקול אלא בתמיד של בין הערבים. לפי' התקינו סנהדרי גדולה שהיו באותו הדור שלא היו מקבלין את העדים אלא עד המנחה, ואם באו קודם המנחה, מנינן ליום הכפורים מאותו יום, דהא ליכא אלא יום אחד מראש השנה. אבל אם באו עדים מן המנחה ולמעלה, היו נוהגין אותו היום קדש, שאע''פ שאין ב''ד מקדשין אותו היום, והוי אלול מעובר, אעפ''כ נוהגין אותו היום קדש, ואסור בעשית מלאכה, דדילמא אתו לזלזולי ביה לשנה הבאה, ויעשו בו מלאכה כל היום, ויאמרו אשתקד טעינו בדבר ונהגנו בו מנהג חול ברשות ב''ד מן המנחה ולמעלה, השתא נמי נעביד ושמא יבאו העדים קודם המנחה, ויהיה יום טוב גמור בלי ספק, לפי' תקינו שיהא אסור אותו יום ראשון בעשית מלאכה, אע''פ שהוא חול, אבל למחרת שהוא יום ל' ואחד, הוא יום טוב גמור, וממנו אנו מונים ליום הכפורים שהוא בעשור לחדש, ולחג הסוכות שהוא בט''ו בו. [רבינו יהונתן מלוניל].
-----
(בפ''ק) [בפרק בתרא] בר''ה, בראשונה היו מקבלין עדות החודש כל היום, פעם אחת נשתהו העדים לבוא ונתקלקלו הלוים בשיר התקינו שלא יהו מקבלין אותן אלא עד המנחה, ואם באו עדים מן המנחה ולמעל' נוהגי' אותו היום קודש ולמחר קודש. פי' במנהג דעלמ' משלימ' אותו בקדושתו אחר שהתחלנו להקדישו, אבל עיקר קדושה משני הוא מכיון שאין מקבלים העדים בראשון מן המנחה ולמעלה וחשבון המועדות לדידהו משני. מיכאן למדנו שיש לנו לברך שהחיינו בשני כבראשון שאם מנהגינו לעשות השני ימים כבזמן הבית על יד מנהג האבות עיקר קדושה לדידהו הוי משני כדאמ', וא''כ יש לנו לברך שהחיי' בשיני יותר מן הראשון, ואם משום ספק (אין) [אנו] עושין (אותו) [אותן] שלא נתברר לנו היאך עושין אותן בארץ ישראל הוו להו כשני ימים טובים שלגליות דמברכין זמן בתרווייהו מספק, ואע''ג דשני ימים טובים שלר''ה קדושה אחת היינו לעניין מוקצה ונולד כדאמ' רבא בריש מסכת י''ט, [ד' ע''ב] הילכתא כוותיה דרב בהני תלתא בין לקולא בין לחומרא חדא האי, ושבת וי''ט קדושה אחת הן, ונולדה בזה אסורה בזה, ושני ימים טובים שלגליות נולד' בזה מותר' בזה שהן ספק, אבל לעניין זמן מברכין בכל ימים טובים בין בשלגליות בין בשלר''ה בשני לילות. כך קיבלתי בצרפת בשם רבי' יוסף טוב עלם, ובשם רבי' יעקב זצ''ל. אב''ן. וכן מנהג צרפת ובפרובינצ'. [המנהיג הלכ' ראש השנה].
-----
מתני'. בראשנה היו מקבלין עידות החדש כל היום, פעם אחת נשתהו העדים מלבוא, ונתקלקלו הלוים בשיר, התקינו שלא יהו מקבלין אלא עד המנחה. ואם באו עדים מן המנחה ולמעלה, נוהגין אותו היום קודש ולמחר קודש. משחרב בית המקדש התקין רבן יוחנ' בן זכיי שיהו מקבלין עידות החדש כל היום. עיין פתרון זו השיטה בפר' קמא דיום טוב [ד' ע''ב]. [פסקי הרי''ד].
-----
שאלני ר' קלונימוס בר' עובדיא כשבא מצרפת. והא דתניא פעם אחת נשתהו לבוא וקילקלו הלויים בשיר, והרי הכהנים נמי קילקלו שלא הקריבו קרבן ראש חודש וראש השנה. והשבתי הלויים קילקלו ולא הכהנים שהלויים עשו שלא כדין, כדאמר מה קילקלו הכא תרגימו שלא אמרו שירה כל עיקר שבאו העדים אחר שחיטת התמיד של בין הערביים שאמרו שהיום קודש והיה להם לומר השיר של קדש ולא אמרוהו מפני שלא הקריבו הקרבנות של ראש השנה וגם שיר של חול לא אמרו שהרי העידו העדים שהוא קודש, ור' זירא אמר זהו הקילקול שאמרו שירה של חול לאחר שאמרו העדים שהוא קודש והיה להם לומר שיר של קדש, כמו שהתקינו לבסוף כדתנן שאם באו העדים מן המנחה ולמעלה אחר שחיטת התמיד שיהו נוהגין אותו היום קודש כלומר לומר שיר של קדש, כי המוספין לא יקרבו אחר התמיד כדאמרינן [פסחים נ''ח:] עליה השלם כל הקרבנות על תמיד של שחר ואין שום (תמיד) [קרבן] נשחט אחר תמיד הערביים ולמחר קודש להקריב קרבנות המוספין, אבל כהנים לא קילקלו שכל זמן שלא באו העדים לא היה להם המוספין וכשבאו אחר התמיד לא היה זמן הקרבה. [ראב''ן סימן שי''ז].
-----
ונתקלקלו בשיר. פי' בשיר של תמיד של בין הערבים, וה''ג רש''י, אבל בשיר תמיד של שחרית לא קלקלו, דלעולם היו אומרים שיר של חול, דלא שכיחי שיבואו עדים קודם הקרבתו. ומיהו תימא מ''ט לא קאמר דנתקלקלו במוסף עצמו שלא הקריבוהו, וא''ת דהקריבו ליה לאחר תמיד של בין הערביים, הכתיב עליה השלם דדרשינן מינה [פסחים נ''ח ע''ב] על תמיד דבין הערביים השלם כל הקרבנות. ואת''ל דלעולם שוחטים היו אותו קודם תמיד של בין הערביים, והיו מלינין אותו בראשו של מזבח עד לאחר שיבואו עדים, והא דכתיב עליה השלם ה''מ לשחיטה אבל לא להקטרה, דמ''מ תינח למ''ד בפ' המזבח מקדש [זבחים פ''ז ע''א] אין לינה מועלת, אבל למ''ד לינה מועלת הרי עובר משום עליה, וכי תימא דאקריבו עליה על תנאי, דאם היום קדוש יהי' קרבן זה לשלמים, ואם הוא חול יהיה זה קרבן זה לשם תמיד של בין הערביים, וא''כ נמצא כשיבואו עדים היה קדש ויהיה לשם מוסף, א''כ מאי קאמר נתקלקלו בתמיד של בין הערביים אדרבה נתקלקלו בתמיד של מוסף. וי''ל, דהיו מקריביען אותו אחר תמיד של בין הערביים, וא''ת והא כתיב עליה השלם, ואע''ג דאין עשה דוחה עשה, משום צורך צבור דחי ליה. וכן מצינו בגיטין [ל''ח ע''ב] המשחרר עבדו עובר בעשה דלעולם בהם תעבודו, וא''ל והא מעשה דר' אליעזר שהלך לבית הכנסת ולא מצא י' ושחרר עבדו והשלימו לעשרה, ומשני עשה דצורך צבור שאני. [תוספות ישנים].
-----
ונתקלקלו הלוים בשיר. וא''ת ולמה נתקלקלו ולא המתינו מלהביא נסכים עד למחר ולא יצטרכו לומר שירת היום עד למחר דהא קיימ''ל שאין אומרין שירה אלא על היין כדאיתא בפ''ב דערכין ויכולין הן להביא תמיד ולהמתין מלהביא נסכי' עד למחר כדאמרי' במנחות בפ' הקומץ זוטא [דף ט''ו] מביא אדם זבחו היום ונסכים מכאן ועד עשרה ימים. ובפ''ב דתמורה [דף י''ד] נמי אמרי' מנחתם ונסכיהם אפילו בלילה מנחתם ונסכיהם אפילו למחר. י''ל דלכתחילה צריך להביא נסכים עם הזבח דאם הביא בלילה אינו יכול לומר שירה כדאמרי' בפ''ב דערכין מה כפרה ביום אף שירה ביום. ולמחר נמי מבעיא לן התם נסכים הבאין בפני עצמן טעונין שירה או אין טעונין שירה ולא איפשטא ואפילו תמצא לומר דנסכים הבאין מחמת עצמן טעונין שירה אפי' הכי לכתחילה צריך שיביאם עם הזבח כדי שיאמר שירה על אכילה ושתיה דמזבח כדאמרינן התם על אכילה לחודה לא אמרינן וההיא דמביא אדם זבחו היום ונסכו עד עשרה ימים דמשמע אפילו לכתחילה הני מילי בקרבן יחיד ואין אומרין שירה אלא בקרבן צבור הקבוע לו זמן כדמוכח בערכין. וא''ת כי היכי דחשיב קלקול שיר אמאי לא חשיב נמי קלקול מוסף שהרי לאחר שהקריבו תמיד של בין הערבים לא היו יכולין להקריב במוסף כדדרשי' מוהקריב עליה חלבי השלמים עליה השלם כל קרבנות כלו שעל תמיד של שחר היו משלימין כל הקרבנות ולא היו מקריבין שום קרבן אחר תמיד של בין הערבים. י''ל אפי' לאחר שבאו העדים הקריבהו דאתי עשה דמוסף דהוי עשה דרבים ודחי עשה דהשלמה וכדאמרי' בפרק השולח דר' אליעזר הלך לבהכ''נ ולא מצא שם עשרה ושחרר עבדו והשלימו לעשרה ואמרי' עלה דהמשחרר עבדו עובר בעשה אפ''ה מצוה דרבים שאני. [חידושי הר''ן].
-----
בתשובת ר' יוסף טוב עלם הגדול זצ''ל מצאתי, שני ימים טובים של ראש השנה לאו דאורייתא נינהו, ואפילו הכי קדושה אחת נינהו, ומאי טעמא כיון דקבעום סנהדרי גדולה שבלשכת הגזית שמהם תורה יוצאה לכל וקבעום קודם חורבן הבית לעצמם ולכל ישראל, הרי הן ככתובין בתורה, ונעשת קדושה אחת, והתורה אמרה לא תסור מכל הדברים וגו' (דברים כ''ח י''ד), ומנלן דקבעום קודם חורבן הבית, דתנן בראשונה היו מקבלין עדות החדש כל היום כולו, פעם אחת וכו', ואם נפשך לומר הלא סנהדרין גדולים תיקנו להם שני ימים טובים של גליות, ואפילו הכי שתי קדושות הן, אותם שלא הוקבעו אלא לגולה, ומשום ספיקא [דקביעותא] דירחא, ומקרא מעיר וצווח הרימו מכשול מדרך עמי (ישעי' נ''ז י''ד), ובני גולה טפלין הם לארץ ישראל, ונעשת כמו שלא פשט איסורן ברוב הקהל, אבל שני ימים טובים של ראש השנה דבפני הבית [נתקנו], ופשט איסורן בכל ישראל, נעשה הדבר כמי שניתנו מהר סיני, וקדושה אחת (ושתים) [להן שהן] לא קבעום משום ספיקא, דהא אינהו בקיאי בקביעא דירחא. [סידור רש''י סימן קע''ב].
-----
בהפרש שיש בין יום טוב שני של ר''ה ובין י''ט שני של שאר המועדים לענין עשיית מלאכה. כבר הודעתיך בשער השמיני מהלכות פסח שאין הפרש בין י''ט ראשון לי''ט שני בעשיית מלאכה זולתי בענין העונש, כי העושה מלאכה ביום ראשון עובר בלאו מן התורה וחייב מלקות, והעושה מלאכה ביום טוב שני מכין אותו מכת מרדות כדין כל העובר על דברי חכמים. והטעם לזה, כי התורה לא הזהירה מעשות מלאכה בכל המועדים אלא יום אחד בלבד, כמו שכתוב. אלא מפני שבזמן שבית המקדש קיים היו מקדשין על פי הראיה בבית דין הגדול שבירושלים והיו שולחין השלוחין לכל המקומות להודיעם יום קביעת החדש כדי שיסמכו על זה לקדש החג. והיה המקום הרחוק שמארץ ישראל לירושלים מהלך ט''ו ימים ככתוב בתלמוד תענית [י' ע''א], ט''ו ימים אחר החג כדי שיגיע האחרון שבישראל לנהר פרת. ושלוחי תשרי (פנה) [כיון] שלא היה להם ללכת אלא עשרה ימים בלבד מפני שהיו שובתים יום ר''ה ויום הכפורים ושתי שבתות, והמקומות שלא היו השלוחין מגיעין שם, היו עושים חג שני ימים מן הספק. ואע''פ ששלוחי ניסן היו מגיעין לקצת המקומות שלא היו מגיעין שלוחי תשרי, מפני שלא היו שובתין אלא שתי שבתות בלבד, אמרו [ר''ה כ''א ע''א] כל היכא דמטו שלוחי ניסן ולא מטו שלוחי תשרי ליעבדו תרי יומי גזירה ניסן אטו תשרי. [ספר מצות זמניות הלכ' ר''ה שער רביעי].
-----
ואחר שבטל קידוש החודש בב''ד בעונותינו הרבים ושבאנו לחוג ע''פ קביעות החשבון שסידר לנו הלל נכדו של ר' יהודה הנשיא ז''ל, והוא חשבון העיבור שלנו היום, נסתלק הספק ונשארו יושבי א''י חוגגים יום אחד בלבד כמנהגם, והמקומות הרחוקים מהם חוגגים שני ימים כמנהגם עוד. לכן אנחנו נחוג שני ימים, והיום הראשון הקבוע על פי העיבור הוא יום האמיתי מן התורה, ועליו נסמוך בחשבון מנינינו, כמו שתראה שיום ראשון של ר''ה נחשבהו ראש תשרי. ולכן העושה מלאכה בי''ט ראשון לוקה. ואמנם היום השני אין בו ספק שנעשהו אלא שנקראהו חג בגלל המנהג שהיו אבותינו נוהגין באותו הזמן במקומות שלא היו מגיעין שם שלוחי תשרי, לאומרו [ביצה ד' ע''ב] שלחו מתם אתם הזהרו במנהג אבותיכם דזימנין דגזרו שמדא ואתו לקלקולי. לכן מי שיעשה בו מלאכה מכין אותו מכת מרדות, כמו שעושין לכל מי שעובר על דבריהם. וגם ראוי היה להבדיל ולקדש בליל י''ט להיותן שתי קדושות, אך נניח מלהבדיל כדי שלא יבוא לידי זילזול המועד. אבל שני ימים טובים של ראש השנה היו עושים אותם בכל המקומות ואפילו בארץ ישראל לטעם שאזכיר. וזה בסיבת חידוש שאירע בזמן קדמון, תיקנו כשיאחרו מלבוא העדים להעיד בראיית הלבנה ביום שלשים עד לאחר שעת המנחה, שהיו נוהגין היום קודש ולמחר קודש. ב' ימים קדושה אחת כאילו הוא יום ארוך. כמו שכתוב במשנה [ר''ה ל' ע''ב], פעם אחת נשתהו העדים מלבוא ונתקלקלו הלויים בשיר, התקינו שלא יקבלו עדות החדש אלא עד המנחה, ואם באו מן המנחה ולמעלה נוהגין היום קדש ולמחר קדש. לכן נשאר זה המנהג בא''י שעושין שני ימים טובים. ונהגו הראשונים בזאת התקנה על הטעם שזכרנו ועשו אלול מעובר ור''ה שני ימים כתקנת עזרא, כמו שכתוב [נחמיה ז'] ויגע החודש השביעי ובני ישראל בעריהם. ר''ל ביום שלשים שהיה ראוי להיות חודש שביעי היו ישראל בעריהם ולא באו אל ירושלים, הצריכם ההכרח לעבר חדש אלול וקידשו תשרי למחרת. ואותו היום בכונה קרא עזרא בס''ת, וחגגו ר''ה באותה שנה. ולזה אמרו [ר''ה י''ט ע''ב] מימות עזרא ואילך לא מצינו אלול מעובר. וכשמצאו שבירושלים עשו ר''ה ב' ימים כתקנת עזרא בהכרח, היה נקל להם להמשיך בזה להכרח אם באו עדים מן המנחה ולמעלה. [ספר מצות זמניות הלכ' ר''ה שער רביעי].
-----
וההפרש שיש בין יום טוב שני משאר המועדים, הנקרא של גליות, ובין יום טוב שני של ראש השנה הוא בשלשה דברים, ההפרש הראשון ביצה שנולדה ביום טוב ראשון של גליות מותרת בשני, שהן שתי קדושות. ואם נולדה ביום טוב של ראש השנה אסורה, דקדושה אחת הן. והוא אומרם [ביצה ד' ע''ב], איתמר ב' י''ט של גליות רב אומר נולדה בזה מותרת בזה. ואיתמר נמי, שני ימים טובים של ראש השנה רב ושמואל דאמרי תרוייהו נולדה בזה אסורה בזה. והשני, כשהיו שני ימים טובים של גליות יום חמישי ויום ששי ושכח אדם לעשות עירוב מערב י''ט, יעשהו ביום טוב ראשון, ויתנה אם היום קדש אין בדברי כלום, והרי מחר חול ומותר לאפות ולבשל בו לשבת ואם היום חול ה''ז עירוב, ויהיה מותר בו לאפות ולבשל לשבת למחר שקדש הוא. והוא אומרם, [ביצה י''ז ע''א] אמר רבא מניח אדם עירובי תבשילין מי''ט לחבירו ומתנה. אבל בשני י''ט של ר''ה אין זה מותר, לאומרם [שם ו' ע''א] רבינא הוה יתיב קמיה דרב אשי בי''ט של ר''ה חזייה דעציב א''ל אמאי עציבת א''ל דלא אותיבי עירובי תבשילין א''ל ולותיב מר האידנא נמי, מי לא אמר רבא מניח אדם עירובי תבשילין מיום טוב לחבירו ומתנה. אמר ליה אימור דאמר רבא בשני ימים טובים של גליות בי''ט של ר''ה מי אמר. וההפרש השלישי, מי שצד שום בעל חי או מי שלקח מן הירקות בי''ט ראשון של גליות מותר בשני בכדי שיעשו. אבל בי''ט ראשון של ר''ה הוא אסור עד מוצאי י''ט שני בכדי שיעשו. והוא שכתוב בתלמוד עירובין [ל''ט ע''ב], ההוא בר טביא דאתי לבי ריש גלותא דאיתצד בי''ט ראשון של גליות ואישתחיט ביום טוב שני רב נחמן ורב חסדא אכול רב ששת לא אכל, והלכה כרב נחמן ורב חסדא. וכ''כ הרי''ף ז''ל שני י''ט של ר''ה רב ושמואל דאמרי תרוייהו נולדה בזה אסורה בזה ופסק כותייהו וכן הלכה. אבל לענין מת הקלו ז''ל בי''ט ב' [של] ר''ה משום כבוד המת, ושמוהו חול גמור כ''י שני של גליות בשוה. והוא אומרם [ביצה ו' ע''א], אמר רבא מת בי''ט ראשון יתעסקו בו עממין בי''ט שני יתעסקו בו ישראל ואפילו בשני ימים טובים של ר''ה. [ספר מצות זמניות הלכ' ר''ה שער רביעי].
-----
משחרב בית המקדש כו' כל היום, דסבר מאי טעמא תקינו סנהדרין הראשונים שלא נקבל ממנחה ולמעלה, [משום] קלקול שיר השתא דליכא קרבן ליכא קלקול שיר. ואעפ''כ לא בטלה התקנה לגמרי, שכמו כן היו נוהגין אותו היום קדש ולמחר קדש, והכי אמרי' במסכת י''ט [ה' ע''ב] אמר' רבא וכו' מי לא מודה רבן יוחנן בן זכאי שנוהגין היום קדש ולמחר קדש. אבל להכי אהניא תקנתו שמקבלין העדים אפי' מן המנחה ולמעלה, דליום הכפורים וחג הסכות מיום ראשון מנינן, ויש לומ' דלהכי לא בטל רבן יוחנן בן זכאי כל התקנה לגמרי, דסבר שמא יבנה בית המקדש, ולא יבאו עדים אלא מן המנחה ולמעלה, ויאמרו אשתקד שבאו מן המנחה ולמעלה קבלנום, (ועל) [ולא] עשינו אלא יום אחד קדש, השתא נמי נעביד, ולא ידעי דאשתקד ליכא קלקול השיר השתא איכא קלקול שיר. [רבינו יהונתן מלוניל].
-----
תמיד של ר''ה [שחרית] קרב כהלכתו ואומרי' [שיר] של חול לפי שרוב שנים לא היו באין עדים אלא אחר תמיד של שחרית, במוסף אומרים הרנינו לאלקי' עזנו הריעו לאלקי יעקב, במנחה אומר קול ה' יחיל מדבר להזכיר זכות קול שופר דמתן תורה. וכשחל ר''ה בחמישי בשבת ששיר של חול הוא הרנינו לא היו אומרים בשחרית הרנינו מפני שחוזר וכופלו אלא אומר הסירותי מסבל שכמו לפי שבר''ה יצא יוסף מבית האסורין ובמוסף אם באו עדים אחר תמיד של שחר יאמרו הרנינו לפי שעדיין לא באו עדים אומרי' הרנינו אע''פי שכבר אמרוהו בשחר. [חי' הרשב''ץ].
-----
@ ל''א ע''א.
וכן השיר שהיו הלוים אומרים היה נמי ראוי לאומרו בכל יום, שהרי היו אומרים אותו כל ימות השבוע כדמפרש ואזיל, ועל תמיד של שחר היו אומרים אותו. ליי' הארץ ומלאה, מזמור הוא שמתחיל כן, וכל המזמור היו אומרים, וכן כולם, ועל שם שהיה שליט בעולמו באותו יום ראשון שברא שמים וארץ אומ' אותו, כדכת' נוטה שמים לבדו ורוקע הארץ מי איתי, מי היה שותף עמי באותו יום שלא נברא עדיין כלום. בשיני היו אומ' גדול יי', על שם שחלק הימים ומלך עליהם, והיינו גדולתו שקירה עליותיו בהן, כדכ' המקרה במים עליותיו, והם מהללים אותו כדכת' הללוהו שמי השמים והמים אשר מעל השמים [ו]כדכת' אדיר במרום יי', הילול של התחתונים, וזהו ומהולל מאוד. בשלישי אלה'ים נצב בעדת אל, על שם שגילה ארץ בו [ו]נטע גן עדן לעדת אל. ברביעי אל נקמות, על שם שברא [בו] חמה ולבנה ועתיד ליפרע מעובדיהן, בחמשי הרנינו לאלה'ים [עוזינו] על שם שברא בו עופות ודגים וכולם מרננים לשמו. בשישי יי' מלך, על שם שגמר מעשיו ומלך עליהם, בשבת מזמור שיר ליום השבת, על שם ששבת בו וגם עתיד לשבות בו ביום שכולו שבת, כדכת' ונשגב יי' לבדו ביום ההוא. [סידור רבינו שלמה ב''ר שמשון מגרמייזא].
-----
בראשון מהו אומר — ''לה' הארץ ומלואה'' (תהלים כ''ד, א') על שום שקנה שמים וארץ — שנאמר ''קונה שמים וארץ'' (בראשית י''ד, י''ט), כי ביום הראשון נבראו והקנה אותם לו — שנאמר ''והארץ נתן לבני אדם'' (תהלים קט''ו, ט''ז). והוא שליט בעולמו — שנאמר ''תבל ויושבי בה'' (תהלים כ''ד, א') בשני אומר ''בעיר אלהינו הר קדשו'' (שם מ''ח, ב') על שום שחילק מעשיו — כדכתיב ''ויהי מבדיל בין מים למים'' (בראשית א', ט') כך חילק העולם ובחר בירושלים ונקראת עיר אלהינו. בשלישי אומר ''אלהים  נצב בעדת אל'' (תהלים פ''ב, א') על שם שגילה ארץ בחכמתו — כדכתיב ''ותראה היבשה'' (בראשית א', ט'), והכינה לעדתו — שקבלו משפטיו שנאמר ''אם לא בריתי יומם ולילה'' (ירמיה ל''ג, כ''ה) וגו'. רביעי חמישי וששי פשוטין הן הללו כולן על שם מעשיו של הקב''ה. בשביעי — ''מזמור שיר ליום השבת'' (תהלים צ''ד) ליום שעתיד להיות כולו שבת — כלומר חרבן אלף שנה שהוא יומו של הקב''ה ואח''כ תחיית המתים. א''ר נחמיה מה ראו חכמים לחלק בין הפרקים הללו — כלומר ו' ימים על שם מעשיו ויום ז' יום שכולו שבת, אלא גם יום ז' על שם מעשיו הוכנה השירה, וכך פי' מזמור שיר ליום השבת — על שם ששבת, כדכתיב ''ויברך אלהים את יום השביעי ויקדש אותו כי בו שבת'' (בראשית ב', ג'). [הערוך ערך פרקגא]. הזי''ו ל''ך — האזינו, זכור, ירכיבהו, וירא, לו חכמו, כי ידין. [הערוך ערך הזיו לך]. וכנגדן גלתה סנהדר' מלשכת הגזית לחניות, ומחניות לירושלים, ומירושלים ליבנה — פי' מקום חוץ מלשכת הגזית היה בהר הבית ושמו חנויות. [הערוך ערך חנות].
-----
השיר שהלוים היו אומרים בבית המקדש, ביום הראשון היו אומרים לה' הארץ ומלואה תבל ויושבי בה, בשני היו אומרים גדול ה' ומהולל מאד, בשלישי היו אומרים א%להים נצב בעדת א%ל, ברביעי היו אומרים [א%ל נקמות ה' א%ל נקמות הופיע, בחמישי היו אומרים] הרנינו לא%לקים עוזינו, בששי היו אומרים ה' מלך גאות לבש לבש ה' עוז התאזר, בשבת היו אומרים מזמור שיר ליום השבת, ובמסכת ר''ה מפרש שבמוספי שבת היו אומרים שירת האזינו וחולקין אותה לששה פרקים הזי''ו ל''ך כדרך שקורין אותה ששה בבית הכנסת ואומרים פרק אחד בכל שבת, גמרו השירה בששה שבתות חוזרין לראש, במנחה של שבת אומרים אז ישיר משה, במוסף ר''ה היו אומרים הרנינו לא%להים עוזינו ואם חל להיות בחמשי אומרים הסירותי מסבל שכמו, במנחה של ר''ה אומרים קול ה' יחיל מדבר, ר''ח שחל להיות בשבת שירה של ר''ח דוחה שירת שבת כדי לפרסמו שהיום ר''ח (ע''פ רמב''ם תמידין ומוספין פ''ו הל' ט'—י') וכן ישנו בירושלמי דסוכה פרק החליל (דף כ''ה א'). [סמ''ג עשין סימנים קצ''א—קצ''ב].
-----
מזמור שיר ליום השבת, זה מזמור סמוך ליושב בסתר עליון, ומוסב עליו, על אורך ימים אשביעיהו, שתתבטל גזרת קיצור ימים ושנים, ואז נשיר ונזמר ביום שתשבות ותניח מאותה גזירה ויאריכו ימים, ונאמר טוב להודות ליי' וגו'. להגיד בבוקר חסדך, כנגד גזירת בבוקר יציץ וחלף וגו'. ובקשנו שבעינו בבוקר חסדיך והבטחתנו אורך ימים אשביעיהו, נגיד בכל בוקר חסד שתשביעינו ימים, ואמונתך בכל לילה. נשיר ונזמר עלי עשור וגו'. כי שמחתני יי' בפע(ו)ליך, שתראה לי כמו שביקשתי, יראה אל עבדיך פעוליך כשנאריך ימים ואראה פעוליך, ארנן במעשה ידיך. ואומר, מה גדלו מעשיך יי', שעשית בעולמך. מאד עמקו מחשבותיך, כי כולם בחכמה עשית. ואיש בער וכסיל, שהם רשעים, לא ידע ולא יבין בפעוליך, שלא יאריך, כי כשיפרחו ויציצו כל פרחים, אינו אלא להשמדם עדי עד, דכת' [דברים ז'] ומשלם לשונאיו אל פניו להאבי'. כי אתה מרום לעולם, עליהם לדונם. כאשר הנה אויביך יי', שאתה מאבדם ומפרידם, כן אמ' דוד המשורר כאשר אתה עושה הנה לאויביך שהם אויביי שאתה מאבדם ומפזרם, וקרני אתה מרומם, כדין קרן צדיק. בלותי, זקנתי בשמן רענן, כלומ', במלוכה (שנמשכה) [שנמשחת] בשמן רענן בה שמן [בלותי, כמו] אחרי בלותי, לפי שראיתי חפץ לבי בשוריי, בצריי. כי בקמים עלי מריעים היו אוזניי שומעות. צדיק כתמר יפרח, לפיכך רעננתי בשמן המלוכה. וכמו כן צדיקים השתולים בבית יי', יפריחו ויאריכו ימים כאמור למעלה, ויעשו פרי תנובה בשיבתן, שיהיו דשינים ורעננים. ומה שאמרתי לך להגיד לך כי ישר הוא, וכל מעשיו ישרים, ואין עול. ומדרש חכמים כי השבת הראשון (אג') [אמ'] מזמור זה, אחר שביקש רחמים על אדם הראשון ומחל לו, להגיד בכל בוקר חסדיך, חסד ואמונה שעשית לאדם שלא מת מיד. על נימי עשור ועל הנבל, מיני זמר. בפעוליך ומעשה ידיך, שעשית ולא חילפתם בחטא אדם. כי גדלו מאד מעשיך, שעשית בהם. ומאד עמקו מחשבותיך שיצרת האדם בלא יצר דעת טוב ורע שלא יחטא וגו'. ואיש בער וגו' אדם הראשון, לא ידע ולא יבין את זאת, וזה גרם לרשעים שפריחתם וציצם להשמיד עדי עד. כי אתה מרום לעולם לדונם, (וירד) [וידך] העליונה להשמידם כאשר עשית לאויביך דור אנוש ומבול. יתפרדו דור הפלגה ויפץ. אבל קרני צדיק רוממ', נח בדור המבול ואברהם בפלגה. בלותי והמשורר אמ', כמו שהיה אברהם אומ' לעת זקנתו (נתחלחלתי) [נתלחלחתי] בשמן רענן לח. ותביט עיני בשוריי, שראה מפלתם, ויחלק עליהם לילה [בראשית י''ד]. בשוריי, נחני בצדקך למען שוריי, שהוא צוריי. בקמים עלי מרעים, נמרוד וחביריו, תשמענה אוזניי. צדיק כתמר וגו', היינו אל אברם וגו', לפי שדרך הצדיקים לפרוח לישגא. שתולים בבית יי' וגו', יפריחו וישגו ויעשו פרי תנובה בשיבתן כאברהם, לפי ששיבתם היו שמינים ולחים. להגיד כי ישר יי', לשלם לרשעים כרשען, כמו שאמ', [ו]לצדיקים בצדקתן כי הוא הצור תמים. ואין עושה עול לאדם כי לא עולתה בו. ולפי מדרש חכמ' אנו אומ' אותו בשבת, וגם לוים היו אומ' אותו שיר [ב]שבת. [סידור רבינו שלמה ב''ר שמשון מגרמייזא].
-----
מזמור שיר ליום השבת הוא סמוך ליושב בסתר עליון, עתה אפרשהו על אופנו. על אורך ימים אשביעהו קאי, שנתבטלה גזירת קיצור שנים, ואומ' מזמור זה ביום שישבות ותנוח העולם מאות' גזירה ויאריכו ימים. ומה שירה נאמר על זאת, טוב להודות לה' וגו'. להגיד בבקר חסדיך, כנגד גזירת בבקר יציץ וחלף ולערב ימולל ויבש, ובקשנו שבעינו בבקר חסדיך, והבטחתנו אורך ימים אשביעהו, לפיכך להגיד בבקר חסדך כשתשביענו ימים, ואמונתך בכל לילה, שנשיר ונזמר לך עלי עשור ועלי נבל וגו'. והנני הכותב קבלתי שפמליא של מעלה אינ' יודעים להבין בין יום ובין לילה [תנחומא תשא ל''ו] לפי שנהורא עמיה שריה תמיד [דניאל ב'], אלא ששם שני מלאכים הם וממונים על זה, אחד ביום ואחד בלילה, של יום נקרא חסד, ושל לילה נקרא אמת, ובשימושן יודעים להבחין. כי שמחתני ה' בפעליך, שתראה לי כמו שבקשתי. יראה על עבדיך פעליך, כשנאריך ימים ואראה בפעליך. וארנן במעשה ידיך, ואומ' מה ג(ו)דלו מעשיך ה', שעשית' בעולמך, ומאוד עמקו מחשבותיך, כשעשית'. כי בחכמה עשיתם. ואיש בער לא ידע, ולא ירא' פעליך, כי לא יאריך ימים כצל, כי כשיפרחו ויציצו כל פרחם אינו אלא להשמידם עדי עד, כדכת' [דברים ז'] ומשלם לשנאיו אל פניו להאבידו. כי אתה מרום לעולם ה', עליהם לדונם, כאשר הנה אויביך ה' יאבדו, שאתה מאבדם ומפרידם, כך אמר המשורר כאשר אתה עושה הנה לאויביך שהם אויביי, שאתה מאבדם ומפרידם, וקרני אתה מרומם כקרני זיו צדיק. בלותי, זקנותי. בשמן רענן, כלומר במלוכה שנמשחתי בשמן אני רענן בה. לפי שראיתי אני בצרי חפץ לבי, כי כשקמים עלי מריעים היו אזני שומעות, צדיק כתמר יפרח, לפיכך רעננתי בשמן המלוכה, וכמו כן צדיקים השתולים בבית ה', ויאריכו ימים כאשר אמרנו למעלה, ויעשו פרי תנובה בשיבתן, שיהו דשינים ורעננים. מה שאמרתי להגיד לה', כי ישר ה' וכל משפטיו ישרים ואי' בו עול. לפי פשט המקראות של מזמור [זה] שמחוברים בקרסים ובלולאות, יש לומ' שדוד המלך אומרו. ומדרש. כי השבת הראשון אומרו מזמור זה, אחר שביקש רחמים על אדם הראשון ומחל לו הק', והאריך שנותיו עד אלף שנים. להגיד בבקר חסדיך, חסד ואמונה שעשית עם אדם הראשון שהיה לו למות מיד. וגם במיתה שייך לומ' חסד, כעניין שנ' [בראשית מ''ז] ועשית עמדי חסד ואמת אל נא תקברני במצרים. תוספת. עלי עשור, עלי נימי עשור ועל הנבל, מיני זמר הם. כי שמחתני ה' בפעליך ומעשה ידיך ארנן, שעשית בששת ימי בראשית ולא חילפתם כשחטא אדם הראשון לעבור על צוויך. מה גדלו מעשיך ה', שעשית בהם, ומה עמקו מחשבותיהם שיצרת את האדם בלא יצר דעת טוב ורע שלא יחטא. איש בער לא ידע, אדם הראשון לא ידע והבין את זאת, וזה גרם לרשעים לפרוח ולציץ, כי יודעים טוב ורע, ופריחתם אינה לטובתם אלא כדי להשמידם עדי עד, וכדי שיראו הבריות מאיזו טובה ירדו הרשעים. ע''א, בפרוח רשעים כמו עשב. דואג ואחיתופל. ואתה מרום, יושב במשפט עליהם. לעולם, ידך על העליונ' לדונם ולהשמידם. כאשר הנה אויביך יאבדו, שני פעמי' בדור אנוש ובדור המבול. וגם יתפרדו כל פועלי און, בדור הפלגה, דכת' [שם י''א] ויפץ ה' אותם משם. אבל צדיק כתמר יפרח, כגון נח בדור המבול, אברהם בדור הפלגה, לעת זקנותו היה לו רענן בשמן בלותי, כמ' אחרי בלותי [שם י''ח]. ותבט עיני בשורי, בשוררי, כמ' נחני בצדקותיך למען שוררי, שהוא צוררי שראה מפלתם, דכת' ויחלק עליהם לילה הוא ועבדיו ויכם. בקמים עלי מריעים, נמרוד וחבריו. תשמענה אזני מאת הק'. אבל פרח רשעים שאמר למעלה, כמו עשב, ימולל ויבש. ואמר המשורר דבריו כמו שהיה אברהם בעצמו אמר על עצמו, אמ' דוד, לפי שהיה צדיק ולפי שדרך צדיקים לפרוח בטובה. בלותי, נבללתי. בשמן רענן רטוב, כשמשח אותי שמואל הנביא, ומיד נתקנאו בי אויבי. צדיק כתמר יפרח, יסגא, תרגומו של ירבה, פי' אתה שצדיק תפרח ותסג' כתמר וארז שקיימי' הרבה. שתולים בבית ה', כלומ', קבוע בתפילה. ע''א, שתולים בבית ה'. בחצרותיו, שהם צדיקים. יפריחו, פי', יגדילו פרחים בנים. ועוד בשיבתו ינובון, יעשו פירות לשון תנובה, כי כל ימיהם יהיו שמינים, דשינים לחים ורעננים. להגיד כי ישר ה' צורי, שמשלם לרשעים כרשעם ולצדיקים כצדקתם. ואין עושה עול, כי לא עולתה בו, ומה שעושה הק' כל זה כדי להגיד בפי הבריות. ולפי מדרש חכמים, אנו אומ' אותו בשבת, וגם הלוים היו אומרים אות' שיר לשבת. [סידור חסידי אשכנז].
-----
והמצוה המ''ב היא שצונו להקריב קרבן בכל ראש חודש מוסף על תמיד שלכל יום וזהו מוסף שלראש חודש והוא אמרו יתעלה ויתברך שמו (פנחס כ''ח) ובראשי חדשיכם וגו'. [ספר המצות לרמב''ם — עשין מ''ב].
-----
שנקריב קרבן מוסף בכל ראש חדש על תמיד של כל יום, שנאמר [במדבר כ''ח] ובראשי חדשיכם תקריבו עולה ליי' פרים בני בקר שנים ואיל אחד כבשים בני שנה שבעה תמימים ומנחתם ונסכיהם וגומר, ושעיר עזים אחד לחטאת ליי'. משרשי המצוה. הקדמה. ידוע לכל חכם לב בבני אדם כי גלגל השמש וגלגל הירח פועלים בכחם הנאצל עליהם מאדון כל הכחות בעולם השפל פעולות גדולות בגופות בני אדם, ובכל מיני שאר בעלי חיים, גם בכל הצומח בארץ מן הארזים הגדולים עד העשבים הדקים, ודרך כלל בכל שהוא מארבע יסודות שהם למטה מהם ותחת ממשלתם, וכן כתוב בסדר וזאת הברכה [דברים ל''ג] וממגד תבואות שמש וממגד גרש ירחים. ומפורסם בכל המון העם נערים עם זקנים כי כח הלבנה ניכר בכל אשר נעשה בארץ כידוע לכורתי האילנות לבנינות כי לא יכרתום בזמן שהלבנה בחדושה עד עבור חמשה ימים או יותר, ויורדי הים גם כן אין מפליגין בה עד אחר חמשה ימים של חדוש הלבנה, וכן נזהרים כל בני אדם מהקיז דם סמוך לחדושה, וכמה מלאכות אחרות קטנות וגדולות צריכות שמירה שלא לעשותם בעוד שהלבנה מתחדשת, עד שיאמרו שהפשתן שימצא במשרה או בתוך היורה לבשל בחדוש לבנה שהוא לוקה ולא יצלח אחר כן לכל, וכלל עניינים אלה גלויים ונודעים לכל, האריכות בהן ילדות, ולכן כי בחידושה של לבנה לפעולות אדם יתחדש ענין והכל בדברו של מקום ברוך הוא ובגזרתו, ראוי לנו גם כן לחדש ולהקריב קרבן נוסף על שאר הימים לשמו ברוך הוא להעיר רוחינו ולקבוע בלבבינו כי כל החדושים ההווים בעולם מאתו ברוך הוא, וכל כחם של גלגלים לא ימצא רק מיי' לבדו, ועם המחשבה הזכה הזאת והאמתית תתעלה נפשינו וברכת השם תחול על ראשינו. דיני המצוה בענין המוספין וכלל הענין כמנהגי כתבתי במוסף הפסח בסדר אמור אל הכהנים [מצוה רצ''ט]. ועוד אודיעך כאן שראש חדש שחל להיות בשבת שיר של מוסף ראש חדש דוחה שיר של מוסף שבת כדי לפרסם שהיום ראש חדש, וידוע ששירת מוספי שבת במקדש היא שירת האזינו, והיו מחלקין אותה לששה פרקים בששה שבתות, והסימן הזי''ו ל''ך כדרך שאנו קורין אותה בבית הכנסת. [ספר החינוך מצוה ת''ג].
-----
המצוה מ' להקריב במוסף ראש חודש [סהמ''צ לר''מ עשין מ''ב, ואולי יש לתקן להקריב קרבן מוסף בראש חודש]. שנ' [במדבר כ''ט י''א] ובראשי חדשיכם תקריבו עולה לה' פרים וגו'. כבר בארנו [מצוה ל''ז] הכונה בענין ר''ח, ומה שבאר הר''ם [מו''נ ח''ג פמ''ו] על אמרו [במדבר שם ט''ו] חטאת לה'. ואפשר שזאת כונת רבותינו באמרם [חולין ס' ע''ב] מה נשתנה שעיר חדש, וזה נוסח ההגדה כתוב [בראשית א' ט''ז] ויעש אלקים את שני המאורות הגדולים וכתוב [שם] ואת המאור הקטן אמרה ירח לפני הקב''ה אפשר לשני מלכים שישתמשו בכתר אחד, אמר לה הקב''ה לכי ומעטי את עצמך, אמרה לפניו רבונו של עולם בשביל [לפנינו הואיל, ועי' שטמ''ק] שאמרתי דבר הגון לפניך אמעט את עצמי, א''ל לכי ומשלי ביום ובלילה א''ל מאי רבותא כשרגא בטיהרא [עי' דק''ס] א''ל לכי ולמנו בך ישראל ימים ושנים, לדידיה נמי לא סגי דלא מנו ביה [יש לתקן ע''פ הגמרא] דכתי' [בראשית שם י''ד] והיו לאותות ולמועדים ולימים ושנים, א''ל יקראו צדיקים על שמך, יעקב הקטן [עמוס ז' ה', ובמהרש''א ציין לבראשית ל''ב י'] שמואל הקטן [סנהדרין י''א ע''א] דוד הקטן [ש''א י''ז י''ד] לא הוה מיתבא דעתיה אמר הקב''ה הביאו כפרה עלי על שמעטתי את הירח, והיינו דאמר ריש לקיש מה נשתנה שעיר של ר''ח שנאמר בו לה' אמ' הקב''ה שעיר זה יהא כפרה עלי על שמעטתי את הירח. והנה כבר כתבנו בפתיחתנו כי לפעמים נביא דברים מדברי רבותינו לא נבארם, וכתבנו הטעם למה, ולפי הכונה ההיא לא נבאר רק מעט רמז מזה המאמר, ונאמר כי היותר נראה להמון בפעולות המשרתים הם פעולות הירח, וזה שהטעה קצת מהם להקריב לירח. ולהסיר המחשבה והאמונה ההיא אמר ה' שיביאו כפרה לה'. אמנם אמרו עלי על שמעטתי הירח, שזו היא הסבה. ובב''ר [פ''ו ב'] ר' יודן בשם ר' תנחום ב''ר חייא ור' פנחס בשם ר' סימון מאחר שקורא אותם גדולים חוזר ופוגם שנ' את המאור הקטן, אלא ע''י שנכנס בתחומו של חברו. א''ר פנחס בכל הקרבנות כתיב שעיר עזים אחד לחטאת, ובקרבן ראש חודש כתוב בו לה', אמר הקב''ה אני הוא שגרמתי לו ליכנס בתחומו של חברו, ומה אם זה שנכנס ברשות כך פגמו הכתוב, נכנס שלא ברשות על אחת כמה וכמה. [הבתים — ספר המצוה].
-----
תני' ר' עקיבא אומר בראשון מהו אומר וכו' במוספי שבת מאי אמר אביי אמר רב הזי''ו ל''ך פי' פרשת האזינו חולקין לשש שבתות, הראשון האזינו עד זכור ימות עולם, הב' זכור ימות עולם עד ירכבהו על במתי ארץ, הג' ירכבהו על במתי (עב) עד וירא ה' וינאץ ע''כ ששה פסוקים לכל פרק מכאן ואילך שמונה פסוקים לפרק, הד' וירא ה' וינאץ עד לולא כעס אויב, הה' לולא כעס אויב עד כי ידין ה' עמו, הו' כי ידין ה' עמו עד וכפר אדמתו עמו כ''כ רש''י ז''ל אבל הרמב''ם ז''ל כתב האזינו זכור ירכבהו וירא לו חכמו כי אשא, וכן נהגו וכן כתוב בסדר העבורי' לר' עזרא גירונדי וכן מחלקין אותו בתפלו' צרפתיות. אמר רב חנן בר רבא כשם שחלוקין [כאן] כך חולקין בבית הכנסת שקוראין אותם כך ו' הקוראין בספר תורה והשביעי קורא מן השירה ואילך, והכי נהוג עלמא. [חי' הרשב''ץ].
-----
ופרשת האזינו קורין כמות שהיו קורין אותה במקדש, והיאך היו קורין אותה, כך אמרו חכמים במוסף של שבת מה שירה היו אומרים, אמר רב חנן בר רבא אמר רב כדרך שחולקין כאן, כך חולקין בבתי כנסיות. וכך פירש רב פלטוי ראש ישיבה ה'ז'י'ו' ל''ך סימן. האזינו השמים עד זכור ימות עולם. ומן זכור ימות עולם עד ירכיבהו על במתי ארץ. ומן ירכיבהו על במתי ארץ עד וירא ה' וינאץ. ומן וירא ה' וינאץ עד לו חכמו. ומן לו חכמו עד כי אשא אל שמים ידי. ומן כי אשא אל שמים ידי עד סוף השירה. כך הוא ה'ז'י'ו' ל''ך. ששה מקומות. ובבית הכנסת קורא שביעי מן ויבא משה עד סוף פרשה. [סידור רבינו עמרם גאון — סדר פורים].
-----
ופרשת האזינו קורין [אותה] כמו שהיו קורין אותה במקדש, והאיך אנו קורין [אותה], כך אמרו חכמים במוסף של שבת מה היו אומרים, אמר רב חנן אמר רב, ה'ז'י'ו' ל'ך' סימן, וכל שבת ושבת היה אומר אחת, ואמר רב חנן בר אבא אמר רב כדרך שחולקין אותה כאן כך חולקין בבית הכנסת, וכן אמר רב פלטוי ראש הישיבה ה'ז'י'ו' ל'ך' סימן, האזינו עד זכור ימות עולם [ומן זכור] עד ירכיבהו על במותי ארץ ומן ירכיבהו עד וירא ה' וינאץ, ומן וירא ה' וינאץ עד לו חכמו, ומן לו חכמו עד כי אשא אל שמים ידי, [ומן כי אשא] עד סוף השירה, כך היא ה'ז'י'ו' ל'ך' ששה מקומות, ובבית הכנסת קורין שביעי, ויבא משה עד סוף הפרשה. [סידור רש''י סימן שמ''ט].
-----
ופרשת האזינו קורין אותה כמו שהיו קורין אותה בבית המקדש. (וסימן הזי''ו לך) כשם שאמרו חכמים במוספי שבת מה [שירה] היו אומ[רים] אמר רב חנן [רבא אמר רב הזי''ו לך, סימן, וכל שבת ושבת היה אומר אחת, ואמר רב חנן] בר (אבא) [רבא] כדרך שהיו חולקין אותה [כאן] כך חולקין אותה בבית הכנסת. וכך אמר רב פלטוי ראש ישיבה הזי''ו לך. ה' האזינו עד זכור ימות עולם. ומן זכור ימות [עולם] עד ירכיבהו על במותי ארץ, ומן ירכיבהו עד וירא ה' [וינאץ], ומן וירא [ה'] עד לו חכמו. ומן לו חכמו עד כי אשא אל שמים [ידי], ומן כי אשא [אל שמים ידי] עד סוף השירה [כן. כך היא הזי''ו לך. ששה הקמות בבית הכנסת], והשביעי קורא מסוף השירה [מן ויבוא] עד סוף הפרשה, הרי הזי''ו לך. [הפרדס לרש''י סדר פרשיות].
-----
ופרשת האזינו קורין אותה במקדש. והיאך אנו קורין אותה (במקדש. והיאך אנו). כך אמרו חכמים במוסף של שבת מה היו אומרי' אמ' רב חנן. הזי''ו ל''ך. וכל שבת ושבת היו אומרי' אחת. ואמ' רב חנן בר רבא אמ' רב כדרך שחולקין כאן כך חולקין בבית הכנסת. וכן פירש רב פלטוי ראש ישיבה. הזי''ו ל''ך סימן. האזינו השמים. עד זכור ימות עולם. ומן זכור עד ירכיבהו. ומן ירכיבהו עד וירא י''י וינאץ. ומן וירא י''י עד לו חכמו. ומן לו חכמו עד כי אשא אל שמים ידי. ומן כי אשא עד סוף השירה. ושאר הפסוקים יקרא השביעי עד סוף כל הפרשה. ת'. ורבינו שלמה בר' יצחק ז''ל פי' בפ' בתר' דראש השנה. במוספי שיר דשבת מאי אמרי. פרשת שירת האזינו חולקין אותה לששה פרקים. שבת ראשון האזינו. השני זכור ימות עולם. שלישי ירכיבהו. רביעי. וירא י''י וינאץ. עד כאן ששה פסוקין לפרק. החמשי. לולי כעס. הששי. כי ידין. כדרך שחולקין פירקי השירה הזאת כך חולקין אותה בבית הכנסת. והשביעי קורא מן השירה ולהלן. עד כאן לשון הקונטרס. ואע''ג דבפרש' וירא י''י ט' פסוקי. לכל הפחות ח' לפרק משם ולהלן. ובתשובות הגאון רבינו ניסים בר' יעקב זצ''ל. שאילתא דהזי''ו ל''ך. מאי טעמ' ראשי פרקים דהאזינו בהזי''ו ל''ך. משום דאינהו בני מטרייא שבעין ותמניא. כנגד שבעין ותמניא צדיקי דאיכתיבה פרש' האזינו על ידיהון. אילו הן, חנוך. כרמי. פלוא. אליאב. נמואל. זכור. לראובן, ימין. יכין. אהד. צחר. שאול. נמרי. לשמעון, עמרם חנניה. נתנאל. זתוא. בן סתרי. ללוי, זרח. חצרון. יונדב. בצלאל. שפטיה. נחשון. ליהודה, צהר. עזא. יגאל. פלטי. עתניאל. חגית. ליששכר, סרד. אלון. אהליאב. אליהו. נמשי. סודי. לזבולון, שניאה. כסלון. אלידד. אחיטוב. אחיאל. מתניה. לבנימין, יעזר. יאיר. מלכיאל. אדנירם. אחירם. זכור. לאפרים, גדליה. יגאל אחינועם. אחיעזר. דניאל. שהי. לדן, אליוחנן. אליקים. אלישמע. סומכוס. זבד. יוחנן. לנפתלי, חנני. זרחי. שוני. קני. מתתיהו. זכריהו. לגד, פשחור. שלומי. שמואל. שלום. שכניהו. אחיהו. לאשר, הרי ע''ב. ששה לכל שבט. משה. יהושע. כלב אלעזר. איתמר פנחס. הרי ע''ח זקינים. כמניין אותיות של הזי''ו ל''ך. רישי פרקים דשירתא. ואת זה פי' רב סעדיה גאון. זצ''ל. וששאלת' למה חולקין פרשת האזינו בסימן הזי''ו ל''ך. ה' כנגד ה' אנשים שקורין בתורה בראש השנה וביום הכיפורים כשחלין להיות בחול. ז' כנגד ז' אנשים שקורין בתורה בראש השנה (וביום הכיפורים) כשחלין להיות בשבת. י' כנגד י' ימים שבין ראש ליום הכיפורים. ו' כנגד ו' אנשים שקורין בתורה ביום הכיפורים כשחל להיות בחול. ל' כנגד ל' תקיעות שבראש השנה. כ' כנגד כ' ימים שמתענין בהם היחידים. י' לפני ראש השנה. וי' בין ראש השנה ליום הכיפורים. זה השיב רבינו ניסים בשם רב סעדיה גאון. [מחזור ויטרי סימן ש''נ].
-----
הזי''ו ל''ך. ה' האזינו, ז' זכור, י' ירכיבהו, ו' וירא, ל' לולי, כ' כי ידין. כך כתוב בספרים, וכן גריס רש''י. ובמסכת סופרים [פי''ב ה''ח] גרסי' וישמן ישורון, וא''כ לפי גירס' זו דמסכת סופרים, כמו כן לא גרי' ירכיבהו, דליכא אלא תרי קראי מן ירכיבהו עד וישמן, אלא גר' ימציאוהו, או ה' בדד ינחנו. במנחה בשבת מאי. תימה מאי קא מיבעי' לי' ממנחה בשבת טפי משאר מנחות דכל ימי השבוע. [תוספות ישנים].
-----
ואמרי', במוספי דשבתא מאי. פי', מה שיר היו אומ' בקרבן מוסף שלשבת. אמ' רב חנן בר אבא אמ' רב הזי''ו ל''ך. פי' מחלקין פרשת האזינו לששה פרקים, וכל פרק אומ' בשבת אחד, (אחד) ראשונה אומר האזינו עד זכור ימות עולם. ושבת שנייה מזכור ימות עולם עד ירכיבה' על במתי ארץ. ושלישית מירכיבהו עד וירא י''י וינאץ. הרביעית מוירא י''י וינאץ עד לולי כעס אויב. והחמישי מלולי כעס אויב עד כי ידין. וששית מכי ידין עד סוף השירה. ואמ' רב חנן בר רבא אמ' רב כדרך שחלוקין כאן כך חולקין בבית הכנסת, פי' ששה בני אדם קורין השירה כסדר זה, כל אחד פרקו, והשביעי גומר הפרשה. [פסקי הרי''ד].
-----
ופרשת האזינו קורין אותה כסדר הזה. ראשון קורא עד זכור ימות עולם. השני קורא מן זכור עד ירכיבהו. השלישי קורא מן ירכיבהו עד וירא ה' וינאץ. הרביעי קורא מן וירא עד לו חכמו. החמישי קורא מן לו חכמו עד כי אשא אל שמים יד. הששי קורא מן כי אשא עד סוף השירה. השביעי קורא עד סוף הפרשה (וסימניך הזי''ו ל''ך). [תניא רבתי סימן ל''ח].
-----
ושבת שקורין פרשת האזינו קורין אותה כסדר שהיו קורין אותה הלוים בשיר. דאמרינן במוספי דשבתא מה שיר היו אומרים על קרבן מוסף. אמר רב חנן בר אבא אמר רב הזי''ו ל''ך. ואמר רב חנן בר אבא אמר רב כדרך שחולקין כאן כך חולקין אותה בבית הכנסת. מצאתי שפירש רבינו שלמה ז''ל חולקין אותה לששה חלקים. הראשון קורא האזינו. והשני זכור ימות עולם. והשלישי ירכיבהו. והרביעי וירא ה'. והחמישי לולי כעס. והששי כי ידין ה' עמו עד סוף השירה. וכן מצאתי בשם רבינו ישעיה ז''ל. אבל בשם רבינו יהודה בר נתן ז''ל מצאתי שפירש הששי כי אשא אל שמים ידי. וכן מנהג פשוט בידינו. ובמסכת סופרים מפרש הרביעי וישמן ישורון. והחמישי לו חכמו. הששי כי ידין. ויש מפרשים הרביעי וירא ה'. החמישי לולי כעס. הששי כי אשא אל שמים. [תניא רבתי סימן ע''ז].
-----
כל העולה לקרות בתורה פותח בדבר טוב ומסיים בדבר טוב. אבל פרשת האזינו הראשון קורא עד זכור ימות עולם, והשני מתחיל מזכור ימות עולם עד ירכיבהו, והשלישי מירכיבהו עד וירא ה' וינאץ, והרביעי מן וירא ה' עד לו חכמו ישכילו, והחמישי מן לו חכמו עד כי אשא, והשישי מכי אשא עד סוף כל השירה. ולמה פוסקין בה בענינות אלו, מפני שהיא תוכחה, כדי שיחזרו העם בתשובה, לר''ם. [הבתים — שערי קריאת התורה שער שני].
-----
אותן במנחה הוא הראשונה כלומר הזי''ו ל''ך נקראת... כיצד חזי''ו ל''ך הם לו' שבתות, ובשבת שביעית [מתחלת] האזינו עד זכור ימות עולם. ובשבת ז' כבר חזרה כבתחלה בבא שניה פעמים כיצד שבת ראשונה אז ישיר משה. שניה מי כמוכה, [שלישית] אז ישיר משה וישראל, רביעית אז ישיר משה ופעמים הבבא ה[שניה] מתחילין הרי חזרה פעם אחרת חמישית מי כמוכה (חמשית) [שישית] אז ישיר משה וישראל. הרי חזרה פעם... בשבת שביעית כראשונה לא חזרה אלא אחת. והתחלת ראשונה אינה מן המנין דחזרות האמורות. אלמא חדא פרשה אמרינן בכל שבת ושבת ותו לא. [רבינו אברהם מן ההר].
-----
בפרש' האזינו קורין הזיו לך שהוא סימן לכל עולה כיצד קורא ועד היכן וזהו פירושו ההא כלו' ראשון קור' מן האזינו עד זכו' ימות עולם וזהו הזי''ן ושני קור' מזכו' עד ירכיבהו וזהו היו''ד וג' קורא מן ירכיבהו עד וירא יי' וינאץ וזהו הואו. וזהו כשקורין ג', ובשבת שקורין ז' הרביעי קורא מן וירא עד לו חכמו וזהו למד והחמישי קורא מן לו חכמו עד כי אשא וזהו כף והששי קורא מן כי אשא עד סוף השירה והשביעי קורא שאר הפרשה כך פשוט במגלה וכן כתב ריא''ף.  [רבינו ירוחם נ''ב ח''ג].
-----
כל העולה לקרות בתורה פותח בדבר טוב ומסיים בדבר טוב, חוץ מפרשת האזינו שהראשון קורא מהאזינו עד זכור ימות עולם, והשני מתחיל מזכור ימות עולם עד ירכיבהו. והשלישי מירכיבהו עד וירא י''י וינאץ, והרביעי מן וירא וינאץ עד לו חכמו ישכילו זאת, והחמישי מלו חכמו עד  כי אשא, והששי מכי אשא עד סוף כל השירה, והסימן  הזי''ו ל''ך. ולפיכך פוסקין בה בענינות אלו, מפני [ש]הן תוכחות כדי שיחזרו העם בתשובה. קללות שבתורת כהנים אין מפסיקין בהן אלא אחד קורא אותם, מתחיל בפסוק שלפניהם ומפסיק בפסוק של אחריהם, לפי שאין אומרים ברכה על הפורענות. וקללות שבמשנה תורה אם רצה לפסוק בהם פוסק. וכבר נהגו העם שלא לפסוק בהם אלא אחד קורא אותם. שמונה פסוקים שבסוף התורה, שהם מן וימת משה עד לעיני כל ישראל, יחיד קורא אותן בבית הכנסת. לומר שאין מפסיקין בהן לקרות בהן לשני בני אדם אלא ליחיד קורין אותו, ולא כדברי הרמב''ם ז''ל, שכתב שיחיד קורא אותן לומר שאין צריך שיהא עשרה בבית הכנסת, אלא ביחיד קורין אותן. אבל הנכון שצריכין עשרה, כי למה לא יהו צריכין קדושה כשאר התורה. [ספר השולחן הלכ' תפילה שער שישי].
-----
א''ר יוסי בר בון שירת הלויים פרשת האזינו לא יפחתו לה מששה הראשון קורא עד זכור ימות עולם. והשני מן זכור עד ירכיבהו. והשלישי מן ירכיבהו עד וירא ה'. והרביעי מן וירא ה' עד לו חכמו. והחמישי מן לו חכמו עד כי אשא. והששי מן כי אשא עד סוף השירה והסימן הזי''ו ל''ך. כתב בעל האשכול כך אנו מחלקין אותה. ורבינו האיי גאון ז''ל כתב הכי נהגינן מקבלה מאבותינו. האזינו. זכור. ימצאהו. וישמן. לולי. כי אשא. ור''ש ז''ל כתב האזינו זכור ירכיבהו ו' פסוקים בכל אחד. וירא ח' פסוקים לולי ט' כי ידין ח'. ולמה פוסקים בענינים אלו לפי שהם דברי תוכחה כדי שיחזרו בתשובה. [ארחות חיים הלכ' קריאת ס''ת סימנים ח'—ט'].
-----
ובפרשת האזינו הראשון קורא עד זכור ימות עולם והשני עד ירכיבהו והשלישי עד וירא ה' והד' עד לו חכמו והחמישי עד כי אשא והוא עד סוף השיר' והסימן הזי''ו לך. ולמה פוסקין בענינים אלו מפני שהם דברי תוכח' כדי שיחזרו בתשובה. [כל בו הלכ' קריאת התורה סימן כ'].
-----
וכל העולה לקרות בתורה פותח בדבר טוב ומסיים בדבר טוב, חוץ מפרשת האזינו, דאמרינן בפרק (הקורא את המגילה עומד) [יום טוב] (ראש השנה ל''א ע''א) שמתחילין סימן הזי''ו ל''ך, שקורא הראשון מן האזינו עד זכור ימות עולם. השני מן זכור ימות עולם עד ירכיבהו. והשלישי מן ירכיבהו עד וירא ה' וינאץ. והרביעי מן וירא ה' עד לו חכמו. והחמישי מן לו חכמו עד כי אשא אל שמים ידי. והוא''ו מן כי אשא עד סוף השירה. והטעם שפוסקין בענינות אלו, מפני שהיא תוכחה, כדי שיחזרו העם בתשובה. והטעם שנתנו חכמים סימן להפסקת פרשה זו יותר משאר פרשת התורה, כדי שלא יתקוטטו עם שליח צבור העולין לקרות בעבורם, מפני שהם הפסקות רעות. ונהגו שלא להפסיק בקריאת שירת הים, ועשרת הדברות, וקללות שבתורת כהנים, ושבמשנה תורה, אלא אחד קורא אותם. ואף על גב דאמרינן במגילה בפרק בני העיר (ל''א ע''א) אין מפסיקין בקללות, ומפרש שם (שם ע''ב) אמר אביי לא שנו אלא קללות שבתורת כהנים, אבל שבמשנה תורה פוסק, מאי טעמא, אמר אביי, הללו בלשון רבים אמורות, ומשה מפי הגבורה אמרן. והללו בלשון יחיד אמורות, ומשה מפי עצמו אמרן, אף על פי כן נהגו שלא להפסיק בשניהן. ויש סמך למנהגנו, מדאמרינן בירושלמי דמגילה בפרק בני העיר, (הלכה ז') אין לך טעון ברכה לפניו ולאחריו אלא שירת הים ועשרת הדברות, [וקללות] שבתורת כהנים וקללות שבמשנה תורה, והכי איתא במסכת סופרים. [אבודרהם סדר הפרשיות].
-----
במוספי דשבתא מאי אמור הזי''ו ל''ך וכן חולקין בבית הכנסת ה'אזינו ז'כור י'רכבהו ו'ירא ל'ולי כ'י ידין וכן מנהג וכן גרסת הספרים, ובמסכת סופרים [פי''ב ה''ח] גרסי' ו'ישמן לו ור''ח גריס ו'יר'א ל'ו. [האגודה].
-----
הזי''ו לך. פירש''י ז''ל האזינו. זכור ימות עולם. ירכבהו. וירא. לולי. כי ידין. אבל במסכת סופרים [פי''ב ה''ח] כתיב (וירא. לו.) [וישמן. לו.] ור''ח ז''ל פי' (וישמן. לו.) [וירא. לו.]. [חידושי הר''ן].
-----
וכשחל ראש השנה ביום ב' או ביום ג' חולקין וילך. וסימן ב''ג מלך פת וילך. אם יבא תשרי שהוא מלך ביום ב''ג. פת וחילק פרשת וילך. מלשון פתות אותה פיתים. כ''ש באלמיצא. אני יצחק בר' דורבלו. ת'. [מחזור ויטרי סימן ש''נ].
-----
עשר מסעות נסעה שכינה מקראי. והוא בפרק אחרון דראש השנה וכנגדן גלתה סנהדרין מגמרא. מכפורת לכרוב דכתיב ודברתי אתך מעל הכפורת וכתיב מבין שני הכרובים. מיהו בתורת כהנים פרשה ב' הלכה י''א מאהל מועד יכול מכל הבית תלמוד לומר מעל הכפורת אי מעל הכפורת יכול מעל כל הכפורת כולו תלמוד לומר מבין שני הכרובים דברי רבי עקיבא. אמר רבי שמעון בן עזאי איני כמשיב על דברי רבי אלא כמוסיף על דבריו, הכבוד שנאמר בו הלא את השמים ואת הארץ אני מלא. ראה חיבתן של ישראל להיכן גרמה לכבוד הזה כאילו דחק ליראות מעל הכפורת מבין שני הכרובים. ובספרי [ס''פ נשא] גרסינן ובבא משה אל אהל מועד וגומר. למה נאמר. לפי שהוא אומר וידבר ה' אליו מאהל מועד. שומעני מאהל מועד היה הדיבור תלמוד לומר ונועדתי לך שם ודברתי אתך מעל הכפורת. אי אפשר לומר מאהל מועד שכבר נאמר מעל הכפורת. ואי אפשר לומר מעל הכפורת שכבר נאמר מאהל מועד. בא הכתוב השלישי להכריע ובבא משה. מגיד הכתוב שהוא נכנס ועומד באהל וקול יורד משמי שמים לבין שני הכרובים והוא שומע את הקול מדבר אליו מבפנים. נמצא עיקר היה בין שני הכרובים אלא שאלו הכרובים הן שעל הכפורת. (והא מסעהן) [והמסע היה על הכרובים] שעשה שלמה בדביר של עצי שמן [מלכים א' ו'] שהיו עומדים בנס [ב''ב צ''ט ע''א].
-----
מכרוב לכרוב ומכרוב למפתן וכו'. ובאיכה רבתי [מד''ר בפתיחתא אות כ''ה] מונה כך עשר מסעות (נספה) [נסעה] השכינה מכרוב לכרוב ומכרוב למפתן. ואינו מונה כפורת. נראה לי כי מכרוב לכרוב הוא מכרוב שעל הכפורת לכרוב של שלמה. והיינו [כמו] גמרא דידן. מכפורת לכרוב. ממפתן הבית לכרובים. [פירוש] חזרה עוד לכרובים כדמפרש ואזיל. ואין זה מן המסעות עשר. ומן הכרובים לשער הקדמוני. ומשער הקדמוני לחצר. ומחצר לגג. ומן הגג למזבח. ומן המזבח לחומה. ומן החומה לעיר. ומן העיר להר זיתים. מכרוב לכרוב [דכתיב] וירם כבוד ה' מעל הכרוב. [מכרוב למפתן הבית דכתיב וכבוד ה' ישראל נעלה מעל הכרוב] אשר היה עליו אל מפתן הבית. ממפתן לכרוב [דכתיב] ויצא כבוד ה' מעל מפתן הבית. לא הוה צריך קרא למימר [אלא ויבא מהו ויצא, למלך] שהיה יוצא מפלטין שלו בכעס משהיה יוצא היה חוזר ומנשק בכותלי הבית והיה אומר שלום בית פלטין מן כדו הוי שלום, כך כשהיתה השכינה יוצאה מבית קדשי הקדשים היתה חוזרת ומגפפת ומנשקת בכותלי בית המקדש ואומרת הוי שלום בית (המקדש) [מקדשי], הוי שלום בית יקרי, הוי שלם מן כדו הוית שלום וכו'. ושם גרסינן מן הגג למזבח ועשר מסעות עד הר הזיתים. ומסיק התם אמר רבי יוחנן שלש שנים ומחצה עשתה שכינה יושבת על הר הזיתים שמא ישראל עושין תשובה ולא עשו והיתה בת קול מכרזת ואומרת שובו בנים שובו אלי ואשובה אליכם. וכיון שלא עשו [תשובה] אמר אלך ואשובה אל מקומי הראשון. ונראה לי שזה הוא עשירי. ואותה חזרה שחזרה ממפתן לכרוב אינה מן החשבון.
ומה שבגמרא דידן [גרסינן] מהר למדבר ומביא לו פסוק, ואיכה רבתי מביא מן הפסוק שעל הר הזיתים נסעה [דכתיב] ויעל כבוד ה' מעל תוך העיר ויעמוד על ההר אשר מקדם לעיר. וגירסת גמרא דידן נראית עיקר. דגרסינן שתי שנים ומחצה. משעה שנתן צדקיה לב למרוד ועד חורבן הבית יבנה במהרה בימינו. ובאבות דרבי נתן פרק עשרה דורות מאדם ועד נח [פל''ד] גרסינן עשר מעלות נסתלקה שכינה ממקום למקום. מכפורת לכרוב. ומכרוב למפתן. וממפתן הבית לשני כרובים. ומשני כרובים לגג ההיכל. ומגג ההיכל לחומת העזרה. ומחומת עזרה למזבח. וממזבח לעיר. ומעיר להר הבית. ומהר הבית למדבר. ואחת שנסתלקה כלפי מעלה שנאמר אלכה ואשובה אל מקומי הראשון. ואין מביא שום פסוק. שער קדמוני לא מנה. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב יהודה בר אדית].
-----
מכפורת לכרובים שנא' ונועדתי שם ודברתי אתך מעל הכפורת מבין שני הכרובים כלומר אחר שנא' מעל הכפורת חוזר מבין שני הכרובים ודבר זה לאו למימרא דבימי משה נסתלקה מכפורת לכרובים אלא שהודיע הקב''ה למשה כלומר ונועדתי לך מבין הכפורת שאני עתיד ליתן אותה שכינה בין שני הכרובים. ומחומה לעיר פי' מחומת העזרה לעיר פי' ירושלם. [פירוש הרמב''ם].
-----
@ ל''א ע''ב.
אמ' ר' יהושע בן קרחה וכו'. שאם העדים המעידים על חדוש הלבנה לא מצאו ראש ב''ד במקום הוועד, לפי שהלך לו לאחד מן המקומות הרחוקות או הקרובות, אין לנו להטריח העדים שילכו למקום שהוא שם, כדי שלא מכשלן לעתיד לבא, ואותן חכמי ב''ד הנמצאים שם יקדשו את החדש אם רחוק מהם אב ב''ד. ואם קרוב הוא, ישלחו הם בעבורו, אבל העדים לא יטרחו. [רבינו יהונתן מלוניל].
-----
א''ר יהושע בן קרחה ועוד זאת התקין רבן יוחנן בן זכאי שאפילו ראש בית דין בכל מקום שלא יהו העדים הולכים אלא למקום הועד. ובגמרא [ר''ה ל''א ע''ב] אמר אמימר דדוקא לענין עדות החודש דלא תהא מכשילן לעתיד לבוא, אבל לענין לוה ומלוה עבד לוה לאיש מלוה, והמלוה יכוף את הלוה [לדון] בכל מקום שהמומחה שם, אפילו אם אינו במקום בית הועד. ופירש רבינו יצחק בן אשר הלוי דהכי נמי מסקינן בסנהדרין פרק זה בורר [ל''א ע''ב], דאפילו אם יש ללוה להוציא כמה הוצאות יכופנו המלוה [לילך] למקום הועד. ומספקא ליה לרבינו אם בשאר תובע ונתבע שייכי הכי. כגון אם תבעו ירושה או פקדון, דיש לומר דכל מה שהתובע רוצה להוציא לילך למקום אחר אינו בחנם מפזר מעותיו. אבל הנתבע שמתכוין לדון בעירו מתכוין לדחות עצמו, וכופין אותו לדון שם לפי שיודע שהתובע לא יוציא מנה על מנה. ורפיא בידיה. ואפילו הכי מסיק דנראה לו דכל נתבע קרי לוה. ולדברי רבינו הא דמסקינן התם בסנהדרין [שם] והיבמה הולכת אחר היבם. והלא היבמה היא התובעת לחלוץ או לכנוס, והיבם הוא הנתבע. ומפיק מקרא דקראו לו זקני עירו ולא זקני עירה דהיבם יכוף ליבמה [לילך] למקום שירצה. ש''מ דכל נתבע נקרא לוה וכופין אותה כדין לוה [ההולך] אחר המלוה. מדאיצטריך קרא לגלויי ביבם דכופה, דוקא יבם הוא כמלוה, הא שאר כל אדם כלוה כן נראה לי לדברי רבינו. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוחנן בן זכאי].
-----
מתני'. אמ' ר' יהושע בן קרחה ועוד זאת התקין רבן יוחנן בן זכיי שאפי' ראש בית דין בכל מקום, שלא יהו העדים הולכין אלא למקום הוועד. פי' אע''פ שעיקר הקידוש תלוי בו, כדתנן [לעיל כ''ד ע''א] ראש בית דין אומ' מקודש, התקין שלא יהו צריכין לילך במקום שהלך הראש, אלא למקום הוועד שלישיבה, והם יקדשו אותו בלא הראש. ההיא איתתא דאזמנוה לדינא קמיה דאמימר לנהרדעא אזל אמימר למחוזא ולא אזלא איהי בתריה, כתב פתיחא עילויה. אמ' ליה רב אשי לאמימר והתנן אפי' ראש בית דין בכל מקום שלא יהו העדים הולכין אלא למקום הוועד, אמ' ליה הני מילי לעידות החדש, דאם כן נמצאת מכשלן לעתיד לבוא, אבל הכא עבד לווה לאיש מלוה [משלי כ''ב]. ת''ר אין הכהנים רשאין לעלות בסנדליהן לדוכן, וזו אחת מט' תקנות שתיקן רבן יוחנ' בן זכיי. [פסקי הרי''ד].
-----
ראש בית דין בכל מקום. שהלך ראש בית דין למקום אחר ויצא ממקומו, לא ילכו העדים אחריו למקום שהוא, אלא ילכו למקום הוועד. כלומר במקום שיושב שם עם שאר החכמים שהם חביריו. קמיה דאמימר. שהזמינה שתיראה לפניו לדין בנהרדעא, שהיה מקום אמימר, ובאותו יום שהיתה מזומנת לפניו הלך אמימר למחוזא [ושלח] אחריה, והיא לא רצתה ללכת אחריו אלא נשארה במקומו אל אמימר שהיה שם מקום הועד, כלומר [מקום] ומושב החכמים. פתיחא. שטר שמתא [שתבוא] לפניו, כדאיתא בהגוזל זוטא. אמר ליה וכו'. כלומר [הא אמר] במתניתין שאפילו ראש בית דין אינו במקומו אלא הלך למקום אחר לא ילכו [העדים אחריו] אבל ילכו במקום [הועד] כלומר מושב [שאר] החכמים ומקום [הועד] אלא במקום מושב ב''ד, ואע''ג שיצא ראש ב''ד דרך מקרה... במקום ב''ד. שהוא אתקין. תיקן שיחושו שמא אין ראש בית דין שם ויצטרך לחזור אחריו בכל מקום שהוא, אבל גבי לוה ומלוה אין לחוש לכך, שעל כרחו של לוה [ילך] למקום הועד כשיזמין אותו שם המלוה. כדאמרינן פרק זה בורר [סנהדרין ל''א ע''ב] אמר אמימר הלכתא כופין אותו והולכין למקום הועד, אמר ליה רב אשי לאמימר והא אמר רבי אליעזר כופין אותו ודן בעירו, אמר ליה הני מילי היכא דקאמר ליה לוה למלוה אבל היכא דלא אמר ליה למלוה עבד לוה לאיש מלוה. והואיל ועל כרחו של לוה ילך למקום הועד שירצה מלוה, ליכא הכא למיחש למידי, דנימא שלא ילך הנתבע למקום שיודעים ששם הוא... למקום מושב בית דין ואם אינו שם אינו צריך לילך אחריו, אלא הואיל... התובע אומר לו שהוא הלך במקום פלוני שילך עמו שם, יש לנתבע לילך אחריו ולדון לפני בית דין שלו בכל מקום שהוא. ואם לא הלך לשם הנתבע... מנדין אותו. ומסתברא שאע''פ שכתוב בהזמנה שיתראה לפניהם במקום פלוני אם אינו שם והלך הב''ד למקום אחר יש לנתבע ללכת עד [שיגיע] למקום שהב''ד שם. דבכל אזמנתא כתבינן דוכתא, כדאמרינן בפ''ק... [והכא] נמי אמרינן דאזמנה לדינא לקמיה דאמימר בנהרדעא אזל אמימר למחוזא ולא אזלא בתריה כתב לה פתיחה [עילווה]. [רבינו אברהם מן ההר].
-----
שלא יהא העדים הולכים אלא למקום הועד. ירוש' ביני מתניתא למקום הועד של חדש. [חידושי הר''ן].
-----
ההיא איתתא דאזמנה לדינא לקמיה דאמימר לנהרדעא, אזל אמימר למחוזא ולא אזלא בתריה, כתב פתיחא עילוה, אמר ליה רב אשי לאמימר והאנן תנן לא יהו העדים הולכין אלא למקום הוועד, אמר ליה הני מילי לענין עדות דראש חודש דאם כן נמצאת מכשלן לעתיד לבא אבל הכא (משלי כ''ב, ז') עבד לוה לאיש מלוה. [בה''ג הלכ' בבא קמא].
-----
ההיא אתתא דאזמנוה לדינא קמיה דאמימר לנהרדעא, אזל אמימר למחוזא ולא אזלא בתריה, כתב פתיחא עלויה, אמר ליה רב אשי לאמימר והא אנן תנן לא יהו העדים הולכים אלא למקום הועד, אמר ליה ה''מ לענין עדות ראש חדש, אבל הכא עבד לוה לאיש מלוה. [השלמה].
-----
ההיא אתתא דאזמנוה לדינא קמיה דאמימר מנהרדעא אזל אמימר למחוזא ולא אזלא בתריה כתב פתיחא עילוה. ואע''ג דתנן לא יהיו העדים הולכין אלא למקום הועד, הני מילי לענין עדות ראש חודש, דאם כן אתה מכשילן לעתיד לבא, אבל הכא עבד לוה לאיש מלוה. [המאורות].
-----
פתיחה — פי' דבעי למיהב לספרא פשיטי ולכך נקראת פתיחא דהיא כתבינן עלה בתחילה, ואח''כ השמתא דהיא אחרמתא והיא יותר חמורה ממנה, ואח''כ אדרכתא הרשאה למיפרע מנכסיה. [הערוך ערך פתיחה]. כרם רבעי — פי'  כרם של שנה רביעית שנטע. [הערוך ערך כרםגב]. אילת מן הדרום — פי' שם מקום. [הערוך ערך אילת]. עקרבת — פי' שם מקום עיי' בערך איילת. [הערוך ערך עקרבת].
-----
תנו רבנן אין הכהנים רשאין לעלות בסנדליהן לדוכן וזו אחת מתשע תקנות שהתקין רבן יוחנן בן זכאי. [בה''ג הלכ' כהנים].
-----
כשיהיו הכהנים מברכין את העם לא יביטו בעם ולא יסיחו דעתן אלא יהיו עיניהם כנגד הארץ כעומד בתפלה. ואין אדם רשאי להסתכל בכהנים בשעה שהן מברכין את העם כדי שלא יסיחו דעתן, אלא כל העם מכוונין לשמוע הברכה. [תניא רבתי סימן ה'].
-----
אין הכהני' רשאין לעלות לדוכן בסנדליהם כך תקן ריב''ז כך פשוט במגלה. [רבינו ירוחם נ''ג ח''ו].
-----
רבי יוחנן בן זכאי. הוא היה אבי הדור. והוא שהעמיד השעה כמו שכתבתי בסדר בן זכאי ובסדר גמלא, למה נקרא ''רבן''. והתקין תשע תקנות כדאיתא בראש השנה. והוא שהבטיחוהו מן השמים לו ולתלמידיו לחיי עולם הבא. כדאיתא בפרק ב' דחגיגה [י''ד ע''ב] שבחלומו [הראוהו כי] הוא ותלמידיו היו מסובין על הר סיני כולו, כדאיתא התם. גרסינן בירושלמי בפירקא דחסידי כלפי סוף פרק [תענית פ''ג הי''א] רבי יוחנן בן זכאי כד הוי בעי יחות מיטרא הוה אמר לספרא זיל וקום ליך קומי היכלא ואמור דבגין בן זכאי בעי מספרה וליתי בחייליה מצטער, מיד הוה מיטרא נחית. ולפי הירושלמי (כמה) מעלה גדולה היא זו, שאפילו על ידי שלוחו היה נענה. וגרסינן בברכות פרק אין עומדין [ל''ד ע''ב] אמרו עליו על רבי חנינא בן דוסא וכו', עד אלמלא הטיח בן זכאי ראשו [בין ברכיו] כל היום כולו לא היה נענה, אמרה לו אשתו וכי חנינא גדול, ואמר [לה] שהוא דומה לשר בפני המלך ורבי חנינא בן דוסא לעבד [בפני המלך]. והשתא אפילו על ידי שליח מצינן שהיה נענה. ונראה כי לצורכי עצמו רבי חנינא נענה יותר מרבי יוחנן בן זכאי. אבל לצורכי רבים שאני, דהא אמר רבי חנינא בן דוסא [תענית כ''ד ע''ב] שהיה אומר כל העולם בצער וחנינא בנחת, מיד היו גשמים יורדים. ועוד [יש לומר דהאי] ירושלמי לעת זקנתו היה [שהיה] נענה מיד כדי שלא יצטער, ואפילו בלא גזירת תענית היה נענה. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוחנן בן זכאי].
-----
ורבי יוחנן [בן] זכאי הוא שהתקין תשע תקנות כדאיתא בפרק אחרון דר''ה. ואחת מן התקנות שלא יעלו הכהנים בסנדליהון לדוכן. ומפרש בסוטה בריש פרק אלו נאמרין [מ' ע''א] [הטעם] שמא תפסק רצועה בסנדלו ואתי למקשריה ואמר דבן גרושה או בן חלוצה הוא. ופר''ח ש''מ דמותר ליכנס בכנסת בסנדל ובמנעל, דלא אסרו אלא שלא לעלות לדוכן. ואני הסודר תמה למה הוצרך הגאון להשמיענו זו, הא תנן בשלהי מסכת ברכות [נ''ד ע''א] לא יכנס אדם להר הבית בסנדל ובמנעל, אבל בבית הכנסת תנן במסכת מגילה פרק שלישי [כ''ד ע''ב] האומר איני עובר בפני התיבה בסנדל [אף] יחף לא יעבר (הזכיר) [מדהזכיר] שאסור ליכנס (בבית הכנסת), מכלל דלכתחילה צריך לילך בסנדל שלא יתפסוהו בדרך אחרת. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוחנן בן זכאי].
-----
ושיהא כל יום הנף כולו אסור. במנחות פרק רבי ישמעאל [ס''ח ע''ב] פליגי בה אמוראי אי דאורייתא או דרבנן, ואי עד ועד בכלל או לא. והא דגר בזמן הזה דצריך שיפריש רובע לקינו. בפרק שני דכריתות [ט' ע''א] מסיק כי הכא א''ר שמעון כבר נמנה עליה רבי יוחנן בן זכאי וביטלה מפני התקלה. אמר רב אידי בר גרשום אמר רב אדא בר אהבה הלכה כרבי שמעון. ותימה למה הוצרך לפסוק הלכה כיון שתשע תקנות אי אפשר בלא זו. ונראה דדילמא בין כרם רבעי בין לשון של זהורית שתיהן מתקנותיו [היו]. והא דרבי שמעון ליתא [קמ''ל] דהלכה כרבי שמעון. וחד מהני ליתא. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוחנן בן זכאי].
-----
ועוד תנן [ירושלמי מע''ש פ''ה מ''ב] כרם רבעי היה עולה לירושלים מהלך יום לכל צד וכו', עד אמרו לו כבר נמנו עליך חביריך והתירוהו. פירוש בפדייה. דבזמן בית המקדש כדי לעטר שוקי ירושלים בפירות [עשו כן]. ובירושלמי דמסכת מעשר [פ''ה ה''ב] דלא התקינו אלא בענבים. ולישנא הכי משמע דקתני כרם רבעי, ומשום נסכים. ופירש רבינו יצחק בן אשר הלוי, דנראה לו שאף במעשר שני היתה תקנה זו, דהא גמרינן [קידושין נ''ד ע''ב] כרם רבעי קדש קדשים ממעשר לכמה דברים, בין להעלותו לירושלים ובין לענין פדיה. ואמאי לא נגמר נמי להא מילתא. ואני הסודר סדר זה חוכך בזה, דאין משמע כי אם דוקא בכרם רבעי. דהא כרם רבעי גמרינן ממעשר, והוה ליה לתנא לאשמועינן בדבר הנוהג בכל שנה ושנה לבד משנה שלישית ושישית, ואמינא דה''ה לכרם רבעי. דהא יליף כרם רבעי ממעשר. ואי נמי כיון דלאו דאורייתא הוא אלא תקנה בעלמא, אם אף במעשר שני [היתה] תקנה זו צריכה להשמיענו שניהם. השתא דלא קתני אלא כרם רבעי, דוקא הוא ולא מעשר [שני]. והטעם לפי שאין גוזרין גזירה על הציבור אלא אם כן רוב הציבור יכולין לעמוד בה. ואין בכל שנה חוץ משלישית ושישית אדם יכול להעלות ענביו לירושלים. אבל כרם רבעי שאינו נוהג אלא לאחר ארבע לנטיעתו יכולין לעמוד בה כיון דלא היה נוהג עוד באותו הכרם. ועוד תניא התם [ר''ה ל''א ע''ב] מעשה ברבי אליעזר שהיה לו כרם במזרח לוד וכו', עד ושאר כל האילן של נטע רבעי, דהיינו חוץ מן הכרם הרי הוא כמעשר שני. ש''מ דכל מעשר שני אפילו כרם רבעי נפדה אפי' סמוך לירושלים, דאי כרם דמעשר שני עולה בענבים הכי בעי למיתני ''ושאר כל האילן נפדה סמוך לירושלים''. דהיינו בין מעשר שני בין כרם רבעי. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוחנן בן זכאי].
-----
אדוני ומורי כתב דהך דכרם רבעי דביקש ר' אליעזר להפקיר, דבתוספתא בסוף מעשר שני (פ''ה ה''י) בע''א. אמנם איתה ע''א כי שני מעשים היו. ועל ידי ההוא אני מתרץ מה שהקשה מדר' אליעזר אדר' אליעזר. שסבורין לומר דבריש ביצה (ה' א') בההיא דכרם רבעי סבירא ליה קידשה לשעתה וקידשה לעתיד לבא. ולא היא דבתוספתא גרסינן משחרב הבית [בי''ד] הראשון לא אמרו להן כלום, פירוש לא הצריכום כלל להעלו[ת]ם לירושלים דלא קידש. ב''ד האחרון גזרו להעלותם ולפדותם סמוך (להמה) [לחומה], כדין מעשר שני שאינו נפדה בירושלים, אבל בירושלים לא חשו להטריחו לאחר חורבן לעיטור פירות. וב''ד האחרון ס''ל קידשה לעתיד לבא אי נמי לזכר בעלמא. ומעשה בר' אליעזר וכו' ולא רצה לפדותו דסבירא ליה לא קידשה ואמרו לו (לא) צריך אתה לפדותו מפני גזיר' ב''ד האחרון לזכר בעלמא, אי נמי שלא לעבור על דברי חביריו, ועמד ופדאו. והיינו שרצה בשנה האחרת להפקירו ומפני טורח הגזירה. אמרו לו כבר נמנו עליך חביריך והתירוהו לגזירת ב''ד האחרון. ומורי הכהן היה מחלק, דשנייה לא קידשה אותה שבימי יהושע אבל לאחר חורבן שני קידשה עד עולם מה שקידשה עזרא. כדאמרינן בהערל (פ''ב ב') לר' (אסי) [יוסי] קדושה ראשונה ושנייה יש להן שלישית אין להן. והך דכרם רבעי דביקש ר' אליעזר לאחר ב' חורבנים. ובעניין זה מתרצים מה שמקשין מדר' יוחנן בסוף הערל (שם) אדר' יוחנן בפרק ר' ישמעאל במסכת ע''ז [עיי''ש נ''ח ע''ב]. ולא יתכן כדבריו דבפרק השוחט והמעלה (זבחים ק''ז ב') בזמן הזה והיינו שלישית, ומייתי ופריך עלה מהך דמקריבין אע''פ שאין בית דהוא שנייה ומדמי להו לגמרי. ויש מפרשים דמה טעם אינו מדברי ר' אליעזר. וכל זה אינו נראה לי אלא כדפרישית לעיל. אבי העזרי. [ראבי''ה סימן תתקס''ג].
-----
כרם רבעי הי' לו לר''א במזרח לוד. פי' סבירא לי' לר''א דקדושה ראשונה קדשה לעתיד לבא וכרם רבעי נוהג אפילו לאחר החורבן, כדכתבית בהלכה י''ב בספר הלקט. עיין מ''ש בזבחים בפ' קדשי קדשים. [תוס' רי''ד].
-----
וביקש ר' אליעזר להפקירו לעניים. וא''ת מ''ט לא מוכח בפ''ק דמגילה [י' ע''א] מהאי טעמא דר' אליעזר ס''ל קדושה ראשונה קדשה לשעתה וקדשה לעתיד לבוא, דאי לא קדשה, אמאי היה צריך להוליכם בירושלים מאחר דלא קדשה. וי''ל... דאפי' אמ' דלא קדשה מ''מ היה צריך להוליכם שם מפני התקנה [ביצה ה' ע''ב] דהוי דבר שבמנין. וא''ת כיון דלא קדשה א''כ לא היו יכולין לאוכלן אף בירושלים בלא פדיון, ומה ירויחו בהולכה זאת, כיון דצריכי לפדותו. וי''ל דיכולים לפדותו בפרוטה כדאמר בהקדש [ב''מ נ''ז ע''א] הקדש שחללו שוה מנה על פרוטה מחולל, ה''נ ל''ש. לא היה לשון של זהורית מלבין אלא מאדים. ובימי רבן יוחנן בן זכאי היה מלבין, כדאמר הלבין הכל היו שמחין. [תוספות ישנים].
-----
ובקש ר' אליעזר להפקירו לעניים וא''ת בפ' ידיעות הטומאה [דף ט''ז] מספקא לן בר' אליעזר אי סבירא ליה קדושה ראשונה קדשה לשעתה ולא קדשה לעתיד לבא או לא אמאי לא פשיט מהכא דקדשה לעתיד ס''ל דאי לא תימא הכי כי אפקרה לעניים מאי קא מהני להו לעניים והלא אינן יכולים לאכלן לפנים מחומת ירושלים שהרי בטלה קדושתה. וי''ל דנפקה מינה שהיו יכולין לחלל כל הפירות על שוה פרוטה וכדשמואל דאמר הקדש שוה מנה שחללו על שוה פרוטה מחולל. ואע''ג דבפרק הזהב [דף נ''ז] פליגי בשחללו אי דוקא חיללו דיעבד או אפילו לכתחילה הא אסיקנ' בערכין פרק המקדש שדהו [דף כ''ט] דבזמן הזה אפילו לכתחילה נמי. [חידושי הר''ן].
-----
גרסינן בפ' יום טוב של ראש השנה תנו רבנן בראשונה היו קושרין לשון של זהורית על פתח אולם מבחוץ הלבין היו כלן שמחים לא הלבין היו כלן עצבים התקינו שיהיו קושרין אותו על פתח אולם מבפנים ועדיין היו מציצין ורואין הלבין היו שמחים לא הלבין היו עצבין התקינו שיהו קושרין אותו חציו בסלע וחציו בין קרניו של שעיר המשתלח וסוכות היו עושין מירושלם עד המדבר ושובתין אנשים בכל סוכה וסוכה כדי שיהיו מלוין אותו מסוכה לסוכה ובכל סוכה וסוכה אומרים לו הרי מזון הרי מים ואם כשל כחו אוכל ואנשי סוכה אחרונה עומדין בסוף התחום ועומדין ורואין מעשיו מרחוק ולשון של זהורית שבין קרניו חציו קשר בסלע וחציו קשר בין קרניו ודוחפו לאחוריו והוא מתגלגל ויורד לא הגיע לחצי ההר שהוא אברים אברים ובא ויושב תחת סוכה אחרונה עד שתחשך ודורכיאות היו עושין ומניפין בסודרין כדי שידעו שהגיע שעיר למדבר. [ארחות חיים הלכ' סדר עבודת כהן גדול ביום הכפורים סימן נ'].
-----
ועיין בסדר בן זכאי ששם כתבתי סדר שניו. ובסדר יהושע בן גמלא כתבתי דמספקא לן אם היה כהן אם לאו, מפני הראיות שהבאתי שם שנוטין לספיקה. באבות דרבי נתן [פ''ד] מפורש שביקש רשות מקיסר אספיינוס לבנות לו בית המדרש לתלמוד ולקיים כל התורה כולה. כי בית מדרשו שהיה לו בירושלים נשרף. דהכי גרסינן במגילה ירושלמי פרק בני העיר [פ''ג ה''א], וישרוף את בית השם זה בית המקדש יבבב''ל ואת כל בתי ירושלים אלו ארבע(ים) [מאות] ושמונים ואחד בתי כנסיות ובתי מדרשות שהיו בירושלים. וכל אחד מהן היה בית הספר למקרא ובית תלמוד למשנה. וכולן עלה אספיינוס ושרפן. ואת כל בית הגדול שרף באש  זה בית מדרשו של רבן יוחנן בן זכאי, ששם היו יושבים ומתנים שבחו של הקב''ה כמו ספרה נא לי כל הגדולות אשר עשה אלישע. והוא שניצח את הצדוקים בששה דברים שהיו מחזיקים בהם, כדאיתא במנחות פרק רבי ישמעאל [ס''ה ע''א] מתמניא ביה עד סוף מועדא איתותב חגא דשבועות דלא למיספד. וגרסינן נמי ביש נוחלין [ב''ב קט''ו ע''ב] בכ''ד בטבת שהיו הצדוקים אומרים תירש הבת עם הבן. ונטפל להם רבן יוחנן בן זכאי וניצחם, ועשאוהו יום טוב. [ערכי תנאים ואמוראים לרבינו יהודה ב''ר קלונימוס משפירא רבו של הרוקח — ערך רבי יוחנן בן זכאי].
-----
ארבעים שנה למד ארבעים שנה לימד. ובפ''ב דסוכה אמרי' פ' תלמידים הי' לו להלל קטן שבהן ר' יוחנן בן זכאי ובפ''ק דשבת אמרי' הלל ושמעון גמליאל ושמעון נהגו נשיאותן בפני הבית מאה שנה ובשלהי ספרי תניא דהילל הזקן פירנס את ישראל ארבעים שנה ונמצא שמת קודם החורבן ששים שנה ורבן יוחנן בן זכאי דלמד מ' ולימד מ' והיה חי אחר החורבן נמצא שלא למד לפני הלל אפילו עשרים שנה והשאר עד שהשלים לארבעים למד לפני אחרים. [תוס' רי''ד].
-----
@ ל''ב ע''א.
והחג השלישי ראש השנה. עלינו להוסיף  בו שתי הוספות. תקיעת שופר ותיאור מלכות ד'. והשופר שאנו תוקעים בו לא יהיה אלא קרן של איל ואסור לשנות את צורתו. ומספר הקולות שנתקע בו עשרה קולות מחולקים לשלשה חלקים. החלק הראשון תקיעה שלשה שברים  תרועה תקיעה, והחלק השני תקיעה שלשה שברים תקיעה, והחלק השלישי תקיעה תרועה תקיעה. והתקיעה היא  קול ארוך ממושך, והשברים שלשה קולות קצרים שכל  אחד מהם הוא כשליש הקול הארוך, והתרועה קול ארוך רועד כאורך הראשון. וזאת צורתם ''z5]9'' הקו הארוך קול ארוך, ושלשת הקטעים צורת שלשה קולות מקוטעים שכל אחד מהם הוא כשליש הקול הארוך, והשלשלת קול ארוך רועד כאורך הראשון. ואם תפלת מוסף בראש השנה היא בציבור תוקעים בשופר את שלשת הקולות האלה בשלשה פרקים ממנה שאתאר אותם אחר כך, ואם המתפלל מוסף הוא יחידי אינו מערב בתפלתו תקיעת שופר אלא מתפלל מוסף כדרכו בלא תקיעה והתקיעה או לפני התפלה או אחריה. ואם יש ציבור, חייבים לתקוע בשופר גם לפני מוסף ל' קולות והם חזרה על כל אחד מן הקולות האלה שלש פעמים. והתוקע בו מברך שתי ברכות והן ב' א' ד' אלוקינו מלך העולם אשר קדש' במצותיו וצונו לשמוע קול שופר. ואח''כ שהחינו וקימנו והגיענו לזמן הזה ותוקע. ואסור לדבר עד שיגמר החזן את תפלת מוסף. ותיאור מלכות ד' ית' הוא במוסף ראש השנה והוא שאומרים בו שלשה פרקים, הפרק הראשון בענין המלכות ובו עשרה פסוקים מתוך ג' חלקי המקרא, והפרק השני בענין הזכרון ובו עשרה פסוקים מתוך ג' חלקי המקרא, והפרק השלישי בענין שופר ותקיעה ובו עשרה פסוקים מתוך ג' חלקי המקרא. ומקום שיש בו חזן וציבור, כל מי שעמד אחרי החזן ושמע את שלשת הפרקים האלה יצא ידי חובתו ואינו צריך להתפלל עוד לבדו, ובלבד שהיתה כוונתו שלמה בשעה ששמע אותם עד שלא נעלם ממנו שום דבר מהם ולא דבר כלום. אבל מי שלא שמע אותם מפי החזן או שמעם ושח בינתים, הוא צריך להתפלל אותם בעצמו מפני שהם מן העיקרים היסודיים והסדרים הנהוגים ולא כמו האזהרות.
תפלת ראש השנה מגן ומחיה והא%ל הקדוש אתה בחרתנו מכל העמים אהבת אותנו רצית בנו רוממתנו מכל הלשונות קדשתנו במצותיך וקירבתנו מלכנו לעבודתך ושמך הגדול הגבור והנורא עלינו קראת ותודיענו מועדי קדשיך ותלמדנו לעשות מצות חקי רצונך ותתן לנו ד' אלקינו את יום הזכרון הזה באהבה זכרון תרועה מקרא קדש זכר ליציאת מצרים. אלקינו ואלקי אבותינו מלוך על כל העולם כלו בכבודיך והנשא על כל הארץ ביקרך והופע בהדר גאון עזך על כל יושבי תבל ארצך ויאמרו כל אשר נשמה באפו ד' אלקי ישראל מלך ומלכותו בכל משלה קדשנו במצותיך תן חלקינו בתורתך וטהר לבנו לעבדך באמת והנחילנו בשמחה וששון מועדי קדשך ב' א' ד' מלך על כל הארץ מקדש ישראל ויום הזכרון. רצה ומודים ושים שלום. ויש נוהגין לומר בברכת מגן זכרנו לחיים מלך רחמן חפץ בחיים כתבנו בספר חיים לפניך מלך מושיע ומגן ב' א' ד' מגן אברהם, ובברכת מחיה מי כמוך אב הרחמן זוכר יצוריו ברחמים ב' א' ד' מחיה המתים, ובברכת הקדוש ויגבה ד' צבאות במשפט והא—ל הקדוש נקדש בצדקה ב' א' ד' המלך הקדוש, ובברכת מודים זכור רחמיך וכבוש כעסך וכתוב לחיים כל בני בריתך, ובשים שלום ובספר חיים ברכה ושלום ישועה ונחמה כלכלה ופרנסה רוח והצלה נזכר ונכתב ונחשב ונמנה אנו וכל עמך ישראל לחיים ברחמים. ועם זה הם דוחים לומר בראש השנה והנחילנו בשמחה מועדי קדשיך אלא אומרים במקומו והנחילנו בשמחה משפטי צדקך, ומה שהם דוחים איננו דחוי וכמו כן מה שהם קובעים אין לו עיקר.
ותפלת מוסף, והיא שאמרתי שחובה היא שכל יחיד יתפלל אותה אלא אם כן שמע אותה מפי החזן, מגן ומחיה והא—ל הקדוש אתה בחרתנו עד זכר ליציאת מצרים מפני חטאינו גלינו מארצנו. והפסוקים, ובחדש השביעי באחד לחדש מקרא קדש יהיה לכם כל מלאכת עבדה לא תעשו יום תרועה יהיה לכם. ועשיתם עלה לריח ניחח לד' פר בן בקר אחד איל אחד כבשים בני שנה שבעה תמימים ומנחתם ונסכיהם כמדובר עד ושני תמידין כהלכתן. אחר כך יאמר עלינו לשבח לאדון הכל לתת גדולה ליוצר בראשית שלא עשאנו כגויי הארץ ולא שמנו כמשפחות הארצות שלא שם חלקנו מהם וגורלנו ככל המונם שהם משתחוים להבל וריק ומתפללים אל אל לא יושיע ואנו משתחוים למלך מלכי המלכים ברוך הוא נוטה שמים ויוסד ארץ מושב יקרו בשמים ממעל ושכינת עזו בגבהי מרומים הוא אלקינו ואין עוד אמת מלכנו ואין זולתו ככת' בתורתך וידעת היום והשבות אל לבבך כי ד' הוא האלוקים בשמים ממעל ועל הארץ מתחת אין עוד על כן נקוה לך ד' אלקינו לראות מהרה בתפארת עזך להעביר גלולים מן הארץ והאלילים כרות יכרתון לתכן עולם במלכות שדי וכל בני בשר יקראו בשמך להפנות אליך כל רשעי ארץ יכירו וידעו כל יושבי תבל כי לך תכרע כל ברך תשבע כל לשון לפניך ד' אלקינו יכרעו ויפולו ולכבוד שמך יקר יתנו ויקבלו כלם עול מלכותך ותמלוך עליהם מהרה לעולם ועד כי המלכות שלך היא ולעולמי עד תמלוך בכבוד ככת' בתור' ד' ימלוך לעולם ועד וכת' לא הביט און ביעקב ולא ראה עמל בישראל ד' אלקיו עמו ותרועת מלך בו וכת' ויהי בישורון מלך בהתאסף ראשי עם יחד שבטי ישראל ובדברי קדשך כתוב כי לד' המלוכה ומושל בגוים וכת' ד' מלך גאות לבש וג' וכת' ימלוך ד' לעולם אלקיך ציון וג' וכת' שאו שערים ראשיכם והנשאו פתחי עולם ויבא מלך הכבוד מי זה מלך הכבוד ד' עזוז וגבור ד' גבור מלחמה שאו שערים ראשיכם ושאו פתחי עולם ויבא מלך הכבוד מי הוא זה מלך הכבוד ד' צבאות הוא מלך הכבוד סלה ועל ידי עבדיך הנביאם נאמר כה אמר ד' מלך ישראל וגואלו ד' צבאות אני ראשון ואני אחרון ומבלעדי אין אלקים וכת' ועלו מושיעים בהר ציון לשפוט את הר עשו והיתה לד' המלוכה וכת' והיה ד' למלך על כל הארץ ביום ההוא יהיה ד' אחד ושמו אחד וכתוב בתורתך שמע ישראל ד' אלקינו ד' אחד אלקינו ואלקי אבותינו מלוך על כל העולם כלו בכבודך והנשא על כל הארץ ביקרך והופע בהדר גאון עזך על כל יושבי תבל ארצך ויאמרו כל אשר נשמה באפו ד' אלקי ישראל מלך ומלכותו בכל משלה קדשנו במצותיך ותן חלקנו בתורתך ושמח נפשנו בישועתך וטהר לבנו לעבדך באמת והנחילנו באהבה את יום הזכרון הזה ברוך אתה ד' מלך על כל הארץ מקדש ישראל ויום הזכרון. ויתקע תקיעה שלשה שברים תרועה ותקיעה.
אתה ז0כור מעשה עולם ופוקד כל יצורי קדם לפניך נגלו כל תעלומות והמון נסתרות שמבראשית כי אין שכחה לפני כסא כבודך ואין נסתר מנגד עיניך אתה זכור את כל המפעל וגם כל היצור לא נכחד ממך הכל גלוי לפניך ד' אלקינו צופה ומביט עד סוף כל הדורות כי תביא חק זכרון להפקד בו כל רוח ונפש להזכר מעשים רבים והמון בריות לאין תכלית מראשית כזאת הודעת ומלפנים אותה גליתה זה היום תחלת מעשיך זכרון ליום ראשון כי חק לישראל הוא משפט לאלקי יעקב ועל המדינות בו יאמר אי זו לחרב אי זו לשלום אי זו לרעב אי זו לשבע ובריות בו יפקדו להזכירם לחיים ולמות מי לא נפקד ביום הזה וזכר כל היצור לפניך בא מעשה איש ופקודתו ועלילות מצעדי גבר מחשבות אדם ותחבולותיו ויצרי מעללי איש אשרי איש לא ישכחך ובן אדם יתאמץ בך כי דורשיך לעולם לא יכשלו ולא תכלים לנצח כל החוסים בך כי זכר כל המעשים לפניך בא ואתה דורש מעשה כלם וגם את נח באהבה זכרת ותפקדהו בדבר ישועה ורחמים בהביאך את מי המבול לשחת כל בשר מפני רוע מעלליהם על כן זכרונו בא לפניך ד' אלקינו להרבות זרעו כעפרות תבל וצאצאיו כחול הים ככתוב בתורתך ויזכר אלקים את נח ואת כל החיה ואת כל הבהמה אשר אתו בתבה ויעבר אלקים רוח על הארץ וישכו המים וכתוב וישמע אלקים את נאקתם ויזכור אלקים את בריתו את אברהם את יצחק ואת יעקב וכת' וזכרתי את בריתי יעקב ואף את בריתי יצחק ואף את בריתי אברהם אזכור והארץ אזכור ובדברי קדשך כתוב זכר עשה לנפלאותיו חנון ורחום ד' טרף נתן ליראיו יזכור לעולם בריתו וכת' זכר לעולם בריתו דבר צוה לאלף דור וכת' ויזכר להם בריתו וינחם כרוב חסדיו ועל יד עבדיך הנביאים נאמר הלוך וקראת באזני ירושלם לאמר כה אמר ד' זכרתי לך חסד נעוריך אהבת כלולותיך לכתך אחרי במדבר בארץ לא זרועה וכת' וזכרתי אני את בריתי אותך בימי נעוריך והקימותי לך ברית עולם וכת' הבן יקיר לי אפרים אם ילד שעשועים כי מדי דברי בו זכור אזכרנו עוד על כן המו מעי לו רחם ארחמנו נאם ד' אלקינו ואלקי אבותינו יעלה ויבא יגיע ויראה יזכר ויפקד לפניך זכרונינו וזכרון אבותינו זכרון ירושלם עירך זכרון משיח בן דויד עבדך זכרון עמך כל בית ישראל עבדיך לטובה ד' אלקינו לחן לחסד ולרחמים לחיים ולשלום ביום הזכרון הזה זכרנו ד' אלקינו בו לטובה פקדנו בו לברכה הושיענו בו לחיים מלטנו בו מכל צרה בדבר ישועה ורחמים קרב פזונו מבין הגוים ונפוצותינו כנס מירכתי ארץ והביאנו לציון ברנה ולירושלם עירך בשמחת עולם ונעשה לפניך את חובתינו כמצוה עלינו בתורתך על ידי משה עבדך דבר אל בני ישראל לאמר בחדש השביעי באחד לחדש יהיה לכם שבתון זכרון תרועה מקרא קדש כל מלאכת עבודה לא תעשו והקרבתם אשה לד' וזכור לנו ד' אלקינו את הברית ואת החסד ואת השבועה אשר נשבעת לאבותינו בהר המוריה ותראה לפניך עקידה שעקד אברהם אבינו את יצחק בנו על גבי המזבח וכבש רחמיו לעשות רצונך כן יכבשו רחמיך את כעסך וטובך הגדול ישיב חרון אפך מעמך ישראל ונחלתך וקיים לנו ד' אלקינו את הדבר שהבטחתנו בתורתך על ידי משה עבדך וזכרתי להם ברית ראשונים אשר הוצאתי אותם מארץ מצרים לעיני הגוים להיות להם לאלקים אני ד' כי זוכר הנשכחות אתה הוא מעולם ואין שכחה לפני כסא כבודך ועקידת יצחק לזרעו תזכור ב' א' ד' זוכר הברית. ויתקע תקיעה שלשה שברים ותקיעה.
אתה נגליתה בענן כבודך על עם קדשך לדבר עמם מן השמים השמעתם את הוד קולך ונגליתה עליהם בערפילי טוהר גם כל העולם כולו חל מלפניך ובריות בראשית חרדו ממך בהגלותך מלכנו על הר סיני ללמד בעמך תורה ומצות ותשמיעם את הוד קולך ודברות קדשך מלהבות אש בקולות וברקים עליהם נגליתה ובקול שופר עליהם הופעתה ככ' בתור' ויהי ביום השלישי בהיות הבקר ויהי קלת וברקים וענן כבד על ההר וקול שופר חזק מאד ויחרד כל העם אשר במחנה וכתוב ויהיה קול השופר הולך וחזק מאד משה ידבר והאלקים יעננו בקול וכת' וכל העם ראים את הקלות ואת הלפידים ואת קול השופר ואת ההר עשן וירא העם וינועו ויעמדו מרחוק ובדברי קדשך כתוב עלה אלקים בתרועה ד' בקול שופר וכת' בחצוצרות וקול שופר הריעו לפני המלך ד' וכת' תקעו בחדש שופר בכסא ליום חגנו וכת' הללוי—ה הללו א—ל בקדשו הללוהו ברקיע עזו הללוהו בגבורתיו הללוהו כרב גדלו הללוהו בתקע שופר הללוהו בנבל וכנור הללוהו בתף ומחול הללוהו במנים ועגב הללוהו בצלצלי שמע הללוהו בצלצלי תרועה כל הנשמה תהלל י—ה הללויה ועל יד עבדיך הנביאים נאמר כל יושבי תבל ושוכני ארץ כנשוא נס הרים תראו וכתקע שופר תשמעו וכת' והיה ביום ההוא יתקע בשופר גדול ובאו האובדים בארץ אשור והנדחים בארץ מצרים והשתחוו לד' בהר הקודש בירושלם וכת' וד' עליהם יראה ויצא כברק חצו וד' אלקים בשופר יתקע והלך בסערות תימן ד' צבאות יגן עליהם כן תגן על עמך בשלומך תקע בשופר גדול לחירותנו ושא נס למהרה לקבוצנו קרב פזורינו מבין הגוים ונפוצותינו כנס מירכתי ארץ והביאנו לציון ברנה ולירושלם עירך בשמחת עולם ונעשה לפניך את חובתינו כמצוה עלינו בתורתך על ידי משה עבדך וביום שמחתכם ובמועדיכם ובראשי חדשיכם ותקעתם בחצוצרות על עולותיכם ועל זבחי שלמיכם והיו לכם לזכרון לפני אלקיכם אני ד' אלקיכם כי אתה שומע קול שופר ומאזין תרועה ואין זולתך ב' א' ד' שומע תרועה. ויתקע תקיעה תרועה ותקיעה.
רצה ד' אלקינו וכול' במודים נאמר זכור רחמיך וכבוש כעסך וכתוב לחיים כל בני בריתך ב' א' ד' הטוב שמך ולך נאה להודות. ובספר חיים ברכה ושלום ישועה ונחמה כלכלה ופרנסה רוח והצלה נזכר ונכתב ונחשב ונפקד לפניך אנו וכל עמך ישראל לחיים ברחמים רבים ב' א' ד' המברך את עמו ישראל בשלום. ועל הפרקים האלה נתחברו פזמונים שאיני יכול למנות אותם לריבוים, מהם נכונים במלים ובתוכן ומהם נפסדים בכל ומהם מעוטי השגיאות. אבל מכל פזמוני התקיעות שאני מכיר, הריני בוחר בדברי יוסי בן יוסי, ואני רואה לרשום אותם כאן. וכו'. [סידור רבינו סעדיה גאון — סדר ראש השנה].
-----
סדר ברכות של ראש השנה, שליח ציבור אומר אבות וגבורות וקדושת השם, וכולל מלכיות עם קדושת  השם ותוקע, זכרונות ותוקע, שופרות ותוקע, ואומר עבודה והודאה וברכת כהנים. תנו רבנן מנין שאומר אבות, שנאמר (תהלים כ''ט, א') הבו לה' בני אלים. ומנין שאומר גבורות, שנאמר (שם) הבו לה' כבוד ועוז. ומנין שאומר קדושות, שנאמר (שם ב') הבו לה' כבוד שמו השתחוו לה' בהדרת קודש. ומנין שאומר מלכיות זכרונות ושופרות, שנאמר (במדבר י', י') ותקעתם בחצוצרות והיו לכם לזכרון וגו' שאין ת''ל אני ה' אלהיכם, מה ת''ל אני ה' אלהיכם זה בנה אב כל מקום שנאמרו מלכיות יהא הזכרת השם עמהן, רבי נתן אומר ותקעתם בחצוצרות אילו שופרות, והיו לכם לזכרון אילו זכרונות, אני ה' אלהיכם אילו מלכיות, אם כן מה ראו חכמים לומר מלכיות ואחר כך זכרונות ושופרות, אלא המליכהו עליך תחילה ואחר כך בקש ממנו שיזכר לך, ובמה, בשופר של חירות, שנאמר (ישעיהו כ''ז, י''ג) והיה ביום ההוא יתקע בשופר וגו'. אין פוחתין מעשרה מלכיות מעשרה זכרונות ומעשרה שופרות, ואם אמר שלש שלש יצא, רבי יוחנן בן נורי אומר אם אמר שלש מכולן יצא, כנגד תורה נביאים וכתובים, ואמרי כנגד כהנים לוים וישראלים, אמר רב הונא אמר שמואל הלכה כרבי יוחנן בן נורי. מתחיל בתורה ואומר ככתוב בתורה, בכתובים ואומר ככתוב בדברי קדשך, ומסיים בנביא ואומר ככתוב על ידי נביאך. (ל''ה.) והלכתא כיון שאמר בתורתך כתוב, שוב אינו צריך. (ל''ב:) ואין מזכירין זכרון ומלכות ושופר של פורענות. זכרון, כגון (תהלים ע''ח, ל''ט) ויזכר כי בשר המה. מלכות, כגון (יחזקאל כ', ל''ג) חי אני נאם ה' אלהים אם לא ביד חזקה ובזרוע נטויה ובחימה שפוכה אמלוך עליכם, ואע''ג דאמר רב נחמן כל כי האי ריתחא לירתח הקב''ה עלן ולפרוקינן, אפילו הכי אדכורי ריתחא בריש שתא לאו אורח ארעא. שופר, כגון (הושע ה', ח') תקעו שופר בגבעה. ואם בא להזכיר זכרון ומלכות ושופר של פורענות של אומות העולם, מזכיר, זכרון, כגון (תהלים קל''ז, ז') זכור ה' לבני אדום את יום ירושלים. מלכות, כגון (שם צ''ט, א') ה' מלך ירגזון עמים, וכגון (שם צ''ג, א') ה' מלך גאות לבש, (שם י', ט''ז) ה' מלך עולם ועד אבדו גוים מארצו. שופר כגון (זכריה ט', י''ד) ה' אלהים בשופר יתקע, וכתיב (שם ט''ו) ה' צבאות יגן עליהם. ואין מזכירין זכרון יחיד, ואפילו לטובה, כגון (נחמיה ה', ט') זכרה לי אלהי לטובה וכגון (תהלים ק''ו, ד') זכריני ה' ברצון עמך. [בה''ג הלכ' ראש השנה].
-----
סדר ברכות שלראש השנה שלוח הציבור אומר אבות גבורות קדושת השם וכולל מלכיות ותוקע זכרונות ותוקע שופרות ותוקע ואומר עבודה והודאה ובירכת הכהנים. ומניין שאומרין אבות שנ' הבו לייי בני אלים, ומניין שאומרין גבורות שנ' הבו לייי כבוד ועוז, ומניין שאומרין קדוש[ו]ת שנ' הבו לייי כבוד שמו השתחוו לייי בהדרת קודש, ומניין שאומרין מלכיות זכרונות ושופרות שנ' ותקעתם בחצוצרות על עלתיכם ועל זבחי שלמיכם והיו לכם לזכרון לפני אלהיכם, שאין תלמ' לומ' אני ייי אלהיכם מה תלמוד לומר אני ייי אלהיכם זה בנין אב כל מקום שנאמרו מלכיות יהוא הזכרת השם עמהן, ר' נתן אומר ותקעתם בחצוצרת אילו שופרות והיו לכם לזכרון אילו זכרונות אני ייי אלהיכם אילו מלכיות, אם כן מה ראו חכמים לומר מלכיות ואחר כך זכרונות ושופרות, אלא המליכיהו עליך ואחר כך בקש ממנו שיזכר לך ובמה בשופר שלחירות, [שנ' והיה] ביום ההוא יתקע בשופר גדול ובאו האבדים בארץ אשור והנדחים בארץ מצרים וג'. [הלכות פסוקות לרבינו יהודאי גאון הלכ' ראש השנה].
-----
ובכן תן פחדך, הוא אחד משמותיו של הקב''ה. ומן הטעם הזה יש שאין מניחין לומר תן פחדך יי' אלה'ינו, אלא תן פחדך בלבד. ומיהו אין למחות האומרים תן פחדך יי' אלק'י', דלעול' אנשי כנסת הגדולה ושאר גדולים וקדמונים אשר תיקנו התפילה ברוח הקודש, האמת אשר תיקנוה פעמים יסדו כנגד המדרש, אך (ממה) [מ''מ] דבר לא יצא מידי פשוטו לעולם ועד. בברכה הזו יש בה תיבות כנגד איברים של אדם וסך אברים כבר עלה (לכ''ח) [לרמ''ח]. תן פחדך ואימתך על כל העמים אשר בראת, ואז תאלמנה שפתי שקר, אשר אומ' שיש ממשאות נאקותם, ואז יעשו כאגודה אחת דכתי' [צפניה ג'] ולעובדו שכם אחד. כמה שידענו, לפני זה כמה וכמה הראיתה כח וגבורה, שבידך לגדל ולחזק לכל. תהילה ליריאיך, שבח ופיתחון פה למיחלים לך, שיהא לנו פתחון פה כנגד האומות אשר מחרפים. ותצמיח לקרן לבן ישי, בתפילת ישי. בברכה זו כ''ח תיבות ועולה לסך הכל כנגד לחשבון צ''ה. ואז צדיקים יראו וישמחו, פי' ישמחו. וחסידי' ברינה יגילו והיא והיא, אך בשאר החילוק מפרש מה בין גילה לשמחה ורינה וצהלה וששון ואין להאריך. ועולתה תיקפוץ פיה, פסוק הוא באיוב [ה' ט''ז], ועולתה קפצה פיה. פ''א בתילים [ק''ז], ולפי זה קורים ועוולתה, והכל אחד. וכל הרשעים כעשן תכלה, ויש אומ' בעשן תכלה, בגיהנם. ותעביר מושל רשע מן הארץ, בברכ' זו כ''ג תיבות וסך הכל עולה לקי''ח. ותמלוך אתה אדונינו לבדיך על כל מעשיך בהר ציון ובירושלים, ככת' ימלוך יי' לעולם. בירושלי' לעתיד שלא יחרב עוד. אלה'יך ציון יהיה בך לדור ודור. על כן ישראל שבחו והללו את יי'. בברכה זו כ''ז תיבות וסך הכל ועולה לקמ''ה. [סידור רבינו שלמה ב''ר שמשון מגרמייזא].
-----
קדוש אתה, קדוש אתה בשמים ובארץ, ולכך תיקנו לומר ג' פעמים קדוש קדוש קדוש(ה) ואפי' במקום אחר. נורא שמך ואין אלוה אחר מבלעדיך, שנ' [ש''ב כ''ב] כי מי אל' מבלעד' יי' וגו'. ויגבה יי' צבאות במשפט וגו', שאין לפניו לא עוולה ולא שכחה ולא מקח שוחד בדין, ולכך זחלנו ואירא מאימת(ן) הדין, שאין דינו דומה לדינו של בשר ודם, כי בשר ודם יכול אדם לרצות' (ולחשדו) [ולשחדו] בממון, אבל לפני מלך מלכי המלכים אין לרצותו ואין (לחשדו) [לשחדו], כי אם בתפילה ובתחנונים הוא מתרצה ומתפתה, זהו למנצח, בשר ודם אם מנצחים לו הוא עצב אבל מלך מלכי המלכים אם מנצחים ישראל בתפילתם הוא שמח. על כן יסד הפייט בסליחות נוצח לו וגו'. וכן יסדו קדמונים לומ' בנשמת כל חי הגיבור בנצח, פי' בניצוח, עבדיו ישראל שמנצחים לו בתפילתם הוא גיבורי זכותם. ב''א יי' המל' הקדוש, במסכת ברכות [י''ב ע''ב] פליגו בה אמוראי אם לא אמר המלך הקדוש וגם המלך המשפט אם מחזירין, והלכה כר' אליעז' דאמר מחזירין אותו. וכל עניין ראש השנה אין לומר כי אם מלך, וכן יש לומר בברכות מיסוד חכמים, וכן לחלות כס פני מלך מלכי המלכים, מלוכ', ובצום כיפור פני מלך מוחל וסולח לעונים, כל אחד ואחד אוקמא אדיניה, ויש תועים ואומ' פני מלך אדוני האדונים בעבור חרז, ואינו כך, אלא אומר כדפרי'. יש לומר מלכי המלכים יי', כנגד ג' פעמים יי' מלך וגו', ועוד טעם אחר שמעתי ואין להאריך. בברכה זו יש בה כ''א תיבות כנגד אהיה אשר אהיה. [סידור רבינו שלמה ב''ר שמשון מגרמייזא].
-----
אתה בחרתנו מכל העמים, דכת' כי (בו) [בך] בחר וגו'. אהבת אותנו, כי מאהבת יי' אתכ'. ורצית בנו, פי' וחפצת בנו. והגדלתנו ורוממתנו מכל הלשונות, מכל האומות. וקדשתנו במצו' וקרבתנו. פי' שמחתנו במצותיך, אנו קדושים משאר אומות שאנו פורשים מכל דבר טומאה, ואין להאריך בזה, אך טהרה ונקיות וקדושה היא בישראל. וקרבתנו מלכינו לעבודתיך, כדכת' [דה''ב ל''ד] לעבוד את יי' אלה'יך, וגו'. ואין עבודה אלא תפילה שנ' בדניאל עבד אליה' די אנת (ליאהב) הפלח בתדייא, וגם במזמור כת'. [סידור רבינו שלמה ב''ר שמשון מגרמייזא].
-----
עוזו. אמת מלכינו, אמת הוא מלכינו. ועלינו לשבח מסדר המלכיות הוא כמו שאומר מלך מלכי המלכים, וגם הוא אלה'ינו שהוא קבלת מלכות, והיינו דתנן וכולל מלכיות עם קדושת היום, קדושת היום הוא אתה בחרתנו ומפני חטאינו שמזכיר בהו את קדושת היום. וקודם שיחתום ברכתו כולל בברכתו את המלכיות. עלינו לשבח וכו' עד דברך מלכינו. פי' לפי שכת' לעולם יי' דברך נצב אמ' הקב''ה לאדם כשם שנכנסת לפני בדין ויצאת בדימוס פי' בתנחומא [חוקת ז'] כך בניך כשיבואו לפני בדין אמלא עליהם רחמים, זהו וד' א' אמת וקיים לעד. כשם שאתה קיים כך דברך קיימים. מלך על כל הארץ מקדש ישראל ויום הזכרון. ותניא ר' עקיבא אומר שבת שבתון קדשיהו בעשית מלאכה זכרון אילו זכרונות, תרוע' אילו שופרו', מקרא קודש יום קדושת היום. ומניין שאומרי' מלכיות תניא ר' אומ' אני יי' אלה'יכם ובחודש השביעי ר' יוסי אומ' אינו צריך הרי אומר יהיו לכם לזכרון לפני אלה'יכם שאין ת''ל אני יי' אלה'יכם, זה בנה אב כל מקום שאומר זכרונות יהיו מלכיות עמהן. על כן נקוה לך, שתודיע לכל שאתה יי' אלה'ים, ואין עוד. שנראה במהרה בתפארת עוזך, שתעביר גילולים, כמו [ישעיה ב'] והאלילים כליל יחלוף. ויהיו כל העולם מתקנים במלכותך. וכולם יקראו בשמך, יכירו וידעו כל יושבי תבל את מלכותך, שאתה לבדך מלך, אז יכירו לך הכל וישבעו בשמך כל לשון, כי כולם י(ק)[כ]ירוך. יקר יתנו יתנו כבוד, וכולם יקבלו מלכותך עליהם. ותנן אין פוחתין מי' מלכיות מי' זכרונות מי' שופרות. כנגד [י'] הילולים שאמ' דוד הללו אל בקודשו. ומתחיל בתורה, שאומ' שלש פסוקים של מלכיות שכתובין בתורה כגון יי' ימלוך וגו', ויהי ב[י]שורון מלך וגו', ולא ה(י)ביט און ביעקב וגו'. ואחריהם ג' פסוקים מלכות של כתובים, ואחריהם ג' פסוקים של נביאים הרי ט', ומסיי' של תורה שמע ישראל דהוא נמי מלכות דכת' יי' אחד כדברי ר' יוסי, הרי יו''ד פסוקים מלכות. והופע הגלה, כמו והופיע מהר פארן. משלה מושלת. ואומ' והשיאינו כאשר פירשתי למעלה, וחותמין ביום הזיכרון ועולה לכאן ולכאן. ותוקעין קשר''ק, כדתנן וכולל מלכיות עם קדושת היום ותוקע זכרונות ותוקע. [סידור רבינו שלמה ב''ר שמשון מגרמייזא].
-----
אתה זוכר, מתחיל בזכרונות. מעשה עולם כל מעשים שנעשים בעולם אתה זוכר, ופוקד כל מה ש(י)עשו יצורי קדם. לפניך, כל מה שנתעלם מאותם שעשו. וכל הנסתרות שמתחילת העולם לפניך גלוים. כי אין שכחה לפניך, לפיכך אתה זוכר הכל. ואין נסתר, ואין מי שיכול להסתיר מעש' מנגד עיניך, כי הם משוטטות בכל. כל המפעל, כל פעולות שפועלין בני אדם. ע''א, כל המפעל שפעלת, וכל היצור שייצרת לא נכחד ממך. הכל גלוי וידוע לפניך, כל מעשיהם גלוים לפניך. לפי שאתה צופה ומביט כל שיהיה עד סוף כל הדורות, כדכת' [ישעיה מ''ו] מגיד מראשית אחרית. כי תביא חוק זכרון, יום הדין הוא, שהוא חוק לישראל, וקרי זכרון [כדכתיב זכרון] תרועה. להפקד בדין כל רוח נפש. להזכר בו מעשים רבים שנעשים בעולם ולדון [אותם]. והמון בריות, כמו ובריות הרבה לאין סוף יעמיד בדין. מראשית כזאת ה[ו]דעת, שדנת בו את אדם הראשון. מלפנים וכו', כפל מילה. זה היום ראש השנה תחילת מעשיך שנברא בו אדם הראשון שהוא תחילה לכל אדם, ודנת אותו (ביום) בו ביום כדאמר' [ויק''ר כ''ט א'] בעשרים וחמשה באלול נברא העולם, נמצא שנברא אדם ודנו. כי חוק לישראל הוא כשישראל מקדשין את החודש אז הוא משפט לאלה'י יעקב, ואמרינ' [שם] אמר לו הקב''ה לאדם אתה [סימן] לבניך מה אתה נכנסת לפני בדין ויצאת בדימוס. פיר' ברחמים, אף בניך נכנסין לפני בדין ויוצאין ברחמים. ועל המדינות נמי ג[ו]זר הקב''ה היום משפטם. וגם הבריות נזכרין בו מי לחיים ומי למות. מעשה איש שעשה. ופקודתו, שנפקד בדין על זה ועלילה ה(ו)באה עליו (מיצריו) מצעדיו להרע, אפי' מה שמחשב אדם בלבו להרע או להיטיב נזכר היום. ויצרי מעללי איש, שני יצריו טוב ורע שניהם נזכרים. לפיכך אשרי איש שלא ישכחך, אלא יעבוד אותך. ולא יכלמו לנצח וכו', למה לפי שזכר מעשיהם הטובים יבואו לפניך. ואתה דורש מעשה כולם. על כן זכרונו בא לפניך, כדי להעמיד העולם ממנו. הבן יקיר לי אפרים, אע''פ שהוא תמוה אינו על הפורענות, כי על פסוק שלמעלה מוסב, והכי קאמ' וכי בן יקיר הוא לי שבשביל יקרתו אני זוכרו, אלא על שאמר למעלה [ירמיה ל''א] השיביני ואשובה כי אתה יי' אלה'י. על כן, שהוא מתנודד ומתנחם על הרעות שעשה. המו מעי לו ורחם ארחמינו, הרי לך שאינו על הפורענות. ואין כאן אלא ט' פסוקים של זכרונות, וזכרתי להם ברית ראשונים הוא עשירי, ומסיים בשל תורה. זוכר כל הנשכחות שנשכח כל אדם העושיהו אתה זוכר, לפי שאין שכחה לפניך. זוכר הברית, שכרת עמו לזכור עקידתו כדכת' בי נשבעתי נאום יי' וגו'. ותוקעין קש''ק. [סידור רבינו שלמה ב''ר שמשון מגרמייזא].
-----
אתה נגליתה, בשעת מתן תורה. בערפלי טוהר דכת' משה נגש אל הערפל, וכת' וכעצם השמים לטוהר. חל [מ]לפניך, פחדו, כדכתיב ארץ רעשה וגם שמים נטפו, וכל הבריות שנבראו מימי בראשית חרדו ממך. והלך בסערות תימן, אע''פ שהוא פורענות של אומות העולם אומרים אותו, דהא כתי' [זכריה ט'] בתריה יי' צבאות יגן עליהם דהוא טובה, דהכי אמרי' [ל''ב ע''ב] אם בא להזכיר מלכיות וזכרונות ושופרות של פורענות לאומות מזכיר. וגם כאן אין אלא ט' פסוקים, והעשירי הוא וביום שמחתכם ובמועדיכם וגו'. כי אתה שומע בקול שופר ומאזין תרועה, כדכת' עלה אלה'ים בתרועה ויי' בקול שופר. שומע קול תרועת עמו ישראל ברחמים, שכשעלה אלה'ים על כסא הדין לדון את ישראל שומע קול תרועת עמו, השופר הופך מידת הדין למידת רחמים, כי אלה'ים היא מדת הדין כדכת' עד האלה'ים וגו', יי' היא מידת רחמים כדכת' יי' אל רחום וחנון. ותוקעין קר''ק. [סידור רבינו שלמה ב''ר שמשון מגרמייזא].
-----
היום הרת עולם, מצאתי אני הסופר שכל מזונותיו של אדם קצובין לו מראש השנה כאשה הרה שמתעברת עכשיו ויולדת לאחר זמן. כאן שוב לשון המורה. היום הרת עולם, היום נברא אדם הראשון שהוא הריון של עולם. והיום הוא יום הדין, ומעמיד כל העולם בדין. או כבנים או כעבדים, כלומר או כאדם שדן את בנו ברחמים, ואם כבנים אנו חשובים לך בא לדונינו שאנו קרואים לך בנים, כדכת' בנים אתם ליי' וגו', ודונינו ברחמים כמנהג אב שמרחם על בניו ואם כעבדים אנו נחשבים לך שאנו קרוים לך עבדים כדכת' כי לי בני ישראל עבדים, עינינו לך תלויות כמשפט עבדים כדכת' הנה כעיני עבדים אל יד אדונים וגו'. עד שיחונינו ותוציא לאור כדכת' והוציא כאור צדקיך. ע''א היום הרת עולם יחיל עולם כמו תחיל לל(י)דת מפני שהוא יום דין. ע''א הרת מלשון רותת. [סידור רבינו שלמה ב''ר שמשון מגרמייזא].
-----
ובכן תן פחדך ובכן הוא שם אחד של הק', ואנו מבקשים מן הק' שייחד את שמו הגדול ביום הדין, שידעו כל הגוים שאלהיהם וצלמיהם הבל המה, והק' יראה פחדו ואימתו עליהם. והפסוקים כתובים בספר ישעיה שביום הדין יפחיד הק' כל העולם וישליכו ע''ז שלהם, שנ' [שם ב'] כי יום לה' צבאות על כל גאה ורם, זה יום הדין. ואמ' [שם] והאלילים כליל יחלוף, ואמ' [שם] ובאו במערות צורים ובמחילות עפר מפני פחד ה' ומהדר גאונו, זה יום הדין. ואמ' [שם] ביום ההוא ישליך אדם את אלילי כספו ואת אלילי זהבו וגו'. ואומ' [שם] וישח אדם וישפל איש, שכל העולם יהיו שפלים באותו זמן והק' גבוה, שנ' [שם ה'] ויגבה ה' צבאות במשפט, זהו הדין. וזהו שאמ' כאן תן פחדך לשון הפסוק מפני פחד ה'. וישתחוו לפניך כל הברואים ולא ישתחוו עוד לע''ז. ויעשו כולם אגודה אחת פי' גדוד וחיל אחד, וכה''א בצפניה [ג'] כי אז אהפוך אל עמים שפה ברורה וגו'. שכם אחד פי' גורל אחד, וזהו אגודה אחת. בכאן מונה ג' מיני יראה פחדך, ואימתך, ויראוך [הרי ג'], כנגד ג' פעמים בפרשה הזה מפני פחד ה', וזה סימן הפסוק שנתייסד מהם החרז הזה בית יעקב. והאלילים, בא בצור, ובאו במערות צורים לבא בנקרת, וכל אותם פסוקים יש מ''ד תיבות. ובכן תן כבוד שהק' יפרע מן הרשעים ביום הדין, אז יתן כבוד לישראל, ותהלה ליריאיו שבטחו בו ולא עבדו ע''ז, ואנו מבקשים מן הק' שיעשה כן. למיחלים לך כלומ' בעולם הזה אין לנו פתחון פה כנגד האומות, ולעתיד לבא שישמידם ואת ע''ז שלהם יהיה לנו פתחון פה, ונאמר להם למה עזבתם הודאי ועבדתם ע''ז. למיחלים, פי' למצפים לצמיחת קרן לדוד עבדי וערכתי נר למשיחי. כלומר כשיפלו הרשעים אז יעשה זה, וכ''ה ביחזקאל [כ''ט] ביום ההוא אצמיח קרן כו' ולך אתן פתחון פה כו'. וכאן מונה ח' דברים תן כבוד, תהלה, תקוה, ופתחון פה כו', ח' דברים כנגד ח' דברים שישעיה מבשר את ישראל שנ' [ישעיה נ''ב] עורי עורי לבשי עוזך ציון, לבשי, התנערי, קומי, שבי, התפתחי, הרי ח' כנגד ח' גליות, והן מנויין באיכה רבתי ובשוחר טוב. וזה החרז מיוסד מן הפסוק שבירמיה [כ''ג] והקימותי לדוד צמח צדיק, וזהו וצמיחת קרן לדוד עבדך, ובאותו פסוק שבירמיה יש כ''ח תיבות. ואז צדיקים יראו וישמחו פי', כשתעשה דין ונקמה בגוים ישמחו הצדיקים, והכל פסוקים הם. ועולתה תקפוץ פיה אומה הרשעה שהיא מליאה עוולה תקפוץ ותסגור פיה, ולא יהיה לה פתחון פה כנגד ישראל, כי יבשו האומות בע''ז שלהם. וז''ש ופתחון פה למיחלים לך וכנגד פתחון פה של ישראל עולתה תקפוץ פיה, ופסוק הוא ועולת' קפצה פיה, כי יש קורים ועלותה לשון הפסוק. ממשלת זדון היא אומה הרשעה, כשתעביר הרשעים מאותה שעה ואילך ותמלוך אתה וכו', וכה''א [זכריה י''ד] ויצא ה' ונלחם בגוים ההם ואחר כך כתיב והיה ה' למלך על כל הארץ ביום ההוא יהיה ה' אחד, וז''ש אתה ה' לבדך. ימלוך ה' לעולם ט' תיבות יש בפסוק כנגד מה שדורש בפירקי דר' אל[י]עזר [פי''א] עשרה מלכים מלכו בעולם המלך [הראשון הוא] הק', שיני נמרוד, ג' פרעה, ד' יוסף, ה' שלמה, ו' נבוכדנצר, ז' אחשורוש, ח' אלכסנדרוס מוקדן, ט' משיח, העשירי זה הקב''ה שנ' [ישעיה מ''ד] אני ראשון ואני אחרון, ומנינו הק' לב' מלכיות תמנהו אחד ויהיו ט' [כנגד ט' תיבות בפסוק ימלוך ה' לעולם]. פירוש אחר. ובכן תן פחדך. כלומר, ולפי שאתה אב הרחמים וחפץ בחייהם של יצוריך, תן פחדך ואימתך עליהם כדי שיראוך ויעבדוך. ויהיו כולם אגודה אחת לעשות רצונך בלבב שלם, ויהיו צדיקים ויכתבו לחיים. כמו שידענו שאתה שליט וצדיק בדבר הזה לעשות. ועוז בידך וגבורה בימינך לעשות כל זה, ויהיה שמך נורא על כל מה שבראת. ובכן תן כבוד לעמך כדי שיכירו כל העולם שמך. וייראוך ויכבדו את עמך שיאמרו אין אלקים כי אם בישראל. פ''ה, כמו ולך אתן פתחון פה שיפתחו פיהם לדבר שלא יראו משום אדם, ובזה תהיה שמחה גדולה לארץ, ואז כשתצמיח קרן לדוד ותערוך נר של צדיקים יראו וישמחו. ועולתה תקפוץ פיה, ואותם העולה עלי עתה בגלותי תקפוץ פיה, שלא תהיה לה פתחון פה תסגור פיה. כי כל הרשעה, מלכות רומי, וקראו להם גבול רשעה. כעשן תכלה, כלו כעשן כלו ממשלת זדון מלכות זדון. לבדך מהרה כדכתיב ונשגב ה' לבדו. [סידור חסידי אשכנז].
-----
קדוש אתה ונורא שמך וכו' ויגבה ה' צבאות במשפט משום יום הדין נקט במשפט. וי''ל המלך הקדוש כדאמ' בפ''ק דברכות [י''ב ע''ב], ולכך אומרים המלך הקדוש שיום המשפט הוא ואנו ממליכין אותו. קדוש אתה ונורא שמך. כדכתיב [מלאכי א'] ושמי נורא בגוים. המלך הקדוש כדאמ' רבא משמיה דרב כל השנה מתפלל אדם הא%ל הקדוש ומלך אוהב צדקה ומשפט חוץ מי' ימים שבין ר''ה ליום הכיפורים שמתפלל המלך הקדוש והמלך המשפט. לפי שאמר הק' המליכוני עליכם בר''ה, כדכ' אני ה' אלקיכם וסמיך ליה ובחודש השביעי. [סידור חסידי אשכנז].
-----
אתה בחרתנו שנ' כי בך בחר ה' אלקיך מכל העמים. ורוממתנו מכל הלשונות שנ' ולתתך עליון. זכרון תרועה אנו נזכרים לפניו, שנ' והרעותם בחצוצרות ונזכרתם. פי' אחר. ותתן לנו ה' אלקינו מועדים באהבה את יום הזכרון הזה, לשון המקרא זכרון תרועה מקרא קודש. ואין אומ' מועדים לשמחה וכו', שאין קרוי חג אלא שלשה רגלים שבהן מביאים שלמי חגיגה, ובהם כתיב שמחה, ושמחת בחגך, אבל ר''ה ויום כיפורים [אין כתוב בהן שמחה ו]אינם קרויין חגים, הילכך אין אומרים בהם מועדים לשמחה. אלקינו ואלקי אבותינו יעלה ויבא ח' דברים מונה כאן, להצילנו מח' גליות המנויין במדרש איכה. זכרונינו ופקדונינו פסוק הוא זכרני ה' ברצון עמך ופוקדינו בישועתך, הרי זכירה ופקידה. זכרינו ה' אלקינו בו לטובה ג' דברים כאן זכרינו ופקדינו והושיענו כנגד ג' אבות. אלקינו מלוך על כל העולם מפני שיום הדין הוא, ואנו ממליכין אותו ומבקשים ממנו להביא יום הדין על הגוים, ולייחד שמו. והנשא על כל הארץ לשון המקרא הנשא שופט הארץ. והופע לשון המקרא אל נקמות הופיע. בהדר גאון עוזך לשון המקרא [ישעיה ב'] ומהדר גאונו בקומו לערוץ הארץ. אותם מקראות שביארנו למעלה בישעיה. על כל יושבי תבל ארצך פ''ה באיוב [ל''ז] תבל ארצו. וידע כל פועל וכו' ולא יהיה סבורים עוד שע''ז בראה אותם. ויאמרו כל אשר נשמה באפו לשון המקרא בישעיה [ב'] באותה פרשה של יום הדין חדלו לכם מן האדם אשר נשמה באפו וג', פי' תחדלו ותמנעו ולא תאמינו באדם ובשום ברייה אלא בהקב''ה. ה' אלקי ישראל מלך כך יש לקרות לשון המקרא [מ''א י''ח] ויאמרו בגוים ה' מלך. ומלכותו בכל משלה פ''ה. מ''ד תיבות בחרוז כנגד המקראות שרמזנו למעלה. קדשינו במצותיך. ודברך מלכינו אמת לכך יסד אותו בר''ה, כדרשינן בפסיקתא לעולם ה' דברך נצב כשם שאדם הראשון נכנס לפני בדין בר''ה ויצא בדימוס, פי' ברחמים, כך תכנסו לפני בדין בר''ה ותצאו בדימוס, לכך יסד ודברך מלכינו אמת. ולמה יסד מלכינו אצל ודברך אמת משום דכת' [ירמיה י'] וה' אלקים אמת הוא אלקים חיים ומלך עולם, הרי מלך אצל אמת. ודורש בפסיקתא בויקרא רבה [כ''ו א'] ומה טעם וה' אלקים אמת מפני שהוא אלקים חיים. מלך בשר ודם נודר לאוהבו לתת לו מתנה ומת היכן הוא ומתנתו, אבל הק' דבריו אמתיים שהוא חי וקיים לעד. במלוך על כל העולם ובקדשינו ה' פעמים מלך ומלכותו, כי אמרו רבותינו במסכת מגילה [י''א ע''א] ד' מלכו בכיפה והק' מלך עליהם, לכך ה' פעמים. בספר חיים ברכה ושלום וכו' י''ו תיבות להצילו מחרבו של הק' שיש לה י''ו פיות, כדאמ' במדרש תילים וכנגדן תמצא בתמניא אפי י''ו לחיים החיינו. נזכר ונכתב לשון המקרא [מלאכי ג'] ויכתב בספר זכרון. וי''ל עושה השלום, [ונראה שלכך תיקנו לומר עושה השלום, כי הפסוק אומר [איוב כ''ה] המשל ופחד עמו] עושה שלום במרומיו, וחכמים [ויק''ר ט' ט'] דרשו הפסוק על המלאכים, וביום הדין המלאכים מתוועדים של אש ומים, לכך תקנוהו. לעשות חובותינו פי', קרבנות הבאים חובה כמו חטאות ומוספים. מפני היד שנשתלחה במקדשך ששלחו האומות בו יד והחריבוהו. ותגדל כבודו לשון המקרא בזכריה [חגי ב'] גדול יהיה (ה)כבוד [הבית] הזה האחרון. גלה כבוד מלכותך שנ' [ישעיה מ'] ונגלה כבוד ה'. והופע והנשא א%ל נקמות הופיע הנשא שופט הארץ. ונפוצותינו גליותינו, ופ''ה בירמיה [ל''א] וקיבצתים. מירכתי ארץ כנס לשו' המקרא נדחי ישראל יכנס. [סידור חסידי אשכנז].
-----
עלינו לשבח שנתן לנו תורתו. ולא עשאנו כגויי הארצות שאין להם תורה. כהם כמו הם שחלקם וגורלם הבל וריק. ואנו חלקינו וגורלינו שאנו כורעי' וגו'. שחלק יעקב יוצר הכל הוא. נוטה שמים ומושב יקרו כסא כבודו. ושכינת עוזו ושם חביון עוזו [חבקוק ג']. אמת מלכינו אמת הוא מלכינו, [ועלינו לשבח הן מסדר המלכיות כמו שאומר בו] מלך מלכי המלכים. פי' לפי שמצינו שנבוכדנצר נקרא מלך מלכים בספר יחזקאל [כ''ו] ובדניאל, והקב''ה מלך על כולם וזהו מלך מלכי המלכים. ד''א לפי שיש מלאכים שרים ומלכים על שאר מלאכים, כדאמ' (בויקרא רבא) [במ''ר י''א ה'] מלאכי צבאות ידודון, אפי' מיכאל וגבריאל מלכיהון דמלאכיא, והק' מלך על כולם. וראשון עיקר. הקב''ה שרפים אומרים לפניו קדוש והאופנים אמ' לפניו ברוך, וזהו הק'. וכל המזכיר שמו צריך לברכו שנ' [משלי י'] זכר צדיק לברכה. הוא אלקינו אינו מיושב על מושב יקרו ועל שכינת עוזו, אלא על שמושב יקרו בשמים ועל מי ששכינת עוזו בגובהי מרומים זה הק'. הוא אלקי' אמת מלכינו לשון המקרא [ירמיה י'] וה' אלקים [אמת הוא אלוקים] חיים ומלך עולם, וידעת היום והשבות אמרינ' בפ' בתרא דר''ה [ל''ב ע''ב] דהא קרא מלכות הוא. ואע''ג דליכא ביה מלכות, מיהו יחוד [מלכות] שמים איכא, להכי אייתי בשמים ממעל זה השמים, ועל הארץ מתחת זו הארץ, ואין עוד זהו בחלל ובאויר. כלומר הק' מלא כל הארץ. וכן נדרש באלה הדברים רבה [ב' ל''ד]. וידעת היום י''ז תיבות כנגד רקיעים אוירים וארץ, י''ז הם. על כן נקוה לך לתקן עולם במלכות שד''י, ולכך הזכיר זה השם, כי זה השם מושל עולם, כמו שאמ' [חגיגה י''ב ע''א] אני הוא שאמרתי לעולמי דיו. כל בני בשר יקראו בשמך לשון המקרא עדיך כל בשר יבואו, וכתיב [ישעיה ס''ו] יבא כל בשר להשתחוות. וכתיב [צפניה ג'] לקרוא כולם בשם ה'. יכירו וידעו שאתה הוא הבורא. כל יושבי תבל מה יכירו וידעו. כי לך תכרע וגו'. ד''א יכירו וידעו כי לך תכרע, שאתה הוא הבורא ולא ע''ז, כי לך תכרע וכו' ומקרא מלא בישעיה [מ''ה] בפרש' ומתפללין אל אל לא יושיע. כי לך תכרע כל ברך תשבע כל לשון ותמלוך עליהם מהרה בקשה הוא. ועלינו לשבח הן מסדר המלכיות כמו שאמר בו מלך מלכי המלכים, וגם הוא אלקינו שהוא קבלת מלכיות, והיינו דתנן וכולל מלכיות עם קדושת היום. קדושת היום הוא אתה בחרתנו ומפני חטאינו מזכיר בהם קדושת היום, וקודם שיחתום כולל בברכתו את המלכיות. ותניא ר' יעקב אומר שבת שבתון קדשהו בעשיית מלאכה, זכרון אלו זכרונות, תרועה אלו שופרות, מקרא קודש זה קדושת היום. ומניין שאומרים מלכיות תניא ר' אומר אני ה' אלקיכם ובחדש השביעי, ר' יוס(ף)[י] אומר אינו צריך הרי הוא אומר והיה לכם לזכרון לפני ה' אלקיכם, שאין ת''ל אני ה' אלקיכם, זה בניין אב כל מקום (שנאמר) שאומר זכרונות יהיו מלכיות עמהם. ה' ימלוך לעולם ועד ד' תיבות, כשיכלו ד' מלכיות של האומות אז ימלוך מלכותו. ימלוך ה' לעלם חסר ו' עדיין כביכול חסירה המלכות, עד יאבד הגוים ותהיה מלכותו שלימה. ותרועת מלך בו מכאן רמז שאומ' מלכיות בעת התרועות. ויהי בישורון מלך [בגימט' וותיקי''ן. הוותיקין גומרין אותה עם הנץ החמה], ישורון לשון שררה. כי לה' המלוכה ה' תיבות, לאחר שינקום מד' מלכיות ומן גוג [ו]מגוג הרי ה'. ונאמר ה' מלך גיאות לבש ה' עוז התאזר ואין עוז אלא תורה שנ' ה' עוז לעמו יתן, בתורה יש תרי''ג מצות כמניין התאז''ר. ונאמר שאו שערים ראשיכם שערי גן עדן ושערי ירושלים. וכה''א זה השער לה' צדיקים יבואו בו. ה' פעמים מלך הכבוד כנגד ד' מלכים שמלכו תחת הכיפה והקב''ה עליהם, [לכך נאמר מלך הכבוד], כה''א אדיר [במרום] ה' [וכן] מלך ישראל וגואלו וכו'. ט''ו תיבות כנגד רקיעי' ואוירים כולם ט''ו. [ועלו מושיעין אילו המשיחים שיעלו להרוג באומות. ועלו מושיעים בגימ' ועלו המשיחים]. והיה ה' למלך על כל הארץ יהיה ה' אחד ושמו אחד אח''ד אח''ד בגי' השם בכתיבתו. שמע ישראל דאמ' בר''ה בפר' בתרא [ל''ב ע''ב] הוותיקין משלימין אותה בתורה לכך מסיימין בפסוק של תורה. שמע ישראל ע' גדולה ע' שמות להקב''ה, וע' שמות לישראל כדאמ' במדרש שיר השירים. ונקט הפסוקים תורה נביאים כתובים לפי שצריך להשלים בתורה והשלים בשמע ישראל, לכך סמך למעלה והיה ה' למלך שהוא דומה לו שהוא כמו ייחוד השם. לכך הוצרך בכאן לומר נביאים אחר כתובים כדי שיהא סמוך לשמע ישראל, דהכא הוצרך לסדר כתובים ונביאים סדר כולהו הכי, כנ''ל. כה אמר ה' מלך ישראל כל הנביאים פותחים בכה אמר, בזכות אברהם ואני והנער נלכה עד כה, וכנגד ברכת כהנים שנ' כה תברכו בני ישראל. כ''ה פעמים בחומש ברוך וכ''ה פעמי' כתוב בחומש שלום. אני ראשון בעולם הזה ואני אחרון לעולם הבא. ומבלעדי אין אלקים זהו ה' מלך ה' מלך ה' ימלוך. ועלו מושיעים אילו המשיחים. א'ת ה'ר עש'ו והית'ה ס''ת תורה, אז תחזור התורה, שכל זמן שזרע עשו קיים נאמר [איכה ב'] מלכה ושריה בגוים אין תורה, כדאמ' במגילה [ו' ע''א], וזהו ושרי'ה בגוי'ם אי'ן תורה רמז המן. ונאמר והיה ה' למלך על כל הארץ ביום ההוא יהיה ס''ת, מאה, בק' ברכות. ושמו [שמע ישראל ה' וגו' השמיע לאזנך בכל לשון. שמ''ע בגימט' קדוש]. [סידור חסידי אשכנז].
-----
אתה זוכר מעשה עולם ופוקד משום דאמ' בר''ה [ל''ב ע''ב] פקדונות הרי הן זכרונות, לכך תקנו זכירה ופקידה. והמון נסתרות וריבויי נסתרות, כמ' בהמון ימים, פי' ריבוי. כי תביא חוק זכרון שיש לך חוקים וכתיבה של זכרון, כדאמ' ספרים נפתחים כו' לאין תכלית לאין קצה. ד''א תכלית תרגום של וימודו בעומר וכלו בעמירא. ותכלית לשון מידה כמו וכל בשליש, וראשון עיקר. מראשית כזאת הודעת שמבראשית ידעת כל הבריות אפילו שבאחרית הימים. ד''א מראשית כזאת הודעת, כשם שאתה עתיד לידון את העולם בסוף, כן הודעת בתחילה בימי אדם, כדאמ' בפסיקתא באדם הראשון שנכנס לפני בדין ויצא ברחמים כך אתם נכנסים לפני בר''ה בדין ויוצאים ברחמים כו'. וז''ש זה היום תחילת וכו', למאן דאמר [ח' ע''א] בתשרי נברא העולם. זכרון ליום ראשון, ר''ה זכרון לאותו יום ראשון לאותו תשרי של בראשית. כי חוק לישראל וכו' לשון המקרא. מצעדי גבר אפי' פסיעותיו של אדם נכתבים לפניו. ישראל יעקב ישרון בגי' אלף מאתים ותשעים, כך מפורש הקץ בסוף דניאל, ולא נודע מהיכן יש למנות. כי לה' המלוכה ומושל בגוים, ה' תיבות, כשימשול בד' מלכיות ובמלכות גוג [ו]מגוג. וכן הוא אומר ומלכותו בכל משלה. ה' מלך גיאות לבש גאות בגי' ת''י, כי בית ראשון עומד ת''י שנים, ואז היתה גאותו של הקב''ה. גאות לבש לבש סופי תיבות ששת, לסוף ששת ימים כשברא עולמו לבש בגדים יפים [לצורך] לשבת, וזהו בששי היו אומרים ה' מלך גאות לבש כו'. וזהו דאמרי' תפארת עטה ליום המנוחה. ה' מלך גאות לבש י''ג תיבות, כנגד י''ג מלחמות שעתיד הק' לעשות באומות, ואז ילבש גיאות. שאו שערים ראשיכם חכמים דרשו [שבת ל' ע''א] כשהכניס שלמה הארון לבית המקדש דבקו שערים זה בזה, ואמר שלמה כ''ד תפילות ולא נענה עד שהזכיר דוד אביו, ואמ' שלמה שאו שערי' וכו', וזהו שנ' מי הוא זה, בגי' כ''ד, כנגד כ''ד תפילות. ד''א שאו שערים זש''ה זה השער לה', ואמ' פתחו לי שערי צדק. וזהו זה שער השמים. זה השער בגי' ירושלים. ה' פעמים מלך הכבוד, וכנגדן ה' פעמים מלך בברוך שאמר. וכן בישתבח ה' פעמים מלך, ובאשרי ה' פעמים מלכות. אחד בגי' שס''ה, כל יום ייחדוהו. י''ג תיבות בפסוק כמניין אחד. ויזכר אלקים את נח זכותו של אברהם עמדה לו. ויזכור בגי' אברהם. ויזכור הכ''ף יש בו סימנין, כלומר זכות אברהם [שהיה בדור] עמדה לו. וישמע אלקים את נאקתם שהמצריים היו חונקין אותם. [את נאקתם בגימ' שהיו חונקים אותם]. בריתו ברית בגי' תרי''ג אחד פחות, כנגד המילה. וזכרתי את בריתי יעקב מלא ו', כנגד ו' תיבות שאמר ברוך שם כבוד מלכותו לעולם ועד. יעקב קח הנעלם שלו יוד עין קוף [וי''ו] בית בגי' ישורון. יצחק יצא חוק. [אברהם בגי' רמ''ח כנגד רמ''ח איברים, ורמ''ח מצות עשה. וקדם יעקב שלא היה פסול בבניו לכך לא כתיב אף יעקב, ולכך מילא יעקב שהיה ראשון בפסוק. ד''א הקדים יעקב, כלומר אם אין יעקב כדיי יצחק כדיי, ואם אין יצחק כדיי אברהם כדיי]. זכר עשה לנפלאותיו עתידה שתלד אשה בכל יום. וזכר עשה לנפלאותיו זו תרנגולת ובציה, שתרנגולת מטילה בצים בכל יום. זכר עשה לנפלאותיו בגי' זו תרנגולת ובציה. [טרף נתן לייריאיו. זה אברהם אבינו שנאמר בו כי ירא אלקים אתה. ליריאיו, בגימטריה זה אברהם. ויזכור להם בריתו וינחם כרוב חסדיו. וינחם ה' על הרעה אשר דבר וגו' ויזכור]. הלוך וקראת באזני וגו' [חסד נעוריך, ח''ן]. ב' תיבות בפסוק כנגד אברהם שהיה בדור כ'. ומתחיל בה' ומסיים בה' כנגד י' דברות, ה' בלוח אחת וה' בלוח ב', ה' חומשין. כימי נעוריך כימי צאתך מארץ מצרים והקימותי לך ברית עולם וגו'. ברית בגי' תורה [אחד יותר]. ברית בגי' גמילות חסדים, ברית בגי' תלמידי חכמים. כי מידי דברי בו ולח' ימים כמניין בו. זכר כתיב חסר ו'. רחם בגי' אברהם, בזכות אברהם ארחמנו. [הבן יקיר לי אפרים בס''ת ובר''ת מילה]. המו מעי לו כנגד ל''ו צדיקים. וזכרתי להם ברית ראשונים מלא ו', ישראל שאמרו ו' תיבות כל אשר דבר ה' נעשה ונשמע. ברית ראשונים אשר הוצאתי אותם מארץ ר''ת אברהם, ראשונים אשר הוצאתי אותם ס''ת מרים. בזכות נשים נגאלו. ראשוני' בגי' משה ואהרן. זוכר הברית שכרת עמו לזכור עקידה כדכ' בי נשבעתי נאום ה'. [סידור חסידי אשכנז].
-----
ויהי ביום השלישי זכות של אברהם שנ' ביום השלישי וישא אברהם את עיניו. וכן לעתיד לבא [הושע ו'] יחיינו מיומים ביום השלישי יקימנו. [ויהי ביום השלישי, זכות אברהם]. בהיות הבקר זה שאמר הכתוב [שה''ש ה'] אני ישינה ולבי ער קול דודי דופק, בא הק' בקולות וברקים והקיץ את (הקץ) [ישראל]. קלת חסר ו', קל היה הקול. ויהי קול השופר שופר בגי' תקיעה. [משה ידבר והאלקים יעננו בקול. וזהו שנאמר כאשר ידבר איש אל רעהו, וזהו שנא' במשלי [כ''ז] כמים הפנים לפנים, כלומ' כשנתן את התורה שנמשלה למים דבר פנים אל פנים]. וכל העם רואים חסר ו', למפרע מאיר היה לכל העם והסומין היו רואים. ואת הלפידים זהו ש''ה והנה תנור עשן ולפיד אש, הראה לאברהם מתן תורה בלפידים ותנור עשן, שנ' ויעל עשנו כעשן הכבשן, וכה''א ואת ההר עשן. ולפיד בגי' סיני. [ד''א והנה תנור עשן, זו גיהנום הראה הקב''ה לאברהם]. עלה אלקים בתרועה כשישראל עושים תרועה הק' עולה מכסא דין וגו', אלקים זו מדת הדין. בתרועה לשון שבר כמו [תהלים ב'] תרועם בשבט ברזל, כלומר כשהק' בא לשבר עולמו ולרועעו מתמלא עליהם רחמים, שנ' ה' בקול שופר זו מדת רחמים, [בזכות קול שופר]. שופר בגי' תקיעה, ו' תיבות בפסוק כנגד זכרונות מלכיות שופרות, [קשר''ק קש''ק קר''ק הרי ו'. בחצוצרות ובקול שופר הריע''ו וגו'. למה נקרא חצוצרות שממלאים הקולות בחצרות והבתים. חצוצרות חץ צרות וכת' הצר הצורר. לפני המלך ה' מה מלך לשון מעלות אף אנו עושין י' מלכיות י' זכרונות י' שופרות הרי ל' קולות בשופר]. תקעו בחדש שופר זה אלול שתוקעים כל חדש אלול. בחדש שופר בכסה ס''ת שרה, כדכתיב וה' פקד את שרה בר''ה. בכסה במילוי בי''ת כ''ף סמ''ך ה''א בגי' אברהם יצחק יעקב אותו היום מזכירין האבות והאמהות. [בכסה, אל תיקרי אלא בכסא שיושב בו ביום על הכסא לדין]. כי חק לישראל כשמעברין החדש כו' כמ' שכתבתי למעלה. הללוי%ה בגימ' אלקים, הללו זה המזמור מתחיל בה' ומסיים בה' כנגד י' דברות י' שופרות. י' כלי שיר מונה כאן, כי כנור היה במקדש [לעתיד לבא] בי' נימין וזהו בנבל עשור זמרו לו, י' הילולין י' כלי שיר י' נימין יהיה הכנור כנגד י' לשונות תפילה. י' שמות נקרא' שמחה ששון כו'. בתקע שופר זו תקיעה. בצלצלי תרועה זו תרועה. כל יושבי תבל מהו תבל, בפרשת בראשית כשברא העולם יש בפרש' תב''ל תיבות. נס הרים יעשה סימן על ההרים ויקבצו על המתים, נס, סימן ה''ר, אותן אותיות עצמן כנשוא נס הרים תראו, לפי שבגולה היו לפורענות עד מתי אראה נס אשמע קול שופר, ולעתיד יהיה הנס והשופר לישועה, שנ' [ישעיה י''ח] כל יושבי תבל ושוכני ארץ שנעשה שכן לארץ, כלומר עניו יחי לתחיית המתים. כנשוא נס הרים, זה מלך המשיח שנ' שורש ישי וגו'. ונאמר הרימו נס, ונאמר אל עמים ארים נסי. והיה ביום ההוא יתקע בשופר גדול וזש''ה את האובדות אני אדרוש. [בשופר גדול כמו במדבר ובהקהיל את הקהל וגו'. ג' קולות עתיד לתקוע כנגד ג' קולות, בפר' [ישעיה ס''ו] קול שאון מעיר וגו']. והלך בסערת תימן לפי שלא קבלו תורה שנתנה בשופר לכך יחריד אותם בשופר, והלך בסערת תימן שמלכה בכל העולם שהוא מהלך ת''ק שנה, כמו תי''מן. וביום שמחתכם ביום ולא בלילה. וביום שמחתכם זה השבת, לכך התחיל תפילת שבת בלשון שמחה, ישמח משה. [סידור חסידי אשכנז].
-----
תפילה של ר''ה כתובה על הסדר, ועליה אין להוסיף ואין לגרוע אפילו תיבה אחת, כי הועתקה מפירוש כתב ידו של רבינו יהודא החסיד בן רבינו שמואל חסיד קדוש ונביא, בן רבינו קלונימוס הזקן בן רבינו יצחק בן רבינו אלעזר הגדול. והמוסיף והגורע בה אפילו אות אחת תפילתו אינה נשמעת, כי כולה במדה ובמשקל באותיות ובתיבות וסודות הרבה היוצאין ממנה, וכל ירא השם יזהר בה מלפחות ומלהוסיף, ולא ישמע אל צרפתים ואנשי איי הים שמוסיפים כמה וכמה תיבות, כי אין רוח וחכמה נוח בהם, כי לא נמסרו להם טעמי תפילה והסודות, כי חסידים הראשונים היו גונזים הסודות והטעמים, עד שבא רבינו הקדוש רבינו יהודא חסיד ז''ל והוא מסרם לאנשי משפחתו החסידים בכתב ובעל פה, ישלם השם פועלו ותהא משכורתו שלימה מאת השם אלקי ישראל. וכתב רבינו החסי''ד ז''ל המוסיף בתפילה אפילו אות אחת עליו ועל כיוצא בו נאמר [ירמיה י''ב] נתנה עלי קולה על כן שנאתיה. גם בכאן שגו אנשי צרפת הרבה מאד, שמוסיפים ומרבים ואומ' כאן זכרינו לחיים טובים, ויש מהם שאומ' א%ל מלך חפץ בחיים, ויש מהם שאומ' וכותבינו בספר חיים טובים, ואילו ואילו תעו, כי מן זכרינו לחיים עד למענך אלקים חיים לא תמצא כי אם י''א תיבות, וראיות הרבה כתב רבינו החסיד ז''ל אבל אין פנאי להאריך, ואני כמלקט שבולים בקוצר ברמז, י''א פסוקים שבועה לאברהם, י''א מדות במזמור מי יגור באהליך, י''א מדות טובות במזמור חסד ומשפט אשירה, י''א שבטים נולדו לו' חדשים. י''א כהן בערכין עד סוף, י''א כפתורים במנורה, י''א אהבה בתמניא אפי, י''א שבטים ברך משה בזאת הברכה, י''א המים בפר' נח, י''א תוין במזמור שירו לה' שיר חדש, י''א פסוקים מתחילים ה', י''א אני אלקי' בחומש, י''א באחרי מות טומאה פשע ועון. י''א חתין בברכות שניות. י''א פסוקין באיל עולה, י''א בגדי קודש בתורה, י''א פנים במרכבה ראשונה, י''א פנים במרכבה שנייה וכו', כל אלו מחוברים יחד זה על זה ואין פנאי כאן להאריך יותר. יש צרפתים שאומרים בסיום תפילתם ונאמר אמן, וטעות הוא בידם, כי המלאכים התמידים אצלו, להם הוא אומר ואמרו אמן. [סידור חסידי אשכנז].
-----
שמעתי בשם רבינו יעקב שהיה מוחק במחזורים ומוחה מלומר היום, אך היה אומר ותוציא לאור משפטינו קדוש, לפי שאין גזר דינם של רשעים נגמר בר''ה אלא תלויים ועומדים עד יום כיפורים. יכול להיות שיצא מפיו, אבל לא נודע לו שיש ל''ב תיבות בהיום הרת כנגד ל''ב נתיבות שבהם נברא העולם, וכנגד ל''ב צץ במעשה ששת ימי בראשית, וכנגדן ל''ב פסוקי' מתחילין בב' מבראשית עד יום ששי, וכנגדן ל''ב תיבות מן נעשה אדם עד זכר ונקיבה בראם. וכן עוד הרבה מאוד חיבר מורי רבינו החסיד ז''ל, וכתב טעם וסוד על כל, וחברם יחד בקרסים ובלולאות על כן כל ירא השם יזהר מלהוסיף ומלגרוע. [סידור חסידי אשכנז].
-----
[רבים מעמי הארץ, אנשי צרפת ואשכנז נוהגים לומ' אל אל לא יושיע לפי שהפסוק כן הוא בישעי'. ויש שנהגו לומ' לאל לא יושיע וכל זה הבל הוא, כי מעלינו לשבח עד תמלוך בכבוד לא תמצא כי אם ב'ן' נ'ן' תיבות והם מניין קנ''ב וכן תמצא בישעי' קנ''ב תיבות מן והאלילים כליל יחלוף עד הארץ ויהושע בן נון יסדו כשנכנסו ישר' לארץ וכבשו כרכים ומחוזות וראה יהושע עצבי הגוים מעשי ידי אדם ויסד השבח הזה וחתם שמו למפרע בראשי החרוזות מרוב ענוה שהיתה בו כדי שלא יבינו הכל שהוא יסדו, ה'וא אלהינו, ו'אנו כורעים, ש'לא שם, ע'לינו לשבח זהו הושע, על כן כל ירא השם יזהר מלהוסיף ומלגרוע תיבה ממה שיסדו לנו קדמונים. כי הכל במדה של תיבות הוא. ויש מתלמידי רבינו החסיד זצ''ל שהיו אומ' שמן עלינו לשבח עד ככת' בתורתך ה' ימלוך לעולם ועד ב'ן' נ'ו'ן' תיבות. ואני בדקתי בטעמי סודי תפילות ולא מצאתי כן, אך הוא כתב שיש ב'ן' נו''ן תיבות בעלינו לשבח, וכתב סוד גדול וטעם גדול למה יסד ב'ן' נ'ו'ן' תיבות, אך אין פנאי להאריך כאן. וכתב רבינו החסיד זצ''ל שמן עלינו לשבח עד אין עוד נ''ד תיבות, וכן נ''ד תיבות מן הנך יפה רעייתי עד ומום אין בך, וכן נ''ד פסוקים בכל נבואת חבקוק, וכן נ''ד פרשיות תורה כשמחלקין אתם נצבים, וכן נ''ד תבות בברכת יעקב כשברך בני יוסף, וכן נ''ד תיבות במשלי מן בני לדברי הקשיבה עד מרע. וכן נ''ד תיבות מן שמע ישר' עם ברוך שם כבוד מלכותו לעולם ועד עד ובשעריך, וכן עוד רבות מאוד חיבר רבינו הקדוש זצ''ל וכתב עליהם כמה קונטרסים ואין פנאי להאריך כאן]. [סידור חסידי אשכנז].
-----
[מורי קרובי הר''ר שמואל מבבנברק בן הר''ר ברוך ממגנצא זצ''ל לא היה אומר פסוקים בכל המועדים ולא בראש השנה ולא ביום הכפורים, ואפילו ישמחו במלכותך לא היה אומר כשיארע מועד ושבת. וכן העידו על ציר נאמן רבינו משה כהן חזן ממגנצא]. אשר בגלל אבות. ר' אשר תיקן אשר הניא ואשר בגלל אבות. ואתניה שבחיה, והיה יהודי ראשון שבא לגור בגרמייזא ובא לשם מעיר ויטרי, וכתב יוחסין היה בידו עד הנשיאים, ולוי היה. טפחו כולם בני ישמעאל יש מפרשים שפרחה נשמתן כשהופיע ה' מפארן ליתן את התורה, ואין הלשון משמע כן, דא''כ היה לו לומר תפחו בתי''ו משמע תיפח רוחו של ישמעאל, ואי אפשר להיות כן, שהרי ט' של אלפ''א ביתא היא. אלא כה פתח, טפחו כפיהם מחמת צער, שלא ניתן להם את התורה שהרי מפארן ששם בני ישמעאל שנ' וישב במדבר פארן וכו', הופיע הק' ליתן תורה לישראל, שהרי על בני ישמעאל ואדום חזר הק' ליתן התורה ולא רצו לקבלה, כדאיתא בבראשית רב' ובילמדינו. ומחמת צער שלא היו ראוים לקבלה ספקו כפיהם. טפחו לשון תינוק מטפח באשפה והוא כמו ספקו. ימין ה' טפחיים בלוחות כך עיקר גירסה זו ולא ימין ה' טפח בלוחות. כי שגו הסופרים לכתוב כך, לפי שהיו תמהין איך יתכן שלא יהא טפחו של הק' גדול משל משה, שיתפוס הקב''ה כמו משה, אלא מה שתפס משה בטפחיים תפס הק' בטפח, ולכך כתבו ימין ה' טפח. ולא נכון לומר כן, שאם בא לתמוה על כך אפי' כשיתפוס הק' בחלק אחד מאלף אלפי אלפים אצבע הקטנה שלו עדיין יתפגם יותר מטפחיים של משה, שהרי אמרו רבותינו בתלמוד ירושלמי שכל העולם כנגד שליש אמה של הק'. אלא כך העיקר, ימין ה' טפחיים בלוחות, פי' כשנתן הק' הלוחות למשה היה הק' תופס בהן מעט בסוף ימינו הקדושה כנגד טפחיים של משה, וימין משה היתה תפוסה בקצה האחר של לוחות, וגם שמאלו היתה תפוסה בהן הרי ב' טפחים של משה. ולפי שתפס הפייט ימין ה' בלשון הפסוק מימינו אש דת למו, והק' לא תפס אלא בימינו, נקט גם שמשה וימין משה, ולאו דווקא, שהיה בשמאלו כמו כן תופס בהן. וטפחיים של משה היה הפריש בין ימין הק' וידו של משה הרי ו' טפחים, וזהו שיסד כי אורך הלוחות ו' טפחים, טפחיים מפורש בין יד ליד (מפורש בין יד ליד) לשון הפריש כמ' מופרש, וראייה מזה שעיקר היסוד ימין ה' ה' טפחיים בלוחות מצינו בירושלמי ובתנחומא בפר' כי תשא אמ' ר' ברכיה בשם ר' חלבו בשם ר' שמואל בר' נחמן הלוחות אורכן ששה ורחבן שלשה והיה משה מחזיק בשני טפחים והק' בשני טפחים וטפחיים ריוח באמצע, ומשם נטל משה קרני ההוד וכו'. פי' אחר, ימין ה' טפחיים בלוחות, לא כשיעור טפחיים של משה, אלא כשיעור טפחיים של אדם אחר בינוני, וימין משה היה תפוס בלוחות ולא בשמאלו, בטפחיים של אדם אחר בינוני שכל כך היה טפחו גדול כדגרסי' פר' הרואה [ברכות נ''ד ע''ב] משה כמה הוי עשר אמין כו', ושיעור אדם בינוני אינו גבוה אל' ג' אמות, וטפחיים של אדם בינוני מופרש בין ידו של הק' לידו הפנימית, הרי לך שכל הטפחיים היו שיעור טפח בינוני. ועכשיו אין אנו צריכים לדחוק ולומר שהיה משה תופש בימין ובשמאל, אלא לא תפש כי אם בימינו, כמ' שיסד הפייט וימין משה טפחיים בלוחות. אפרים ב''ר יעקב מעיר בונא המכונה יליכ''ה. והלוחות אורכן ו' טפחים כנגד ו' אמת נחתם במעשה בראשית. וכנגדן ו' אמת באמת ויציב. וכנגדו ו' סדרים שעליהם עומד ו' ימי בראשית, וזש''ה [משלי ב'] בני אם תקח אמרי ומצותי תצפון אתך, ובאותו פסוק יש ו' ענייני צוויין כנגד ו' סדרים, וו' בסיון שבו ניתנה התורה, ואומר [שם] וצפ(ו)ן לישרים תושיה, וצפון כתי' ו' וי' קרינ', כנגד ו' סדרים, וכן ו' דורות בין אברהם ובין משה, והיתה צפונה התורה וכנגד ו' סדרים, כתיב ו' פעמים לחות בפרשת כי תשא, הד' כתיב לוחות מלא כנגד ד' סדרים שיש להם גמרא. וב' כתי' לחת כנגד ב' סדרים. ועליהם כתיב [ירמיה כ''ג] הלא כה דברי כאש, הל''א מסכתות שיש להן גמרא וכ''ה שאין להן גמרא, וכנגד ל''ו טפחים שהיו בלחות כמניין ה' ל''א, שהרי אורכן ו' על ו' חלקם.
זה פי' מתפילת של ר''ה. זכרינו צריך לאומרו בנקודה וחטף קמץ, לפי שאנו מתפללים להקב''ה שיזכור אותנו, ואם היה נקוד זוכרינו בנקודת חולם, היה משתמע זוכר שלנו. זכרינו לחיים רבונו של עולם זכרינו לחיי העולם שכולו חיים. ובזכריה מצינו חיים דכתיב [יחזקאל ל''ג] ובשוב רשע מרשעתו ועשה צדקה לא תזכרנה לו הרעות אשר עשה חיה. לפיכך אנו אומרים זכרינו במגן אברהם שזו היא ברכת אבות, לפי שמצינו [בהם] זכירה, זכירת האבות דכתיב זכור לאברהם ליצחק וליעקב. וגם כתי' כי זכר את דבר קדשו את אברהם עבדו, לפיכך אמ' זכירה בזכירה. מלך חפץ בחיים פ''ה [שם] אמר אליהם חי אני [נאם] ה' אם אחפוץ במות (המת) [הרשע] וגו', וכתיב הנה נתתי לפניך ביום הזה את החיים ואת המות ובחרת בחיים, וכתיב בספר חיים טובים בספר של צדיקים, לעולם הבא שהם טובים, כדכתיב [ישעיה ד'] כל הכתוב לחיים בירושלם. למענך אלקים חיים פ''ה [ירמיה ו'] אלקים חיים מלך עולם, ולפיכך אתה חפץ בחיים. מלך עוזר ומושיע ומגן כלומר זכור לנו אתה עוזר שאמ' לאברהם כדא(ו)מר כי זכר את דבר קדשו את אברהם עבדו. ומושיע לישראל כדכתי' (מושיע) [וישע] ה' ביום ההוא את ישראל, ומגן לאברהם כדכתי' אנכי מגן לך. מי כמוך אב הרחמים שקרא לנו בנים שנ' בנים אתם לה' אלקיכם, וגם כתיב [ירמיה ל''א] הבן יקיר לי אפרים, וכת' רחם ארחמנו נאם ה'. זוכר יצוריו בריותיו. ברחמים דכת' ויזכור כי בשר המה רוח הולך ולא ישוב, וכתיב למעלה והוא רחום. ונאמן אתה להחיות מתים דכתי' [יחזקאל ל''ז] בפתחי את קברותיכם וגו' וכתי' [ישעיה כ''ו] מתיך נבילתי יקומון. ע''א ונאמן אתה להחיות מתים, חדשים לבקרים רבה אמונ(ו)תיך. ובכן לשון מלכות הוא כמ' ובכן אבא אל המלך, ועכשיו ביום הדין באין לפניך מלך המלכים הק'. פי' אחר ובכן שם (מש)משמות של הקב''ה שהאותיות שלו עולות בגימטריא למניין שם אני והוא, וכן נמי עולות אותיות ובכן למניין שם אנא ה' ביו''ד ה''א, כך מפורש בספר יצירה.
תן פחדך על כל מעשיך שתהא אימתך עליהם שיחזרו בתשובה, כמו [ישעיה ל''ג] פחדו בציון חטאים שחזרו בתשובה, כלומר אנא ה' תן פחדך על ישראל שנקראו מעשה של הק' וכתיב ישמח ה' במעשיו. ויראוך וישמרו תורתך ומצותך. ואימתך על כל מה שבראת כדי שיראוך ישראל שנקראו ברואים, כדכתיב [שם מ''ג] כל הנקרא בשמי לכבודי בראתיו וגו', כל הקורא בשמו של הקב''ה מעלה עליו הכתוב כאילו נעשה שותף להק' במעשה בראשית, שנ' וייצר, ויברא, ויעש, אין לך אומה שמכבדין שמו של הקב''ה כישראל. ויעשו כולם אגודה אחת כמו שורה שיחדו כולם ביחד. לעשות רצונך בלבב שלם למה ש[י]היו זוכים לחיי העולם הבא, ותשיב אותם לארצם. כמה שידענו ה' אלקינו שהשלטון לפניך שאנו יודעים שלפניך היכולת והשלטנית להוציאנו מגלות ע''ה. שהעוז בידך וגבורה בימינך כדכתיב [תהלים פ''ט] תעוז ידך תרום ימינך. ושמך נורא על כל מה שבראת על ישראל כדאמ' [שם פ''ח] נשאתי אימיך אפונה.
ובכן ששמך נורא על ישראל תן כבוד ה' לעמך כדאמ' [ישעיה ס'] כבוד לבנון אליך, וכתיב ואביא אתכם אל ארצכם וכבדתיך, וכת' ולתתך עליון. תהילה ליראיך כדאמ' תחת מעטה תהילה. וכתיב לתהילה ולשם ולתפארת. ותקוה לדורשיך ותן תקוה לאותן שאמרת [עמוס ה'] כה אמר ה' לבית יעקב דרשוני וחיו. ופתחון פה למיחלים לך כמו [יחזקאל כ''ט] ביום ההוא אצמיח קרן לבית ישראל ולך אתן פתחון פה בתוכם. שמחה לארצך וששון לעירך כדאמ' ישמח הר ציון (ו)תגלנה בנות יהודה. וכתיב [ישעיה ס''ה] הנני בורא [את] ירושלים גילה ועמה משש. וצמיחת קרן לדוד עבדך דוד הנמשח בקרן החזירהו במקומו. ועריכת נר לבן ישי משיחך כדכתי' ושם אצמיח קרן לדוד עבדי ערכתי נר למשיחי במהרה בימינו ואל תאחר. ואז צדיקים יראו וישמחו שיהיו שמחים, כדכתי' יראו צדיקים וישמחו ויראו ועליו ישחקו. וחסידים ברינה יגילו כדכתיב יעלזו חסידים בכבוד. וכתיב יהללוהו כל זרע יעקב יכבדוהו. וכתיב ויראו צדיקים וישמחו ויהללו את ה' דורשיו וגו'. ועולתה ומלכות שכולה עולה תקפוץ פיה, תסתום פיה [שנא'] [ישעיה נ''ב] יקפצו מלכים פיהם. כל הרשעה מלכות הרשעה כלה כעשן תכלה, כדא' ואויבי ה' כיקר כרים כלו בעשן כלו [ונאמר] [ישעיה ל''ד] לילה ויומם לא תכבה עשנם, (זה הצדיקים) [מתי ישמחו צדיקים] כי תעביר ממשלת זדון מלכות הרשעה מן הארץ. ותמלוך את' לבדך כדכת' ביום ההוא יהיה ה' אחד ושמו אחד.
אתה בחרתנו כדכת' כי בחר ה' ביעקב, וכת' ואבדיל אתכם מן העמים. ורוממתנו מכל הלשונות כדכתיב יתנך ה' אלקיך עליון על כל גויי הארץ. ויעלה כנגד מה שאמ' דוד אם לא אזכרכי (ו)אם לא אעלה [את] ירושלים על ראש שמחתי. (מה ו) [וזהו] כנגד זכרון ירושלם. ויבא כנגד זכרון כל עמך בית ישראל כדכת' כי תבאו מלחמה בארצכם על הצר הצורר אתכם ונזכרתם וגו'. יגיע כנגד משיח בן דוד שאמ' [דניאל י''ב] אשרי המחכה ויגיע לקץ הימין, דכתיב באותה פרשה זכרון. ויראה כנגד זכרון אבותינו וזהו יצחק, כדאמ' [מיכה ז'] אשר נשבעת לאבותינו מימי קדם, ובעקדתן כתי' ויקרא שם המקום [ההוא ה' יראה אשר יאמר היום בהר ה' יראה. כלומר יראה זכרון עקידתו לעולם שיעלה זכותו לבניו, והיינו דכתי' בי נשבעתי וגו'. ויזכר כנגד זכרונינו ופקדונינו [כדכתיב זכרני ה' ברצון עמך פקדני] בישועתך. וישמע כדכת' [מלאכי ג'] ויקשב ה' וישמע ויכתב בספר זכרון וגו'.
מלוך על כל העולם כולו והנשא על כל הארץ ביקרך שהארץ שלך היא. שנ' כי לי כל הארץ. והופע בהדר גאון עוזך (והגהה) [והופע] בהדר גאון בית מקדשך שנקרא גאון, כדכת' [עמוס ח'] נשבע ה' בגאון יעקב. [וכתיב] מציון מכלל יופי אלקים הופיע. על כל יושבי תבל [ארצך, כדכתיב [ישעיה י''ח] כל יושבי תבל] ושוכני ארץ כנשוא נס הרים. מלך מלכותו בכל משלה כדכת' [זכריה י''ד] והיה ה' למלך על כל הארץ. ויש אומ' למולך. וקדשינו במצותיך כדכת' והתקדשתם והייתם קדושים כי קדוש אני. ושבעים מרוב טוב הצפון והטמון ליראיך לחיי העולם הבא, כדכת' מה רב טובך אשר צפנת ליראיך. וטהר ליבינו לעבדך באמת שיהא לבינו אמת וטהור נגדך, כדכתיב [יחזקאל ל''ו] וזרקתי עליכם מים טהורים וטהרתם, וכתיב והסירותי לב האבן מבשרכם ואת רוחי אתן בקרבכם.
הר' שמעיה סידר והשיאנו וכן בר''ב עמרם והיינו הפירוש. והשיאנו ה' אלקינו את ברכת מועדיך כדכת' תשא ובאת אל המקום אשר יבחר ה'. את ברכת מועדיך [כדכתיב] איש כמתנת ידו כברכת ה' אלקיך אשר נתן לך. והשיאנו כמו והזכירנו, כמו ישא פרעה ראשך, דמתרגמי' יזכירנך פרעה ית רישך. מפי ר' משה ב''ר ישעיה ששמע מיהודי תילד''י. ואני מצאתי כי הח''ר יעקב נזיר אין מנהגו לאומרו ביום, ונשאל ממנו מה טעם, והשיב מפני שאין מקריבין בראש השנה חגיגה כי אם בג' רגלים, כדכ' שלש פעמים בשנה יראה כל זכורך את פני ה' אלקיך בחג המצות ובחג השבועות ובחג הסוכות ולא יראה את פני ה' ריקם איש כמתנת ידו כברכת ה' אלקיך אשר נתן לך, וברכת היינו חגיגה, כלומר אם יש אוכלוסין הרבה מרובים תרבה בשלמי חגיגה משום שמחה. והיינו כדכ' אשר ה' אלקיך נתן לך. אם כן משתמע ברכת חגיגה, ואין קריבה בראש השנה, אם כן אין נכון לומר והשיאנו כי אם בג' רגלים שמקריבים חגיגה, והרבה בני אדם אין אומרים אותו. אבינו מלכינו עשה עמנו אות לטובה שוחר טוב מפרש שמדבר בישראל בשעה שהיה לשון של זהורית נתלה על פתח ההיכל והיה מתלבן היו יודעין שנשמעת תפילתו, שהיו אומות העולם אומרים לא נמחל להם עונותיהם, וכיון שהיו רואים (שהיו) [שהיה] לשון מתלבן מתביישין, שנ' [תהלים פ''ו] יראו שונאי יבושו אילו האומות העולם, כי עזרתני בראש השנה ונחמתני ביום הכיפורים, שנ' כי ביום הזה יכפר עליכם לטהר אתכם. ולפי שהפסוק זה עשה עמי אות לטובה נדרש על שמיעת תפילת וליבון חטאים ועל ראש השנה ויום הכיפורים, קבעו באבינו מלכינו עשה עמנו אות לטובה לכוונת דרשה זה. [סידור חסידי אשכנז].
-----
מפני חטאינו גלינו לכך מזכירין בכאן קרבנות מוסף, שהמוסף עצמו היה קרבן בבית הגדול והקדוש, כדכ' השמר לך פן תעלה עולותיך בכל מקום אשר תראה כי אם במקום אשר יבחר ה' אלקיך. ותגדל כבודו של בית המקדש כדכתי' [חגי ב'] גדול יהיה בית האחרון מן הראשון. והופע והנשא עלינו לעיני כל חי בגלוי כדכתי' ישובו לירושלם ברחמים. וכת' ושב ה' אלקיך את שבותך ורחמך. וקרב פזורינו כדכתי' [ישעיה י''א] ונפוצותינו יקבץ מארבע כנפות הארץ. [סידור חסידי אשכנז].
-----
עלינו לשבח (ותהילה לתן האדון את הכל להק' שנתן את התורה שנ' בו את התורה אדון כל) [שבח להקב''ה שנתן את התורה לאדון] כדכתי' [יהושע ג'] לפני ארון הברית אדון כל הארץ. ולתת תהילה ליוצר בראשית בשביל ישראל [שנקרא ראשית] שנ' [ירמיה ב'] קודש ישראל לה' ראשית תבואתו. שלא עשאנו כגויי הארצות כדכתיב [יחזקאל כ'] והעולה על רוחכם היו לא תהיה אשר אתם אומרי' נהיה כגוים כמשפחות (האדמה) [הארצות], לשרת עץ. שלא שם חלקינו כהם כדכת' פן תשא עיניך השמימה וראית את השמש ואת הירח ואת הכוכבים וכל צבא השמים ונדחת והשתחוית להם ועבדתם. וכתי' [תהלים ט''ז] בל אסיך נסכיהם מדם ובל אשא את שמותם על שפתי. וכתי' בתריה ה' מנת חלקי וכוסי אתה תומך גורלי. להבל וריק לע''ז. ומתפלל[ים] אל אל לא יושיע פ''ה בישעיה [מ''ה] הקבצו ובאו [התנגשו] יחדיו פליטי גוים לא ידעו הנושאים את עץ פסלם ומתפללים אל אל לא יושיע. נוטה שמים ויוסד ארץ הנוטה כדוק שמים [ישעיה מ'], נוטה שמים כיריעה. אף ידי יסדה ארץ וימיני טפחה שמים [שם מ''ח]. וכסא כבודו שבמקום מרום כסא כבוד מרום מראשון מקום מקדשינו. הוא אלקינו ואין אחר כדכת' ה' אלקינו ה' אחד. על כן נקוה לך ה' אלקינו כדכת' קוה קויתי אל ה' ויט אלי חסד וישמע שועתי. לראות מהרה בתפארת עוזך כדכת' [שם נ''ב] כי עין בעין יראו בשוב ה' ציון. להעביר גילולים מן הארץ מחשבות לבם הרע לעבוד לע''ז, להעביר מן הארץ. והאלילים ע''ז. כרות יכרתון כדכת' [שם ב'] ביום ההוא ישלך איש את אלילי כספו ואת אלילי זהבו. וכת' [זכריה י''ג] וגם את רוח הטומאה אעביר מן הארץ. לתקן עולם במלכות שדי במלכות מי שאמר בעולמו די. וכן הוא אמ' וארא אל אברהם ואל יצחק ואל יעקב בא%ל שד%י בא%ל שאמר לעולמי דיי, שבתחילה היה מרחיב והולך עד מאד, ואמר לו הק' דיי לך. וכל בשר יקראו בשמך זש''ה [יואל ג'] כל הנקרא בשם ה' ימלט, [צפניה ג'] אז אהפוך אל (ה)עמים שפה ברורה לקרוא כולם בשם ה'. יכירו וידעו כל יושבי תבל (תעל) שאתה אלקים אמת. ולא הביט און ביעקב כנגד להעביר גילולים מן הארץ. וכת' והסירותי לב האבן מבשרכם ורוח חדשה אתן בקרבכם. וכן לה' המלוכה כנגד ואנו כורעים ומשתחוים. ושאו שערים הרבה שהמלך הכבוד בא לכאן, שאין מספיקים שמים, כת' [מ''א ח'] הנה השמים ושמי השמים לא יכלכלוך. וזה שאמ' למעלה במלכות שדי, שדי, שהיה מצמצם שכינתו על הכפרת בין הכרובים טפח. ט' פסוקים כתובים כאן במלכיות ג' מתורה ג' מנביאים ג' מכתובים כנגד ט' תקיעות שבראש השנה מן התורה. דכת' יום תרועה יהיה לכם. וצריך פשוטה לפניה ופשוטה לאחריה, זהו תקיעה תרועה תקיעה זהו מן התורה, לפי שאין אנו יודעים מהו תרועה אי גנוח גנח או ילולי ייליל, עבדינן תשר''ק ג' פעמים וקש''ק ג' פעמים וקר''ק ג' פעמים. ועוד אמ' פסוק מן התורה הרי י' פסוקים. ואיכ' פלוגתא במסכת ראש השנה כנגד מה תקנו פסוקים חד אמר כנגד י' דברות, וחד אמר כנגד י' הילולים שאמר דוד בספר תהילים, זהו הללוהו שבמזמור הללו א%ל בקודשו. אתה זוכר מעשה עולם מעשה בראשית. ופוקד כל יצורי קדם כמו שמפורש במזמור חקרתני ותדע [תהלים קל''ט] אתה יודע שבתי וקומי בנת לרעי מרחוק וכן כל המזמור. והמון נסתרות שמבראשית אתה יודע וזוכר כל יצורים כמו שנאמר באותו מזמור לא נכחד [עצמי] ממך אשר עשיתי בסתר רוקמתי בתחתיות ארץ (נפשי). ועל המדינות בו יאמר בדין יאמר דיניהן. איזו לחרב כמפורש ביחזקאל [י''ד] בן אדם ארץ כי תחט(י)א (ותמעול) [למעל] מעל ונטיתי [ידי] עליה ושברתי לה מטה לחם והשלחתי בה רעב והכרתי ממנה אדם ובהמה, והיו שלשת [ה]אנשים האלה בתוכה נח דניאל ואיוב המה בצדקתם ינצלו נפשם נאם ה'. וכל הפרשה. תחבולתיו מחשבותיו. ובן אדם יתאמץ בך [שנאמר] [תהלים פ'] וכנה אשר נטעה ימינך. וכת' תהי ידך על איש ימינך על בן אימצת לך. וגם את נח באהבה זכרת כדכתיב ויזכור אלקים את נח ואת כל החיה וגו'. ותפקדהו בדבר ישועה ורחמים [שנאמר ויעבר אלקים רוח על הארץ] וישכו המים. לשחת כל בשר שנאמר כי השחית כל בשר את דרכו על הארץ. על כן זכרונו של נח בא לפניך ה' אלקינו להרבות זרעו כעפרות תבל [ל]ישראל נאמר כעפרות תבל, כדכ' ויהיה זרעך כעפר הארץ. וצאצאיו זרעו [של] ישראל שנ' [הושע ב'] בהם והיה מספר בני ישראל כחול הים וגו'. ב''ר [ל''ד א'] (ויזכר) [וידבר] אלקים לנח צא מן התיבה הוציאה ממסגר נפשי להודות את שמך בי יכתירו צדיקים כי תגמול עלי, הוציאה ממסגר נפשי זה נח שהיה מוסגר בתיבה י''ב חדש, (להודיע) [להודות] לתן הודייה לשמך, בי יכתירו צדיקים כי תגמול עלי בי יתכלל צדקיא על החסד שגמלת עלי [ו]אמרת לי צא מן התיבה, בניסים שעשית לי יודו צדיקים ויכתירו, שיתנו לך כתר ושבח על אותו שיהו תובעין אותו בתפילתו. ולכך קבעו לומר בתפילה וגם את נח באהבה זכרת ותפקדהו בפקודת ישועה ורחמים הוציאה ממסגר נפשי אמ' לפני הק' הוציאני מן התיבה שאני מוסגר בה, וגמול לי חסד לומר צא מן התיבה. [בי] יכתירו להודות את שמך, ואז כשתגמול עלי חסד לומר צא מן התיבה יכתירו צדיקים ויודע לשמך אשר גמלת עלי חסד להוציאני ממסגר נפש. ותראה לפניך וכו' כדכת' אשר יאמר היום בהר ה' יראה. ברית ראשונים אברהם יצחק ויעקב. זוכר הברית. קשר''ק קש''ק קר''ק כדא' [ל''ד ע''א] תק' ר' אבהו, וכן תוקע בסדר זה בכל התקיעות במלכיות בזכרונות בשופרות. אתה נגלית בענן כבודך כדכת' וישכון כבוד ה' על הר סיני וגו'. על עם קדשך לדבר עמם כדכת' הנני בא אליך בעב הענן בעבור ישמע בדברי עמך. מן השמים השמעת קוליך כדכת' מן השמים השמיעך את קולו ליסרך. ונגלית עליהם בערפלי טוהר כדכ' ומשה נגש אל הערפל, וגם כתיב וכעצם השמים לטוהר, כלומר בערפלי טוהר נתת להם התורה. חל מפניך כדכת' [ש''ב כ''ב] ותגעש ותרעש הארץ, וכתיב מלפני אדון חולי ארץ. ובריות בראשית חרדו ממך כדכתיב ויחרד כל העם אשר במחנה. ודברי קדשך עשרת הדברות כמ' [קהלת ג'] על דברת בני אדם. זה היום תחלת מעשיך תחילת מעשיך של מעשה בראשית בזכות ישראל שנקראו מעשה, שנ' ישמח ישראל בעושיו ואדם נברא בששי והעולם נברא בכ''ה באלול, וכמה ימים היה לעבוד ולהשלים אלול ה' ימים, וביום ו' נברא אדם נמצא שנברא בראש השנה. כי חוק לישראל הוא ומשפט לאלקי יעקב שהוא דן את כל העולם ביום הדין הזה הגדול והנורא. ה' בקול שופר ה' מדת הרחמים כדכת' ה' ה' א%ל רחום וחנון. יתקע בשופר גדול דשלשה שופרות הן עתידים לבא, אחד להחיות מתים, כדכת' [יחזקאל ל''ז] בפתחי את קברותיכם. ואחד לכנס גליות כדכת' [ישעיה כ''ז] ובאו האובדים בארץ אשור. ואחד להפיל שערותיהם של אומות העולם מפני פחד קול השופר כדכת' [זכריה ט'] וה' אלקים בשופר יתקע, כלומר (מע) [ה' אלקים דיין] יעשה דין (כלומר) [כמו] אלקים לא תקלל, שיתקע בשופר והלך בסערת תימן, כמ' סערות, שהסמ''ך מתחלפת בשי''ן כלומר הוא ידין בדין תימן, היאך ידינם בשערות, שיפלו שערותיהם מפני קול שופר הגדול. ותוקע קשר''ק קר''ק קש''ק כדאתקין ר' אבהו בקיסרי, תשר''ק דשמא גנוחי ייליל קש''ק גנוחי ולא ייליל קר''ק דשמא ייליל ולא גנח. [סידור חסידי אשכנז].
-----
ותוקע תשר''ת ג' פעמים ואח''כ תש''ת ג' פעמים ואח''כ תר''ת ג' פעמים. נמצא בכל בבא שלש של שלש שלש שהן כ''ז דתרועה דתשר''ת שברים אחת (מ)הן. ואומר תהלה לדוד ומחזירין ספר תורה למקומו ואומר קדיש ועומדין הצבור ומתפללין בלחש ט' ברכות אבות וגבורות וקדושת השם מלכיות זכרונות ושופרות עבודה והודאה וברכת כהנים כנגד ט' אזכרות שאמרה חנה בתפלתה (ע' ברכות כט.) ובסופן ארץ (עי' ירושלמי ברכות פ''ד ה''ג). ואמר מר (י:) בראש השנה נפקדה חנה ורחל ושרה. ותקנו מלכיות תחלה ואח''כ זכרונות ושופרות כדי שתמליכהו עליך תחילה ואח''כ שתבקש ממנו רחמים ובמה בשופר. וסדר ברכות ותקיעות כך הוא אומר אבות וגבורות וקדושת השם וכולל מלכיות עם קדושת היום ותוקע תשר''ת וחוזר ואומר זכרונות (ואומר) [ותוקע] תש''ת וחוזר ואומר שופרות (ואומר) [ותוקע] תר''ת ואומר עבודה והודאה וברכות כהנים. [רי''ץ גיאת הלכ' ר''ה].
-----
בראש השנה ערבית ושחרית ומנחה מתפללין כך ה' שפתי תפתח וכו', אבות, ומזכיר זכרנו וגבורות ומזכיר מי כמוך וקדושת השם, ובכן תן פחדך, ובכן תן כבוד, ואז צדיקים, ואתה בחרתנו עד ותתן לנו, ובשבת מוסיף את יום המנוח הזה ואת יום הזכרון הזה וכו' עד עושה השלום, [תענית כ''ה ע''ב] ר' עקיבא ירד לפני התיבה ואמר אבינו מלכינו וכן אנו אומרים יתגדל ויתקדש, ומוציאין שני ספרי תורות, [מגילה ל''א ע''א] באחת קורין חמשה מן וה' פקד את שרה עד ימים רבים, ובשנייה קורין המפטיר בסדר פנחס, ובחדש השביעי באחד לחדש, עד סוף פיסקא, קדיש עד דאמירן, ומפטירין ויהי איש אחד מן הרמתים צופים עד וירם קרן משיחו, [ר''ה י' ע''ב] על שם שבראש השנה נפקדה [שרה] רחל וחנה. ביום שיני מוציאין כמו כן שתי תורות, באחת קורין והאלהים נסה את אברהם, כדי שיזכור עקידתו של יצחק, וקורין אותה עד סוף הסדר, ובשנייה קורא המפטיר כמו שקרא אתמול, קדיש עד דאמירן, ומפטירין כה אמר ה' מצא חן במדבר עד הבן יקיר לי אפרים, על שם זכור אזכרנו עוד. והמפטיר בנביא חייב לברך ששה [ברכות] וברכה שישית כך היא, על התורה ועל העבודה עד מקדש ישראל ויום הזכרון, [ובשבת אומר מקדש השבת וישראל ויום הזכרון] וכשהם יושבים מיד קודם שיעמדו בתפילה וקודם שיפתחו בתהילה אוחז שליח ציבור שופר בידו, ועומד על רגליו ומברך אקב''ו על תקיעת שופר, לשמוע בקול שופר, ושהחיינו, ותוקע קשר''ק, קשר''ק, קשר''ק, קש''ק, קש''ק, קש''ק, קר''ק, קר''ק, קר''ק, כמו ששנינו סדר תקיעות שלש של שלש שלש, תקיעה תרועה תקיעה לכל אחת ואחת, הא כיצד שלש שהן תשע, ופירשו רבותינו שתשע תקיעות הללו מן התורה הם. [סידור רש''י סימן קפ''ג].
-----
גמר לתקוע כל השלשים קולות פותח בתהילה אשרי, יהללו את שם ה' וגו', ועומדין למוסף, ומחזירין את התורות למקומן, קדיש לפני תיבה עד דאמירן, ומתפללין בלחש, ואומרים בסוף מגן זכרינו, ובסוף אתה גבור מי כמוך ואתה קדוש, ובכן תן פחדך, ובכן תן כבוד, ואז צדיקים ותוספת זו לשליח ציבור באלפא ביתא, ואז צדיקים יראו וישמחו וישרים יעלוזו וחסידים ברנה יגילו, ויאתיו כל לעובדיך, ויברכו ויכרעו לפניך, ויגידו באיים צדקיך, וידרשוך עמים לא ידעוך, ויהללוך כל אפסי ארץ, ויאמרו תמיד יגדל ה', ויזבחו לך את זבחיהם, ויחפרו את עצביהם, ויטו שכם אחד לעובדיך וייראוך מבקשי פניך, ויכירו כח מלכותיך, וילמדו תועים בינה, וימללו את גבורתך, וינשאוך מתנשא לכל ראש, ויסלדו בחילה לפניך, ויעטרו לך נזר תפארה, ויפצחו הרים רינה, ויצהלו איים במלכך, ויקבלו עול מלכותך עליהם, וירוממוך בקהל עם, וישמעו רחוקים וישובו, ויתנו לך כתר מלוכה, ותמלוך אתה ה' לבדך, וכו' עד המלך הקדוש, ומפני חטאינו עד מפי כבודך כאמור. (יום שבת) [ואם חל ר''ה בשבת אומר] וביום השבת וגו', עולת שבת בשבתו וגו', ובראשי חדשיכם וגו', ונ' ובחדש השביעי וגו', עד והשבות אל לבבך כי ה' הוא האלהים עד אין עוד. [סידור רש''י סימן קפ''ה].
-----
שליח צבור [אומר] אבות וגבורות וקדושות השם, וכולל מלכיות עם קדושת היום ותוקע, זכרונות ותוקע, שופרות ותוקע, ואומר עבודה והודאה וברכת כהנים. [סידור רש''י סימן קמ''ב].
-----
ושליח ציבור אומר אלהינו ואלהי אבותינו היה עם פיפיות שלוחי עמך בית ישראל עד מקדש השבת וישראל ויום הזכרון, ותוקע קשר''ק, היום הרת עולם וכו' עד זוכר הברית, ותוקע קש''ק, היום הרת עולם וכו' עד שומע קול תרועת עמו ישראל ברחמים, ותוקע קר''ק, היום הרת עולם וכו' רצה ומודים וכו', עד עושה השלום, יתגדל, תתקבל. ולאחר התפילה מריעין בלא תקיעה ובלא שלשה שברים, וכן מנהג בשתי ישיבות. [שלמה בר יצחק]. [סידור רש''י סימן קפ''ו].
-----
מיושבים לפני רבי, ובכן תן פחדך, ובכן הוא שם שהאותיות שלו עולות למניין אני והו, [או למנין] אנא ה', ובכן תן כבוד, אני והו מפורש בספר יצירה. [סידור רש''י סימן קע''ח].
-----
ודברך מלכנו אמת וקיים לעד שטבעו חכמים בראש השנה, סמכו על מה ששנינו בפסיקתא בפרשת בחדש השביעי באחד לחדש, כך פתח ר' תנחומא לעולם ה' דברך נצב בשמים לדור ודור אמונתך וגו' (תהלים קי''ט פ''ט) מהו לעולם ה' דברך נצב, אלא אמר דוד לפני הקב''ה, רבונו של עולם אין אתה בא עלינו בדין, אלא במידת רחמים, אילולי כך לא היינו יכולין לעמוד אפילו שעה אחת, לעולם [אלהים] אינו אומר כאן, אלא ה', במה אתה דנינו, באותה המידה של רחמים בה', שנאמר ה' ה' אל רחום וחנון (שמות ל''ד ו'), ולא לנו בלבד, אלא אף לאדם הראשון יציר כפך, אילולי (ששיפעת) [ששיתפתה] מידת רחמיך בשעת שדנת אותו, לא היה עומד אפילו שעה אחת, וכן התקנת עמו כשם שדנת אותו ברחמים חיבבת אותו, כך אתה עתיד לדון את בניו לזכותם, כיצד אמר ר' חנינא כשביקש הקב''ה לבראות וכו', עד לפיכך אמר דוד רבון העולמים אילולי שדנת את אדם הראשון ברחמים, כך התקנת עמו שאתה דן ברחמים, כך אתה דן את הדורות אחריו, זהו לעולם ה' דברך נצב לדור ודור אמונתך, מה כתיב אחריו למשפטיך עמדו היום, מכאן אתה למד שכל שלש תיבות האלה בהגדה, ודברך [הוא] במקרא לעולם דברך, אמת (תהלים קי''ט פ''ט) הוא אמונתך (שם שם) שבמקרא, וקיים הוא נצב, וכך אנו מודים לפני הקב''ה רבונו של עולם דבר זה ברור לנו שתתנהג עמנו במדת רחמים כדברך שהבטחתה לאדם הראשון, שתדין דורות הבאין ברחמים אמת הוא, ולעולמי עד קיים יהי', ותביט לרחמינו ולצדקינו במשפט. [סידור רש''י סימן קע''ט].
-----
ובשני הימים ערבית שחרית ומנחה מתפלל שבע ברכות, ובמוסף מתפלל תשע ברכות, ומראש השנה ועד יום הכפורים חותם המלך הקדוש והמלך המשפט, ואם טעה צריך לחזור, חל להיות בשבת מזכיר של שבת תחלה, ואחר כך של ראש השנה, וחותם מלך על כל הארץ מקדש (ישראל) [השבת וישראל] ויום הזכרון. [האורה לרש''י סימן צ''ג].
-----
סדר ברכות שליח ציבור אומ' אבות וגבורות וקדושת השם. וכלל מלכיות עם קדושת היום ותוקע. זכרונות ותוקע. שופרות ותוקע. ואו' עבודה והודאה וברכת כהנים. ומניין שאומרי' מלכיות זכרונות ושופרות. שנאמר ותקעתם בחצוצרות וכו' שאין ת''ל אני י''י אלהיכם מה ת''ל אני י''י אלהיכם. זה אב לכולם. כל מקום שאמרו מלכיות יהא אזכרת השם עמהם. ר' נתן או' ותקעתם בחצוצרות. אילו שופרות. והיו לכם לזכרון. אילו זכרונות. אני י''י אלהיכם. אילו מלכיות. וא''כ מה ראו חכמים לומר מלכיות ואחר כך זכרונות ושופרות. אלא המליכהו עליך תחילה ואחר כך בקש ממנו שיזכור לך. ובמה בשופר של חירות. שנאמר והיה ביום ההוא יתקע בשופר גדול. וגו'. אין פוחתין מעשרה מלכיות. מעשרה זכרונות. מעשרה שופרות. הני עשרה מלכיות. כנגד מי. כנגד עשרה הילולים האמורים בספר תילים. הילולין טובא הוו. הנך דכת' בהו הללוהו בתקע שופר (תהלים ק''נ) רב יוסף א' כנגד עשרה דברות דכת' בהן שופר. ר' יוחנן א' כנגד עשרה מאמרות שבהן נברא העולם. והי ניהו ויאמר ויאמר דבראשית. הני תשעה הוו. בראשית נמי מאמר הוא. דכת' (שם ל''ג) בדבר י''י שמים נעשו. וגו'. והאי דלא חשיב ויאמר אלהים לא טוב היות האדם לבדו. סבר ר' יוחנן דכי תנן בעשרה מאמרות נברא העולם אאדם קאי ולא אחוה. ובפרקי' ד''ר אליעזר פ''ג מפרש להו. בעשרה מאמרות נברא העולם. ואילו הן. ויאמר אלהים יהי אור ויאמר אלהים יהי רקיע. ויאמר אלהים יקוו המים. ויאמר אלהים תדשא. ויאמר אלהים יהי מאורות. ויאמר אלהים ישרצו המים. ויאמר אלהים תוצא הארץ. ויאמר אלהים נעשה אדם. ויאמר אלהים הנה נתתי לכם. ויאמר אלהים לא טוב היות האדם לבדו. ויש לומר דסבר דכי קת' בעשרה מאמרות נברא העולם חשיב לחוה. אבל בראשית אע''ג דהוא מאמר לא חשיב ליה. דלא כת' בהו מאמר בהדיא. [מחזור ויטרי סימן שט''ו].
-----
זכרינו לחיים רבונו של עולם זכרינו לחיי העולם הבא. שכולו חיים. אל מלך חפץ בחיים. כד''א אמר אליהם חי אני נאם [אדני] ה' אם אחפץ במות (המת) [הרשע] (יחזקאל ל''ג) וכת' ובחרת בחיים (דברים ל') וכותבינו בספר חיים טובים. בספר של צדיקים לעולם הבא שהן טובים. כדכת' כל הכתוב לחיים בירושלם (ישעיה ד') למענך אלהים חיים. שאתה חי לעולם. מלך עוזר. עונה לזכרינו. כלומ' רבונו של עולם זכור לנו אותו עוזר שאמרת לאברהם כד''א כי זכר את דבר קדשו את אברהם עבדו (תהלים ק''ה) ומושיע לישר'. כד''א ויושע י''י ביום ההוא (שמות י''ד). ומגן לאברהם כדכת' אנכי מגן לך (בראשית ט''ו). ועוד מצינו בזכירה חיים. כמא דאתמר ובשוב רשע מרשעתו ועשה צדק לא תזכרנה לו הרעות אשר עשה בצדקו אשר עשה יחיה. האומ' זכרינו לחיים טובים. וכתבינו בספר חיים טובים. הרי זה פיקח ונשתכר. צא ולמד ממעשה פילגש בגבעה. שלא ביחנו מה אירע להם. ועד כאן לא אמרו חכמים ניבעי רחמי אחיי. דכי יהיב רחמנא חיי לשיבעא הוא דיהיב. אלא כך אמרו [תענית ח' ע''ב] ניבעי רחמי אכפנא דכי יהיב רחמנא שיבעא לחיי הוא דיהיב. וזהו שפירשו חכמים [יומא ע''א ע''א] בשנות חיים. מפני אריכות ימים. שאילו מפני דרשה לא הוצרך הכת' לשנות. ושלא נהגו לומר כך. כסבורים הואיל ועת רצון הוא. אין הקב''ה נותן מתנה לחצאין. כ''פ רת''ם. ורי''ש פי' כי אין צריך להזכיר טובים. כי בתחילה יש לשאל חיים סתמא. ובברכת הודאה וכתוב לחיים טובי'. ובברכת השלום יאמר לחיים טובים ולשלום. כי לעולם ישאל אדם מעט מעט. ולהוסיף. וכן מצינו בפ' חלק. [סנהדרין ק''ז ע''א] למה דוד דומה לסוחר. כו'. מי כמוך אב הרחמן. שקראת לנו בנים. כד''א הבן יקיר לי אפרים. וגו'. רחם ארחמנו נאם י''י (ירמיה ל''א) זוכר יצוריו. בריותיו. ברחמים כד''א ויזכור כי בשר המה רוח הולך לא ישוב (תהילים ע''ח) וכת' למעלה מפסוק זה. והוא רחום יכפר עון וגו'. ונאמן אתה להחיות מתים. שנ' חדשי' לבקרים רבה אמונתך (איכה ג') וכת' [יחיו] מתיך נבלתי יקומון (ישעיה כ''ו). [מחזור ויטרי סימן שכ''ח].
-----
ובכן תן פחדך. ובכן שם הוא. שהאותיות שלו עולות למיניין אנ''י וה''ו. או למיניין אנ''א יהו''ה. שהחשבון עולה ע''ח. ובכן תן פחדך. אני והוא. תן פחדך. ובכן תן כבוד. אנא י''י תן כבוד. אני והו. מפורש בספר יצירה. ומאותו ג' מקראות הכתובים בויהי בשלח. ויסע. ויבא. ויט. הם מתפרשים שמות המפורשין ע''ב. על כל מעשיך. על ישר' שנקרא מעשה. כד''א ישמח ישר' בעושיו (תהלים קמ''ט) וייראוך וישמרו תורתך ומצותיך. כמו פחדו בציון חטאים (ישעיה ל''ג) שיחזרו בתשובה. ואמ' ואימתך על כל מה שבראת. כדי שייראוך. על ישר' שנקראו ברואים. כד''א כל הנקרא בשמי ולכבודי בראתיו (ישעיה מ''ג) וגו'. כל הנקרא בשמו של הקב''ה מעלה עליו הכת' כאילו נעשה שותף להקב''ה במעשה בראשית. שנ' ויצר. ויברא. ויעש. ואין לך אומה ולשון שמכבדין שמו של הק' כישר'. ויעשו כלם אגודה. כמו שורה. שיחדין כלם ביחד לבם לעשות רצונך בלבב שלם. לפי שיהיו זוכין לחיי העולם הבא ותשוב אותם לארצם. כמה שידענו י''י אלהינו. שאנו יודעין שלפניך היכולת והשלטנות להוציאנו מגלות זה שהעוז בידך וגבורה בימינך. כד''א תעז ידך תרום ימינך (תהילים פ''ט) ושמך נורא על כל מה שבראת על ישר'. כד''א נשאתי אמיך אפונה (תהילים פ''ח). ובכן ששמך נורא על ישר' תן כבוד י''י לעמך כד''א. כבוד הלבנון אליך יבא (ישעיה ס') וכת' ואביא אתכם אל ארצכם. וכת' ולתתך עליון. וגו' (דברים כ''ו). תהילה ליריאך. תחת אבל מעטה תהילה (ישעיה ס''א). וכת' לתהלה ולשם ולתפארת (דברים כ''ו) ותקוה לדורשיך. ותן תקוה לאותם דורשים שאמרת כה אמר י''י לבית ישראל דרשוני וחיו (עמוס ה'). ופתחון פה למייחלים לך. כד''א ביום ההוא אצמיח קרן לבית ישר' ולך אתן פתחון פה בתוכם (יחזקאל כ''ט) וגו'. שמחה לארצך וששון לעירך. כד''א ישמח הר ציון תגלנה בנות יהודה (תהילים מ''ח). וכת' הנני בורא את ירושלם גילה ועמה משוש וגו' (ישעיה ס''ה). וצמיחת קרן. דוד שנמשח בקרן יחזירהו במקומו. ועריכת נר לבן ישי משיחך. כד''א שם אצמיח קרן לדוד (עבדי) ערכתי נר למשיחי (תהילים קל''ב) וגו'. במהרה בימינו ואל תאחר. ואז צדיקים יראו וישמחו. פסוק הוא. אז צדיקים יודו לשמך ישבו ישרים את פניך (שם ק''מ) וכת' ויראו צדיקים וייראו ועליו ישחקו (תהלים נ''ב) וישרים. צדיקים. וחסידים ברינה יגילו. כד''א יעלזו חסידים בכבוד (תהילים קמ''ט) וכת' יראי ה' הללוהו כל זרע יעקב כבדוהו (שם כ''ב) וכת' יראו צדיקים וישמחו (איוב כ''ב) יהללו (את) י''י דרשיו (תהילים כ''ב) וגו'. ועולתה מלכות הרשעה שכולה עולה. תקפץ פיה. כד''א יקפצו מלכים פיהם (ישעיה מ''ב) כי כל הרשעה מלכות הרשעה. פסוק הוא וכל עולה קפצה פיה (תהילים ק''ז) כעשן תכלה כד''א ואיבי י''י כלו (שם ל''ז) וכת' לילה ויומם לא תכבה (ישעיה ל''ד). ענשם זה. כי תעביר ממשלת זדון. מלכות הרשעה. ותמלוך. כד''א ביום ההוא אצמיח קרן לבית ישראל (יחזקאל כ''ט) וכת' יהיה י''י אחד ושמו אחד (זכריה י''ד). אתה בחרתנו מכל העמים. כד''א כי בחר י''י ביעקב. וכת' ואבדיל אתכם מן העמים (ויקרא כ') ורוממתנו. כדכ' ונתנך י''י אלהיך עליון על כל גויי הארץ (דברים כ''ח) יעלה ויבא. כנגד מה שאמר דוד. אם לא אזכרכי אם לא אעלה את ירושלם על ראש שמחתי (תהילים קל''ז) וזה כנגד זכרון ירושלים. ויבא. כנגד זכרון משיח בן דוד. כד''א אשרי המחכה ויגיע לימים (דניאל י''ב). וגו' וכת' באותה פרשה זכרון. ויראה. כנגד זכרון אבותינו. וזהו יצחק. כד''א אשר נשבעת לאבותינו מימי קדם (מיכה ז'). ובעקידתו כת'. ויקרא אברהם שם המקום ההוא י''י יראה אשר יאמר היום בהר י''י יראה (בראשית כ''ב). כלומ' יראה זכרון עקידתו לעולם שיעמד זכותו לבניו. והיינו דכת' בי נשבעתי (שם). ויזכר. כנגד זכרונינו ופקדונינו כד''א זכרני י''י ברצון עמך פקדני בישועתך (תהלים ק''ו). וישמע כדכת' ויקשב י''י וישמע ויכתב ספר זכרון. וגו' (מלאכי ג'). והנשא על כל הארץ ביקרך. שהארץ שלך היא. כד''א כי לי כל הארץ (שמות י''ט). והופע בהדר גאון עוזך. והנה בהדר גאון. בית המקדש שנקרא גאון. כד''א נשבע י''י בגאון יעקב (עמוס ח') וכת' מציון מכלל יפי אלהים הופיע (תהלים נ'). על כל יושבי תבל ארצך. כד''א כל ישבי תבל ושכני ארץ. וגו'. (ישעיה י''ח) מלך ומלכותו בכל משלה. כד''א והיה י''י למלך על כל הארץ. (זכריה י''ד) והשיאנו כד''א תשא ובאת אל המקום אשר יבחר י''י (דברים י''ב). את ברכת מועדיך. כד''א איש כמתנת ידו כברכת י''י וגו' (דברים ט''ז). והשיאנו כמו והזכירנו. כגון ישא פרעה את ראשך (בראשית מ') דמתרג' ידכרינך פרעה ית רישיך. מפי ר' משה בר ישעיה. החבר ר' יעקב נזיר אין מתפלל בזה היום והשיאנו. ושאלתי ממנו מה טעם. והשיבני. מפני שאין מקריבין בראש השנה חגיגה כי אם בחג המצות ובחג השבועות ובחג הסוכות. כד''א שלש פעמים בשנה (שמות כ''ג) וכת' איש כמתנת ידו כברכת וגו' (דברים ט''ז). וברכת היכן. השיאנו. אבל ראש השנה דלא כת' ברכת חגיגה לא אמרינן ליה להשיאנו. ולי נר' דסדר תפילו' הוא מונה. כלומ' יהי רצון מלפניך שתשיאנו ברכת מועדיך האחרים. ולא אראש השנה קאי. כ''ש אב''ן. [מחזור ויטרי סימן שכ''ח].
-----
וקדשינו במצותיך. כד''א והתקדשתם והייתם קדשים (ויקרא י''א). ושבעינו מרב טוב הצפון והטמון ליריאיך לחיי העולם הבא. כד''א מה רב טובך אשר צפנת ליריאיך (תהלים ל''א) וטהר לבינו. שיהא לבינו אמת וטהר נגדך. כד''א וזרקתי עליכם מים טהורים (יחזקאל ל''ו). וכת' והסרתי את לב האבן מבשרכם. ואת רוחי אתן בקרבכם (שם) כי אתה אלהים אמת ודברך מלכנו אמת וקיים לעד. שטבעו חכמים בראש השנה סמכו על מה ששנינו בפסיק'. בפרש' החדש השביעי. כך פתח ר' תנחומ'. לעולם י''י דברך נצב בשמים. לדור ודור אמונתך (תהלים קי''ט) מהו לעולם י''י. אלא אמ' דוד לפני הק' רבונו של עולם. אין אתה בא עלינו בדין אלא במדת הרחמים. שאילולי כך לא היינו יכולין לעמוד לפניך אפילו שעה אחת. אלהים אינו אומ' כאן. אלא י''י. בה אתה דנינו. באותה מידה של רחמים. בי''י. שנ' י''י י''י אל רחום וחנון (שמות ל''ד). ולא לנו בלבד. אלא אף לאדם הראשון יציר כפיך. אילולי ששיתפתה מדת רחמיך בשעה שדנת אותו לא היה עומד שעה אחת. וכשם שדנת אותו ברחמים כך התניתה עמו שאתה דן את בניו ברחמים. וזה דברך נצב. קיים דברך שהתניתה עם אדם הראשון. מה כת' אחריו למשפטיך עמדו היום כי הכל עבדיך (תהלים קי''ט). מכאן אתה למד שכל שלש תיבות האלה בהגדה זו. וביום הדין. ודברך. דאמרי' כת' במקרא לעולם י''י דברך אמת. הוא אמונתך שבמקרא. וקיים זהו נצב. לעד. זהו לעולם. וכן אנו מודים לפני הק'. רבונו של עולם דבר זה ברור לנו שתתנהג עמנו במדת הרחמים. כי דברך שהבטחתה לאדם הראשון שתדין דורות הבאים ברחמים אמת הוא. ולעלמי עד קיים יהיה. ותביט לרחמינו ולצדקינו במשפט. [מחזור ויטרי סימן שכ''ח].
-----
מפני חטאינו. לכך מזכירין בכאן קרבנות מוסף. שהמוסף עצמו קרבן. ואין נכון לומר. ואין אנו יכולין לעלות ולראות. שלא נתחייבו בעולה ראייה אלא בג' רגלים בלבד. אלא יאמר ואין אנו יכולין לעשות חובותינו. כו'. בבית הגדול והקדוש שנקרא שמך עליו. כד''א השמר לך פן תעלה עלתיך בכל מקום אשר תראה. כי אם במקום אשר יבחר י''י (דברים י''ב). מלך רחמן שתשוב אותנו לארץ ותרחם עלינו. ותגדל כבודו. של בית המקדש. כד''א גדול יהיה כבוד הבית הזה האחרון מן הראשון (חגי ב'). והופע והנשא עלינו לעיני כל חי. בגלוי. כד''א שבתי לירושלם ברחמים (זכריה א') וכת' ושב י''י אלהיך את שבותך וגו' (דברים ל'). וקרב פזורינו מבין הגוים ונפוצותינו כנס מירכתי ארץ. כד''א ונפצות יהודה יקבץ מארבע כנפות הארץ (ישעי' י''א). [מחזור ויטרי סימן שכ''ט].
-----
עלינו לשבח. עלינו ליתן שבח ותהילה. לאדון הכל. להק' שנתן את התורה שנ' בו אדון הכל. כד''א הנה ארון הברית אדון כל הארץ (יהושע ג'). ולתת תהילה ליוצר בראשית. בשביל ישר' שנ' בהן קדש ישר' לי''י ראשית תבואתה (ירמיה ב'). שלא עשאנו כגויי הארצות. ולא שמנו כמשפחות האדמה. כד''א והעלה על רוחכם היו לא תהיה אשר אתם אמרים נהיה כגוים כמשפחות הארצות לשרת עץ ואבן (יחזקאל כ'). שלא שם חלקנו וגורלינו ככל המונם. כד''א ופן תשא עיניך השמימה. וגו'. אשר חלק י''י אלהיך אתם לכל העמים וגו' (דברים ד'). וכת' בל אסיך נסכיהם מדם. ובל אשא את שמותם על שפתי. וכת' בתריה י''י מנת חלקי וכוסי אתה תומך גורלי (תהלים ט''ז). כד''א ומתפללים לאל לא יושיע. שהוא נוטה שמים ויוסד ארץ. כד''א אף ידי יסדה ארץ וימיני טפחה שמים (ישעיה מ''ח) ומושב יקרו. שבמקום מרום כסא שם הולכת לפניו תפילתינו. כד''א כסא כבוד מרום מראשון מקום מקדשינו (ירמיה י''ז). והוא אלהינו. ואין עוד אחר. כד''א י''י אלהינו י''י אחד (דברים י'). על כן נקוה לך י''י אלהינו. כד''א קוה קויתי (אל) י''י ויט אלי וישמע שועתי (תהילים מ'). לראות מהרה בתפארת עוזך. כמו שכתוב כי עין בעין יראו בשוב י''י (את) ציון (ישעיה נ''ב) להעביר גילולים מן הארץ. מחשבות לבם הרע. כד''א גילולי לבכם. והאלילים ע''ז. כרות יכרתון. כד''א ביום ההוא השליך האדם את אלילי כספו ואת אלילי זהבו (ישעיה ב'). וכת' (וגם) ואת רוח הטמאה אעביר מן הארץ (זכריה י''ג) לתקן עולם במלכות שדי. במלכות מי שאמ' לעולם דיי. וכן הוא אומ' וארא אל אברהם וגו' באל שדי (שמות ו'). שהיה מרחיב בתחילה עד מאד. עד שאמר לו הק' דיי. וכל בני בשר יקראו לשמך. וזה שאמ' הכת' כל אשר יקרא בשם י''י ימלט (יואל ג'). אז אהפך אל עמים שפה ברורה לקרא כלם בשם י''י (צפניה ג'). יכירו וידעו כל יושבי תבל.  שאתה אלהים אמת. לא הביט און ביעקב. כנגד להעביר גילולים מן הארץ. וכת' והסרתי את לב האבן מבשרכם. ורוח חדשה אתן בקרבכם (יחזקאל ל''ו). כי לי''י המלוכה. כנגד ואנו כורעים ומשתחוים. שאו שערים. כנגד לתקן עולם. כלומ' שאו שערים ראשיכם הרבה שמלך הכבוד בא לכאן. שלו אין מספיקין שמים. כד''א הנה השמים ושמי שמים לא יכלכלוך (מלכים א' ח'). וזהו שאמ' למעלה שדי. שדיי. שהיה מצמצם שכינתו על הכפרת. בין הכרובים טפח. שפוסקין כתובין כאן ג' מדברי תורה וג' מדברי נביאים וג' מדברי כתובים. כנגד ט' תקיעת שבראש השנה. ועוד פסוק אחר מן החומש יותר. ובו יש י' פסוקים כנגד ל' שברים. ותקיעות קשר''ק קש''ק קר''ק. קש''ק ג' פעמים שהרי יש כאן בין שברים לתקיעות י''ב. וקר''ק ג' פעמים הרי ט'. וקש''ק ג' פעמים הרי כאן י''ח. בין קש''ק וקר''ק וקשר''ק י''ב. הרי ל' תקיעות ושברים. קשר''ק. מצאתי בסדר ישן. [מחזור ויטרי סימן ש''ל].
-----
העם נהגו לומר עד תמלוך בכבוד. ואחרי כן מתחילין התקיעתא של פיוטין. אבל רבינו יצחק הלוי מ''כ תיקן לסיים הפסוקים קודם שיתחיל התקיעתא. כי בתקיעתא אינם כתובים המקראות כסדר של תורה ושל נביאים ושל כתובים. ונראין דבריו שחובין הן בשליח ציבור לאומרן כשאר תפילה. ועליו אני אומ' מקום הניחו לו אבותיו להתגדר בו. ואילו ואילו מודים שצריך להתחיל לשליח ציבור סדר תפילה שתיקנו אנשי כנסת הגדולה קודם שיתחיל הפיוט שתיקנו אחרונים להוסיף בשבחו של מקום. ובאמצע תפילה קודם חתימה יסדר תפילתו ושבחו של מקום מלכיות בסדר מלכיות. זכרונות בזכרונות. שופרות בשופרות. שכל עצמן של פייטים לא יסדו פיוטם כי אם לאומרן באמצע ברכה. כל אחת ואחת מעיניינה. כמו שנמצא באגדה (ישעיה כ''ו) יספת לגוי י''י. הוספת לנו ימים טובים. הוסיפו לך להרבות שבחות ותפילות. ולאחר שתיקנו אנשי כנסת הגדולה סדר תפילה של כל הימים. באו אחרונים ותיקנו לצחצח לשונם בשבחו של מקום ותיקנו על כל תפילה שבחו של מקום לכל אחת ואחת מעיניינה. ולפיכך כי תקנו אנשי כנסת הגדולה לומר מלכיות זכרונות ושופרות באו הפייטים להוסיף בשבחו של מקום סדר מלכיות במלכיות. זכרונות בזכרונות. שופרות בשופרות. והבא לפטפט (ולוחוה) לגנס לבו בהוראה לסתור מעשה קדמונים אין זה כי אם ככסיל בחשך הולך. היאך יפתח שליח ציבור. בפיוט מלכיות ועדיין לא פתח בתפילת מלכיות שתיקנו אנשי כנסת הגדולה. ולדברי השוטים שכך בודים מלבם לחדש דבר (דבר) תיפלות. מה ראה ר' אלעזר קליר שיסד הטל והגשם בחתימת מחייה המתים. לימרנהו קודם התחלת ברכה. וכן אזרח בט חוץ. שיסד במכניע זדים. בפורים. לימרנהו קודם ברכה. ואם יאמר היאך מתחבר הפיוט לתפילה. תשובתו בצידו. היאך מתחבר למושיע ומגן. בדעתו אביעה חידות. וכן בכל שאר פיוטים. אלא שליח ציבור ישאל צרכי ציבור ויפתח בשבחו של מקום. והפייט נזהר בחתימת שבחו ותפילתו. שסיימו וחתימתו מעין חתימת הברכה. ואילו התקיעות לימרנהו בחתימת ברכה. כי חתימת הפיוט מעין חתימת הברכה. כמו ירומם וימלוך. אלהינו ואלהי אבותינו מלוך על כל העולם כולו כו'. למשפט יזכור. אלהינו ואלהי אבותינו זכרינו. כו'. קול קורא בשופר. אלהינו ואלהי אבותינו תקע. כו'. וכן כולן. ועל כן צריך לומר תחילה סדר מלכיות שתיקנו אנשי כנסת הגדולה שזה עיקר וזה תוספת שבח. שניתוסף לאומרה בחתימתה. ובאמצעם יאמר סדר של פיוטים. וראייה לדבר גם מאנשי כנסת הגדולה. ושתיקנו לומר סליחות בחתימת כי אל מלך מוחל וסולח אתה. הא למדת. כל צריכין הנשאלין אין נשאלין כי אם בברכה מעיניינה. וכן יחיד אם צריך לרפואה ישאל ברופא חולים. וכן לפרנסה. ומה חטאו אילו תקיעות ומה נשתנו משאר פיוטים שכולן נשאלין באמצע ברכה ואילו נשאלין קודם ברכה. רוחות נשתנו ודיעות. ומטים ארחות. והולכי עקלקלות. ומנהג ראשונים עיקר. וכן היה נוהג רבינו יצחק בר' יהודה. ואחריו ר' יצחק הלוי. ורבי' ר' אלעזר. ומטים אורח סלולה. להג הרבה יגיעת בשר. וצריכין להתייסר. כעכס לאויל מוסר. והדבר ביד נמסר. מפי אדון ושר. ועוקר דבר וחסר. צריך לבלום פיו באפסר. שלא יבטל דבר מלך וטפסר. ולחזור בו מקבל עליו באיסר. לחיים ולשלום יתבשר. [מחזור ויטרי סימן של''א].
-----
כך מצאתי. אתה זוכר מעשה עולם. מעשה בראשית. ופוקד כל יצורי קדם לפניך. כמו שמפורש במזמור. חקרתני ותדע. אתה ידעת שבתי וקומי בנתה לרעי מרחוק (תהילים קל''ט). וכן כל המזמור. אתה זוכר כל המפעל וגם כל היצור לא נכחד ממך. כד''א באותו מזמור. לא נכחד עצמי ממך אשר עשיתי בסתר רקמתי בתחתיות ארץ. זה היום תחילת מעשיך. הא דאמרי' בראש השנה [כ''ז ע''א] כמאן מצלינן האידנא זה היום תחילת מעשיך. כמאן כר' אליעזר. קשה. וכי תקון רבנן דלא כהילכתא. דהא קיימ' לן שר' אליעזר שמותי הוא. כדא' בהזהב. [ב''מ נ''ט ע''ב] שבירכוהו. אינמי שמתי הוא. מתלמידי שמאי. כדפ' ר''ת. ומוכח ממסכת תרומות ירושלמי ומביצה ירושלמי. דפריך בההיא דר' אליעזר דעומד אדם על המוקצה כו'. ור' אליעזר ולאו שמתי הוא. ויש לומ' לפרש''י שפי' שמותי הוא. שנידוהו. הא דבתשרי נברא העולם אמרה קודם שנידוהו. וההיא דפ''ק דנידה. דר' אליעזר או' ד' נשים דיין שעתן. לר''ת קשה דפליג אשמאי רביה. ודחינן דאמ' לך ר' אליעזר לא נחלקו ב''ש וב''ה בדבר זה. מיהו קשה מירושלמי דגריס שמתי הוא. מנא ליה הא. אלימא דר' אליעזר תלמיד רבן יוחנן בן זכאי. דהוא תלמיד שמאי. הכי נמי הוה מתלמידי הילל. דא' בפ''ב דאבות (דר' נתן). רבן יוחנן בן זכאי קיבל מהילל ומשמאי. גמגום. ויש לומ' לר''ת נמי אמרה ר' אליעזר קודם שלמד לפני רבן יוחנן בן זכאי. גי'. ועל המדינות בו יאמר דיניהו. איזו לחרב כו'. כמו שמפרש ביחזקאל. בן אדם ארץ כי תחטא לי למעל מעל ונטיתי ידי עליה ושברתי לה מטה לחם והשלחתי בה רעב והכרתי ממנה אדם ובהמה. והיו שלשת האנשים האלה בתוכה. נח דניאל ואיוב המה בצדקתם ינצלו נפשם נאם אדני ה' (יחזקאל י''ד). וכל הפרשה. תחבלותיו. מחשבותיו. ובן אדם יתאמץ בך. כד''א תהי ידך על איש ימינך על בן אדם אמצת לך (תהלים פ'). וגם את נח באהבה זכרת. ויזכור אלהים את נח (בראשית ח'). ותפקדהו בדבר ישועה ורחמים. וישוכו המים (שם). על כן זכרונו של נח בא לפניך י''י אלהינו להרבות זרעו. כד''א והיה זרעך כעפר הארץ (בראשית כ''ח). וצאצאיו. וזרעו ישר' שנ' בהם והיה מספר בני ישר' וגו' (הושע ב'). ותראה לפניך. אשר יאמר היום בהר י''י יראה (בראשית כ''ב). ברית ראשונים. אברהם יצחק ויעקב. זוכר הברית של אברהם. [מחזור ויטרי סימן של''ב].
-----
אתה נגלית. כד''א וישכן כבוד י''י על הר סיני (שמות כ''ד). על הר קדשך לדבר עמם. בעבור ישמע (ישמע) העם וגו' (שם י''ט). מן השמים השמעתם קולך. מן השמים השמיעך את קלו (דברים ד'). ונגלית עליהם בערפלי טוהר. כד''א ותחת רגליו. וגו' (שמות כ''ד). וכעצם השמים לטוהר. כלומר בערפלי טוהר נתת להם את התורה. גם כל העולם חל מלפניך. ותגעש ותרעש הארץ (תהלים י''ח). וכת' מלפני אדון חולי ארץ (שם קי''ד). ובריו' בראשית חרדו ממך. ויחרד כל העם אשר במחנה (שמות י''ט). ודברות קדשך עשרת הדברות. י''י בקול שופר. י''י מדת רחמים. כי חק לישר' הוא משפט לאלהי יעקב. שיהא כל העולם דן ביום הדין הזה הגדול והנורא. יתקע בשופר גדול (ישעיה כ''ז). דשלשה שופרות הן לעתיד לבא. אחד להחיות מתים. כד''א בפתחי את קברותיכם (יחזקאל ל''ז). ואחד לכינוס גליות. ובאו האבדים בארץ אשור (ישעיה כ''ז). ואחד להפיל שערותיהם של אומות העולם. לפני פחד קול שופר. כד''א וי''י אלקים בשופר יתקע (זכריה ט'). כלומ' הקב''ה יעשה דין כמו אלהים לא תקלל. שיתקע בשופר והלך בסערות תימן. סערות. כמו שערות. שהסמך מתחלפת בשין. כלומ' הוא ידין בדין תימן. היאך. בסערות. שיפלו שערותיהן מפי קול שופר הגדול. יש מחזורין שכת' בהן י''י צבאות יגן עלינו וגו'. ואין לומ' כן. כי מה עיניין זה אצל שופרות. פסוק הוא לעצמו. והלך בסערות תימן. ואחריו כת' וי''י צבאות יגן עליהם וגו'. ואם כדי להוסיף ברכה על הציבור אתה רודף לאומרו בתפילה. חטוף גם אותו שלאחריו והושיעם י''י אלהיהם ביום ההוא כצאן עמו. אלא לא כל הימך להוסיף במקראות מכדי חובת היום. ג' לתורה. ג' לכתובים באמצע. ג' לנביאים. אבל מפני שחייב להשלים בתורה כוותיקין  וכר' יוסי. הוא אומ' ושם נעשה לפניך כמצוה עלינו כו'. כאמור וביום שמחתכם וגו' (במדבר י'). והרי הן עשר שופרות. כן מלכיות. כן זכרונות. בכללן אתה מוצא שלשים כסדרן ומטבען של חכמים. הן על כפים חקותים. אשר חכמים יגידו. קשר''ק. [מחזור ויטרי סימן של''ג].
-----
היום הרת עולם. לשון המקרא הוא ורחמה הרת עולם (ירמיה כ'). הרחם יהיה הריון עולם. אשה שהריונה שוהא בגופא עולמים. והיום הזה היה הריונו של עולם. היום הרת הארץ כל תולדותיה. שהרי בתשרי נברא העולם. כד''א בראש השנה [כ''ז ע''א] כמאן מצלינן האידנא זה היום תחילת מעשיך. כמאן כר' אליעזר דא' בתשרי נברא העולם. עד שתחונינו ותוציא לאור משפטינו ק'. והאו' ותוציא היום לאור. טועה הוא. שבו היום לא יצא לאור. שהרי הדבר תלוי בתשובה עד יום כיפור. ואם תאמר הלא צדיקים נחתמים לאלתר לחיים. וכי תעלה על דעתך שנחזיק עצמינו צדיקים בתפילה. [מחזור ויטרי סימן של''ה].
תפילות של ראש השנה. י''י שפתי תפתח ופי יגיד תהילתיך. כי שם י''י אקרא הבו גודל לאלהינו. ברוך אתה י''י אלהינו ואלהי אבותינו אלהי אברהם אלהי יצחק ואלהי יעקב האל הגדול הגיבור והנורא אל עליון גומל חסדים טובים וקונה הכל וזוכר חסדי אבות ומביא גואל לבני בניהם למען שמו באהבה. זכרינו לחיים מלך חפץ בחיים. וכתבינו בספר חיים למענך אלהים חיים. מלך עוזר ומושיע ומגן. ברוך אתה י''י מגן אברהם. אתה גבור לעולם י''י מחייה מתים אתה רב להושיע. מכלכל חיים בחסד מחייה מתים ברחמים רבים. סומך נופלים רופא חולים. מתיר אסורים. ומקיים אמונתו לישיני עפר. מי כמוך בעל גבורות ומי דומה לך מלך ממית ומחייה ומצמיח ישועה. מי כמוך אב הרחמן זוכר יצוריו לחיים ברחמים. ונאמן אתה להחיות מתים. ברוך אתה י''י מחייה המתים. אתה קדוש ושמך קדוש וקדושים בכל יום יהללוך סלה. ובכן תן פחדך י''י אלהינו על כל מעשיך ואימתך על כל מה שבראת ויראוך כל המעשים וישתחוו לפניך כל הברואים ויעשו כולם אגודה אחת לעשות רצונך בלבב שלם. כמו שידענו י''י אלהינו שהשלטון לפניך עוז בידך וגבורה בימינך ושמך נורא על כל מה שבראת. ובכן תן כבוד י''י לעמך. תהילה ליריאיך ותקוה לדורשיך. ופתחון פה למיחלים לך שמחה לארצך וששון לעירך וצמיחת קרן לדוד עבדך ועריכת נר לבן ישי משיחך במהרה בימינו. ואז צדיקים יראו וישמחו וישרים יעלוזו וחסידים ברינה יגילו. ועולתה תקפוץ פיה. כי כל הרשעה כולה כעשן תכלה כי תעביר ממשלת זדון מן הארץ. ותמלוך אתה הוא י''י אלהינו מהרה על כל מעשיך. בהר ציון משכן כבודך ובירושלים עיר קדשך. ככתוב בדברי קדשך על ידי דוד משיח צדקך. ימלך י''י לעולם אלהיך צין לדר ודר הללויה (תהילים קמ''ו). קדוש אתה ונורא שמך ואין אלוה מבלעדיך. ונאמר ויגבה י''י צבאות במשפט והאל הקדוש נקדש בצדקה (ישעיה ה') ברוך אתה י''י המלך הקדוש. אתה בחרתנו מכל העמים אהבת אותנו ורצית בנו ורוממתנו מכל הלשונות וקדשתנו במצותיך וקרבתנו מלכינו לעבודתך ושמך הגדול והקדוש עלינו קראת. ותתן לנו י''י אלהינו באהבה את יום הזכרון הזה זכרון תרועה באהבה מקרא קדש זכר ליציאת מצרים. אלהינו ואלהי אבותינו יעלה ויבא וכו'. לרצון. ולשלום. ביום הזכרון הזה. זכרינו י''י אלהינו בו לטובה. ופוקדינו בו לברכה. והושיענו בו לחיים טובים. בדבר ישועה ורחמים חוס וחנינו וחמול ורחם עלינו. והושיענו ומלטינו מכל צרה ויגון כי אל מלך חנון ורחום אתה. אלהינו ואלהי אבותינו מלוך וכו'. וידע כל פועל כי אתה פעלתו ויבין כל יצור כי אתה יצרתו. כל הבריות שאתה בראתם וכל הנשמות שאתה נפחתם. ויאמרו. כל אשר נשמה באפו י''י מלך ומלכותו בכל משלה. וקדשינו במצוותיך. ותן חלקינו בתורתך ושבעינו מטובך ושמחינו בישועתך וטהר לבינו לעובדך באמת. כי אתה אלהים אמת. ודברך מלכינו אמת וקיים לעד. ברוך אתה י''י מלך על הארץ מקדש ישראל ויום הזכרון. רצה וכו'. ותערב לפניך עתירתינו כעולה וכקרבן. אנא רחום ברחמיך הרבים השב שכינתך לציון וסדר העבודה לירושלים. ואתה ברחמים תחפוץ בנו ותרצינו. ותחזינה עינינו בשובך לציון ברחמים כמאז. ושם נעבדך כימי עולם וכשנים קדמוניות. ב''א י''י שאותך לבדך ביראה נעבוד. מודים וכו'. שבכל יום ובכל עת ערב ובקר וצהרים הטוב כי לא כלו רחמיך והמרחם כי לא תמו חסדיך כי מעולם קוינו לך. על כולם יתברך ויתרומם וישתבח תמיד שמך מלכינו לעולם ועד. אבינו מלכינו זכור רחמיך וכבוש כעסך מעלינו וכלה דבר וחרב ושבי ומשחית (ומשחית) ומגפה מבני בריתך. וכתוב לחיים טובים כל בני בריתך. וכל החיים וכו'. בספר חיים טובים. ברכה. ושלום ופרנסה טובה. נזכר ונכתב לפניך אנו וכל עמך בית ישראל לחיים טובים לברכה לשמחה ולשלום. ברוך אתה י''י עושה השלום. אבינו מלכינו רגילין ובאים (ובאים) מימי ר' עקיבא. כמו ששנינו במסכת תענית. [כ''ה ע''ב] פעם אחת גזרו תענית ולא נענו. ירד ר' עקיבא לפני התיבה ואמ' אבינו מלכינו חטאנו לפניך. א''מ עשה עמנו חסד למען שמך. וירדו גשמים וכשראו שנענה בתפילה זו הוסיפו עליהם מידי יום יום וקבעום לימי תשובה. אבינו מלכינו חטאנו לפניך. א''מ אין לנו מלך אלא אתה. א''מ עשה עמנו חסד למען שמך. א''מ בטל מעלינו כל גזירות קשות. א''מ הפר עצת אויבינו מעלינו. א''מ קלקל מחשבות שנאינו. א''מ סתום פיות צוררינו ומקטרגינו. א''מ תסכים עם מלמדי זכותינו. א''מ כלה כל צר ומסטין מעלינו. א''מ כלה דבר וחרב ורעב ושבי ומשחית ומגפה מבני בריתך. א''מ שלח רפואה שלימה לכל חולי עמך. א''מ מנע מגפה מנחלתך. א''מ מחול וסלח לכל עוונותינו. א''מ קרע רוע גזר דיננו. א''מ מחוק ברחמיך הרבים כל שטרי חובותינו. א''מ מחה והעבר פשעינו מנגד עיניך. א''מ כתבינו בספר חיים טובים. א''מ כתבינו בספר שלום. א''מ כתבינו בספר מזונות. א''מ כתבינו בספר פרנסה וכלכלה. א''מ כתבינו בספר ישועה וגאולה. א''מ הצמח לנו ישועה בקרוב. א''מ הרם קרן ישר' עמך. א''מ הרם קרן משיחך. א''מ הרם קרן מזבחך. א''מ שמע קולינו חוס ורחם עלינו. א''מ קבל ברחמים וברצון את תפילתינו. א''מ עשה למען רחמיך הרבים. א''מ עשה למען שמך הגדול והנורא שנקרא עלינו. א''מ עשה למענך אם לא למענינו. א''מ עשה למענך והושיענו. א''מ נא אל יעכב חט ועון את תפילתינו. א''מ נא אל תשיבנו ריקם מלפניך. א''מ תהא השעה הזאת וכל שעה רצון שעה רחמיך מלפניך. א''מ חנינו וענינו כי אין בנו צדקה וחסד עשה עמנו למען שמך והושיענו. אמ' שמואל כל הזהיר בארבעה דברים הללו זוכה ומקבל פני השכינה. עשה למען שמך. עשה למען ימינך. עשה למען תורתך. עשה למען משיח צדקך. עשה למענך ולא למענינו. מצ'. יתגדל ויתקדש. [מחזור ויטרי סימן שמ''ז].
-----
גמר לתקוע הל' קולות מיושב. פותח באשרי. יהללו את שם י''י. ומחזיר הספר תורה למקומו. קדיש עד דאמירן. ועומדין למוסף ואומ' בסוף מגן. זכרינו. ובסוף מחיי מי כמוך. ובסוף אתה קדוש ובכן תן פחדך. ואז עד המלך הקדוש. אבל שליח ציבור יאמר באלפא ביתא. כשמגיע וחסידים ברינה יגילו. ויאתיו כל לעובדך כו'. עד ויתנו לך נזר מלוכה. ותמלוך כו'. עד המלך הקדוש. אתה בחרתנו. כו' עד זכר ליציאת מצרים. מפני חטאינו גלינו מארצינו ונתרחקנו מעל אדמתינו ואין אנו יכולים לעשות חובותינו בבית בחירתך בבית הגדול והקדוש שנקרא שמך עליו מפני היד שנשתלחה במקדשך. יהי רצון מלפניך י''י אלהינו ואלהי אבותינו מלך רחמן שתשוב ותרחם עלינו ועל מקדשיך ברחמיך הרבים ותבנהו מהרה ותגדל כבודו ותבנה את עירך ותחדש את היכלך ותכונן את מקדשך ותכנס גליות ישר' לתוכו. ותמלוך עליהם מהרה בהדרך בשבחך בתפארתך בבית בחירתך. אבינו מלכינו גלה כבוד מלכותך עלינו מהרה והופע והנשא עלינו לעיני כל חי וקרב פזורנו מבין הגוים ונפוצתינו כנס מירכתי ארץ והביאנו לציון עירך ברינה ולירושלים בית מקדשך בשמחת עולם. אנא י''י אלהינו ושם נעשה לפניך את קרבנות חובותינו תמידין כסדרן ומוספים כהלכתן. את מוספי יום הזכרון הזה נעשה ונקריב לפניך באהבה כמצות רצונך כמו שכתבת עלינו בתורתך על ידי משה עבדך מפי כבודך כאמור. ובחדש השביעי באחד לחדש מקרא קדש יהיה לכם כל מלאכת עבודה לא תעשו יום תרועה יהיה לכם. ועשיתם עולה לריח ניחוח לי''י פר בן בקר אחד איל אחד כבשים בני שנה שבעה תמימם. ואם חל ראש השנה להיות בשבת שצריך להזכיר מוסף של שבת או' כן. את מוספי יום המנוח הזה ויום הזכרון (הזכרון) הזה נעשה כו'. כאמור וביום השבת שני כבשים בני שנה תמימם ושני עשרנים סלת מנחה בלולה בשמן ונסכו. עלת שבת בשבתו על עלת התמיד ונסכה (במדבר כ''ח) ונ' בראשי חדשיכם תקריבו עלה לי''י פרים בני בקר שנים ואיל אחד כבשים בני שנה שבעה תמימם. ונ' ובחדש השביעי באחד לחדש מקרא קדש יהיה לכם. ועשיתם עלה לריח ניחח לי''י פר בן בקר אחד איל אחד כבשים בני שנה שבעה תמימם. ומנחתם ונסכיהם כמדובר שלשה עשרונים לפר ושני עשרונים לאיל ועשרון לכבש ויין כנסכו ושעיר לכפר ושני תמידין כהילכתן. על כן נקוה לך י''י אלהינו לראות מהרה בתפארת עוזך וכו'. ונאמ' לא הביט וכו'. אלהינו ואלהי אבותינו מלוך וכו'. וידע כל פועל כי אתה פעלתו ויבין כל יצור כי אתה יצרתו. כל הבריות שאתה בראתם וכל הנשמות שאתה נפחתם. ויאמרו כל אשר נשמה באפו י''י מלך ומלכותו בכל משלה. וקדשינו במצותיך. ותן חלקינו בתורתך. ושבעינו מטובך. ושמחינו בישועתך וטהר לבינו לעובדך באמת. כי אתה אלהים אמת. ודברך מלכינו אמת וקיים לעד. בא''י מלך על כל הארץ מקדש ישר' ויום הזכרון. ואם שבת הוא יאמר. וטהר לבינו לעובדך באמת והנחילנו י''י אלהינו באהבה וברצון שבת קדשך. כי אתה אלהים אמת. ודברך מלכינו אמת וקיים לעד ברוך אתה י''י מלך על כל הארץ מקדש השבת וישר' ויום הזכרון. אתה זוכר וכו'. אלהינו ואלהי אבותינו זכרינו וכו'. כן יכבשו רחמיך את כעסך מעלינו ויגולו רחמיך על מידותיך ותתנהג עם בניך במדת רחמים בעבור שמך הגדול וכו'. אתה נגלית בענן כבודך וכו'. או''א תקע וכו' ושם נעשה לפניך כמצווה עלינו בתורתך על ידי משה עבדך מפי כבודך כאמור. וביום שמחתכם וכו'. כי אתה שומע בקול שופר ומאזין תרועה ואין דומה לך. ברוך אתה י''י שומע בקול תרועת עמו ישר' ברחמים. רצה. לאחר התפילה מריעין בלא תקיעה ובלא שברים. וכן מנהג בשתי ישיבות. [מחזור ויטרי סימן שמ''ט].
-----
סדר ברכות ותפילות של ראש השנה של מוסף, אבות, וגבורות, וקדושת היום וכולל מלכיות עם קדושת היום פירוש אתה בחרתנו ומפני חטאינו ועלינו לשבח ועל כן נקוה והפסוקים של מלכיות וחותם מלוך על כל העולם וזהו כולל מלכיות עם קדושת היום, ותוקע [וכו'], ואומר עבודה והודאה וברכת כהנים. ותנן העובר לפני התיבה ביום טוב (שני) של ראש השנה [השני] מתקיע במוסף. ובשעת ההלל, דהיינו בשאר ימים טובים הראשון המתפלל תפילת יוצר קורא את ההלל. ותנו רבנן מנין שאומרים אבות דהיינו אלקי אברהם אלקי יצחק ואלקי יעקב שנאמר הבו לי''י בני אילים, ומניין שאומר גבורות דהיינו אתה גיבור וכו' ת''ל הבו לי''י כבוד ועוז, מניין שאומר אתה קדוש ת''ל הבו לי''י כבוד שמו, ומניין שאומר מלכיות זכרונות ושופרות ת''ל זכרון תרועה מקרא קודש זכרון אלו זכרונות תרועה אלו שופרות, ומלכיות מניין ת''ל והיו לכם לזכרון לפני אלקיכם אני י''י אלקיכם שאין ת''ל אני י''י אלקיכם ומה ת''ל אני י''י אלקיכם זה בנה [אב] שכל מקום שנאמר זכרון מלכיות עמהם, והיכן אומר למלכיות, בקדושת היום כדפרישית. [ראב''ן].
-----
ובברכה רביעית אומר בר''ה אתה בחרתנו ויעלה ויבא ומלוך והשיאנו, וחותמין ודברך אמת וקים לעד וגו' שחותמו של הב''ה אמת. ואינו צריך להזכיר כלל של ר''ח בר''ה אפילו בקרבן מוסף אע''ג דהוה סליק אדעתין דהאי אומר זכרון אחד ועולה לו לכאן ולכאן בזכרון דיעלה ויבא, אבל במפני חטאינו צריך לומר את מוספי יום ר''ח הזה ויום הזכרון הזה, והכי הוה משמע לן משום דחלוקין במוספין כדכתיב מלבד עולת החדש ומנחתה וגו'. ואשכחן לרבינו חננאל ז''ל דכתב בפירושו הכי, איבעי להו מהו להזכיר [מוסף] של ר''ח עם מוסף של ר''ה כיון דחלוקין במוספין מדכרינן וכו', ומסקנא אומר זכרון אחד ועולה לו לכאן ולכאן. וצדקתך כהררי אל בשבת של ר''ה יש אומרים אותו ויש שאין אומרים אותו. [האשכול — דפוס י%ם, הלכ' ר''ה].
-----
וכל יחיד ויחיד חייב לברך בתפלת מוסף תשע ברכות, וכך קבלנו מחכמים ובעלי הוראה ואנשי מעשה שקבלו אף הם מחכמים שלפניהם כגון רבינו שמואל הלוי שקבל מן הרב ר' חנוך ז''ל וזקנים שבדורו הלכה למעשה שאין מתפללין בתפלת מוסף של ר''ה שבע ברכות אלא תשע ברכות, לא שנא יחיד ולא שנא צבור ולא שנא שליח צבור כולהון תשע ברכות, וכך היו מורין ועושין. והא דתנן [כ''ו ע''ב] שוה היובל לר''ה לתקיעות ולברכות ביוה''כ של יובל בלחוד הוא. וכן נמי הא דאמרי' ברכות ותקיעות של ר''ה ויוה''כ מעכבות זו את זו, מאי טעמא אמר רבא אמר הקב''ה אמרו לפני מלכיות זכרונות ושופרות וכו', והא יוה''כ של שנת היובל הוא, שהיו אומ' תשע ברכות עם התקיעות שלהן כדרך שעושין בר''ה. [האשכול — דפוס י%ם, הלכ' ר''ה].
-----
סדר ברכות. אומר אבות וגבורות [וקדושת] השם וכולל מלכות ואינו תוקע קדושת (השם) [היום] ותוקע זכרונות ותוקע שופרות ותוקע ואומר עבודה והודאה וברכת כהנים דר''י ב''נ. א''ל ר''ע אם אינו תוקע למלכות למה מזכיר אלא אומר אבות וגבורות וקדושת השם וכולל מלכיות (עמהן) עם קדושת (השם) [היום] ותוקע זכרונות ותוקע שופרות ותוקע ואומר עבודה והודאה וברכת כהנים ושים שלום. תניא ביום השני ירד ר''א בנו של ר' יוסי הגלילי ועשה כר''ע, ואע''ג דאמרינן (ברכות ל''ד.) לא ישאל אדם צרכיו לא בג' ראשונות ולא בג' (אחרות) [אחרונות] נוהגין לומר במגן זכרנו לחיים ובגבורות מי כמוך וכתוב לחיים בהודאה בספר חיים בשים שלום לפי שצורך רבים הוא וכן בחנוכה ופורים שאומרים כן יעשה לנו נסים ונפלאות וכן בעבודה בכל יום רצה בעמך ישראל ובתפלתם שעה. וכן נהגו אבותינו הראשונים ז''ל. [עשרת הדברות לבעל העיטור הלכ' שופר ח''ד].
-----
ת''ר מנין שאומרים אבות ת''ל הבו לה' בני אלים ומנין שאומרים גבורות ת''ל הבו לה' כבוד ועוז ומנין שאומרים קדושה שנאמר והשתחוו לה' בהר הקודש ומנין שאומרים מלכיות זכרונות שופרות, תניא ר''א אומר ת''ל שבתון זכרון תרועה מקרא קודש שבתון זה קדושת היום זכרון אלו זכרונות (שופרות זו) תרועה וכו' מכאן למדנו מלכיות זכרונות ושופרות מה''ת. והיכן אומרן לקדושת היום. תניא ר''א קדושת היום עם מלכיות אומרו מה מצינו בכ''מ ברביעית אף כאן ברביעית ועמד ר' ועשה כר''ע והלכתא כוותייהו. ירושלמי (פ''ד ה''ו) יו''ט של ר''ה שחל להיות בשבת [וכו', ר' אומר] פותח בשבת וחותם בשבת ויו''ט בנתים ר''י בן פזי אומר בשם ר''י (בר') [ב''ל הלכה כר'] ונהגו להזכיר שבת ואח''כ ר''ה וחותם מלך על כל הארץ מקדש השבת וישראל ויום הזכרון וכן פסקנו ביו''ט (עי' ביצה י''ז.). אין (פותחין) [פוחתין] מי' מלכיות מי' זכרונות מי' שופרות ר''י [ב''נ] אמר אם אמר ג' יצא ואמר שמואל הלכה כר''י ב''נ וג' ג' דיצא א' מה''ת וא' מן הנביאים וא' מן הכתובים כנגד תנ''ך וא''ד כנגד ישראלים לוים וכהנים. ירושלמי (ה''ז) הוין סברין מימר ג' מכל אחד ואחד ואשתכח תני אפי' ג' מכולן יצא. ומנהגא כת''ק עשרה מכ''א ואחד ואם בא להוסיף מוסיף. ומנהג להוסיף. א''ר לוי כנגד י' הילולין שבהללויה בתקע שופר ור' יוסף אמר כנגד עשרת הדברות ור''י אמר כנגד עשרה מאמרות. ירושלמי כנגד י' קלוסין שאמר דוד בהללויה הללו אל בקדשו עד כל הנשמה תהלל יה הללויה. זכרונות כנגד י' ווידוין שאמר ישעיה רחצו הזכו מה כתיב בתריה לכו נא ונוכחה י' שופרות כנגד ז' כבשים ופר ואיל ושעיר. אין מזכירין מלכיות זכרונות ושופרות של פורעניות זכרונות ויזכור כי בשר המה מלכיות כגון חי אני נאום ה' וכו' שופרות כגון תקעו שופר בגבעה. אבל אם בא לומר פורענות של עכו''ם אומר כגון זכור ה' לבני אדום מלכיות כגון ה' מלך ירגזו עמים וכגון ה' מלך עולם ועד אבדו גוים מארצו כו' שופרות כגון וה' אלהים בשופר יתקע והלך כו' וכתיב בתריה ה' צבאות יגן עליהם כו' ואין מזכירין זכרון של יחיד ואפי' לטובה כגון זכרה לי אלוהי לטובה זכרני ה' ברצון עמך פקדונות ה''ה כזכרונות כגון וה' פקד את שרה ואע''ג דיחיד הוא רבים אתי מינה רי''א אינו מזכיר זכרון שיש עמו תרועה כגון שבתון זכרון תרועה אומרה [עם הזכרונות ואומרה] עם השופרות ד''ר יוסי רי''א אינו אומרו אלא עם הזכרונות מלכיות שיש עמו תרועה כגון ה' אלהיו עמו ותרועת מלך בו אומרו [וכו' רי''א אינו אומרה אלא] עם המלכיות בלבד. והכי נהוג עלמא כר''י דאשכחן זכרונות ושופרות טובא. מתחיל בתורה ומסיים בנביא ר' יוסי אומר אם השלים בתורה יצא. ואסיקנא ר' יוסי אומר משלים בתורה ואם השלים בנביא יצא ותניא ר''א בר' אומר ותיקין משלימין בתורה ואמר רבא תני שמע ישראל ה' אלהינו ה' אחד וכו' וידעת היום והשבות אל לבבך (וכן) [וכו'] אתה הראית מלכיות כר' יוסי ומנהג לומר כתובים קודם נביאים בכתובים אומר ובדברי קדשך לפי שנאמר ברוח הקדש ובנביאים [אומר וע''י עבדיך לפי שנאמרו] ע''י שליח. וכ' רבינו אבן גיאות מעלה היא דעבד רבנן לאומרו באמצע ורבינו האי אמר רבוותא האחרונים נהגו לומר פסוקי נביאים ואח''כ כתובים. ומסתברא דלא משום מעלה דאי משום מעלה לא לישתמט תנא ולימא אם השלים בכתובים יצא אלא דגריעותא דכתובים היא. ואלא מתחילין בתורה משום מעלה ואח''כ בכתובים ועליו נביאים ואח''כ תורה להעלות בקודש, כתובים ואח''כ נביאים (ירידה) [עליה] היא. [עשרת הדברות לבעל העיטור הלכ' שופר ח''ד].
-----
גרסי' בברכות (י''ב:) אמר רבה בר חיננא סבא משמיה דרב כל השנה כולה מתפלל אדם האל הקדוש האל המשפט חוץ מבין ר''ה ליוה''כ שמתפלל המלך הקדוש והמלך המשפט. ומסקנא מאי הוה עלה ואסיקנא המלך הקדוש והמלך המשפט. ופי' רב אלפסי ז''ל מדאסיקנא הכי ש''מ דליתא לדר''א דאמר אם אמר האל הקדוש והאל המשפט יצא אלא לא יצא וצריך לחזור וכן הלכתא. ירושלמי (ר''ה פ''ד ה''ו) ר' אבוהו בשם ר''א עבר והזכיר אדיר המלוכה לא יצא חוץ מהאל הקדוש של ר''ה ובלבד [במוסף] וצריכה רבה. ר' יעקב בר אהא בשם רב צריך לומר האל הקדוש ר' בא בשם אבא בר רב חינא האל הקדוש והמרבה לסלוח. [עשרת הדברות לבעל העיטור הלכ' שופר ח''ד].
-----
ובכן תן פחדך. ובכן תן כבוד. ואז צדיקים יש מפרשין בכן עולה שבעים ושתים, והזכירו כאן גבי דין ותשובה ששניהם ביום הכפורים, ע''ש שכתו' וגם את הגוי אשר יעבודו דן אנכי ואמ' בבראשית רבה [מ''ד כ''ב] ר' יוסי בן זמרה אמ' בשתי אותיות הללו הבטיח הקב''ה לאברהם אבינו שהוא גואל את בניו. ושמא עשו תשובה גואלן בשבעים ושתים. א''ר יודן מלבא לקחת לו גוי עד מוראים גדולים שבעים ושתים אותיות. ואם יאמר לך שבעים וחמש אמור לו צא מהם גוי שני שאינו עולה מן המנין. ר' אבין א' בשמו גואלם, ששמו של הב''ה שבעים ושתים כד''א באגדה מדכתו' הנה אנכי בא אליך בעב הענן, ''עב'' אלו שבעים ושתים. וכן נמי כשאדם בא לחסות תחת כנפי השכינה חוסה אותו בשבעים ושתים. ומכל מקום אינו מתיישב כאן פירוש זה, שהרי הוא מזכיר השם אחר כך שאו' תן פחדך יי' אלהינו, ועוד לא מצינו זה השם בשום מקום ששמו בכן, ולפי המשמעות הב' אינה משורש התיבה. וכך הוא הפירוש, כי שבעים אומות (שבים) [יושבים] לפני הקב''ה בראש השנה לבד ישראל. ולעתיד ליום הדין ישראל ישאר לבד, ומתפלל כך בפירוש ''ובכן'' ר''ל ובשבעים אומות תן פחדך. ואומ' על כל מה שבראת זהו כל גוים אשר עשית יבאו וישתחוו לפניך, כי על כרחם על ידי האימה והפחד שהטיל עליהם יבואו. ובכן פירוש [שבעים]. וכמו כן ובכן תן כבוד לעמך יותר יותר מעל כל שבעים אומות, וזהו כ''ן יאבדו כל אויביך יי', כן עולה שבעים שהם אויביך. ולכך או' אחר כך ואז צדיקים יראו וישמחו. ולכך אמ' שלש שמחות בישראל על ענין זה העתיד, דכתי' בשוב יי' את שיבת ציון היינו כחולמים אז ימלא שחוק פינו ולשוננו רנה, א'. אז יאמרו בגוים הגדיל יי' לעשות עם אלה, ב'. הגדיל יי' לעשות עמנו היינו שמחים, ג'. ואז צדיקים יראו וישמחו. א'. וישרים יעלוזו, ב'. וחסידים ברנה יגילו, ג'. שמחים דקרא היינו וישמחו. ולשוננו רנה, ברנה יגילו. אז יאמרו בגוים הגדיל יי' לעשות עם אלה, היינו יעלוזו, כשיגדיל גם אלה וישפיל האומות, על שם וירד הדרה ועלז בה, ולכך א' יעלוזו. נתחיל לפרשו לפי פשוטו. ובכן תן פחדך יי' אלהינו, כדאמ' [אבות פ''ג מ''ב] אלמלא מוראה של מלכות איש את רעהו חיים בלעו, וכל שכן מוראת שמים. ואימתך על כל מה שבראת, גם על החיות צריך שיוטל אימת האדם עליהם דכתו' ומוראכם וחתכם יהיה על כל חיית הארץ, וכת' וחית השדה השלמה לך. פחד לקרובים ואימה לרחוקים דכתי' תפול עליהם אימתה ופחד. וייראוך כל המעשים, אפי' העצים והאבנים דכתי' עם אבני השדה בריתך, וכתי' אבן מקיר תזעק וכפיס מעץ יעננה, וכתי' וביד כל אדם יחתום. ואמ' מעשיך ע''ש מה נורא מעשיך. וישתחוו לפניך כל הברואים, ע''ש כל גוים אשר עשית יבואו וישתחוו לפניך. ויעשו כלם אגודה אחת, דכתי' ולעבדו שכם אחת וכתב בספר שמואל לאגדה אחת. ועוד לקח לשון זה ע''ש דא' בספרי [וזאת הברכה שמ''ו] יחד שבטי ישראל כשהם באגודה אחת, ולא כשהם אגודות אגודות. וגם רמז לא תתגודדו, לא תעשו עצמכם אגודות אגודות, פי' אלא אגודה אחת. וגם רמז הא דא' בכריתות [ו' ע''ב] ואגודתו על ארץ יסדה, כל אגודה שאין בה מפושעי ישראל, פירו' שיעשו תשובה, אינה אגודה. כמו שידענו יי' אלקינו, מאדם הראשון, שהשלטון לפניך, וזהו לשון ידענו יי' רשענו עון אבתינו כי חטאנו לך. שהשלטון, ע''ש באשר דבר מל' שלטון. ועכשיו במשפט מזכירין מלכות ע''ש מלך במשפט יעמיד ארץ, וכתי' נמי אין שלטון ביום המות, כי המקום הוא השלטון, ועכשיו גוזר מי למות מי לחיים, ואין שלטון שימחה בידו. ועוד שהוא שליט בקנאה שהרי עוז בידו, וזהו דא' במכלתא אנכי יי' אלקיך, אני שולט בקנאה ואין הקנאה שולטת בי. אני שליט בנומא ואין הנומא שולטת בי שנא' הנה לא ינום ולא ישן שומר ישראל. עוז בידך, שנ' תעיז ידך. וגבורה בימינך, דכתי' בתריה תרום ימינך ורוממות היא גבורה דכתי' ימין יי' רוממה ימין יי' עושה חיל, וכתי' ימינך יי' נאדרי בכח. ושמך נורא על כל מה שבראתה, דכת' גדול שמי בגוים, וכתי' גדול יי' ונורא מאד, וא' לשון גבורה ע''ש לך זרוע עם גבורה תעוז ידך תרום ימינך. ושמך נורא, ע''ש יודו שמך גדול ונורא.
ובכן תן כבוד לעמך, דכתי' ונגד זקניו כבוד, וכתי' וכבודי לאחר לא אתן ותהלתי לפסילים, היינו שתתפלל על העתיד לבא. וכן תהלה ליראיך, דאמ' בב''ר רבה [מ' ב'] טרף נתן ליראיו, טרוף נתן ליראיו בעולם הזה, אבל לעולם הבא יזכר לעולם בריתו. והיינו דא' כאן תהל' ליראיך. פי' ולא לפסילים ולעובדיהם, וכתי' יצמיח צדקה ותהלה. וב''כן'' עולה שבעים [אותיות כלומר שם בן ע''ב אותיות תן כבוד לעמך] ואו' תן כבוד לעמך על כלם, דכת' כי מכבדי אכבד, ותהלה ליראיך, כלומ' תן תמיד שאלתם להם, ומתוך כך יהללוך, דכתיב תמיד תהלתו בפי, פירוש שעושה לי נסים תמיד, וכן יי' שפתי תפתח ופי יגיד תהלתיך, פי' עשה לי שאלותי שיהא לי פתחון פה להגיד תהלתך. ויש עוד לפרש תהלה ליראיך, שהיראים יתהללו עצמם באהבתך עמהם שנא' ביי' תתהלל נפשי, וכן בקדוש ישראל תתהלל, והתהלה תלויה בכבוד, דכת' ישימו ליי' כבוד ותהלתו באיים יגידו. ותקוה לדורשיך, ע''ש ויש תקוה לאחריתך. לדורשיך, ע''ש ודורשי יי' לא יחסרו כל טוב, וכתי' מקוה ישראל יי'. ופתחון פה למיחלים לך, ע''ש ולך אתן פתחון פה בתוכם, פי' פתח פיהם שיהללוך [הם] המייחלים לך, וכתי' המיחלים ליי', והיינו שתעשה שאלתם ואז יפתחו פיהם ליחלך כמו שפירשנו למעלה. ועוד לפי דא' במנחות [ק''י ע''א] שבכל הקרבנות כתי' ליי' שלא ליתן פתחון [פה] לבעל דין לחלוק. אבל למיחלים לך תן פתחון פה.
שמחה לארצך, ע''ש ותגל הארץ, וכתו' פקדת הארץ ותשוקקיה וגו', וגיל גבעות תחגורנה. ועקר ע''ש ארצך דכת' רצית יי' ארצך שבת שבו' יעקב. על כן מתפלל שתשיב שבות יעקב ואז תשמח ארצך. וששון לעירך, דכתי' שמעה ותשמח ציון ותגלנה בנות יהודה למען משפטיך יי', פי' שמשפטיך טובים לנו ועל כן תשמח ציון ועכשיו הוא עת משפטנו. [ואמ' לשון ששון ע''ש ששון ושמחה ימצא בה. וצמיחת קרן לדוד עבדך, זהו מלך המשיח, ע''ש שם אצמיח קרן לדוד, וכתי' בתריה ולך אתן פתחון פה בתוכם. וכן אמ' בשמנה עשרה את צמח דוד וגו', ולכך לקח לשון ''קרן'' כי אותם שנמשחו בקרן נמשכה מלכותם כמו דוד ושלמה, ומלכות דוד כמו כן נמשח בקרן. ועריכת נר לבן ישי. דכתי' בתריה ערכתי נר למשיחי.
ואז צדיקים יראו וישמחו, אז הוא אחד היושב בשבעה רקיעים, ויהי רצון לפניו שצדיקים יראו וישמחו. וישרים יעלוזו. דכת' ועלזו לפניו ע''ש דכת' באיוב וצדיקים יראו וישמחו, וכתי' יראו ישרים וישמחו, וכתי' וחסידיה רנן ירננו, וכתי' יעלזו חסידים בכבוד ירננו על משכבותם, ולכך אמ' ואז צדיקים יראו וישמחו, לפי שדבר תחלה על העתיד, ומפרש אע''פ שמצטערין עכשיו לעתיד ישמחו, כד''א בספרי [ראה נ''ג] אתם רואים הצדיקים מצטערין בעולם הזה בשנים ושלשה ימים וסופם לשמח באחרונה, שנ' והטיבך והרבך מאבותיך. ועוד יש לפרש ואז צדיקים יראו וישמחו וישרים יעלוזו וחסידים ברנה יגילו, ע''ש יגילו עליך ברנה. ויש כאן שמחה ועל כן ורנה וגילה ופזרם לצדיקים וישרים וחסידים אע''פ כי ארבעתם נמצאו לכל אחד מהם דכתי' שמחו צדיקים ביי', וכ' וצדיקי' יראו ויעלצו, וצ' וז' מתחלפות זו בזו, וכתו' וגילו צדיקים, וכת' וגילו צדיקים ביי', הרי ארבעה לצדיקים. וארבעתם כמו כן לחסידים, דכתו' יעלזו חסידים בכבוד ירננו על משכבותם, וכת' שמח לבי ויגל כבודי כי לא תעזוב נפשי לשאול ולא תתן חסידיך לראות שחת. יש בפסוק הזה שמחה וגילה. וארבעתם גם כן לישרים, דכתו' והרנינו כל ישרי לב, וכתי' יראו ישרים וישמחו. וגילה ועלזה לא מצינו מפורשים לישרים, אבל מצינו שקורא הפסוק ישרי לב צדיקים דכתי' כוננו חצם על יתר לירות במו אופל לישרי לב כי השתות יהרסון צדיק מה פעל, ובצדיק כתובים ארבעתם. וגם כי בסתם מצינו גילה ועלזה באדם אחד דכתי' ואני ביי' אעלוזה אגילה באלהי ישעי, וגם כתו' בסתם אשמחה ואעל' בך, מכלל כיון דאיכא שמחה בישרי לב הכי נמי יש עליזה. ועולתה, תקפץ פיה, הכי הוא כליה קרא, יראו ישרים וישמחו ועולתה קפצה פיה, ר''ל שלא יהיו רשעים ועושי עול לימו' המשיח. כעשן תכלה, ע''ש כעשן כלו. כי תעבור ממשלת זדון מן הארץ, ע''ש מלכות רומי חייבת ולא יהיה אז שום שעבוד מלכיות לעתיד, וכן פירשנו בשמנה עשרה ברכות גבי מלכות זדון.
ותמלוך אתה לבדך, כדכתי' ונשגב יי' לבדו ביום ההוא, וכתו' ביום ההוא יהיה ה' אחד ושמו אחד וכתוב ומלך אחד יהיה לכלם. בהר ציון משכן כבודך, מתחלה דבר על כל מעשיו ואחר כך על משכן כבודו כדא' בתנחומ' [פקודי ב'] כתו' (מה') [ה'] אהבתי מעון ביתיך ומקום משכן כבודך, א''ר יעקב למה אהבתי משכנך שהוא שקול כנגד בריאת עולמך, כיצד כתו' נוטה שמים כיריעה וכתו' ועשית יריעות עזים. ועוד מונה שם כמה דברים שהם שוים. המלך הקדוש. בשעת משפט צריך להזכיר מלכות, דכתי' מלך במשפט יעמיד ארץ, וכתיב הגישו עצומותיכם יאמר מלך יעקב, וזהו שעת המשפט, כמו שמתחיל הפסוק קרבו ריבכם יאמר יי'. ולכך אם לא א' המלך הקדוש או המלך המשפט לא יצא, וצריך לחזור שהרי הוד קדושתו הוקש להוד משפטו כדמייתי סוף החתימה שנא' ויגבה יי' צבאות במשפט והאל הקדוש נקדש בצדקה, ולכך כיון דמלכות נאמר על המשפט כדכת' מלך במשפט יעמיד ארץ, כן צריך בקדושתו להזכיר מלכות. ונראה שכל אדם יכול לומ' ''מלך המשפט'' ו''מלך הקדוש'', ויהי יותר נאה לומ' כך, שלא יאמר ''המלך המשפט'', ואגב שיכול לומ' המלך הקדוש נקטיה, ואומ' כך ע''ש האל הקדוש ולא אמ' אל קדוש. ואעפ''כ יש לפרש ''המלך המשפט'' לפי דכתו' כי באש יי' נשפט, ודריש בתנחומ' שופט לא א' אלא נשפט, פי' כאלו הוא נשפט עם ישראל, לרמוז עמו אנכי בצרה, ואינו נשפט מדבר אחר כי אם מעצמו, נמצא כי הוא המשפט, ובאש נשפט, ע''ש כי הוא אש אוכלה. אתה בחרתנו, פירשנוהו למעלה.
מלוך על כל העולם כלו בכבודך. דכתי' במזמור עלה אלקים בתרועה, כל העמים תקעו כף הריעו לאלקים בקול רנה כי יי' עליון נורא מלך גדול על כל הארץ, לפי שמראה מלכותו בראש השנה על כל העולם. בכבודך, ע''ש ויבא מלך הכבוד, לכך סמך כבוד אצל מלכות, ר''ל מלוך על כל העולם שכלו מלא מכבודך דכתי' מלא כל הארץ כבודו. ותיבת ''כלו'' אין לפרש דקאי למעלה לומ' על כל העולם כלו, שהרי כבר אמר כל העולם, ולמה אמר כלו אחר כך, אלא הוא כמו שביארנו. והנשא על כל הארץ ביקרך, שיך לומ' הנשא ביום משפט דכתי' הנשא שופט הארץ. מכל מקום ביקרך (הוא) [יהא] משפטך, וזהו בחסדך דכת' מה יקר חסדך אלקים, ולכך ר''ל לשון יקר אצל כבודך לפי שהנכבד נקרא יקר דכת' מאשר יקרת בעיני נכבדת. והופע בהדר גאון עוזך, הופעה שיכא בדין על הארץ ועל יושביה דכתיב אל נקמות הופיע הנשא שופט הארץ, זהו שדן את הארץ השב גמול על גאים, זהו (ששב) שדן את יושבי תבל, ולקח הדר על לשון גאון דכתי' מהדר גאונו. ארצך, פשוט הוא שהוא ארצו, אלא ר''ל כשתופיענה בדין זכור כי ארצך היא ותרצנה בדין ותמחול להם, ע''ש רצית יי' ארצך שבת שבות יעקב נשאת עון עמך כסית כל חטאתם סלה. ולקח לשון עוזך ע''ש המשפט והמלכות דכתי' ועוז מלך משפט אהב. וידע כל פועל כי אתה פעלתו, ר''ל כיון שתדין הארץ לקללה ולברכה לענין [צמחיה] יבינו פעולותיך שהם האילנות והצמחים כי אתה פעלתם, כי אתה תביאם למשפט. המשל ההוא ע''ש שאין דנין ומעידין על דבר שלא לפני בעל דין, והקב''ה הוא עד והוא דיין. וכן ויבין כל יצור כי אתה יצרתו, כיון שתביאם לפניך לדין, שאם לא תביאם לפניך יאמרו כי לא אמת דנת או יאמרו כי אין שופט, אבל במקרה בא להם הכל. ויאמרו כל אשר נשמה באפו, כלומ' אפי' אותן בני אדם הרשעים שאין בהם כי אם הנשמה באפם לבד, ע''ש חדלו לכם מן האדם אשר נשמה באפו כי במה נחשב הוא, אפי' אותם יאמרו ביום דין בעל כרחם יי' אלקי ישראל מלך ומלכותו בכל משלה. הלשון הזה נופל כשיושב על כסא דין לדין עמו כדכתי' יי' בשמים הכין כסאו ומלכותו בכל משלה. וקדשנו במצותיך, כבר פרשנוהו באתה בחרתנו. ודברך אמת וקיים לעד, (מפ' רש'י) ע''ש שנא' לעולם יי' דברך נצב בשמים, ודריש בפסיק' [רבתי מ''א ב'] מהו דברך נצב, דברך שהתקנת עם אדם כשם שדנת אותו ברחמים כך אתה דן הדורות אחריו לעולם. ולכך לקח המתפלל לשון קיים אצל דברך לפי שהוא יום משפט, וכתיב ראש דברך אמת ולעולם כל משפט צדקך. ובצרפת או' כי אתה אלקים אמת ודברך מלכנו אמת. ונראה שיש לומ' כי אתה יי' אמת, כדדרשי' לעולם יי' דברך נצב, לעולם יי' תהא נוהג עמנו במדת רחמים. ועוד לכך אנו או' ודברך אמת וקיים לעד ע''ש לעולם יי' דברך נצב, זהו קיים, אבל אמת למה, דאמרי בתנחומ' וביבמות [ק''ה ע''א] דמייתי אבל אגיד לך הרשום בכתב אמת, וכי יש דברי שקר בתורה, אלא עשה תשובה מה שנכתב עליו מתבטל, לא עשה תשובה בכתב אמת. ובין ראש השנה ויום הכפורים יש מהן נחתמין לאלתר ויש מהן נתלין עד יום הכפורים ורשום אמת.
עלינו לשבח לאדון הכל. ע''ש אדון כל הארץ. לתת גדולה ליוצר בראשית לשון זה ע''ש בראשית ברא, ובמסכת ברכות חותם ברכה כך, ברוך יוצר בראשית. ועלינו לתת לו גדולה ע''ש למען ידעו ממזרח שמש עד מערבה כי אפס בלעדי ואין עוד יוצר אור ובורא חושך עושה שלום ובורא רע אני יי' עושה כל אלה. שלא עשנו כגויי הארצות, זה הלשון לקח לפי שלא מצינו עשיה של הקב''ה בשום אומה כי אם בישראל כדכתי' ישמח ישראל בעושיו, וכתי' הוא עשך ויכוננך, וכתי' כה אמר יי' עושך, כי בועליך עושיך, ולא אחד עשה ושאר רוח לו, הלא עושני עשהו, וזהו מה שכתו' הוא עשנו ולא אנחנו, פי' יותר מן האומות ולא נמצא [כך על] שאר האומות, וכמו שאין השגחת עשייתו בהם לטובה כמו בישראל כי עשיית כל גויי הארצות מקבלות ברכה מעשיית ישראל דכתי' ונברכו בו כל גויי הארץ ולא שמנו כמשפחות האדמה, דכתי' ונברכו בך כל משפחות האדמה גבי יעקב דכתי' ביה ושמתי את זרעך וגו'. שלא שם חלקנו בהם. כי חלקנו לשמור דבריך וכדכתו' בתלים. ולכך נמי לקח שלא שמנו כמש' האדמה שלא אמ' הקב''ה לשון שימה טובה ומפורסמת כי אם על ישראל, דכתו' ביעקב ושמתי את זרעך, ולא כתו' שימה בעשו ולא בזרעו. ואף המשיל יצחק (אותו על) [את] יעקב (ו)על עשו בלשון שימה דכתי' הן גביר שמתיו לך, וגם שאמ' לישמעאל וגם את בן האמה לגוי אשימנו [מעין] אותה שימה שאמ' בתחלת הפסוק כי ביצחק יקרא לך זרע. ומה שחבר כאן העשייה והשימה יחד כדאמ' בתנחומא [לך לך ג'] ואעשך לגוי גדול, ואשימך אין כתי' כאן אלא ואעשך, אמ' לו אני בורא אותך בריאה חדשה כדכתי' ויעש אלקים את הרקיע. אמ''ר פנחס אימתי עשה הקב''ה אברהם לגוי גדול משקבלו ישראל את התורה, דכתו' ומי גוי גדול אשר לו אלקים. מכלל כי העתידה לא היתה בגויי הארצות שלא נקראו גוי גדול, ואף השימה שאינה בריאה חדשה אינה במשפחות האדמה שהרי אמ' ליעקב ושמתי את זרעך. ואמרת לו ונברכו בך כל משפחות האדמה, ועוד אמ' גויי הארצות ומשפחות על עובדי ע''ז דכתי' שפוך חמתך על הגוים אשר לא ידעוך ועל הממלכות אשר בשמך לא קראו. ולכך לקח עוד ''חלקנו'' דכתי' חלק יי' עמו, ואומות העולם לא נקראו חלקו, ועוד כתו' חלקי אלקים לעולם, והקב''ה נקרא חלק של ישראל, דכתי' חלקי יי' אמרה נפשי, וכן מנת חלקי וכוסי. [ו]גורלנו בכל המונם, דכתי' אתה תומיך גורלי, ולא נקרא גורל האומות. וזהו ממש דאמ' בספרי בפ' ראה [נ''ג] יי' מנת חלקי וכוסי אתה תומיך גורלי, יש לך אדם שניתן לו חלקו ואינו שמח בחלקו, אבל ישראל מודים שאין חלק יפה כחלקם ולא נחלה כנחלתן ולא גורל כגורלם, והם מודים ומשבחים על כך. כן הוא אומ' חבלים נפלו לי בנעימים, אברך את יי' [אשר] יעצני. ולכך אנו או' עלינו לשבח, ולכך אנו או' שהם משתחוים להבל וריק, אחר שא' שלא שם חלקנו כחלקם וגורלינו ככל המונם דהכי כתי' קרא ירבו עצבותם אחר מהרו בל אסיך נסכיהם מדם, יי' מנת חלקי וכוסי אתה תומיך גורלי. שהם משתחוים להבל וריק, ע''ש דכתי' הבל וריק יעזורו. ומתפללים אל אל לא יושיע, כך הוא הפסוק ואנו כורעים להקב''ה שהוא בשמים ממעל ואלהיהם למטה, ע''ש דאמ' בתנחומ' [בראשית ז'] בוא וראה חלש שבחלשים מלמעלה נוצח גבור מלמטה. דכתי' ותשלך אשה אחת פלח רכב, כל שכן כי האלקים בשמים. והיינו שאמרו משה ואהרן לפרעה [תנחומא וארא ה'] אלהיכם שאתם אומרים מתים הם, אבל אלקינו אמת הוא אלקים חיים ומלך עולם, אמ' להם ומה מעשיו, א''ל נוטה שמים וארץ. כורעים ומשתוחים ע''ש נשתחוה ונכרעה. נוטה שמים ויוסד ארץ פסוק הוא, ומסיים ויוצר רוח אדם בקרבו, ולכך אנו כורעים לו שנתן לב לרוחנו לעבדו. ומושב יקרו דכתי' ישבת לכסא. ולקח כסא יקרו ע''ש כסא הכבוד בשמים ממעל, דכתי' יי' בשמים הכין כסאו. ועל הארץ מתחת, וכתי' היושב על חוג הארץ. ולקח לשון כסא גם על הארץ לפי דכתי' אף תכון תבל בל תמוט, וכתי' נכון כסאך מאז. ואעפ''כ שכינת עזו בגבהי מרומים, אע''פ שיש לו כסא למעלה וכסא למטה עקר שכנו למעלה דכתי' רומה על השמים אלקים ועל הארץ כבודך, אע''פ שגם כבודך למעלה והוא כסאך, דכתי' כסא כבוד מרום מראשון מקום מקדשנו, אע''פ כן רומה על השמים אלקים. ולכך לקח עוד על מרומים ע''ש דכתו' רומה יי' בעזך ולכך לקח לשון גבהי ע''ש ויגבה יי' צבאות במשפט, וע''ש כי גבוה מעל גבוה שומר וגבוהים עליהם. הוא אלקינו ואין עוד אחר ע''ש דכתיב ותבינו כי אני הוא ולפני לא נוצר אל ואחריו לא יהיה. ולקח לשון אין עוד ע''ש ואין עוד מלבדו, וע''ש אני יי' ואין עוד אלהים מבלעדי, וע''ש מתחת ואין עוד. אמת מלכנו ע''ש ויי' אלקים אמת הוא אלקים חיים ומלך עולם, הרי נקרא כאן מלך אמת. ואפס זולתו ע''ש הן גור יגור מאותי. וע''ש ואפס אלהים זולתי, ע''ש סופיה דקרא דלעיל ומושיע אין זולתי. וקרא שמביא בתפלה וידעת היום והשבות אל לבבך כי יי' הוא האלקים בשמים ממעל ועל הארץ מתחת אין עוד, אינו מביא לשון מושב לא בשמים ולא בארץ, גם אינו מביא ששכינת עוזו תהיה בשמים יותר מבארץ, ולכך הבאנו הפסוקים של מעלה.
אוחילה לאל ע''ש על כן אוחיל לו. אחלה פניו ע''ש חליתי פניך בכל לב. אשאלה ממנו מענה לשון ע''ש ומיי' מענה לשון. ולקח לשון אשאלה ממנו ע''ש אחת שאלתי מאת ה' אותה אבקש שבתי בבית יי' כל ימי חיי, פי' להתפלל [ולשיר] לפניו. וזהו שאו' אשר בקהל עם אשירה עוזו, ועל שם בשרתי צדק בקהל רב הנה שפתי לא אכלא. אשירה עוזו ע''ש ואני אשרי עוזך וארנן לבקר חסדך. זהו אביעה רננות, אביעה ע''ש תבענה שפתי תהלה. וכתי' שפתי רננות יהלל פי, ועוד כתי' זכר רב טובך יביעו וצדקתך ירננו. ומה שלקח לשון בקהל עם ולא אמ' בקהל רב כמו שאמ' דוד, לפי שהמתפלל בא לרמוז תוספת השבטים, דכתי' לקהל עמים, והם מנשה ואפרים שאמר אחר כך כראובן ושמעון יהיו לי. לאדם מערכי לב ומיי' מענה לשון, פסוק שלם הוא. יי' שפתי תפתח כמו שפרשנו.
על כן נקוה לך יי' אלקינו ע''ש קוה קויתי יי'. לראות מהרה בתפארת עוזך ע''ש כי תפארת עוזמו אתה, ונזכה לראות פני שכינה ולראות בתפארת בית המקדש דכתי' ובית תפארתך אפאר. להעביר גילולים מן הארץ לפי דכתי' בהעביר את בניכם באש אתם נטמאים בכל גלוליכם עד היום ואני אדרוש לכם בית ישראל, בתמיה, חי אני נאם יי' אלקים אם אדרוש לכם. נמצא שעל ידי שהם מטמאים בגלולים שכינה מסתלקת והוי כמו שאין העולם מלכות שדי שמבריחין אותו מביתו, ולכך מתפללים להעביר גלולים, ולא יעבירו לפני הגילולים. והאלילים כרות יכרתון ע''ש והאלילים כליל יחלוף, כשהקב''ה נפרע מן הרשעים שמו מתגדל. כתי' והאלילים כליל יחלוף, אותה שעה ונשגב יי' לבדו ביום ההוא, וזהו שא' כאן עזך תחלה. ולקח לשון כריתה ע''ש ופסילי אלהיהם תגדעון. ונראה כי על כן לקח לשון כריתה לפי דכתי' לא תכרות ברית לאלהיהם, כלומ' איך תכרות ברית עמהם כי הם עצמם האלילים יכרתו. לתקן עולם במלכות שדי כמו שפירשנו, דכיון שתכרות הטומאה ותטהרו מטומאותיכם תחזור שכינה בכל העולם ויהיה בעולמו כמלך במלכותו שלא יצטרך לצאת מעולמו ויהיה העולם מתוקן במלכות שדי. ולכך כינה והתפלל לו' במלכות שדי שהיה בוש לומ' ולהזכיר כי שם המיוחד נדחה מעולמו מפני טומאתינו. ור''ל שתפארת עוזו מתוקן מאז להעביר הגילולים, כדא' בתנחו' עתידין ישראל למכר בימי המן והיה מרדכי מתוקן להם. [עתידין ישראל לירד למצרים והיה יוסף מותקן להם] [במלכות שדי ע''ש שהמקום תולה החטא בין ראש השנה ויום הכפורים. ומזכיר שדי דאמ' בתנחו' [שמות כ'] כשא' משה מה שמו מה אומר אליהם, אמ' לו, משה שמי אתה מבקש לידע לפי מעשי אני נקרא, כשאני דן את הבריות אני נקרא אלקים, וכשאני עושה מלחמה ברשעים אני נקרא צבאות, וכשאני תולה חטאיו של אדם אני נקרא שדי, וכשאני יושב במדת רחמים אני נקרא רחום. ולפי שמדבר על הגאולה ואינם נגאלים אלא בתשובה, ואלו לא היה המקום תולה עד יישוב האדם לא יגאלו ישראל לעולם] ולכך סתם נקרא שדי שדיו הוא בגבורתו להאריך אפו עד ישובו, וכן בלשון ערבי שדי ארך אפים בגבורה. ומה שאמ' ביוצר רוממי שדי תמיד מספרים, ר''ל שמספרים רוממותו שתולה בחטאת האדם לראות אם ישובו ואינו מחייבן מיד אלא תולה עד יום הכפורים. וכל בני בשר יקראו בשמך פי' לעתיד כשתחזור המלכות, וכדכתי' כל הנקרא בשמי לכבודי בראתיו. להפנות אליך כל רשעי ארץ ע''ש ובאו עמים רבים גוים עצומים לבקש את יי' צבאות ולחלות את פני יי'. יכירו וידעו כל יושבי תבל, כמו שפי' למעלה. ויבין כל יצור כי אתה יצרתו, וכן רוצה עוד לומ' יכירו כל הגוים האהבה שתאהב אותנו, דכתי' והחזיקו בכנף איש יהודי לומ' נלכה עמכם כי שמענו יי' עמכם ולכן על זאת לך תכרע כל ברך דכתי' בי נשבעתי יצא מפי צדקה דבר ולא ישוב כי לי תכרע כל ברך תשבע כל לשון. לפני יי יכרעו ויפולו ולכבוד שמך יקר יתנו, שהיקר והכבוד תלויים זה בזה כמו שהבאנו למעלה מאשר יקרת בעיני נכבדת. ויקבלו כלם עול מלכותך, זהו לשון חכמים שאמרו גבי ק''ש וצריך לקבל עליו עול מלכות שמים [ברכות י''ג ע''א] ר''ל להאמין בו ולא באחר, ולעשות כל מה שיצוה בלי שנוי. וכך אנו או' ביוצר וכלם מקבלים עליהם עול מלכות שמים, והמתפלל הזה או' כך ע''ש שאמ' תחלה להפנות אליך כל רשעי ארץ, וזה יהיה לעתיד, וכתי' חכו לי נאם יי' ליום קומי לעד כי משפטי לאסף גוים לקבצי ממלכות לשפוך עליהם זעמי כל חרון אפי כי באש קנאתי תאכל כל הארץ כי אז אהפוך אל עמים שפה ברורה לקרא כלם בשם יי' ולעבדו שכם אחת, וזהו קבלת עול מלכות אפי' מרשעי ארץ. ותמלוך עליהם לעולם ועד ע''ש יי' ימלוך לעולם ועד. כי המלכות שלך היא [ר''ל היה דומה בעיני רשעי הגוים כאלו מלכות העולם אינו שלך, אבל כשתבא לשפוך עליהם זעמך אז ידעו כי המלכות שלך היא, ואין עמך עליון, וזהו ע''ש דכתו' יבושו ויבהלו עדי עד ויחפרו ויאבדו וידעו כי שמך יי' לבדך עליון על כל הארץ]. שמך זה מלכותך, וכן יי' שמך לעולם. וזה שאנו או' ברוך שם כבוד מלכותו לעולם ועד. ולעלמי עד תמלוך בכבוד כפל את דברו בעבור שרצה להביא הפסוק, ככתו' בתורתך יי' ימלוך וגו'. ולקח לשון לעולמי עד ע''ש ליום קומי לעד, ר''ל כשאקום אקום עד עולמי עד. ועוד נראה לפרש להפנות אליך כל רשעי ארץ ותמלוך עליהם לעולם ועד, כלו' יבקשו פניך ויאמרו לך אע''פ שרשענו זכור שמך יי' שהוא מדת רחמים, וזהו לקרא כלם בשם יי', ועל כן תכבוש כעסך ותמלוך עליהם במדת רחמים, וזה דכתו' יי' ימלוך לעולם, כלו' במדת רחמים ימלוך, וזהו גם כן יי' שמך לעולם, ולכך עולמך קיים שהוא מדת רחמים, וזהו גם כן יי' מלך יי' מלך יי' ימלוך לעולם ועד, כלומ' היה והויה ויהיה לעולם במדת רחמים, וזהו ברוך שם כבוד מלכותו לעולם ועד, ומהו שם כבוד מלכותו זהו י'ה'ו'ה' שהוא מדת רחמים ומקבל הכל בתשובה אפי' כל רשעי ארץ, ומתוך כך מלכותו קיים לעולם ועד שאם יבא לו במשפט לא יצדק לפניו כל חי, ולכך לעתיד כשיקראו כלם בשם יי' יקבל כלם ויעבדוהו שכם אחת. ועכשיו הולך ומסדר שלשה פסוקים של תורה של מלכות. יי' ימלוך א', ותרועת מלך בו ב', ויהי בישורון מלך ג', ובכתובים שלשה של מלכות כי ליי' המלוכה א', יי מלך גאות לבש ב', יי מלך עולם ועד ג'. ובנביאים שלשה של מלכות מלך ישראל וגואלו א', והיתה ליי' המלוכה ב', והיה יי' למלך על כל הארץ ג', ומסיים העשירי בתורה שמע ישראל יי' וגו', והוא מלכות. [פירוש התפילות לר''י ב''ר יקר].
-----
ועל כן היום יעמוד במשפט כל יצורי עולם כעין אדם הראשון שנדון ביום שנברא. ולקח יעמוד במשפט ע''ש מלך במשפט יעמיד ארץ, וכתי' למשפטיך עמדו היום כי הכל עבדיך. ואו' המתפלל לא ידענו אם תדוננו על ענין שאנחנו בניך דכתי' בנים אתם ליי' אלקיכם, או איפשר תדוננו על ענין כי קראתנו עבדיך, כדכתי' כי לי בני ישראל עבדים, ואין דרך לרחם על העבד כעל הבן. אם כבנים תדוננו רחמינו כרחם אב על בנים, ואם לא זכינו שתדוננו כבנים כי אם כעבדים הלא יש כמה אדונים שמרחמים על עבדיהם, ועיני העבדים תלויין אל אדוניהם ע''ש דכתי' הנה כעיני עבדים אל יד אדוניהם כן עינינו אל יי' אלקינו עד שיחננו. ותוציא לאור משפטינו ע''ש ומשפטיך לאור יצא, וכן ומשפטי אור יצא, בתרי עשר. גם היום שהוא יום משפטנו.
אתה זוכר מעשה עולם. ר''ל אתה זוכר בראש השנה תחלת עשיית העולם שמשכת ידיך מהבראו כשראית דורות רשעים עד שראית דורות הצדיקים ואמרת לבראתו ברחמים בשביל הצדיקים ובדין בשביל הרשעים, וזהו פוקד כל יצורי קדם, וזה [אף] בדין, וזהו לשון פקודה. דא' בפסיק' [רבתי מ''א ב'] כשברא הב''ה את עולמו נשתכל בדור המבול ובדור הפלגה ובסדומיים ולא רצה לברוא העולם חזר ונשתכל באברהם יצחק ויעקב ואמ' הריני בורא את עולמי. לא יכול לברוא אותו בדין מפני מעשה הצדיקים ולא ברחמים בשביל מעשה הרשעים, מה עשה, שתף מדת הדין ומדת רחמים וברא העולם הה''ד ביום עשות יי' אלקים ארץ ושמים, או יש לפרש כך. בראש השנה אתה זוכר מעשה עולם שנעשה בדין וברחמים ולא באחד מהם לבד, ובענין הזה אתה פוקד היום כל יצורי קדם. אינו אומ' שדן עכשיו כל היצורים שנוצרו מקדם, אלא ר''ל מקדם משנברא העולם נוהג הענין הזה כל ראש השנה כל העומדים ונוצרים באותה שעה. ולקח הענין הזה ע''ש כי במזמור בחצוצרות וקול שופר הריעו לפני המלך יי' כתו' לעיל מיניה זכר חסדו ואמונתו לבית ישראל וראו כל אפסי ארץ את ישועת אלקינו. זהו שזוכר ישראל ברחמים בחסדו שהם בני אברהם יצחק ויעקב, וראו כל אפסי ארץ, שהם שאר האומות, את ישועת אלקינו, שיפקוד הגוים לרעה לפי שהם מסדומיים ועשו. נמצא שהוא דן אלו בדין ואלו ברחמים כפי הראוי. לפניך נגלו כל תעלומות ע''ש כי הוא יודע תעלומות לב, וכתי' והוא גלי עמיקתא ומסתרתא. והמון נסתרות שמבראשית ע''ש הנסתרות ליי' אלקינו, גם כל שהוא נסתר ונעשה מששת ימי בראשית זוכר, וגם לקח זה בעבור מעשה בראשית, דכתי' כבוד אלקים הסתר דבר, ורמז כי מבראשית גלוי לפניך ולא רצית לגלות עברתם. א' הקב''ה כשבראתי עולמי לא בקשתי להונות בריה ולא פרסמתי לבאי עולם מי היה האילן שאכל אדם, תנחו' [וירא י''ד]. כי אין שכחה לפני כסא כבודך דכתו' ברית עולם לא תשכח, ואעפ''כ בשביל ישראל נעשה שכחן, דא' בברא' רבה הרעות שוכח, הטובות אינו שוכח. ועוד לשון זה פ''ק דיומ' [ירושלמי פ''ג ה''ט] אין שכחה לפני המקום. ועוד אמרי' באיכה רבתי זכור את [אשר] עשה לך עמלק, השכחה מצויה בנו, אתה אין לפניך שכחה ותזכור. ודבר זה אנו יודעים [בכח] דכיון שהוא יודע העתידות שהרי אמ' שיחיו אלו המתים ויבוא משיח וגוג ומגוג וכמה נפלאות שהיו הנביאים מתנבאים על העתיד, וגם א' הנה בן נולד לצדקיהו יאשיהו שמו. על כרחנו יודע כל מה שעבר ולא שכח שום דבר, ולא גרע מה שהיה ממה שלא היה. ואין נסתר מנגד עיניך ע''ש אם אסק שמים שם אתה ואציעה שאול הנך. בספר עמוס, ואם יסתרו מנגד עיני בקרקע הים משם אצוה את הנחש ונשכם. ר''ל ואם יסתרו מנגד עיני לפי דבריהם אראה להם כי לא נסתרו מעיני כי בכל מקום אראה אותם ואצוה את הנחש לנשכם, ואם לא יראה לא יוכל לצוות לנחש. וראה מה שאמ' דוד אשכנה באחרית ים גם שם ידך תנחני. אתה זוכר כל המפעל, לפי שלא דבר אלא על היצורים והם בני האדם, לכך חזר לומ' שגם זוכר כל המפעל, זהו האדמה ופעולותיה. וגם כל היצור לא נכחד ממך, לפי שעד עכשיו לא דבר אלא על מה שהיה כבר, והוא ודאי לא נסתר ממנו, וגם בשעת יצירתי שלא היתי עדיין ולא יצאתי לאויר העולם לא נכחדתי ממך, ע''ש דכתי' לא נכחד עמי ממך אשר עשיתי בסתר, עכשיו מדבר על דבר נסתר שלא היה גלוי מעולם גלוי לפניך קודם שנסתר כשאמ' ואין נסתר מנגד עיניך. ובדברים אלו שבח למתפלל בהקב''ה לומ' שהוא יודע מה שעבר מבראשית, ואין שכחה לפניו, דאמ' בתנחומ' [תצא ט'] זכור את אשר עשה לך עמלק, אמ' ישראל להקב''ה אתה זכור, שיש לנו שכחה ואין לפניך שכחה, ומשבחו על ההוה היום שלא נסתר ממנו, זהו ואין נסתר. ומשבחו על נסתר העתיד להגלות ולא נגלה בשעה שנסתר, וזהו וגם כל היצור לא נכחד ממך. ולכך לקח לשון וגם לפי שענין אחד הוא, ובענין הזה בא לרמוז יי' מלך יי' מלך יי' ימלוך לעולם ועד, היה הויה ויהיה, הכל אחד. ומספר והולך גדלותו ביותר, דלא מבעיא נסתר דלשעבר ונסתר שבמעי אמו שהוא יודע דמכל מקום זה היה כבר גלוי, וזהו היום במעי אמו, אלא אפי' העתידין להיות נוצרים עד עולם ואינם היום במעי אשה יודע הוא הכל, כי הוא צופה ומביט עד סוף כל הדורות ע''ש עיני יי' צופות רעים וטובים, וע''ש אם יוצר עין הלא יביט, שהרי מצינו שהנביאים מתנבאים לעתיד, וגם בדברי תורה בכמה מקומות כגון ודור רביעי ישובו הנה, מכאן שהוא מביט הדורות, ועוד כתו' קורא הדורות מראש, וכן וחדשות אני מגיד בטרם תצמחנה אשמיע אתכם. דא' בתנחומא [תרומה ט'] כי אתה לבדך ידעת את לבב בני האדם, אם הוא תובע בנים ואתה יודע שיהיו מכעיסין אל תתן לו, וכן אם תבע נכסים ואתה יודע שהוא עתיד לבעוט בהם אל תתן לו, שישראל מכירין שבכחך וכבודך, ואתה צופה בראש מה יהיה בסוף, אבל נכרי שיתפלל בבית הזה ועשית ככל אשר יקרא אליך. זהו צופה ומביט עד סוף כל הדורות. ולשון זה נמי בתנחומ' [אחרי מות א'] שלמה היה צופה ומביט בכל הדורות בצדיקים וברשעים. ובפרקי דר' אליעזר [פמ''א] משה היה רגליו בהר וכלו בשמים צופה ומביט כל מה שבשמים. כי תבוא חק וזכרון. חק, כי חק לישראל הוא, על יום ראש השנה נאמר, וחק הוא משפט כדכתו' ומשפט לאלקי יעקב. וזכרון ע''ש זכרון תרועה. להפקד כל רוח ונפש ע''ש בקום אלקים למשפט להושיע כל ענוי ארץ, עד שאומ' יבצור רוח נגידים נורא למלכי ארץ. ועל נפש נמי כתו' הנפש החוטאת היא תמות. כל זה הוא פקידה ברוח ונפש, ואין דעתו מעורבבת אע''פ שהוא זוכר מעשים רבים לכל אדם. והמון בריות לאין תכלית, זהו שבח גדול כי הבריות הם רבות, ולכל בריות יש מעשים רבים והוא פוקד הכל. מעשים רבים ע''ש שנא' מה רבו מעשיך יי'. והמון בריות לאין תכלית ע''ש המון עמים רבים. לאין תכלית, פסוק הוא ע''ש לא יספר מרוב ודוגמתם. מראשית כזאת הודעת לאדם הראשון עשית התראת מיתה אם יחטא דכת' כי ביום אכלך ממנו מות תמות, וזהו כזאת כמו שמונה והולך. להזכירם לחיים ולמות, ומלפנים שימות גלית שאתה דן את האדם לפי מעשיו שהרי דנת אדם הראשון לטרדו מיד מגן עדן והאדמה צמחה קוץ ודרדר. ואחר כן לקח תחלה לשון הודעת ואחר כך לשון גלית. זה היום תחלת מעשיך פסוק הוא. ואע''פ שיום ראש השנה הוא יום שנברא אדם, ואדם היה סוף מעשיו של הב''ה, האי מעשיך ר''ל גזרותיך ודיניך שלא גזר הב''ה שום דין עד שחטא אדם, וכדאמרי' גבי מעשיו של הב''ה אינן אלא גזרות [ברכות ל''ג ע''ב], וכן כתו' צדיק יי' בכל דרכיו וחסיד בכל מעשיו, כפל הוא מדרכיו והיינו גזרותיו, שאם היה מעשיו ממש היה לו לומר וחסיד לכל מעשיו, וכן את מעשה יי' כי נורא הוא, וכיוצא בזה רבים. ולכך אנו עושין יום זה זכרון ליום ראשון לפי שחק הוא לישראל לתקוע בחדש שופר כיון שהיום משפט לאלקי יעקב. ועכשיו מפרש מאי זה דבר הוא משפט, ומפרש שהעולם נדון בכמ' ענינים לחרב לשלום לרעב ולשובע, והוא הדין שפוקדם ומזכירם לחיים ולמות, והאריך בלשונו על דין חרב ושלום ורעב ושובע ע''ש דכתי' כי חק לישראל הוא ומשפט לאלקי יעקב, וכתי' בתריה עדות ביהוסף שמו שפת לא ידעתי אשמע. הסירותי מסבל שכמו כפיו מדוד תעבורנה בצרה קראת ואחלצך, ויוסף נגזר שובע אצלו ורעב אצל מצרים, וכן חרב ורעב ושלום על ידי הרעב ורמז בעלמא הוא. ועל המדינה בו יאמר כדאמרי' בתנחומא [האזינו ד'] בראש השנה דיני נפשות אם למות אם לחיים כדאמרי' בתקיע' דבי רבא על המדינות בו יאמר אי זו לחרב ואי זו לשלום אי זו לרעב ואי זו לשובע אי זו למות ואי זו לחיים. ובריות בו יפקדו לחיים ולמות מי לא נפקד כהיום הזה כלו' היום וכיוצא בו [בכל] שנה ושנה, וכן כי נשארנו פליטה כהיום הזה. מי לא נפקד, דרך הוא להתמיה כך, כלומ' וכי יש דבר שיכול להמלט, כגון על מי לא עברה רעתך תמיד וכן מי גבר יחיה ולא ימות ואיך יוכל להמלט. כי זכר כל היצור בא אליו להגיד מעשהו כמו דכתי' וכפיס מעץ יעננה, וכן וביד כל אדם יחתום. מעשה איש ופקודתו, כלומ' הכל לפניך מעשה האיש ודינו הראוי לו, זו היא פקודתו. ועלילות מצעדי גבר ע''ש מצעדי גבר כוננו. ועלילות, ע''ש ונוקם על עלילותם ומחשבות אדם, ע''ש יודע מחשבות אדם. ותחבולותיו, ע''ש תחבולות [רשעים מרמה] שהוא מכיר כל מעשיו ויודעם. וייצר, ע''ש ויצר לב האדם רע מנעוריו שהוא מכיר כל מעשיו ויודעם. וייצר, ע''ש ויצר לב האדם רע מנעוריו, ויש לו שני יצרים, ולכך נקראו מעלליו כדאמ' בתנחומ' [בראשית ז'] יש דברים קשים מיצר הרע ומרים יותר ממנו ואתה ממתקן, אין לך דבר מר יותר מן התורמוס ואתה שולקו וממתקו במים. וכן חרדל וצלף, ומה דברים מרים שבראתי לצרכך אתה ממתקן, יצר הרע המסור בידך לא כל שכן. מעללי איש, ע''ש רע מעללים, וכן במעלליו יתנכר נער. אשרי אדם שלא ישכחך, לקח לשון זה ע''ש גנאי אדם השוכחו, דכתי' ותשכח אל מחוללך, צור ילדך תשי, וישכח ישראל עושהו, וישראל לא תנשני. ובן אדם ויתאמץ בך, ע''ש ועל בן אדם אמצת לך על כן אשריהם כי דורשיך לא יכשלו, ולקח דורשיו אצל אשרי ע''ש אשרי נוצרי עדותיו בכל לב ידרשוהו. ולא תכלים לנצח, ע''ש ולא יכלמו עד עולמי עד, וכתי' אל יכלמו בי מבקשיך. ולקח כל החוסים בך ע''ש שני דברים, וע''ש לא יאשמו כל החוסים בו, והולך על דרך לא יכלמו בי מבקשיך, ועוד ע''ש אשרי כל חוסי בו, והיה מדבר על לשון אשרי, אשרי אשר לא יאשמו. וגם את נח באהבה זכרת, באהבה ע''ש ונח מצא חן בעיני יי'. זכרת, ע''ש ויזכור אלקים את נח. ותפקדהו בדבר ישועה ורחמים. וה''ר משה כתב ותפקדהו בהמון רחמיך, ע''ש דכתו' מעבור מי נח זאת עוד על הארץ כן נשבעתי מקצף עליך ומגער בך, נראה כי זכות נח גרם לרחמים אלו. רחמים דאמרי' בתנחומ' [נח ו'] כשם שרחמיו על האדם כך רחמיו על הבהמה דכתי' ורחמיו על כל מעשיו, וכתי' ויזכור אלקים את נח ואת כל הבהמה. ישועה דכתי' אדם ובהמה תושיע יי'. והכי הוא בבראשית רבה המתין הקב''ה לימול לתינוק להמול עד שמנה, וכן כתוב בבהמה ומיום השמיני והלאה וגו', היינו אדם ובהמה תושיע יי'. והכי הוא בבראשית רבה [ל''ג ג'] ויזכור אלקים את נח, אלקים זו מדת הדין, אשריהם הצדיקים שהופכין מדת הדין למדת רחמים, וזהו בדבר ישועה ורחמים. ועוד כתו' גבי נח אמר מרחמך יי'. בהביאך מי המבול לשחת כל בשר, ע''ש כי השחית כל בשר את דרכו על הארץ, מדה כנגד מדה. וזהו מפני רוע מעלליהם שהיו משחיתים את דרכם על כן נמלט נח שהיה צדיק ביניהם. בא זכרונו לפניך להרבות זרעו כעפרות תבל, ע''ש פרו ורבו ומלאו את הארץ. כעפרות, ע''ש שא' הק' לאברהם ולבני בניו ושמתי את זרעך כעפר הארץ. ולקח עפרות ולא אמ' עפר, ולקח תבל ולא אמ' ארץ, ע''ש שיצאו מנח רשעים, והם חם ויפת, וצדיקים משם בנו, [נמצא היום ראש עפרות (ויש מהם) ויש מהם מתובלין [מתנבלין] בקלון כי תבל עשו, ע''ש הזנות נקרא תבל, כמו תבל עשו. וצאצאיו כחול הים, ע''ש ותלו עליו כל כבוד בית אביו הצאצאים. כחול הים דכתי' והיה מספר בני ישראל כחול הים, ע''ש והיה כחול זרעיך וצאצאי מעיך כמעותיו.
כתו' בתורתך. ויזכור אלקים את נח, א'. ויזכור אלקים  את בריתו, ב'. וזכרתי את בריתי, ג'. ובכתובים זכר עשה לנפלאותיו, א'. ויזכור לעולם בריתו, ב'. זכר לעולם בריתו, ג'. ובנביאים זכרתי לך חסד נעוריך, א'. וזכרתי אני את בריתי אתך, ב'. זכור אזכרנו, ג'. ובסוף הברכה מביא זכרון, לסיים בשל תורה, והוא וזכרתי להם ברית ראשונים וגו'. וה''ר משה כתב ארבע מלכיות וארבע זכרונות בשל כתובים. ואינו נראה. יעלה ויבא והשיאנו, שניהם פרשנום במקומם.
אלקינו ואלקי אבותינו זכרנו בזכרון טוב מלפניך כמו שפירש'. ופקדנו בפקודת ישועה ורחמים, ע''ש זכרנו ברצון עמך ופקדינו בישועתיך. ורחמים, ע''ש כי פקידה הוא [ג''כ] בזכרון גם כן וכתי' זכור רחמיך אשר מעולם. ועוד לפי שאמ' למעלה גבי נח ותפקדהו בפקודת ישועה ורחמים אמ' רחמיך כמו שפירשנו לפי שהצדיקים הופכים מדת הדין למדת רחמים, ולכך אמ' גם כן ופקדנו בדבר ישועה ורחמים. משמי שמי קדם, דכתיב לרוכב בערבות בשמי שמי קדם וזכר לנו את הברית ואת השבועה אשר נשבעת לאברהם אבינו, ברית דכתי' ואתנה בריתי ביני וביניך, ושבועה דכתי' בי נשבעתי נאם יי' וגו' ולא חשכת את בנך את יחידך ממני. ותראה לפניך עקדת יחיד, וכבש רחמיו לעשות רצונך, אע''פ שדרך האב לרחם על בנו, ולא כדור המבול, שכבשו [רחמיהם] לעבור על רצונך, כדאי' בתנחומא [נח ז']. כן יכבשו רחמיך את כעסך, זהו לשון התלמוד, כדאמ' בברכות [ז' ע''א], וכן אומ' שם ויגולו רחמיך על מדותיך, והוא ע''ש גל מעלי חרפה ובוז, ע''ש דאמ' במכלתין [תנחומא שם] ורחמי רשעים אכזרי, שהיו דור המבול אכזרים שהיו נוטלים בניהם ונותנין אותם על התהום וכובשין עליהם ואינם מרחמים, נמצא שכעסם כובש את רחמיהם על בניהם, אבל רחמיך יכבשו את כעסך. ותתנהג עם בניך במדת רחמים, ולשון של תפלה זו הוא ממש על מה דא' בבראשית רבה [נ''ו י'] א' אברהם כשם שהיה לי להשיב וכבשתי את יצרי ולא השבתי לך, כן יהי רצון מלפניך יי' אלקי כל זמן שבאים בני לידי עבירות ומעשים רעים תהא זוכר להם עקדת יצחק אביהם ותתמלא עליהם רחמים ותהפך להם מדת הדין למדת רחמים ותרחם עליהם. אמ' לו הקב''ה בו נשבעתי ובשמי נשבעתי עקדת יצחק יכפר לבניו עד סוף כל הדורות. וא' מיד קראו אברהם יראה, ולכך אמר כאן ותראה לפניך עקדת יחיד ע''ש שקרא למקום ההוא יי' יראה. וזכרתי להם ברית ראשונים, זהו ל' זכרון עשירי לסיים בשל תורה. בא''י זוכר הברית זהו וזכרתי להם ברית ראשונים, ומדבר גם בגלותינו דכת' לעיל מיניה ואף גם זאת בהיותם אל ארץ אויביהם לא מאסתים וגו'.
אתה נגלית בענן כבודך ע''ש הנגלה נגליתי לבית עלי, שהב''ה נגלה בכבודו לדבר כרצונו בעמו, וכן ונגלה כבוד יי'. בענן כבודך לדבר עמם, דכתי' וענן כבד על ההר, לדבר עמם. מן השמים השמעת קולך, דכתי' ובעמוד ענן הנחיתם יומם, ועל הר סיני ירדת לדבר עמהם מן השמים. ונגלית עליהם בערפלי טוהר, דכתי' ומשה נגש אל הערפל אשר שם האלקים. ולפי שאמ' תחלה ענן, וכתי' ענן וערפל סביבו. טוהר, דכתי' וכעצם השמים לטוהר. גם כל העולם חל מלפניך, ע''ש וירא כל העם וינועו ויעמדו מרחוק. ואינו אומ' העולם כולו, שכבר אמר כל העולם. ובריות בראשית חרדו ממך, ע''ש מלאכי צבאות ידודון, וגם שאר דברים דכתי' וירקידם כמו עגל, וכתי' קול יי' יחיל מדבר יחיל יי' מדבר קדש. וכל זה בשעת מתן תורה היה, דכתו' בסוף יי' עוז לעמו יתן. בהגלותך מלכנו על הר סיני ללמד לעמך תורה ומצות, לקח לשון זה דכתי' ודבר עליהם מן השמים ותתן לעמך משפטים ישרים ותורות אמת וחקים ומצות טובים. ותשמיעם דכת' כי מי כל בשר שמע קול אלקים חיים, ואמ' ותשמיעם לשון רבים דאמרינן בתנחומ' [שמות כ''ה] זקנים שומעין כפי כחן, בחורים כפי כחן, נשים כפי כחן, עוברות כפי כחן, אבל אומות העולם שומעים ומתים. את הוד קולך דכתו' קול יי' בהדר, ורמז כי כח ההוד רגיל אצל כח ההדר דכתי' הוד והדר לפניו, וכתי' הוד והדר לבשת. וזהו שאמ' דוד קול יי' בכח, זהו ההוד שהוא מצד הגבורה, קול יי' בהדר, שהוא כנגד ההוד. ודברות קדשך מלהבות אש רמז כי עשרת הדברות נתנו מפי הגבורה שהוא כח האש, והיינו אנכי ולא יהיה לך מפי הגבורה שמענום [מכות כ''ד ע''א], ואותם שתי דברות הם דברות קדשך יותר מן השאר כי השתים אלו הם עיקר היראה, והיינו דכתי' רשפיה רשפי אש שלהבת י%ה. בקולות וברקים עליהם נגלית, דכתי' ויהי קולות וברקים. ובקול שופר עליהם הופעת דכתי' וקול שופר חזק מאד. לכבודו של אברהם אמ' כך וכך רמז דאמ' בתנחומא [לך לך ו'] א' ריש לקיש חביב הגר לפני הקב''ה יותר מכל אכלוסין שעמדו על הר סיני שאלולי לא ראו קולות וברקים ולפידים לא קבלו עליהם מלכות שמים, וזה לא ראה אחד מכלם וקבל עליו עול מלכות שמים. כלום יש חביב מזה. רמז כאן חמשה פעמים שנגלה עליהם, על עם קדשך, ונגלית עליהם, בהגלותך מלכנו על הר סיני, עליהם נגלית, עליהם הופעת, אלו חמש לשונות של גילוי שכינה ואחד מהם הופעה דכתי' הופיע מהר פארן, בשעת מתן תורה [ע''ז ב' ב'], ואלו חמשה גלויים לרמוז כי לא עשרת דברות בלבד נתנו אז בסיני כי גם חמשה חומשי תורה. וגם יש כאן רמז של עשרת דברות. ואלו הם. אתה נגלית בענן כבודך לדבר עמם, א'. מן השמים השמעתם קולך ב'. ונגלית עליהם בערפלי טוהר, ג'. גם כל העולם חל מלפניך, ד'. ובריות בראשית חרדו ממך, ה'. אימתי בהגלותך מלכנו על הר סיני ללמד לעמך תורה ומצות, פירו' הוא על מה שאמ', לכך אינו מן החשבון ותשמיעם את הוד קולך, ו'. ודברות קדשך מלהבות אש, ז'. בקולות, ח'. וברקים, ט'. ובקול שופר עליהם הופעת, י'. וכשאמר מלהבות לשון רבים ואמ' אש לשון יחיד, ע''ש וכפטיש יפוצץ סלע, מה פטיש זה יצא לכמה ניצוצות אף המקרא יוצא לכמה טעמים [סנהדרין ל''ד ע''א], ואו' הלא כה דברי כאש נאם יי'. שמן האש יוצא כמה להבות כך מדברות קדשך. ומכל התורה אין כל דבר ודבר יחיד כמשמעו אלא יש לדבר אחד כמה דרשות וכמה טעמים. גם בא לרמוז כר' יהושע דאמ' בערבי פסחים [קי''ז ע''א] הללו י%ה הללות הרבה, כך שלהבת י%ה להבות הרבה.
ככתוב בתורתך ויהי ביום השלישי, יש כאן ג' שופרות של תורה, וקול שופר חזק מאד, א'. ויהי קול השופר הולך וחזק, ב'. ואת קול השופר, ג'. ובכתובים ג' שופרות. יי' בקול שופר, א'. בחצוצרות וקול שופר, ב'. הללוהו בתקע שופר, ג'. ובמזמור הזה כמו עשרה הללים דאמ' בערבי פסחים [שם] (וכלם על דברת קדשו) [כגון בקדשו]. ברקיע עוזו, בגבורותיו, כנגד עשרת הדברות. והוסיף עוד שלשה כגון הללויה ראשון, והנשמה תהלל יה הללויה, ואינם מפורשים על דבר, ונרמזים להשלים שלש עשרה כנגד שלש עשרה מדות. ויש כאן ג' פעמים יה כנגד ג' קדושות. ויש בנביאים שלשה שופרות. וכתקע שופר תשמע, א'. יתקע בשופר, ב'. ויי' אלקים בשופר יתקע, ג'. ואין כאן רביעית לסיים בתורה כי אם מה שמביא ותקעתם בחצוצרות, וזהו תימה כי אין נזכרת תקיעת שופר, והיה לנו לומר ותרועת מלך בו שמועיל למלכיות ולשופרות, אי נמי יום תרועה יהיה לכם, כדאמ' בראש השנה [ל''ב ע''ב]. יי' צבאות יגן עליהם כן וגו', ע''ש דכת' בשופר יתקע והלך בסערות תימן וגו', וכתו' בתריה יי' צבאות יגן עליכם.
תקע בשופר גדול לחרותינו, כדכתי' יתקע בשופר גדול, ולכך אמ' גדול כדאמ' בבראשית רבה גבי אילו של יצחק בקרן שמאלית תקע בו הקב''ה בהר סיני, ובקרן הימנית שהיא גדולה עתיד הקב''ה לתקוע בקבוץ גדול, לחירותינו, לצאת משעבוד מלכיות. ושא נס לקבץ גליותינו, ע''ש ונשא נס לגוים ואסף נדחי ישראל. ואמ' גליותינו ע''ש גלות החל הזה. ונפוצותיו כנס מירכתי ארץ דכתו' בתריה ונפוצות יהודה יקבץ מארבע כנפות הארץ. היה לו לומ' שא נס לאסף נדחינו, אלא רצה להזכיר הגלות. ולקח לשון קבוץ גליות כדברי חכמים [מגילה י''ז ע''ב]. ואמ' וכנס לרמוז נדחי ישראל יכנס. והיה לו לומ' מארבע כנפות הארץ, ואמ' מירכתי ארץ, לרמוז שיקבצם מירכתי ארץ ומירכתי צפון לציון, ושם נקריב המוספים הטעונים צפון, וכך נדרש ירכתי צפון, ופסוק הוא, כך [וקבצתים] מירכתי ארץ. והבאנו לציון עירך ברנה, ע''ש בשוב יי' את שיבת ציון היינו כחולמים אז ימלא שחוק פינו ולשוננו רנה, וע''ש ובאו ציון ברנה. ולירושלים בית מקדשך בשמחת עולם. ע''ש שמחתי באומרים לי בית יי' נלך עומדות היו רגלינו בשעריך ירושלים. שמחת עולם, ע''ש שמחת עולם על ראשם ונסו יגון ואנחה. כי שומע בקול שופר אתה הוא מעולם. יש שאין אומ' אתה הוא מעולם, ור''ל אתה אשר מעולם, ע''ש נכון כסאך מאז מעולם אתה. והזכירו ע''ש כי בשעת הדין הקב''ה מזכיר אילו של יצחק לרחמים, כדאמ' בבראשית רבה [נ''ו ט'], ויי' אלקים בשופר, א''ר יצחק בר' חנינא, כל ימות השנה ישראל נאחזים בעבירות ומסתכנים בצרות וסופם להנצל [להגאל] ובראש השנה הם נוטלים שופר ותוקעין וסופן להנצל בקרניו של איל. וכן בשם ר' לוי בראש השנה הם נוטלים שופרותיהם ותוקעים לפני הקב''ה והקב''ה עומד מעל כסא הדין ויושב על כסא רחמים ומרחם עליהם. נמצא מכאן שהקב''ה שומע בקול שופר בראש השנה. ולמעלה אמרנו שאמר כאן אתה הוא מעולם, ע''ש נכון כסאך מאז מעולם אתה. וכתו' לעיל מיניה לבש יי' עוז התאזר אף תכון תבל בל תמוט. וזהו בראש השנה שלובש עשרה לבושים. ואלו עשרה לבושים שמחבר העשרה ספירות בחיבור גדול ואז מתחברים כל הכחות. נכון כסאך מאז, שיושב על כסא דין מאז. וזהו כסא הכבוד, והוא מז' דברים שנבראו קודם שנברא העולם [פסחים נ''ד ע''א], מעולם אתה, זהו מתחלה שישבת על כסאך לדון העולם דנתו בחרמים דכתי' ביום ברא יי' אלקים. ומאזין תרועה ע''ש עלה אלקים בתרועה יי' בקול שופר, מה כתו' בתריה זמרו אלקים זמרו [זמרו] למלכנו זמרו, כלומ' זמרו למלכנו יותר משל מלכים כי אין דומה לו להתעלות בתרועה. ויש מפרשים אין דומה תקיעתינו ותקיעתך כי שלך שובר ארזים ונשמעה בכל העולם ושלנו שפל ונמוך. בא''י שומע קול תרועת עמו ישראל ברחמים, לקח לשון זה ברחמים ע''ש דכתי' תקעו בחדש שופר בכסא ליום חגנו, וכתו' בסוף בצרה קראת ואחלצך. ועוד הבאנו למעלה מברא' רבה שהקב''ה הולך ממדת הדין למדת רחמים בשעה שהוא שומע קול השופר. [פירוש התפילות לר''י ב''ר יקר].
-----
תפלת ראש השנה. בערבית ובשחרית מתפללין שבע ובמוסף תשע ותקנו לומר ודברך אמת וקיים לעד בקדושה ובתפלה משום דבראש השנה נעקד יצחק ונשבע לאברהם שיברך זרעו יותר מכל הגוים ונירש את שער אויבינו לכך אומ' כך שיקים דברו. ואומר במגן זכרנו לחיים, חיי העולם הבא וחיי העולם הזה, כדתנן בראש השנה [ט''ז ע''א] כל באי עולם עוברין לפניו כבני מרון ודן אותם ואמ' ר' כרוספדאי אמר ר' שבתאי שלשה ספרים נפתחין בראש השנה, של צדיקים גמורין נכתבין ונחתמין לאלתר לחיים, או שמלאו ימיהם שנגזר ביום מולדם, כמו שכתוב את מספר ימיך אמלא, או שיוסיף לו הב''ה שנה או שתים או פחות או יתר בעבור המצוה שעשה, כמו שכתוב יראת יי' תוסיף ימים ושנות רשעים תקצרנה. וכן מצינו בבנימין הצדיק [ב''ב י''א ע''א] שהוסיף לו עשרים ואחת שנה בעבור שפרנס אשה ושבעה בניה בשני בצורת, ולחזקיה חמש עשרה שנים. וקא מפלגי ביבמות בסוף פרק החולץ [נ' ע''א] מר אמר משלו הוסיפו לו שחטא פחתו לו ואחר כך שב ועשה מצות רבות והחזירום לו, וחד אמר תוספת ממש, ושל רשעים גמורים נכתבין ונחתמין לאלתר למיתה, שיקצרו משנותיו שנה או שתים או יתר כפי חטאתיו שחטא, כמו שכתוב ושנות רשעים תקצרנה. ושל בינונים תלויין, זכו שעשו תשובה שלמה נכתבין ונחתמין לאלתר לחיים שלא תקצרנה שנותיהם, וכן עושה בכל ראש השנה. כך נ''ב של מימרא זו, וכן נגזרים בראש השנה המזונות והבנים כי המזונות והבנים נגזרים ביום מולדם כמו השנים, ועל כן אמרו [מו''ק כ''ח ע''א] בני חיי ומזוני לא בזכותא תליא מילתא אלא במזלא תליא מילתא, והינו דאמרי' [שבת קנ''ו ע''א] אין מזל לישראל, שבעבור המצות משנה מזלו הרע לטוב כפי שעשה מן המצות כך מיטיב מזלו לפי חשבון שעשה, והכי אמרינן במועד קטן רבא ורב חסדא תרויהו צדיק גמור אינון, בבי מר שתין תכלי ובבי מר שתין הלולי, והיה מזלו להיות לו יותר משתין [תכלי] ומעשיו הטובים הועילו שלא היו לו כי אם שתין, ולרב חסדא היה מזלו להיות לו שתין הלולי והועילו מעשיו שלא חסר לו הב''ה דבר, או שמא לא היה לו מזלו להיות לו כי אם חמשים והוסיפו לו בעבור מצותיו הרבה, ועל כן כל ישראל מתפללין בכל יום ומתחזקים ללמוד תורה ולעשות הכתו' בה להוסיף טוב על מזלם, והאי דר' חנינא בן דוסא [ברכות י''ז ע''ב] דכל העולם ניזון בזכותו ולו די בקב חרובין מערב שבת לערב שבת, נ''ב שלא רצה שיוסיף הב''ה על מזלו בעולם הזה וליפחות לו שכרו לעולם הבא, כמו שאמ' יפה שעה אחת של קורת רוח לעולם הבא מכל חיי העולם הזה וכן אמ' דכתי' ואם תלכו עמי קרי אם תעשו מצותי בדרך מקרה שלא תחפשו אותם אף אני אלך עמהם בקרי שאניח המזל ללכת ולא אנצחנו מרע לטוב אף כפי שיקרה, ואחר כך מצאתי בספרי שאמר על זה הכתוב אם תעשו אותי בעולם עראי אף אני אעשה אתכם בעולם עראי. ומזכירין בברכה שלישית ובכן ובכן ובכן, פירושו אז, כי אז ישיר משה תרג' בכן שבח משה, והטעם אתה קדוש ושמך קדוש וקדושים בכל יום יהללוך סלה בביאת הגואל שלא תפסק התהלה לעולם. ואז תן כבוד לעמך, כמו תן כבוד, ומות בהר, שטעמו תמות, וייראוך כל המעשים כמו שכתוב כי אז אהפוך לכל העמים שפה ברורה וגו', ופתחון פה לאמר לאויביהם אך זה היום שקוינוהו מצאנו ראינו לשלם לכם גמולכם הרע אשר גמלתנו לנו ומצאנו ראינו, ועולתה גבהות של האומות, וכן דרש ר' תנחומא ז''ל היא העולה על מוקדה, כך נ''ב. תקפוץ תסתום כמו לא תקפוץ את ידך, וחותם המלך הקדוש אז תודע מלכותו וקדושתו, וכן המלך המשפט בעבור שדן ושופט כל העולם בראש השנה, אלהינו מלוך מדבר בימות המשיח. [ספר המנהגות לרבינו אשר מלוניל].
-----
ועתה אפרש קצת תפלת מוסף, יש אומ' כי יחיד אומ' עלינו לשבח ומסת' הכי משום על כן נקוה לך שמתחבר עם עלינו לשבח [כי] עם מפני חטאינו אינו מתחבר יפה. ויש אומ' יעלה ויבא במוסף, ואומר שלשה פסוקים במוסף של תורה ושלשה פסוקים של כתובים ושלשה פסו' של נביאים, ושמעתי מפי רבי ש[מואל] (ישמעאל) בר' דוד ז''ל, מפני שדוד ע''ה קדם לנביאים לכך אנו מקדימין פסוקי הכתובים לפסוקי הנביאים, ומסיים בשל תורה, במלכיות שמע ישראל ובזכרונות וזכרתי להם ברית ראשונים, ובשופרות וביום שמחתכם וגו'. ובתלמוד דידן [סוכה נ''ה ע''א] ובספרי דידן כמו כן אמ' בראש השנה מירי האיי ובראשי חדשיכם, והיו לכם לזכרון אלו זכרונות, יי' אלהיכם אלו מלכויות, ובחצוצרות אלו שופרות, ואע''ג דליכא זכר שופר בקרא ידענו כי לפני יי' במקדש תוקעין בחצוצרות [ו]שופר, שנ' ובחצוצרות וקול שופר הריעו לפני המלך יי', וכך היא התפלה והביאנו לציון עירך ולירושלים בית מקדשך ושם נעשה כמצוה עלינו בתורתך על ידי משה עבדך מפי כבודך, ומי שמגיה שם פסוקים אחרים טועה הוא, ומי שמגיה בזכרונות כי זו כל המעשים טועה הוא. כי זוכר כל הנשכחות אתה הוא מעולם ר''ל הנשכחות מבני אדם זוכרם. [ספר המנהגות לרבינו אשר מלוניל].
-----
סדר ברכות של ראש השנה אומ' אבות. דהינו מגן אברהם. וגבורות, דהינו מחיה המתים. וקדשת השם, אתה קדוש. ומאריך בברכה זו שאומ' בה על כן נקוה לך, שיש בה י' פסוקים של מלכיות. ואומר קדשת היום דהינו אתה בחרתנו ויעלה ויבא, וחותם בא''י מקדש ישראל ויום הזכרון. ותוקע [ומריע ותוקע], דמצוה בתקיעה ותרועה ותקיעה. זכרונות, הינו אתה זוכר, י' פסוקים של זכרונות, וחותם ברוך זוכר הברית, ותוקע ומריע ותוקע. שופרות, הינו אתה נגלית, וי' פסוקים של שופרות, וחותם ברוך שומע קול תרועת עמו ישראל ברחמים. ותוקע ומריע ותוקע. ואומ' עבודה והודאה ברכת כהנים, דהינו, שים שלום והם תשע ברכות. אמ' לו ר' עקיבא אם אינו תוקע למלכיות כמו שתוקע לזכרונות ולשופרות, למה הוא מזכיר י' פסוקים מלכיות, לחשבון זכרונות ושופרות, לא לימא אלא תשעה, או שמנה פסוקים, כיון דאישתני מזכרונות ושופרות שאדם תוקע בהן, ובמלכיות אינו תוקע, לישתני נמי לענין פסוקים. אלא ודאי כיון דחשבון כלם שוה, כמו כן תוקע למלכיות כמו שעושה לזכרונות ולשופרות. אלא כך הוא הסדר, אומ' אבות וגבורות וקדושת השם וחותם בא''י המלך הקדש, ומתחיל קדשת היום, דהינו אתה בחרתנו ומפני חטאינו, וכולל עמו מלכיות, דהיונ על כן נקוה לך, ומלוך, וחותם בא''י מלך על כל הארץ מקדש ישראל ויום הזכרון, ותוקע ומריע ותוקע. זכרונות, תוקע ומריע ותוקע. שופרות תוקע ומריע ותוקע. [רבינו יהונתן מלוניל].
-----
בר''ה אומ' זכרי' לחיים באבות, מי כמוך בגבורות, ובאתה קדוש, ובכן, ובכן ובכן, עד המלך הקדוש, כדאמ' בסוף מאמתי קורין, [י''ב ע''ב] בכל השנה אומ' האל הקדוש, האל המשפט, ומר''ה ועד יום הכי' אומ' המל' הקדוש והמלך המשפט, ופסקי' הכי המלך הקדוש המלך המשפט, ואם אמ' האל הקדו' והאל המשפ' לא יצא, וצריך לחזור לראש אם טעה בהאל הקדוש (חוזר ואומ') [ויאמר] המל' הקדוש, ואם טעה בהאל המשפ' חוזר למקומו שפסק ויאמ' המ' המשפט לפי שהמלך יושב על כסא רחמי' באילו הימים. האומ' זכרינו לחיים טובים הרי זה פקח ומשתכר, ואע''ג דכי יהיב רחמ' שבע' לחיים הוא דיתיב לא כל אדם זוכה בה, ועוד צא ולמד [מ]פילג' בגבעה [יומא ע''ג ע''א] על שלא בחנו אם לנצח אם להנצח ראה מה היה סופם, ולבסוף שבחנו עלתה להם והצליחו. אב''ן. וכן מנהג צרפת. וכן וכתוב לחיים טובים, וכן בספר חיים טובים. [המנהיג הלכ' ראש השנה].
-----
אתה בחרתנו יעלה ויבוא, מלוך, והשיאנו. בכל צרפת [אין] אומ' והשיאנו בר''ה וכיפור, לפי שברכת המועדי' לא נכתב' אלא בג' רגלי' שנ' עליהם איש כמתנת ידו, כך קבלתי מרבותיי בצרפת, והשיאנו, מלשון והשיאו אותם והטעינינו, ויש אומ' כמו תשא ובאת. מנהג כל ישראל להתפלל בכריעה בר''ה וכיפור לפי שאנו תולין בהם בדין, וכל התלוי ועומד בדין דינו להתפלל בכריעה, שכן מצינו בשלמה המל' ע''ה ויהי ככלות שלמה להתפלל אל יי' קם מכרוע וגו', ומלך נדון בכל יום, וצא ולמד מדניאל שהלשינוהו על התפילה, מה כתי' ביה וזמנין תלתא ביומ' הוה בריך על ברכוהי ומצלי ומודה קודם אלהיה, כך מצ' במדרש. אב''ן. ודברך אמת מלכינו וקיים לעד מנהג לאומרו בכל גבול ישראל. ויש לי סמך בפרקי ר' אליעזר פ' י''ח, בין השמשות ע''ש גורש אדם מגן עדן שנ' אדם ביקר בל ילין נמשל כבהמ' נדמו, ובא שבת ונעשה לו סניגור והליץ עליו יושר, ובמדרש תילים עקר הסמך במדרש, שמעה יי' צדק, לעולם יי' דברך נצב בשמים וגו', למשפטיך עמדו היום וגו', אמ' דוד לפני הקב''ה רבונו שלעולם דברך שהצבת לאדם הראשון ביום הזה לדון את בניו ברחמ' כאשר דנתו ובא השבת והליץ עליו יושר כן תעשה לנו, לפי (שבכ''א) [שבכ''ה] באלול נברא העולם כדאמ' בבראשי' רבא וסדר עולם רבא, ופרקי ר' אליעזר ויום ל' שלאלול שהוא ר''ה נוצר אדם ליום דין ושלו'. אב''ן. [המנהיג הלכ' ראש השנה].
-----
ואמ' רב פלטוי, שיש שנוהגין לומ' יעלה ויבוא, ויש שאין אומ' אותו אלא במוסף בזכרונות, והכל כמנהג, ואין להקפיד בזה. וצריך לומ' ותתן לנו י' א' באהבה מועדי' לשמ' וחגים וזמנים לששון את יום הזכרון הזה ויום מקרא קודש הזה וכו'. ויר' לי הטעם משום דקיימ' לן כר''ג [מו''ק י''ט ע''א] דר''ה וי''ה כרגלים לעיניין אבל, וכולהו מועדי יי' מקראי קודש איקרו, וכן מנהג ספרד בימים טובי' וחוליהם לומ' את יום פל' הזה ואת יום מקרא קודש הזה, אבל בצרפת ובפרובי' אין אומ' את יום מקר' קוד' הזה, ויש לי סמך למנהג ספרד דתניא (בספרי) [בספרא] יכול לא יהא יום הכיפו' מכפר' אלא א''כ התענה בו וקראו מקרא קודש וכו'. ובירושל' ובמכילתון [חגיגה י''ח ע''א] בפלוגת' דר' יאשיה ור' נתן, ר''ח יוכיח שיש בו קרבן מוסף ומותר בעשיית מלאכה, מה לר''ח שאין קרוי מקרא קודש תאמ' בחול המועד שקרוי מקרא קודש, ודין הוא שיאסר בעשיית מלאכה, פי' אלא לצורך המועד, או אין לו מה יאכל או בדבר האבד שהתירו חכמי', וא''ר עקיבה הרי הוא אומר אלה מועדי יי' מקרא' קודש. הא למדת שכל המועדי' נקראו מקרא קודש. וכן מצ' במס' סופרי' [פי''ט] שצריך לומר במועדי' את יום פלוני הזה [ואת יום מקר' קודש הזה אבל מאחר שאנו אומ' את יום פלוני הזה] זמן חרותינו באהבה מקר' קודש זכר ליציאת מצרים, למה יזכיר שני פעמי' (בחג המצות) ודיו בכך כמנהג צרפ' ופרובינצ'. וכן כת' רבינו היי ז''ל, אין אומ' בבבל בעבודה אלא ביום חג פלוני הזה אבל במוסף אומ' מקרא קודש זכר ליצי' מצרי', וכן כת' רב עמרם. וכן נהגו בכל גבול ישראל, זולתי בספרד. אב''ן. [המנהיג הלכ' ראש השנה].
-----
ובצרפ' ופרובינצ' נהגו לומ' מר''ה ועד הכפור אבינו מלכי', ולא נהגו כלל בספרד. ויש סמך למנהג צרפת, דאמ' בתעני' [כ''ה ע''ב] פרק [שלישי מעשה] בר' אליעזר שירד לפני התיבה ואמ' כ''ד רננות ולא נענה ירד אחריו ר' עקיבא ואמ' אבינו מלכינו חטא' לפניך, אבינו מלכי' אין לנו מלך אלא אתה, אבינו מלכינו רחם עלינו, ונענה. אב''ן ביסוד העמרמי. ויש שחותמי' בר''ה והנחילינו בשמחה משפטי צדקך, ובשאר מועדי' והנחילינו יי' אלהי' בשמח' ובששו' מועדי קודשך, ואין בזה שינוי מטבע הברכות. ובצרפ' וקדשנו במצוותי', ודברך אמת וקיים לעד וכו'. [המנהיג הלכ' ראש השנה].
-----
למוסף, המנהג כך שליח ציבור לאחר כהלכתן אומר עלינו לשבח ואוחילה לאל שהוא רשות, על כן נקוה לך ועשר מלכיות וזכרונות ושופרות, ג' מן התורה, ג' מכתובי', ג' מנביאי', ומשלים בשלתורה, ומ''מ הלכה כר' יוחנן בן נורי שאם אמ' אחד מן התורה, אחד מנביאי' ואחד מכתו' יצא, מלוך והשיאינו, ובצרפ' אין אומ' אותו, ומתחילי' וקדשנו במצוותי' כו', ותוקע קשר''ק. [המנהיג הלכ' ראש השנה].
-----
ומנהג צרפת לומ' השליח ציבור אחר המלכיות ארשת שפתינו יערב לפניך קול תרועתי' אל רם ונישא מבין מביט מאזין ומקשיב קול תרועתי' ותקבל ברחמ' וברצון סדר מלכיותינו קדוש, וכן לזכרונות, וכן לשופרות, וכן כתב רב עמרם, אך בספרד ובפרובי' אין מנהג לאומרו. [המנהיג הלכ' ראש השנה].
-----
ומנהג צרפת אחר הקדושה אומ' החזן כי מקדישך כערכך קדשת נאה לקדוש פאר מקדושי' כו', ובכן יתקדש שמך יי' אל' עלינו ועל ישראל עמך ועל ירוש' עירך וקדשך ועל מלכות בית דוד משיחך ועל ציון משכן כבודך ועל מכונך והיכלך. ויש לי סמך במדרש, לפי שמאסו להם ישראל בימי ירבעם בן נבט בג' דברים, במלכות שמ' ובבית המקדש, ובמלכות בית דוד, שנ' ראה ביתך דוד איש לאהליו ישראל, ראה ביתך דוד זה בית (המקום) [המקדש] שמאסו להם, איש לאהליו ישראל, שמאסו במלכות בית דוד, ואל תיקרי לאהליו אלא לאלהיו, שמאסו להם מלכות שמים, ואינן נגאלין עד שיבקשו שלשתן, שנ' ובקשו את יי' ואת דוד מלכם ונהרו אל יי' ואל טובו באחרית הימים, ובברכת בונה ירושל' תקנום חכמ', ומבואר בהלכו' (סעודה) [שבת]. אב''ן. [המנהיג הלכ' ראש השנה].
-----
וט' ברכות שאנו אומ' בתפי' מוסף בר''ה, אמרי' בירושל' במסכת ר''ה, אמ' ר' אמי קרטיגנאה כנגד ט' אזכרות שאמ' חנה בתפילת' וכתי' בההיא פרש' יי' ידין אפסי ארץ, הרי ביום הדין (מדכתי') [מדברת] וחנה נפקדה בר''ה כדאמ' בר''ה [י' ע''ב] ג' עקרות נפקדו בר''ה. ירושל' בפרק במ' מדליקין ובפ' בכל מערבי', [פ''ג ה''ט] מודים חכמ' לר' יהודה בשני ימים טובים שלר''ה מתקנת נביאי' הראשוני' מי גרם להם להיות שומרי' [שני] ימים [בסוריא על שם שלא שמרו יום אחד בארץ והם סוברים שמקבלין שכר על שני ימים] ואין מקבלי' שכר אלא על יום אחד, וה''ה לשתי חלות בסוריא דר' יוחנן קרי עלייהו וגם אני נתתי להם חוקים לא טובים, כך מצאתי ושלום. [המנהיג הלכ' ראש השנה].
-----
הלכות תפלת ר''ה בר''ה בלילה מקדש בפ''ה אשר בחר בנו את יום הזכרון הזה זכרון תרועה ודברך מלכנו עד ויום הזכרון שהחינו ואין או' שהחינו בליל ב'. תפלת שחרית וערבית ומנחה מתפלל יי שפתי בא''י אלהינו עד באהבה ואו' זכרנו אתה גבור עד ישועה ואומר מי כמוך אב הרחמים אתה קדוש עד סלה ואו' בכפיפות ראש ובכן תן פחדך ובכן תן כבוד ואז צדיקים קדוש אתה ומסיים המלך הקדוש אתה בחרתנו יעלה ויבא מלוך על כל העולם ומסיים מלך על כל הארץ מקדש ישראל ויום הזכרון. רצה ומודים עד תמיד לעולם ועד וכתוב לחיים ברכת השלום עד בכל עת ובכל שעה בשלומך בספר חיים עד עושה השלום אלהי נצור.
בשחרית לאחר התפלה או' א''מ לבד אם יהיה שבת ואח''כ כל הקדיש ולוקחין ס''ת וקורא ה' גברי בפ' וירא אליו מן וה' פקד את שרה עד ארץ פלשתים ימים רבים. קדיש ומפטיר קורא בס''ת שנייה בפ' פנחס ובחדש השביעי באחד לחדש עד לריח ניחוח אשה ליי ומפטיר בספר שמואל מן ויהי איש אחד מן הרמתים ועומד התוקע ומברך בא''י אמ''ה אקב''ו לשמוע קול שופר ושהחינו ותוקע קשר''ק ג''פ קש''ק ג''פ קר''ק ג''פ כתקנת ר' אבהו בקיסרי בשילהי מס' ר''ה ואח''כ אומר החזן אשרי העם יודעי תרועה ה' באור וגו' אשרי יושבי ועומד ואומר יהללו את שם ה' ומחזיר את התורה יתגדל עד בעלמא ואמרו אמן ומתפללין תפלת המוספין מגן זכרנו גבור מי כמוך קדוש עד סלה ובכן תן פחדך ובכן תן כבוד ואז צדיקים עד המלך הקדוש אתה בחרתנו עד ליציאת מצרים מפני חטאינו עד מפי כבודך. עלינו לשבח וכו' עד תמלוך בכבוד ככתוב בתורתך יי ימלוך. אין פוחתין מי' פסוקי' מלכיות מתחיל בתורה ומשלים בתורה ואם השלים בנביאים יצא קורא ג' פסוקים בתורה ג' פסוקים בכתובים ג' פסוקים בנביאים ומסיים שמע ישראל ה' אלהינו ה' אחד דהוי מלכות מלוך על כל העולם ומסיים ויום הזכרון אתה זוכר כי אין שכחה הכל גלוי להזכר מעשים זה היום תחלת מעשיך ועל המדינות מי לא נפקד מחשבות אדם וגם את נח על כן זכרונו. אין פוחתין מי' פסוקים זכרונות ג' של תורה ג' של כתובים ג' של נביאים ובפסוק וזכרתי את בריתי יעקב כמה זכירות ועוד בסוף פסוק וזכרתי להם ברית ראשונים זכרנו בזכרון טוב ומסיים זוכר הברית. אתה נגלית גם כל העולם ותשמיע' אין פוחתין מי' שופרות ג' של תורה ג' של כתובים ג' של נביאי' ופסוק וביום שמחתכם ובמועדיכם. תקע בשופר גדול ומסיים שומע קול תרועת עמו ישראל ברחמים רצה ומודים וכתוב לחיים שים שלום עד עושה השלום. כשאומרין במוסף יום הזכרון הזה אינו מזכיר ואת מוסף ר''ח הזה דאמרינן בעירובין בפ' בכל מערבין (דף מ') זכרון אחד עולה לכאן ולכאן. ירושלמי העובר לפני התיבה ביום של ר''ה א''צ להזכיר של ר''ח. ובירושלמי דשבועות חד בר אביי עבר קמי תיבותא ולא אדכר ריש ירחא וקלסוהו. אבל ושעיר לכפר ועולת החדש ומנחתה ושני תמידין כהלכתן מזכיר מיהו אעפ''י שא''צ להזכיר של ר''ח אם הזכיר של ר''ח בר''ה אין בכך כלום וכששליח צבור מתפלל לאחר פסוקי מלכיות תוקעין בלא ברכה קשר''ק לאחר פסוקי זכרונות קש''ק לאחר פסוקי שופרות קר''ק רצה ומודים וכתוב לחיים ברכת כהנים שים שלום בספר חיים כל קדיש פטום הקטורת קדיש ויוצאין מבה''כ ואוכלין ושותין כדכתיב בעזרא ביום א' לחדש השביעי ויאמר להם לכו אכלו משמנים ושתו ממתקים ואל תעצבו כי חדות ה' היא מעוזכם וכן משמע בפ''א דשבועות ובערבין ובתענית שאסור להתענות בר''ה ובפ' סדר תעניות בירושל' ר''ע אומר בר''ה מתריעין אבל לא מתענין. מצאתי מנהג בווי''רמש שכך כתוב בסדר המוספין מלבד עולת החדש אשר לעולת התמיד מנחתם ונסכיהם ועוד כי אומר וביום שמחתכם ובמועדיכם ובראשי חדשי'. ואם חל בשבת אומר ישמחו במלכותך וכו' עד זכר למעשה בראשית עלינו לשבח אבל בשפירא אין אומר פסוקים כדרב חננאל אמר רב וכו' ור' יצחק הלוי ביטל בוי''רמש לומר והשיאנו מפני שאינו יכול לומר ברכת מועדיך דהא לא כתיב אלא אשלש רגלי' כברכת ה' אלהיך. ליל שני של ר''ה אין שליח ציבור יושב בין מנחה למעריב וא''א בקידוש שהחינו. ביום שני של ר''ה קורין מן והאלהים נסה עד סוף הפ' ואת מעכה והמפטיר קורא ובחדש השביעי ומפטיר בירמיה מצא חן במדבר עד רחם ארחמנו נאם ה' והתוקע מברך לשמוע קול שופר ואינו מברך שהחינו ואם יום ראשון חל להיות בשבת אין תוקעין משום גזירה דרבה. כדאמרינן בפ' יום טוב אז מברכין בשני שהחיינו. [הרוקח סימן ר''ד].
-----
מתני' סדר ברכות אומר אבות וגבורות וקדושת השם וכולל מלכיות עמהם ואינו תוקע קדושת היום ותוקע זכרונות ותוקע שופרות ותוקע ואומר עבודה והודאה וברכת כהנים דברי ריב''נ א''ל ר''ע אם אינו תוקע במלכיות למה הוא מזכיר אלא אומר אבות וגבורות וקדושת השם וכולל מלכיות עם קדושת (השם) [היום] ותוקע זכרונות ותוקע שופרות ותוקע ואומר עבודה והודאה וברכת כהנים וקיי''ל הלכה כר''ע מחבירו וכן נהוג עלמא כר''ע. היכן אומר לקדושת היום תניא רבי אומר עם המלכיות אומרה מה מצינו בכ''מ ברביעית אף כאן ברביעית רשב''ג אומר עם הזכרונות אומר מה מצינו בכ''מ באמצע אף כאן באמצע וקיי''ל הלכה כרבי מחבירו וכן נהוג עלמא כרבי. [או''ז הלכ' ר''ה סימן רס''ג].
-----
מצאתי מכתב ידו של ה''ר אפרים מבונא בר יעקב שר' אמנון ממגנצא יסד ונתנה תוקף על מקרה הרע שאירע לו וז''ל מעשה בר' אמנון ממגנצא שהיה גדול הדור ועשיר ומיוחס ויפה תואר ויפה מראה והחלו השרים וההגמון לבקש ממנו שיהפך לדתם וימאן לשמוע להם ויהי כדברם אליו יום יום ולא שמע להם ויפצר בו ההגמון ויהי כהיום בהחזיקם עליו ויאמר חפץ אני להועץ ולחשוב על הדבר עד שלשה ימים וכדי לדחותם מעליו אמר כן ויהי אך יצוא יצא מאת פני ההגמון שם הדבר ללבו על אשר ככה יצא מפיו לשון ספק שהיה צריך שום עצה ומחשבה לכפור באלקים חיים ויבוא אל ביתו ולא אבה לאכול ולשתות ונחלה ויבואו כל קרוביו ואוהביו לנחמו וימאן להתנחם כי אמר ארד אל ניבי אבל שאולה ויבך ויתעצב אל לבו ויהי ביום השלישי בהיותו כואב ודואג וישלח ההגמון אחריו ויאמר לא אלך ויוסף עוד הצר שלוח שרים רבים ונכבדים מאלה וימאן ללכת אליו ויאמר ההגמון מהרו את אמנון להביאו בעל כרחו וימהרו ויביאו אותו ויאמר לו מה זאת אמנון למה לא באת אלי למועד אשר יעדת לי להועץ ולהשיב לי דבר ולעשות את בקשתי ויען ויאמר אמנון אני את משפטי אחרוץ כי הלשון אשר דבר ותכזב לך דינה לחתכה כי חפץ היה ר' אמנון לקדש את ה' על אשר דבר ככה ויען ההגמון ויאמר לא כי הלשון לא אחתוך כי היטב דברה אלא הרגלים אשר לא באו למועד אשר דברת אלי אקצץ ואת יתר הגוף איסר ויצו הצורר ויקצצו את פרקי אצבעות ידיו ורגליו ועל כל פרק ופרק היו שואלין לו התחפוץ עוד אמנון להפך לאמונתנו ויאמר לא ויהי ככלותם לקצץ צוה הרשע להשכיב את ר' אמנון במגן אחד וכל פרקי אצבעותיו בצידו וישלחהו לביתו הכי נקרא שמו ר' אמנון כי האמין באל חי וסבל על אמונתו יסורין קשין מאהבה רק על הדבר שיצא מפיו. אחר הדברים האלו קרב מועד והגיע ר''ה בקש מקרוביו לשאת אותו לבית הכנסת עם כל פרקי אצבעותיו המלוחים ולהשכיבו אצל ש''צ ויעשו כן ויהי כאשר הגיע ש''צ לומר הקדושה וחיות אשר הנה א''ל ר' אמנון המתן מעט ואקדש את השם הגדול ויען בקול רם ובכן לך תעלה קדושה כלומר שקדשתי את שמך על מלכותך ויחודך ואח''כ אמר ונתנה תוקף קדושת היום ואמר אמת כי אתה דיין ומוכיח כדי להצדיק עליו את הדין שיעלו לפניו אותן פרקי ידיו ורגליו וכן כל הענין והזכיר וחותם יד כל אדם בו ותפקוד נפש כל חי שכך נגזר עליו בר''ה וכשגמר כל הסילוק נסתלק ונעלם מן העולם לעין כל ואיננו כי לקח אותו אלקים ועליו נאמר מה רב טובך אשר צפנת ליראיך וגו'. אחר הדברים והאמת אשר הועלה ר' אמנון ונתבקש בישיבה של מעלה ביום השלישי לטהרתו נראה במראות הלילה לרבנא קלונימוס בן רבנא משולם בן רבנא קלונימוס בן רבנא משה בן רבנא קלונימוס ולימד לו את הפיוט ההוא ונתנה תוקף קדושת היום ויצו עליו לשלוח אותו בכל תפוצות הגולה להיות לו עד וזכרון ויעש הגאון כן. [או''ז הלכ' ר''ה סימן רע''ו].
-----
סדר ברכות אומר אבות וגבורות וקדושת השם, וכולל מלכיות עם קדושת היום ותוקע. זכרונות ותוקע. שופרות ותוקע. ואומר עבודה והודאה וברכת כהנים. מצוה לומר עשרה מלכיות ועשרה זכרונות ועשרה שופרות. ואם בא לפחות לכתחילה הרשות לבידו לפחות עד שבע. ובדיעבד אם לא אמר אלא שלש יצא. שאו שערים ראשיכם והנשאו וגו', שאו שערים ראשיכם ושאו וגו' אלו ב' פסוקים הוו ג' מלכיות מן הכתובים. מתחיל בתורה ומשלים בתורה. ואם השלים בנביא יצא. ואנו אומרים בראשונה ג' מן התורה ואחר כך ג' מן הנביאים ואחר כך ג' מן הכתובים. ובמלכיות אנו מסיימין שמע ישראל קודם תפלת ''מלוך''. ובזכרונות אנו מסיימין (בתפלת זכרונות בזכרתי לך) בוזכרתי להם ברית ראשונים וגו'. ובשופרות אנו מסיימים בתפלת תקע וביום שמחתכם וגו'. פירש רש''י זצ''ל כיון שאמר ''נעשה ונקריב לפניך באהבה כמצות רצונך כמו שכתבת עלינו בתורת[ך]'' אין צריך לומר מקראות המוספין. ורבינו תם זצ''ל אומר שצריך לאומרם. ומפרש ''כיון שאמר ובתורתך כתוב לאמר א''צ לומר פסוקים דמלכיות וזכרונות ושופרות. ודווקא היכא שהתחיל לאומרם אמרינן הפוחת לא יפחות משבע. [פסקי או''ז].
-----
רבי אמנון יסד ונתנה תוקף על המאורע שאירע לו. [פסקי או''ז].
-----
מתני'. סדר ברכות, או' אבות וגבורות וקדושת השם וכולל מלכיות עם קדושת השם ואינו תוקע, קדושת היום ותוקע, זכרונות ותוקע, שופרות ותוקע, ואומ' עבודה והודאה וברכת כהנים דברי ר' יוחנ' בן נורי, אמ' לו ר' עקיבה אם אינו תוקע למלכיות, למה הוא מזכיר. אלא או' אבות וגבורות וקדושת השם, וכולל מלכיות עם קדושת השם ותוקע, זכרונות ותוקע, שופרות ותוקע, ואו' עבודה והודאה וברכת כהנים. וקיימל''ן הל' כר' עקיבה מחבירו, וכך אנו עושין. אלא שאנו אומ' ברכת מלכיות עם כל תפילה ותפילה עם קדושת היום, ואנו חותמין מלך על כל הארץ מקדש ישראל ויום הזכרון. ודין היה שלא נברך ברכה זו אלא במוסף, שנאמר מלכיות זכרונות ושופרות, ולא בערבית ושחרית ומנחה, אלא שתיקנו הגאונים לומר ברכה זו על כל תפילה ותפילה, מפני שהוא יום מלכות, ואנו ממליכין אותו עלינו בכל תפילותינו. [פסקי הרי''ד].
-----
סדר ברכות שלראש השנה כך הוא, אומר אבות, וגבורות שהוא ברכת מחייה המתים. וקדושת השם, ואומר בה סמוך לחתימתה תן פחדך, וחותם בה המלך הקדוש. ואחר כך אומר קדושת היום, שהיא אתה בחרתנו. ובתפלת המוספין מזכירין מלכייות עם קדושת היום, וחותם בקדושת היום. ואחר כך אומר זכרונות וחותם בה, ואחר כך אומר שופרות וחותם בה. ואחר כך אומר ברכת עבודה וברכת הודאה וברכת כהנים, שהיא שים שלום. [פסקי ריא''ז].
-----
קדושת השם, לדור ודור נגיד גדלך. קדושת היום, אתה בחרתנו. אם אינו תוקע למלכיות, למה הוא מזכיר עשרה פסוקים לימא ט' פסוקים, דהואיל דאישתני, שאינו תוקע בו, אישתני דלא לימא י' פסוקים כי הנך דתוקע בו. פיס', אין פוחתין מעשרה מלכיות, מעשרה פסוקין של מלכיות וכן בזכרונות ובשופרות. פקדונות, פסוק' דאית פיקדון במקום זכרון. י''י אלהינו י''י אחד מלכות, שמקבל עליו מלכות שמים. [ריבב''ן].
-----
בראש השנה ערבית שחרית ומנחה מתפללין שבע ובתפלת ערבית פורשין על השלום כמו בשבת ויום טוב ואומר אלה מועדי ה' שהרי בכלל המועדים הוא ובתפלה מתפללין שלש ראשונות ושלש אחרונות ואומר קדושת היום באמצע ואם הוא שבת מזכיר של שבת וחותמין בשניהם ומנהג שאומרים במגן זכרנו ובאתה גבור מי כמוך ובמודים זכר רחמיך וכתוב לחיים ובשים שלום בספר חיים ויש שמקפידין עליהם שלא לאומרם שהרי אמרו חכמים לעולם אל ישאל אדם צרכיו לא בשלש ראשונות ולא בשלש אחרונות. וכתב בעל הלכות גדולות מהכא לא שבקין רבנן למימר אפי' זכרנו במגן וזכור רחמיך במודים אבל בספר חיים אומר בשים שלום וסלקו להו י''ח והוו כתחנוני. ורבינו האיי גאון זצ''ל [כתב] (אם) לא מצינו זכר במשנה ובתלמוד לזכרנו לחיים ומי כמוך וכתוב לחיים ומנהג הוא ויש שנמנעין לאומרן משום דאין ברכות הללו מקומות לשאל צרכים. ובשם רב עמרם ורב כהן צדק גאונים זצ''ל מצאתי כך אנו רגילין בישיבה לאומרן ולא פליג אהא דלא ישאל אדם צרכיו בשלש ראשונות דהתם צרכי יחיד הוא דלא ישאל אבל צרכי רבים ישאל וכן אומר רב פלטוי גאון זצ''ל וכן מצאתי בשם ר''ת זצ''ל דצורכי יחיד אל ישאל אבל צורכי רבים ישאל תדע דשלש אחרונות כולן לשון שאלה הן רצה ה' אלהינו וכו' שים [שלום] וכן מנהג פשוט בידינו מאבותינו לאומרן ואין לשנות. ובקדושת השם אומרים ובכן תן פחדך ה' אלהינו על כל מעשיך ובכן תן כבוד יש מפרשין ובכן שם הוא שהאותיות שלו עולין למנין אנ''י והו''א אנ''א ה''' ואני והוא מפורש בס' יצירה. וחותמין בא''י המלך הקדוש כדאמרי' בברכות כל השנה כולה מתפלל אדם האל הקדוש האל המשפט חוץ מראש השנה עד יום הכיפורים שאומרין המלך הקדוש המלך המשפט. אתה בחרתנו מכל העמים וכו' ותתן לנו ה' אלהינו באהבה מועדים לשמחה וחגים וזמנים לששון ויום הזכרון הזה וכו'. ולפי דברי רב האיי גאון זצ''ל אין אומרים מועדים לשמחה וחגים וזמנים לששון לא בתפלה ולא בקידוש שהרי אינו בכלל הרגלים אלא אומר ותתן לנו ה' אלהינו באהבה את יום הזכרון הזה וכו'. יש מן החכמים כשיבוא ראש השנה בחול אומרים את יום הזכרון הזה יום תרועה מקרא קודש וכשיבוא בשבת אומר את יום הזכרון הזה זכרון תרועה מקרא קודש והטעם שלהן בשבת שאין תוקעין אומרים זכרון תרועה אבל כשיבוא בחול אומר יום תרועה שהרי תוקעין ומפורש בפסיקתא דראש השנה כתוב אחד אומר יום תרועה וכתוב אחד אומר זכרון תרועה הא כיצד כאן בחול כאן בשבת ובגמרא דידן נמי איתא וכן מצאתי מפורש במס' סופרים אם חל ראש השנה להיות בשבת אין אומרים יום תרועה אלא זכרון תרועה לפי שאין תקיעת שופר דוחה שבת בגבולים משום גזירה. ויש מהן שאומרין שאין לשנות בדבר אלא בין בחול בין בשבת אומר זכרון תרועה מקרא קדש מהאי טעמא דדריש להו בסוף פרק יום טוב של ראש השנה זכרון אלו זכרונות ואין התנא מחלק בין בא בחול בין בא בשבת ופסוקא דאמור אל הכהנים קא דריש דכתיב ביה זכרון ולא יום. זכר ליציאת מצרים. תימה לאחי ר' בנימין זצ''ל מה שקבעו בקידוש ובתפלה של ראש השנה ויום הכיפורים זכר ליציאת מצרים בשלמא בקידוש של שבת שהרי בעשרת הדיברות שבמשנה תורה כתיב וזכרת כי עבד היית בארץ במצרים שבועות נמי במשנה תורה כתיב ביה וזכרת כי עבד היית סוף פרשת ראה סוכות נמי כתיב בו למען ידעו דורותיכם כי בסוכות הושבתי את בני ישראל בהוציאי אותם מארץ מצרים אבל בראש השנה ויום הכיפורים מאי זכר ליציאת מצרים איכא והלא לא מצינו שנכתב בהן יציאת מצרים כלל ותירץ בראש השנה נמי ראוי לומר זכר ליציאת מצרים לפי מה ששנינו בראש השנה תניא ר' אליעזר אומר בתשרי נברא העולם בתשרי נולדו אבות בתשרי מתו אבות. בפסח נולד יצחק בראש השנה נפקדה שרה. רחל. וחנה. בראש השנה יצא יוסף מבית האסורים. בראש השנה בטלה עבודה מאבותינו במצרים ור' יהושע נמי בהא לא פליג והתם יליף ליה מקראי וביום הכיפורים נמי מצינו יציאת מצרים גבי שילוח עבדים במשנה תורה כי ימכר לך אחיך העברי וגו' הענק תעניק לו וגו' וזכרת כי עבד היית וגו' ותניא ר' ישמעאל בנו של ר' יוחנן [בן ברוקה] אומר לפי שנאמר תעבירו שופר ביום הכיפורים וגו' יכול לא תהא  שנה מקודשת אלא מיום הכיפורים ואילך ת''ל וקדשתם  את שנת החמישים שנה מלמד שמתקדשת והולכת מתחילתה מיכן אמר ר' ישמעאל בנו של ר' יוחנן בן ברוקה מראש השנה ועד יום הכיפורים לא היו העבדים נפטרין לבתיהן ולא משתעבדין לאדוניהם אלא אוכלין ושותין ושמחין ועטרותיהן בראשיהן מראש השנה עד יום הכיפורים כיון שהגיע יום הכיפורים תקעו בית דין בשופר נפטרו העבדים לבתיהן ושדות חוזרות לבעליהן וגבי שילוח עבדים כתיב כי עבדי הם אשר הוצאתי אותם מארץ מצרים וגו' הא למדת שבראש השנה ויום הכיפורים נמי שייך לומר זכר ליציאת מצרים. ואומר יעלה ויבוא ואחר כך אומר אלהינו ואלהי אבותינו מלוך על כל העולם כולו [בכ''י ב' איתא ואמר רב פלטוי גאון זצ''ל מנהג הוא לומר יעלה ויבוא ואם לא רצה לאומרו אין חוששין שהרי ש''ץ מזכיר בזכרונות ואפי' [הכי] צריך לומר בכל תפילותיו מלוך על כל העולם כולו. וכ''ה בשבלי הלקט הקצר] וכן אמר רב יהודאי ורב כהן צדק גאונים זצ''ל. ולומר והשיאנו בראש השנה מצאתי במנהגות מגאנצא שנוהגין לאומרו ובלות''ר בראש השנה ויום הכיפורים רובם אומרים אותו ורבינו יצחק בר יהודה זצ''ל בשם רבו ר' אליעזר זצ''ל אמרו כל ימיו ור' משולם ב''ר משה זצ''ל שאל את פי אריות יושבי ירושלים עיר הקודש והשיבו שאומרין והשיאנו. ומביאין ראיה מירושלמי דברכות פרק הרואה. והגאון ר' יצחק [לוי] זצ''ל ביטלו בוורמשא מפני שאינו יכול לומר את ברכת מועדיך דברכת מועדיך לא כתיב אלא אשלש רגלים בלבד כדכתיב כברכת ה' אלהיך אשר נתן לך וראש השנה לאו מן הזמנים הוא דלא חתמינן מקדש ישראל והזמנים ומנהג פשוט בידינו לאומרו בראש השנה אבל ביום הכיפורים אין אומרין אותו כלל. ומנהג לומר ודברך אמת וקיים לעד ומבלעדיך אין לנו מלך אלא אתה בא''י מלך על כל הארץ מקדש ישראל ויום הזכרון ופירש רבינו שלמה זצ''ל בפרדס מה שנהגו לומר ודברך אמת וקיים לעד לפי מה שדרשו רבותינו בפסיקתא דראש השנה לעולם ה' דברך נצב בשמים תני בתקיעתא דר' זה היום תחלת מעשך ואתיא כההיא דתני ר' אליעזר בעשרים וחמשה באלול נברא העולם ובאחד בתשרי נברא אדם הראשון שעה אחד עלה במחשבה כו'. בשתים עשרה יצא בדימוס אמר לו הקב''ה אתה סימן לבניך כו' שעתידין לכנס לדין בראש השנה לכן קבעו בתפלה ודברך אמת וקיים לעד. ומזכירין במודים זכר רחמיך וכתוב לחיים ובשים שלום בספר חיים כמו שכתבנו. [שבלי הלקט סימן רפ''ו].
-----
ובראש השנה שחרית מתפללין כסדר שאר ימים טובים ואומר הזמירות בנועם ונשמת ומתפללין שבע כסדר שחרית. ואחר שהסדיר החזן תפלת שחרית בקול נהגו לומר אבינו מלכנו חטאנו לפניך כו' כמו שכתוב בסידורים ומפרש בפרדס רבינו שלמה זצ''ל [שהיו רגילין] ובאין לאומרו מימי ר' עקיבה כמו שמצינו במסכת תענית פעם אחת גזרו תענית ולא נענו ירד ר' עקיבה לפני התיבה ואמר א''מ חטאנו לפניך א''מ אין לנו מלך אלא אתה א''מ עשה עמנו למען שמך וירדו גשמים וכשראו שנענו בתפלה זו הוסיפו עליהם מדי יום ביום וקבעום לימי התשובה. ואומר אותו במקום ההלל בראש השנה והטעם מפורש בפרק יום טוב של ראש השנה אמר ר' אבהו אמרו מלאכי השרת לפני הקב''ה רבש''ע מפני מה ישראל אין אומרים שירה לפניך בראש השנה וביום הכיפורים אמר להן אפשר מלך יושב על כסא דין וספרי חיים וספרי מתים פתוחין לפניו וישראל אומרים שירה. [שבלי הלקט סימן רפ''ז].
-----
באו לקרות בתורה קורין חמשה בני אדם ובשבת קורין שבעה יום ראשון קורין וה' פקד את שרה בפרשת וירא אליו. ומפטיר קורא פסוקין של מוסף ובחדש השביעי באחד לחדש ומפטיר בנביא בתחלת שמואל עד וירם קרן משיחו והוא מעין המאורע שהרי שנינו בראש השנה נפקדה שרה רחל וחנה יום שני קורין עקידת יצחק והאלהים נסה מקום שהפסיקו אתמול והעקדה היתה בראש השנה ומפטיר קורין בפסוקין כיום אתמול. ומפטיר בירמיה כה אמר ה' מצא חן במדבר וגם הוא מעין המאורע שהרי יש בה רחל מבכה על בניה מאנה להנחם על בניה כי איננו והיא נפקדה בראש השנה ועוד כתיב בה הבן יקיר לי אפרים זכור אזכרנו עוד וחותמין בברכות של הפטרה כמו שחותמין בקידוש ובתפלה בין בשבת בין בחול. [שבלי הלקט סימן רפ''ח].
-----
לאחר תקיעות אומר תהלה ומחזירין ספר תורה לארון ומקדישין עד לעילא ומתפללין תפלת מוסף בלחש ומתפללין תשע ברכות כנגד תשעה אזכרות שהזכירה חנה בתפלתה ואלו הן תשעה ברכות. אבות וגבורות וקדושת השם מלכיות זכרונות ושופרות עבודה והודאה וברכת כהנים וכולל קדושות היום ומלכיות בברכה אחת שכך שנינו סדר ברכות אומר אבות וגבורות וקדושת השם וכולל מלכיות עמהם ואינו תוקע קדושת היום ותוקע. זכרונות ותוקע. שופרות ותוקע. ואומר עבודה והודאה וברכת כהנים אמר לו ר' יוחנן בן נורי אם אינו תוקע למלכיות למה הוא מזכיר אלא אומר אבות וגבורות וקדושת היום וכולל מלכיות עם קדושת היום ותוקע זכרונות ותוקע שופרות ותוקע ואומר עבודה והודאה וברכת כהנים וקיי''ל כר' יוחנן בן נורי אבות וגבורות וקדושת ה'. ומתפללין כסדר שחרית אתה בחרתנו ומפני חטאינו ובכן יהיה רצון מלפניך ה' אלהינו שתעלנו לארצנו ומוסף יום הזכרון הזה ובחדש השביעי ואם הוא שבת אומרין ומוסף יום השבת ומוסף יום הזכרון הזה וביום השבת ובחדש השביעי ואין מנהג להזכיר של ראש חודש ומצאתי בשם הר''ר אברהם בן החבר ר' יצחק זצ''ל מה שלא נהגו להזכיר של ר''ח בראש השנה סומכין על הירושלמי דגרסינן התם יבוא זכאי ויכפר על החייב ואל יבא חייב ויכפר על (החייב) [הזכאי]. ובמנהגות הגאונים זצ''ל מצאתי בלשון הזה שכבר נחלקו גדולי הדור על מוספי ראש השנה הגאון רבינו יצחק הלוי ז''ל אומר יש שמזקיקין לפרש מקראות של כל מוספי היום בומפני חטאינו כאמור ובראשי חדשיכם תקריבו עולה וגומרם הכל ונאמר ובחודש השביעי באחד לחדש שהרי אמר את מוספי יום הזכרון הזה נעשה ונקריב ובאותו המשמע היה גם ראש חודש כשמועה שנויה בעירובין אומר זכרון אחד ועולין לו לכאן ולכאן ואומר ותתן לנו ה' אלהינו באהבה את יום הזכרון הזה והוא מוסב אשניהם שכן אי אפשר לראש השנה בלא ראש חדש ויום ראש חדש זה קרוי זכרון כדכתיב באחד לחדש יהיה לכם שבתון זכרון תרועה וגו' מה שאין כן בשאר שתי קדושות לפי שיש שבת בלא פסח ופסח בלא שבת לפיכך אין בהזכרת אחד מהן הזכרת חבירו וצריך לנקוב בו בהדיא את יום המנוח ואת יום חג המצות והכא (נמי) [נהי] דפטר בזכרון אחד לשניהם מיהו כשבא לפרש מנין המוספין בראש השנה אם אינו אומר בראש השנה ובראשי חדשיכם מנה מחצה ודילג מחצה ונראה כממעט במוספין ויש כל גאוני לותי''ר שהיו מוחין לומר ובראשי חדשיכם בראש השנה דלמא נפיק מיניה חורבה לעולם וליהוו מדמו לשוויה ליה להאי ראש חדש כשאר ראשי חדשים דכולי שתא למנות את המועדות מיום שני כדרך כל השנה שאנו מחשבין ומתקנין המועדות מיום האחרון של ראש חודש ועבדי ליה לראש השנה כשתי קדושות ואומרים הם אין לנו לסמוך אלא אמסקנא דשמעתא זכרון אחד עולה לכאן ולכאן ודיו. ונשתלחו הדברים לר' שלמה נ''ע ובא והכריע כדברי האומרין צריך להזכיר פסוקין של כל מוסף ומוסף ואין להקפיד שמא יאמרו אלול מעובר הוא ויקחו מניינם מיום שני והילך תשובתו אשר הזקיקנו לתת לב על סדר המקראות מוספי יום הזכרון אשר הנהיג רבינו לפני פטירתו להזכיר ובראשי חדשיכם ולאחר פטירתו חולקין על דבריו להחזיר הדבר ליושנו. ואומרים שיש איסור וחילול בדבר שהשומע הזכרת ראש חודש ביום השני יהא סבור שאלול מעובר ועוד ראיה לדבריהם מאשר פסקו רבותינו אומר זכרון אחד עולה לו לכאן ולכאן לא שמענו את החלוקין ולא להכריע באתי כי איני כדאי לעשות סעד לדבר הארי שן סלע וגבעת עולם אך על משלחתו אשר הזקיקני להודיעו מה קבלתי מרבינו יעקב זצ''ל באותו שמועה אני משיבו. כששימשתי לפניו לא שמעתי מפיו באותה שמועה בסדר המקראות כלום. ומהו להזכיר של ראש חודש בראש השנה פירש לתלמידים. כגון ותתן לנו את יום הזכרון ואת יום ראש חודש הזה וכן בויעלה ויבא. וכן במוספי את יום הזכרון הזה ואת יום ראש חודש הזה נעשה ונקריב וכן בחתימה מקדש ישראל ויום הזכרון וראשי חדשים. אבל בסדר המקראות הוא לא הזכיר ואני לא שאלתיו כי לא ראיתי נוהגין במקומנו בשום יום טוב הזכרת מקראות של מוספין לפי שאינן שגורין בפה חוץ ממוספי שבת וראש חודש שהן תדירין ושגורין בפה ומסיימין מפי כבודך כדרב חננאל אמר רב וכשבאתי משם ושמעתי מפי אותו צדיק ר' מאיר בר יצחק זצ''ל שמסדרין הנהגתי אני במקומי ועתה שמעתי שהנהיג רבינו הלוי להזכיר את מוסף ראש החודש במקראותיו ורואה אני את דבריו ולא כחולק על דבריו ולא מלאו לבו לעטרה הראויה לחדש דבר בדורו מה שרבינו יעקב זצ''ל לא הנהיג ואם רבינו הלוי שם דברים על לבו ופיזר בשעת המכניסין כי ידעתי מדתו ומדת המכנסין אומר אני מקום הניחו לו אבותיו להתגדר בו והנהיג עצמו כאסקופה הנדרסת ושם עצמו שירי שירים ועל שניהם אני קורא ועמך כולם צדיקים. ואת אשר עם לבבי אני משיב כי דבריו נכוחים למבין ואם באנו לפרוש מהם כפורש מן החיים ומן הטעם הזה מה ראו רבותינו לחלק שתי קדושות הללו משאר כל שתי קדושות שחלו ביום אחד שהוזקקנו בשאר שתי קדושות להזכיר את שניהם בפתיחה ובחתימה ובזה אומר זכרון אחד אלא שבזה יש לומר שמשמע האחד עולה לו לכאן ולכאן מה שאין כן בשאר שתי קדושות לפי שיש שבת בלא פסח ופסח בלא שבת לפיכך אין במשמע הזכרת אחד מהן הזכרת חבירו אבל יום הזכרון אינו אלא בראש חדש השביעי ויום ראש החודש הזה קרוי זכרון כדכתיב באחד לחודש יהיה לכם שבתון זכרון תרועה לפיכך כשמזכיר יום הזכרון הרי ראש חודש במשמע וזה פי' עולה לו לכאן ולכאן. מלשון התלמוד אנו למדין וכשנשאלה השאילה בבית המדרש ופרשו שני צידי טעמיה לדרך זו ולדרך זו כדרך כל שאילות שבתלמוד לא תלו טעם שלו בחשש איסור וחורבה אלא בשלא לצורך תלאוהו דהכי אמרינן כיון דחלוקין במוספין מדכרינן או דלמא אומר זכרון אחד ועולה לו לכאן ולכאן כלומר סגי בהכי ולא קאמר או דילמא חיישינן לחורבה פלונית ואילו היה בידו לתלות הטעם בחשש איסור לא היה תולהו ברשות הואיל וטעם ההזכרות עולה לו לכאן ולכאן. ההוא תינח היכא דאיכא למימר עולה לו לכאן ולכאן כגון בפתיחה ובחתימה שהוא אומר את יום הזכרון שהרי ראש חדש במשמע. אבל כשבא לפרש את מנין המוספין ומונה ומשייר נראה כממעט במוספין שהרי הוא אומר את מוספי יום הזכרון הזה נעשה ונקריב ובאותו המשמע היה ראש חדש וכשאינו מזכיר בפירוש את שניהם נמצא כמנה מחצה ודילג מחצה טוב לו לשתוק משניהם ולסיים מפי כבודך כדרב חננאל אמר רב ואם בא להזכיר יזכור את שניהם. ואומר אני שכך נהגו הראשונים ודורות אחרונים קבעו המקראות במוספין ושגו במשמע זכרון אחד ולא קבעו בו אלא מקראות של ראש השנה בלבד. עד כאן התשובה. גם בסוף מס' ראש השנה פירש רבינו שלמה אילימא משום דנפישי קראי דאיכא דמוספי ראש חודש וראש השנה ומלכיות וזכרונות ושופרות כו' הא למדת שצריך לאומרן. אמנם רבינו חננאל זצ''ל הביא זה לשון הירושלמי בפרק בכל מערבין ר' יעקב בר אחא בשם ר' יוסי אומר העובר לפני התיבה ביום טוב של ראש השנה אינו צריך להזכיר של ראש חדש. ופי' אינו צריך להזכיר מוסף של ראש חדש [בכ''י ב' איתא. ולי נראה דיש לפרש א''צ להזכיר של ר''ח.] כגון ותתן לנו ה' אלהינו באהבה את יום הזכרון הזה ואת יום ראש החדש הזה וכן נמי אינו צריך לחתום מקדש ישראל ויום הזכרון וראשי חדשים ולאו אתפילת מוסף לבד קאי אלא אכל תפילות קאי בין אתפילת ערבית בין אתפילת שחרית ומוסף ומנחה אבל הפסוקין של מוסף ראש חדש צריך להזכיר כמו שפי' רבינו שלמה זצ''ל ונראה לאחי ר' בנימין זצ''ל מה שנהגו הראשונים להזכיר פסוקין של ראש השנה ולא נהגו להזכיר פסוקין של ראש חדש לפי שהיו רגילין לאומרן בתפלה כולן על הסדר עד סוף הפיסקא כדרך שקורא אותן המפטיר בתורה. וכיון שהיה אומר מלבד עולת החודש ומנחתה ועולת התמיד ומנחתה תעשו וגו' הרי הוא כמו שהזכיר ובראשי חדשיכם ואין כאן משום ממעט במוספין אבל לפי מה שנהגו האחרונים [להזכיר] לבד מקראות הקרבנות ומדלגין מקראות הנסכים ומקצרין ואומר ומנחתם ונסכיהם כמדובר וכו' מן הדין היה להזכיר פסוקין של ראש חדש שלא למעט במוספין ובקצת סדורים ישנים מצאתי כל הפסוקין על הסדר. אלא שקשה לנו לשנות המנהג ועל כן הוא רגיל לומר ושעיר לכפר ועולת החודש ומנחתה ושני תמידין כהלכתן שלא לשנות ושלא לדלג מכל וכל. וכשמגיעין ושני תמידין כהלכתן מתחילין עלינו לשבח ואם הוא שבת אומרים ישמחו במלכותך עלינו לשבח ומתחילין סדר מלכיות על כן נקוה לך כל הסדר הכתוב בסידורים ומזכירין פסוקין של מלכיות מן התורה מן הנביאים ומן הכתובים ומנהג להזכיר של כתובים באמצע וחוזרין ומשלימין בשל תורה. ואחר סדר מלכיות חוזרין לסדר קדושת היום מלוך על כל העולם כולו בכבודך והנשא. והשיאנו וחותמין כסדר שחרית מלך על כל הארץ מקדש ישראל ויום הזכרון ואם הוא שבת חותמין מלך על כל הארץ מקדש השבת וישראל ויום הזכרון. ומתחילין סדר זכרונות אתה זוכר מעשה עולם ופוקד כל יצורי קדם כל הסדר שכתוב בסידורים ומזכירין פסוקין של זכרונות מן התורה ומן הנביאים ומן הכתובים על הסדר הראשון של כתובים באמצע וחוזרין ומשלימין בשל תורה ואחר המקראות אומר אלהינו ואלהי אבותינו זכרנו בזכרון טוב לפניך וכו' עד ועקדת יצחק לזרעו תזכור בא''י זוכר הברית. ומתחילין סדר שופרות אתה נגלית בענן כבודך על עם קדשך לדבר עמם כל הסדר הכתוב בסידורים ומזכירין פסוקין של שופרות מן התורה מן הנביאים ומן הכתובים על סדר הראשון של כתובים באמצע וחוזרין ומשלימין בשל תורה ואחר המקראות אומרים אלהינו ואלהי אבותינו תקע בשופר גדול לחרותינו וכו' עד מאזין תרועה ואין דומה לך בא''י שומע תרועה. ואומר עבודה והודאה וברכת כהנים.
הנה בארנו סדר ברכות בדרך קצרה ועתה נשוב לפרשם על הסדר. תניא ר' אליעזר אומר שבתון זכרון תרועה מקרא קודש שבתון זו קדושת היום זכרון אלו זכרונות תרועה אלו שופרות מקרא קדש קדשהו בעשיית מלאכה אמר לו ר' עקיבה מפני מה לא נאמר שבתון שבות שבו פתח הכתוב תחילה אלא שבתון קדשהו בעשיית מלאכה זכרון אלו זכרונות תרועה אלו שופרות מקראי קדש אלו קדושת היום. ומנין שאומרים מלכיות תניא ר' מאיר אומר אני ה' אלהיכם זו מלכיות ר' יוסי אומר אינו צריך הרי הוא אומר והיו לכם לזכרון לפני אלהיכם שאין ת''ל אני ה' אלהיכם ומה ת''ל אני ה' אלהיכם זה בנה אב שכל מקום שנאמר זכרונות יהיו מלכיות עמהם וכבר כתבתי סדרן. ושנו חכמים אין פוחתין מעשרה מלכיות מעשרה זכרונות מעשרה שופרות. ר' יוחנן בן נורי אומר אם אמר שלש שלש יצא ואיבעיא לן האי שלש שלש דקאמר ר' יוחנן בן נורי שלש מן התורה שלש מן הנביאים שלש מן הכתובים דהוו להו תשע או דילמא חד מן התורה וחד מן הנביאים וחד מן הכתובים דהוו לה שלש מכולן. ופשטינן דאם אמר שלש מכולן יצא כנגד תורה נביאים וכתובים ואמרי לה [כנגד] כהנים לוים וישראלים. רב המנונא אמר שמואל הלכה כר' יוחנן בן נורי מכ''מ נהגו העם כתנא קמא להזכיר עשרה מכל אחד ואחד שלש מן התורה שלש מן הנביאים שלש מן הכתובים וחוזרין ומשלימין בשל תורה כדתניא אמר ר' אלעזר בר' יוסי וותיקין היו משלימין אותה בשל תורה. ושנו חכמים אין מזכירין מלכיות זכרונות ושופרות של פורענות מלכיות כגון חי אני נאום ה' אלהים אם לא ביד חזקה ובחמה שפוכה אמלוך עליכם ואע''ג דאמר רב נחמן כל כי האי ריתחא לירתח רחמנא עלן וליפרקינן אפי' הכי אדכורי ריתחא בריש שתא לאו אורח ארעא. זכרונות כגון ויזכור כי בשר המה רוח הולך ולא ישוב. שופרות כגון תקעו שופר בגבעה חצוצרות ברמה אבל אם בא לומר מלכיות זכרונות ושופרות של פורענות של אומות העולם כגון ה' מלך ירגזו עמים זכרונות כגון זכור ה' לבני אדום שופרות כגון ה' אלהים בשופר יתקע וסמיך ליה ה' צבאות יגן עליהם. ואין מזכירין זכרון של יחיד אפי' לטובה כגון זכרה לי אלהי לטובה וכגון זכרני ה' ברצון עמך פקדונות הרי הן כזכרונות כגון וה' פקד את שרה וכגון פקד פקדתי אתכם דברי ר' יוסי ר' יהודה אומר אינן כזכרונות ואע''ג דקיימא לן ר' יוסי ור' יהודה הלכה כר' יוסי בהא נהוג עלמא כר' יהודה. אמר רב הונא תנא שמע ישראל ה' אלהינו ה' אחד מלכות דברי ר' יוסי ר' יהודה אומר אינו מלכות וידעת היום והשבות אל לבבך אתה הראת לדעת מלכות ר' יהודה אומר אינו מלכות וקיי''ל כר' יוסי ומנהג להשלים בשמע ישראל ה' אלהינו ה' אחד. גרסינן בסוף מסכת ראש השנה. אמר רב חננאל אמר רב כיון שאמר ובתורתך כתוב לאמר שוב אינו צריך וכן אמר ר' יהושע בן לוי אחד יחיד ואחד צבור כיון שאומר וכתיב ובתורתך כתוב שוב אינו צריך. רבינו יצחק פאסי זצ''ל פסק דאפי' בהנך קראי דמלכיות זכרונות ושופרות כיון דאמר ובתורתך שוב אינו צריך וכן מצאתי לגאון אחר דר''ח אמר רב אפילו הנך קראי דמלכיות וזכרונות ושופרות קאי ורב תנא הוא ופליג על הנך תנאי דלעיל ורבינו שלמה זצ''ל פי' להא דרב בקראי דמוספין כיון שאמר ובתורתך כתוב לאמר שוב אינו צריך לומר פסוקין של מוספין. ורבותינו מפרשין להא דרב קראי דמלכיות זכרונות ושופרות וקשיא ליה עלה דהא לא כרבנן ולא כר' יוחנן בן נורי וכן כתב בעל המאור ובעל הדברות דהא דרב חננאל אמר רב בקראי דמוספין קאי אבל לא במלכיות זכרונות ושופרות דהא תנן אין פוחתין מעשרה מלכיות כו'. שאילות אלו שאל ר' מנחם לר' נתן אחיו על ד' פסוקין של כתובים שהן במלכיות זכרונות ושופרות מה טיבן. אם בשביל שיהו עשרה עשרה והלא מסיים בשל תורה והוא פסוק עשירי והוו להו ג' מתורה ג' מנביאים ג' מכתובים והעשירי מתורה [מסיים] ואם צריך שיהיו עשרה לבד מאותו פסוק של תורה שמסיים וחותם בו אם כן לימרו ד' מתורה או ד' מנביאים להשלים עשרה והשיב מה שאמרת מד' פסוקין של כתובים במלכיות זכרונות ושופרות דע כי שאו שערים ראשיכם הראשון והשני תרווייהו כחד חשיבי וכחד פסוק דמי והוו להו ג' פסוקין דכתובים במלכיות וכן בזכרונות אע''פ שתמצא כתוב במחזורים זכר לעולם בריתו הדווקנים אין אומרין אותו שהוא יתר והוא רביעי שלא לצורך וכן בשופרות אומר ד' פסוקין של כתובים לפי שאותו פסוק וביום שמחתכם אינו עולה למנין עשר שופרות ואע''פ שאומר אותו בסיום לפי שאין כתוב בו שופר בפירוש אלא חצוצרות ואע''ג דגרסי' ומשלים בתורה כיון שלא מצאו קדמונים בתורה בפסוק אחד שבו שופר ומלכות כללו את אלו בכלל ושמוהו בסיום והוא אינו בחשבון והוויין עשרה ובין לדעת אלו שאומרין שאו ושאו כחד פסוק דמי ובין לדעת אלו ספרים שכתוב בהן זכר לעולם בריתו ובין לדעת אלו שאומרין בכתובים ד' שופרות הן ופסוק ותקעתם בחצוצרות יתר הוא אלא משום מסיים בתורה הוא מ''מ כאן וכאן יתר על עשרה הוא מאי טעמא איתוספו משום סמך אין פוחתין מהן אבל מוסיפין עליהן כך השיבוך רבותינו ואני אחיך משיבך ומודיעך את דעתי ודאי כולהו קראי ג' ג' נינהו היכי דמי והא דד' הוו בכתובים אלא הני קראי דכתובים דסמיכי אהדדי כל תרי ותרי חשיב כחד כגון במלכיות שאו ושאו תרווייהו קא חשיב לחד והואיל דסמיכי אהדדי במזמור לדוד לה' הארץ ומלואה והכי נמי זכר עשה לנפלאותיו טרף נתן ליראיו הני תרי קראי דסמיכי אהדדי במזמור אודה ה' בכל לבב חשיבי להו כחד כי היכי דבמזמור למנצח על הגיתית לאסף קיימא הני תרי קראי סמיכי כחדא. תקעו בחודש שופר כי חוק לישראל הוא וקרינן להו כחדא משום דסבירי [תרווייהו למילתא חדא] מתחשיבי לחד וכן נמי גבי שופרות קרינן בדכתובין עלה אלהים בתרועה בחצוצרות וקול שופר משום דמסתברי תרווייהו למילתא חדא חשיב להו חד ואע''ג דרחיקין דין מדין. דהא עלה אלהים בתרועה הוי במזמור למנצח לבני קרח מזמור ובחצוצרות קאי במזמור שירו לה' שיר חדש דהואיל דאידמי להדדי מתקרי כחדא ומחשבי כחדא והיכי אידמי אהדדי אלא עלה אלהים בתרועה פסוק ששי למזמור שלו וכן בחצוצרות ששי למזמור שלו וזה חשבון מזמורי י' פסוקין ומזמור שירו לה' שיר חדש חשבון מזמורי ט' פסוקים ומזמור שהוא נכתב לבדו באמצע שיטה תחשוב פסוק אחד הרי י' פסוקין כנגד י' מלכיות י' זכרונות י' שופרות ומזמור שירו לה' תיבותיו ע''ה ומזמור למנצח תיבותיו ע''ה וב' תיבות שהן יתירות בו תחשוב זמרו לאלהים זמרו שתי תיבות וכן זמרו למלכינו זמרו חשוב שתי תיבות ויעלו לך שניהם שוה בשוה. וכשם שאמרת גבי תקעו בחדש שופר כי חק (הוא) לישראל הוא ששניהם נעשים לפסוק אחד אף הללוהו בתקע שופר כלול סמוכין שלו ביחד י' הלולים ונעשים לפסוק אחד ותו מאי טעמא חשבינן עלה אלהים בתרועה ובחצוצרות וקול שופר לחד קרא משום דבעינן מלכיות זכרונות ושופרות דכתובי ודנביאי הני קראי דמשתעי להבא ולעתיד והואיל וכן אדכרן תקעו בחודש שופר ואדכרן נמי עלה אלהים בתרועה דהוא קרא מעליא ולא סגיא דלא לימרינה אע''ג דהוא משתעי לשעבר ואגב הכי בעינן לאוסופי הללוהו בתקע שופר אהני קראי עלה אלהים ובחצוצרות כי היכי דליהוין מיהת תלתא קראי דכתיבי דקא משתעי להבא ולעתיד גבי שופרות. ורבינו משולם אמר משם רבו הללוהו בתקע שופר לא חשיב בחשבון י' שופרות שאין אומרין הללוהו עשרה הלולים אלא לפי שכנגדן קבעו חכמים עשרה מלכיות עשרה זכרונות עשרה שופרות כדאי' במסכת ראש השנה ולא הוויין ממנין עשרה. הנה בארתי סדר ברכות דרך קצרה וארוכה ליחיד ולצבור בין ביום טוב ראשון בין ביום טוב שני. חוזר החזן ומסדיר את התפלה ומשמיעה בקול לרבים ואז תוקעין על סדר הברכות. כמו שפירשתי בתחלת הלכה זו דהלכה כר' יוחנן בן נורי ומנהג שתוקעין לאחר סדר מלכיות קשר''ק ולאחר סדר זכרונות קש''ק ולאחר סדר שופרות קר''ק ואלו הן התקיעות שמעומד ואין צריך לברך עליהן שהרי כבר בירך על התקיעות שמיושב. ויש שמצריכין קש''ק קשר''ק קר''ק על כל ברכה וברכה ואין המנהג כן וכן הכל מפורש לפנינו בהלכה ש''א. ועל כל ברכה וברכה שלאחר התקיעות נהגו הקהל לומר פה אחד היום הרת עולם והיום יעמיד במשפט כל יצורי עולם וכו' עד ותוציא לאור משפטנו ותקבל ברחמים וברצון סדר מלכיותינו ובשניה סדר זכרונותינו ובשלישית סדר שופרותינו. ופשרון היום הרת יש מפרשין אותו על לשון המקרא ורחמה הרת עולם הרחם שלה יהיה הרת עולם כלומר אשה שהריונה שוהה בגופה עולמים והיום הזה היה הריונו של עולם והיום הרת הארץ כל תולדותיה שהרי בתשרי נברא העולם כדאמרינן התם כמאן מצלינן האידנא זה היום תחלת מעשיך כרבי אליעזר ויש מפרשין היום הרת עולם הוא דין ומשפט העולם וראיה שלהם שכל מקום שנאמר במשלי ריב או מדון או מצה מתרגמינן אותו הרת הא למדת שהוא לשון דין וזה שאומרים ותוציא לאור משפטנו היום קדוש ויש ממחין בידיהן שאין לומר ותוציא לאור משפטנו היום הן היום לא יצא לאור שכן הדבר תלוי בתשובה עד צום העשור ואם תאמר הלא צדיקים נחתמים לאלתר לחיים וכי תעלה על דעתך שנחזיק עצמינו צדיקים בתפלה. [שבלי הלקט סימן ר''צ].
-----
בראש השנה ערבית, שחרית, ומנחה, מתפללין שבע. ובתפלת ערבית פורשין על השלום כמו בשבת וביום טוב. ואומרים (ויקרא כ''ג) אלה מועדי וגו'. שהרי בכלל כל המועדים הוא. ובתפלה מתפללין שבע. שלש ראשונות ושלש אחרונות. ואומרים קדושת היום באמצע. ואם הוא שבת מזכירין גם של שבת וחותמין בשניהם. ומנהג פשוט בידינו לומר במגן זכרנו לחיים כו'. כמו שכתוב בסדור של ראש השנה. ובאתה גבור אומר מי כמוך אב הרחמים כו'. ובמודים אומר זכור רחמיך וכתוב לחיים. ובשים שלום בספר חיים. כמו שכתוב בסדור של ר''ה ויש שמקפידין עליהן שלא לאומרן. שהרי אמרו חכמים לא ישאל אדם צרכיו לא בשלש ראשונות ולא בשלש אחרונות. וכתב בעל הלכות גדולות מהכא לא שבקין רבנן למימר אפילו זכרנו לחיים במגן. וזכור רחמיך במודים. אבל בספר חיים אומרים בשים שלום דסליקו להו י''ח ברכות והוו כתחנונים. ורב האי גאון ז''ל אמר לא מצינו זכר במשנה ובתלמוד לזכרנו לחיים, ומי כמוך, וכתוב לחיים. ומנהג הוא. ויש שנמנעים מלאומרו, משום דאין בברכות הללו מקומות לשאל צרכים. ובשם רב עמרם כהן צדק ז''ל מצאתי. כך אנו רגילין בישיבה לאומרם, ולא פליג אהא דלא ישאל אדם צרכיו בשלש ראשונות דהתם צרכי יחיד הוא דלא ישאל. אבל צרכי רבים ישאל. וכן אמר רב פלטוי גאון ז''ל. וכן מצאתי בשם רבינו תם ז''ל דצרכי יחיד אל ישאל אבל צרכי רבים ישאל. תדע דשלש אחרונות כולן לשון שאלה הן. רצה ה' אלהינו בעמך ישראל. שים שלום כו'. ואין לשנות המנהג הפשוט בכל ישראל. ובקדושת ה' אומר ובכן תן פחדך ה' אלהינו על כל מעשיך. ובכן תן כבוד ה' לעמך כו'. יש מפרשים ובכן שם הוא שהאותיות שלו עולות למנין אני והו, אנא ה'. ואני והו מפורש בספר יצירה. וחותמים ברוך אתה ה' המלך הקדוש. כדאמרינן כל השנה כולה מתפלל אדם האל הקדוש. האל המשפט. חוץ מראש השנה עד יוהכ''פ שאומר המלך הקדוש המלך המשפט. ואחר כך אומרים אתה בחרתנו ותתן לנו ה' אלהינו באהבה מועדים לשמחה וחגים וזמנים לששון את יום הזכרון הזה וכו'. יש מן החכמים אומרים שכשיבוא ראש השנה בחול אומרים את יום הזכרון הזה יום תרועה מקרא קדש. לפי שבחול תוקעין. וכשיבוא בשבת אומרים זכרון תרועה. לפי שאין תקיעה בשבת. וכן מפורש בפסיקתא דראש השנה. כתוב אחד אומר (במדבר כ''ט) יום תרועה, וכתוב אחד אומר (ויקרא כ''ג) זכרון תרועה. הא כיצד, כאן בחול, כאן בשבת. ובמסכת סופרים. אם חל ראש השנה להיות בשבת. אין אומרים יום תרועה אלא זכרון תרועה. לפי שאין תקיעת שופר דוחה שבת בגבולין. משום גזרה. ואומרים יעלה ויבוא. ואחר כך אומרים אלהינו ואלהי אבותינו מלוך על כל העולם כלו בכבודך וכו'. ומצאתי בשם רב פלטוי גאון ז''ל. מנהג הוא לומר יעלה ויבוא. ואם לא רצו לאומרו אין חוששין שהרי שליח צבור מזכירו בזכרונות. ואפילו יחיד צריך לומר בכל תפלותיו מלוך על כל העולם כולו בכבודך. וכן מצאתי בשם רב יהודאי גאון ורב כהן צדק ז''ל. ולומר והשיאנו בראש השנה, יש אומרים שאין אומרים אותו. מפני שאינו יכול לומר את ברכת מועדיך. דברכת מועדיך לא כתיב אלא אשלש רגלים בלבד. כדכתיב כברכת ה' אלהיך אשר נתן לך. וראש השנה לאו מן הזמנים הוא. דהא לא חתמינן מקדש ישראל והזמנים. ומנהג פשוט בידינו לאומרו בראש השנה. אבל ביום הכפורים אין מנהג לאומרו כלל. וכן מצאתי רוב הגאונים אומרים שאומרים והשיאנו בראש השנה. ומנהגנו לומר ודברך אמת וקיים לעד ומבלעדיך אין לנו מלך אלא אתה. וחותמין בא''י מלך על כל הארץ מקדש ישראל ויום הזכרון. ומצאתי בשם רבינו שלמה ז''ל שפירש. מה שנהגו לומר ודברך אמת וקיים לעד. לפי מה שדרשו רז''ל בפסיקתא דראש השנה. (תהלים קי''ט) לעולם ה' דברך נצב בשמים. תני בתקיעתא דרב זה היום תחלת מעשיך, ואתיא כהאי דתני ר' אליעזר בעשרים וחמשה באלול נברא העולם. ובאחד בתשרי נברא אדם הראשון. שעה ראשונה עלה במחשבה וכו'. בשתים עשרה יצא בדימוס. אמר הקב''ה אתה סימן לבניך וכו' שעתידין ליכנס לדין בראש השנה. לכך קבעו בתפלה ודברך אמת וקיים לעד. ומזכירין במודים זכור רחמיך, וכתוב לחיים טובים. ובשים שלום בספר חיים. כמו שכתבנו. ובקדוש שעל הכוס מקדשין כשאר ימים טובים. בין בחול. בין בשבת. בין במוצאי שבת. אבל בשם רבינו האי גאון ז''ל מצאתי, שאין אומרים ותתן לנו ה' אלהינו באהבה מועדים לשמחה וחגים וזמנים לששון. לא בקדוש ולא בתפלה. אלא אומרים ותתן לנו ה' אלהינו באהבה את יום הזכרון הזה יום תרועה מקרא קדש וכו'. ואומר בקדוש ודברך אמת וקיים לעד וכו' כמו שאומר בתפלה, וחותמין מלך על כל הארץ מקדש ישראל ויום הזכרון. ומברכין שהחיינו. והכי איתא בירושלמי בפרק ראוהו בית דין. אומרין זמן על הכוס בראש השנה מדברי סופרים. בשופר מדברי תורה. ובירושלמי בפרק ערבי פסחים [ה''ה] תני אין אומר זמן אלא בשלש רגלים בלבד. אמר ר' מני מתניתא אמרה כן. בחג המצות. ובחג השבועות. ובחג הסוכות כו'. תני כל שנאמר בו מקרא קדש אומר בו זמן. הא למדת שאומר זמן בראש השנה. ומסתברא דוקא על הכוס אין אומר זמן אלא בכל מקום שנאמר בו מקרא קדש. אבל בעלמא אומר אותו. שהרי חנוכה ופורים שאין כתוב בהן מקרא קדש ומברכינן שהחיינו. בין בהדלקת נר חנוכה. בין על מקרא מגלה. אלא ודאי מה שאמר הירושלמי דוקא על הכוס קאמר. לאפוקי חנוכה ופורים שאע''פ שאומר זמן בהדלקת הנר ובקריאת המגלה. אין אומר בהן זמן על הכוס. ובליל שני של ראש השנה מקדשים על הכוס כמו בליל ראשון. אך שאין צריך לומר שהחיינו בליל שני לפי ששתיהן כיום ארוך הן. וכן מצאתי בשם הרב ר' אביגדור ז''ל לפי שקדושה אחת הן. אבל בשם הגאונים ז''ל מצאתי שצריך לאומרו אף בליל שני. ובוצעין על שתי ככרות כשאר ימים טובים. וצריך להזכיר יעלה ויבוא בברכת המזון. ואם לא אמר מחזירין אותו לפי שבכלל ימים טובים הוא. [תניא רבתי סימן ע''ג].
-----
בשחרית של ראש השנה באין לבית הכנסת ומתפללין כסדר שאר הימים טובים. ואומרים הזמירות בנועם. ונשמת כל חי. וקדיש בנועם. וברכו. ואומרים יוצר לסדר היום. ומתפללין שבע כסדר ערבית. ולאחר שהסדיר החזן את התפלה בקול. מנהגנו לומר אבינו מלכנו חטאנו לפניך וכו'. כמו שכתוב בסדור של ראש השנה. ומצאתי שמפרש רבינו שלמה ז''ל אבינו מלכנו רגילין ובאין לאומרו מימי רבי עקיבא. כמו שמצינו במסכת תעניות. פעם אחת גזרו תענית ולא נענו. ירד רבי עקיבא לפני התיבה ואמר אבינו מלכנו חטאנו לפניך. אבינו מלכנו עשה עמנו למען שמך. וירדו גשמים. וכשראו שנענה בתפלה זו. הוסיפו עליהן מדי יום ביום וקבעום לפני התשובה. ואומרים אותו במקום הלל. לפי שאין קורין הלל בראש השנה כדאמר רבי אבהו אמרו מלאכי השרת לפני הקב''ה רבונו של עולם מפני מה אין ישראל אומרים שירה לפניך בראש השנה וביום הכפורים. אמר להן אפשר מלך יושב על כסא דין וספרי חיים וספרי מתים פתוחין לפניו וישראל אומרים שירה. ואחרי שגמרו לומר אבינו מלכנו אומרים קדיש גמור. ומוציאין ספר תורה וקורין בו חמשה בני אדם. ואם הוא שבת קורין בו שבעה. ביום ראשון קורין (בראשית כ''א) וה' פקד את שרה. בפרשת וירא אליו. שהיא מעין היום. שהרי שנינו בראש השנה נפקדה שרה. רחל. וחנה. ומפטיר קורא בפ' פינחס בפסוקין של מוסף. ובחדש השביעי באחד לחדש. ומפטיר בנביא בתחלת שמואל. עד וירם קרן משיחו. והיא גם היא מעין היום. כמו שכתבנו כי בראש השנה נפקדה חנה. יום שני קורין בעקדת יצחק. והאלהים נסה את אברהם במקום שהפסיקו אתמול. ומפטיר קורא בפרשת פינחס בפסוקין כדאתמול. ומפטיר בנביא (ירמיה ל''א) מצא חן במדבר. שהם הפרשה וההפטרה מעין היום. הפרשה מעין העקידה. והעקידה היתה בראש השנה. וגם ההפטרה מעין היום שכתוב בה רחל מבכה על בניה. ורחל נפקדה בראש השנה. וחותמין בברכות ההפטרה כמו שחותמין בקדוש ובתפלה. [תניא רבתי סימן ע''ד].
-----
לענין התפילה שנינו סדר ברכות אומר אבות וגבורות וקדושת השם וכולל מלכיות עמהם ואינו תוקע, קדושת היום ותוקע זכרונות ותוקע שופרות ותוקע, ואומר עבודה והודאה וברכת כהנים דברי ר' יוחנן בן נורי, אמר לו ר' עקיבא אם אינו תוקע למלכיות למה הוא מזכיר, אלא אומר אבות וגבורות וקדושת השם, וכולל מלכיות עם קדושת היום ותוקע זכרונות ותוקע שופרות ותוקע, ואומר עבודה והודאה וברכת כהנים, והלכה כר' עקיבא. [דרשת הרמב''ן לר''ה].
-----
סדר ברכות אומר אבות וגבורות וקדושת השם, וכולל מלכויות עם קדושת היום ותוקע, זכרונות ותוקע, שופרות ותוקע, ואומר עבודה והודאה וברכת כהנים. אין מזכירין מלכיות זכרונות ושופרות של פורענות, כגון ויזכור כי בשר המה. מלכיות כגון חי אני נאום י''י אם לא ביד חזקה ובחמה שפוכה אמלוך עליכם, ואע''ג דאמר רב נחמן כל כי האי רתחא לירתח רחמנא עלן ולפרוקינן, אפילו הכי כיון דברתחא אמרה אדכורי רתחא בריש שתא לאו אורח ארעא. שופר[ות] כגון תקעו שופר בגבעה חצוצרה ברמה. אבל אם בא לומר מלכיות זכרונות ושופרות של [פורענות של] אומות העולם אומר. מלכיות כגון י''י מלך ירגזו עמים, זכרונות כגון זכור י''י לבני אדום את יום ירושלים. שופרות כגון וי''י אלקים בשופר יתקע והלך בסערות תימן וסמיך ליה י''י (אלקים) [צבאות] יגן עליהם. ואין מזכירין זכרון יחיד אפילו לטובה, [כגון זכרה לי אלקי לטובה], וכגון זכרני י''י ברצון עמך. פקדונות הרי הן כזכרונות, כגון וי''י פקד את שרה וכגון פקוד פקדתי אתכם, ונהגו עלמא למימר זכרונות. ומתחיל בתורה ומשלים בתורה, ואם השלים בנביא יצא. ואומר שלש מן התורה ושלש מן הנביאים ושלש מן הכתובים, דהוו להו תשע, ומשלים עשרה מן התורה. ואם אמר שלש מכולן יצא כנגד תורה נביאים וכתובים, ואמרי לה כנגד כהנים (נביאים) [לוויים] וישראל[ים]. וכן אם אמר ובתורתך כתוב לאמר שוב אינו צריך בין יחיד בין צבור. ומפרש בהשלמה שצריך שיאמר כמו כן ועל ידי עבדיך הנביאים כתוב לאמר ובדברי קדשך כתוב לאמר. וקמ''ל דאע''ג דלא אמר המקראות עצמן יצא. ויש לפרש דכי אמרינן כיון שאמר ובתורתך כתוב לאמר שוב אינו צריך אע''פ שלא יאמר מנביאים וכתובים כלום. וכן הוא דעת הר''ם [פ''ג ה''ח], אלא שהוא סובר שצריך שיאמר מקרא אחד של תורה. ולדידיה מפרשינן הכי, כיון שאמר ובתורתך כתוב לאמר ויאמר מקרא של תורה יצא. וקשיא לי להאי פירושא כי נראה שאין זה דעת חכמי המשנה. לכך נראה כפירוש ההשלמה. וותיקין היו משלימין אותה בתורה, ואע''ג דמלכיות תלתא בלחוד הויין, י''י ימלוך, י''י אלקיו עמו ותרועת מלך בו, ויהי בישורון מלך, ואנן בעינן עשר וליכא, כלומר דבעשירי ישלים בתורה. הא אוקימנא שמע ישראל י''י אלקינו [י''י אחד היינו] מלכות וידעת היום והשבות אל לבבך מלכות, אתה הראת לדעת מלכות. [המאורות].
-----
בשבתות וימים טובים מתפלל שבע ברכות, בכל תפלה ותפלה מארבע תפלות של היום שלש ראשונות ושלש אחרונות וברכה אמצעית מעין אותו היום. בשבתות חותמין בברכה האמצעית מקדש השבת, וברגלים אחרים חותם בה מקדש ישראל והזמנים, ואם היה שבת ויום טוב חותמין בה מקדש השבת ישראל והזמנים. בראש השנה חותמין בה מלך על כל הארץ מקדש ישראל ויום הזכרון, ואם היה שבת חותם בה מלך על כל הארץ מקדש השבת ישראל ויום הזכרון. בד''א בתפלת ערבית שחרית ומנחה, אבל במוספין של ראש השנה מתפלל תשע ברכות. שלש ראשונות ושלש אחרונות שבכל יום ויום ושלש אמצעיות. ראשונה של אמצעית ענינה מלכות, שניה זכרונות, שלישית שופרות, וחותם בכל אחת מהן מענינה, לר''ם. כתב הר''ז הלוי שבכל תפלות של ראש השנה מתפלל שבע ברכות. ומה שכתב הר''ם נתברר לנו. כתב הריא''ג שתשע של מוסף של ראש השנה אין מתפלל אותן אלא שליח צבור בלבד, ע''כ. וכבר נתפשט המנהג שכל יחיד ויחיד מתפלל אותן. [הבתים — שערי תפילה שער שני].
-----
מהר''ם ז''ל מתפלל כל ברכה ראשונה עד למען שמו באהבה ואז מתחיל מסוד חכמים וכו' ואומר זכרינו לחיים בשב''א כי לחיים בפת''ח משמע לא חיים. והכי משמע בנדרים (דף י') כיון דאמר לחולין בפת''ח ולא אמ' לחולין בשב''א משמ' לא. ואינו אומ' לחיים טובי' עד וכתוב לחיי' טובי' משל לסוחר כותי מתחילה שואל מעט ואחר כך שואל הרבה לכך מתחיל לחיים ואחר כך חיים טובים וכן עשה דוד המלך בתחילה שאל על השגגות שנאמר מי יבין וגומר. ואם שכח לומר זכרינו ומי כמוך חוזר לראש. וכן בהמלך הקדוש. ובאחרונות וכתוב לחיים ובספר חיים חוזר לרצה. אבל באמצעיות אם שכח לומר המלך המשפט חוזר לתחלת הברכה כי אמצעיות אין להם סדר. אמנם בכל התפילה אם שכח לומר איזה דבר ורצה להבין ולכוון לתפילת החזן מראש ועד סוף יוצא בכך רק שיכוון כל תיבה ותיבה מפי החזן. ובענינו אינו חוזר כי כל ימים שאין בה' מוסף אומר מעין המאורע בשומע תפלה ואם לא אמר אין צרי' לחזור. (הג''ה) יש רוצים לומר כששכח החזן לומר ענינו בין גואל לרופא ומתחיל לומ' ברכות אחרות שיאמר ענינו במקום שיעמוד אפי' אמר ברכות הרבה אח''כ ולא יחזור לרפאנו. וקשה דאמרינן במגילה (דף י''ז) קראה למפרע לא יצא וכן בתפילה. לכך נראה שיאמר ענינו ואח''כ יחזור לרפאנו לסדר הברכות. ומה שאמרנו אמצעיות אין להם סדר היינו שאינו חוזר לסדר האמצעיות דהיינו אתה חונן דאילו בג' ראשונות אם טעה במחיה מתים או באתה קדוש חוזר לברכה ראשונה וכן בג' אחרונות. ולענין יחיד ששכח ענינו בשומע תפילה אומר אותו באלהי נצור קודם עושה שלום. וכן המתענה בשבת יאמר ענינו באלהי נצור עכ''ל. ובשני ימים טובים של ר''ה מתפלל קדיש ראשון בניגון קדיש ראשון של שבת כי אמר שאין לשורר קדיש של ר''ה ושל יום כפורים כמו קדיש של שאר יום טוב ודוקא קדיש ראשון אבל כל השאר אומר כשאר יום טוב. והחיות ישוררו אומר בר''ה ויש בני אדם שאין אומרים והחיות ישוררו וסמכינן על ההיא דאמרינן בערכין (דף י') דישראל אין אומרי' שיר' בר''ה וי''כ. מיהו אין זה ראי' דדוק' ישראל אין אומרי' שירה אבל מלאכי השרת אומרי' שירה אמנם בשביעי של פסח אין אומרי' והחיות ישוררו משום דבשביעי של פסח לא אמרו מלאכי השרת שירה כדאית' בערכין (דף י') ובקשו המלאכי' לומ' שיר' א''ל הקב''ה מעש' ידי טובעי' בים ואת' אומרי' שירה לפני ומכל מקום לא נהגו לאומרו בצרפ' גם בר''ה וגם בי''כ. עכ''ל. ובתפילת יוצר (אומר ותערב לפניך ו)מתחיל מלך דר זכרון תרועה אם הוא בשבת ובחול בזכרון שופר חק לישראל הוא לזכותם מלך נא נצור חסד לשולחו לו ואינו אומר לניני קשוב קול תקיעה. בשבת זכרון תרועה מזוכרי לך בשבת בזכרון שופר תמוכים אנקת לבדיה. יום ראשון של ר''ה שחל להיות בשבת אומרים שמו מפארים ואתן לפועלי צדק. וביום שני תעיר ותריע ואדרת ממלכה ואאפיד למוסף תשיב לנדן בנגון קרן במשכם בשבת בזכרם. דברות אלו דברי הברית גילה בזכרון כו' היום גלותי אסומה טלולה גשומה אם שחונה כי יש במסכת יומא (דף כ''ג) שאין טוב כשיש גשמים הרבה בשנה לכך מתפלל החזן שתהא השנה אסומה וטלולה אבל אם יש לה להיות שחונה אז תהיה גשומה. אם לא למענו יעש ויסיר חרון אף וכעס ראה כי אין איש לפתותך בשופר בשבת בזכרון שופר ואומר בכל מקום לפתותך כי בספרי איתא אשרי העם יודעי תרועה וכי אין האחרים יודעים תרועה אלא שיודעים לפתותך בתרועה. ואומר כסוד שיח שרפי קודש המקדישים שמך בקדש דרי מעלה עם דרי מטה קוראי' ומשלשי' קדושה ככתוב וקרא ואין לפרש עילום שמך. ואין לומר אין פירוש כי יש פירוש לשמו כדאיתא בקדושין (דף ע''א) סבר למדרשי' בפרקין אמר ליה ההוא סבא לעלם כתי' לכך יש לומר אין לפרש מרבעות לכסא מרעישות כסא חמש מאות חמש עשר' כלומר ת''ק פעמים ט''ו בסבך וככל ויחון עם המיחדים ועמך תחתיות ארץ יורשו בחוניו לפארו בארץ כי מקדישך בערכך. ואין לומר כערכך כי אין ערך להקב''ה. אהבת איתן אדונינו. והר' פרץ ז''ל היה אומר אבינו ובבן הנעקד הודאי שמו וכן תהלתו ודאי שם הוא ויוצא שם במלוי של ד' אותיות וגם הוא בגימטריא אהיה הכל יכול ומכלכלם יחד בצל שדי שהוא היה והוה ויהיה הקצר בזעם כי הקוצר הוא לשון קצירה ויעשו כולם אגודה אחת בלב שלם. מהר''ם אמר משל למלך בשר ודם שבא לעיר ובאו עמו דוכסים והגמונים אין מזכירין כלל שום שר שבא עם המלך כ''א המלך כמו כן בר''ה בשביל ר''ח שבא עם המלך כלומר עם ר''ה אין מזכירין כלל משל ר''ח ואין אומר ובראשי חדשיכם בר''ה ושעיר לכפר מלבד עולת החדש ושעיר לחטאת ושני תמידין כהלכתן. ורבינו תם היה אומר מלבד עולת החדש ומנחתה וגם אומ' ושני שעירים לכפר עלינו לשבח (הג''ה במחזור ויטר''י יש יחיד אינו אומר עלינו לשבח וה''ר פרץ ז''ל אומ' דנכון לאמרו כי זהו תחילת המלכיות. דאם לא כן על כן נקוה לך אמאי קאי עכ''ל). ומושב יקרו הורם מה יאמרו הבינם מה ידברו השיבם מה שישאלו עיני עמך בך תלויו' ועיניה' לך מיחלות לשכך כעס וחימה ואינו אומר גשי' מול שוד להלחמה משו' דלא לימא אינש גירא בעינא דסטנא דלא אתי לאגרויי ביה משו' רבי אליעזר מגרמייזא. ותוציא לאור משפטינו ואין לומר היום כי גמר דין אינו אלא ביום כפורים ואינו אומר אם לזול אם ליוקר כי תופס בזכרונות של יום שני סוגר דלת בעד תמימים בזעם עד בא קיצם כי הפסוק ויזכור אלדי' את נח אינו שייך כלל לאותו חרוז אם לזול אם ליוקר. ואומר ופקדינו בפקודת ישועה. לחלות ולחנן פני אדוני האדונים כי לה' המלוכה ומושל ואינו אומר והית' לה' המלוכה ומושל כי לא מצאנוהו פסוק. [תשב''ץ סימן קי''ט].
-----
לבאר בו ענין תפלת היום והנהגתנו, ונחל בבאור שתי התפלות הקודמות, ר''ל שחרית וערבית. שגיאות מי יבין מנסתרות נקני גם מזדים חשוך עבדיך אל ימשלו בי אז איתם ונקיתי מפשע רב יהיו לרצון אמרי פי והגיון לבי לפניך יי צורי וגואלי [תהלים י''ט], נעים זמירות ע''ה כיון בזה להפליג בתפלה על רוב חטאיו, ומתוך דבריו בספרו בשבחיו ית' גלה נפלאות מתורתו, על שכלל בדבריו גנזי ענינים וסודות נפלאים, אמר תחלה על המערכות העליונות אשר יספרו כבוד האל, ובאורו על דעת הר''ם ז''ל, שהוא מתאר ענין עצמם לא ענין בחינת האנשים בהם, וזה שהגלגלים אצלו חיים משכילים ומשיגים עובדים אדוניהם ומהללים שבח גדול ומהללים עצומים, ובאר בענין ספורם שהוא בלא דברי שפה ולשון כאמרו [שם], אין אומר וגו', והוא האמת, כי אשר ישבח בדברים אמנם יספר מה שצייר ועצם הציור הוא השבח האמתי, כי הספור במה שיצוייר הוא להבין לאחרים או להראות לעצמו מה שהשיג, כמאמר חכמי המוסר שאמרו, העט שליח הלשון והלשון שליח השכל, ואמנם אצל אבי העזרי רוצה בענין מספרים כבוד אל, ענין בחינת האנשים בהם, רוצה בו מצד מה שנראה מענין תנועות הגלגלים על דמיון מה שנראה מהם היות תנועותיהם שוות מדרך אחת ושונות מדרך אחרת והיות התנועה ישרה בעצמה בלתי ישרה מדרך יושבי הארץ, ועוד מענינם דברים רבים ידועים אצל חכמי התכונה, מהם יוכרו ויובט נפלאות ית', היוצא מדבריו, שכבוד השם עם היותו נעלם נכר לנו מה שנתבונן מסדר המציאות, על דמיון מה שאמר שלמה ע''ה על היותו נכר מצד פעלותיו, גם כן, [שה''ש א'] לריח שמניך טובים שמן תורק שמך, שהוא ע''ה כנה ההכרה מצד פעלה לריח, שלא יודע עצם הדבר אבל יודע טוב ענינו לערבות ריחו ואם עצמותו נעלם, ואחר שנמשך לקרות ההכרה מצד הפעלה לריח המשיך מליצתו לקרות הפעלות שמנים, ואמר לפי מה שאנו משיגים ריח שמניך אנו יודעים בעצמות שמניך שהוא מעולה ונבחר והוא אמרו, שמן תורק שמך, רוצה בזה ממה שאנו רואים מפעלותיך ונפלאותיך יודע לנו גודל עניניך, והוא אמרו הנה, השמים מספרים, כי הלשון יתיר ויורה הוראה מוחלטת על מה שיובן מאיזה ענין, שאותו ענין שממנו יובן הדבר יאמר עליו שהוא אמרו ואם אינו בעל מאמר, אמר [איוב י''ב] שאל נא בהמך ותורך וג', שיח לארץ ותורך וגו' ובלשון התלמוד אומרים תמיד זאת אומרת, וזה אצלי מפליא לגלות סודות עמוקים [אין] מגדר חבורי זה לבארם, ואמר אין אומר וגו', רוצה בו על זה הדעת, שהספור אינו בתאר ענינים רק בבחינת האנשים בהם, וההפרש בין אומר ובין דבור הוא אצל אבי העזרי, כי האומר הוא הדבור הנשלם, והוא הרכבת השם והפעל, והוא הנקרא טעם, והדבור גם כן יאמר על חלקי הטעם, והוא הדבור הבלתי נשלם, כמו שנודע בספרי ההגיון, ואצל הבקיאים בלשון הבדל על פנים אחרים בין אמירה ובין דבור והוא אצלם, שדבור יאמר על דבור כללי בלתי שיפרט איזה ענין ודבר כאמרו [שמות י''ט], משה ידבר, לא גלה איזה דבר דבר, ואמירה לא יאמר רק בהודעת הדבר הנאמר, אבל שניהם, ר''ל אמר ודבור, יאמרו על יצור הלב, כמו שיאמרו על הגיית הפה והלשון, מלשון דבור [בראשית מ''ה] אני טרם אכלה לדבר אל לבי, ומלשון אמירה [קהלת ב'] אמרתי אני בלבי, ועל זה הצד הושאלו על הרצון, ומזה התיחסו שניהם אצל השם ית' לפעמים, ומזה הענין עשרה מאמרות שנברא בהם העולם [אבות פ''ה מ''א], וכבר באר הר''ם ז''ל היות זה הענין סבה להקרא הפסק הרצון שביתה ומנוחה, אחר שהרצון הושאל מלשון דבור או אמירה, השאיל על הפסק הרצון, שביתה, על צד מה שנמצא לפעמים שיאמר ענין שביתה ומנוחה על הפסק הדבור, אמר [איוב ל''ב] וישבתו שלשת האנשים האלה מענות את איוב, ואמר [ש''א כ''ה] ויגידו לנבל כל הדברים האלה בשם דוד וינוחו, כלומר עמדו מדבר, ואמר הנה [תהלים י''ט] אין אומר ואין דברים, על דבור הפה על דעת הבאור הראשון, ועל דעת הבאור השני אפשר שיאמר גם על הציור.
ואחר תומו ענין כלל המערכות העליונות יצא משבח הכלל לספר בפעלות השמש בפרט, להיותו פועל גדול בארץ אמר [שם], לשמש שם אהל בהם, ר''ל היותו באמצעות שבעה כוכבי לכת, כמו שרמזה זה התורה גם כן, אע''פ שכבר חלקו בזה הרבה, וכבר רמזו ע''ה [מנחות כ''ט ע''א] התקשות אדון הנביאים ע''ה בזה עד הראהו יי, ואחר זה נעתק מאלו הענינים לספר בשבח התורה כלליה ופרטיה על הנגלה והנסתר והוא אמרו [תהלים י''ט], תורת יי תמימה משיבת נפש, רוצה בו שבה יתישרו האמונות ויתישבו הדעות, אפשר שסמך לזה למה שאמר, להורות שלא יטעה האדם ליחס ממשלה למערכות העליונות אם בכלל ואם בפרט בהראות פעלות מהם, והוא אצלי מה שסמך זה לשבחי הגלגלים, או אפשר שבא להורות שעם היות ענינם נפלאים מועילים באמונה נודעים באמת מצד המחקר אין בכל זה עדין שלמות אמתי באמונה, והוא שיחס השלמות לתורה, שבהאמנת הנכלל בה יאמן כל הצריך באמונה, אם הדברים הנודעים מצד המחקר אם הנודעים מצד הקבלה לבד, כי האמנת הדבר אמנם תהיה לפי מה שיעדו ספרי החכמים על ארבעה פנים, יקראו אצלם המורגש, והמפורסם, והמוקש, והמקובל, וכבר נודע שכבר נתפשטו בזמנים הקדומים דעות כוזבות לא האמינו רק המושג בחוש, או הדבר שהוא מפורסם, ומושכלות ראשונות, וזה הדעת המיוחס לאנשי דור הפלגה, ולזה היה כל נפרד אצלם נעדר המציאות, הביאם זה לכפירת מציאות השם ומציאות כל נבדל, והיו עובדים לצבא השמים, ואם ראו סלם מצב ארצה וראשו מגיע השמימה לא ראו את יי צבאות נצב עליו, ובקדושיו לא יאמינו, ואל זה כונו ז''ל באמרם [בראשית רבה ל''ח ו'] על המגדל אשר בנו, כדי ליתן ע''ז בראשו וחרב בידה כביכול כדי להרגו, כי ההריגה תאמר בלשונם ז''ל על ציור העדר מציאות נמצא, ואצלי גם כן לבאר ענין (הבאה) [הכאה] בלשון נסתרי ההגדות, ענין ציור תשות כח לא בטול מציאות, וכן אצלי לבאר במה שקדם לנו בענין אחר שיצא לתרבות רעה מפני מטטרון אמר שם [חגיגה ט''ו ע''א], אפקוה למטטרון ומחיוה בשתין פולסא דנורא, כלומר שלא נכשלו אחריו באמונת שניות אבל חקרו בענינו, ר''ל בענין מטטרון, ומצד עיונם האמתי הוציאוהו מאותה מדרגה והתישו כחו מליחס לו ממשלה, רק על הצד הראוי לכל מסובב, לא שיבטלו מציאותו, והוא המשל בהכאה והמשל בהריגה, לא ענין ציור העדר מציאות, והוא משל נאות שהם, ר''ל אנשי דור הפלגה היו מעדירים בציורם מציאות כל מה שלא יורגש רק המורגש והמפורסם, ובעל המחקר יוסיף אומץ להאמין כל מה שימציאוהו הקש ויעמד עליו מופת, ויבא מזה לאמונת קצת פנות התורה ויסודותיה החזקים כענין מציאות השם ומציאות כל נבדל וכענין אחדות וכענין בטול הגשמה ממנו ית' ושאר דברים מועילים תועלת אמתי באמונה נודעים מדרך המחקר, אבל מכל מקום לא תשלם אמונת האדם בכל זה, עד שבא בעל דת וקבל עליו עול מלכות שמים להאמין אחר כל זה מה שיזקיקוהו דרכי הדת להאמין בו אשר בהאמנתם תשלם אמונתו על צד שלם לא יחסר דבר, ועל זה הצד יחס השלמות לתורה והוא אמרו, [תהלים י''ט] תורת יי תמימה, ואמר משיבת נפש, שהיא אמנם בהחזיקו בנועם דרכיה ובשלום נתיבותיה תשיבהו ממחשכים לאור ומדרך רעה לדרך טובה, ופרש זה הענין עוד ואמר עדות יי נאמנה, כי העדות אמנם יאמר על מה שלא יודע רק מצד המעידים, ורוצה בזה שאין צריך לחקור בחקירות ובדיקות שאין פקפוק בעדותו, ר''ל הקבלה, והוא שבארו המפרשים במלת עדות, המצות המעידות מה שתזקוק הקבלה להאמין בו, כמצות שבת וכמצות תפילין, כמו שאמר בפרוש על מצות השבת שהוא אמנם נתנו להבין בענינו ולהורות על חדוש העולם כמו שאמר [שמות כ'], כי ששת ימים עשה יי את השמים ואת הארץ וג', על כן ברך יי את יום השבת וג', וזה ממה שצריך שהזקיקתנו הקבלה להאמין בו ולהיות היוצא מענינו, ר''ל חדוש העולם, ענין לא ימציאהו מופת הוא אצלי אמרם ז''ל, [ביצה ט''ז ע''א] כל המצות כלן נתן להם בפרהסיא חוץ מן השבת שנתן להם בצנעה, ר''ל כל המצות, שהן פנות האמונה כענין מציאותו ואחדותו ובלתי היותו גשם, נתנו בפרהסיא, שהרי אף החולקים יודו בהם, אבל השבת שהוא יורה על פנת התורה לא נתנה בפרהסיא, וכן מצות תפילין שבאה להעיד על ענין יציאת מצרים לקבוע בלבבות האמנת הנפלאות ושנוי הטבעים ושנכלל בה גם כן אמונת היחוד בפרשת שמע ישראל, ולהפליג בהערה צוהו להניח בראש וביד אמר [שמות י''ג], והיו לאות על ידכה ולטוטפות בין עיניך, והתבונן אמרם [מנחות ל''ז ע''א] בשל ראש מקום שמוחו של תינוק רופס, ובשל יד שתהא שימה כנגד הלב, כי הלב והמוח הם הראשים, וכדי להתעורר בדבר בכל חלקיו צוה לקבוע בשל ראש ארבעה בתים כנגד ארבעה חושים אשר בראש, ובשל יד בית אחד, כולל גם כן כל מה שכללו הארבעה בתים אשר בראש, ולא צוה אלא בבית אחד, כנגד חוש המשוש, וכבר נודע היות חמשת החושים כלם צריכים בלמוד החכמה כמו שבאר אבן גבירול ז''ל, על אמרו [משלי ט'], חצבה עמודיה שבעה, שהוא הערה על חמשת החושים ועל הגדת המגידים ועל ראית השכל, ואמנם ענין חמשת החושים בזה, כי בעיניו יראה, ובאזניו ישמע, וחכו יהגה, וידיו יכתובו, וחוש הריח מיוחס אל למוד החכמה גם כן לפי שנקבי האף קרובים אל שני חללי המוח שבהם כח הציור, והגדת המגידים הוא הדבר הנודע מבלי ראיית שכל ומבלי הגעת איזה חוש, אבל ממה שיגידו הכל ענינו, כענין [איוב ל''ט] הידעת עת לדת יעלי סלע, ודומיהם, והשביעית הוא הדבר המובן מצד השכל, והורה בענין תפלין הערה לשעבד כל חושיו וכל חלקי שכלו וכל ראשי איבריו להאמין באשר ידריכו בהאמנתו דרכי התורה כהאמין מה שידריכו דרכי המחקר להאמין בו, והוא אצלי התחברות ענין יציאת מצרים עם אמונת הייחוד, כמו שהתפרסם בענין יציאת מצרים שהיא תעורר על האמנת שינוי הטבעים והפלאות וכבר בא מצות שבת גם כן להעיר על זה, כמו שידוע על אמונת הנפלאות שהיא נמשכת אחר אמונת חדוש העולם, וכבר באה השאלה בענין דברות מה שאמר זכור ושמור בדברה הראשונה על טעם מצות שבת, [שמות כ'] כי ששת ימים, על כן בירך וגו', ובדברה השנייה אמר [דברים ה'] וזכרת כי עבד היית על כן צוך לעשות את יום השבת, וזה לפי מה שיראה בתחלת העיון יש בו הבדל, שההוראה הראשונה הוא להיותו מורה על חדוש העולם ובשנייה הוא להורות על הנפלאות על צד היותם נמשכת אחר אמונת בריאת יש מאין, ולרב ר' משה ע''ה ביאור שעקר מצותו היתה לזכור יציאת מצרים והוא אמרו על כן צוך, אבל הפלגת, עילוי היום הוא להוראת החדוש והוא אומרו הנה על כן בירך, וכבר הוסיפו קצת החכמים תימה על זה, בהיות הנה לפי ביאורו הבדל בלשון זה והבדל בענין, וביארו זה על דרך אחרת והוא שעיקר נתינת השבת הוא להוראת חדוש, והכרח קיום אמונת חדוש הוא להאמין היות השם משנה הטבע ועושה נפלאות גדולות לבדו, אם כן מה שנכתב בדברות ראשונות והוא אמונת החדוש הוא יסוד על מה שנכתב בשניות, ועקר הכוונה על מה שנכתב בשניות, כלומר שבהתישב בלבך אמונת כי ששת ימים תסובב לידך על זה אמונת הנפלאות, ואומרו על כן צוך לעשות את יום השבת, רוצה בו דבר זה הוא העקר והיסוד שעליו צוך לעשות את יום השבת, והוא הרמוז במצות תפילין, והוא הענין שאין מצותם בשבתות וימים טובים, שהרי הם בעצמם אות על זה, כמו שהורה היות כל המועדים סובבים על זה, ומזה תקנו בנסח כל התפלות וקדושת הימים טובים יאמר בכולם זכר ליציאת מצרים, ועל זאת הכונה אמר [תהלים י''ט] עדות יי נאמנה, ואצל אבי העזרי במלת עדות, הדברים שראו העתיקים בעיניהם, וזה גם כן ממה שימשיך האדם להאמנת הנפלאות, אמר [שמות י''ט] אתם ראיתם, ויתכן בזה אומרו מחכימת פתי, ועל מצות יי אמר שהיא מאירת עינים, להיותה מישרת הנתיבות ומישבת הדעות בלבבות ומדרכת מדות האדם לטוב, ופקודי יי, יש שבאר בעניינם המצות שהשכל יורה עליהם, ויש שביאר בענין הדברים הנסתרים, ולשון פקודי על שתי הדעות על צד שהם כפקדון וכדבר גנוז, מגזרת [בראשית מ''א] והיה האוכל לפקדון, שתרגומו גניז וכבר הרחבנו אחר זה בביאור אלו הפסוקים הרחבה נאה וחסודה בפתיחתנו לחבור הגדול ובפירושנו על ספר תלים.
ואחר זה דבר על המצות שהם לקיום הישוב והם הדינים והמשפטים והוא אמרו, [תהלים י''ט] משפטי יי אמת צדקו יחדיו, והוא אמרם ז''ל [אבות פ''א מי''ח] על שלשה דברים העולם קיים על הדין ועל האמת ועל השלום, יאמר שעם התקיים הנהגת הדינין על סדר שלם ובהתקיים מעלות שכליות ומעלות מדות והם האמת והשלום תהיה כונת ממציאם נשלמת על ידם.
ואחר כל זה נעתק לגלות נפלאות מתורתו ולבקש מחילה מחטאיו אמר [תהלים י''ט], שגיאות מי יבין מנסתרות נקני, ועל צד מליצת הלשון דרשו ז''ל דרך צחות כמי שבא בתחבולת דברים לפני בשר ודם כשהוא מבקש ממנו, והוא שדרשו ז''ל, [ויק''ר ה' ח'] אית אריס דחכים למישאל ואית אריס דלא חכים למשאל, דחכים למשאל אתי סריק שעריה מחוור מאנוי אפיה טבין אזיל לגביה מריה ארעא, אמר ליה מה ארעא עבידא, והוא אמר יאיי תזכי ותשבע מן פירהא, אמר מה תוריא עבדין, אמר יאיי תזכי ותשבע מן שמיניהון, אמר מה את בעי, אית עשרה דינרין תתנין לי, והוא אמר אי את בעי עשרין זיל נסיב, דלא חכים דמשאל אתי ומאניה צואין אפיה בישן אזיל לגביה מריה ארעא, אמר מה ארעא עבידא, אמר הלואי ותפיק מה דעילת, מה תוריא עבדין, אמר תשישן, מה עזיא עבדין, כחישן, אמר ליה מה את בעי, אמר ליה אית עשרה דינרין תתנין לי, אמר ליה זיל וקום במאי דאית לי גבך, דוד אריסא טבא הוא והוא שרי בקלוס אמר השמים מספרים כבוד אל תורת יי תמימה וג', אמר ליה מה את בעי, אמר ליה שגיאות מי יבין, אמר ליה הא שביק לך, והוא אומר גם מזדים חשוך עבדך, אמר ליה הא שביק לך וכו', רוצה בזה שמדרכי התפלה והתשובה להפליג בשבח הבורא ית' ובזכירת נפלאותיו ואחר כן שיתפלל לפניו, והוא אמרו אחר זה [תהלים י''ט] יהיו לרצון אמרי פי והגיון לבי לפניך יי צורי וגואלי, ואמרו והגיון לבי, רומז בו על היות תפלתו זכה ובכונה מעולה, ועל צד הנזכר תקנו אנשי כנסת הגדולה שלש ברכות ראשונות לשבח הבורא ית' מבלי שיתערב בהן שאלת אי זה דבר רק זכירת שבחיו, ומשם יסעו לשאלת צרכיהם אם יחיד אם רבים, אלא שבימים אלו נהגו רבים להוסיף אף בראשונות כמו שנבאר, מפני שזמן זה ראוי להתעורר מאד בכל עניני הערות ובכל מיני תפלות, וכבר בארנו מצד הדרש שראוי להקדים להרבות תפלה ותחנונים ולעורר הלבבות לתשובה קודם ראש השנה, על צד אמרם [מגילה כ''ט ע''ב] דורשין הלכות הפסח קודם לפסח שלשים יום, וכן בכלם ראוי להקדים ולדרוש בענין היום זמן אחד קודם ליום, כדי להתעורר על עניני היום, ועל זה הצד התפשט המנהג בהרבה מקומות להקדים ולהרבות בתפלה מראש חדש אלול ולהעיר השחר בסליחות, כדי שיהיו מחשבותיהם זכות ונקיות בהגיע היום יצא (ראש) חדש אלול בטהרה ונכנס תשרי בקדושה יום שלשים לאלול, ובו קובעין תשרי, ואותו היום הוא יום טוב של ראש השנה, וטכסיס קביעות תפלה שבו כך הוא.
ערבית לכניסתו נכנסין לבית הכנסת ומתפללין קריאת שמע בברכותיה שתים לפניה ושתים לאחריה, ומסיים ככל ערבי שבתות וימים טובים הפורס סוכת שלום וכו', עומדין בתפלה ומוסיפין בראשונה זכרנו לחיים וכו', ובשניה מי כמוך אב הרחמן וכו', ובשלישית ובכן ובכן ובכן וחותם המלך הקדוש, וכן כל עשרה ימים, ר''ל עד יום הכפורים, חותם בקדשת השם המלך הקדוש במקום האל הקדוש, ובימים שבנתים שהוא מתפלל שמנה עשרה חותם בברכת השיבה שופטנו המלך המשפט, לא מלך אוהב צדקה ומשפט, ומלות המלך המשפט רוצה בהם המלך מלך המשפט, כמו [יהושע ח'] העם המלחמה, [שם ג'] הארון הברית, שהכונה בהם העם עם המלחמה, הארון ארון הברית, ובאו בחסרון הנסמך, ויתבאר ענין זה, ר''ל נסח המלך הקדוש והמלך המשפט, ממה שאמרו בגמר' ברכות [י''ב ע''ב], אמר רבה בר חיננא כל השנה כלה מתפלל אדם האל הקדוש ומלך אוהב צדקה ומשפט חוץ מעשרה ימים שבין ראש השנה ליום הכפורים שמתפלל בהם המלך הקדוש והמלך המשפט, ואמנם אם טעה ואמר האל הקדוש ומלך אוהב צדקה ומשפט אם חוזר או אינו חוזר, זו היא מחלוקת ישנה בין הגאונים, ומחלקתם תלוי במה שאמרו שם שאם אמר האל הקדוש ומלך אוהב צדקה וכו' לא יצא, הרב האלפסי והר''ם ז''ל פסקו שמאחר שאמרו לא יצא אם טעה צריך לחזור, ויש שכתב שאינו חוזר, שאין לשון לא יצא מכוון במקום זה לומר שיהא חוזר, אלא כמי שאומר שלא הפליג בדבר כאמרם [פסחים קט''ז ע''א], על כל מי שלא אמר שלשה דברים אלו בפסח לא יצא ידי חובתו, שהכונה בו שלא הפליג בספור הענין, ורבינו האיי ז''ל כתב שאם נזכר בטעותו קודם שיסיים את התפלה ראוי לחזור ואם סיים אינו צריך לחזור הואיל ולא אמרו חכמים בפירוש חוזר, ויש שכתב ששליח צבור חוזר אבל לא יחיד, והנראה דבין יחיד בין שליח צבור חוזר הואיל ומתקנת חכמים הם סדורות במטבע התפלה, ואמנם אם הוא חוזר לראש או למקום שטעה, זה מבואר בכל טעות שיטעה בו אדם בתוך תפלתו אמרו בפרוש, [ברכות ל''ד ע''א] טעה בשלש ראשונות חוזר לראש באמצעיות חוזר למקום שטעה באחרונות חוזר לעבודה, נמצא שאם טעה בהמלך הקדוש חוזר בשעת זכירתו לראש התפלה, ואם טעה בהמלך המשפט חוזר לראש אותה ברכה, וכן כתב רבינו סעדיה ז''ל בפרוש, אע''פ שכבר ראינו מי שחלק בזה, אלא שלא יצא דעתו לאויר העולם.
ואם שכח ולא אמר זכרנו ומי כמוך ובכן ובכן ובכן וכל אותם התוספות שרגילין להוסיפם בשלש ראשונות, ודאי אינו חוזר, לפי שאינם סדורות בהם על פי ז''ל, ואף בעקר יצירתם יש מחלקת ישנה בין הגאונים, יש מי שאומר שאסור להוסיף שום דבר בג' ראשונות ובג' אחרונות, וראיה לדבר אצלם ממה שאמרו [שם] לעולם אל ישאל אדם צרכיו לא בשלש ראשונות ולא בשלש אחרונות, שברכות אלו לשבחו של מקום הם סדורות ואין בהם מקום לשום שאלת צורך לא ליחיד ולא לרבים, והעידו במנהג שתי ישיבות של ספרד שלא היו מוסיפים בהם דבר, ומזה הצד היו מונעים את הצבור שלא לומר זכרנו ומי כמוך ובכן ובכן ובכן בשלש ראשונות, וכן שלא לומר וכתוב לחיים ובספר חיים בשלש אחרונות, ומהם שהתירו להוסיף והניחו לאותם שנהגו בתוספות אלו, ולא עוד אלא שהיה אצלם מנהג נאה ומשבח, ולא מנעם מזה אמרם ע''ה אל ישאל אדם צרכיו בשלש ראשונות ובשלש אחרונות, שלא נאמר זה לדעתם אלא בצרכי היחיד אבל בצרכי רבים מותר, וממה שנראה לי התר בתוספות אלו, שאין זה אצלי נקרא שאלת צורך כלל לא צורך יחיד ולא צורך רבים, ולא היתה כונת האומר אל ישאל אדם צרכיו, וגו', אלא על צרכי הגוף, והוא שהתירו [ע''ז ח' ע''א] שאלתם בברכות אמצעיות מעין כל ברכה וברכה, כלומר שאם היה לו חולה כוללו בברכת רפאנו והדומה לזה, אבל תוספות אלו אינם אלא תפלה על חיי הנפש והערת השתדלם בתשובה עד שיגיעם עזר אלהי להיותם דבקים ביי עד שיאמר עליהם חיים כלכם היום, והוא אמרם זכרנו לחיים וכו' וזה משבחי השם, והוא אצלי מנהג נאה, מפני שטבע האדם מתעורר על כל חדוש, אם התחדשות זמן אם התחדשות נסח דברים, יותר ממה שאינו מתעורר לדברים המורגלים, ומזה היה בראוי בזה הזמן, שצריך האדם להתעורר בו תכלית התעוררות, שיתחדשו בכל הברכות דברים מעוררים הטבע, מלבד ברכת העבודה שלא נתחדש בה דבר מצד שהיא תפלה על זמן עתיד, ר''ל בנין ירושלם, לא יפול בה תפלה על ענין היום, ועל זה הדרך תקנו בתוספות אלו נסח מעורר מאד בענין זכירת החיים באמרו, זכרנו לחיים מלך חפץ בחיים וכתבנו בספר חיים טובים, וכתוב לחיים, וכן בכל הברכות תמצא תחלה על החיים לסבת היות האדם נרעד על זכירת המות יותר ממה שאינו נרעד על שום דבר, וכן ברכה שלישית, ר''ל ובכן ובכן ובכן, הם דברים מעוררים האדם מאד, ובהם הערות נכבדות מאד לכל מתפלל תפלה מכוונת, ומזה הצד ראוי להחזיק במנהג זה, ומכל מקום אין ספק על מי ששכחם שאינו חוזר, זהו ענין שלש ברכות ראשונות.
ובמקום אמצעיות אומר אתה בחרתנו, יעלה ויבא, ומלוך על כל העולם כלו בכבודך, ואין אומרין והשיאנו, מפני שבאור ענין והשיאנו את ברכת מועדיך וכו' הוא שיזכנו להביא עולת ראיה בחגים, ועולת ראיה לא באה בראש השנה ויום הכפורים, וכן במוסף היום אין מסימין בו כמו שמסיימין בשאר ימים טובים, ר''ל מלך רחמן רחם עלינו וכו' ושם נעלה ונראה לפניך בשלש פעמי רגלינו וכו', שאין לענין עולת ראיה מקום אלא בשלש רגלים, ומזה הטעם אין אומרים והשיאנו כלל, אלא שמדלג בו, מתחיל וקדשנו במצותיך וחותם בה מלך על כל הארץ מקדש ישראל ויום הזכרון, ואע''פ שמכח הלכה לא נאמרה חתימה זו אלא במוסף בברכת מלכיות הנכללת עם קדשת היום שצריך לחתום בה בענין מלכות ובענין היום, והיה אם כן בראוי לחתום בה מלך על כל הארץ מפני המלכיות ומקדש ישראל ויום הזכרון מפני קדשת היום, כמו שבאה החתימה בברכת זכרונות בענין זכירה והוא, זוכר הברית, וכמו שבאה בברכת שופרות בענין תרועה והוא, שומע קול תרועת עמו ישראל ברחמים, ונמצא אם כן שבשאר החתימות בחתימת תפלת ערבית ושחרית ומנחה וקדוש היום לא היה צריך לחתום אלא מקדש ישראל ויום הזכרון, אע''פ כן נתפשט המנהג לחתום בכל החתימות בענין מלכות, ר''ל מלך על כל הארץ מקדש ישראל ויום הזכרון, מצד אמרם תמיד המליכוני עליכם בראש השנה, וכן אמרם תמיד, [לעיל ט''ז ע''א] מלכיות כדי שתמליכוני עליהם, כי הראות המלוכה הוא כשבת המלך על כסא המשפט אשר כל אפני תפלותנו בזה היום הם על צד זה הציור.
ויש מן הגאונים שנהגו לומר בראש השנה, בנסח אתה בחרתנו, ותתן לנו יי אלינו באהבה מועדים לשמחה וחגים וזמנים לששון את יום הזכרון הזה זכרון תרועה וכו', אע''פ שיום טוב של ראש השנה לא נקרא מועד, אלא שאין אנו נוהגין בזה כלל, אלא שאומר ותתן לנו את יום הזכרון וכו', וכן בקדוש היום אין מזכירין שום מועד כלל, אלא ותתן לנו את יום הזכרון וכו', והר''ם ז''ל [הל' שבת פכ''ט ה''כ] כתב בנסח הקדוש היום את יום טוב מקרא קדש יום הזכרון הזה, וזה נכון, וכשחל יום טוב של ראש השנה להיות בשבת מזכיר בכל התפלות של שבת תחלה, וחותם מלך על כל הארץ מקדש השבת ישראל ויום הזכרון, אבל של ראש חדש אינו מזכיר כלל, כמו שאמרו בגמרא [עירובין מ' ע''א], מהו להזכיר של ראש חדש בראש השנה, והעולה מדבריהם, שאינו מזכיר מפני שזכרון אחד עולה לכאן ולכאן, ר''ל שמלת זכרון כוללת של ראש השנה, על צד הקראו בתורה [ויקרא כ''ג] זכרון, וכוללת גם כן ראש חדש, שנאמרה בו גם כן מלת זכרון כאמרו, [במדבר י'] וביום שמחתכם ומועדיכם ובראשי חדשיכם ותקעתם בחצוצרות על עולותיכם ועל זבחי שלמיכם והיו לכם לזכרון לפני יי אליכם, וכן השאילו גם כן הלשון באמרם זכרון לכלם יהיו, וכן זכרוננו ופקדוננו, ואחר כן מסיימין תפלתם עד המברך את עמו ישראל בשלום, ויש שמוסיפין לחתום בזו, ר''ל בברכת השלום, המלך עושה השלום, וכן כתב אחד מן הגאונים, אלא שלא ראינו עדין מי שהחזיק בזה, ואחר כך מסימין באלהי עד שלא נוצרתי במקום אלהי נצור, ויש שמתפללין שתיהן, ומקדשין בבית הכנסת והולכים לבתיהם ומקדשין על הכוס ואומרין זמן אע''פ שלא נקרא מועד, ממה שאמרו במסכת ערובין [מ' ע''ב] הלכה אומרין זמן בראש השנה ויום הכפורים.
ועל צד הגדיל התעוררות לזכור השם בכל רגע ולשוות יראתו על פנהם לבלתי יחטאו היתה הכונה לשום בשולחן, קרא, רוביא, כרתי, סלקא, תמרי, על צד מה שאמרו במסכת כריתות [ו' ע''א] ובמסכת הוריות [י''ב ע''א], השתא דאמרת סימנא מילתא היא ליחזי איניש בריש שתא קרכס''ת, ועל צד שלא יטעו, באמרם סימנא מילתא היא, שיהיה זה דרך נחש, חלילה לרבותינו מרשע, היתה ההסכמה לקרות עליהם דברים יורו על הסליחה והערה על התשובה, ואמרם מילתא היא, רוצה בו שהערות התשובה גם מבלי קביעת תפלה רק דרך סימן ותורת עראי הם יעזרו על הכונה, ומפני זה צוו לראותם בעת האוכל, להעיר שעם היותם נמשכים אל הנאת הגוף לא ימשכו רק כפי הצורך ולא ישלחו אימת המשפט מעל פניהם, והוא שהם קוראים עליהם דברים יורו על זה, יאמרו על הקרא, יקראו זכויותינו, וברוביא ירבו זכויותינו, ובכרתי יכרתו שונאינו, והכונה בהכרתת השונאים, ר''ל על הדעות הכוזבות והכונות המחטיאות כי הם השונאים והמשניאים שנאה אמתית, לא שנתפלל עתה על אבדן האויבים, כי די לנו בהתפללנו על הצלת נפשותינו, וכן יאמרו על הסלקא יסתלקו עונותינו, ועל התמרי יתמו חטאתנו, והכונה בזה כמו שבארנו מצד שהשבע משכח כונת היום ותקנו שיראה אותם האוכל ויזכור הדברים עליהם ויהיה הסימן ההוא מחזק התעוררותו, והוא אמרם סימנא מילתא היא, ר''ל שאינו דבר רק, אבל הוא דבר ימציא הכונה המעולה ויחזק ההתעוררות, וכן מה שנהגו להוסיף בדגים ופרות לבנים ומתוקים, הכל להפליג ההערה לרבוי זכיות ולברר וללבן כתמי העונות ולמתק מרירות החטאים עם התבלין המיוחדים למתק מרירותם, ר''ל התשובה, ואז יניח חטאים גדולים בהיות כל כונתיו לשם ית', זהו סדר תפלת הלילה.
שחרית באין לבית הכנסת ומאריכין בק''ש ובתפלה בקרבות ובפיוטין, וכבר התפשט ענין זה, ר''ל הפסק ברכות ק''ש ותפלה מפני אותם הפיוטין, על כרח הרבה מן הגאונים שזה אצלם הפסק תפלה ואסור, והרב ר' אברהם ז''ל התיר זה, כמו שכתבנו בגמרא ברכות [י''א ע''א] במשנת מקום שנהגו לקצר אין רשאי להאריך, ומתפללין תפלה כסדר ערבית, ואחר התפלה אומרים אבינו מלכנו בתפלת שחרית ומנחה, לסבת היות זה הזמן ראוי להוסיף תחנונים ודברי תפלה, וכן נהגו בכל עשרת ימים שבין ראש השנה ליום הכפורים, אלא שביום שבת נפל מחלקת בין הגאונים בענין זה, יש שנהגו לאמרו אף בשבת הן שבת של ראש השנה הן שבת שבנתים, ויש שכתב שאין ראוי לאמרו, שהרי אף תפלת שמנה עשרה בטלו היאך נאמר אבינו מלכנו שאינה רמוזה בכל התלמוד, ומה שגאון זה אומר שאינה רמוזה בכל התלמוד, יקבל תשובתו ממה שאמרו בגמ' תענית [כ''ה ע''ב] על ר' עקיבא אמר אבינו מלכנו ונענה, וכבר נתפשט המנהג לאמרו אף בשבת בכל גלילותנו אלה, ואין אומרין הלל בראש השנה ויוה''כ כמו שאמרו בגמ' [ל''ב ע''ב] בפרוש, העובר לפני התיבה ביום טוב של ראש השנה השני מתקיע, ופירש שני, חזן של תפלת מוסף, ובשעת ההלל הראשון מקרא את ההלל, ופרוש ראשון, חזן של תפלת שחרית, ודקדק בגמרא על מה שאמר ובשעת ההלל זה נסח דבריהם, מדקאמר ובשעת ההלל מכלל דבראש השנה ליכא הלל מאי טעמא אמר ר' אבהו אמרו מלאכי השרת לפני הקב''ה רבונו של עולם מפני מה אין ישראל אומרין שירה לפניך בראש השנה וביום הכפורים אמר להם הקב''ה אפשר מלך יושב על כסא דין וספרי חיים וספרי מתים פתוחין לפניו וישראל אומרין שירה, כונת בעל זה המאמר שאין ראוי בזה הזמן לעורר הלבבות בדברי שמחה, אלא לעורר לבנו בדברי כבושין ובענינים מרעידים הטבע, שבדברים אלו ובכיוצא בהם הם המעוררים לשוב תשובה שלמה, ומפני זה תקנו שלא לומר הלל בראש השנה, אלא אחר תפלה מיד אומרים קדיש, ומוציאין שני ספרי תורה, ראשון קורין בו חמשה בפרשת [בראשית כ''א] ויי פקד את שרה עד אחר הדברים, והטעם בקריאת זאת הפרשה, דעתנו מצד הקבלה [לעיל י''א ע''א] שבראש השנה נפקדה שרה רחל וחנה על ידי תפלה, והוא הוא הטעם שמפטירין בפקידת חנה, לעורר שהן נפקדו בזה היום בתכלית תפלתן, עם היות כונתן מעולה ונכבדת כמו שתראה בענין חנה, שאע''פ שהיה בעלה אוהבה ביותר כמו שאמר [ש''א א'], הלא אנוכי טוב לך מעשרה בנים, וכן אמרו [שם] ונתן לפננה אשתו ולכל בניה ובנותיה מנות, ולחנה יתן מנה אחת אפים, שרוצה בו פי שנים, וזה מהיותו מרבה בכבודה, ואמנם יש מי שפרש ולחנה יתן מנה אחת אפים, מלשון פנים, כלומר חלק הראוי להתקבל לפני כל אדם, והחכם ר' יוסף קמחי פרש בו, שהוא היה נותן לחנה מנה אחת ביגון ובכעס, ר''ל שברצונו היו לה בנים ובנות עד שתהיה בכלל מנות אבל מצד שלא היה לה בן או בת לא היה נותן לה רק מנה אחת, ועם התדבק אהבת בעלה עמה חרדה את כל החרדה הכתובה בספר להיות לה זרע אנשים עומד לעבודת השם כמו שהעידה באמרה [שם], ונתת לאמתך זרע אנשים ונתתיו ליי כל ימי חייו, ומזה הצד קוראין ומפטירין בפקידת עקרות, ומפטיר קורא בפנחס כדרך שאר מוספין.
ויום שני קורין בעקדת יצחק, וטעם קריאתה כדי שנתעורר בזכירתה לתכלית יראת השם ואהבתנו עבודתו, בראותנו ענין האב הנבחר אשר הכין עצמו לשחוט בנו יחידו עם היות הענין רע ומר אצלו, כמו שאמר בעל הדרש [בראשית רבה נ''ה ז'] על היות אברהם אבינו ע''ה מחזיר להפיל הצווי על ישמעאל כאמרם, אמר לו הב''ה לאברהם קח נא את בנך, אמר לו שני בנים יש לי, אמר לו את יחידך, אמר זה יחיד לאמו וזה יחיד לאמו, אמר לו אשר אהבת, אמר לו וכי יש גבול במעים שניהם אני אוהב, אמר לו את יצחק, ולפי הדרש גם כן היה ענין הנסיון להודיע מעלתו כאמרם [סנהדרין פ''ט ע''ב], משל לגבור שירד לכמה מלחמות ירד לכבדה שבהן, אמר לו המלך בבקשה ממך עמוד לי בזו שלא יאמרו ראשונות אין בהן ממש, הכונה בזה שהנסיון ענינו להודיע ענין המנוסה ולפרסמו, להיות ענינו נותן מוסר לכל השומעים, וזהו באור ענין הר''ם ז''ל בענין הנסיון, והוא מסיר מבוכת ענין הנסיון, איך יפול ענין נסיון על מי שלא נעלמה ממנו ידיעה, וזה מן הענינים המסופקים שבכל התורה כלה, אלא שהוא באר שכל נסיון שבא בתורה, בכל אחת מששה מקומות שבאה בתורה מלת נסיון, הכונה שידעו בני אדם ויתפרסם אצלם מה שראוי לעשותו, עד שיהא ענינו משול לכל הבאים אחריו היותם לומדים ממנו והולכים אחריו לשמור דרך יי וגו', ובא הנסיון לאברהם על זאת הכונה ללמוד ממנו גבול אהבת השם ויראתו עד היכן מגעת, שהוא צוהו בדבר לא יסולה בנתינת ממון גם לא בנתינת נפש, עד שלא ידמה שטבע האדם יטה לעולם לעשות כן, והוא היות מי שנולד בן אחר היאוש לרוב זקנתו ולרוב זקנתה כמו אשר התפלא גם הוא ואמר [בראשית י''ז], הלבן מאה שנה יולד ואם שרה הבת תשעים שנה תלד, מצורף אל זה היות שרה עקרה, כמו שבאר אבי העזרי הטעם בהזכר בענין שרה שתי תמיהות, הראשונה אמרו ואם שרה, והשניה אמרו הבת תשעים, ובאברהם לא הזכיר רק תמיהה אחת, והיא הלבן מאה שנה יולד, וכתב הוא הטעם שבאברהם לא נפל בענינו רק תמה אחד והוא, היותו מוליד והוא בן מאה, עם היות טבע הזקן קר בתכלית הקרירות כל שכן בן מאה, אבל בשרה נפלו בה שתי פליאות נשגבות והוא, היותה עקרה, והיותה בת תשעים, ובאור הפסוק ואם שרה, שהיא עקרה תזכה לילד, ואף גם זאת בהיותה ראויה לילד הבת תשעים שנה תלד, ועם היות הנכבד ההוא בא אליו אחר היאוש והוא, ר''ל האב הנכבד והנבחר ובעל עושר נכסף להוריש נכסיו ומעלתו לזרע נבחר, (והזכיר) [והסכים] עם כל לשחוט אותו במצות השם, והר''ם ז''ל הוסיף מעלה על מעלתו, בהיות המעשה אחר המתון, שאלו עשה כן לשעתו בבא אליו צווי השם היה מדומה היותה פעלת בהלה ובלתי השתכלות, אבל עשותו זה אחר מהלך ימים היה המעשה בכונה ובהשתכלות אמתי ובחינת חק מצותו, ואמרו [בראשית כ''ב] כי עתה ידעתי, רוצה בו שבזה המעשה ידעו בני אדם גבול יראתו ומעלתו ואהבתו ית' עד היכן מגעת, וכן צריך שיתבאר ענין נסיון אצל השם, לא שהוא, ית' רצה לבחון בני אדם ולנסותם עד שידע אחר הנסיון מה שלא ידעו מקודם חלילה חלילה, ומה שהקשה אבי העזרי בפרושו, איך יתכן בזה לשון הודעה לכל אחר שלא היו שם רק נעריו, אינה שאלה, כי מאמר הנביא המפורסם איננו צריך לעדים ודי פרסום בענין היות המעשה מסופר על פי נביא, וכבר כתבו החכמים על ארבעה דברים אינם צריכים לראיה והקש והם, הדבר המקובל על פי נביא, והדבר המקובל מפי חכם מומחה לכל, והדבר המושג בחוש, ר''ל המורגשות, והדבר הידוע, ר''ל המושכלות הראשונות והמפורסמות.
ואצל אבי העזרי באור אחר והוא, שהידיעה תאמר על שני פנים, ידיעת העתיד בטרם היותו, וידיעת הדבר בהיותו ואחר היותו והוא ענין הנסיון, ואמרו [בראשית כ''ב] עתה ידעתי הוא על הידיעה השנית, שאע''פ שהדברים המתחדשים אצלנו ידעם השם, הידיעה ההיא העשות הדבר ושלא תמנעהו מעשות בבחירתו, אם כן כשיצא אחד מחלקי האפשר לפעל אז תהיה הידיעה ההיא על הנמצא, וראוי לבעליו תגמול כפי בחירתו, ועל זה הצד בוחן השם את הצדיק ומנסהו ויגמלהו כפי הצטרף מחשבתו למעשה, וכן בכל עניני הנסיון ראוי לבאר אחד מהם כפי הראוי בענינו, וכבר באר המאיר לארץ הר''ם, ז''ל באור ענין כלם בפרק מפרקיו, ואין זה מקום באורם.
וממה שהפליגו קצת מפרשים להטיב בעיון הוא אמרו, [שם] אל תשלח ידך אל הנער אחר אמרו והעלהו שם לעולה וגו', ההוא אמר ולא יעשה דבר ולא יקימנה, והחכם הכללי אבן גנאח ז''ל כתב זה הענין על שני פנים, האחד מצאנוהו בדבריהם ז''ל, ענין יסוד דבריו בזה הוא, כי כאשר רצה השם ית' להראות לנבראים סבל אברהם ולגמלו כפי סבלו דבר אליו דבור משתתף לשני ענינים, אחד מהם יבינוהו ההמון, והשני ענין יבינהו היחידים, והוא אמרו והעלהו, ענין ההמוני הוא הנראה מפשט הכתוב, ר''ל והקריבהו קרבן, ותהיה למ''ד לעולה, למ''ד הבאה על הפעולים, [שם] ויעלהו לעולה תחת בנו, וענינו היחידי תהיה ענין הלמ''ד כאלו אמר במקום עולה, והמכוון במלת והעלהו העלאה לבד, כלומר והעלהו על אחד ההרים על הכונה הרצויה וירצה לפני העלותך אותו כרצותי קרבן תקריבהו, וקדם לאברהם ענינו ההמוני, וידע השם בו ענינו שקדם לו הדעת ההמוני, ורצה להראות סבלו ולגמלו עליו, וכאשר הגיע אל הענין רצהו השם ממנו והוא העלותו אמר לו, רב לך וגו' אל תשלח וגו', והודיעו שזה לבד הוא המבוקש ממנו, זהו הדעת הראשון לאבן גנאח בענין זה, ומצאתיו נרמז בדבריהם ז''ל כמו שאמרו ז''ל [בראשית רבה נ''ו ח'] אל תשלח ידך אל הנער, לא אמרתי לך ושחטהו אלא והעלהו, ובגמרא סנהדרין [פ''ט ע''ב] אמרו בדומה לזה בענין נביא הכובש את נבואתו, שחקרו עליו עד שבא אחד מהם לשאול, והא יונה דהדרו בהו מן שמיא ולא אודעוה, התם מעיקרא ננוה נהפכת הוא דקאמרו ליה ואיהו הוא דלא ידע אי לטובה אי לרעה, ובמסכת תענית [ד' ע''א] אמרו, אשר לא צויתי ולא דברתי ולא עלתה על לבי [ירמיה י''ט], אשר לא צויתי, זה בנו של מישע מלך מואב שנאמר [מ''ב ג'], ויקח את בנו וגו' ויעלהו עולה, ולא דברתי, זה בתו של יפתח, ולא עלתה על לבי, זה יצחק בן אברהם, וראה אמרו לא עלתה על לבי, לא אמר לא דברתי ולא צויתי, אבל לא עלתה על לבי, כלומר לא היתה הכונה כמה שהבין אברהם, ופסוק זה הוא בירמיה [י''ט], ובנו את במות התופת אשר בגי בן הנום לשרוף את בניהם אשר לא צויתי וגו', כלומר שהם חושבים שכבר צויתי כיוצא בזה ואם לא עלתה על לבי כן.
והדעת השני לאבן גנאח הוא ענין נאה מאד והוא, שידוע שמדרכי הדקדוק היות פעלת הצווי נחלקות לשלשה ענינים, הראשון הצווי או הצווי האמתי, ורוב הצווין על זה הדרך כאמרו [ירמיה י''ג], אמור למלך ולגבירה, [שמות ז'] אמור אל אהרן, ודומיהם, והשני הצווי השולל או הבלתי אמתי, כאמרו [עמוס ד'] באו בית אל ופשעו הגלגל הרבו לפשוע, שאין הכונה לצוותם לבא לבית אל לחטוא, אבל בראותו רוע פעלתם אמר התחזקו ללכת בדרכיכם הרעים ותראו מה אחריתכם, וכן ענין [קהלת י''א] שמח בחור, כמו שבארנו, והשלישי צווי שאינו צווי גמור, ר''ל שלא יבוקש מן המצווה תכלית הדבר המובן בצווי, אבל רצון המצוה התגולל לדבר ההוא והראות עליו כמו שירצה לעשותו, לא שיעשהו, כמו שתמצא בירמיה הנביא שאמר אליו השם יתע', [ירמיה ל''ה] הלוך אל בית הרכבים והשקית אותם יין, וילך ירמיהו בדבר יי ויאמר אליהם, שתו יין, (ואם לא) [והם] נמנעו מזה כאמרו שם, ויאמרו לא נשתה יין כי יונדב בן רכב אבינו צוה עלינו לאמר לא תשתו יין אתם ובניכם עד עולם, ואמר שם ויהי דבר יי אל ירמיהו הלוך ואמרת לאיש יהודה וליושבי ירושלם הלא תקחו מוסר, הוקם דברי יונדב בן רכב אשר צוה את בניו לאמר לא תשתו יין וגו' ואנכי דברתי אליכם השכם ודבר ולא שמעתם אלי, הנה שכונת השם היתה להודיע ולפרסם לעם שהם יקיימו מצות אביהם ולא ישתו יין, כדי ללמד מענינם מוסר לבני ישראל, ללמוד מהם לשמוע לקול מוכיחם ומלמדם להועיל, נמצא אם כן שלא היתה הכונה באמרו והשקית אותם יין תכלית הדבר המובן מן הצווי, והוא היותו משקה אותם יין, אבל כונתו בצווי ההוא הוא התגולל אל הדבר להחלו ולהראות עליו כאלו רוצה לעשותו, לא שיעשהו, וכן אמרו שם [בראשית כ''ב] והעלהו שם לעולה, רוצה בו החל הדבר והראה במקום ההוא לכונת עשותך מה שצויתיך לעשות עד שיראה מזה תכלית רצונך לקיים מצותי, והיה זה הענין נסתר מאברהם לא הרגיש בו, והרגיש בענינו הנגלה לו, כי כן היתה כונת השם מהראות סבלו לבני אדם, זהו הדעת השני לאבן גנאח, וכבר שבח עצמו על זה, בזה הלשון אמר, זהו דעתי בזה השגתי מסוד הדקדוק והמלות והוא ענין נאה ודק נאות לחכמה ומסכים על מנהג הלשון ידחה מעלינו ערבוב מי שיחייב עלינו מזה המרת התורה, זהו נסח לשונו.
ועל צד תכלית הפלגת זה הענין ולכונת התעוררנו בו, להיות נמשכים תכלית ההמשך אחר דרכי השם ואהבתנו אותו ויראתנו מכבודו, היתה הכונה לחברו באלו הימים ולבנות על זה הענין יסוד ברכת זכרונות כאמרנו בה, ועקדת יצחק לבנים תזכור, ואמרו ז''ל [לעיל ט''ז ע''א] למה תוקעין בשופר של איל כדי שאזכור לכם עקדת יצחק וכו', ועל זה הצד היתה הכונה בקריאת הפרשה ההיא באותו היום, ומפטיר קורא כיום אתמול בענין המוספין, ומפטיר במצא חן [ירמיה ל''א], והטעם לשני סבות, אחת, להיות נזכר בה ענין רחל כאמרו [שם], רחל מבכה על בניה, להיותה גם כן מן העקרות שנפקדו באותו הזמן לפי הקבלה [לעיל י''א ע''א], והזכירה הנביא הנה להורות שהיא נפקדה בצדקתה והם גלו ברשעם, וכונת הנביא לדבר על עשרת השבטים שראשם אפרים וזכר האם על צד הכונה הנזכרת, ובדרש אמרו דרך צחות, [עי' איכ''ר פתיחתא כ''ד] לפי שהלכו אבות ואמהות לפייס את הב''ה על שהעמיד מנשה צלם בהיכל ולא נתפייס, נכנסה רחל לפניו ואמרה רבונו של עולם רחמי מי מרובים שלך או של בשר ודם הוי אומר רחמיך מרובים, והלא אני הכנסתי צרתי לביתי שכל עבודה שעבד יעקב את לבן לא היתה אלא בשבילי, וכשבאתי ליכנס לחופה הכניסו את אחותי ולא דיי ששתקתי אלא שמסרתי לה סימני, אף אתה אם הכניסו בני צרתך בביתך שתוק להם, אמר לה הקב''ה יפה את מלמדת סניגוריא, והוא אמרו [ירמיה שם], מנעי קולך מבכי ועיניך מן דמעה כי יש שכר לפעלתך וגו' ויש תקוה לאחריתך, כל זה דמיון להיות זכירת זכות האבות ועניניהם מעוררים את התשובה, ונמצא בזה הצד שזכות אבות מסייעתם, והוא שתרגם יונתן כי יש שכר לפעלתך, ארי אית אגר לעובדי אבהתיך צדיקיא, ואמר ויש תקוה לאחריתך, כלומר שבזכירת עניני האבות יזכרו וישובו אל יי לתת להם תקוה ואחרית בתשובתם, והוא שנעתק מזה להודעת התעוררם לתשובה, והיא הסבה השנית בקריאת זאת האפטרה, להיות רוב עניניה סובבים על אפני התשובה והוא אמרו אחר זה, [שם] שמוע שמעתי אפרים מתנודד וג' השיבני ואשובה וגו', כי אחרי שובי וגו', וה[ו]א אמרו [שם], מצא חן במדבר עם שרידי חרב הלוך להרגיעו ישראל, ר''ל שעם היותם בתכלית המרד לא יתיאשו מן התשובה שכבר מצאו חן ביציאת מצרים עם התשובה, כמו שבארנו, והוא שיעד להם התשועה בזה הצד ואמר [שם], רנו ליעקב שמחה וצהלו בראש הגוים השמיעו הללו ואמרו הושע יי את עמך את שארית ישראל, ואחר סיום האפטרה מתעסקין בענין תקיעת שופר שיבא לעורר הלבבות על זה, ר''ל התשובה. [חבור התשובה להמאירי — משיב נפש מאמר ב' פ''ב].
-----
לבאר בו ענין תשע ברכות של ראש השנה הקבועות בתפלת מוסף וענין נסח שלהן, ולבאר בו גם כן שאר תפלות היום. כבוד אלים הסתר דבר וכבוד מלכים חקור דבר, שמים לרום וארץ לעמק ולב מלכים אין חקר, הגו סיגים מכסף ויצא לצורף כלי, הגו רשע לפני מלך ויכון בחסד כסאו [משלי כ''ה], מצד שכון שלמה החכם לגלות בזה החלק מן הספר דברים נסתרים, ולהרחיב נקבי המשכית ברמזים וחידות גם ביתר ממה שלא כיון בשאר החלקים, כיון להודיע שחמר הדברים אשר יסבב שכלו עליהם הנה הם דברים נכבדים ונעלמים, והחל המחבר ספורו ואמר [שם], גם אלה משלי שלמה אשר העתיקו אנשי חזקיה מלך יהודה, ורצה במלת גם, להורות שאע''פ שאנשי חזקיה הם המעתיקים שלמה בעצמו הוא היה המוליד לדברים ההם, והכונה בזה להודיע הענין בכל סבותיו, שזה גם אחד מתנאי כל מחבר ספר או לומדו לדעת מוליד הדברים, והוא הסבה הראשונה שבארבעת סבות כל דבר שהם, הפועל והחמר והצורה והתכלית, שידיעתן הכרחית בכל נודע, כמו שתניח על דרך משל מלאכת הסכין, שסבותיו הם הנפח אשר הניע שכלו למלאכת הסכין, והחמר, ר''ל חמר הברזל אשר ממנו יעשה הסכין, כי החמר הוא הדבר אשר עליו יסבב המניע פעולתו, והצורה, ר''ל הנחת צורת תכונתו, והתכלית, והוא הדבר שהסכין נעשה בגללו, וכן בידיעת הספר הפועל הוא החכם המניע שכלו להוליד הדברים ולאמתם, והחמר הוא כלל הענין אשר בו יסבב החכם סברותיו ודבריו, והצורה היא צורת הספר וסדור חלקיו, והתכלית הוא ידיעת התועלת, ואל הודעת הסבות כיון הנה להודיע המוליד והנולד, ואמנם הצורה והתכלית יתבארו למבין התפשטות משליו והמשכות חידותיו, ובאו הנה הדברים על ההקש המורגל בדבריו דבר דבור על אפניו, צרף תחלה כבוד מלכים לכבוד אלים, על דרך נגלה סובב על ציר מוסריו ליקר כבוד המלך עד נשים משטרו בארץ בדמיון כבודו ית', שכמו שכבוד עליון לא יושג והוא נעלם עם הראותו, כמאמר החכם נצחנו בנעימותו ונעלם ממנו לחזק הראותו, כן ראוי עלינו לבל נשים גבול במעלת המלך ובכבודו רק להיות כבודו אצלנו לאין חקר והוא אמרו, שמים לרום וארץ לעמק ולב מלכים אין חקר, כי הראשון, ר''ל תת גבול במעלתו ית' הוא נמנע בחקו ית', והשני ראוי להמנע מצד המוסר, ויש מי שפרש באמרו כבוד אלים הסתר דבר, רוצה בו שכבוד האל אמנם הוא במערכי הלב, כי ההאמנה, כמו שבאר הר''ם ז''ל, אינה הענין הנאמר בפה אבל היא אמנם הענין אשר יצוייר בנפש, אבל כבוד מלכים הוא בהודיע כבודו, וכן יש שבאר כבוד אלים הסתר דבר, כי הוא יראה ללבב הוא יודע תעלומות לב, והכבוד הנסתר הוא אצלו מגולה, אבל האדם יראה לעינים, לא יכיר טוב השכל עד יגלהו לפניו השליח הנאמן הוא הלשון הערב כאמרם ז''ל, לב חכם ישכיל פיהו [משלי ט''ז], לבו של חכם מלא חכמה מאן מורי עלוי מאן משכיל עלוי פיהו, והנכון שהוא ע''ה הזהיר האדם לבלתי לכת בגדולות ממנו ושלא לחקור במופלא, ורצה בזה שלא להשתדל במה שנמנע בחקו ואל יהרוס לראות במקום שאין עינו של אדם שולטת בו, על דרך אחד ממשלי הערב שאמרו, רוב החריצות במה שלא תעזרהו ההצלחה לא יועיל אבל יזיק, ועל דרך זה פרש החכם ר' משה קמחי ז''ל אמרו ולב מלכים אין חקר, כלומר גם המלכים אשר מחקם לבקש חכמה לא ימצאו חקר ענינו כמאמר, [איוב י''א] החקר אלוה תמצא.
ואצל אבי העזרי גם כן באור באמרו [תהלים ק''ד], אלהי גדלת מאד הוד והדר לבשת, כלומר כמו שהמלבוש יכסה עצם לובשו עם שימנע עצם הנלבש, כן אמר על דרך משל שההוד וההדר אשר לבש ימנעו עיני האדם מראות בו, ומזה הצד אצלו גם כן ייחסו לו ית' לבוש הגאוה, כי הגאוה תרחיק ותבדיל בין בני האדם ובין בעלה, כאלו אמר שהוא לובש הגאוה עד שיירא כל אדם מהביט אליו, כל זה דרך משל להורות המנע הראות ממנו, וכבר בא המשל בדברי הנביא חד הראות באמרו [ישעיה ו'], בשתים יכסה פניו ובשתים יכסה רגליו, באה מלת פניו על סבת מציאותו ומלת רגליו על מסובבו, ועל זה הצד רמז אצלי במה שאמר ר' אליעזר בן הורקנוס [בפרקי דר''א פ''ג] שמים מהיכן נבראו מאור לבושו לקח ונטה כשלמה והיו נמתחין והולכין, שהם אמנם מסובבי הדברים הנסתרים והנעלמים וקראם לבושו על דרך זכירת קנינו.
ונשוב לדברינו והוא, שהנביא אמר שהשגת פניו ורגליו נעלמת ונסתרת כדבר מכוסה, ואמרו ובשתים וגו', רוצה בו לשתי סבות, כאלו אמר שבשתי סתרים יסתיר הדבר כי הכנף מלה משותפת ואחד מפניה הוא ענין סתר, והשתי סבות הם אחת מצדם ואחת מצדנו כמו שבאר הרב ז''ל, ואמנם בשתים יעופף, שהעופפות אמנם הרמז בו על מהירות פעלתו ברצון מצוהו הוא לשתי סבות גם כן שלמות גבורתם להמציא עלוליהם והכנת העלולים לקבל הכח, והוא הרמוז אצל קצת מפרשים באמרו [תהלים ק''ג] גבורי כח עושי דברו לשמוע בקול דברו, בא ענין גבורי כח על הסבות וענין לשמוע בקול דברו על עלוליהם, ועל זה אמרו במסכת חגיגה [י''ג ע''ב], לאחר שחרב בית המקדש נתמעטו כנפי החיות, וזה שלא נמצאת בנו ההכנה המחויבת לאלו הענינים, ובהמנע האחת הזכיר מניעת בת זוגה עמה, ואמר דרך משל שהדברים אשר בהם היינו ראויים להשיג נתמעטו ממנו והוא הכונה באמרם [שם], כי אמעוט אותן שאומרים שירה, ולהמשך זאת המליצה פרשו רבים ענין אמרם ע''ה [לעיל י''ז ע''ב] מלמד שנתעטף הקב''ה כשליח צבור וכו', וזה כמו כמו שנודע בקשת אדון הנביאים אליו ית' ומענהו אצלו אליו, והורו בזה ענין הסתרו והעלמו ולא השיגו רק מצד מה שתראה באמרו [שמות ל''ד], ויעבור יי על פניו וגו', והוא אמרם [לעיל שם] עשה לפני כסדר הזה וכו', כלומר עד פה תבא, וענין אמרו כשליח צבור, אשר עיני כל ישראל עליו ונגלה להם מצד קולו ומצד הנהגותיו לא מצד הראותו אליהם כלל, והוא הכונה באמרו [משלי כ''ה] כבוד אלים הסתר דבר, ואצל קצת מפרשים באור בזה שכבודו ית' אמנם הוא בידיעת הדברים הנסתרים כאמרו [שמות ל''ג], ואדעך למען אמצא חן בעיניך, יורה שהידיעה על תכלית היכלת הוא אמנם מציאות החן בעיניו ית', וכבר הניח שם מלת כבוד גם כן באמרו [שם] הראני נא את כבודך, ואמר שכבודו בידיעת סתרי הדת הנודעים אם מדרך המופת והקבלה אם מצד הקבלה לבד, כמו שבארנו שלא תשלם האמונה בלעדיה, אבל כבוד מלכים אמנם הוא בידיעת הנגלה מעניניו, ואחר זה נעתק החכם לתת לים דרך ובמים עזים נתיבה, ר''ל להודיע דרך לידיעה איך יגיע האדם אליה והוא אמרו, [משלי כ''ה] הגו סיגים מכסף, והוא משל על בחינת השקר מן האמת, או יכון להשלימו במדותיו, ולנער מקרבו כל סיג וכל מסך, עד שלא יהא לו מונע בלמודו עד שידע סוד המציאות כלו, ומתוכם יבחן מציאותו ית' ושאר פנות האמונה והוא מה שאמר דוד ע''ה גם כן, [תהלים כ''ו] צרפה כליותי ולבי כי חסדך לנגד עיני והתהלכתי באמתך, בקש ממנו לצרף ענינו עד שלא ישאר במזגו דבר מונע, וההוראה על היותו מבקש זה להגעת השלמות הוא אמרו והתהלכתי באמתך, והוא אמרו גם כן סמוך לזה [שם], יי אהבתי מעון ביתיך וגו', מצד שמתכונת הבית יתבאר לו סדר המציאות כלו ואז יגיע אל המבוקש, והוא שדרשו ז''ל, [תנחומא פקודי ב'] יי אהבתי מעון ביתיך וגו', למה אהבתי מעון ביתיך וגו', מפני שהוא שקול כנגד כל העולם, רצה בו שהמתבונן במלאכת בית יי אם מלאכת המשכן אם מלאכת המקדש יתבאר לו מתכונתו ותכונת מה שבתוכו סדר המציאות כלו על דרכים אמתיים, ינצח בהם כל חולק וכל סותר, ויתבאר לו תכלית הכונה כלה, במה שהקדים בה מלאכת הארון להורות שתכלית הכונה בבריאתו אמנם להקש אל השלמות הוא והוא הכונה בכל והוא אמרם, מלמד שכל המשכן לא נעשה אלא בשביל הארון, וזה רמז אצלי באמרם [בראשית רבה א' א'] מלמד שהיה הקב''ה מביט בתורה ובורא את העולם, ר''ל שבבריאתו העולם מעיין אל שלמות התורה בראו, ר''ל שהיא הכונה לבד בבריאתו, ולהיות השלמות תכלית כל שאר הכונות, והוא על דרך מה שאמרו בבבא בתרא [ע''ה ע''א] על חירם מלך צור לרוב גאותו, בך נסתכלתי ובראתי את האדם נקבים נקבים ואיכא דאמרי בך נסתכלתי וקנסתי מיתה על אדם הראשון, והעקר בשתי הלשונות על השפלת מדת הגאוה, כי מי שיראה עצמו מצד ראשיתו ומצד אחריתו לא תתכן לו מדת הגאוה, ואם אמצעי שלו משובח הנה הוא אולי פוסק כמעט לשעתו ואין להתגאות עליו.
ונשוב לדברינו והוא מתכונת מה שבו יתבאר לו גם כן סדר המציאות בכלליו ופרטיו ויקדש את השם בו ובמה שבתוכו, ועל זה הדמיון אמרו ז''ל [שמו''ר ל''ה ו'] למלך שהיו לו אותונין נאין אמר לעבדיו עשה לי כמותן אומר לו וכי יכול אני לעשות כמותן אומר לו אתה בסמניך ואני בכבודי, והוא רמז הנבואה שבאה ליחזקאל באמרו [יחזקאל מ''ג], ואתה בן אדם הגד לבני ישראל את הבית ויכלמו מעונותיהם ומדדו את תכנית ואם נכלמו מכל אשר עשו צורת הבית ותכונתו ומוצאיו ומבואיו וכל צורותיו וכל חקותיו וכל תורותיו הודע אותם וכתוב לעיניהם וישמרו את כל צורותיו ואת כל חקותיו ועשו אותם, וזה מצד מה שנודע איך טעו בזמנו בעבודת השמש וקצת הגלגלים כמו שיתבאר, ואמר שיתבוננו בענין הבית, ואמרו ומדדו את תכנית, הוא ציור המשלי על הפלגת עיון, ולו חכמו יכלמו מעונותיהם בראותם כי לא מעבר לים הוא אבל בביתם ימצאו מה שילמדם להועיל אם יתבוננו, ואמר ואם נכלמו מכל אשר עשו, כלומר אם ישובו ויסירו מעליהם הדברים המוטעים וישתדלו בלמוד על צד נכון, צורת הבית וגו', וכל צורותיו וכל חקותיו וכל תורותיו הודע אותם, הרמז באלו המלות אצלי הוא על צד מה שכבר בארתי שהאמנת המבוקש אמנם הוא על ארבעה פנים לא תשלם האמנה בהעדר אחד מהם, וכלל במלת צורותיו כל מה שצורתו נראית, ר''ל שענינו מבואר אם מצד השגת חוש אם מצד מושכל ראשון, וכלל במלת תורותיו הדברים הנודעים במופת מצד הוראה ולמוד, וכלל במלת חקותיו הדברים הנודעים מצד הקבלה לבד, כמו שבארנו ברמוז בענין שבת הנאמר עליו [שמות ט''ו] שם שם לו חק וגו', ואמר שמתכונת הבית וסדורו וחלקיו ועניניו יתבאר לו כל מה שיבוקש באמונה, אם הדברים המתבארים על דרך הקש אם הנודעים על דרך הקבלה לבד, ואמר שבהשתדלותם בלמוד עם הסרת המונעים ישיגו ידיעת זה, זה הוא אמרו ואם נכלמו וגו' צורת הבית וגו' הודע אותם, וממה שיחזק פירוש זה אצלי אמרו הגד לבני ישראל את הבית, וכן על הצורות והחקים והתורות והודע אותם, ולא אמר הראה לישראל את הבית, ולא על הצורות, והראה אותם, להודיע שאין הדבר תלוי בראית הבית, אבל בהגדת החכם להם והודעתו אותם כונת הענין, זהו הנראה לי במלת צורה וחק ותורה והגדה והודעה, ואם לא כן לא יפול יפה לשון חק בתכונת הבית וכל כליו, ועל זה הצד אמר [תהלים כ''ו] אהבתי מעון ביתיך, להורות היותו מכוין בזה אל השלמות, ויעד הקדמה לזה הסרת המונעים והוא אמרו [שם] צרפה כליותי ולבי וגו', על דרך אמרו הנה [משלי כ''ה] הגו סיגים מכסף, וכן אצלי ביאור אמרו הנה [שם] הגו רשע לפני מלך ויכון בצדק כסאו, כי כמו שהמלך מונח להנהיג כלל העם כן כל אדם מונח על הנהגת גופו בכלל, וכבר נודע שהמלכות שלשה מינים סדור המדינה וסדור הבית וסדור הגוף, וכלם צריכים אל הנהגה מעולה, ואמנם סדור הגוף הוא צריך אל הנהגה יותר תמידית ויותר רבת הגדרים להיות כל אדם קרוב אצל עצמו ונוטה אחר רצונו ולא יכיר בשגגתו, ועל צד המליצה אני אומר כל הנגעים אדם רואה חוץ מנגעי עצמו [נגעים פ''ב מ''ה], שלו אינו רואה אבל הוא רואה של אחרים [פסחים כ''ט ע''א], וכבר קראו המנהיג הישר בזה גבור כאמרם ז''ל [אבות פ''ד מ''א] איזהו גבור וכו', וכבר המשילו זה [נדרים ל''ב ע''ב] לסדור המדינה כמו שנודע במשל הנשוא על אמרו פסוק [קהלת ט'] עיר קטנה וגו', וכמו שראוי למלך לבער כל יועץ מדיח ומשקר מקרבו ומעצתו כן ראוי לכל אדם לבער מקרבו כל סיג מונע, והוא אמרו אצלי הגו רשע וגו'.
וכן אצלי ביאור מאמר דוד [תהלים ע''א], אלי פלטני מיד רשע וגו' ואמרו אחריו [שם] עליך נסמכתי מבטן, הכונה בו אצלי, כלומר שעקר הכונה ביצירתי היתה לעבודתך, אלא שמנעוני מונעים באים מחוץ אשר לא הכונה בהם, והוא שקראם הנה סיגים שהם דברים מעורבים בכסף לא שיהיה מכלל הכסף, וכבר בארנו הכונה באמרו [קהלת ט'] ובא אליה מלך גדול, כלומר כאלו בא מחוץ לא שיהא הוא מכוון לעצמו, ואמר אחר זה שעם היותו כמעט נואש מן הכפרה לרוב עונותיו, ושאויביו חשבוהו נמכר לצמיתות לא יגאל עוד באה לו הסליחה עם רוב התפלה וטוב הכונה, והוא אצלי אמרו, [תהלים ע''א] כי אמרו אויבי לי וגו', לאמר אלהים עזבו וגו', ואני תמיד איחל והוספתי על תהלתך, כלומר שלא נואשתי מטוב, הוספתי בתפלה ובתהלה תוספת על תוספת, ובזה הועילתני התשובה והוא אמרו [שם], ומתהומות הארץ תשוב תעלני, קרא השתקעו ברוע המעשים תהומות, ואמר שעם היותו נשקע ומטמע במגורות נתקבלה תשובתו עם רבוי התפלות, ומזה הצד היתה הכונה להוסיף ולהרבות בתפלות בזמן התשובה רבוי אחר רבוי, למעט ולהשפיל גאות היצר ולהשליט רוח המושל ביושר, להיות מלכותו מלכות כל עולמים שולטניה שולטן עלם ומלכותיה לעלמין לא תתחבל, כל שכן בזה היום הנכבד הנועד לתשובה כללית כמו שבארנו, שראוי לחדש תהלות ולהוסיף בתפלות תוספת ארוך, ומפני זה באה התקנה להוסיף בברכות ברמיזות ובהערות מולידות תכלית התשובה עם התבונן בקצת עניניהם ותאריהם השלמות המבוקש באמונה מהם תוספת ברכות שלש, ר''ל מלכיות זכרונות ושופרות, אולי הערה אל מה שרמזנו בתקיעות על דעת קצת חכמים, וכן מספר הפסוקים שלש  של שלש שלש כמו שיתבאר, ואצלי הערה גם כן בהיות העשירי מצוה להשלימו בשל תורה, להיותה הנכבד שבחלקים, העשירי יהיה קודש ליי, כענין הרמוז ביום העשירי אשר הוא תכלית כל הסדור כמו שיתבאר, וכן הערה אצל קצת מפרשים בהזהר שלא להזכיר פסוקים של פורענות, רק ענינים יורו על שלמיות, שאין הכונה על העצבון ומרירות, רק על הרעדת הנחש המשיא והזהר מנשיכתו ולשמוח על הצלחת חפץ השם בידו, והוא שאמר על זה היום בנבואת עזרא [נחמיה ח'], ואל תעצבו כי חדות יי היא מעוזכם.
ומעתה ראוי עלינו לבאר בפרט תוספת התפלות על איזה צד ועל איזה נסח ועל איזו תכונה, וענין הפסוקים במספרם ובענינם אחת לאחת ונאמר, שכבר התבאר בתלמוד בהרבה מקומות על כל שבת ושבת ועל כל יום טוב ויום טוב שמבטלין בהם תפלת שמנה עשרה, מפני שלא נהגו לשאול בהם צרכי שעה, אלא שיהיו כל התפלות שבהם שבח והודאה למי שאמר והיה העולם, ובענינם רמז והתעוררות להשגת המבוקש ושאלת חיי עולם, וכבר באה התכונה להתפלל בהם שבע ברכות והם, שלש ראשונות ושלש אחרונות, ר''ל בשלש ראשונות, אבות וגבורות וקדושת השם, ובשלש אחרונות, עבודה והודאה ושים שלום, וקדושת היום באמצע, כנסח ישמח משה בשבת שחרית, ותכנת שבת במוסף, ובימים טובים אתה בחרתנו ויעלה ויבא והשיאנו בתפלת ערבית שחרית ומנחה, ובמוסף שלהם אתה בחרתנו ומפני חטאינו והשיאנו ומזכיר בהם ענין היום של פסח בפסח, ושל עצרת בעצרת, ושל חג בחג, מוסף על כל אלו מוסף של ראש השנה שמתפללין בו שלש ברכות אחר קדשת היום, והם מלכיות זכרונות ושופרות, אלא שברכת מלכיות נכללת עם ברכת קדשת היום, ר''ל שאין לקדשת היום חתימה בפני עצמה ולמלכיות חתימה בפני עצמה, אלא שאחר שסיים קדשת היום אינו חותם בה ומתחיל ברכת מלכיות, ר''ל על כן נקוה לך, וחותם בשתיהם, ר''ל בענין מלכות וקדשת היום, ונסח החתימה מלך על כל הארץ מקדש ישראל ויום הזכרון, ענין מלך על כל הארץ לחתימת ברכת מלכיות, וענין מקדש ישראל ויום הזכרון לחתימת קדשת היום, ואחר כך מתחיל ברכת זכרונות וחותם בה לשון זכירה, ונסח חתימתה זוכר הברית, ואחריה ברכת שופרות וחותם בענין תרועה, ונוסח חתימתה שומע קול תרועת עמו ישראל ברחמים, ואחריה שלש אחרונות, נמצאו תשע, שלש ראשונות ושלש אחרונות ושלש אמצעיות, שקדשת היום ומלכיות אינן אלא אחת אחר שחתימה אחת עולה לשתיהן, וכשמתפללין מתפללין כלם בכריעה בכל הברכות, על הדרך שאמרו במסכת ברכות [ל''ד ע''ב], מלך כיון ששחה שוב אינו זוקף, ומפרשים טעמא מפני שהמלך נדון בכל יום, הילכך שאר העם שהוא נדון בראש השנה וביום הכפורים מתפללין כל התפלה בשחיה, ואחר שהתפללו בלחש מתפלל שליח צבור ותוקעין על סדר ברכות, אומר שליח צבור אבות וגבורות וקדשת השם וקדשת היום וכולל מלכיות עם קדשת היום, ר''ל שאומרה קודם שיחתום בברכת קדשת היום, ומנהג להפסיק בין קדשת היום למלכיות בתקיעתות של מלכיות ואחריהן ברכת מלכיות, וחותם בשתיהן, כמו שכתבנו, ותוקע קשר''ק, ומנהג להתחיל אחר תקיעה בתקיעתות של זכרונות ואחריהן ברכת זכרונות ותוקע קש''ק, ומנהג להתחיל אחר תקיעה בתקיעתות של שופרות ואחריהן ברכת שופרות ותוקע קר''ק, ואומר מיד ברכת עבודה והודאה ושים שלום וברכת כהנים, ויתבאר כל זה ממה שאמרו במשנה סדר ברכות אומר אבות וגבורות וקדשת השם וכולל מלכיות עם קדשת השם ואינו תוקע קדשת היום ותוקע זכרונות ותוקע שופרות ותוקע דברי ר' יוחנן בן נורי אמר לו ר' עקיבא אם אינו תוקע במלכיות למה הוא מזכיר אלא אומר אבות וגבורות וקדשת השם וכולל מלכיות עם קדשת היום ותוקע זכרונות ותוקע שופרות ותוקע, זה לשון המשנה, וכבר נודע בכל התלמוד הלכה כר' עקיבא מחברו, וכענין שבארנו.
ואלו השלש ברכות שהזכרנו, ר''ל מלכיות זכרונות ושופרות, מעכבות זו את זו כתקיעות עצמן, הן וסדורן, ר''ל שאם התפלל ברכת מלכיות וזכרונות ולא התפלל של שופרות לא יצא כלל, והרי הוא כמי שמתפלל חצי תפלה, וכן אם הקדים זכרונות למלכיות או של שופרות לזכרונות לא יצא, כעין מה שבארנו בענין התקיעות שאם הקדים תרועה לתקיעה לא יצא וכל שכן אם לא תקע כל התקיעות שחייב בהם, ואין סדור הברכות דומה לסדור הסמנים, שלא הקפדנו בהקדמת סימן אחד לחברו, שסמני התקיעות מן התורה אחד הם ומצד ספק שנולד לנו בהן אנו מוסיפין בהם ומשנים מטבע של זה מחברו ומה לנו בקדימתם, אבל הברכות שהם מטבעות חלוקים מעקרם ושהקפידו חכמים בסדורם סדרם מעכב כמו שמעכב בתקיעות סדר תקיעות של סימן אחד, ויתבאר זה ממה שאמרו [ל''ד ע''ב] תקיעות אין מעכבות זו את זו ברכות אין מעכבות זו את זו תקיעות וברכות של ראש השנה ושל יום הכפורים מעכבות זו את זו מאי שנא כדרבא דאמר רבא אמר הקב''ה לישראל אמרו לפני בראש השנה מלכיות זכרונות ושופרות מלכיות שתמליכוני עליכם זכרונות שיעלה זכרונכם לפני לטובה ובמה בשופרות, זהו לשון השמועה, ובאורה תקיעות וברכות של שאר ימים שתוקעין בהם ושמוסיפין בהם ברכות בתפלה, כגון של תעניות שהיו תוקעין ושהיו מוסיפין שש ברכות בתפלה, אותם התקיעות ואותם השש ברכות אין סדרם מעכב, אלא אפילו בקדימת תרועה לתקיעה או בברכות אחת לחברתה יצא, והוא שיצא ידי כלם, ר''ל שיברך את כלם, אלא שבתקיעות של תענית יש מי שסובר שאף בתקיעה ותרועה יצא ידי הסימן בשל תעניות, אבל בברכות אין בהם חולק אע''פ שאין סדרם מעכב מכל מקום אם גרע מהם לא יצא, ובברכות שמנה עשרה של כל השנה אף הסדר מעכב בהם כמו שאמרו בתלמוד מגלה [י''ז ע''ב], שמעון הפקולי הסדיר שמנה עשרה על הסדר ביבנה, וכבר סמכוה מן המקראות כמו שדרשו שם, אבל תקיעות וברכות של ראש השנה ויום הכפורים מעכבות זו את זו מן הטעם שפרש בהם והוא, שראוי לומר ברכת מלכיות תחלה, ומכיון שסדר ברכות מעכב סדר התקיעות גם כן מעכב, ויום הכפורים האמור במשנה זו רוצים בו על יום הכפורים של יובל שהיו שם תקיעות וברכות, ר''ל מלכיות זכרונות ושופרות, כיום ראש השנה עצמו כמו שאמרו [לעיל כ''ו ע''ב] בפרוש, שוה היובל לראש השנה לתקיעות ולברכות, אבל ביום הכפורים של כל שנה ושנה אין בו מקום לדברי משנה זו כלל, אם לתקיעות הרי אין שם תקיעה מתקנת חכמים, אם לברכות הרי אין שם אלא שבע ברכות כשאר ימים טובים, ומסדר שבע ברכות לא הוצרכנו ללמוד שהסדר מעכב בהן, שהרי ברור לנו כן אף בשמנה עשרה שבכל יום, ולא הוצרכנו ללמוד כך אלא בברכות מחדשות כגון אלו.
ואע''פ שפרשנו שהברכות מעכבות זו את זו וכן התקיעות על הדרך שבארנו, מכל מקום אין הברכות מעכבות את התקיעות ולא התקיעות את הברכות, אלא אם תקע ולא ברך, ר''ל שלא התפלל תשע ברכות, או שברך ולא תקע יצא ידי חובת מה שעשה, אם לתקיעה תקיעה אם לברכות ברכות, אלא שלכתחלה צריך שיהו התקיעות על סדר הברכות, ולא עוד אלא שהיחיד תוקע לכתחלה אף שלא על סדר ברכות, יתבאר זה ממה שאמרו במשנה, מי שברך ואחר כך נתמנה לו שופר, פרוש שהתפלל תשע ברכות ולא היה לו שופר כדי לתקוע בו על סדר ברכות, תוקע ומריע ותוקע שלשה פעמים, זהו לשון המשנה, ודקדקו עליה בגמרא, טעמא דברך ואחר כך נתמנה לו שופר הא אי הוה ליה שופר מעקרא כי שמע להו אסדר ברכות שמע להו אמר רבא לא אמרו אלא בחבר עיר, פירוש לא אמרו להצריך לכתחלה את השומע לשמוע את התקיעות על סדר ברכות אלא בצבור, ואע''פ שלשון משנתנו נראה שביחיד הוא מדבר שהרי אמר מי שברך וכו', כבר פרשוה רבים על צבור שברך, ויש שפרש על שליח צבור, ומכל מקום בצבור היא נשנית, ולא עוד אלא שיש מי שפרש שהיחיד אסור לתקוע על סדר ברכות, לא שיתקע הוא בעצמו מפני הפסק תפלה, ולא אף על ידי אחר שמא יטעה בתפלתו, מה שאין כן לחוש בצבור שכבר התפללו בלחש, והביאו סעד לדבריהם ממה שאמרו [ל''ה ע''א] אמר ר' אלעזר לעולם יסדיר אדם תפלתו ואחר כך יתפלל ואמר רבא מסתברא מילתיה דר' אלעזר בברכות של ראש השנה ושל יום הכפורים ושל פרקים, פירוש תפלה הבאה מזמן לזמן, אבל שאר ימות השנה לא צריך, ומאחר שהוא אומר שצריך להסדיר כל תפלה שאינה שגורה כל שכן שאין לו לתת מקום לערבבה, וכן יתבאר שאין הברכות מעכבות את התקיעות ולא תקיעות את הברכות ממה שאמרו, מצוה בתוקעין יותר מן המברכין כיצד שתי עירות באחת תוקעין ובאחת מברכין הולכין למקום שתוקעין ואין הולכין למקום שמברכין ואע''ג דהא ודאי והא ספק, זהו לשון השמועה, ובאורה שיש באחת מהן מי שהוא בקי לתקוע ואינם יודעין להתפלל תשע ברכות, ובאחת מהן יש מי שיודע להתפלל ולהוציא את שאינו בקי ואין בו שופר לתקוע בו, הולכין למקום שתוקעין, ומה שאמר אע''ג דהא ודאי והא ספק, פירוש אע''פ שמברכין בה יש בה בודאי מי שיודע לברך, ר''ל להוציא את שאינו בקי ידי חובת תשע ברכות אבל אין שם תוקע, ובשניה ספק יש שם תוקע או אין שם ואין שם יודע להוציא ידי חובת תשע ברכות, הולך לשניה, שהתקיעה מן התורה והברכות מדברי סופרים, וכבר אמרו ספק תורה גדול מודאי של דבריהם מכל מקום למדנו לפי דרכנו שאין תקיעות מעכבות את הברכות כמו שכתבנו.
וממה שצריך לבאר הוא, שיחיד שרצה לצאת בברכות אלו על ידי שליח צבור אע''פ שהוא בקי רשאי, והוא שיעמוד שם וישמע הברכות מפי שליח צבור מתחלתן ועד סופן, ויתבאר זה ממה שאמרו [ל''ג ע''ב] כשם ששליח צבור חייב כל כך יחיד ויחיד חייב רבן גמליאל אומר שליח צבור מוציא את הרבים ידי חובתם, ופרוש המשנה כשם ששליח צבור חייב בתשע ברכות כך כל יחיד ויחיד חייב, ר''ל שאינם יוצאים ידי חובתם בשמיעתם מפי שליח צבור, ור''ג אומר ששליח צבור מוציאם ואין צריכין להתפלל, ובגמרא אמרו על זה אמרו לו חכמים לר''ג לדבריך למה צבור מתפללין, אמר להם כדי להסדיר שליח צבור את תפלתו, אמר להם ר''ג לחכמים לדבריכם למה שליח צבור יורד לפני התיבה, אמרו לו להוציא את שאינו בקי, אמר להם כשם שמוציא את שאינו בקי כך מוציא את הבקי, ופסק ר' יוחנן בהדיא כר''ג בשל ראש השנה ויום הכפורים, ובאר שם הטעם משום דנפישי קראי, ועשו את הבקי כשאינו בקי, ומתוך מה שהבנתי מדברי הרב ר' אשר נראה שאין שליח צבור מוציא בראש השנה אלא באותם הברכות הנוספות, ר''ל מלכיות זכרונות ושופרות, אבל שבע ברכות, ר''ל שלש ראשונות ושלש אחרונות וקדשת היום וקרבנות מוסף באמצע כל יחיד ויחיד צריך להתפלל אותן, ואין הבקי יוצא בהן על ידי תפלת שליח צבור, כמו שפסקנו בשאר ימות השנה שאין שליח צבור מוציא אלא את שאינו בקי לא את הבקי, והם דברים מחדשים ולא נראו לי משרש הגמרא, והרב ר' יצחק אבן גאיית גם כן ראיתיו שהביא סברא זו בשם גאוני הישיבה, והביא תשובות חבלות חבלות, וכלל דבריו לפי מה שנראה מתשובותיו הוא שאף בכלם הוא יוצא בשל שליח צבור, וכתב הראב''ד ז''ל שלא הביא הגאונים כך לומר שיפרשו בדברי ר''ג שלא פטר הוא אלא באותם השלש, שלא נפל הספק בדברי ר''ג לפקפק בהם שלא יפטור בכלם, וודאי כשם שהיו חכמים מחייבים לגמרי כך היה ר''ג פוטר לגמרי, אלא שהיו מחזיקים בכך דרך פשרה וכעין הכרעה, שמאחר שאין הלכה כר''ג בשאר ימות השנה לא היו רוצים לפטור את עצמן מן השבע ברכות, אם כדי להסדיר שליח צבור את תפלתו אם כדי שלא יפטרו מהם בלא תפלה, זהו ענין דבריו, וזה פשוט ומבואר, ר''ל שדעת רשב''ג לפטור את הכל, ואיני רואה מקום פקפוק בזה שהרי הוא אף בשאר ימות השנה פוטר בכך, ודברי הרב ר' אשר נראה שמסכימין לדעת הראב''ד ז''ל, והמנהג נאה ומקבל, אלא שעכשו נהגו כלם להתפלל תשע מפני שנהגו להיות שליח צבור מאריך בפיוטין ואין שאר צבור יכולין לכון דעתם בתפלתו מתחלה ועד סוף, שלא פטר ר''ג את הבקי שלא ארעו אנס אלא אם היה שם וכיון דעתו מתחלה ועד סוף, ואין חלוק בזה בין בקי לשאינו בקי, אלא אין שליח צבור מוציא את שאינו בקי בכל השנה ואת הבקי בראש השנה וביום הכפורים אלא אם כן באו לבית הכנסת וכונו לבם לתפלתו מתחלה ועד סוף, אלא שהקלו על עם שבשדות שאינם בקיאים מפני שיש בהם צד אנס ואינם יכולין לבא לבית הכנסת, ומפני זה הקלו בטרחם להוציאם בכל מקום שהם, אבל של עיר אע''פ שאינן בקיאין לא פטר בכך, ועם שבשדות אלו היו בקיאין גם כן לא נפטרו אלא בכך, וכן כתב הר''א ז''ל, אלא שחזקה על עם שבשדות שאינן בקיאים, וזהו באור אמרם לא פטר ר''ג אלא על עם שבבית הכנסת ועם שבשדות אבל כלי עלמא דשכיחי בעיר לא, ובתלמוד ירושלמי [ה''י] אמרו אמר ר' יהודה צפוראה בשם ר' יוחנן הלכה כר''ג בהלין תקיעתא והוא שישנו שם מראש תפלה.
ואע''פ ששליח צבור מוציא את היחיד ידי חובה כמו שכתבנו, דוקא שליח צבור, אבל שאר יחידים אין מוציאין זה את זה והוא שאמרו [ל''ד ע''ב] יחיד שלא תקע חברו תוקע לו, יחיד שלא ברך אין חברו מברך לו, פירוש יחיד שלא יצא ידי חובת תקיעה חברו היחיד תוקע לו ומוציאו, שלא אמרה תורה בשופר ותקעתם לכם שנדרוש בו תקיעה לכל אחד ואחד, כמו שדרשו בלולב שנכתב בו [ויקרא כ''ג] ולקחתם לכם, עד שדרשו בו [סוכה מ''א ע''ב] לקיחה לכל אחד ואחד, שלא נכתב בו אלא [ויקרא כ''ג] זכרון תרועה ויום תרועה [במדבר כ''ט], ובשמיעה יצא ידי כך, ויחיד שלא ברך אין חברו מברך לו, ואין צריך לומר אם כבר התפלל שאינו חוזר ומוציאו שהרי התפלל ואע''פ שאמרו [לעיל כ''ט ע''א] כל הברכות כלן אע''פ שיצא מוציא, טעם הדבר מפני שחובה מוטלת על היחיד כמו שהיא מוטלת על הצבור, ואחר שאינו בקי, צריך לו שיוציאנו הבקי, שכל ישראל ערבין זה בזה לקיים המצות עם ברכותיהן, אבל בתפלה אחר שאפשר לשאינו בקי לצאת על ידי שליח צבור לא תקנו שיהא היחיד רשאי להוציאו שלא בצבור, ומעולם לא מצינו שליח לתפלה אלא אם כן בעשרה לא שיהא היחיד עושה שליח, ואפילו לא התפלל זה אין חברו יוצא על ידי תפלתו של זה, ושומע כעונה שנאמר [סוכה ל''ח ע''ב] אף בבקי, וכן בעונה אמן שהוא גדול יותר מן המברך [ברכות נ''ג ע''ב] דוקא בשומע מפי שליח צבור, ולדברי האומר אף מפי חברו, אפשר שלא הקלו בכך בתפלת ראש השנה ויום הכפורים, ויש שכתב בענין זה שלא אמרו שאין היחיד מוציא את חברו בברכות של ראש השנה אלא בשברך לעצמו אבל אם לא ברך לעצמו מוציא על דמיון ברכת הלחם וברכת היין, אלא ששליח צבור אע''פ שיצא מוציא, והרב ר' אברהם היה נוטה מתחלה לדעת זה אלא שחזר בו ואמר, שמאחר שהתפלות אינן אלא דרך בקשה ורחמים אין היחיד מוציא את חברו אף כשלא ברך לעצמו שלא אמרו מוציא אלא בהודאות כגון ברכת המצות אבל דבר של בקשה מי שצריך יבקש, וכבר כתבנוה בפרושנו בשם תלמוד המערב [ברכות פ''ג ה''ג], ושליח צבור עצמו אין מתירין בו אלא מפני שעל דעת צבור מעמידין אותו, ואף בשליח צבור עצמו לא התירו אלא בראש השנה מפני ערבוב הברכות, ואע''פ שהקשו רבים על דבריו שעל דעת זה היה להם להוציא את התפלה מכלל מה שאמרו [לעיל כ''ט ע''א] כל הברכות כלן אע''פ שיצא מוציא וכו', אינה קושיא, שהרי היה צריך לומר שם חוץ מברכת הלחם וברכת היין והוא הדין לכל ברכות הנהנין שאם יצא אינו מוציא ואם לא יצא מוציא מה שאין כן בתפלה שאע''פ שלא יצא אינו מוציא, ואם לבך נוקפך שהיה לו להוציאה מן הכלל ולבאר בה שאע''פ שלא יצא אינו מוציא, הרי אמרו [קידושין ל''ד ע''א] אין למדין  מן הכללות אפילו במקום שנאמר בהן חוץ, וכבר יצאה  מן הכלל גם כן מצוה שהיא מאותו המין, ר''ל ברכות חובה,  והיא ברכת המזון, שאם לא יצא מוציא ואם יצא אינו מוציא  ולא הוזכרה שם, ואי אפשר לומר שלא יצאה שהרי אמרוה בירושלמי [ברכות נ''ג ע''ב], ופרשו בה טעם מפני שנאמר [דברים ח'] ואכלת ושבעת וברכת, מי שאכל הוא יברך.
ונשוב לדברינו והוא, ששליח צבור מוציא בראש השנה אף את הבקי, וכבר נשאל הטעם בגמרא מה הפרש בין ברכות ראש השנה לשל שאר ימות השנה שיהא שליח צבור מוציא בהן אף את הבקי, והוא אמרם ז''ל, מאי שנא ברכות של ראש השנה ושל יום הכפורים ששליח צבור מוציא את הרבים ידי חובתם מה שאין כן בשאר ימות השנה אי משום דנפישי קראי הא אמר רב חננאל כיון שאמר ובתורתך כתוב לאמר שוב אינו צריך אלא משום דאוושי כולי עלמא אי נמי משום דנפישי ברכות דכל ברכות שבתות וימים טובים שבע והני תשע, זהו לשון הגמרא בזה, ואמרם משום דנפישי קראי, רוצים בו על שיש לו לומר עשרת פסוקים מעין הברכה בכל ברכה מאותן השלש ברכות, ומה שאמר רב חננאל כיון שאמר ובתורתך כתוב לאמר שוב אינו צריך, פרשו בו שאפילו לא הזכיר הפסוקים אלא שהיה מזכיר ענין מלכות ואומר כמו שכתוב בתורתך, וחוזר ומזכיר ענין מלכות ואומר כמו שכתוב על ידי עבדיך הנביאים, וחוזר ומזכיר ואומר כמו שכתוב בדברי קדשך, וכן בזכרונות וכן בשופרות, אינו צריך להזכיר נסח המקראות, והר''ם ז''ל נראה שפירש כיון שאמר ובתורתך כתוב, ר''ל שלא הביא אלא פסוק אחד של תורה, שהתחיל במלכיות ואמר ובתורתך כתוב והזכיר פסוק אחד של תורה והפסיק, וכן בכלם, שוב אינו צריך לכלום, ור''ש ז''ל פרשה במקראות של קרבן מוסף, שהוא ע''ה כתב בזה הלשון אמר, אילימא משום דנפישי קראי דאיכא קראי דמוסף ראש חדש וראש השנה ודמלכיות זכרונות ושופרות והא כיון שאמר נעשה ונקריב לפניך כמו שכתבת עלינו בתורתך שוב אינו צריך מקראות הללו של מוספין ע''כ, ואין דבריו נראין שהרי מכל מקום עדין רבוי מקראות של שלש ברכות במקומו הוא עומד, והנכון כמו שפרשנו תחלה, וכן נראה דעת הרב הגדול ז''ל שהשיב במה שהגיה הרב בעל המאור על הרב אלפסי ז''ל, היאך אפשר לפסוק כדברי רב חננאל אחר שהוא חולק עם התנאים שהזקיקו להזכיר את הפסוקים אם עשרה אם שלש כל אחד לפי שטתו, כמו שיתבאר, והדין נותן עליו לתמוה לפי מה שהיה דעתו לפרש בדבריו של רב חננאל, אבל הרב הגדול כתב עליו בזה, שלא בא רב חננאל לחלוק על שום תנא מן התנאים, לא על תנא קמא שאמר עשרה ולא על ר' יוחנן בן נורי שאמר שלש, שלא מעט רב חננאל חשבון המקראות אלא המקראות עצמן, ועל כל ענין וענין הוא אומר ככתוב בתורתך ועוד כתוב בתורתך שלש פעמים, וכן בכלם, ועל דרך זה הוא אומר שיצא בין ביחיד בין בצבור אלא שמכל מקום לכתחלה צריך להזכירן, נמצא כלל סדור הברכות להתחיל במלכיות ולהזכיר ענין מלכות שמים ולהזכיר עליו המקראות או שיאמר בכלן כמו שכתוב וגו', אלא שלכתחלה צריך להזכיר המקראות כמו שכתבנו, וכן לכתחלה צריך להזכיר עשרה פסוקים בכל ברכה, שלש שלש של תורה ושל נביאים ושל כתובים ואחד מן התורה להשלים בו, אלא שאם השלים בנביא, ר''ל שלא הזכיר אלא התשעה פסוקים ולא השלימם בשל תורה כלל יצא, וכן אם לא הזכיר אלא שלשה פסוקים בכל ברכה, אחד של תורה ואחד של נביאים ואחד של כתובים, יצא.
ופסוקים אלו שהוא מזכיר אינו מזכיר בהם פסוק של פורענות אלא אם כן הוא פורענות של אומות העולם, וכן אינו מזכיר פסוקים שלא נאמרו במקומם אלא ליחיד, ואע''פ שהוא נאמר לטובה, וכן אינו מזכיר פקדונות במקום זכרונות, אע''פ שמכח הלכה ראוי לפסוק שהפקדונות הרי הן כזכרונות, מכל מקום נהגו העם שלא להזכירם, זהו סדור ענינם דרך כלל, ויתבאר כל זה ממה שאמרו במשנה אין פוחתין מעשרה מלכיות ומעשרה זכרונות ומעשרה שופרות ר' יוחנן בן נורי אומר אם אמר שלש יצא, ופרשו בגמרא דבריו של ר' יוחנן בן נורי, שאין דעתו לומר שלש מן התורה שלש מן הכתובים שלש מן הנביאים, אלא שלש מכלם, ופסק רב יהודא בגמרא הלכה כר' יוחנן בן נורי, ולא חלק רב חננאל [להלן ל''ה ע''א] כלל כמו שבארנו, והוא שתמצא לרב פאסי ז''ל שהביא דברי מי שפסק כר' יוחנן בן נורי ודברי רב חננאל כלם כאחד ופסק את שתיהן, וכן מה שכתבנו בנסח זכרון המקראות שאינו מזכיר של פורענות יתבאר ממה שאמרו במשנה, אין מזכירין מלכיות זכרונות ושופרות של פורענות, ופרשו בגמרא מלכיות כגון [יחזקאל כ'] חי אני נאם יי אם לא ביד חזקה וכו', פקדונות הרי הן כזכרונות כגון [בראשית כ''א] ויי פקד את שרה, [שמות ג'] פקד פקדתי אתכם, דברי ר' יוסי, ר' יהודה אומר אינן כזכרונות, וכבר נשאל בגמרא לר' יוסי על ענין ויי פקד את שרה, שהרי מכל מקום זכרון יחיד הוא, ובא התרוץ שמאחר שנתבשרו בלידתו בפקידת רבים ונתקימה הרי הוא כמי שנאמר לרבים, ולשון התלמוד כיון דאתו רבים מינה כרבים דמי, אלא שמכל מקום אע''פ שברור לנו בכל התלמוד ר' יהודה ור' יוסי הלכה כר' יוסי, נהגו כל העם כר' יהודה, וכן כתב הרב אלפסי ז''ל, ומה שהוצרכנו להשלים לכתחלה בשל תורה, יתבאר מלשון הגמרא על מה שאמרו במשנה, מתחיל בתורה ומשלים בנביא ר' יוסי אומר אם השלים בתורה יצא, והקשו בגמרא על זה השלים אין לכתחלה לא, והאמר ר' יוסי המשלים בתורה הרי זה זריז ומשבח, ותרצו דברי ר' יוסי בדרך זה, ר' יוסי אומר משלים בתורה ואם השלים בנביא יצא, וכן הלכה, וכן הקשו בגמרא היכן מצינו בתורה ארבעה פסוקים של מלכיות, ולשונם בזה, בשלמא זכרונות ושופרות איכא טובא אלא מלכיות תלת הוא דהויין [במדבר כ''ג] ותרועת מלך בו, [דברים ל''ג] ויהי בישורון מלך, [שמות ט''ו] יי ימלוך, ותרצו לדעת ר' יוסי [דברים ו'] יי אלינו יי אחד, מלכות, [שם ד'] וידעת היום והשבות על לבבך כי יי הוא האלים, מלכות, [שם] אתה הראית לדעת כי יי הוא האלים, מלכות, ומה נכבד המאמר, כי המלכות הוא אחדותו והוא המלכות על צד האמת, וזהו שנהגו להשלים במקרא של שמע ישראל.
וסדור המקראות, של תורה ואחריהם של תהלים ואחריהם של נביאים, ואע''פ שהנביאים קדשתם יתרה מן הכתובים כמו שיתבאר במקומו במסכת שבת [קט''ו ע''א], מכל מקום לא מדרך קדימת מעלה אנו מקדימין אותם, אלא מדרך קדימת זמן, ומקראות של תהלים נאמרו קודם אותם המקראות של נביאים הנזכרים בברכות וראוי להזכירם על הסדר שנאמרו, ונחלקו בגמרא ר' יהודה ור' יוסי במקראות סמוכים אם הם עולים לאחד או לשנים, והוא שאמרו ז''ל בגמרא, [תהלים כ''ד] שאו שערים ראשיכם ויבא מלך הכבוד מי זה מלך הכבוד, ומקראות הסמוכים להם שהם, שאו שערים ראשיכם ומי הוא זה מלך הכבוד, ראשונה עולה לשנים, ושניה שלש, ר''ל שהמקראות השנים משלימין לשלש, דברי ר' יוסי, ר' יהודה אומר ראשונה אחת, שניה שתים, פרוש שמקרא שני, ר''ל מי זה מלך הכבוד, אינו עולה כלל לא בראשונה ולא בשניה, שמצורף הוא לראשון ובראשון הוא נחשב, ובפרושי התלמוד פרשנוה בפנים אחרים, [שם מ''ז] זמרו אלים זמרו זמרו למלכנו זמרו, ומקרא הסמוך לו והוא, כי מלך על כל הארץ אלים זמרו משכיל, שתים, דברי ר' יוסי, ר' יהודה אומר אחת, שלדעת ר' יהודה אין מקרא הראשון ר''ל זמרו למלכנו, נחשב אצלו, ולשונם בגמרא על זה דלא אשלטיה אלא בחדא אומה, ובגמרא אמרו גם כן ושוין במלך אלים על גוים אלים ישב על כסא קדשו [שם] שהם אחת, פרוש שמקרא שני ר''ל אלים ישב על כסא קדשו, אינו מן המנין, שאין זה לשון מלכות, וכן נחלקו בקצת המקראות שיש בהם זכר לשנים מן הברכות, הם נזכרים, כגון [ויקרא כ''ג] שבתון זכרון תרועה, שיש בו לשון זכירה ולשון תרועה, אמרו שם אומרו עם הזכרונות ואומרו עם השופרות דברי ר' יוסי, ר' יהודה אומר אינו אומרו אלא עם הזכרונות, מלכות שיש עמה תרועה כגון [במדבר כ''ג] ותרועת מלך בו, וכגון [תהלים צ''ח] בחצוצרות וקול שופר הריעו לפני המלך יי, אומרו עם המלכיות ואומרו עם השופרות דברי ר' יוסי, ר' יהודה אומר אינו אומרו אלא עם המלכיות, ובמקרא זה נהגו כר' יוסי לומר בשופרות [שם] בחצוצרות וקול שופר וגו', תרועה שאין עמה כלום כגון [במדבר כ''ט] יום תרועה יהיה לכם, אומרה עם השופרות, ר' יהודה אינו אומרה כל עקר, וכבר התפרסם בסדור המחזורים המקראות שנהגו העם לאומרם עם נסח הברכות.
וזהו כלל סדורם של ברכות במוסף, אבות ומוסיפין בה זכרנו לחיים, וגבורות ומוסיפין בה מי כמוך אב הרחמן, וקדשת השם ומוסיפין בה ובכן ובכן ובכן וחותם המלך הקדוש, אתה בחרתנו מפני חטאינו, כדי להזכיר קרבן מוסף היום, והר''א ז''ל חדש בו דברים לומר את מוספי יום הזכרון מפני שהם שני מוספין של ראש חדש ושל ראש השנה, ומקצת חברים נוהגין להזכיר סיום מקרא של מוסף, ר''ל מלבד עולת החדש, אע''פ שאין זכירה לראש חדש בראש השנה כמו שאמרו [עירובין מ' ע''ב] זכרון אחד עולה לכאן ולכאן, והוא מנהג נאה ומקובל, ואמנם הרב ר' אשר מבדרש כתב שאין למנהג זה מקום אלא ביום ראשון, ר''ל לומר את מוספי וכו', ולא נראו לי דבריו שלא מצינו חלוק תפלה בין ראשון לשני בשום מקום, וכשאנו מקדשין את השני ליום הראשון אנו מקדשין אותו בכל ענין תפלה, וכשם שמזכירין בו מוסף של ראש השנה כך [אין] ראוי לבטל בו של ראש חדש, שהרי האחד תלוי בחברו אם ראש השנה הוא ראש חדש הוא, אם אין ראש חדש אין ראש השנה, ואחר שסיים תפלת מוסף, ר''ל ומפני חטאינו, אינו חותם אלא אומר עלינו לשבח ואוחילה לאל, ונוהגין עכשו להתחיל משם שליח צבור בפיוטין של תקיעתות, ומתחיל במלכיות, ר''ל על כן נקוה לך, ואחר שגמר פסוקים של מלכיות חוזר ואומר מלוך על כל העולם כולו בכבודך וחותם בשתיהן, ר''ל במלכיות ובקדשת היום, ואומר מלך על כל הארץ מקדש ישראל ויום הזכרון, ואם הוא בצבור תוקעין קשר''ק ואומר שאר הצבור בלחש היום הרת עולם, ומתחיל בזכרונות, ונהגו להתחיל משם בתקיעתות של זכרונות, ואחריהן מתחיל בברכת זכרונות, ר''ל אתה זוכר, ונהגו קצת מסדרין לכלול אחר הפסוקים יעלה ויבא על שם ויזכר זכרוננו, וחותם זכרנו בזכרון טוב וכו' עד זוכר הברית, ובצבור תוקעין קש''ק ואומר הצבור היום הרת עולם, ומתחיל בברכת שופרות ובצבור מתחילין בפיוטי תקיעתות של שופרות, ואחריהן מתחיל ברכת שופרות, ר''ל אתה נגלית, וחותם שומע קול תרועת עמו ישראל ברחמים, ובצבור תוקעין קר''ק ואין אומרין היום הרת עולם, אלא מתחיל שליח צבור ברכת עבודה ואומר ברכת הודאה ומוסיפין בה וכתוב לחיים, ובצבור אומר ברכת כהנים, ואומר שים שלום ומוסיפין בו בספר חיים וכו' ובצבור נהגו לומר היום תאמצנו ואחריו בספר חיים וכו' ואומר קדיש שלם, ולאחר תפלה מריעים תרועה גדולה במקום שנהגו אלא שאין אנו נוהגין בה עכשו כמו שכתבנו הטעם, והולכין לבתיהם בשלום.
הגיעה שעת המנחה חוזרין ובאין לבית הכנסת עומד השליח צבור פותח באשרי ובא לציון ובתפלה נסח שלה כנסח של שחרית, ואומר אבינו מלכנו, ואם חל להיות בשבת אומר צדקתך אחר סדור אבינו מלכנו במקום שנהגו לומר תפלת אבינו מלכנו בשבת, אע''פ שיש חולקים בדבר כמו שכתבנו, ובמקום שלא נהגו לומר אבינו מלכנו בשבת אומר צדקתך אחר תפלה כשאר שבתות, שכן כלל מסור ביד הזקנים הבקיאים במנהגות שלא לבטל צדקתך אלא בשבת שיש בו הלל, חוץ מארבעה עשר בניסן שחל להיות בשבת שמבטלין אותו אע''פ שאין שם הלל, והטעם מפני שכבר היה הלל במקדש כמו שהתבאר במקומו [פסחים ס''ד ע''א], וערבית כניסת יום שני ותפלות של מחרתן הרי הם כיום ראשון לכל דבריהם עד תפלת ערבית של מוצאי יום טוב שמבדילין בתפלה ועל הכוס כשאר מוצאי יום טוב, ויתבאר דין תפלת כל שאר ימי התשובה בפרק שאחר זה, וכן יתבאר שם ענין מה שנהגו להשכים בלילות בימים אלו דרך כלל, אע''פ שבליל ראש השנה נוהגים כן גם כן, הכל יתבאר שם דרך כלל, ואין הכונה לבאר הנה אלא תפלת ראש השנה בלבד. [חבור התשובה להמאירי — משיב נפש מאמר ב' פ''ז].
-----
סדר ברכות של ראש השנה אומר אבות וגבורות וקדושת השם וכולל מלכיות עם קדושת היום ואומר זכרונות ואחר כך שופרות ואומר עבודה והודאה וברכת כהנים ואומר עשרה פסוקי' ממלכיות וכן מזכרונות וכן משופרות ואם לא אמר אלא ג' פסוקים במלכיות וכן בזכרונו' וכן בשופרות והג' שיהיו אחד מן התורה ואחד מנביאים ואחד מהכתובים יצא. [רבינו ירוחם נ''ו ח''א].
-----
מקצת הגאונים כתבו כי כשהצבור מתפללין בלחש מוסף בר''ה אין מתפללין כי אם ז' ברכו' והחזן כשמתפלל מתפלל ט' ועל זה הרבה ראיות וכמה תשובות מגאונים ואנו נהגנו להתפלל ט' בלחש כמו ש''צ ואין לשנות ממנהג אבותינו. [רבינו ירוחם נ''ו ח''א].
-----
וסדר התפלה כבר גלוי ומפורסם בכל ישראל ויודעין ברכות של ראש השנה וקורין אותן (תקיעות) [תקיעתא] דבי רב. וביוצר הם שבע ג' ראשונות וג' אחרונות ובא''י מקדש ישראל ויום הזכרון. ובמוסף ט' שמוסיפין על אלו בא''י זוכר הברית וברוך אתה ה' שומע קול תרועת עמו ישראל היום ברחמים. [נ''א בא''י שומע קול תרועה]. ואין אומרין בר''ה ובראשי חדשיכם כדי שלא יבאו לזלזל המועדות, שלא יאמרו יום שני עיקר כשאר החדשים. ואמרו בעירובין (מ', א') מהו להזכיר של ר''ח בר''ה. ומסקנא דאומרים זכרון אחד עולה לכאן ולכאן ואינו צריך להזכיר של ראש חודש. ונוהגין לומר בסוף השופרות ותקעתם בחצוצרות וגו' (במדבר י'), ואמרו שהוא טעות משום דבעינן קרא שיזכיר בו שופר. וה''ר יונה ז''ל היה אומר, ובחדש השביעי באחד לחדש מקרא קדש יהיה לכם כל מלאכת עבודה לא תעשו יום תרועה יהיה לכם ועשיתם עולה לריח ניחוח לה' פר בן בקר [אחד] איל אחד כבשים בני שנה שבעה תמימים. (במדבר כ''ט). ומסיים סדר התפלה ותקיעותיה. ונוהגים אחר התפלה לתקוע סימן תשר''ת והולכין לבתיהן. והמנהג הפשוט כי ביוצר מתפללין שבע ובמוסף ט'. ודעת הר''ז ז''ל הלוי שביוצר נמי תשע. וראייתו מדקא בעי בגמ' [ל''ב, ב'] מאי שנא דהשני שמתפלל מוסף מתקיע. (ואמרו) [ואומר] ז''ל ומאי קא בעי, דהיינו טעמא משום דבמוסף איכא שופרות וצריך לאומרן על הסדר. אלא משמע דגם ביוצר היו מתפללין תשע. (ומנהג) [אבל המנהג] עקר. והביא רבי' ז''ל למנהג העולם ראייה מירושלמי, וראייתו תרץ דהכי קאמ' מאי שנא דהשני מתקיע יתקיע קמיה ראשון ויאמר תשע. ויחיד המתפלל מוסף יש מן הגאונים שאומרים שאין מברך רק שבע. וה''ר יצחק בן גיאת ז''ל כתב דבין יחיד בין שליח ציבור מתפלל תשע במוסף. והכי מסתברא, דיחידים המתפללים והשליח מסדר בנתים אינו מסדר אלא מה שהם מתפללין. [צרור החיים הדרך הרביעי סימן ו'].
-----
ותפלת ערבית שחרית ומנחה יתפלל שבע ברכות, שלש ראשונות ושלש אחרונות וקדושת היום באמצע. ואומר במגן זכרנו לחיים, ובאתה גבור מי כמוך אב הרחמן, ובאתה קדוש המלך הקדוש ובכן, ובהודאה וכתוב לחיים, ובשים שלום ובספר חיים. ולא נהפוך דבריהם לא ישאל אדם צרכיו לא בשלש ראשונות ולא בשלש אחרונות, והם אמרו הני מילי בצרכי יחיד אבל בצרכי רבים ישאל. ואין אומרים הלל בר''ה, והטעם לזה מה שאמרו [ל''ב ע''ב], אמרו מלאכי השרת לפני הקב''ה מפני מה אין ישראל אומרים שירה בר''ה, אמר להם אפשר מלך יושב על כסא דין וספרי חיים וספרי מתים פתוחים לפניו וישראל אומרים שירה.
ותפלת מוסף תקנו לנו קדמונינו ז''ל בזה החג בלבד תשע ברכות בה, אבות וגבורות וקדושת השם כמו שחרית, ושלש ברכות באמצע על שלש תקיעות. התקיעה הראשונה נשפיל עצמנו לבורא יתברך ונעיד שלו המלוכה והשולטנות ונבדיל מה שיש בין מלכותו ומלכותנו. ונקרא לזה מלכיות. ונסדרם אחר זכירת קרבן מוסף בקדושת היום. ונחתום ודברך אמת וקיים לעד כמו בתפלת שחרית. והתקיעה השנית, כי עם סיפור מלכותו ושלטנותו ראוי שנרצה נפשותינו לעבודתו כשיזכור לנו בריתו עם אבותינו הצדיקים, ונקרא זה זכרונות. והתקיעה השלישית נזכיר איך ציונו לתקוע שופר בזה המועד כדי לערבב את השטן מלהשטין, ונקרא זה שופרות. וכבר הבטיחה הקבלה באלו השלש תקיעות כאומרם [ט''ז ע''א] אמר הקב''ה אמרו לפני בר''ה מלכיות זכרונות ושופרות, מלכיות כדי שתמליכוני עליכם, זכרונות כדי שיעלה זכרוניכם לפני לטובה, שופרות כדי לערבב את השטן.
ונסמכו קדמונים ז''ל בתיקון עשרה פסוקים בכל תקיעה מאלו השלש תקיעות, שלשה מן התורה ושלשה מן הכתובים ושלשה מן הנביאים. ולתשלום עשרה פסוקים יקרא אחד מן התורה. וכולם שלשים פסוקים לשלש תקיעות כנגד השלשים תקיעות. והוא מה שכתוב במשנה, אין פוחתין מעשרה מלכיות מעשרה זכרונות מעשרה שופרות, פירשו בגמרא שלשה מן התורה ושלשה מן הכתובים ושלשה מן הנביאים. ואמרו [ל''ב ע''ב], ר' יוסי אומר אם השלים בתורה ה''ז משובח. והקדימו פסוקי התהלים על פסוקי הנביאים למעלה ולכבוד. והוא אומרם, מעלה דעבוד להו רבנן לאומרם באמצע. ואמרו, הני עשרה פסוקי כנגד עשרה הילולים שבמזמור הללויה הללו אל בקדשו, רב יוסף אמר כנגד עשרת הדברות, ר' יוחנן אמר כנגד עשרה מאמרות שבהן נברא העולם. [ספר מצות זמניות הלכ' ר''ה שער שני].
-----
ערבית שחרית ומנחה מתפללין אבות וגבורו' וקדושת השם ונהגו להוסיף באבות זכרנו. וכתב הב' המנהיג לעולם ישאל אדם צרכיו בלשון מובן וראיה משאלת ישראל בפלגש בגבעה כששאלו בתחלה בלשון שאינו ברור גם התשובה באה בלתי ברורה עד שבררו השאלה ולפי' צריך לומר חיים טובים שתבא השאלה ברורה ע''כ. ובגבורות מוסיפין מי כמוך ובקדוש' השם ובכן ובכן ובכן. ובכ''ן הוא שם שעולה לגימט' אנ''י וה''ו. ואע''ג דאמרינן לא ישאל אדם צרכיו לא בג' ראשונו' ולא בג' אחרונות תשובה לגאון ה''מ צרכי יחיד אבל צרכי צבור אומר דהא עבוד' כלה צרכי צבור היא ואומר במקדש תרצה עבודתנו. ובמס' סופרים כתוב בקושי התירו לומר זכרנו ומי כמוך. וענין אלו ג' ובכן ובכן ובכן שאומרים בקדושת השם ענינם מלכיות זכרונות ושופרות. הראשון שהוא ובכן תן פחדך כלו ענין ממלכה שממליכין אותו על הכל ויעשו כלם אגודה אחת לעשות רצונו. והשני שהוא ובכן תן כבוד הוא לבקש מלפניו זכרון לטובה. והשלישי שהוא ובכן צדיקים הוא מענין שופרות כי הרשעה כלה כעשן תכלה כי תעביר ממשלת זדון מן הארץ נוטה למה שמצינו בתורת כהנים ובמה בשופר של חירות. ומה שגומרין בה ותמלוך אתה ה' לבדך הוא לומר מעין חתימה סמוך לחתימה שחותם בה המלך הקדוש ואח''כ אומר אתה בחרתנו. ובירושלמי משמע שבכל תפלות היום מתפללים תשע וכן דעת הב' המאור ז''ל אלא שלא נהגו כן ומנהגן של ישראל תורה היא ופוק חזי מה עמא דבר. [ארחות חיים הלכ' סדר תפלת ר''ה סימן א'].
-----
כתבו הגאוני' ז''ל שאין אומרים בה ותתן לנו ה' אלהינו מועדים לשמחה כמו בשאר י''ט לפי שאין זה רגל לשמחה אלא להיות עומד ביראה ובאימה לפיכך אין אומרים רק ותתן לנו ה' אלהינו באהבה את יום הזכרון הזה זכרון תרועה באהבה מקרא קדש זכר ליציאת מצרים ובמס' סופרי' כתוב בפ' י''ח שאומר יום מקרא קדש. ודברך אמת וקיים לעד וכו' וכן אומר בקדוש היום וכתב הר' נתן ז''ל ולפי שזהו תפלה לא היה אומר אותה לא בקדוש ולא בברכות של הפטרה לפי שאינם של הודאה וכך היה קדושו אשר בחר בנו וכו' עד ותתן לנו וכו' עד זכר ליציא' מצרים כי בנו בחרת ואותנו קדשת מכל העמים וזכרון תרועה באהבה וברצון הנחלתנו בא''י מלך על כל הארץ מקדש ישראל ויום הזכרון עכ''ל. ואע''פי שהוא ר''ח אינו צריך להזכיר בה של ר''ח דאסיקנא בעירובין דזכרון אחד עולה לכאן ולכאן וכן בחתימה אינו מזכיר של ר''ח. [ארחות חיים הלכ' סדר תפלת ר''ה סימן ב'].
-----
אמר רב יהודאי גאון ז''ל צריך לומר בתפלתו מלוך על כל העולם כלו וכו' ע''כ וקדשנו במצותיך וכו' והנחילנו ה' אלהינו באהבה את יום הזכרון הזה ודברך אמת וכו' ויש מקומות שאין אומרי' אותו בר''ה מפני שהוא יום הדין ואין מתפללין על נחלת יום הדין והאומר אותו על נחלת קדוש' היום אומר אותו לא על יום הדין והכל הולך אחר המנהג אבל בי''ה ראוי לאומרו לפי שהוא יום כפרה ומחילה וב' השלחן כתב שאומ' אותו כי נצטרך לומר מעין חתימ' סמוך לחתימ' ואנו לא נהגנו לאמרו לא בארץ פרובינצה ולא בארץ צרפת. והריא''ג ז''ל כתב יש שאין אומרי' בר''ה והנחלנו בשמחה ובששון מועדי קדשך ואומרים במקומו והנחילנו בשמחה משפטי צדקך ואינו כמטבע שטבעו חכמים ומי שאומר אין מחזירין אותו. כתבו רוב הגאונים ז''ל שאומרים בר''ה וי''הכ והשיאנו ואנו לא נהגנו כן אלא מתחילין וקדשנו במצותיך וכו' ודברך אמת וכו' לפי שאומר למעלה מזה מלוך על כל העולם וכו' עד ויאמרו כל אשר נשמה באפו ה' אלהי ישראל מלך ומלכותו בכל משלה אמר ודברך אמת וקיים לעד לפי שחותמו של הקב''ה אמת. פסיקתא כשדן הקב''ה אדם הראשון שתף מדת הרחמים למדת הדין שנא' ויאמר ה' אלהים הן האדם היה והתנה עמו שכך ידין את בניו במדת רחמים וזהו שאמר דוד לעולם ה' דברך נצב בשמים וכו' פי' לעולם תהיה מדת רחמים כי דברך נצב לעולם ואמונתך לדור ודור וכן התנית לאד''הר וזהו כי אתה אלהים אמת. לעולם ה' דברך נצב אמר דוד לפני הקב''ה רבש''ע כשבראת את העולם יצרתו במדת רחמים שנא' ביום עשות ה' אלקים ארץ ושמים ובבריאת אדם ויברא ה' אלהים אלהים מדת הדין ה' מדת רחמים ובהם תקנת עולמך ובעת סלחת לאד''הר סרחונו הבטחתו שתיצב ותשמור דבר זה לדורו' הבאים אחריו ומה היא ההבטחה שהבטיח הקב''ה א''ר סימון אותו היום שסלח הקב''ה לאדם הראשון סרחונו יום שבת ויום הכפורים היה והבטיחו הקב''ה כי ביום הזה יכופרו עונותיהם של ישראל וי''א כי יום שבת ור''ה היה ועל הכל חילה דוד האל שיציב וישמור אותו הדבר לעמו לדורות והיינו דחתמינן בתפלת ר''ה וי''הכ ודברך אמת כלומר שתעמיד אותו הדבר שהבטחת לאדם שתשפוט עולמך ברחמים. טעם אחר נמצא בהגדה מהו הדבר שדבר הקב''ה לישראל ששואלין מאתו לקיימו בשעה שברא הקב''ה מדת רחמים אמרה לפניו רבש''ע למה בראתני שהרי אי אפשר שלא תדין במדת הדין מאחר שהוא קו היושר אמר לה הקב''ה חייך שלא אדין את האדם זולתך ולכך אנו מבקשים מאתו שאותו הדבר יקיים עכשיו. רצה ומודים וכתוב לחיים שים שלום ובספר חיים מלכנו ואלהינו וכו'. אלהי עד שלא נוצרתי. וי''א אחר אלהי עד אלהי נצור לשוני מרע וכן דעת הר''ף ז''ל זהו סדר תפלת ערבית שחרית ומנחה אך שאחרי תפלת ערבית אומרים קדיש מיד. [ארחות חיים הלכ' סדר תפלת ר''ה סימן ב'].
-----
בשחר יש מקומות שמשכימין לבא לבית הכנסת קודם היום ואומר סליחות ואח''כ אומר סדר הברכות ופסוקי דזמרה של שבת לבד מפסוק מזמור שיר ליום השבת. ויש מוסיפין קודם תפלה למשה המזמור הזה תפלה לדוד שמעה ה' צדק. ויש מוסיפין ג''כ מזמורים אחרים. ואחר פסוקי דזמרה יעמוד ש''צ ויתודה ויאמר פיוטים ודברי תחנונים להיות תפלתו לרצון כי קדוש היום לה' ואומר נשמת כל חי וכל סדר יוצר כמו בשבת לבד מלאל אשר שבת מכל המעשים עד שמך ה' ומתפללין תפלתן כמו בערבית. ואח''כ פותח ש''צ תפלתו בקול רם ואומר קרובות ופזמונים של מלכיות זכרונות ושופרות ומשלים תפלתו ואחר יאמר אבינו מלכנו ואחריו קדיש שלם ואם חל בשבת יש מקומות שאומרים אותו כן מנהגנו. ויש מקומות שאין אומרים אותו ולמעלה כתבנו טעמם. כתוב במס' סופרים שאין אומרים בשבת יום תרוע' אלא זכרון תרוע' לפי שאין תקיעת שופר דוחה את השבת משום גזרה. [ארחות חיים הלכ' סדר תפלת ר''ה סימן ו'].
-----
וכוללין מלכיות זכרונות ושופרות בתפלת המוסף כמו שאז''ל אמרו לפני מלכיות זכרונות ושופרות כדי שתמליכוני עליכם ויעלה זכרוניכם לפני לטובה ובמה בשופר. כתוב במחזור דויטרי שאין היחיד אומר עלינו לשבח וי''א כמו כן מאוחילה לאל וכן נהגו בצרפת והטעם לפי שהוא לשון ש''צ והלשון מוכיח שאומר אשר בקהל עם אשירה ופוק חזי מה עמא דבר. וי''א שיש לו לאמרן ומסתבר הכי משום על כן נקוה לך שמתחבר עם עלינו לשבח כי עם מפני חטאינו אינו מתחבר יפה. וכתב הר''ם נ''ע מיהו נכון לאמרו כי הוא תחלת ברכת מלכיות דאם לא כן על כן נקוה לך אמאי קאי וכתב ר' משה גאון ז''ל ויחיד דבעי לצלויי עלינו לשבח אי גמיר לצלויי ליצלי בלחיש' ואי לא גמיר למנחת חד מאחוריה לא דחובה דצבור הוא. ואחר אומר אוחילה לאל ואח''כ על כן נקוה לך. ואתה זוכר וכולל בתוכו יעלה ויבא לפי שהוא מענין זכרונות. וי''א שאין לומר לעולם יעלה ויבא בתפלת מוסף ופוק חזי מאי עמא דבר. ואח''כ אומר אתה נגלית רצה ומודים וכו'. ואין לו ליחיד לומר היום הרת עולם כי אינו נתקן אלא לש''צ אחר תקיעת שופר וכן נמי כתב רב עמרם ז''ל וז''ל ואומר השליח צבור היום הרת עולם ע''כ וכן נמי הורו הראשונים וגם ש''צ לא יאמר אותו אם חל ר''ה להיות בשבת שאין בו תקיעת שופר וכך שמעתי בשם חכמי צרפת ז''ל. [ארחות חיים הלכ' סדר תפלת מוסף (ר''ה) סימנים ח'—ט'].
-----
וכשיחזור ש''צ תפלה בקול רם אחר שגמר מלכיות תוקעין תשר''ת פעם א' ואחר זכרונות תש''ת ואחר שופרות תר''ת. וכתב ר' עמרם ז''ל שאומ' היום הרת עולם אח' כל תקיע' מאלו הג' תקיעות ואנו לא כן נהגנו כי אם אחר מלכיות וזכרונות. ואחר שופרות מתחילין רצה ה' אלהינו וכו' [וכתב] הרמב''ם ז''ל זה שתוקע כשהן יושבין תוקע על סדר הברכות ואינו מדבר בין תקיעות שמיושב לתקיעות שעל סדר ברכות ואם סח ביניהם אע''פי שעבר אינו חוזר ומברך. וי''א שאין כוונת הר''מ על זה לעכב שמי שתקע מיושב שיתקע על סדר הברכות ולא אמר אלא לומר שאין להעביר ממנו המצוה כיון שהתחיל בה כדאמרינן המתחיל במצוה אומרים לו גמור. ועוד כתב בדין הוא שיתקעו על כל ברכה כל בבא מהן ג''פ כדרך שתקעו כשהן יושבין אלא כיון שיצאו מידי ספק בתקיעות שמיושב אין מטריחין את הצבור לחזור על כלן על סדר הברכות אלא די להם בבא א' על כל ברכה כדי שישמעו התקיעות על סדר הברכות. וכל הדברים הללו בצבור אבל ביחיד בין שישמע על סדר הברכות בין שלא שמע על סדר הברכות יצא בין מעומד בין מיושב ואין בזה מנהג עכ''ל. והב' הערוך כתב שמנהגם לתקוע שלשים קולות לתפלה כמו מיושב ויש נוהגין לתקוע סימן תשר''ת על כל ברכה וברכה לפי שזאת התקיעה המעול' שיש בה גנוחי וילולי דלמא גנח ויליל. ואם תאמר דלא הוי אלא גניחה או יללה לא הוי הפסק לא שברים ולא תרועה מדאמרינן שמע ט' תקיעות בט' שעו' ביום יצא וכן הנהיג ר''ת ז''ל במקומו ואין הכל מודי' לו שאומר שודאי הפסק הוי כמו שבארנו. ואין משיחין לא התוקע ולא שאר העם בין תקיעות שמיושב לתקיעות שמעומד כדי שיכוונו לבם אל התקיעות ואע''פי שאם שח אין צריך לחזור ולברך גוערין במי ששח. [ארחות חיים הלכ' תקיעת שופר סימנים ט''ז—י''ז].
-----
ואחר שגמר ש''ץ ברכה רביעית תוקעין תשר''ת פעם אחד ואח''כ אומר היום הרת עולם. ואחר ברכה חמישית תוקעין תש''ת ואומר היום הרת עולם ואחר ברכה ששית תוקעין תר''ת ואומר רצה ה' אלקינו מודים וכתוב לחיים ברכת כהנים שים שלום היום תאמצנו וי''א היום תאמצם בספר חיים. וי''א היום תאמצם אף בתפלת יוצר קדיש שלם עלינו לשבח. השיר שהיו הלוים אומרים בר''ה במוסף הרנינו לאלקים עזנו כל המזמור ובשחרית אומר שירה דיומיה לפי מה שהוא ובמנחה אומר קול ה' יחיל מדבר וכו' והולכין לבתיהן לשלום ואוכלין ושותים ומקדשים קדוש' רבא כמו בשאר ימים טובים. [ארחות חיים הלכ' סדר תפלת מוסף (ר''ה) סימנים ט''ו—ט''ז].
-----
למנחה מתפללין כמו ליוצר ואומר אבינו מלכנו ואם חל להיות בשבת מוציאין ס''ת וקורין בה ג' בסדר השבוע כשאר שבתות ואח''כ מתפללין תפלת המנחה כדרך שהתפללו ביוצר. ועל ענין צדקתך כתב הר' האיי גאון ז''ל שאומרים צדקתך בשבת של ר''ה ויום הכפורים בתפלת המנחה אחר אבינו מלכנו כשאר שבתות הלא אנו אומרים ויגבה ה' צבאות במשפט והאל הקדוש נקדש בצדקה ומנהג יפה הוא והריא''ג ז''ל כתב שמנהג לאמרו ובמנהג נרבונא שלא לאמרו לפי שהוא ר''ח אבל בי''ה שחל להיות בשבת אומרין אותו והבעל העתים כתב א' ר''ה וא' יה''כ שחלו להיות בשבת אומר צדקתך כמו בשבת גרידת' ובאתרא דנהיגי לאמור אבינו מלכנו בשב' אחר דמסדר אבינו מלכנו דתקינו רבנן קדמאי למימר אמרי להני פסוקי דצדקתך דס''ל דצדוק הדין נינהו ואנן לעניות דעתין הא כתבינן שאין לאומרו כלל בשבת וכן נהגו באתרא דנהיגי למימריה שאומרים אבינו מלכנו ואח''כ צדקתך וקדיש. [ארחות חיים הלכ' סדר תפלת מוסף (ר''ה) סימן י''ח].
-----
ערבית שחרית ומנחה מתפללין אבות וגבורות וקדושת השם. ונהגו להוסיף באבות זכרנו, (וגבורות) [ובגבורות] מי כמוך, (וקדושת) [ובקדושת] השם ובכן ובכן [ובכן]. ובכן שם הוא שעולה האותיות למנין אני והו. ואף על גב דאמרינן אל ישאל אדם צרכיו לא בג' ראשונות ולא בג' אחרונות, תשובה לגאון, הני מילי צרכי יחיד, אבל צרכי רבים אמרינן, דהא עבודה כולה צרכי רבים היא, ואומר במקדש תרצה עבודתינו. וענין אלה השלשה ובכן שאומר בקדושת ה', ענינם מלכיות זכרונות שופרות. הראשון שהוא ובכן תן פחדך, כלומר ענין שממליכין אותו על הכל. ויעשו כולם אגודה אחת לעשות רצונו, והשני שהוא ובכן תן כבוד לעמך, הוא לבקש מלפניו זכרון לטובה. והשלישי שהוא ובכן צדיקים יראו וישמחו, הוא מענין שופרות. כי כל הרשעה כעשן תכלה, ותעביר ממשלת זדון מן הארץ, זה נוטה למה שמצינו בתורת כהנים ובמה, בשופר של חרות, ומה שגומרין בה ותמלוך אתה ה' לבדך וכו', הוא לומר מעין חתימה סמוך לחתימה, שחותם בה המלך הקדוש. ואחר כך אומרים אתה בחרתנו. וכתבו הגאונים ז''ל שאין אומרים ותתן לנו ה' אלוהינו מועדים לשמחה, כמו בשאר ימים טובים, לפי שאין רגל זה לשמחה, אלא להיות עומד באימה וביראה, ולפיכך אין אומר רק ותתן לנו ה' אלוהינו את יום הזכרון הזה זכרון תרועה באהבה מקרא קדש, ודברך אמת וקיים לעד. וכן אומר בקדוש היום. וכתב ה''ר נתן [ז''ל] וזה לשונו, לפי שזהו תפלה, לא היה הר''מ [נ''ע] אומר לא בברכות של הפטרה ולא בקדוש, לפי שאינם של הודאה. וכן היה קדושו, אשר בחר בנו וכו', ותתן לנו ה' אלוהינו [באהבה] את יום הזכרון [הזה] זכרון תרועה באהבה מקרא קדש זכר ליציאת מצרים וכו', וזכרון תרועה באהבה וברצון הנחלתנו, ברוך אתה ה' מלך על כל הארץ מקדש ישראל ויום הזכרון ע''כ. ואף על פי שהוא ראש חדש. אינו צריך להזכיר של ראש חדש, דאסקינן בערובין [מ' ע''ב] דזכרון אחד עולה לכאן ולכאן. וכן בחתימה אינו מזכיר של ראש חדש. ודברך אמת וכו', פירוש, לפי שאמר למעלה מזה מלוך על כל העולם וכו', עד (ויאמרו) [ויאמר] כל אשר נשמה באפו ה' אלוהי ישראל מלך ומלכותו בכל משלה, אומר ודברך אמת וקיים לעד. פירוש, אתה הבטחתנו בכמה מקומות בענין הגאולה, שתהיה לך לברך המלוכה, ולכך אנו מבקשים שתאמת דבריך, כי דברך אמת וקיים לעד. (פיר') [פסיקתא] כשדן הקדוש ברוך הוא את אדם הראשון שיתף מדת רחמים למדת הדין, שנאמר ויאמר ה' אלהים הן האדם, והתנה לו שכך ידין את בניו במדת רחמים. וזהו שאמר דוד לעולם ה' דברך נצב בשמים. פירוש, לעולם תהיה מדת רחמים, כי דברך נצב לעולם ואמונתך לדור ודור. וכך התנית לאדם הראשון, זהו כי אתה אלהים אמת. לעולם ה' דברך נצב בשמים ואמונתך לדור ודור, אמר דוד לפני הקדוש ברוך הוא, רבונו של עולם, כשבראת עולמך יצרתו במדת רחמים שנאמר ביום עשות ה' אלהים ארץ ושמים, ובבריאת אדם (ויברא) [וייצר] ה' אלהים, אלהים מדת הדין, ה' מדת רחמים, ובהן תבנה עולמך. ובעת סלחת לאדם הראשון סרחונו, הבטחתו שתציב ותשמור דבר זה לדורות הבאים אחריו. ומה היא ההבטחה, אמר ר' סימון אותו יום שסלח בו סרחונו לאדם הראשון, יום שבת ויום הכפורים היה, והבטיחו הקדוש ברוך הוא כי ביום זה יסלח עוונותם של ישראל. ויש אומרים יום שבת וראש השנה היה. ועל הכל חלה דוד פני אל שיציב וישמור אותו הדבר לעמו לדורות. והיינו דחותמין בקדושת יום טוב של ראש השנה ויום הכפורים ודברך אמת וקיים לעד, שתעמיד אותו דבר שהבטחת לאדם, שתשפוט עולמך ברחמים. רצה, ומודים, וכתוב לחיים. שים שלום, בספר חיים, אלהי עד שלא נוצרתי. זהו סדר תפלת ערבית ושחרית ומנחה. אך שאחרי ערבית אומר קדיש מיד, ואחר תפלת שחרית ומנחה אומר אבינו מלכנו חטאנו לפניך. לפי ששנינו פעם אחת גזרו תענית ולא נענו, וירד ר' עקיבא לפני התיבה, ואמר אבינו מלכנו חטאנו לפניך, אבינו מלכנו אין לנו מלך אלא אתה, ומיד נענה. וכשראו אותו הדור שנענה באותה תפלה, הוסיפו עליו דברי בקשות ותחנונים, וקבעום לי' ימי תשובה. ועוד היום נהגו לאמרו במקצת מקומות, בשני ובחמישי לפני תחנה. [כל בו הלכ' ראש השנה סימן ס''ד].
-----
בשחר משכימין לבא לבית הכנסת, ואומר קרבנות ופסוקי דזמרה של שבת ושל יום טוב. ויש מוסיפים עוד מזמור, תפלה לדוד שמעה ה' צדק. ואחר פסוקי דזמרה יעמוד שליח צבור ויתודה, ויאמר פיוטין ודברי תחנונים, להיות תפלתו לרצון, כי קדוש היום לה'. ואומר נשמת וכל סדר יוצר כמו בשבת. ומתפללין תפלתן בלחש. ואחר כך פותח שליח צבור לחזור תפלתו בקול רם. ואומר קרובץ ופזמונים של מלכיות זכרונות שופרות. ומשלים תפלתו, ואחר כך פותח ואומר אבינו מלכנו. ואחר כך אומר קדיש שלם. [כל בו הלכ' ראש השנה סימן ס''ד].
-----
ומוציאין שני ספרי תורה. וקורין בפרשת וה' פקד את שרה חמשה. ומפטיר קורא בשניה ובחודש השביעי. ומפטיר בראש שמואל. ואם חל להיות בשבת, קורין ז' בפרשת וה' פקד את שרה. והטעם למה קורין בזאת הפרשה. ומפטירין בזאת ההפטרה, לפי שבראש השנה נפקדו שרה וחנה. וביום השני גם כן מוציאין ב' ספרי תורה. וקורין באחד חמשה בפרשת והאלהים נסה את אברהם. ובשניה קורא המפטיר כאתמול ובחודש השביעי. ומפטיר בירמיה מצא חן. וטעם ההפטרה, לפי שיש [בה] ענין זכירת ישראל לטובה, כדכתיב זכור אזכרנו עוד. [כל בו הלכ' ראש השנה סימן ס''ד].
-----
וכתב ה''ר נתן ז''ל ואומר מלבד עולת החודש (ומנחתו) [ומנחתה]. ואומר שני שעירים לכפר, (האחר) [האחד] בשביל היום, (והאחר) [והאחד] בשביל ראש חדש היה קרב בראש השנה, כדאיתא בזבחים פרק כל התדיר [פ''ט ע''א] מוספי ראש חדש קודמין למוספי ראש השנה. ובסוכה פרק החליל פריך וליתני ראש השנה שחל להיות בשבת דאיכא תלתא מוספי. (ובתוספו') [ובתוספתא] דשבועות תני שלשים ושש שעירים קרבים לישראל בכל שנה, י''ב דראשי חדשים, אלמא קא חשיב אותו של ראש השנה. ויש כתבו (הני) [הכי], דאומרים את מוספי יום הזכרון הזה, ואפילו לא חל להיות בשבת, מפני מוסף ראש חודש שבו. אך לא יזכיר פסוקי דראש חודש, ולא את יום חודש הזה, משום דנפיק מיניה חורבה, שיאמר ביום השני כסדר הזה, ויאמרו אלול מעובר הוא, וימנו יום הכפורים וכל המועדות מיום שני, כדרך שמונין בכל שאר חדשים שהן שני ימים, ונמצא שיתקלקלו כל המועדות. אמנם בתפלות שכתב הר''ז ז''ל מידו כתוב את מוספי יום החודש הזה ויום הזכרון הזה. וזאת הנוסחא ליום ראשון [נוסחא] דוקא הוא, כמו שכתוב במקרא, מלבד עולת החודש. ומה שאמרנו שאין צריך להזכיר של ראש חדש, לעינן חתימה הוא, כשחותמין מקדש ישראל ויום הזכרון, שאין להזכיר וראשי חדשים לכפרה. יש אומרים שהיחיד אומר עלינו לשבח. ומסתבר הכי, משום על כן נקוה לך שמתחבר עם עלינו לשבח, כי עם מפני חטאינו אינו מתחבר יפה. וכוללין מלכיות זכרונות ושופרות, כדי שתמליכוני עליכם, ויעלה זכרונכם לטובה לפני, ובמה, בשופר. [כל בו הלכ' ראש השנה סימן ס''ד].
-----
ואחר תקיעות דמיושב, נהגו לומר מזמור אחד. ואחר אומר אשרי. ומחזירין הספרים למקומן, ואומר יהללו את השם ה'. ואחר כך אומר קדיש זוטא. ומתפללין הצבור בלחש תפלת מוסף, אבות, זכרנו, וגבורות, מי כמוך, אתה קדוש, ובכן ובכן ובכן, קדוש אתה, אתה בחרתנו, ומפני חטאינו. ואומר ביום הראשון, את מוספי יום הזכרון הזה, מפני מוסף ראש חדש שבו, אבל אין מזכירין ראש חדש, שזכרון אחד עולה לכאן ולכאן. וביום שני אין אומ' את מוספי, לפי שאינו ראש חדש, שאין מעברים אלול לעולם. עלינו לשבח. אוחילה. מלכיות, זכרונות, שופרות. ותוקע בכל אחת מהן. רצה, ומודים, וכתוב לחיים, שים שלום, היום תאמצנו, בספר חיים. קדיש שלם. [כל בו הלכ' ראש השנה סימן ס''ד].
-----
למנחה מתפללין כסדר יוצר. ואם חל להיות בשבת, מוציאין ספר תורה אחר סדר קדושה, כמו בשאר שבתות, וקורין ג' בסדר השבוע הבאה, ואחר כך מתפללין תפלת המנחה כסדר שהתפללו ביוצר. וכתב רבינו האי גאון ז''ל אומר צדקתך בשבת של ראש השנה, הלא אנו אומרים ויגבה ה' צבאות במשפט והאל הקדוש נקדש בצדקה. ומנהג יפה הוא. ומנהג נרבונה הוא שלא לאמרו, לפי שהוא ראש חדש, אבל יום הכפורים שחל להיות בשבת אומרים אותו. והמנהג להפטיר בשבת שלפני ראש השנה שובה ישראל. ובשבת שבין ראש השנה ליום הכפורים מפטירין דרשו. ובשבת שבין היום הכפורים לסוכות שוש אשיש. [כל בו הלכ' ראש השנה סימן ס''ד].
-----
ערבית הולכין לבית הכנסת, וקורין קריאת שמע בברכותיה, וחותמין ופרוס עלינו וכו', ואומר שליח צבור קדיש עד לעילא, ומתפללין שבע ברכות, שלוש ראשונות, ושלוש אחרונות, ותפילת היום באמצע, ומוסיפין בשלוש ראשונות כשיגיע עד למען שמו באהבה. זכרנו לחיים, עד שם שהכל נזכר בספר, כמו שנאמר (מלאכי ג', ט''ז) ויכתב ספר זכרון לפניו ליראי ה' ולחושבי שמו, אנו אומרים זכרנו לחיים, ובחיים נופל לשון זכירה, שנאמר (יחזקאל י''ח, כ''ב) כל פשעיו אשר עשה לא יזכרו לו בצדקתו אשר עשה יחיה. ולפי שכתוב זכירה באברהם, שנאמר (תהלים ק''ה, מ''ב) כי זכר את דבר קדשו את אברהם עבדו, לפיכך תקנו זכירה במגן אל מלך חפץ בחיים, על שם (יחזקאל י''ח, ל''ב) כי לא אחפוץ במות המת כי אם בשובו מדרכו וחיה, ועל שם שאומר (דברים ל', י''ט) ובחרת בחיים. כתבנו בספר חיים, על שם (מלאכי ג', ט''ז) ויכתב בספר זכרון לפניו. למענך. על שם (ישעיה מ''ח, י''א) למעני אעשה. אלהים חיים, שנאמר (שם י', י') הוא אלהים חיים. אל חי, על שם (תהלים פ''ד, ג') לבי ובשרי ירננו אל אל חי. מלך עוזר ומושיע וכו', והמון העם אומרים אל חי ומגן, ואינם אומרים מלך עוזר ומושיע, והם טועים, שאין לשנות מטבע התפילה שתקנו חכמים. ועוד, כבר אמרנו למעלה בשמונה עשרה, שבסוף שלוש ברכות ראשונות תקנו להזכיר מלך, ושם פירשנו הטעם, ולמה לא נאמר אותו. ועוד, כי בסדר רב עמרם ורבינו סעדיה ישנו. [אבודרהם תפילת ראש השנה].
-----
מי כמוך, על שם (שמות ט''ו, י''א) מי כמוך באלים. אב הרחמן, על שם (תהלים ק''ג, י''ג) כרחם אב על בנים ריחם ה' על יראיו. זוכר יצוריו ברחמים לחיים, שהוא מעביר ראשון ראשון, ומתוך שאנו רואים שאתה רחמן לחיים, כך יש להאמין שאתה נאמן להחיות מתים. לדור ודור, על שם (שם ק', ה') ועד דור ודור אמונתו. המליכו לאל כי הוא לבדו מרום וקדוש. ובכן יתקדש שמך וגו', כלומר, כשיבא היום שיהיה השם לבדו מרום וקדוש, דהיינו לעת ביאת הגואל, אז יתקדש שם אלהינו, ואז יתן פחדו על כל מעשיו, ואז יתן כבוד לעמו, ואז צדיקים יראו וישמחו. ובכן פירוש ואז. ותקנו לומר ובכן, על שם (אסתר ד', ט''ז) ובכן אבא אל המלך, לפי שהוא עתה יום הדין, ואנו באים לפני מלך מלכי המלכים הקדוש ברוך הוא. ויש מפרשים בכן, שהוא שבעים ושתים שמות, כי בכן עולה למנין ע''ב, ואינו מתיישב פירוש זה, שהרי מזכיר אחרי ובכן ה' אלהינו. ועוד, לא מצאנו שהשם נקרא בכן בשום מקום. ובכן תן פחדך ה' אלהינו על כל מעשיך, על שם (הושע ג', ה') ופחדו אל ה' ואל טובו. ואימתך על כל מה שבראת, על שם (משלי כ', ב') נהם ככפיר אימת מלך. ותמצא כי בכל מעשה בראשית נאמרה עשיה, ולא נאמר בריאה אלא בשמים וארץ, ותנינים, ואדם. וזהו שאמר תן פחדך ה' אלהינו על כל מעשיך, כדי שייראו מלפניו, וזהו שאמר אחר כך, וייראוך כל המעשים, ואימתך על כל מה שבראת, שהם השמים והארץ, והתנינים, והאדם. והטעם, כי יש בני אדם שהם עובדים את השמים ואת הארץ, ואת התנינים שבים. וגם יש בני אדם שעושים עצמם אלוהות, ועל כן אמר תן אימתך על הנבראים האלו, שהם טועים, ומתגאים בעצמם, ויחזרו כולם לעבדך בלבב שלם, וזהו שאמר אחר כן, וישתחוו לפניך כל הברואים, כלומר, אותם שלא משתחוים אליך, גם השמים והארץ והתנינים שהיו עובדים, כולם יעשו אגודה אחת לעשות רצונך בלבב שלם, וזה שאומר הכתוב (צפניה ג', ט') כי אז אהפוך אל עמים שפה ברורה לקרוא כולם בשם ה', וזהו החילוק שנאמר פחד על מעשיו ואימה על ברואיו. כי אימה היא גדולה מפחד, ולפיכך אמר אימה על הברואים הנכבדים, ופחד על הפחותים. וייראוך כל המעשים, על שם (תהלים ל''ג, ח') ייראו מה' כל הארץ. ואמר מעשים, על שם (תהלים ס''ו, ג') מה נורא מעשיך. וישתחוו לפניך כל הברואים, על שם (שם פ''ו, ט') כל גוים אשר עשית יבואו וישתחוו. ויעשו כולם אגודה אחת, שנאמר (צפניה ג', ט') ולעבדו שכם אחד. וכתיב בשמואל (ב', כ''ה) ויהיו לאגודה אחת, ועוד אמר לשון זה, על שם דאמרינן בספרי (דברים ל''ג, ה') יחד שבטי ישראל, כשהם כולם אגודה אחת, ולא כשהם שתי אגודות. שהשלטון לפניך, על שם (קהלת ח', ד') באשר דבר מלך שלטון. עז בידך, על שם (תהלים פ''ט, י''ד) תעוז בידך. וגבורה בימינך, על שם דכתיב בתריה תרום ימינך, ורוממות היא גבורה, שנאמר (שם קי''ח, ט''ז) ימין ה' רוממה ימין ה' עושה חיל. ועוד, על שם (שמות ט''ו, ו') ימינך ה' נאדרי בכח וגו', ושמך נורא על כל מה שבראת, שנאמר (מלאכי א', י''א) גדול שמי בגוים. וכתיב (תהלים מ''ח, ב') גדול ה' ומהולל מאד. ושמך נורא, על שם (תהלים צ''ט, ג') יודו שמך גדול ונורא. ובכן תן כבוד לעמך, על שם (ישעיה כ''ד, כ''ג) ונגד זקניו כבוד. תהילה ליראיך, ולא לפסילים, וזהו (שם מ''ב, ח) וכבודי לאחר לא אתן ותהילתי לפסילים. או תהילה ליראיך, שהיראים עצמם יתהללו בשם ה' כמו שנאמר (תהלים ל''ד, ג') בה' תתהלל נפשי, וכתיב (ישעיה מ''א, ט''ז) בקדוש ישראל תתהלל. והתהילה תלויה בכבוד, שנאמר (ישעיה מ''ב, י''ב) ישימו לה' כבוד ותהילתו באיים יגידו. ותקוה, על שם (ירמיה ל''א, ט''ז) ויש תקוה לאחריתך. לדורשיך, על שם (תהלים ל''ד, י''א) ודורשי ה' לא יחסרו כל טוב. ופתחון פה למיחלים לך, על שם (יחזקאל כ''ט, כ''א) ולך אתן פתחון פה, ורצה לומר, פתח פה המיחלים לך, שיהללוך, או פתח פיהם, שיאמרו לאויביהם, אך זה היום שקוינו, לשלם לכם גמולכם הרע אשר גמלתם לנו, מצאנו ראינו. שמחה לארצך, על שם (תהלים צ''ו, י''א) ותגל הארץ, והעיקר על שם (שם פ''ה, ב') רצית ה' ארצך שבת שבות יעקב, על כן מתפלל, תשב שבות יעקב, ואז תשמח ארצך. ששון לעירך, על שם (ישעיה נ''א, ג') ששון ושמחה ימצא בה. צמיחת קרן לדוד עבדך, זהו מלך המשיח, על שם (תהלים קל''ב, י''ז) שם אצמיח קרן לדוד, וכתיב (יחזקאל ל''ז, כ''ה) ודוד עבדי. ואמר קרן, על שם (תהלים קי''ב, ט') קרנו תרום בכבוד. ועל שם שנמשח דוד בקרן המשחה. ועריכת נר לבן ישי משיחך, על שם דכתיב בתריה (שם קל''ב, י''ז) ערכתי נר למשיחי. ובכן צדיקים יראו וישמחו, על שם (שם ק''ז, מ''ב) יראו ישרים וישמחו. וישרים יעלזו, על שם (שם קמ''ט, ה') יעלזו חסידים בכבוד. וחסידים ברינה יגילו, על שם (שם קל''ב, ט''ז) וחסידך רנן ירננו. ועולתה תקפוץ פיה, על שם (איוב ה', ט''ז) ועולתה קפצה פיה, והטעם, שלא יהיו רשעים עושי עול לימות המשיח. בעשן תכלה, על שם (תהלים ל''ז, כ') כלו בעשן כלו. כי תעביר ממשלת זדון מן הארץ, זו מלכות רומי, כמו שפירשתי בתפילת שמונה עשרה, גבי ומלכות זדון, כי כשתעקר מלכות זדון לא יהיה שם עוד שיעבוד מלכיות לעתיד. ותמצא באלו שלשה ובכן ובכן ובכן, רמז למלכיות זכרונות ושופרות, כי הראשון הוא ובכן תן פחדך ה' אלהינו, וייראוך כל המעשים, ויעשו כולם אגודה אחת, כנגד מלכיות, כי כל זה ענין הממלכה, שממליכין אותו. והשני, תן כבוד לעמך, כנגד זכרונות, שהוא אזכרה לטובה. והשלישי, צדיקים יראו וישמחו וכו', כי תעביר ממשלת זדון מן הארץ, כנגד שופרות, כדאמרינן בספרי, המליכוהו תחילה, ואחר כך בקש מלפניו, כדי שיזכור לך, ובמה, בשופר של חירות, שנאמר (ישעיה כ''ז, י''ג) והיה ביום ההוא יתקע בשופר גדול וגו'. פירש, באי זו טובה תהיה זאת ההזכרה בשופר של חירות, וזהו כי תעביר ממשלת זדון מן הארץ. ותמלוך אתה הוא ה' אלהינו מהרה על כל מעשיך וכו', על שם (זכריה י''ד, ט') ביום ההוא יהיה ה' אחד ושמו אחד. קדוש אתה ונורא שמך, על שם (שופטים י''ג, ו') נורא מאד. ואין אלוה מבלעדיך, על שם (ישעיה מ''ד, ו') ומבלעדי אין אלהים. ככתוב ויגבה ה' צבאות במשפט וגו', ברוך אתה ה' האל הקדוש. והטעם שתקנו לומר מראש השנה ועד יום הכפורים המלך במקום האל, לפי שמראה מלכותו על בני העולם, ששופט אותם בימים אלו. [אבודרהם תפילת ראש השנה].
-----
אתה בחרתנו, פירשנוהו בתפילת פסח, ואומר ותתן לנו ה' אלהינו באהבה את יום הזכרון הזה, ואין צריך להזכיר ראש חודש, ולומר את יום ראש החודש הזה, דאמרינן בפרק בכל מערבין (ערובין מ' ע''ב) דזכרון אחד עולה לכאן ולכאן, פירוש, כשאומר את יום הזכרון הזה גם ראש חודש בכלל, שבשניהם כתוב לשון זכירה, שנאמר (במדבר י', י') וביום שמחתכם ובמועדיכם ובראשי חדשיכם וגו', והיו לכם לזכרון לפני אלהיכם. והכי איתא בירושלמי דראש השנה, אמר רבי יעקב בר אחא בשם רבי דוסא, העובר לפני התיבה ביום טוב של ראש השנה אין צריך להזכיר ראש חודש, אלא ראש השנה בלבד. והכי איתא במסכת סופרים, ואמרינן נמי (ראש השנה ח' ע''ב) תקעו בחודש שופר בכסה ליום חגנו (תהלים פ''א, ד'), אי זהו חג שהחודש מתכסה בו, זה ראש השנה. ואם הוא שבת אומר את יום המנוח הזה, ואת יום הזכרון הזה. ואין אומר ותתן לנו ה' אלהינו באהבה מועדים לשמחה חגים וזמנים לששון, לא בראש השנה ולא ביום הכפורים. [אבודרהם תפילת ראש השנה].
-----
אלהינו ואלהי אבותינו מלוך על כל העולם כולו בכבודך, על שם (תהלים מ''ז, ג') כי ה' עליון נורא מלך גדול על כל הארץ, שמראה מלכותו בראש השנה. על כל העולם בכבודך, סמך מלכות אצל כבוד, על שם (שם כ''ד, ט') ויבא מלך הכבוד. והנשא על כל הארץ ביקרך, שייך לומר הינשא ביום המשפט, על שם (שם צ''ד, ב') הנשא שופט הארץ, ומכל מקום יהיה משפטיך ביקרך, וזהו בחסדך, כמו שנאמר (שם ל''ו, ח') מה יקר חסדך אלהים, ולכך אמר יקר אצל כבוד, לפי שהנכבד נקרא יקר, שנאמר (ישעיה מ''ג, ד') מאשר יקרת בעיני נכבדת. והופע בהדר גאון עוזך על כל יושבי תבל ארצך, הופעה שיבא בדין על הארץ ועל יושביה, שנאמר (תהלים צ''ד, א') אל נקמות ה' אל נקמות הופיע הנשא שופט הארץ, זה שדן את הארץ. השב גמול על גאים, זהו שדן את יושבי תבל. ולקח לשון הדר עם לשון גאון, שנאמר בו (ישעיה ב', י') מפני פחד ה' ומהדר גאונו. ואמר ארצך כלומר כשתופיע בדין זכור כי הוא ארצך, ותרצינה בדין, ותמחל להם, על שם (תהלים פ''ה, ב' ג') רצית ה' ארצך שבת שבות יעקב נשאת עון עמך וגומר. ולקח לשון עוזך, על שם המלכות והמשפט, שנאמר (תהלים צ''ט, ד') ועוז מלך משפט אהב. וידע כל פעול כי אתה פעלתו, על שם (משלי ט''ז, ד') כל פעל ה' למענהו. ויבין כל יצור כי אתה יצרתו, על שם (ישעיה מ''ג, כ''א) עם זו יצרתי לי. והטעם, כיון שאתה דן את הארץ לחובה ולזכות, ידעו ויבינו העולם כי פעלתם ויצרתם, שאם לא היית דן אותם היו אומרים עזב ה' את הארץ, ואין שופט, אבל במקרה בא הכל. ויאמר כל אשר נשמה באפו, כלומר, אפילו אותם בני אדם הרשעים, ואין בהם מצות, כי אם הנשמה שבאפם בלבד, יאמרו ביום הדין על כרחם ה' אלהי ישראל מלך, והוא על שם (ישעיה ב', כ''ב) חדלו לכם מן האדם אשר נשמה באפו כי במה נחשב הוא. ומלכותו בכל משלה. הלשון הזה נופל כשיושב על כסא דין לדון עמו, שנאמר (תהלים ק''ג, י''ט) ה' בשמים הכין כסאו ומלכותו בכל משלה. [אבודרהם תפילת ראש השנה].
-----
והשיאנו ה' אלהינו, פירשנוהו למעלה ורבנו יצחק הלוי הנהיג בגרמישא שלא לאומרו, אלא מתחיל מן קדשנו במצותיך, ותן חלקנו וכו', לפי שברכת מועדיך לא שייך אלא בשלוש רגלים, שנאמר (דברים ט''ז, ט''ז) שלוש פעמים בשנה יראה כל זכורך, וסמיך ליה איש כמתנת ידו כברכת ה' אלהיך אשר נתן לך. וכן כתב רבינו שאלתיאל, דקרבן מועדיך זה קרבן חגיגה, שנאמר בו כברכת ה' אלהיך, וזה אינו כי אם שלוש פעמים בשנה. ומטעם זה אין לומר במוסף ואין יכולין לעלות ולראות ולהשתחוות לפניך, אלא ואין אנו יכולין להקריב לפניך קרבן, וכן כתוב בסדר רבינו סעדיה. אבל רבינו יצחק ברבי יהודה הלוי הנהיג במגנציא לאומרו בראש השנה וביום הכפורים, בשם רבינו אליעזר הגדול. וגם רבינו משולם שאל את פי ראש ישיבה שבירושלים, והשיבו שאומרים אותו, וכן כתב בעל הלכות גדולות, יחיד צריך לומר בתפילה בראש השנה מלוך והשיאנו. ובסדר רב עמרם ישנו, וכן נהגו ברוב המקומות בספרד לאומרו, מפני שראש השנה בכלל מועדי ה' הוא, שהרי כתוב בתחילת הענין (ויקרא כ''ג, ד') אלה מועדי ה', ובסוף הענין (שם כ''ג, מ''ד) וידבר משה את מועדי ה', וקאי על כל הענין, לפסח, ועצרת, וראש השנה, ויום הכפורים, וסוכות, ושמיני חג העצרת, כולם הוקשו להדדי, וגם מצאנו בו שמחה, שנאמר (במדבר י', י') וביום שמחתכם ובמועדיכם ובראשי חדשיכם. ואמר מר, ובראשי חדשיכם כיצד זה ראש השנה (ספרי זוטא במדבר י', י'). ועוד דאמרינן בפרק שלשה שאכלו (ברכות מ''ט ע''א) טעה ולא הזכיר של יום טוב בברכת המזון, אומר ברוך אשר נתן ימים טובים לעמו ישראל לששון ולשמחה ולזכרון, ואינו מחלק בין פסח ושבועות וסוכות לראש השנה, שגם הוא שייך בו שמחה. וחותם בוהשיאנו ודברך אמת וקיים לעד, על שם (תהלים קי''ט, פ''ט) דברך נצב בשמים, ועל שם (שם קי''ט, ק''ס) ראש דברך אמת. והטעם שתקנו לומר בחתימה ודברך אמת וקיים לעד, בתפילה ובקידוש היום, מפני שאומר במדרש תהלים (פסיקתא רבה פמ''א, ב') לעולם ה' דברך נצב בשמים לדור ודור אמונתך (תהלים קי''ט, צ') וכתיב בתריה, למשפטיך עמדו היום. אמר דוד לפני הקדוש ברוך הוא, דברך שהצבת לאדם הראשון, לדון ולזכות ביום זה בניו וכו', ולכך תקנו לומר שיקיים דברו. ובעל משמרת המועדות כתב טעם אחר, כי מפני שאנו אומרים למעלה מזה מלוך על כל העולם בכבודך וכו', עד ומלכותו בכל משלה, על זה אמר ודברך אמת וקיים לעד, שהבטחתנו כך בעתידת הגאולה, כמו שכתוב (עובדיה א', כ''א) והיתה לה' המלוכה, ונאמר (זכריה י''ד, ט') והיה ה' למלך על כל הארץ וגו'. וכתיב (צפניה ג', ט') כי אז אהפוך אל עמים שפה ברורה לקרא כולם בשם ה' וגו'. הרי שהבטחתנו על זה בכמה מקומות, ולכך אנו מבקשים שיאמת אותה הבטחה שהבטיחנו, כי דברו אמת וקיים לעד. וזהו שחותמין אחר כך ברוך אתה ה' מלך על כל הארץ מקדש ישראל ויום הזכרון, על שם (תהלים מ''ז, ח') כי מלך (על) כל הארץ אלהים. ואומר רצה ומודים ושים שלום. ומוסיף במודים וכתב לחיים ובשים שלום ובספר חיים. ואומר קדיש תתקבל, ומקדש שליח צבור בבית הכנסת, כשאר ימים טובים. ואומר זמן, דהכי אסקינן (ערובין מ' ע''ב) הלכתא אומר זמן בראש השנה וביום הכפורים, ונפטרין לבתיהם לשלום. כתב אבן הירחי, מנהג כל ישראל להתפלל בכריעה בראש השנה וביום הכפורים, לפי שאנו עומדין בדין, והעומד בדין צריך להתפלל בכריעה, וצא ולמד מדניאל (דניאל ו', י''א) דהוה ברך על ברכוהי ומצלא ומודה וגומר. והוא היה עומד בדין, שהלשינו עליו על התפילה. וצא ולמד משלמה (מלכים א ח', נ''ד) ויהי ככלות שלמה להתפלל אל ה' וגו'. קם מלפני מזבח ה' מכרוע על ברכיו, ומלך נידון בכל יום. [אבודרהם תפילת ראש השנה].
-----
שחרית נכנסין לבית הכנסת, ומסדרין הברכות, וקורין הזמירות כמו בשבת, ומוסיפין אחר יושב בסתר עליון למנצח על הגתית לאסף הרנינו לאלהים עזנו (תהלים פ''א) מפני שכתוב בו תקעו בחודש שופר וגו'. כי חק לישראל הוא משפט וגו', וגם מוסיפין אחר מזמור שירו לה' שיר חדש, שיר המעלות לדוד שמחתי באומרים לי. ומתפללין שבע ברכות, כמו בערבית, וחוזר שליח צבור התפילה. וכשיגיע עד ברוב עוז ושלום, ואומר ואתם הדבקים בה' אלהיכם וגו'. היום תאמצנו, על שם (תהלים ל''א, כ''ה) חזקו ויאמץ לבבכם. היום תברכנו, על שם (שם קי''ח, כ''ו) ברכנוכם מבית ה'. היום תגוננו, על שם (ישעיה ל''א, ה') גנון והציל. היום תדגלנו, על שם (תהלים כ', ו') ובשם אלהינו נדגל. היום תהדרנו, על שם (שם כ''א, ו') הוד והדר תשוה עליו. היום תועדנו, על שם (שמות ל', ל''ו) אשר אועד לך שמה. היום תזכנו, על שם (ישעיה א', ט''ז) רחצו הזכו. היום תחננו, על שם (שמות ל''ג, י''ט) וחנותי את אשר אחון. היום תטהרנו, על שם (ויקרא ט''ז, ל') לפני ה' תטהרו. היום תישרנו, על שם (תהלים ה', ט') הישר לפני דרכך. היום תכתבנו לחיים, ובספר חיים וכו'. ואומר קדיש תתקבל. ואין אומר הלל בראש השנה וביום הכפורים, כדאיתא בראש השנה אמר רבי אבהו, אמרו מלאכי השרת לפני הקדוש ברוך הוא, רבונו של עולם, מפני מה אין ישראל אומרים לפניך שירה בראש השנה וביום הכפורים. אמר להם, אפשר אני יושב על כסא הדין, וספרי חיים וספרי מתים לפני נפתחין, וישראל אומרים שירה. [אבודרהם תפילת ראש השנה].
-----
והצבור חייבין לשמוע התקיעות על סדר ברכות, ואף על פי שתקעו כשהן יושבין. כיצד, אומר אבות וגבורות וקדושת השם, ואומר מלכיות, ותוקע קשר''ק. ואומר זכרונות, ותוקע קש''ק, ואומר שופרות, ותוקע קר''ק, אבל היחיד, בין ששמע על סדר ברכות בין שלא שמע יצא, כדתנן (ראש השנה ל''ד ע''ב) אמר רבי יוחנן שמע תשע תקיעות בתשע שעות ביום יצא, ומן הדין היה כשתוקעין על סדר ברכות לתקוע על כל ברכה וברכה ג' סימנין, קשר''ק קש''ק קר''ק. וכן לזכרונות, וכן לשופרות, להוציא מן הספק, אלא הואיל שיצאנו מידי הספק בתקיעות שמיושב, אין מטריחין על הצבור, ודי לנו בסימן אחד על כל ברכה וברכה, וכן כתב הרי''ף. וכנגד ל' תקיעות אלו שהם קשר''ק קש''ק קר''ק, שלוש פעמים כל סימן, תקנו עשרה פסוקים של מלכיות, ועשרה של זכרונות, ועשרה של שופרות, שהם שלושים. [אבודרהם תפילת ראש השנה].
-----
ואחר שיגמור התקיעות מיושב, אומר שליח צבור (תהלים פ''ט, ט''ז) אשרי העם יודעי תרועה וגו'. (שם י''ז) בשמך יגילון כל היום וגו'. (שם י''ח) כי תפארת עזמו אתה וגו'. ואומר (תהלים קמ''ה) אשרי יושבי ביתך. ומחזיר הספרים למקומן, ואומר קדיש עד לעילא, ומתפללין תפילת מוסף שהוא השלוש ראשונות עם התוספות שמוסיפין בהם, ואומר אתה בחרתנו, ומפני חטאינו, עד על ידי משה עבדך, כמו שפירשנו הכל למעלה. ואומר עלינו לשבח, כלומר, חובה היא עלינו לשבח. לאדון הכל, על שם (תהלים צ''ז, ה') אדון כל הארץ. לתת גדולה, על שם (שם ל''ד, ד') גדלו לה' אתי. ליוצר בראשית. לשון חכמים הוא, על שם (בראשית א', א') בראשית ברא אלהים. שלא עשנו כגויי הארצות, לקח לשון זה, לפי שלא מצאנו עשיה של הקדוש ברוך הוא בשום אומה, כי אם בישראל, שנאמר (שם קמ''ט, ב') ישמח ישראל בעושיו. וכתיב (דברים ל''ב, ו') הוא עשך ויכוננך. וכתיב (ישעיה מ''ד, ב') כה אמר ה' עושך. וכתיב (שם נ''ד, ה') כי בועליך עושיך. ולא שמנו כמשפחות האדמה, על שם (בראשית י''ב, ג') ונברכו בך כל משפחות האדמה. שלא שם חלקנו כהם. שנאמר (ירמיה י', ט''ז) לא כאלה חלק יעקב כי יוצר הכל הוא. ועוד כי חלקנו לשמור דבריך, שנאמר (תהלים קי''ט, נ''ז) חלקי ה' אמרתי לשמור דבריך, ולא כן חלקם. וגורלנו ככל המונם, שנאמר (שם ט''ז, ה') אתה תומיך גורלי, ולא גורל האומות. שהם משתחוים להבל וריק, על שם (ישעיה ל', ז') הבל וריק יעזורו. ומתפללין אל אל לא יושיע, פסוק הוא בישעיה (מ''ה, כ'). אבל אנו משתחוים לפני מלך מלכי המלכים הקדוש ברוך הוא, על שם (תהלים צ''ה, ו') בואו נשתחוה ונכרעה נברכה לפני ה' עושנו. ועל שם (דניאל ב', ל''ז) אנת מלכא מלך מלכיא. והמון העם קורין ואנו משתחוים, ואינו נכון, כדי שלא יהא כחוזר למעלה, שאמר ומתפללין אל אל לא יושיע, חלילה וחס. שהוא נוטה שמים ויוסד ארץ פסוק הוא (ישעיה נ''א, י''ג). ומושב יקרו בשמים ממעל, על שם (תהלים ק''א, י''ט) ה' בשמים הכין כסאו. ושכינת עוזו בגבהי מרומים, שיש לו כסא למעלה, ולקח לשון עוז עם מרומים, על שם (תהלים כ''א, י''ד) רומה ה' בעוזך. ולקח לשון גבהו, על שם (ישעיה ה', ט''ז) ויגבה ה' צבאות במשפט. הוא אלהינו ואין עוד אחר, על שם (ישעיה מ''ג, י') כי אני הוא לפני לא נוצר אל ואחרי לא יהיה. ולקח לשון ואין עוד אחר, על שם (דברים ד', ל''ה) אין עוד מלבדו ועל שם (ישעיה מ''ה, כ''א) אני ה' ואין עוד אלהים מבלעדי. אמת מלכנו, על שם (ירמיה י', י') וה' אלהים אמת. ואפס זולתו על שם (ישעיה מ''ה, כ''א) ואין עוד אפס אלהים. אוחילה לאל, על שם (איכה ג', כ''א) על כן אוחיל לו. אחלה פניו, על שם (תהלים קי''ט, נ''ח) חליתי פניך בכל לב. אשאלה ממנו מענה לשון, על שם (משלי ט''ז, א') ומה' מענה לשון. ולקח לשון אשאלה ממנו, על שם (תהלים כ''ז, ד') אחת שאלתי מאת ה'. אשר בקהל עם, על שם (שם מ', י') בשרתי צדק בקהל רב. אשיר עוזו, על שם (שם כ''ט, י''ז) ואני אשיר עוזך. אביעה רננות, על שם (שם קי''ט, קע''א) תבענה שפתי תהילה. ואמר רננות, על שם (שם ס''ג, ו') ושפתי רננות יהלל פי. בעד מפעליו, על שם (משלי ט''ז, י''ד) כל פעל ה' למענהו. ונראה מתוך אוחילה שאין ליחיד לאמרו, לפי שהוא רשות לשליח צבור, שהרי אומר בו אשר בקהל עם אשיר עוזו. על כן נקוה לך ה' אלהינו, על שם (תהלים מ', ב') קוה קויתי ה', והוא חוזר למה שאמר למעלה. שלא שם חלקנו כהם וכו'. כלומר, לפי שהשם קרבנו לעבודתו, ובחר בנו יותר מכל האומות, על כן אנו מקוים לישועתו. לראות מהרה בתפארת עוזך, על שם (תהלים פ''ט, י''ח) כי תפארת עזמו אתה, כלומר, שנזכה לראות פני השכינה, ולראות בתפארת בית המקדש, שכתוב בו (ישעיה מ', ז') ובית תפארתי אפאר. להעביר גלולים מן הארץ, על שם (זכריה י''ג, ב') והה ביום ההוא נאום ה' צבאות אכרית את שמות העצבים מן הארץ ולא יזכרו עוד וגם את הנביאים ואת רוח הטומאה אעביר מן הארץ. והאלילים כרות יכרתון, על שם (ישעיה ב', י''ח) והאלילים כליל יחלוף. וכתיב בתריה, ונשגב ה' (צבאות) לבדו ביום ההוא. זהו שאמר כאן, לתקן עולם במלכות שדי, כלומר, כיון שתכרת הטומאה מן העולם, תחזור השכינה בכל העולם, ואז יהיה העולם מתוקן. והזכיר כאן שם שדי, ולא שם אחר, על שם דאמרינן בתנחומא (שמות סימן כ') כשאמר משה ואמרו לי מה שמו מה אומר אליהם, אמר לו הקדוש ברוך הוא. משה שמי אתה מבקש לידע, לפי מעשה אני נקרא, כשאני דן את הבריות אני נקרא אלהים, וכשאני עושה מלחמות ברשעים אני נקרא צבאות, וכשאני תולה חטאיו של אדם אני נקרא שדי, וכשאני יושב במידת הרחמים אני נקרא רחום, ולפי שבראש השנה תולה חטאת האדם עד יום הכפורים, לראות אם ישוב, אמר כאן שם שדי. ובכאן הוא מדבר בענין הגאולה, ואם לא היה תולה להם, לראות אם ישובו, לא היו נגאלין לעולם. וכל בני בשר יקראו בשמך, על שם (צפניה ג', ט') כי אז אהפוך אל עמים שפה ברורה לקרוא כולם בשם ה' לעבדו שכם אחד, וזהו לעתיד. להפנות אליך כל רשעי ארץ, על שם (זכריה ח', כ''ב) ובאו עמים רבים וגוים עצומים לבקש את ה' צבאות ולחלות את פני ה'. יכירו וידעו כל יושבי תבל כי לך תכרע כל ברך תשבע כל לשון, שנאמר בי נשבעתי יצא מפי צדקה דבר ולא ישוב, כי לי תכרע כל ברך תשבע כל לשון. לפניך ה' אלהינו יכרעו ויפולו, ולכבוד שמך יקר יתנו, כבר אמרנו למעלה שהיקר והכבוד תלויים זה בזה, שנאמר (ישעיה מ''ג, ד') מאשר יקרת בעיני נכבדת. ויקבלו כולם את עול מלכותך, לשון חכמים הוא, שאמרו גבי קריאת שמע (ברכות י''ד ע''ב) וצריך לקבל עליו עול מלכות שמים. כלומר, להאמין בו ולא באחר, ולעשות כל מצותיו. ותמלוך עליהם מהרה לעולם ועד, על שם (שמות ט''ו, י''ח) ה' ימלוך לעולם ועד. כי המלכות שלך היא, כלומר, עתה דומה בעיני רשעי הגוים כאלו מלכות העולם אינה שלך, אבל כשתשפוך עליהם זעמך אז ידעו שהמלכות שלך היא. וזה על שם שכתוב (תהלים פ''ג, י''ח) יבושו ויבהלו עדי עד ויחפרו ויאבדו וידעו כי אתה שמך ה' לבדך עליון על כל הארץ. ולעולמי עד תמלוך בכבוד, כפל דבריו כדי להסמיך אותו לפסוק ה' ימלוך. ועתה מזכיר עשרה מלכיות, שלשה מלכיות מן התורה, ה' ימלוך לעולם ועד (שמות ט''ו, י''ח). ותרועת מלך בו (במדבר כ''ג, כ''א). ויהי בישרון מלך (דברים ל''ג, ה'). ושלשה מן הכתובים, כי לה' המלוכה (תהלים כ''ב, כ''ט) ה' מלך גאות לבש (תהלים צ''ג, א'). ויבא מלך הכבוד (שם כ''ד, ט'). ושלשה מן הנביאים, כה אמר ה' מלך ישראל (ישעיה מ''ד, ו'). והיתה לה' המלוכה (עובדיה א', כ''א). והיה ה' למלך על כל הארץ (זכריה י''ד, ט). ומסיים העשירי בתורה, שמע ישראל ה' אלהינו ה' אחד (דברים ו', ד'). והוא נחשב כמו מלכות, כי ענין הפסוק הוא קבלת על מלכות שמים. וכתב אבי העזרי, שאם בא להוסיף במלכיות ובזכרונות ובשופרות הרשות בידו. וכן כתב הרא''ש. והטעם שמקדימין פסוקי הכתובים לנביאים, מפני שדוד קדם לנביאים. ואם תאמר, הא אמרינן בכל מקום תורה נביאים וכתובים. ויש לומר, שזהו לענין קדושתן, שחמורה קדושת הנביאים מהכתובים, לפי שהנביאים נאמרו ברוח נבואה, והכתובים ברוח הקודש, אבל לענין הקדמתן, הכתובים היו קודם. והכי אמרינן בהדיא (במסכת סופרים) (עיין תוספות ראש השנה ל''ב ע''א) בכל מקום דברי נביאים קודמים לדברי קדושה, חוץ מכאן, שדברי קדושה קודמין לדברי נביאים. ואם תאמר למה אינו אומר בפסוקי הכתובים ועל ידי עבדיך הקדושים, כמו שאומר בפסוקי הנביאים, ועל ידי עבדיך הנביאים, ויש לומר, מפני שפסוקי הנביאים נאמרו בשליחות הנביאים, לאמרם לישראל, לפיכך אמר בהם ועל ידי עבדיך הנביאים, אבל של כתובים לא נאמרו בשליחות, אלא שנאמרו ברוח הקודש, לפיכך אמר בהם ובדברי קדשך כתוב לאמר. ואם תאמר, למה אמר במלכיות מיד אחר פסוקי הנביאים פסוק אחרון של תורה, שאומר ובתורתך ה' אלהינו כתוב לאמר, ובזכרונות ובשופרות אינו אומר אותו מיד אחר פסוקי הנביאים, אלא אומר בזכרונות אלהינו ואלהי אבותינו זכרנו בזכרון טוב וכו', וסמוך לחתימה אומר פסוק אחרון של תורה, וכן בשופרות אומר אלהינו ואלהי אבותינו תקע בשופר גדול, וסמוך לחתימה אומר פסוק אחרון של תורה. והטעם שאין עושין כן במלכיות, מפני שבברכה של מלכיות אינו חותם בענין מלכיות, אלא בקדושת היום, ולפיכך אומר בפסוק אחרון של תורה בסוף המלכיות מיד, לא להניחו עד סמוך לחתימה, שאינה מענין המלכיות. אבל בזכרונות ושופרות מניחו עד סמוך לחתימה, ואמרינן בגמרא הני עשרה פסוקים כנגד מי, כנגד י' הלולים שבמזמור הללויה הללו אל בקדשו. רב יוסף אמר, כנגד עשרת הדברות. רבי יוחנן אמר, כנגד עשרת מאמרות שבהן נברא העולם. ואומר מלוך על כל העולם כולו בכבודך, והשיאנו ה' אלהינו, וכבר פירשנום למעלה. [אבודרהם תפילת ראש השנה].
היום הרת עולם, על שם (ירמיה כ', י''ז) ורחמה הרת עולם, כי בתשרי נברא העולם (ראש השנה י''א ע''א) והיה הריונו, כי ההריון יאמר גם על עת הלידה, כמו הורה גבר (איוב ג', ב') ואמרינן בראש השנה (כ''ז ע''א) כמאן מצלינן האידנא זה היום תחילת מעשיך, כמאן כרבי אליעזר, דאמר בכ''ה באלול נברא העולם. וביום שישי שהוא ראש השנה נברא אדם הראשון, נמצא שהיום נגמר הריונו של עולם, ולכך כל העולם נידון ביום זה. והיינו דאמרינן נמי בפסיקתא (רבתי פמ''א) לעולם ה' דברך נצב בשמים, רבי אליעזר אומר בכ''ה באלול נברא העולם, ואתיא כמאן דתניא זה היום תחילת מעשיך, נמצאת אומר ביום ראש השנה נברא אדם הראשון, בשעה ראשונה עלה במחשבה. בשניה נתיעץ עם מלאכי השרת, בשלישית כינס עפרו, ברביעית גבלו. בחמישית רקמו, בששית עשאו גולם. בשביעית זרק בו נשמה, בשמינית הכניסו לגן עדן. בתשיעית נצטוה, בעשירית סרח. באחת עשרה נדון, בשתים עשרה יצא בדימוס. אמר הקדוש ברוך הוא לאדם הראשון, זה סימן לבניך, כשם שעמדת לפני בדין ביום זה, ויצאת לפני בדימוס, כך עתידין בניך להיות עומדין לפני ביום זה, ויוצאין בדימוס. ופירוש בדימוס, חפשי מן העונות. [אבודרהם תפילת ראש השנה].
-----
היום יעמיד במשפט כל יצורי עולם, על שם (משלי כ''ט, ד') מלך במשפט יעמיד ארץ, וכתיב (תהלים קי''ט, צ''א) למשפטיך עמדו היום. אם כבנים אם כעבדים כלומר, לא ידענו אם תדוננו על ענין שאנו בניך, שנאמר (דברים י''ד, א') בנים אתם לה' אלהיכם. או אם תדוננו על ענין שאנו  עבדיך, שנאמר (ויקרא כ''ה, נ''ה) כי לי בני ישראל עבדים, ואין דרך לרחם על העבד כבן. אם כבנים, פירוש, אם זכינו שתדוננו כבנים, רחמנו כרחם אב על בנים. ואם לא זכינו שתדוננו כבנים, אלא כעבדים, הנה יש הרבה אדונים מרחמים על עבדיהם, ועיני עבדים תלויות אל אדוניהם, על שם שכתוב (תהלים קכ''ג, ב') הנה כעיני עבדים אל יד אדוניהם וגו'. כן עינינו אל ה' אלהינו עד שיחננו. ותוציא לאור משפטינו קדוש, על שם (עיין צפניה ג', ה') ומשפטי לאור יצא. וכן (הושע ו', ה') משפטיך אור יצא.
אתה זוכר מעשה עולם, כלומר מעשה בני אדם העושין כל השנה, הם נזכרים היום במידת דין ובמידת רחמים, לא באחת מהן בלבד, ושמא תאמר, אינו נזכר עתה ליצורים שהיו משנברא העולם, ולא לדין שדנם, ואם כן ידון עתה לאלו האחרים בענין אחר, לכך חזר ואמר ופוקד כל יצורי קדם, כלומר שהוא נזכר גם כן לכל אחד מיצורי קדם, ולדין שדן לכל אחד מהם, ובאותו ענין הוא דן עתה, שאין שכחה לפניו. לפניך נגלו כל תעלומות, על שם (תהלים מ''ד, כ''ב) כי הוא יודע תעלומות לב. וכתיב (דניאל ב', כ''ב) הוא גלא עמיקתא ומסתרתא. והמון נסתרות שמבראשית, על שם (דברים כ''ט, כ''ח) הנסתרות לה' אלהינו, שאף כל הנסתר מששת ימי בראשית גלוי וידוע לפניו. והמון נסתרות, מלשון (בראשית י''ז, ה') אב המון גוים, כלומר, כלל הנסתרות. כי אין שכחה לפני כסא כבודך, שנאמר (ירמיה נ', ה') ברית עולם לא תשכח, ותנן (אבות פ''ב, מ''א) וכל מעשיך בספר נכתבין. ועד עתה לא דיבר אלא על מה שעבר מבראשית ועד עכשיו, ועתה חוזר ואומר בהווה היום, ואין נסתר מנגד עיניך, והוא על שם (תהלים קל''ט, ח') אם אסק שמים שם אתה ואציעה שאול הנך. וכתיב (עמוס ט', ג') ואם יסתרו מנגד עיני בקרקע הים וגו', וכן אמר דוד (תהלים קל''ט, ט' י') אשכנה באחרית ים גם שם ידך תנחני. אתה זוכר את כל המפעל. לפי שעד עתה לא דיבר אלא על היצורים, והם בני אדם, לכך חזר לומר שגם זוכר את כל המפעל, וזו היא האדמה ופעולותיה. וגם כל היצור לא נכחד ממך, לפי שעד עתה לא דיבר אלא על מה שהיה כבר, לכך חזר לומר, שגם מי שהוא היום במעי אמו, ולא יצא עדיין לאויר לא נכחד ממנו, והוא על שם שכתוב (תהלים קל''ט, ט''ו) לא נכחד עצמי ממך אשר עשיתי בסתר. הרי ששיבח להקדוש ברוך הוא שהוא יודע עבר והוה ועתיד, על דרך, ה' מלך ה' מלך ה' ימלוך לעולם ועד. ועתה מוסיף בשבחו, ואומר, אין צריך לומר שהוא גלוי לפניו מי שהוא היום במעי אמו, כמו שאמרנו, אלא אף העתידים להיות נוצרים עד סוף העולם, ואינם היום במעי אשה, הוא יודע הכל, כי הוא צופה ומביט עד סוף כל הדורות, על שם (משלי ט''ו, ג') עיני ה' צופות רעים וטובים, וכתיב (ישעיה מ''א, ד') קורא הדורות מראש, וכן (שם מ''ב, ט') וחדשות אני מגיד בטרם תצמחנה אשמיע אתכם. כי תביא חק וזכרון, הוא חוזר למה שלמעלה ממנו, כלומר, אתה זוכר מעשי בני העולם, כאשר תביאם למשפט. חק, על שם (תהלים פ''א, ה') כי חק לישראל הוא, על יום ראש השנה נאמר, וחק הוא משפט, שנאמר משפט לאלהי יעקב. וזכרון, שהוא נזכר לעונותיהם. להפקד כל רוח, על שם שכתוב (שם ע''ו, י') בקום למשפט אלהים להושיע כל ענוי ארץ סלה, וכתיב בתריה יבצור רוח נגידים נורא למלכי ארץ, ונפש, על שם (יחזקאל י''ח, ד') הנפש החטאת היא תמות. להזכר מעשים רבים והמון נסתרות לאין תכלית, כלומר, אף על פי שהבריות הם רבים, ולכל בריה יש מעשים רבים, הכל הוא פוקד וזוכר, ואין דעתו מעורבבת בהם, מראשית כזאת הודעת ומלפנים אותה גלית, כלומר, מתחילת העולם הודעת וגלית זה היום, כי הוא יום הדין. זה היום תחילת מעשיך וגזרותיך, שאתה גוזר על כל גויה וגויה די מחסורה. ואנחנו עושין יום זה זכרון ליום ראשון, שבו ברא העולם, לפי שחק הוא לישראל לתקוע בו בשופר, כיון שהיום משפט לאלהי יעקב. משפט בלא ואו בתחילה. ועתה מפרש מה הוא המשפט. ועל המדינות בו יאמר, אי זו לחרב ואי זו לשלום, אי זו לרעב אי זו לשובע, והוא הדין שהבריות נפקדין ונזכרין לחיים ולמות. ובסדר רב עמרם ורבינו סעדיה כתוב, ועל המדינות סמוך עם מה שלפניו בלא פירוד. מי לא נפקד כיום הזה, כלומר, היום הזה וכיוצא בו בכל שנה ושנה. כי זכר כל המעשים בא לפניך, ואין מי שיוכל להמלט מלפניך, כי הכל בא לפניך, מעשי האיש ודינו הראוי לו, זה הוא ופקודתו, מלשון (תהלים פ''ט, ל''ג) ופקדתי בשבט פשעם. ועלילות, על שם (שם צ''ט, ח') ונוקם על עלילותם. מצעדי גבר, על שם (שם ל''ז, כ''ג) מה' מצעדי גבר כוננו, מחשבות אדם, על שם (שם צ''ד, י''א) יודע מחשבות אדם, ותחבולותיו על שם (משלי י''ב, ה') ותחבולות [רשעים] מרמה, שהוא מכיר כל מעשיו הרעים. יצרי מעללי איש, יצר טוב ויצר רע, אשרי איש שלא ישכחך, לקח לשון זה, כדי לגנות השוכחו, שנאמר (דברים ל''ב, י''ח) ותשכח אל מחוללך, וישכח ישראל את עושהו (הושע ח', י''ד). ובן אדם יתאמץ בך, על שם (תהלים פ', ט''ז) ועל בן אמצת לך. ועל כן אמר, כי דורשיך לא יכשלו. ולקח לשון דורשיך אצל אשרי, על שם (שם קי''ט, ב') אשרי נוצרי עדותיו בכל לב ידרשוהו. ולא תכלם לנצח כל החוסים בך, על שם (שם ס''ט, ז') אל יכלמו בי מבקשיך. וכתיב (ישעיה מ''א, ט''ז י''ז) ולא תכלמו עד עולמי עד, וכתיב (תהלים ל''ד, כ''ג) ולא יאשמו כל החוסים בו. וגם את נח באהבה זכרת, שנאמר (בראשית ח', א') ויזכר אלהים את נח, ואומר באהבה, על שם (שם ו', ח') ונח מצא חן בעיני ה'. ותפקדהו בדבר ישועה ורחמים, ישועה, על שם (תהלים ל''ו, ז') אדם ובהמה תושיע ה', ורחמים, על שם שכתוב גבי מי נח (ישעיה נ''ד, י') מרחמך ה'. בהביאך את מי המבול וכו', שנאמר (בראשית ו', י''ז) ואני הנני מביא את המבול מים על הארץ לשחת כל בשר. והשחתה זו היא כנגד כי השחית כל בשר, מידה כנגד מידה, וזהו מפני רוע מעלליהם, שהיו משחיתים את דרכם, על שהיה נח צדיק ביניהם בא זכרונו לפניך ה' אלהינו, להרבות זרעו כעפרות תבל, על שם (בראשית ט', א') פרו ורבו ומלאו את הארץ. ואמר כעפרות, על שם שאמר הקדוש ברוך הוא לאברהם שהיה מבני בניו (שם י''ג, ט''ז) ושמתי את זרעך כעפר הארץ. ואמר עפרות תבל, ולא עפר הארץ, על שם שהיה שם בן נח צדיק, וחם ויפת רשעים, נמצאו רוב בנים מתובלים בקלון, והוא מלשון (ויקרא כ', י''ב) תבל עשו, כי על שם הזנות נקראת האדמה תבל. וצאצאיו כחול הים, על שם (ישעיה מ''ח, י''ט) (ושמתי) [ויהי] כחול זרעך וצאצאי מעיך כמעותיו, וכתיב (הושע ב', א') והיה מספר בני ישראל כחול הים. ועתה מזכיר עשרה זכרונות, שלשה זכרונות מן התורה (בראשית ח', א') ויזכר אלהים את נח. (שמות ב', כ''ד) ויזכור אלהים את בריתו. (שם ו', ה') ואזכור את בריתי. ושלשה מן הכתובים, (תהלים קי''א, ד') זכר עשה לנפלאותיו (שם ה') יזכר לעולם בריתו. (שם ק''ו, מ''ה) ויזכור (לעולם) [להם] בריתו. ושלשה מן הנביאים (ירמיה ב', ב') זכרתי לך חסד נעורייך (שם ל''א, י''ט) זכור אזכרנו עוד (יחזקאל ט''ז, ס') וזכרתי אני [את בריתי] אותך. ואומר יעלה ויבא, ופירשנוהו למעלה.
אלהינו ואלהי אבותינו זכרנו בזכרון טוב לפניך, ופקדנו בפקודת ישועה ורחמים, על שם (תהלים ק''ו, ד') זכרני ה' ברצון עמך ופקדני בישועתך. ואמר רחמים, על שם (שם כ''ה, ו') זכור רחמיך ה', וזכרון ופקודה אחת היא בכאן. משמי שמי קדם, על שם (שם ס''ח, ל''ד) לרוכב בשמי שמי קדם. וזכור לנו ה' אלהינו את הברית ואת החסד ואת השבועה שנשבעת לאברהם אבינו בהר המוריה. ברית, שנאמר (בראשית ט''ו, י''ח) ביום ההוא כרת ה' את אברם ברית לאמר לזרעך אתן את הארץ הזאת. חסד, שנתינת הארץ לאברהם היתה בחסדו של מקום, וזהו שכתוב (מיכה ז', כ') חסד לאברהם. אבל ביעקב כתיב (שם) תתן אמת ליעקב, שנתינת הארץ ליעקב היא באמת שכבר כרת ברית עם אברהם זקינו ליתנה לו, שבועה, שנאמר (בראשית כ''ב, ט''ז) בי נשבעתי נאום ה' כי יען אשר עשית וגו'. וכבש רחמיו, אף על פי שדרך האב לרחם על בנו. על כן צריך שיכבשו רחמיך את כעסך ויגולו רחמיך על מידותיך, כי נכמרו רחמיו (שם מ''ג, ל') מתרגמינן ארי אתגוללו רחמוהי. והטעם, שיהמו רחמיו על מידותיו, והמידות הן מידות הקדוש ברוך הוא, שהן מידה כנגד מידה, אם עשה טובה מטיבין לו, ואם עשה רעה מרעין לו, ואנו מבקשין מלפניו שיהמו רחמיו על מידותיו, וידיננו לכף זכות, וזה שכתוב ותתנהג עם בניך במידת הרחמים, ותכנס להם לפנים משורת הדין. כל זה לשון חכמים הוא, והוא שנוי בפרק קמא דברכות (ז' ע''א). ובעבור שמך הגדול ישוב חרון אפך מעמך ומעירך ומנחלתך על שם (שמות ל''ב, י''ב) שוב מחרון אפך והנחם על הרעה לעמך. וקיים לנו ה' אלהינו את הדבר שהבטחתנו בתורתך על ידי משה עבדך כאמור (ויקרא כ''ו, מ''ה) וזכרתי להם ברית ראשונים אשר הוצאתי אותם מארץ מצרים לעיני הגוים וגו'. זה זכרון עשירי, לפי שצריך לסיים בתורה. כי זוכר כל הנשכחות אתה ואין שכחה לפני כסא כבודך. פירוש, הנשכחות מבני אדם הוא זוכרם, ואמר זה עתה פעם אחרת, כדי להסמיך מעין החתימה סמוך לחתימה. ברוך אתה ה' זוכר הברית, זהו וזכרתי להם ברית ראשונים. ואומר היום הרת עולם, ופירשנוהו למעלה.
אתה נגלית בענן כבודך, על שם (עיין שמואל א ב', כ''ז) הנגלה נגליתי אל בית אביך (עלי) וכתיב (ישעיה מ', ה') ונגלה כבוד ה'. על עם קדשך לדבר עמהם, על שם (ירמיה ב', ג') קודש ישראל לה'. מן השמים השמעתם קולך, שנאמר (דברים ד', ל''ו) מן השמים השמיעך את קולו. ונגלית עליהם בערפלי טוהר, על שם (שמות כ', י''ח) ומשה נגש אל הערפל אשר שם האלהים. ואמר תחילה ענן ואחר כך ערפל, על שם (תהלים צ''ז, ב') ענן וערפל סביביו. ואמר טוהר, על שם (שמות כ''ד, י') וכעצם השמים לטוהר. גם כל העולם כולו חל מלפניך, על שם (שם כ', ט''ו) וירא העם וינועו ויעמדו מרחק. ובריות בראשית, הם האילנות, ושאר צמחים, חרדו ממך, שנאמר (תהלים כ''ט, ו') וירקידם כמו עגל. וכתיב (שם) קול ה' יחיל מדבר יחיל ה' מדבר קדש, כי זה המזמור מדבר בעת מתן תורה, שנאמר בסוף המזמור ה' עוז לעמו יתן, דהיינו התורה, ואימתי חרדו ממך, בהגלותך מלכנו על הר סיני. ללמד לעמך תורה ומצות, על שם שכתוב (נחמיה ט', י''ג) ועל הר סיני ירדת (ודברת) עמהם משמים. ותתן להם משפטים ישרים ותורות אמת חוקים ומצות טובים, ותשמיעם את הוד קולך, שנאמר (דברים ה', כ''ג) כי מי כל בשר אשר שמע קול אלהים חיים כאשר שמעת. ואמר הוד, על שם (תהלים כ''ט, ד') קול ה' בהדר. ודברות קדשך, על דרך (דברים ל''ג, ג') ישא מדברותיך. מלהבות אש, על שם (תהלים כ''ט, ז') קול ה' חוצב להבות אש. בקולות וברקים עליהם נגלית, על שם (שמות י''ט, ט''ז) ויהי קולות וברקים. ובקול שופר עליהם הופעת, על שם (שם) וקול שופר חזק מאד, ואמר הופעת על שם (דברים ל''ג, ב') הופיע מהר פארן. ועתה מזכיר עשרה שופרות, שלשה מן התורה (שמות י''ט, ט''ז) וקול שופר חזק מאד (שם י''ט) ויהי קול השפר (שם כ', ט''ו) ואת קול השופר. ושלשה מן הכתובים (תהלים מ''ז, ו') ה' בקול שופר. (שם צ''ח, ו') בחצוצרות וקול שופר. (שם פ''א, ד') תקעו בחודש שופר. ואומר מזמור (שם ק''נ) הללויה הללו אל בקדשו וגו', מפני שיש בו עשרה הלולים, והם כנגד עשרה מלכיות ועשרה זכרונות ועשרה שופרות. ושלשה מן הנביאים (ישעיה כ''ז, י''ג) יתקע בשופר. (שם י''ח, ג') וכתקוע שופר תשמעו. (זכריה ט', י''ד) וה' אלהים בשופר יתקע, ואומר אחרי כן ה' צבאות יגן עליהם, פירוש, על יושבי תבל ושוכני ארץ שהזכיר למעלה, ועל שם שאמר כאן (שם) ה' עליהם יראה, וכתיב בתריה ה' צבאות יגן עליהם, תקנו לאמרו כאן, ומתוך שתקנו לבקש רחמים על העם השוכנים בשאר הארצות, תקנו גם כן לבקש רחמים על הקהל. ואומר ה' צבאות יגן עליכם, ואחר כך מכניס שליח צבור עצמו בכלל הרחמים, ואומר ה' צבאות יגן עלינו.
אלהינו ואלהי אבותינו תקע בשופר גדול לחרותנו, על שם (ישעיה כ''ז, י''ג) והיה ביום ההוא יתקע בשופר גדול (לחרותנו). ושא נס לקבץ גליותינו, על שם (שם י''א, י''ב) ונשא נס לגוים. ואמר גליותינו, על שם (עובדיה א', כ') וגלות החל הזה. וקיים לנו ה' אלהינו את הדבר וכו', כאמור (דברים י', י') וביום שמחתכם ובמועדיכם ובראשי חדשיכם ותקעתם בחצוצרות וגו'. זהו שופר עשירי, לפי שצריך לסיים בתורה, ויש לתמוה, כי אינו כתוב שופר בזה הפסוק, לכן היה מסיים הרב רבינו יונה (במדבר כ''ט, א') ובחודש השביעי באחד לחודש מקרא קודש יהיה לכם כל מלאכת עבודה לא תעשו יום תרועה יהיה לכם. והרמב''ן היה מסיים לא הביט און ביעקב וגו', אף על פי שכבר אמרו עם המלכיות, הא אמרינן (ראש השנה ל''ב ע''ב) אם רצה אומרו עם המלכיות ועם השופרות. והרא''ש כתב שאין לשנות ממטבע ברכות שנהגו ראשונים, וכי היכי דתרועה בלא שופר מיקרי שופר, הוא הדין נמי תקיעה, ומשום דכתיב חצוצרות בקרא לא גרע, וכן משמע בירושלמי בפירקא בתרא דמכלתין, שהיו משלימין בו בשופרות, עד כאן. ובספרי (במדבר פיסקא ע''ז) דורש ותקעתם בחצוצרות על עולותיכם, הרי שופרות. והיו לכם לזכרון, הרי זכרונות. לפני אלהיכם, הרי מלכיות, אם כן מה ראו רבותינו ז''ל לומר מלכיות תחילה, ואחר כך זכרונות ושופרות, אלא המליכהו תחילה, ואחר כך בקש מלפניו, כדי שיזכור לך, ובמה, בשופר של חירות, שנאמר (ישעיה כ''ז, י''ג) והיה ביום ההוא יתקע בשופר גדול וגו'. הנה נתבאר שחצוצרות הוא שופר. כי שומע קול שופר אתה, ואומר וה' אלהים בשופר יתקע. ומאזין תרועה ואין דומה לך, על שם (שמות ט''ו, כ''ו) והאזנת למצותיו, ואין דומה לך, שיתעלה בתרועה, על שם (תהלים מ''ז, ו') עלה אלהים בתרועה ה' בקול שופר. ברוך אתה ה' שומע קול תרועת עמו ישראל היום ברחמים, אמר לשון ברחמים, על שם שכתוב (שם פ''א, ד') תקעו בחודש שופר וגו'. וכתיב בתריה בצרה קראת ואחלצך. ואומר היום הרת עולם. ואומר רצה ומודים, וכתוב לחיים, ושים שלום. ובספר חיים. [אבודרהם תפילת ראש השנה].
-----
כתוב בפרקי ר' אליעזר בראש חדש אלול אמר הקב''ה למשה עלה אלי ההרה שאז עלה לקבל לוחות אחרונות והעבירו שופר בכל המחנה משה עלה להר שלא יטעו עוד אחר עבודת אלילים והקב''ה נתעלה באותו שופר שנאמר עלה אלקים בתרועה וגו' לכן התקינו חכמים ז''ל שיהו תוקעין בראש חדש אלול בכל שנה כל החדש כדי להזהיר את ישראל שיעשו תשובה שנאמר אם יתקע שופר בעיר ועם לא יחרדו וכדי לערבב השטן וכן נוהגין באשכנז. מנהג שתי ישיבות לומר סליחות ותחנונים מראש חדש אלול ויש נותנין סימן לדבר ''אני ''לדודי ''ודודי ''לי ראשי תיבות אלול וסופו תיבות ארבעים שהם ארבעים יום מראש חדש אלול עד עשרת ימי התשובה. נהגו לרחוץ ולספר ערב ראש השנה ולהרבות בשמחה להודיע כי הקב''ה דן אותנו במדת רחמים ואנו יודעין שנזכה בדין עם התשובה השלמה כמו שכתבתי. וזהו כנגד המתענין בו, וכן כתוב במדרש שמצוה לכבדו ולענגו. תפלות ראש השנה ידועות ונהגו להתפלל בכובד ראש ובכריעה אבל בחתימת הברכות יגביה ראשו לבד במקומות שחייבו חז''ל כריעה כשאר תפלות. מנהג טעות נהגו רוב העם בזכרנו של ברכת אבות שאומרין ברכת אבות עד באהבה. וצריך לומר עד מלך עוזר ומושיע. אין אומרים בראש השנה ותתן לנו ד' אלקינו באהבה מועדים לשמחה חגים וזמנים לששון וכן פשט המנהג ברוב המקומות ובספרד אומרין והשאינו. שחרית מוציאין שני ספרי תורות באחד קורין חמשה גברי בפ' וירא מן וד' פקד את שרה עד ויהי אחר הדברים האלה והמפטיר קורא בשני בפנחס ובחדש השביעי ומפטיר בתחלת שמואל ויהי איש אחד מן הרמתים עד וירם קרן משיחו. אחר כן עומד התוקע לתקוע ומברך לשמוע קול שופר ויברך שהחיינו ויתקע קשר''ק שלש פעמים וקש''ק וקר''ק שלש פעמים. אם שליח צבור יודע לתקוע והוא מובטח שחוזר לתפלתו יכול לתקוע. בצרפת ואשכנז גדולי הקהל מתפללין ותוקעין ויש מקומות שצריכין להשכיר התוקע וזה מנהג רע ועוד שאסור ליתן שכר שבת ושכר מועד והם מבזין המצוה והשם יכפר בעדם. אחר שיגמור לתקוע יאמר שליח צבור אשרי העם יודעי תרועה וגו' אשרי יושבי ביתך ומחזירין ספרי התורות ומתפללין תפלת מוסף. ובצרפת ואשכנז לא היו היחידים אומרים היום הרת עולם אלא שליח צבור וכן אוחילה לקל שלא נתקן אלא לשליח צבור כמו שמוכיח סדורה שאומר אשר בקהל עם אשירה עוזו אביעה רננות בעד מפעליו. והוא כמו רשות לשליח צבור וזה מנהג הגון וכשר. כשחוזר שליח צבור תפלת המוסף תוקעין קשר''ק למלכיות פעם אחת ולזכרונות קש''ק ולשופרות קר''ק. ומנהגות אחרות היו בצרפת וזה עיקר. אין לדבר בין התקיעות שמיושב לתקיעות של התפלה והמדברים לא טוב עושים. ביום שני מוציאין שני ספרי תורות וקורין בראשון בפרשת וירא והאלקים נסה עד סוף הסדר. והמפטיר בשני כמו אתמול וההפטרה בירמיה מצא חן במדבר עד הבן יקיר לי אפרים. ואחר כן תוקעים כמו ביום ראשון. ואם אומרים שהחיינו בקדוש ובשופר חלקו בו המפרשים והכל כמנהג המדינה. ובצרפת היו אומרים שהחיינו וכדי לצאת מן הספק יש ליטול פרי חדש לפניו. אם אירע ראש השנה בשבת אומרין במנחה צדקתך לפי שהוא צדוק הדין וראוי לאמרו ביום הדין כמו שכתוב בסדור הגאונים. על תולעת יעקב אמונים. ועלינו לצדק הדינים. מאמינים בני מאמינים. מעשה אבות עשו בנים. חדשים גם ישנים. [צידה לדרך מ''ד כ''ה פ''ב].
-----
סדר ברכות אומר אבות וגבורות וקדושת השם. משמע דלא משנינן בהו מידי. ועכשיו נהגו לומר בברכת אבות זכרנו ובגבורות מי כמוך ובקדושת השם ובכן ובכן ובכן ובהודא' וכתוב לחיים ובשים שלום בספר חיים. והרב ר' יצחק בן גיאת ז''ל כתב דאע''ג דאמרינן לא ישאל אדם צרכיו לא בשלש ראשונות ולא בשלש אחרונות נהגו כן לפי שצורך רבים הוא וכן בחנוכ' ופורי' שאומרי' כן [י]עשה לנו פלא ונסים וכן בעבודה בכל יום רצה בעמך ישראל ובתפלתם וכן נהגו דורות הראשונים ע''כ. (והרמבמז''ל) [והרמבנז''ל] מצא סמך לדבר במסכת סופרים שכתוב בה כלשון הזה, וכשם שחתימתן של ר''ה ושל יוה''כ משונה משאר ימים כך (תחלתן) [תפילתן] משונה ואין אומרים זכרנו בשלש ראשונות ובשלש אחרונות אלא בשני ימים של ר''ה וביוה''כ ואף באלו בקושי התירו. ואם חל ר''ה להיות בשבת אינו אומר יום תרועה [אלא זכרון תרועה] לפי שאין תקיעת שופר דוחה את השבת בגבולין משום גזירה ע''כ. [חידושי הר''ן].
-----
סדר ברכות אבות וגבורו' וקדושת השם ומשמע שאין משנין בהן אבל נהגו עכשיו לומר זכרנו ומי כמוך ובכן ובכן ובכן וכתו' לחיי' ובספר חיים, ואע''ג דאמרי' לא ישאל אדם צרכיו (א)לא בג' ראשונות ולא בשלש אחרונות שאני הכא דצורך רבים הן ובה''ג אומר שאין לאמרן ורב האיי כתב שיש לאמרן וכן נהגו ויש ראיה ממס' סופרי' [פי''ט ה''ח] וי''א שאם לא אמר אותם שמחזירין אותו, ודבר תימה הן וכ''כ הרמב''ן ז''ל בשם הגאונים ז''ל שאין מחזירין לא ליחיד ולא לש''צ וכן הסכמת אחרונים ז''ל ונהגו לומר אות' כל עשרת י''ת, אבל ובכן ובכן ובכן לא נהגו בה אלא בר''ה ויוה''ך, ויש תמיהין בדבר ונ''ל שכיון שאמרו במסכת סופרים [שם] דבקושי התירו בימי' אלו להוסיף כל זה בברכות ולא הזכירו באותה מסכת' אלא שני ימים של ר''ה ויוה''ך עכשיו שהתירו להם הצבור אף בימים שבנתים לא רצו להתי' ובכן ובכן ובכן כדי שלא יהא התוספ' יתר על העיקר אבל כתב הרמב''ם ז''ל בסדור תפלותיו שיש מקומות שנהגו לאמרן כל עשרת י''ת. אבל בחתימת המלך הקדוש והמלך המשפט שחותמין בימים שבנתים אם טעה מחזירין אותו, שאם טעה בהמלך הקדוש חוזר לראש, ואם טעה בהמלך המשפט חוזר להשיבה שופטינו אם נזכר קודם שעקר את רגליו ואם עקר את רגליו חוזר מראש וי''א שאינו חוזר בהן, ולא הסכימו האחרונים ז''ל כן. ויש מדקדקים שלא לאמר זכרנו לחיים בפת''ח הלמ''ד אלא בשו''א כי לחיים משמע לא חיים כדאי' בנדרי' [י''א ע''א] דלחולין כמו לא חולין. וי''א וכתבנו בספר חיים ולבסוף וכתוב לחיים טובים כמו שעשה דוד המלך ע''ה שבתחלה בקש על השגיאו' נקיתי מפשע רב שגיאות מי יבין מנסתרות נקני ולבסוף על הזדונות והמרדים אומר גם מזדים כמשל הכותי ששאל מים ואח''כ פת וזהו ונקתי מפשע רב אח''כ וכן נראה מהנוסח שנחלקת הברכה לארח חיים [טור סי' תקפ''ב] אבל בעל המנהיג ז''ל כתב שהאומר זכרנו לחיים טובים הרי זה פקח (ונשתנה) [ונשתכר] והביא ראיה מפלגש בגבעה שעד שלא בחנו אם לנצח אם להנצח ראה מה עלתה להן ואני אומר דלבסוף מזכיר חיים טובים לא הפסיד בברכות ויודע לרצות את בוראו ושפתי צדיק (יביעון) [ידעון] רצון ועוד שהחכמי' (הסוכרי') [הסופרים] האותיו' אומרי' כי אין לאומרו לפי מספר האותיו' שצריכין באותה ברכה. ואומר קדוש' היום בערבי' ושחרי' ומנחה אתה בחרתנו וי''א ותתן לנו ה' אלקינו באהבה מועדים לשמחה חגים וזמנים לששון את יום הזכרון הזה משום דק''יל דר''ה ויוה''ך כרגלים לענין אכל ואנו לא נהגנו כן ואין לשנות המנהג. וכן לא נהגנו לומר ואת יום מקרא קדש הזה אע''פ שבשאר רגלים נהגנו לאומרו, וגם אין לשנות דאף בשאר רגלים יש שאין אומרי' אותו, אבל נהגו לומר מקרא קדש זכר ליציאת מצרים. וכתב רב פלטוי שי''א יעלה ויבא ויש שאין אומרי' אותו אלא במוסף ולפי דרבנו למדנו שהיו נוהגין לאומרו הכל במוסף, ואנו נוהגין לאומרו בין במוסף בין בשאר תפלות ואע''ג דבשאר רגלים אין אומרי' אותו במוסף אלא אומרים במקומו מפני חטאינו טוב הוא לכללו עם זכרונות שעיקרה זכרון היא, ונ''ל שאין להזכיר בו של שבת כשאומרו בזכרונו' דלאו בקדושת היום, וסי' לדבר שהרי כשמזכירין אותו בעבודה אין שם זכר שבת ומי שאומרו שם אומרים עליו מנוח עם הארץ היה. ואין מזכירין של ר''ח דזכרון אחד עולה לכאן ולכאן. ואומרים מלוך על כל העולם ואפי' יחיד אומרו לפי שאמר הקב''ה המליכוני עליכם. כתב רב עמרם ואומרים והשיאנו והרבה חכמים אומרים שאין לאומרו לפי שברכת מועדיך שייך אלא בשלש רגלים וכן נהגו שלא לאומרו, אבל והנחילנו איני יודע למה נמנעו מלאומרו ואפשר כיון דבעי' מעין חתימה סמ[ו]ך לחתימה שיש לאומרו. וזה שאומרין ודברך אמת וקיים למדנו פירושו מדברי הגדה מדאמרי' התם במדרש תלים [ילקוט רמז תתע''ז] לעולם ה' דברך נצב בשמים אמר דוד לפני הקב''ה רבש''ע דברך שהצבת לאדה''ר ביום הזה לדון את בניו ברחמים כאשר דברת ובא השבת והליץ עליו אשר כן תעשה לנו, לא כך גזרת על אדה''ר כי ביום אכלך ממנו אמ' להם שמא פירשתי יום משלך יום משלי אמרתי אני נותן לו תתק''ל ומניח לתולדותיו ע' לפי' אמר דוד רבון העולמים אלמלא שדנת את אדה''ר ברחמי' בשעה שאכל מן האילן לא חיה אפי' שעה אחת והתקנת עמו ברחמי' כך התקנת עמו שאתה דן את בניו ג''כ ברחמים.
במוסף אומר אבות וגבורו' וקדושת השם כמו בשחרית וקדושת היום אתה בחרתנו ומפני חטאינו ואינו מזכיר ר''ח כלל דזכרון אחד עולה לכאן ולכאן. ויש מקומו' נוהגין להזכי' פסוקי המוספין ובאותם מקומות אין מזכיר פסוקי ר''ח אלא אומר מלבד עולת החדש ודי ור''ת תיקן שיאמרו ושני שעירים לכפר אבל בסדר רב עמרם כתיב ושעיר לכפר, ויש הוכחה בתוספת' דשבועות [פ''א ה''א] לדברי ר''ת וכן פירש בערוך איזהו חג שהחדש מתכסה בו שאין אומרים בו פסוקי ר''ח ואנו לא נהגנו להזכיר פסוקי מוספין אלא בשבת ור''ח משום (דעלו) [דרגילי] בהו אינשי ולא אתו למטעי בהו אבל בשאר מוספין לא שלא יבאו לטעות בהן וכ''ש היכא דאיכא ספק דיומי כגון במוספי חג הסוכות ומצינן למעבד הכי מדאמר רב חננאל בסוף פרקין [ל''ה ע''א] כיון שאמר ובתורתך ה' אלהינו כתוב לאמר שוב אינו צריך לפי פירש''י ז''ל וכן בירושלמי פ' תפלת השחר גרסינן אפילו אמר נעשה לפניך חובותינו בתמידי יום ובקרבן מוסף יצא, הילכך אומר כמו שכתבת עלינו בתורתך ע''י משה עבדך מפי כבודך כאמור ודיו אבל את מוספי יום הזכרון אומר כדי שנכלול בו מוספי ר''ח, ואפי' לא היה קרב שעיר ר''ח בר''ה יש לנו לאומרו משום עולות תדע דהא בשבת ליכא שעיר וכשחל מוסף אחר בשבת אנו אומרי' את מוספי דעולות נמי מוספין נינהו, וכ''ש ששעיר ר''ח היה קרב בר''ה כדמוכח בתוספתא דשבועות. וי''א שאין אומרים ובראשי חדשיכם בפסוקי הקרבנו' אחר פרשת התמיד כדי שלא יבאו לאומרן ביום שני ויבאו לזלזל ביוה''ך ובמועדות שיבאו למנות מיום שני ואחרים אומרים שאין לחוש לזה שהרי באותן מקומות שנוהגין להזכיר פסוקי מוספין בתחלה אינן חוששין להזכיר ביום שני ובחדש השביעי באחד לחדש (בענין אם אומרים ביום שני של ר''ה את מוספי כמו ביום א') ואני אומר דכ''ש שיש לומר ביום שני את מוספי יום הזכרון הזה ולא את מוסף דודאי אין ר''ה בלא ר''ח וכיון דסמכינן אמנהג אבהתין למעבדינהו תרי יומי ר''ה ה''נ עבדינן להו יומי ר''ח, ואעפ''י שנשתנה משאר ר''ח דמנינן מיום שני והכא מנינן מיום ראשון מה בכך וכמו שאם חל ר''ח ביום (ששי) [שבת] ויום ראשון אנו מזכירין את מוספי ביום שבת אעפ''י שהיא יום ראשון של ר''ח ואין המנין ממנו וה''ה ליום שני של ר''ה מזכירין את מוספי אעפ''י שאין המנין ממנו, ואין לחוש לזלזול שקדוש החדש לב''ד נמסר ולא לעם וב''ד לא יבאו לזלזל, וכ''ש שאפי' בשאר מוספין אפשר לומר את מוספי אעפ''י שאין שם אלא מוסף יום אחד מפני רבוי העולות והחטאות וכן תמצא בסדור ברכות של הרמב''ם ז''ל שבכל המוספין אומרים את מוספי יום פלו' וכו' ולשון תלמוד הוא מזכיר תפלת מוסף בלשון רבים ומוספין כל היום [ברכות כ''ו ע''א] ומיהו לענין פסוקי הקרבנות שלאחר פרשת התמיד אם לא הזכירו לא הפסיד לא בר''ה ולא בראש חדש אחד שהרי תפלת המוספין לפניו וכ''כ בעל המנהיג ז''ל שאין להזכירו כלל שאין להזכיר פסוקי מוסף קוד' תפל' השחר שהיא כנגד תמיד של שחר. ואומרים עלינו לשבח ורב עמרם כתב שאין ליחיד לאומרו במקום שיש ש''ץ ואין המנהג כן ורב משה גאון כתב דאי גמיר ליבא למריה, אבל אוחילה לאל איפשר שאין לאומרו אלא לש''ץ שכן נראה מתוכו, אבל נהגו הכל לאומרו וכ''כ בעל המנהיג ז''ל. ואומר על כן נקוה לך בפסוקי מלכיות דקי''ל כר''ע דאמר כולל מלכיו' עם קדושת היום וחותם מלוך על כל העולם וכו', ואומר זכרונות ושופרות ועבודה והודאה וברכת כהנים דהוו להו תשע ברכות, ואמרי' בפ' תפלת השחר בבלי [כ''ט ע''א] וירושלמי [ה''ג] שהן כנגד תשע (זכרונות) [אזכרות] שיש בתפלת חנה וכתיב בה ה' ידין אפסי ארץ ומשום הכי שייך למסמך להו ברכת דיום הדין. ויחיד לא יתפלל מוסף בשלש שעות ראשונות כדאיתא פ''ק דע''ז [ד' ע''ב]. ובגמרא מוכחינן הני ברכות מלכיות זכרונות ושופרות מקראי דאמרי' זכרון אלו זכרונות תרועה אלו שופרות אני ה' אלהיכם אלו מלכיות ולאו למימרא דמדאורייתא נינהו דהא אמרי' לקמן דמדרבנן נינהו אלא אסמכתא בעלמא תדע דבגמ' נמי אמרינן מנין שאומרים אבות שנאמר הבו לה' בני אלים וכו' ואין ספק דאסמכת' בעלמא הוא דהא עיקר תפלה ותיקונא מדרבנן היא וכנגד תמידין תקנום אלא ודאי כדאמרן, וכבר פירשתי למעלה [ט''ז ע''א] מאי דאמרי' אמר הקב''ה אמרו לפני מלכיו' וכולי. [חי' הרשב''ץ].
-----
א''א ותתן לנו ה' אלהינו באהבה מועדים לשמחה חגים וזמנים לששון לא בר''ה ולא ביה''כ. אבל רב שר שלום גאון כתב אומרים בשתי ישיבות בר''ה ויה''כ בין בתפלה בין בקידוש מועדים לשמחה חגים וזמנים לששון את יום הזכרון הזה. וכן בישיבת רב פלטוי גאון. וכן כתב רב שמואל בר חפני מנהג בשתי ישיבות לאומרו. ורב האי אומר שאין מנהג לומר מועדים לשמחה כו' וכן פשט המנהג. ונוהגים בספרד לומר בי''ט מקרא קדש יום חג פלוני הזה ובר''ה מקרא קודש הזה וביום תקוע בשופר גדול הזכרון הזה. ובאשכנז אין נוהגין לאומרו והכי מסתבר. [האגור סימן תת''צ].
-----
כתב הרי''ץ גיאת שנהגו בשתי ישיבות ובכל בבל שאין הצבור מתפללין במוסף בר''ה אלא שבעה. וש''ץ מתפלל תשעה. והשיב תשובות הרבה לגאון לרב נטרונאי ולרב עמרם שמעולם לא התפללו בצבור בר''ה אלא ז'. והוא כתב קבלנו מחכמים גדולים ובעלי הוראה ואנשי מעשה שקבלו גם הם מחכמים גדולים שלפניהם כמו רב שמואל הלוי שקבל מרב חנוך וזקני' שבדור הלכה למעשה שמתפללין תשע. והרמב''ן דחק להעמיד דברי הגאונים ואמר שכך היה המנהג ברוב ישראל עד שבא הרי''ץ גיאת והחזיר מקצת המערב למנהג שלנו על כן דחק לישב מנהג הראשון. ולא נראה להרא''ש וכתב אדרבה מי שמתפלל שבע' הוו ברכה לבטלה כיון שמחסר הברכות ומנהג אבותינו תורה היא ואין צריך שנוי וכמוהו נוהג העולם. [האגור סימן תתקי''א].
-----
קיימא לן כרבי עקיבא דאמר סדר ברכות של ראש השנה אומר אבות גבורות וקדושת השם וכולל מלכיות עם קדושת [היום] ותוקע זכרונות ותוקע שופרות ותוקע ואומר עבודה והודאה וברכת כהנים, וכולי מילתא ילפינן בב(ת)רייתא מקראי. [ראבי''ה סימן תקל''ו].
-----
בסדר ברכות קיי''ל הלכה כר' עקיבא דאמר אבות וגבורות וקדושת השם וכולל מלכיות עם קדושת היום ותוקע, זכרונות ותוקע, שופרות ותוקע, ואומר עבודה והודאה וברכת כהנים. [האגודה].
-----
כתב ה''ר נתן ז''ל, דמשום דדוד קדים לנביאי אקדמינן לפסוקי דכתיבי לפסוקי דנביאי. וכן כתב ה''ר אשר ז''ל בשם ה''ר שמואל ב''ר דוד. ויש נהגו לומר יעלה ויבא בתפלת מוסף שנזקקין לומר זכרונות. ויש מוחין מלומר ה' צבאות יגן עליכם, לפי שאין להוסיף בפסוקים, רק לומר אותן שהן חובת היום. וכשחוזר שליח צבור התפלה, אחר שגומר מלכיות, תוקעין תשר''ת פעם אחת, ואחר שגומר זכרונות תוקעין תש''ת, ואחר שגומר שופרות תוקעין תר''ת, וגומר התפלה. [כל בו הלכ' ראש השנה סימן ס''ד].
-----
למה הוא מזכיר רחמנא אמר אדכר. פי' רחמנא אמר לאו דוקא דהא כל הני ברכו' מדרבנן בעלמא נינהו וכדאמרינן בסוף פרקי' גבי שתי עיירות באחת תוקעין ובאחת מברכין הולכין למקום שתוקעין ואין הולכין למקום שמברכין ומקשינן התם פשיטא משום דתקיעות דאורייתא וברכות דרבנן. אלא ודאי כי אמרי' הכא דרחמנא אמר אדכר לאו משום דהוו מדאורייתא אלא משום דרבנן תקנוהו ואסמכינהו אקראי כדאמרי' בסמוך ודכוותה הא דאמרינן בפ''ק [ט''ז ע''א] אמר הקב''ה אמרו לפני מלכיות זכרונות ושופרות. [חידושי הר''ן].
-----
כתוב בהלכות גדולות ויחיד צריך למימר בריש שתא מלוך על כל העולם כלו בכבודיך וכו'. [ראבי''ה סימן תקל''ט].
-----
ובמקום שיש שליח ציבור אין יחיד אומ' עלינו לשבח, יסוד העמר' [וכן] (ו)מנהג צרפת, אך בפרובי' ובספרד ראיתי היחידי' אומ' אותו אף בציבור ואיני יודע חילוק בין יחיד לציבור. ומשלימין התפיל'. [המנהיג הלכ' ראש השנה].
-----
ובכל פעם לאחר שהתפלל שמונה עשרה ברכות של ערבית יושב מעט קודם שמתפלל עלינו לשבח. וכשהוא מתפלל עלינו לשבח ומגיע לוגורלנו ככל המונם מפסיק מעט ואז אומר ואנו כורעים ומשתחוים כדי שלא יהא נראה דקאי על הראשונים. ואין אומר אבל אנו כורעים לפי שיהושע יסד עלינו לשבח והוא רמוז בו למפרע הו''א אלדינו ואנ''ו כורעים של''א שם עלינו לשבח הרי רמוז בו הוש''ע. ואומר ומושב יקרו לפי שכך הוא בספר היכלות והאומר בענין אחר טועה ואומר אין עוד לפי שכך בפסוק. [תשב''ץ סימן רנ''ג].
-----
עלינו לשבח. עלינו בגימטריא ומעומד. להבל וריק ורי''ק בגמטריא לאל לא גימטריא. ויש אומרים להבל וריק שיש בהן בגימטריא. ואנחנו כורעים גרסינן ולא גרסינן ואנו כי אין בכל הקריאה רק אנו ובכל מקום ואנו לשון אנינות כמו ואנו הדייגים. [כל בו סימן קכ''ב].
-----
אומרים עלינו לשבח. ורב עמרם כתב שאין ליחיד לאומרו במקום שיש ש''ץ. וכבר נהגו לאומרו. וכ''כ רב משה גאון יחיד דמצלי בר''ה בלחישה אי גמיר עלינו לשבח לימא ואי לא לימא מלוך ואוחילה. ונראה מתוכן שאין ליחיד לאומרו שהוא רשות לש''ץ. [האגור סימן תתקט''ז].
-----
אין לומר בנוסח עלינו לשבח וכסא כבודו בשמים ממעל רק ומושב יקרו בשמים ממעל. [האגור סימן ק''פ].
-----
בטולטילא נוהגין לומר יעלה ויבא בזכרונות ומנהג טוב הוא. ובאשכנז אין נוהגין. [האגור סימן תתקי''ז].
-----
במסכת סופרים אם חל ר''ה להיות בשבת אומרים זכרון תרועה מקרא קדש שבה''ל. [האגור סימן תתקט''ו].
-----
והמצוה הקנ''ט היא שצונו לשבות ממלאכה ביום ראשון שלפסח והוא אמרו ית' (בא י''ב, אמור כ''ג, פינחס כ''ח) ביום הראשון מקרא קדש. ודע זו ההקדמה. והיא כל מה שנאמר בו מקרא קודש בא בפירושו (ר''ה ל''ב.., מכדרשב''י פ' בא, ת''כ אמור) קדשהו. וענין קדשהו שלא תעשה בו מלאכה אלא מה שמיוחד באכילה כמו שביאר הכתוב (בא שם). וכבר קדם לנו (מ' צ', קל''ה) לשון אמרם (שבת כ''ד:00, כ''ה.., קל''ג.., פס' פ''ד, ) האי שבתון עשה הוא. כלומר כי כל יום שאמר האל בו שבתון כאילו אמר שבות או תשבות. ואלו כלם הם צווים בשביתה ושבתות י''י נקראו ימי המועדים כלם. רוצה לומר ימים טובים. וכבר בא בתלמוד במקומות רבים (שם וביצה ח':00, ר''ה ל''ב:) אמרם יום טוב עשה ולא תעשה הוא. כלומר כי ביטול המלאכה בכל יום טוב עשה הוא ועשיית המלאכה המוגבלת היא מצות לא תעשה. ולכן מי שעשה בו מלאכה מוגבלת עבר על מצות עשה ולא תעשה (על''ת שכ''ג). וכבר התבארו משפטי שביתה זאת במסכת יום טוב. [ספר המצות לרמב''ם — עשין קנ''ט].
-----
המצוה קנ''ב. נצטוינו לשבות ביום ראשון של פסח [סהמ''צ לר''מ עשין קנ''ט] שנאמר [שמות י''ב ט''ז] וביום הראשון. המצוה קנ''ג. נצטוינו לשבות בשביעי של פסח. [סהמ''צ לר''מ עשין ק''ס] שנאמר [שמות שם] וביום השביעי מקרא קדש. המצוה קנ''ד. שנצטוינו בו לשבות בחג השבועות והוא הנקרא עצרת [סהמ''צ לר''מ עשין קס''ב] והוא אמרו [ויקרא כ''ג כ''א] וקראתם בעצם היום הזה. המצוה קנ''ה. לשבות בראשון מתשרי [סהמ''צ לר''מ עשין קס''ג] שנאמר [ויקרא שם כ''ד] באחד לחדש יהיה לכם שבתון. המצוה קנ''ו. לשבות בראשון של סכות. [סהמ''צ לר''מ עשין ק''ס] שנאמר [ויקרא שם ל''ה] ביום הראשון מקרא קדש וכו'. המצוה קנ''ז לשבות בשמיני של חג הסכות [סהמ''צ לר''מ עשין קס''ז] שנאמר [ויקרא כ''ג ל''ו] (ו)ביום השמיני מקרא קדש. וכתב הר''ם במצות השביתה ביום הראשון של פסח [סהמ''צ לר''מ עשין קנ''ט], דע זאת ההקדמה, והיא שכל מה שנאמר בו מקרא קדש, בא בפירושו קדשה[ו] [תו''כ אמור פרשה י''א א'] וענין קדשהו לא תעשה בו מלאכה אלא מה שיתייחס באכילה כמו שבאר הכתוב [שמות י''ב ט''ז] וכבר קדם לנו אמרם [שבת כ''ד ע''א] האי שבתון עשה ר''ל, שכל יום שאמר ה' שבתון כאלו אמר שבות או תשבות, ואלו כלם הם צוויים על השביתה. ושבתון יקראו ימי המועדים כלם, ר''ל ימים טובים, והנה אומ' הרבה בתלמוד [שבת כ''ה ע''א, ביצה ח' ע''א] י''ט עשה ולא תעשה הוא, ר''ל, שהשביתה בכל י''ט מצות עשה ועשיית מלאכה היא מצות לא תעשה, ולזה מי שיעשה בו מלאכה ידועה עבר על עשה ועל לא תעשה. ולענין כונת שביתת ימים אלו, הנה הכונה בהם כי השביתה ביום טוב להעיר שהשגחתו ה' בנו, ונזדרז בקיום התורה והמצות אשר תכליתם להשגתו ית'. אמנם חג המצות לזכר יציאת מצרים זה מבואר. והשביתה בשבועות לזכר מתן תורתנו זה מבואר ששלמות השגחת ה' בנו והראות מופתיו היה בנתינת התורה. אמנם השביתה בראש השנה די מה שיש בו מן ההערה במצות התקיעה כמו שיתבאר [מצוה קנ''ט] אמנם השביתה בסכות מבואר באמרו [ויקרא כ''ג מ''ג] כי בסכות הושבתי את בני ישראל. ולא בא בעשיית מלאכה בימים אלו עונש גדול כמו שבא בשבת, מפני שהשבת הוא ליסוד אמונתנו ואות ברית בינינו לשם, ושקולה כנגד כל התורה. [ירוש' ברכות פ''א ה''ה, שמו''ר כ''ה ט''ז]. והותרה מלאכת אוכל נפש ביום טוב מה שאין כן בשבת, כי מפני מה שיש ברוב הרגל מן הקבוץ הרב לא יספיק להם מה שיכינו מבערב. וגם כי הערת המועדות אינה כהערת השבת שהעקר בו השביתה כמו שבארנו. וכבר בארנו [מצוה קמ''ז] שהוא רמז לעולם הבא. וכן היה זה משלמות תורתנו שאם יאסר ביום טוב מלאכת אוכל נפש לפעמים יצטרך לעמוד שני  ימים זה אחר זה בלתי הכנת אוכל נפש, אם יבא יום טוב ערב שבת או אחר השבת. וכבר ידעת מה שתקנו רבותינו ביום הכפורים [ר''ה כ' ע''א] שלא יבא ערב שבת או אחר השבת משום ירקיא ומשום מתיא. והתורה כלה באה להקל מטורח העבודות הקדומות לא להכביד בדבר מן הדברים כמו שבאר הר''ם בשלישי [מו''נ פמ''ג]. והמועדות שבהם ענינים להערה ולזכר למה שקרה, כגון אכילת מצה בפסח ואזהרת החמץ בו וישיבה בסכה באה המצוה בשבעה ימים רצופים, כי ביום אחד לא תספיק ההערה. ולא באה מצות השביתה ואסור המלאכה רק יום אחד להקל מטרח העבודות. וגם כי הבטלה מכל וכל מביאה לידי ענינים מגונים. ולמכוון בבטול המלאכה שהוא לשמוח ברגלים ולעסוק באכילה ושתיה, להעיר על שמחת הנפש שהיא השמחה הגמורה די הערה ביום אחד. והתורה כמו שאמרנו לא רצתה להכביד משא העבודות, שאם תאסר המלאכה שבעת ימים יהיה ההזק גדול, עם מה שימצא בבטול המלאכה מהמשך אחר רוב מאכל ומשתה אשר יבאו מזה עניני רוע סדר הגוף והנפש. וכדי להיות קצת שנוי בין אלו הימים לשאר ימות החול לא התירו רבותינו מלאכה בחול המועד רק מלאכת האבד [מו''ק י''ב ע''א] וכן כל שבעת ימים שוים בישיבת הסכה, ואזהרת חמץ, והבאת הקרבנות. ויש בזה די הערה. ומה שבאה מצות השביתה ביום השביעי של פסח, באמרו [ויקרא שם ח'] מקרא קדש, אין השביתה ההיא מענין חג המצות, כי השביתה ביום ראשון היא זכר ליציאת מצרים, אך ביום השביעי באה השביתה בו לזכר קריעת ים סוף, שבשביעי ירדו לים ואמרו שירה, ואיננו מענין י''ט הראשון, ויורה על זה אמרו [דברים ט''ז ח'] ששת ימים תאכל מצות וביום השביעי עצרת לה' אלקיך, להבדיל יום זה משאר הימים. ר''ל שבא לענין אחר. ומה שצריך לבאר לפי הנחתנו ששביעי של פסח אינו מענין יום טוב הראשון, איך לא תקנו בו חכמים שהחיינו כמו שתקנו בשמיני עצרת, והכונה אצלי בזה, כי יום שביעי הוא מכלל השבעה שהוזהרו מאכילת חמץ, גם הוא שוה לשאר הימים בענין הקרבנות, מה שאין כן בשמיני עצרת שאיננו שוה לשאר הימים בדברים רבים כמו שאמרו רבותינו [סוכה מ''ז ע''א, ר''ה ד' ע''ב] רגל בפני עצמו לענין פז''ר קש''ב גם לא בישיבת הסכה ונטילת לולב. ועתה צריך שנחקור מה שנאמר בשביעי של פסח [במדבר כ''ט ל''ה] עצרת תהיה לכם, וכבר בארו זה חכמינו [פסחים ס''ח ע''ב] ואמרו שהאחד בא לגלות על חברו. כאלו כתוב בכל אחד עצרת לה' [דברים ט''ז ח'] וכתוב עצרת תהיה (לכם) [לך] וזה אמרם [פסחים שם] כתוב עצרת לה' וכתוב [במדבר שם] עצרת תהיה לכם. הא כיצד חלקהו חציו לה' וחציו לכם. ר''ל חציו לה' לעסוק בתורה והיא שמחת הנפש, וחציו לכם והיא שמחת הגוף. ואשר יראה לי כי בשביעי של פסח נאמר [דברים ט''ז ח'] ב''עצרת לה''', לפי שהוא מקרא קדש לזכור מופת קריעת ים סוף אשר היה מן המופתים הגדולים לזכור יום צאתנו ממצרים, ובשמיני עצרת אין בו רמז רק לתוספת שמחה ולמנוחה, אחר שעברו ימי חג הסכות. אמנם לא נתברר לי טעם למה בא יום שמיני בחג הסכות, ומדוע לא היה בשביעי כדרך חג המצות. ובילמדנו [תנחומא פנחס ט''ז] נתנו בו טעם שבשבעת ימי החג מקריבים שבעים פרים על שבעים אמות. א''ל הקב''ה כל ימי החג הקרבתם לפני הקרבנות על האומות, אבל עכשיו הקריבו לעצמכם, שנאמר ביום השמיני [דברים ט''ז ח'] עצרת תהיה לכם והקרבתם עולה וגו'. [הבתים — ספר המצוה].
-----
והשיאנו הנהיג הר''ר יצחק הלוי מגרמיזא שלא לאמרו. דלא שייך אלא בשלשה רגלים וכ''כ רב שאלתיאל. אבל ר''י בר יהודה במגנצא הנהיג לאומרו בר''ה ויה''כ בשם ר''א הגדול. וכן רבינו משולם שאל את פי ראש ישיבה שבירושלים והשיבו שאומרים אותו. וכן כתב רב יהודה ריש מתיבתא. ובאשכנז וצרפת א''א אותו ובשאר ארצות אומרים אותו. [האגור סימן תתצ''א].
-----
ולומר והשיאנו בר''ה ויה''כ רובם אומרים אותו. ור''י בר יהודה בשם רבו ר''א ז''ל אמרו כל ימיו. ורשב''ם שאל פי אריות שבירושלים והשיבו שאומרים והשיאנו ומביאין ראיה מן הירושלמי דברכות פ' הרואה. והגאון ר''י הלבן בטלו בגרמייזא ומנהג פשוט הוא לאומרו בר''ה אבל לא ביה''כ. שבלי הלקט. [האגור סימן תתקי''ג].
-----
ומניין שאומרין מלכיות וזכרונות ושופרות, שנאמר ותקעתם בחצוצרות וגו' (במדבר י' י') שאין ת''ל אני ה' אלהיכם (שם שם), ומה ת''ל אני ה' אלהיכם, זה בנה אב, כל מקום שנאמרו מלכיות יהא אזכרת השם עמהם. ר' נתן אומר ותקעתם בחצוצרות, אילו שופרות, והיו לזכרון, אילו זכרונות, אני ה' אלהיכם אילו מלכיות, ואם כן מה ראו חכמים לומר מלכיות ואחר כך זכרונות ושופרות, אלא המליכהו תחילה ואח''כ בקש ממנו שיזכור לך, ובמה בשופר של חירות שנאמר והיה ביום ההוא יתקע בשופר גדול ובאו וגו' (ישעי' כ''ז י''ג). [סידור רש''י סימן קמ''ג].
-----
אין פוחתין מעשר[ה] מלכיות מעשרה זכרונות מעשרה שופרות ואם אמר שלש שלש [יצא], רבי יוחנן [בן] ברוקא אומר אם אמר שלש מכלן יצא כנגד תורה נביאים וכתובים ואמרי לה כנגד כהנים לוים וישראל, אמר רב חונא הלכה כרבי יוחנן בן ברוקא. מתחיל בתורה אומר ככתוב בתורתיך בכתובים אומ' ככ' בדברי קדשיך ומסיים בנביא ואומ' ככ' על יד נביאך, ואין מזכירין מלכות זכרון ושופר שלפורענות זכרון כגון ויזכור כי בשר המה רוח הולך ולא ישוב מלכות כגון חי אני נאם ייי אלהים אם לא ביד חזקה ובזרוע נטויה ובחמה שפוכה אמלוך עליכם, ואף על גב דאמר רב נהמן כל כהאיי ריתחא לירתח עלן קודשא בריך הוא, אפילו האכי חמה בראש השנה לא אורח ארעא לאדכורי, שופר כגון תקעו שופר בגבעה חצצרה ברמה הריעו בית און אחריך בנימן, אבל אם בא להזכיר זכרון מלכות ושופר שלפורענות שלאומות העולם מזכיר, זכרון כגון זכר ייי לבני אדום את יום ירושלם האמרים ערו ערו עד היסוד בה, מלכות כגון ייי מלך ירגזו עמים ישב כרובים תנוט הארץ וכגון ייי מלך עולם ועד אבדו גוים מארצו, שופר כגון וייי אלהים בשופר יתקע והלך בסערות תימן וכתיב בתריה ייי צבאות יגן עליכם, ואין מזכירין זכרון יחיד כגון זכרה לי אלהי לטובה וכגון זכרני ייי ברצון עמיך. [הלכות פסוקות לרבינו יהודאי גאון הלכ' ראש השנה].
-----
אין פוחתים מי' פסוקים של מלכיות ומי' פסוקים של זכרונות ומי' פסוקים של שופרות, כנגד יו''ד הלולים שאמר דוד בספר תהלים, וי''א כנגד עשרת הדברות, וי''א כנגד עשרה מאמרות שבהן נברא העולם, ואם בא לומר יותר מעשרה רשאי הוא דהא אין פוחתין קתני מכלל דאומר יותר מהן. ר' יוחנן בן נורי אמר אם אמר שלש מכולן יצא אחד מן התורה ואחד מן הנביאים ואחד מן הכתובים כנגד תורה נביאים וכתובים ואמרי לה כנגד כהנים לוים וישראלים והלכה כר' יוחנן בן נורי. הוה ליה פסקא דאמר פסוקי מלכיות זכרונות ושופרות כל (מאן) מאי דבעי בין בי' בין ביותר מי'. ומתחיל בתורה ואח''כ של כתובים ואומר ובדברי קדשך כתוב ואמאי קרו ליה דברי קדשך דברוח הקדוש נאמרו ומעלה עביד להו רבנן לאמרן באמצע. ואח''כ פסוקי דנביאים ומסיים בשל תורה. ואם אמר שלש שלש שלש מכולן יצא כר' יוחנן בן נורי אי נמי אם השלים בנביא יצא. ואם [אמר] בפסוקי מלכיות זכרונות ושופרות בתורתך כתוב ובדברי קדשך כתוב ועל ידי עבדיך הנביאים כתוב ולא הזכיר הפסוקים יצא בין ביחיד בין בצבור. ורב האיי אמר דמסורת היא דקרינן לכתובים דברי קדש ואנו כבר הקדמנו (בדבר) [בזכר] טעמו של דבר דדברי הנביאים בשליחות לפיכך אומר על ידי עבדיך הנביאים. כתובים ברוח הקדש לפיכך אומר ובדברי קדשך. ואמר רב האיי רבותינו האחרונים ראו להזכיר פסוקי דכתובים ואחר כך פסוקי דנביאים וכבר אמרנו טעם הדבר מעלה עביד להו רבנן. [רי''ץ גיאת הלכ' ר''ה].
ואין פוחתין מעשרה מלכיות, ומעשרה זכרונות, ומעשרה שופרות, הני עשרה מלכיות כנגד מי כנגד עשרה הילולין שאמר דוד בספר תילים, הילולין (עשרה) [טובא] הוו, [הללויה] הללו אל בקדשו וגומ' (תהלים ק''נ א') וכתיב הללוהו בתקע שופר (שם שם ג'). ר' יוחנן אמר כנגד עשרה מאמרות שבהן נברא העולם בראש השנה. [סידור רש''י סימן קמ''ד].
-----
אין פוחתין מעשרה מלכיות ומעשרה זכרונות ומעשרה שופרות, ומתחיל בשל תורה ומסיים בשל תורה. [האורה לרש''י סימן צ''ג].
-----
ואין פוחתין מעשרה פסוקים של מלכיות ומתחיל בתורה ואומר י''י ימלוך וגו' ועוד ב' פסוקים בשל תורה וג' של כתובים וג' של נביאים ומסיים העשירי בשל תורה שמע ישראל וגו' שהוא נמי קבלת מלכות שמים. ועשרה זכרונות ומתחיל בשל תורה ומסיים בשל תורה כאשר פרשתי במלכיות, וכן שופרות. וי' מלכיות כנגד י' הילולים האמורים בהללו אל בקדשו, וג' של תורה [וג' של נביאים] וג' של כתובים כנגד כהנים לוים וישראלים אי נמי כנגד תורה נביאים וכתובים. ואין מזכירין מלכיות זכרונות ושופרות של פרעניות. [ראב''ן].
-----
ומה שאנו אומרים ד' פסוקים של מלכיות של כתובים, משום דשניהם שאו שערים ראשיכם וגו' ושאו שערים ראשיכם ושאו וגו' שניהם סמוכים במזמור ומדברים בענין אחד (וכן) [לכן] הנהיגו לאמרן במקום פסוק אחד. וכן בזכרונות אומר ד' של כתובים, לפי כי זכר עשה לנפלאותיו וגו' וטרף נתן ליראיו סמוכים ומדברין בענין אחד לכן אומר במקום פסוק אחד. וכן בשופרות אמרינן הללו אל בקדשו שהם ו' פסוקים במקום פסוק אחד שהוא הללוהו בתקע שופר, מפני שהן סמוכין ומדברין בענין אחד. [ראב''ן].
-----
אין פוחתין מי' פסוקים וכו', מכל אחד ואחד עשרה פסוקים, כנגד י' מאמרות שבהם נברא העולם. ואם פיחת לא יצא. ור' יוחנן בן נורי פליג ואמ', שאפי' פיחת, שלא אמ' ממלכיות אלא ג' פסוקים, וכן שלשה פסוקים של זכרונות, ושלש של שופרות יצא. אבל משלש לא יפחות, דבעי' כנגד תורה נביאים וכתובים, והכי מוכח בגמ'. ואותן י' פסוקים של מלכיות או של זכרונות או של שופרות, אין לנו לומר פסוקים פורענות של ישראל כדמפרש בגמ' [ע''ב]. תקעו בגבעה ויזכר כי בשר המה, אם לא ביד חזקה ובחמה שפוכה אמלוך עליכם, דאדכורי פורענות בראש השנה לאו אורח ארעא, אבל פורענות של אומות העולם יכול לומר. [רבינו יהונתן מלוניל].
-----
אין פוחתין מעשרה מלכיות ומעשרה זכרונות ומעשרה שופרות ואם אמר שלש שלש יצא. רבי יוחנן בן נורי אמר אם אמר שלש מכולם יצא, כנגד תורה נביאים וכתובים ואמרי לה כנגד כהנים לוים וישראלים, אמר רבא הילכתא כרבי יוחנן בן נורי. ומיהו לכתחלה נהגי כרבנן. ומתחיל ובתורתך [כתוב ואומר ה' ימלוך וגו' ועוד ב' פסוקים של תורה וג' של כתובים וג' של נביאים ומסיים העשירי בשל תורה ואומר שמע ישראל וגו' אמר רבי יהושע בן לוי כיון שאמר] ככתוב בתורתך שוב אין צריך אחד ציבור ואחד יחיד. ולכך אין רגילים שלוחי ציבור לומר הפסוקים בכל המועדות אבל בראש השנה ויום הכיפורים יש לכל תפלות שכתובים בהם ואומר הפסוקים. וגם זקיני פירש הטעם משום דאמרינן [ט''ז ע''א] אמרו לפני מלכיות זכרונות ושופרות כדי שיעלה זכרונכם לטובה ובמה בשופר. ולהכי תקנו רבנן למימר [המלך הקדוש] המלך המשפט דקרא נמי הכי משתעי בראש [ספר] יהושע [ג'] והכהנים נושאי הארון [ה]ברית (ה' וכו'), וגם במלחמת ע[י] [שם ח'] וכל העם המלחמה, ובחילוק הארץ כתיב [שם י''ג] ל[תש]עת השבטים וחצי [ה]שבט [ה]מנשה. וכן תמצא הרבה. [ראבי''ה סימן תקל''ו].
-----
חידושי ירושלמי. עשרה מלכיות כנגד עשרה קילוסין של הללויה הללו אל בקדשו וכו'. ובירושלמי ברכות [פ''ד ה''ג] וגם בפירקין תשע ברכות דראש השנה כנגד תשע אזכרות שבפרשת ותתפלל חנה [אל ה'] וגו' [ש''א ב'] וכתיב [שם] ידין אפסי ארץ דהיינו יום הדין, עשרה זכרונות כנגד עשרה וידוין שאמר ישעיה [ישעיה א'] רחצו הזכו [וגו'] למדו הטיב וגו' עשרה שופרות כנגד עשרה קרבנות היום שבעה כבשים פר ואיל ושעיר (וכו'). ונראה דלהכי נמי תוקעין במוסף. ותו משום שעת השמד, כדאיתא בגמרא דידן. וגם שיר דמוסף הרנינו לאלהים עוזנו. [ראבי''ה סימן תק''מ].
-----
אין פוחתין מי' מלכיות מי' שופרות לוי אמר כנגד י' הילולי' שבסוף תהלים רב יוסף אמר כנגד י' הדברות ר''י אמר כנגד י' מאמרו' שבהם נברא העולם. ירושלמי אין פוחתין מי' מלכיות כנגד י' הילולי' שאמר דוד הללו אל בקדשו עד כל הנשמה תהלל יה הללויה. מי' זכרונות כנגד י' וידוין שאמר ישעיה רחצו הזכו הסירו חדלו למדו דרשו אשרו שפטו ריבו לכו נא ונוכחה. מי' שופרות כנגד ז' כבשים פר ואיל ושעיר וקיימא לן כר''י בן נורי דאמר אם אמר שלש מכולם יצא וקיימא לן מתחיל בתורה ומשלים בנביא ר' יוסי אומר משלים בתורה ואם השלים בנביא יצא לכך במלכיות או' בסיומן שמע ישראל ה' אלהינו ה' אחד. ובפסוקי זכרונות ט' ובסוף מסיים וזכרתי להם ברית ראשונים. ובפסוקי שופרות ט' ומסיים וביום שמחתכם ובמועדיכם ובראשי חדשיכם ותקעתם בחצוצרות. [הרוקח סימן ר''ג].
מתני' אין פוחתין מעשרה מלכיות מעשרה זכרונות מעשרה שופרות ר' יוחנן בן נורי אומר אם אמר שלש שלש יצא. איבעיא להו היכי קתני שלש מן התורה שלש מן הנביאים שלש מן הכתובים הויא להו תשע ואיכא בינייהו חדא או דילמא ה''ק חדא מן התורה ואחת מן הנביאים ואחת מן הכתובים ואיכא בינייהו טובא ת''ש דתניא אין פוחתין מעשרה מלכיות מי' זכרונות מעשרה שופרות ואם אמר שבע יצא ר' יוחנן בן נורי אומר הפוחת לא יפחות משבע ואם אמר ג' מכולן יצא כנגד תנ''כ ואמרי לה כנגד כהנים לוים וישראלים פירש''י זצ''ל ע''כ ג' למלכיות ג' לזכרונות ג' לשופרות דהוו להו אחת מן התורה ואחת מן הנביאי' ואחת מן הכתובים לכל אחת דאי ס''ד ג' מן התורה ג' מן הנביאים וג' מן הכתובים לכל אחת א''כ ז' נמי ז' מן התורה ז' מן הנביאים ז' מן הכתובים הו''ל ר' [יב''נ] מוסיף עכ''ל א''ר (המנונא) [הונא] אמר שמואל הלכה כריב''נ. אע''ג דפסקי' כר' יוחנן נהוג עלמא כרבנן. ונראה דריב''נ נמי מודה לרבנן דמצוה לומר עשרה ואם בא לפחות לכתחילה הרשות בידו לפחות עד ז' ולא יותר מיהו בדיעבד אם לא אמר אלא ג' מכולן יצא ובהא פסקינן כותיה אבל לכתחילה לכ''ע י' בעי למימר. [ל''ב, ע''ב] ורגילין מן הכתובים כי לה' המלוכה ומושל בגוים ה' מלך גאות וגו' שאו שערים ראשיכם והנשאו וגו' שאו שערים ראשיכם ושאו ובהני תרי קראי איפלגו בהו ר' יוסי ור' יהודה דר' יוסי אמר ראשונה שנים ושניה שלש ר' יהודה אמר ראשונה אחת ושניה שתים והשתא אי כר' יוסי עבדינן נימא שניה ודיו ואי כר' יהודה עבדינן נימא הני תרתי פסוקי ודיו. [או''ז הלכ' ר''ה סימן רס''ג].
-----
מתני'. אין פוחתין מעשרה מלכיות, מעשרה זכרונות, מעשרה שופרות. ר' יוח' בן נורי אומ' אם אמ' שלש שלש יצא. אין מזכירין מלכיות וזכרונות ושופרות שלפורענות, מתחיל בתורה ומשלים בנביא, ר' יוסי אומ' אם השלים בתורה יצא. איבעי' להו היכי קתני שלש מן התורה שלש מן הכתובים שלש מן הנביאים דהויין להו תשע, ואיכא בינייהו חדא. או דיל' אחד מן התורה ואחד מן הנביאי' ואחד מן הכתובים ואיכא ביניהו טובא. ופשיט שלש מכולן, כנגד תורה נביאים וכתובים, ואמרי לה כנגד כהנים לוים וישראל. אמ' רב המנונא אמ' שמואל הל' כר' יוח' בן נורי. [פסקי הרי''ד].
-----
אין פוחתין מעשרה פסוקים מלכייות, ועשרה פסוקים זכרונות ועשרה פסוקים שופרות. ואומרין שלש מהן מן התורה, ושלש מן הכתובים, ושלש מן הנביאים, והפסוק העשירי משלים עוד מן התורה, וכך אנו נוהגין. ואם אמר שלש פסוקים מן המלכייות, אחד מן התורה ואחד מן הנביאים ואחד מן הכתובים, וכן לזכרונות וכן לשופרות, יצא. ואפי' אם לא הזכיר פסוקים כל עיקר, אלא אמר עניין המלכייות, וכשבא להזכיר הפסוקים אמר ובתורתך כתוב לאמר, ולא הזכיר הפסוקים יצא בין ביחיד בין בציבור. ונראה בעיניי שצריך לומר גם כן וכן כתוב (בתורתך) [בדברי קדשך] וכן נאמר על ידי עבדיך הנביאים, והרי הוא כאילו מזכיר שלשה פסוקים מן המלכייות אחד מן התורה ואחד מן הכתובים ואחד מן הנביאים, וכן לזכרונות וכן לשופרות. [פסקי ריא''ז].
-----
שנו חכמים אין פוחתין מעשרה מלכיות. ומעשרה זכרונות. ומעשרה שופרות. ר' יוחנן בן נורי אומר אם אמר ג' מכולן יצא. כנגד תורה. נביאים. וכתובים. ואמרי לה כנגד כהנים. לוים. וישראל. והלכתא כר' יוחנן בן נורי. ואע''ג דהלכה כר' יוחנן בן נורי מנהגנו כתנא קמא להזכיר עשרה מכל אחד ואחד. ג' מן התורה. וג' מן הכתובים. וג' מן הנביאים וחוזרין ומשלימין בשל תורה. בין למלכיות. בין לזכרונות. בין לשופרות. כדתניא א''ר אליעזר בן יסוי ותיקין (תמימים) היו משלימין אותם בשל תורה. ואין מזכירין מלכיות זכרונות ושופרות של פורענות. ואין מזכירין זכרון של יחיד אפילו לטובה. כגון (נחמיה ה') זכרה לי אלהי לטובה. (תהלים ק''ו) זכרני ה' ברצון עמך. תנא (דברים ו') שמע ישראל ה' אלהינו ה' אחד. זה מלכות. ומנהגנו להשלים למלכיות שמע ישראל ה' אלהינו ה' אחד. אמר רב חננאל אמר רב כיון שאמר ובתורתך כתוב לאמר שוב אינו צריך. וכן אמר ר' יהושע בן לוי אחד יחיד ואחד צבור כיון שאמר ככתוב בתורתך שוב אינו צריך. כתב רבינו יצחק פאסי ז''ל דאפילו בהנך קראי דמלכיות וזכרונות ושופרות. כיון שאמר ובתורתך כתוב לאמר שוב אינו צריך. אבל רבינו שלמה ז''ל פירש להא דרב בקראי דמוספין כיון שאמר ובתורתך כתוב לאמר שוב אינו צריך לומר פסוקין דמוספין. ורבותיו מפרשי לה בקראי דמלכיות וזכרונות ושופרות. וקשיא ליה עלה דהא לא כרבנן ולא כר' יוחנן בן נורי. וכן כתב בעל עשרת הדברות דהא דרב חננאל אמר רב בקראי דמוספין קאי. אבל במלכיות זכרונות ושופרות לא קאמר. דהא בהדיא תנן אין פוחתין מעשרה מלכיות וכו'. הני עשרה פסוקים א''ר לוי כנגד עשרה הלולין שבו הללוהו בתקע שופר. רב יוסף אמר כנגד עשרת הדברות. ר' יוחנן אמר כנגד עשרה מאמרות. ירושלמי, כנגד עשרה קילוסין שאמר דוד בהללו אל בקדשו. עד כל הנשמה תהלל יה. זכרונות כנגד עשרה וידוין שאמר ישעיה (א) רחצו וכו'. שופרות כנגד שבעה כבשים ופר ואיל ושעיר. ובכתובים אומר ובדברי קדשך כתוב לאמר. לפי שנאמרו ברוח הקודש. ובנביאים על ידי שליח. וכתב בעל עשרת הדברות בשם רבינו אב''ן גאות ז''ל. מעלה הוא דעבוד ביה רבנן בכתובים לאומרו באמצע. ורבינו האי אמר רבנן בתראי נהוג למימר נביאים קודם כתובים. ולאחר שהתפללו בלחש חוזר החזן ומסדיר התפלה ומשמיעה בקול לרבים. ואז תוקעין על סדר הברכות ואומר אבות. וגבורות. וקדושת השם. וכולל מלכיות עם קדושת השם. [תניא רבתי סימן ע''ה].
-----
ותוקע תשר''ת פעם אחת. זכרונות, ותוקע תש''ת פעם אחת. שופרות, ותוקע תר''ת פעם אחת. ויש אומרים שצריך על סדר הברכות. תשר''ת למלכיות ג' פעמים. וכן תש''ת לזכרונות ג' פעמים. וכן תר''ת לשופרות ג' פעמים. ויש שמצריכין לתקוע על כל ברכה וברכה של מלכיות זכרונות ושופרות תשר''ת תש''ת תר''ת. ומנהג פשוט בידינו לתקוע תשר''ת למלכיות, ותש''ת לזכרונות, ותר''ת לשופרות. ועל אלו התקיעות של סדר ברכות אינו צריך לברך. שהרי כבר בירך בתקיעות שמיושב. ועל כל ברכה וברכה לאחר התקיעות מנהגנו לומר היום הרת עולם וכו'. עד ותקבל ברחמים וברצון סדר מלכיותינו. ובשניה סדר זכרונותינו. ובשלישית סדר שופרותינו. ופתרון היום הרת עולם. יש מפרשים אותו על לשון המקרא (ירמיה כ') ורחמה הרת עולם. הרחם שלה תהיה הריון של עולם. כלומר שהריונה תשהה בגופה עולמית. והיום הזה היה הריונו של עולם והיום הרתה הארץ כל תולדותיה. שהרי בתשרי נברא העולם. כדאמרינן [כ''ז ע''א] כמאן מצלינן האידנא זה היום תחלת מעשיך. כרבי אליעזר דאמר בתשרי נברא העולם. ולפי דקדוק הלשון לא יתכן לפרשו כך. כי היום לשון זכר ועולם לשון זכר. והרת לשון נקבה. ומה שכתוב ורחמה הרת עולם, הרת נופל על הרחם ועל האשה שאמר למעלה ותהי לי אמי קברי ורחמה הרת עולם. לפיכך נראה כמו שמצאתי למפרש אחד שפירש היום הרת עולם. היום הוא יום הדין של עולם, והראיה מקום שנאמר במשלי, ריב או מדון או מצה. מתרגמינן אותו הרת. הא למדת שהוא לשון דין. גם טופס היום הרת עולם מוכיח שכן פתרונו. שהרי אומר אחריו היום יעמיד במשפט כל יצורי עולם. ולבסוף אומר ותוציא לאור משפטנו. [תניא רבתי סימן ע''ה].
-----
אין פוחתין מעשרה מלכיות מעשרה זכרונות מעשרה שופרות ר' יוחנן בן נורי אומר אם אמרן שלש שלש יצא, אמרו הגאונים אין פוחתין מעשרה אבל אם בא להוסיף מוסיף, ואחרים הקשו והא בגמרא אמרינן הני עשרה כנגד מי מר אמר כנגד עשרת הדברות שנאמרו למשה בסיני ומר אמר כנגד עשרה מאמרות שבהן נברא העולם, אם כן אין מוסיפין כמו שאין גורעין, ולאו מילתא היא דהכי נמי אמרינן [מגילה כ''א ע''ב] אין פוחתין מעשרה פסוקים בבית הכנסת וידבר עולה מן המנין, ואיתמר עלה נמי כנגד מי כנגד עשרת הדברות וכנגד עשרה מאמרות ואעפ''כ מוסיפין עליהם, וזו הגרסא שאמרתי הני עשרה כנגד מי היא גרסת הגאונים ז''ל וכן בכל ספרי ספרד, אבל בתוספות גורסין הני עשרה מלכיות כנגד מי, והקשו תימה אמאי לא דייק נמי אזכרונות ושופרות כנגד מי, והביאו אגדה ירושלמית לתרץ השאלה בדוחק, ואינו אלא טעות בספרים שלהם, ור''ח ז''ל נמי כך גרסתו כמו שאמרתי.
ופסקו בגמרא הלכה כר' יוחנן בן נורי שאם אמר שלש מכולן יצא, וכתב בהלכות של רבנו ז''ל ואסיקנא בסוף פירקין [ל''ה ע''א] אמר רב חננאל כיון שאמר ובתורתך כתוב לאמר שוב אינו צריך בין יחיד בין ציבור, וכן הילכתא, נראה מדבריו שהוא מפרש הא דרב חננאל בפסוקי מלכיות וזכרונות ושופרות, וכן כתבו הגאונים וכן כתב בהלכות גדולות וכן כתב רבינו שלמה בשם רבותיו, אבל הוא הקשה שאי אפשר לומר כן דאי הכי הא דרב חננאל דלא כרבנן ודלא כר' יוחנן בן נורי, ופירשה הרב בפסוקי המוספין בלבד ופי' דה''ק אילימא משום דנפישי בהו קראי דמוספין דר''ח ור''ה וקראי דמלכיות זכרונות ושופרות והאמר רב חננאל כיון שאמר נעשה ונקריב לפניך כמו שכתבת בתורתך שוב אינו צריך לומר קראי דמוספין, זהו פירושו, ואינו נכון כלל בלשון הגמ', ויש להקשות הרבה על הפי' הזה, ועוד שאין בנוסח הגמ' דנפיש בהו קראי אלא דכתיבי בהו קראי, ושינוי הוא ששינה רש''י ז''ל לפי פירושו, וכ''ש דמלכיות זכרונות ושופרות ביום הכפורים בשחרית היו ולא במוספין (דהתם) [דהשני] מתקיע בשעת השמד שנו ובשעת היובל אין שמד ויש שלום, אלא כדברי הגאונים עיקר.
והקושיא שהקשה רש''י דא''כ [דרב חננאל] דלא כרבנן ודלא כר' יוחנן בן נורי, הכי אמרו בתוספות בשם ר''ת דת''ק (כר') [ור'] יוחנן בן נורי היכא דאתחיל פליגי ולא יפחות למר כדאית ליה ולמר כדאית ליה, אבל יכול לפטור עצמו לגמרי על ידי ובתורתך כתוב, אבל מקראות של מוסף צריך להזכיר לעולם, ודברים אלו שלג שניר דתנא תני אין פוחתין והדר קתני דיעבד ואם אמר ז' יצא ור' יוחנן בן נורי ג' יצא, והוא אומר אינו צריך ואם התחיל צריך עשרה ובדיעבד יצא בז' או בג', וכל אין פוחתין דכולי תלמודא אפי' בדיעבד הוא [עד] דתני עלה ואם ויצא, ועוד שעשה את הטפלה עיקר והחמיר בפסוקי המוספין יותר מן המלכיות, וכי היכן הוזכר בתלמוד שיאמר אדם פסוקין במוסף כלל, דבר זה לא מכתב כתיב ולא מתנן תנן וליתא לא בספרא ולא בספרי ולא בגמ', ותפלת המוספין אינה אלא שיאמר אדם השיבנו לירושלים בית מקדשך ונעשה ונקריב לפניך כמוסף היום הזה, ובירושלמי בפ' תפלת השחר אפי' אמר ונעשה לפניך חובותינו בתמידי יום ובקרבן מוסף יצא.
אבל פי' השטה הזו כך הוא, דמקשינן למה ש''צ מוציאן משום דכתיבי קראי כלומר מלכיות זכרונות ושופרות והאמר רב חננאל בכל מקום שאמרו להזכיר פסוק כיון שאמר ובתורתך כתוב לאמר שוב אינו צריך, שזה עולה לו במקום הפסוק, הילכך אם אמר כי המלכות שלך היא ולעולמי עד תמלוך בכבוד ככתוב בתורתך, וכן כתוב בדברי קדשך וכן כתוב ע''י נביאך יצא, כאילו הזכיר פסוקי המוספין עצמן, ומוטב שיתפללו הצבור ויזכירו ג' מכולן כריב''נ, ולא הפסוקים עצמן אלא שיאמרו בהן ככתוב, וכן במוספין, ולא שיפטרם ש''צ ותבטל מהן תפלת הצבור לגמרי, זהו פי' שיטה זו, והוא נכון ומחוור וכפי קבלת הגאונים. [א''ה בכת''י אחר יש שינויים בסידור הדברים וכפי הנראה במהדורא בתרא שינה רבנו את סדר הדברים, וכתב תחילה ליישב פי' הגאונים, ואח''כ כתב פי' ר''ת, וז''ל בכת''י, ופירשה הרב בפסוקי המוספין בלבד ולשון הגאונים עיקר שהוא קבלה אפילו ביד רבותיו של רבינו שלמה, ועוד דלישנא דגמרא הכי דאמרינן אילימא משום דכתיבי בהו קראי והאמר רב חננאל וכו' משמע דלרב חננאל וכו', ובודאי קושית הרב אינה קושיא דאליבא דכל אתי שפיר, דר' יוחנן בן נורי אמר אם אמרן שלש מכולן יצא, לפיכך אם אמר כי המלכות שלך היא ולעולמי עד תמלוך בכבוד ככתוב בתורתך וכן כתוב בדברי קדשך וכן כתוב על ידי עבדיך הנביאים יצא כאלו הזכיר שלשה פסוקי מלכות, ומשום הכי אקשינן למה מוציאן שליח ציבור מוטב שיתפללו הציבור ויזכירו שלש מכולן כר' יוחנן בן נורי, ולא הפסוקים עצמם אלא יאמרו במקומן ככתוב, דהא אמר רב חננאל כל מקום שאמרו להזכיר פסוק כיון שאמר ובתורתך כתוב שוב אינו צריך, והילכך אינו צריך להזכיר לא פסוקי מלכיות ולא פסוקי מוספין, ובתוספות אמרו בשם רבינו תם והיאך איפשר לומר כן וכו', זהו עיקר הפירוש, ולפיכך נהגו כו' (ע''כ הנוסח שבכת''י ממהדורא אחרת, ובמקומות שכתוב ''וכו''' הכונה לדברים שנכתבו בפנים באורך)].
-----
ולפיכך נהגו בספרד שאין מזכירין פסוקי מוספין אלא בשבת וראש חדש דרגילי, אבל בשלשה רגלים וראש השנה ויום הכיפורים דאתו לאיחלופי ולמיטעי אומר כמו שכתבת עלינו בתורתך על ידי משה עבדך מפי כבודך וכו'. [דרשת הרמב''ן לר''ה].
-----
אין פוחתין לכתחי' בתפי' מוסף של ר''ה מיו''ד פסוקים של מלכיות ויו''ד מזכרונות ויו''ד של שופרות ואם בא לומ' יותר רשאי והג' פסוקים הראשוני' צריך לומ' מה''ת וג' פסוקי תהילים וג' מן הנביאים וא' של תורה שצריך להשלים בתורה ואם השלים בנביא יצא. אמ' ג' פסוקים א' מה''ת וא' נביאי' וא' כתובים יצא וכיון שאמ' ובתורתך כתוב לאמר תו לא צריך לומ' הפסוקים כיצד אומ' נוסח ברכותיו וכשיגיעם ויקבלו כולם את עול מלכותך אומ' ובתורתך כתו' לאמר כי המלכות שלך היא וכן כתוב בדברי קדשך וכן כתו' ע''י נביאך ואם אמר כן יצא כאלו הזכיר ג' פסוקים מלכיות ולפי שדברי כתובים ברוה''ק נאמרו אומ' ובדברי קדשך ותיקנו לאומ' באמצע להעלות בקדש שאחר כתו' אומ' פסוקים מנביאים וא' משל תורה ומיהו אם השלים בנביא יצא כמו שנתבאר. אין מזכירין מלכיות זכרונות ושופרות של פורענות [ע''ב] ואין מזכירין זכרון יחיד ואפי' לטובה. תרועה שאין עמה שופר כלום הרי היא כשופרות ואם יש עמה חצוצרות אין אומ' כלום והר' יונה הנהיג לומ' ובח' הז' וכו' והרמב''ן היה או' לא הביט און וגו' מקרא שיש בה מלכיות ויש בה שופרות אומרו עם המלכיות ואומרו עם השופרות וזכרון תרועה עולה משום שופרות ומשום זכרונות. [אהל מועד שער ר''ה ויוה''כ דרך ב'].
-----
ואין פוחתין מעשרה פסוקים למלכיות וכן לזכרונות וכן לשופרות וכתב הרשב''א ז''ל הלכך לכתחלה בעינן עשרה ובדיעבד אפי' בשלש יצא וכן נמי כתב הרמב''ן ז''ל עשרה מלכיות כנגד עשרה קלוסין שאמר דוד בהללויה הללו אל בקדשו. עשר זכרונות כנגד עשרה ודויים שאמר ישעיה רחצו הזכו וכו' וכתיב בתריה למדו היטב וכתיב בתריה לכו נא ונוכחה וכו' ועשר שופרות כנגד שבע כבשים ופר ואיל ושעיר ומתחילין בשל תורה ומסיימין בשל תורה וכן נסדרו בסדרי התפלות אומר תחלה ג' פסוקים של תורה ואח''כ ג' של כתובים ואח''כ ג' של נביאים ומשלים בשל תורה שחוזר ואומר ובתורתך כתוב לאמר אלא שבמלכיו' מסודר אחר פסוקי הנביאים מיד ובזכרונות ושופרו' אינו אומרו אחר פסוקי הנביאים אלא אומר בזכרונות אלהינו ואלהי אבותינו זכרנו בזכרון טוב מלפניך וסמוך לחתימה אומר ובתורתך כתוב לאמר וכן בשופרות אומר אחר פסוקי הנביאים אלהינו ואלהי אבותינו תקע בשופר וסמוך [ע''ב] לחתימה אומר פסוק של תורה וזה שאין עושין כן במלכיות לפי שפסוק אחרון של תורה במלכיות הוא שמע ישראל ואין מלכות בו כמבואר לפיכך סדרוהו סמוך לפסוקי דמלכיות לפי שנדע כי לשם מלכות נקבע או נוכל לומר לפי שהמלכיות אין חותמין בהן מעין מלכות מקדושת היום לפי שבה נכללה לפיכך צריך להשלים כל פסוקי המלכיות בתוך המלכיות ולחזור לענין הפתיחה שפתח בה שהוא קדושת היום לפיכך הוא אומר קדשנו במצותיך ודברך אמת וקיים וכו'. ואם השלים בנביא יצא וכתב הרשב''א ז''ל הא דאמרינן אין פוחתין ולא אמר אין מוסיפין נראה שאם בא להוסיף מוסיף כמו שירצה וכן אמרו משמן של גאונים ז''ל. [ארחות חיים הלכ' סדר תפלת מוסף (ר''ה) סימן י'].
-----
ואין פוחתין מעשרה פסוקים למלכיות, וכן לזכרונות, וכן לשופרות. ומתחילין בשל תורה, ומסיימין בשל תורה. וכן נסדרו בסדרי התפלות, אומרים תחילה שלשה פסוקים של תורה, ואחר כך שלשה של כתובים, ואחר כך שלשה של נביאים. ומשלים בשל תורה, שחוזר ואומר ובתורתך כתוב לאמור, אלא שבמלכיות נסדר אחר פסוקי הנביאים מיד, ובזכרונות ובשופרות אינו אומרו אחר פסוקי הנביאים מיד, אלא אומר בזכרונות אלהינו ואלהי אבותינו זכרנו בזכרון טוב לפניך וכו', וסמוך לחתימה אומר פסוק של תורה. וכן בשופרות אומר אחר פסוקי הנביאים אלהינו ואלוהי אבותינו תקע בשופר וכו', וסמוך לחתימה אומר פסוק של תורה. וזה שאנו עושין כן במלכיות, לפי שפסוק אחרון של תורה במלכיות, הוא שמע ישראל, ואין מלכות בו (כמבואר) [במבואר], לפיכך סדרוהו סמוך לפסוקי המלכיות, כדי שנדע דלשם מלכיות נקבע. או נוכל לומר כי מפני שמלכיות אין חותמין בהן מעין מלכיות אלא מקדושת היום, לפי שבה נכלל, לפיכך צריך להשלים כל פסוקי מלכיות ולחזור לענין הפתיחה שפתח בה שהוא קדושת השם, לפיכך הוא אומר וקדשנו במצוותיך וכו' ודברך אמת וקיים לעד וכו'. [כל בו הלכ' ראש השנה סימן ס''ד].
-----
אין פוחתין מעשרה מלכיות ומעשרה זכרונות ומעשרה שופרות רבי יוחנן בן נורי אומר אם אמר שלש שלש יצא. פי' שלש מכולן אחד מן התורה ואחד מן הנביאים ואחד מן הכתובים. אין מזכירים מלכיות זכרונות ושופרות של פרענות. מתחיל בתורה ומשלים בנביא. רבי יוסי אומר השלים בנביא יצא וקיי''ל כרבי יוסי והא דבכל דוכתין מקדים נביאים לכתובים, והכא מקדים קראי דכתובים, משום דקראי דתהלים נאמרו קודם, ומה שנוהגין להשלים בתורה עבדינן כרבי יוסי דאמר המשלים בתורה זריז ומשובח וכוותיקין. אמר רב המנונא הלכה כרבי יוחנן בן נורי. ומסקינן [ל''ה ע''א] כיון דאמר ובתורתך כתוב לאמר שוב אינו צריך בין יחיד בין צבור עד כאן לשון רב אלפס (וכן פירש''י) [ובפירש''י] דלא קאי הא אלא המקראות דמוסף ולא אמלכיות זכרונות ושופרות. [האגודה].
-----
אין פוחתין מעשר מלכיות ועשר שופרות ועשר זכרונות כנגד עשר הלולין שאמר דוד בהללו א%ל בקדשו וכנגד עשרת הדברות שנאמרו לו למשה בסיני וכנגד עשרה מאמרות שבהן נברא העולם ואע''ג דסמכינן להו להני עשר כתבו הגאונים ז''ל שאם בא להוסיף מוסיף כמו שמוסיפין בעשרה פסוקין שקורין בבית הכנסת דסמכי' להו נמי להני, וכן נהגו מיהו ה''מ דבעי עשר דווקא לכתחלה אבל אם אמר אחד של תורה ואחד של כתובים ואחד של נביאים יצא דהא פסקינן הלכה כר' יוחנן בן נורי וכתב רי''ף ז''ל והיכא דנהיגי למימר עשרה מנהגא מילתא היא ואסור לשנות. [לשון הרי''ף מלקמן ל''ה ע''א] אמר רב חננאל אמר רב כיון שאמר ובתורתך ה' אלקינו כתוב לאמר שוב אינו צריך פי' ס''ל כר' יוחנן בן נורי דאם אמר אחד מכולן יצא ואתא איהו ואמר דאע''ג דלא אמר פסוק' אלא אמר כמו שכתוב בתורתך וכן בדברי קדשך וכן על ידי עבדיך הנביאים יצא ואחרים אומרים שאין צריך אלא כמו שכתוב בתורתך דכללא נביאים וכתובים ומ''מ אם הזכיר פסוק של תורה יש לו להזכיר פסוקי נביאים וכתובים, שלא (כתב) כד' הרמב''ם ז''ל [פ''ג שופר ה''ח] שכתב שאם אמר פסוק אחד תורה והפסיק יצא דא''כ רב דאמר להזכיר כמאן לא עשר ולא ג' אמר, אלא ודאי כדפי'. רש''י ז''ל פירשה להא דרב חננאל בפסוקי המוספין, וכן המנהג שלא להזכיר פסוקי המוספין כלל ואמרינן עשר מלכיות וכו'. [חי' הרשב''ץ].
-----
הני עשרה כנגד מי כנגד עשרה הלולים שאמר דוד לפום גמרין משמע דעשרה פסוקים דמלכיות ודזכרונות ודשופרות כלהו אהני עשרה הלולין אסמכינהו אבל בירושלמי מסמיך כל חד וחד לעניניה. עשרה מלכיות כנגד עשרה קילוסין שאמר דוד בהללויה הללו אל בקדשו. עשרה זכרונות כנגד עשרה ודויין שאמר ישעיה רחצו הזכו ומה כתיב בתריה למדו היטב ומה כתיב בתריה לכו נא ונוכחה יאמר ה'. עשרה שופרות כנגד שבעה כבשים ופר ואיל ושעיר. [חידושי הר''ן].
-----
עשרה מאמרות. ויאמר אלהים יהי אור חד, יהי רקיע תרי, יקוו המים תלת, תדשא הארץ ארבע, יהי מאורות חמשה, ישרצו המים ששה, תוצא הארץ שבעה, נעשה אדם שמנה, הנה נתתי לכם את כל עשב אינו מן המנין שאין שם שום יצירה, לא טוב היות האדם לבדו תשעה שבו יצר חוה, הרי תשעה. [תוס' רי''ד].
-----
ת''ש דתניא אין פוחתין מעשרה מלכיות וכו' ואם אמר שבע מכולן יצא וכו' ר' יוחנן בן נורי אמר הפוחת לא יפחות משבע ואם אמר שלש מכולן יצא. הך ברייתא פליגא אמתני' (בתרייתא) [בתרתי] דלתנא דמתניתין לת''ק אפילו בדיעבד לא יצא בפחות מעשרה מדלא קתני ואם אמר שבע יצא כדתני בברייתא וכדקתני נמי במתני' בדר' יוחנן בן נורי. ולתנא דמתני' נמי אליבא דר' יוחנן בן נורי לכתחילה לא יפחות מעשרה דהא לא פליג אלא בדיעבד אבל בלכתחלה לא. ותנא דברייתא פליג בהני תרתי אפ''ה פשטינן מינה דשלש שלש דר' יוחנן בן נורי בשלש מכולם קאמר משום דלית לן לשוי פלוגתא בין מתניתין וברייתא אלא במאי דחזינן בהדיא דפליגי. [חידושי הר''ן].
-----
אמר שמואל הלכה כר' יוחנן בן נורי דאם אמ' שלש מכאן יצא. וכתב הרי''ף ז''ל ואסיקנא אמר רב חננאל אמר רב כיון שאמ' ובתורתך כתוב לאמר שוב אינו צריך כו'. דרב חננאל אומ' להקל טפי ולאפוקי מדר' יוחנן בן נורי דאפי' שלש אינו צריך, כיון שאמ' ובתורתך כתוב לאמר יצא אפי' לא הזכיר שום פסוק. והר''מ ז''ל [פ''ג שופר ה''ח] פי' שאומר ובתורתך כתוב לאמור ואומר פסוק אחד של תורה יצא. מיהו הר''ז ז''ל כתב דתרוייהו הילכתא נינהו, אלא שר' יוחנן בן נורי דבר על פסוקי מלכיות זכרונות ושופרות דאם אמ' (שלא) [שלש] יצא, ורב חננאל אמ' רב לא אתי לאפלוגי בהא כלל אלא מפסוקי המוספין הוא אומר, שאע''פ שאינו מזכיר כלל פסוקי המוסף דהיינו ובחדש השביעי, [א]לא שאומר ובתורתך וכו' כמו שעושים בשאר הימים טובים שאין מזכירין פסוקי המוסף, אלא שאומרים כמו שכתבת עלינו (לשבח) בתורתך על ידי משה עבדך מפי כבודך דמשום דלא רגילי בהו לא צריך לאדכורינהו, הכא נמי לא שנא. אבל פסוקי מוסף דשבת וקצת פסוקי מוסף דראש חדש דתדירי אמרי' להו משום דרגילנא בהו. והראב''ד ז''ל פי' לההיא דרב חננאל הכי, כיון דאמר ובתורתך כתוב לאמר ובדברי קדשיך כתוב לאמר, ועל ידי עבדיך הנביאים כתוב לאמר, שוב אינו צריך להזכיר הפסוקים עצמן, כיון שהזכיר מקום (כתו') [כתיבתן] ועל זה בא לפרש דברי ר' יוחנן כיון שהזכיר שלש מכולן הן עצמן או מקום כתיבתן דיו ויצא. והא דבנביאים אומר ועל ידי עבדיך הנביאים. לפי שנאמרו לשליחות לנביאים לאמור לישראל, אבל של כתובים לא נאמרו לשליחות, אלא שנאמרו ברוח הקודש, לפיכך אומר ובדברי (עבדיך) [קדשיך] כתוב לאמר. [המכתם].
-----
אמר רב המנונא אמר שמואל הלכה כר' יוחנן בן נורי. פי' כר' יוחנן בן נורי דמתני' דסבירא ליה דלכתחלה עשר בעינן ומיהו אם אמרן שלש יצא. וכן דעת הרב אלפסי ז''ל שלא הביא ברייתא זו בהלכותיו וכן דעת הרמבמז''ל בפ''א מהלכות שופר וכן דעת הרמב''ן ז''ל ומדקתני מתני' ובברייתא אין פוחתין ולא קתני ולא מוסיפין כדקתני גבי הבדלות ש''מ דאין פוחתין מהם הא אלו בא להוסיף מוסיף כמו שירצה וכך אמרו הגאונים ז''ל. ואע''ג דלכאורה משמע דמצוה מן המובחר בעשרה כנגד עשרת הדברות או כנגד עשרה מאמרות דעשרה הוו ולא יותר אפילו הכי מצינו כיוצא בה שאמרו אין פוחתין מעשרה פסוקים בבית הכנסת ואמרי' עלה כנגד מי כנגד עשרה מאמרות ועשרת הדברות ואעפ''כ מוסיפין עליהן כמה שירצו. [חידושי הר''ן].
-----
ומתחיל שלש מקראות מן התורה תחילה, ואומר ככתוב בתורתך, ושלש מן הנביאים באחרונה, ואומר ככתוב על יד נביאך, ושלש מן הכתובים באמצע, ואומר ככתוב בדברי קדשך, ומשלים מקרא העשירי בשל תורה, ואומר ובתורתך כתוב לאמר שמע ישראל. [סידור רש''י סימן קמ''ו].
-----
מתחיל בתורה ומסיים בנביא. ר' יוסי אומר אם השלים בתורה יצא, והתניא ר' יוסי אומר אם השלים בתורה הרי זה משובח, אימא משלים, והא אם השלים קתני, הכי קאמר (משלים) מתחיל בתורה ומשלים בנביא, ר' יוסי אומר משלים בתורה ואם השלים בנביא יצא, תניא נמי הכי ר' אליעזר בר' יוסי אומר וותיקין היו משלימין בתורה, וכן הלכה כוותיקין וכר' יוסי. [סידור רש''י סימן קמ''ה].
-----
וכשאמר על ד' פסוקין של כתובים (שאין) [שהן] במלכיות זכרונות ושופרות (מהיכן) [מה טיבן]. אם בשביל שיהו עשרה עשרה והלא מסיים בשל תורה והוא פ(ו)ס[ו]ק עשירי, והוו להו ג' מתורה ג' מנביאים וג' מכתובים והעשירי מתורה מסיים. ואם צריך שיהו עשרה לבד מאותו פסוק של תורה שמסיים הוא וחותם, ולימרו ד' פסוקים מתורה או ארבעה מנביאים וג' מכתובים דהוו [ליה] עשרה. והשיב כאן, מה שאמרת מד' פסוקים של כתובים במלכיות וזיכרונות ושופרות, דע כי שאו שערים ראשיכם ושאו שערים כחד פסוק דמי (והמלכו') [והוי להו ג'] (של) פסוקי דכתובים במלכיות וכן בזכרונות. א[ף] ע[ל] פ[י] שתמצא במחזורים כת[ו]ב זכר לעולם בריתו, הדייקנים [אין] אומר[ים אותו] שהוא יותר והוא רביעי שלא לצורך, וכן בשופרות (ו)אומר ד' פסוקים של כתובים לפי שאותו פסוק וביום שמחתכם ובמועדיכם לא נחשב למניין עשר[ה] שופרות. וא[ף] ע[ל] פ[י] כ[ן] שאומר אותה בסייום מפני מה, [מפני שאין] כת[וב] בו שופר בפירוש אלא חצוצרות. (ואע''כ) [ואף על גב] דגרסינן מסיים בתורה, הואיל ולא מצאו קדמונים בתורה [ב]פסוק [אחד] (שהוא תוה') [שבו שופר ו]מלכות, כללו את זה בכלל ושמוהו בסייום, והוא אינו מחשבון. [והוויין הכי עשרה, ובין לדעת אילו שאומרין שאו ושאו כחד פסוק דמי ובין לדעת אלו ספרים שכתוב בהן זכר לעולם בריתו ובין לדעת אילו שאומרין בכתובין ד' שופרות הן ופסוק ותקעתם בחצוצרות פסוק יתר הוא, אלא משום שמסיים בתורה הוא מכל מקום כאן וכאן יתר על עשרה הוי, ומאי טעמא איתוספו משום סמך [מגילה כ''א ע''א] אין פוחתין מהן אבל מוסיפין עליהם, כך השיבוך רבותינו. ואני אחיך משיבך ומודיעך את דעתי, ודאי כולהו קראי תלתא תלתא נינהו, היכי דמי והא ארבעה ארבעה הוי בדכתובים, אלא הני קראי דכתובין דסמיכו אהדדי כל תרי ותרי חשיב כחד כגון במלכיות שאו ושאו תרווייהו קראי חשיבי לחד הואיל דסמיכי אהדדי במזמור [תהלים כ''ד] לדוד [מזמור] לי''י הארץ ומלואה והכי נמי זכר עשה לנפלאותיו חנון ורחום י''י טרף נתן ליראיו יזכור לעולם בריתו, והני תרי קראי סמיכי דין לדין במזמור [שם קי''א] הללויה אודה י''י בכל לבב בסוד ישרים ועדה, חשיב להו לחד כי היכי דבמזמור [שם פ''א] למנצח על הגיתית לאסף קיימא הני תרי קראי סמיכי כחדא, תקעו בחדש שופר, כי חוק לישראל הוא. וקרינן להו כחדא משום דסבירא לחד הכי נמי הני קראי דאמרן לעיל תרי דגבי מלכיות ותרי דגבי זכרונות הואיל דסבירי לחד מתחשבי לחד, וכן נמי גבי שופרות קרינן בדכתובים, עלה אלהים בתרועה, בחצוצרות וקול שופר, משום דמסתברי תרווייהו למלתא חדא חשיב להו לחד. ואף על גב דרחיקין דין מדין, דהא עלה אלהים בתרועה הוי במזמור [שם מ''ז] למנצח לבני קרח מזמור, ובחצוצרות קאי [שם צ''ח] במזמור שירו לה' שיר חדש כי נפלאות עשה. דהואיל דאידמי להדדי מתקרי כחדא ומחשבי כחדא. והיכי אידמי אהדדי, אלא עלה אלהים בתרועה פסוק ששי למזמור שלו וכן בחצוצרות ששי למזמור שלו. וזה חשבון מזמורי עשרה פסוקין וזה חשבון מזמורי ט' פסוקים, ומזמור שהוא נכתב לבדו באמצע שיטה תחשוב פסוק אחד, הרי י' פסוקין כנגד י' מלכיות י' זכרונות י' שופרות. ומזמור שירו לה' תיבותיו ע''ה ומזמור למנצח תיבותיו ע''ה, וב' תיבות שהן יתירות בו תחשוב זמרו לאלהים זמרו שתי תיבות וכן זמרו למלכנו זמרו חשוב שתי תיבות ויעלו לך שניהם שוה בשוה. וכשם שאמרת גבי תקעו בחודש שופר בכסה ליום חגנו כי חוק לישראל הוא ששניהם נעשים לפסוק אחד, אף הללוהו בתקע שופר כולל סמוכין שלו ביחד י' הילולים ונעשים לפסוק אחד. ותו מאי טעמא חשבינן עלה אלהים בתרועה ובחצוצרות וקול שופר לחד קרא משום דבעינן מלכיות זכרונות ושופרות דכתובן ודנביאי הני קראי דמשתעי להבא ולעתיד והואיל וכן אדכרן תקעו בחודש שופר ואדכרן נמי עלה אלהים בתרועה דהוא קראי מעליא ולא סגיא דלא לימרנהו אף על גב דהוא משתעי לשעבר ואגב הכי בעינן לאוסופי הללוהו בתקע שופר אהני קראי עלה עלהים ובחצוצרות כי היכי דליהוין מיהת תלתא קראי דכתיבי דקא משתעי להבא ולעתיד גבי שופרות. ורבינו משולם אמר משום רבו הללוהו בתקע שופר לא חשיב בחשבון י' שופרות שאין אומרין הללוהו עשרה הלולים אלא לפי שכנגדן קבעו חכמים עשרה מלכיות עשרה זכרונות עשרה שופרות כדאיתא במסכת ראש השנה ולא הוויין ממנין עשרה]. [הפרדס לרש''י הלכ' ראש השנה].
-----
מתחיל בתורה ומשלים בנביא, כלומ', שהארבעה פסוקים של מלכיות וחבריו מנביאים הם, ור' יוסי סבירא ליה דשל תורה הם, ובגמ' [ע''ב] מתרץ הכי תני ר' יוסי אומ' משלים בתורה ואם השלים בנביא יצא. [רבינו יהונתן מלוניל].
-----
ומה שנהגו לומר ככתוב בדברי קדשיך אכתובים, משום שנאמר בדוד שסידר [תהלים] ורוח קדשך אל תקח ממני [תהלים נ''א]. ומקדמין להו לככתוב על יד נביאך, שהם נקראים דברי קבלה, אף על גב דאיכא נביאים דקדימי להו, ולא דמי להאי דפרכינן בפרק שני דתענית [י''ז ע''א] מכדי יונה בתר דוד ושלמה הוה מאי טעמא מקדים ליה, דהתם עניות בעלמא נינהו וליתנהו קראי. ובתוספתא [פ''ב ה''י] תניא מתחיל בתורה ומסיים בשל תורה ואומר של נביאים ושל כתובים באמצע ואין אומר מלכיות עם זכרונות [וזכרונות עם] השופרות ואם אמר לא אמר כלום וצריך לאומרה שניה. ונראה לי לאו דוקא שמקדים נביאים לכתובים, שלא חש לומר אלא להודיענו שהם באמצע. [ראבי''ה סימן תקל''ו].
-----
מתחיל בתורה ומסיים בנביא. תימה, דבכל התלמוד מחשיב נביאים טפי מכתובים, כדאמר [מגילה ל''א ע''א] דבר זה כתוב בתורה ושנוי בנביאים ומשולש בכתובים. וכן בשילהי פ''ק דבבא בתרא [י''ד ע''ב] כיצד מסדרין, ספרי תורה ע''ג נביאים, ונביאים על גבי כתובים. וי''ל, דהני פסוקי' כתובין בתהילים ובמשלי ובאיוב שנכתבו קודם הנביאים, וגם נאמרו ברוח הקודש, ויש בהם דברי קדושה כל כך כמו בנביאים, ואסור להניחן עליו. [תוספות ישנים].
-----
ר' יוסי אומר אם השלים וכו'. בגמ' [לקמן ע''ב] מפרש לה ומשלים בתורה ואם השלים בנביא יצא. והכי נהגינן דמשלים בתורה. וא''ת והיכי שבקינן רבנן ועבדינן כר' יוסי יחידאה, דאע''ג דר' יוסי נימוקו עמו [גיטין ס''ז ע''א], לגבי רבים אין הלכה כמותו. וי''ל, דהאי דקאמרי רבנן משלים בנביא לאו לאפוקי דלא ישלים בתורה, אלא לאשמעינן דאף בנביא יכול להשלים לכתחילה, דס''ד לא יסיים אלא בתורה, ור' יוסי פליג עלי' דאם השלים בו יצא, אבל לכתחילה לא יסיים אלא בתורה, ואנן עבדינן בכולא תלמודא כרבנן. [תוספות ישנים].
-----
מתני' אין מזכירין מלכיות זכרונות ושופרות שלפורעניות, זכרונות כגון [תהלים ע''ח] ויזכר כי בשר המה וגו'. מלכיות, כגון [יחזקאל כ'] חי אני נאם י''י אם לא ביד חזקה ובחימה שפוכה אמלך עליכם. ואע''ג דאמ' רב חסדא כל כי האי ריתחא לירתח קב''ה עלן ולפרקינן, כיון דברתחא אמירא אדכורי ריתחא בריש שתא לא מדכרינן, שופרות כגון [הושע ה'] תקעו שופר בגבעה, אבל אם בא לומר מלכיות זכרונות ושופרות לפורעניות שלאומות העולם מזכיר, מלכיות כגון [תהלים צ''ט] י''י מלך ירגזו עמים, אינמי [שם י'] י''י מלך עולם ועד אבדו גוים מארצו, שופרות כגון [זכריה ט'] וי''י אלהים בשופר יתקע והלך בסערות תימן, זכרונות כגון [תהלים קל''ז] זכור י''י לבני אדום. אין מזכירין זכרון יחיד אפי' לטובה, כגון [נחמיה ה'] זכרה לי אלהי לטובה. וכגון [תהלים ק''ו] זכריני י''י ברצון עמך. [פסקי הרי''ד].
-----
אין מזכירין מלכייות זכרונות ושופרות שלפורענות. מלכייו', כגון [יחזקאל כ'] חי אני נאם ה' אם לא ביד חזקה אמלוך עליכם. זכרונות, כגון [תהלים ע''ח] ויזכור כי בשר המה. שופרות, כגון [הושע ה'] תקעו שופר בגבעה חצוצרה ברמה. אבל אם בא להזכיר שלפורענות שלאומות העולם מזכיר, כגון [תהלים צ''ט] ה' מלך ירגזו עמים. זכור ה' לבני אדם [שם קל''ז]. וי' אלהים בשופר יתקע [זכריה ט']. אין מזכירין זכרון יחיד, ואפילו לטובה, כגון [נחמיה ה'] זכרה לי אלהיי לטובה. זכרני ה' ברצון עמך [תהלים ק''ו]. אבל זכרון [של] יחיד שיצאו רבים ממנו מזכירין, כגון [בראשית כ''א] וה' פקד את שרה, ויזכר אלהים את רחל [שם ל'], ויזכר אלהים את נח [שם ח']. [פסקי ריא''ז].
-----
במשנה פרק בתרא דר''ה (ל''ב א'—ב' ותד''ה מתחיל ע''ש) תנן גבי מלכיות זכרונות ושופרות מתחיל בתורה ואחר כך כתובים, שפסוקי תילים נאמרו קודם פסוקי נביאים, ואחר כך נביאים ומשלים בנביא פסוק עשירי, שיהיו ארבע מקראות מן הנביאים, רבי יוסי אומר משלים בתורה ואם השלים בנביא יצא, ואנו נוהגים כרבי יוסי אע''פ שרבים חולקים עליו. ואיפשר להיות שחכמים שאומרים משלים בנביא שאף בנביא קאמרי וכל שכן בתורה. ואנו מסיימין בשל תורה שמע עד אחד שהוא מלכות לדברי רבי יוסי (שם ע''ב) והלכה כמותו לגבי רבי יהודה שחולק עליו (עירובין מ''ו ב'). [סמ''ג עשין סימן מ''ב].
-----
וצריך לומר בכל ברכה מהן עשרה פסוקים מעין הברכה, ג' מן התורה, כמו שכתבנו למעלה. ואם השלים בנביא יצא. ואפילו אמר ובתורתך כתוב לאמר, ואמר פסוק אחר של תורה והפסיק, שוב אינו צריך לומר כלום. אין מזכירין מלכיות זכרונות שופרות של פורעניות. מלכיות, כגון בחמה שפוכה אמלוך עליכם. זכרונות, כגון ויזכור כי בשר המה. שופרות, כמו תקעו שופר בגבעה. ולא זכרון של יחיד, אפילו לטובה, כגון זכרה לי אלהי לטובה. ופקדונות (אין) [אינן] כזכרונות, כגון פקוד פקדתי אתכם. ויש לו להזכיר פורעניות של אומות העולם, ה' מלך ירגזו עמים, זכור ה' לבני אדום, וה' אלוהים בשופר יתקע. שמע ישראל ה' אלהינו, אתה הראת לדעת, וידעת היום והשבות, כל פסוק מאלו ענינו מלכות, אף על פי שאין בו זכר מלכות, הרי הוא כמו ה' ימלוך לעולם ועד, ויהי בישורון מלך. ואחר שגמר שליח צבור ברכה רביעית שהן מלכיות, תוקעין תשר''ת פעם אחת. ואחר ברכה חמישית תוקעין תש''ת פעם אחת. ואחר ברכה ששית תוקעין תר''ת פעם אחת. [כל בו הלכ' ראש השנה סימן ס''ד].
-----
@ ל''ב ע''ב.
ואין מזכירין מלכיות זכרונות ושופרות של פורענות ישראל כגון [חי אני נאם ה' וגו' [יחזקאל כ'] וכגון] ויזכור כי בשר המה וגו' [תהלים ע''ח] וכגון תקעו שופר בגבעה [הושע ה']. והבא להזכיר מלכיות זכרונות ושופרות של פורענות אומות העולם וכו' מזכיר, [זכרונות] כגון זכור ה' לבני אדום וגו' [תהלים קל''ז] מלכיות ה' מלך [ירגזו עמים] וגו' [שם צ''ט] שופרות וה' אלהים בשופר יתקע וגו' [זכריה ט'] וכתיב ה' צבאות יגן עליהם. ואין מזכירין זכרון [של] יחיד ואפילו לטובה, כגון זכרה לי ה' אלהי לטובה [נחמיה ה'], וכגון זכריני ה' ברצון עמך [תהלים ק''ו]. וקרא הבן יקיר לי אפרים וגו' [ירמיה ל''א] דאמרינן, משום דסופו נחמה, ואף על גב דתמיה הוא והפרשה מיירי בפורענות ישראל. ומיהו הכי צריך לפרש על כן שעשה תשובה ובזכות השיבנו ואשובה כי אתה ה' אלהי המו מעי לו רחם ארחמנו נאום ה'. [ראבי''ה סימן תקל''ו].
-----
ואין מזכירין מלכיות ושופרות של פורענות מלכיות כגון חי אני וגומר אם לא ביד חזקה וגומר שופרות כגון תקעו שופר בגבעה ואם רצה לאמרם מפורענות אומות העולם הרשות בידו כגון זכור יי' לבני אדום וגומר וכגון יי' מלך וגומר אבדו גוים מארצו כגון ויי' אלדים בשופר יתקע וסמיך ליה יי' צבאות יגן עליה'. ואין מזכירין זכרון יחיד ואפילו לטובה כגון זכרה לי אלדי לטובה וכגון זכרני יי' ברצון עמך. ונהוג עלמא דפקדונות אינן כזכרונות ושבתון זכרון תרועה אומרו עם הזכרונות ואומרו עם השופרות וכן מלכו' שיש עמו תרועה כגון יי' אלדינו עמו וגו' אומרו עם המלכיות ועם השופרות ותרועה שאין עמה ולא כלום אומרו עם השופרות כגון יום תרועה. [רבינו ירוחם נ''ו ח''א].
-----
ויש שואלין למה קדמינן פסוקים דכתובים לפסוקים דנביאים וי''ל דמשום דדוד קדים לנביאי קדמינן פסוקי דכתובי לפסוקי דנביאי וכ''כ הר' אשר בשם הר' שמואל בר דוד וכ''כ הר' נתן ז''ל וכן פסקו הגאונים ז''ל דכתובים באמצע וכ''כ ר' האיי גאון ז''ל כן מסורת בידם והרמב''ן ז''ל כתב שכן מפורש במסכת סופרי' שבכל מקום דברי קדושה הן קודמין לדברי קבלה והא דאמרינן בגמרא תורה נביאים וכתובים סדר כתיבה נקט ואזיל. ויש נהגו לומר יעלה ויבא במוסף אפי' שנזקקין לומר זכרונות כמו שכתבנו וכתב הב' עשרת הדברות שעלינו לומר וקרב פזורינו במלכיות זכרונות ושופרות וכן כתוב בסדורים וכן עיקר וכל המשנה ממנהג הסדורין טועה הוא עכ''ל ויש מוחין מלומר ה' צבאות יגן עליכם לפי שאין להוסיף בפסוקים רק לומר אותן שהן חובת היום וכן דעת הר' יונה ז''ל. אין מזכירין מלכיות זכרונות ושופרו' של פורענו' מלכיות כגון בחמה שפוכה אמלוך עליכם זכרונות כגון ויזכור כי בשר המה שופרו' כגון תקעו שופר בגבעה ולא זכרון של יחיד כגון זכרה לי אלהי לטובה ופקדונת אינם כזכרונו' כגון פקד פקדתי. ויש לו להזכיר פורענות עכו''ם כגון ה' מלך ירגזו עמים זכור ה' לבני אדום. ה' אלהים בשופר יתקע. שמע ישראל. אתה הראת לדעת. וידעת היום והשבות כל הפסוקים אלו ענין מלכות אע''פי שאין בהם זכר מלכות הרי הוא כמו ה' ימלוך ויהי בישורון מלך. ומלכות שיש עמו תרועה כגון ה' אלקיו עמו ותרועת מלך בו אומרו עם המלכיות ועם השופרות ותרועה שאין עמה כלום אומרה עם השופרו' ודוקא תרועה סתם ולא תרועה שיש בה חצוצרות. וכתב הרמב''ן ז''ל ומה שנהגו להשלים בתורה ותקעתם בחצוצורות טעות הוא ואם השלים בנביא יוצא וכ''כ הרשב''א ז''ל ותקעתם בחצוצרות אינו אומרו כל עיקר דאנן בעינן שופרות ואותן שנהגו לומר ותקעתם בחצוצרות בסוף השופרות טעות הוא ואע''ג דכל מקום שיש חצוצרות במקדש יש שופר מ''מ אנן קרא דמזכיר ביה שופר בעינן וליכא אלא אומר לא הביט און ביעקב אע''פי שאמרו עם מלכיות וא''נ יום תרועה עכ''ל. וכבוד הרב יהא מונח במקומו שכל סדורי התפלות הזקנות כתוב פסוק זה והטעם לפי שבספרי דרשו מפסוק זה מלכיות זכרונות ושפרו' ואמרו ותקעתם אלו שופרות והיו לכ' לזכרון אלו זכרונו' לפני ה' אלקיכ' אלו מלכיות יש אומרים אחרי' פסוק זה ובחדש השביעי באחד לחדש מקרא קדש יהיה לכם כל מלאכת עבודה לא תעשו יום תרועה יהיה לכם וטוב לומר את שניהם דהא אמרינן אין פוחתין אבל אם בא להוסיף מוסיף. והר' יונה נהג לאמרו אחר פסוקי השופרות ואח''כ אומר אלקינו תקע וכו'. [ארחות חיים הלכ' סדר תפלת מוסף (ר''ה) סימנים י''א—י''ד].
-----
אין אומרין פסוקים של פורענות כגון חי אני נאם ה' אלקים אם לא ביד חזקה ובזרוע נטויה אמלוך עליכם ואע''ג דאמר רב נחמן כל (פי) [כי] (דאין) [האי] ריתחא לירתח הקב''ה עלן ולפרקינן כיון דברתחא אמרה אדכורי ריתחא בריש שתא לאו אורח ארע' מכאן נזהרין שלוחי צבור שלא להחזיר פסוקי פורענות כגון נגוע מוכה אלקים של זולת אבל אל פרעה אצבע אלקים יש להחזיר שהרי מזכירין פורענות של א''ה אבל לא נהגו כן. וכיון דאמרינן דסימנא מילתא ה[י]א משום הכי נהגו לאכול בר''ה ראש בהמה כלומר נהיה לראש ולא לזנב וה''ר מאיר דרוטנבורק ז''ל היה אוכלו של איל זכר לאילו של יצחק, ומן המנהג לאכול ריאה מפני שהיא קלה. ויש אוכלין תפוחין שתהא השנה מתוקה אבל הא''ע ז''ל דרך צחות מתוקה שנת העובד כעובד הא%ל שנה שלו מתוקה בלא זכות תפוח. ואמרי' בפ''ק דכריתות [ה' ע''ב] וכן בהוריות [י''ב ע''א] אמר אביי השתא דאמרת סימנא מילתא היא יהא רגיל איניש למחזי (נ''א למכלי) בריש שתא קרא רובי' כרתי סלק' תמרי וסי' (קררס''ת) [קרכס''ת] ורש''י ז''ל נתן הטעם בזה לפי שהן גדלין הרבה וממהרין להצמיח וכתבו הגאונים ז''ל שכך היה מנהגו של רבינו האיי גאון ז''ל שמביאין לפניו סל שבו מינין הללו ופושט ידיו ונוטל דלעת ואומר יקרע רוע גזר דיננו רוביא ירבו זכיותינו כרתי יכרתו שונאינו סלקא יסתלקו עונותינו תמרי יתמו עונותינו או שונאינו ואויבנו ואלו המינין ידועי' הן וראיתי בתשובה שהיו מביאין לפני רבינו האיי ז''ל פול המצרי ולא הזכירו רוביא, ונראה דרוביא הוא פול המצרי, אבל רש''י ז''ל פי' תלתין תלתן ובפ''ק דר''ה [י''ג ע''א] פירשו פירושול''ש בלע''ז, ואם הוא פול המצרי נראה שהוא אותו שקורין פרישי''ל בלע''ז שהוא שחור באמצעית דאמר בירוש' פ' במה (אשה) [בהמה (פ''ג ה''א)] מן מה דנן חזויי ההן פולא מצרייה כד הוא רטיב אינון צווחין ליה (לובירדו כגב) [לובי כדו נגב] אנון צווחין ליה פול המצרי הדא אמרה וכו', וזה המין נקרא בלשון ערבי לובי''א נראה שעדיין נשאר בידן זה השם שהיו קורין לו כשהוא לח ואינו נמצא באלו הארצות. וטוב היה להנהיג להביא פשתן שגם הוא מתרבה הרבה ולומר כך פשתן יפושו זכיותינו כדי לקיים מנהג אבות ולומר במקו' ירבו יפושו מחד הוא אבל יש לחוש לקרבנו של קין שהוא פשתן ולהשעה אליו קדשי ישראל. וכן כרתי שהן פורו''ש ונקראין כך בלשון ערבי אינן נמצאין כאן ויש מביאין דג מפני שהן פרין ורבין ואין שולטת בהן עין רעה, אבל יש לחוש לשמו ור' מאיר בדיק בשמא ומצינו בעזרא [נחמיה י''ג] דאג וכל מכר באל''ף, רבינו האיי ז''ל מסמיך להו כלהו אשמיהו, ומנהג אבות בכל זה תורה היא ואל תבוז כי זקנה אמך. אבל אם בא להזכיר פורענות אומות העולם מזכיר כגון ה' מלך ירגזו עמים וכגון ה' מלך לעולם ועד אבדו גוים מארצו וכגון וה' אלקים בשופר יתקע והלך בסערות תימן ונאמר ה' צבאות יגן עליה' ואומר אחריו ה' צבאו' יגן עליכם ה' צבאות יגן עלינו ועל עמו ישראל ברחמים וכן נהגו.
פקדונות הרי הן (נזכרות) [כזכרונות] כגון וה' פקד את שרה ואע''ג דאמרי' אין אומרין זכרון של יחיד כגון זכרה לי אלקים לטובה שאני שרה דנפקי מינה רבים כרבים דמיא, ולא נהגו לומר פקדונות כלל. שאו שערים ראשיכ' ראשונה שנים ושניה (ו)שלש דברי ר' יוסי ר' יהודה אומר ראשונה אחת ושניה שתים דמי זה מלך הכבוד אינו מן המנין, וקי''ל כר' יוסי, ואפי' הכי אמרי' קראי טובה ולא מעיילינן נפשין בפלוגתא דתנאי. זכרון שיש בו תרועה כגון שבתון זכרון תרועה אומרו בזכרונות ואומרו בשופרות דר''י ר' יהודה אומר אינו אומרו אלא עם הזכרונות בלבד. מלכות שיש עמו תרועה כגון ותרועת מלך בו אומרה במלכות ואומרה בשופרות דר''י ר' יהודה אומר אינו אומרה אלא עם המלכיו' בלבד. תרועה שאין עמה ולא כלום כגון יום תרוע' יהיה לכם אומרה עם השופרות דר''י ר' יהודה אומר אינו אומרה כל עיקר דס''ל לר' יהודה דבעי' שופר אבל תרועה בלא שופר לא וקי''ל כר''י ודווק' תרועה סתם אבל תקיעה שיש עמה חצוצרות אינו אומר' כל עיקר על כן אומר הרמב''ן ז''ל והרשב''א ז''ל דטעות (כן הדברים אמורים) האומרים (אותן החותמין) בשופרות ותקעתם בחצוצרות אלא אומר לא הביט און ביעקב כר' יוסי שאמר אומר במלכיו' ובשופרות או יום תרועה יהיה לכם אבל בסדור תפלותיו של ר' עמרם וכן הרמב''ם ז''ל בסו' (פ') [ס'] אהב' הביאו פסוק זה ואו' הרא''ה ז''ל שטוב הוא לאומרו משו' דמהאי קרא מוכיחין בספרי מלכיות זכרונות ושופרות שופרות מותקעתם זכרונות מוהיו לכם לזכרון מלכיות מאני ה' אלהיכם וכ''כ הרא''ש ז''ל שאין לשנות מנהג אבות וכן מוכיח בירושלמי ונראה דסגי בהכי דהא קי''ל כר' יוחנן בן נורי דאמר אם אמרן שלש שלש יצא, והא דאמרי' עשר משו' דאסור לשנות מנהג אבות וכיון שנהגו לומר זה הפסוק אין לשנותו ובהכי סגי ולצאת ידי כל זה טוב לומר אחר זה פסוק יום תרועה יהיה לכם. [חי' הרשב''ץ].
-----
ועוד אמר רב האיי נהיגי רובא למימר מלכות על סדר זה, (שמות ט''ו) ה' ימלוך, (במדבר כ''ג) לא הביט און, (דברים ל''ג) ויהי בישורון מלך. ויוסי בן יועזר דתקון אהללה אלהי תחלה בסמך ויהי בישורון מלך ובצדי ה' ימלוך ובתריה בשין לא הביט און ביעקב ולא שמענו שערער אדם בדבר זה. (במחזור לפי מנהג אשכנז במוסף ליום שני של ר''ה לחרוז סגב חלק שהוא סמך כתוב ככתוב בתורתך ויהי בישורון מלך, ובצדי שהוא חרוז צבאות גאולי צוען כתוב שם ונאמר ה' ימלוך לעולם ועד, ובחרוז שין שהוא שוא שנא אל כתוב ככתוב בתורתך לא הביט און). אין מזכירין מלכיות זכרונות ושופרות של פורעניות. זכרונות כגון (תהלים ע''ח) ויזכור כי בשר המה. מלכיות (יחזקאל כ') אם לא ביד חזקה. ואע''ג דאמר רב חסדא כל כי האי ריתחא לירתח הקב''ה וליפרוקינן כיון דבלשנא דריתחא אמריה לאו אורח ארעא לאדכורה בריש שתא. שופרות כגון (הושע ה') תקעו שופר בגבעה. אין מזכירין זכרון יחיד ואפילו לטובה. כגון (תהלים ק''ו, ד') זכרני ה' ברצון עמך, (נחמיה ה') זכרה לי אלהי לטובה. פקדונות הרי הן כזכרונות כגון וה' פקד את שרה אע''ג דיחיד היא כיון דאתו רבים מינה כרבים דמיא. וכגון (שמות ג') פקד פקדתי אתכם דברי ר' יוסי, ר' יהודה אומר פקדונות אינן כזכרונות. (תהלים כ''ד) שאו שערים ראשיכם ראשונה שתי מלכיות ויבא מלך הכבוד מי זה מלך הכבוד ושניה ג' ויבוא מלך הכבוד מי הוא זה מלך הכבוד ה' צבאות הוא מלך הכבוד סלה דברי ר' יוסי, ר' יהודה אומר שאו שערים ראשיכם ראשנה אחת ושניה שתים. (תהלים מ''ז) זמרו אלהים זמרו זמרו למלכנו זמרו כי מלך על כל הארץ אלהים הסמוך לו שהוא אחת. זכרון שיש עמו תרועה כגון (ויקרא כ''ג) שבתון זכרון תרועה אומרה עם הזכרונות ואומרה עם השופרות דברי ר' יוסי, ר' יהודה אומר אין אומרים אותו אלא עם הזכרונות בלבד. מלכות שיש עמו תרועה כגון (במדבר כ''ג כ''א) ותרועת מלך בו אומרה עם המלכיות ואומרה עם השופרות דברי ר' יוסי, ר' יהודה אומר אומרה עם המלכיות בלבד. ותרועה שאין בה זכרון או מלכות ולא כלום, כגון (במדבר כ''ט) יום תרועה יהיה לכם אומרה עם השופרות דברי ר' יוסי, ר' יהודה אומר אין אומרה כל עיקר. והלכה כר' יוסי בכולהו דסוגין ר' יהודה ור' יוסי הלכה כר' יוסי. (דברים ו') שמע ישראל ה' אלהינו ה' אחד, (שם ד') אתה הראת לדעת וידעת היום והשבות אל לבבך כולן מלכיות הן.  [רי''ץ גיאת הלכ' ר''ה].
-----
ואמר רבינו האי נהיגו לומר [מלכויות של תורה כסדרן אע''ג דבגמ' אמרינן] תלת הויין, הפוכים, לא הביט און ויהי בישרון מלך ה' (מלך) [ימלוך] ויוסי בן יוסי דתיקן אהללה אלהי אמר בסמ''ך ויהי ובאות צד''י ה' ימלוך ובאות שי''ן לא הביט און לא שמענו אדם שערער בדבר זה. ונהגו לומר בזכרונות להפסיק בב' פסוקים של זכרונות שבירמיה ולומר באמצע פסוק א' של יחזקאל מפני שדומה זל''ז. ונהגו לומר ומפני חטאינו וקרב פזורנו ולחתום קדשנו במצותיך עד ודברך אמת וקיים לעד ופירשו בהגדה לעולם ה' דברך נצב בשמים שמעתי לעולם ה' דברך נצב קיים דברך כשם שהתקנת עם אדם כשם שדנת אותו ברחמים כך אתה דן את הדורות שאחריו לעולם לא כך גזרת על אדם כי ביום אכלך ממנו מות תמות כו' אמר להם הקב''ה שמא פירשתי יום משלך יום משלי אני נותן לך היום אני נותן לו ט' מאות ושלשים שנה ומניח לתולדותיו ע' שנה לפיכך אמר לו דוד רבון העולמים אלמלא שדנת אדם הראשון ברחמים בשעה שאכל מן האילן לא היה לו אפי' שעה אחת והתקנת אותו ברחמים כך התקנת עמנו שאתה דן את בניו ברחמים ובזכרונות יעלה ויבא וקרב פזורנו כמ''ש בסדורים שלנו עד והקרבתם אשה לה' ובשופרות וקרב פזורנו עד ותקעתם בחצוצרות על זבחי שלמיכם ואעפ''י שאין בו שופר הרי הזכרנו ד' שופרות. וגם אנו מזכירין חצוצרות בתפלת רחמים כגון וקרב פזורינו (ושופרות) [ואלא דשופרות] עיקר. [עשרת הדברות לבעל העיטור הלכ' שופר ח''ד].
-----
ה' צבאות יגן עליהם, מה עיניין זה אצל שופרות, פסוק הוא לעצמו, והלך בסערות תימן (זכריה ט' י''ד) ואחריו כתיב ה' צבאות יגן עליהם ואכלו וכבשו אבני קלע (שם שם ט''ו), ואם כדי להוסיף ברכה לציבור אתה רודף לאמרו בתפילה, חטוף גם אותה שלאחריו, והושיעכם ה' (אלהיכם) [אלהיהם] ביום (הכסא) [ההוא] כצאן עמו (שם שם ט''ז), אלא לא כל הימנו להוסיף במקראות חנם, מכדי חובת היום, שלשה לתורה, שלשה לכתובים באמצע, שלשה לנביאים, אבל מפני שחייב להשלים בתורה כוותיקין וכר' יוסי, הוא אומר ושם נעשה לפניך כמצווה עלינו כאמור, וביום שמחתכם ובמועדיכם, הרי הן עשרה שופרות, וכן מלכיות, וכן זכרונות, בכללן אתה מוציא שלשים כסדרן, ומטבען של חכמים. הן על כפים חקותיך אשר חכמים יגידו. [סידור רש''י סימן קפ''ב].
-----
אין מזכירין זכרונות של פרענות ולא זכרונות של יחיד אפילו לטובה כגון זכרה לי אלקי לטובה. פקדונות כגון פקד פקדתי הרי הן כזכרונות דברי רבי יוסי רבי יהודה אומר אינה כזכרונות. ואע''ג דרבי יוסי ורבי יהודה הלכה כרבי יוסי הכי נהוג כרבי יהודה. [האגודה].
-----
ראשונה שתים פי' מלכות ראשונה עולה לשתי מלכיות ויבא מלך הכבוד מי הוא זה מלך הכבוד, שניה שלש ויבא מלך הכבוד מי הוא זה מלך הכבוד ה' צבאות הוא מלך הכבוד. ר' יהודה אומר שניה שתים, ר' יהודה אינו חושב מי זה מלך הכבוד מפני שהוא כשואל ואינו משבח. זמרו למלכנו וכו', שתים למלכנו אחת כי מלך על כל הארץ שתים. ר' יהודה אינו חושב למלכנו אלא מלך בלבד חושב. [פירוש הרמב''ם].
-----
וקיימא לן כרבי יוסי שאמר שאו שערים וגו' ראשונה שתים שניה שלש, ורבי יהודה פליג עליה. ולית הילכתא כרבי יהודה. ובתוספתא [פ''ב הי''א] פליג אגמרא דידן, דחשיב להו [רבי יוסי] בתרי (ורבי יוסי) ורבי יהודה כחד. ומיהו סמכינן אגמרא דידן. ולפי זה אנו מוסיפין, ואין לחוש, דהא תנן אין פוחתין מהם, ולא קתני אין מוסיפין עליהם. וכן אין לחוש שיש יותר פסוקים בזכרונות ושופרות. ודוק ותשכח. אי נמי שמא סמכו הראשונים אדרבי יהודה דחשיב להו כחד, ומשם למדו לעשות נמי שני הפסוקים דשאו ושאו חד. ויש מפרשים לפי שהם במזמור אחד (של) במזמור [לדוד] לה' הארץ ומלואה [תהלים כ''ד]. וכן תקעו בחודש שופר בכסא [ליום חגינו] ומסיים כי חוק לישראל הוא משפט לאלהי יעקב והוא פסוק שני ונחשבים כאחד. ובזכרונות זכר עשה לנפלאותיו וגו' טרף נתן ליראיו וגו' נחשבים כאחד, וסמוכים במזמור אודה ה' בכל לבב [שם קי''א]. ובסדר תקיעות של יום שני סידר הפייט לכל הני קראי כחד, כדפרישית. וכן סידר ביחד עלה אלהים בתרועה וגו' [שם מ''ז] ונאמר בחצוצרות וקול שופר וגו' [שם צ''ח], ואף על גב שאינו מזמור אחד, מיהו דמו להדדי, שכל אחד במזמור שלו פסוק ששי, וכל אחד מחשבון מזמורו עשרה פסוקים, שתיבת מזמור כתוב לבדו באמצע שיטה וחשוב פסוק, והם עשרה כנגד עשרה מלכיות ועשרה זכרונות ועשרה שופרות. ובמחזור הבא מאיי הים כתוב שרבינו ש''ח היה מדלג כל אותן הפסוקים העודפים אך עשרה אמר(י)ם, כנגד עשרה מאמרות או כנגד עשרה הלולים, שהוא מצוה מן המובחר, אף על גב דקיימא לן כרבי יוחנן בן נורי. ואומר אני דמעשרה הלולים אין ראיה, שהרי לא הוזכר בכולם שופר רק פעם אחת הללוהו בתקע שופר, ואגב זה אמרינן לכולהו הלולים, דאמרינן הני עשרה מלכיות כנגד מי כנגד עשרה הלולים שאמר דוד בתהלים דכתיב הללוהו בתקע שופר. ויש שאינם מונים הך דמסיימין וזכרתי להם ברית ראשונים [ויקרא כ''ו] וכן הך שמסיימינן וביום שמחתכם וכו' [במדבר י'] למנין עשרה פסוקים, מפני שאינן סמוכים לשאר המקראות כמו במלכיות ובתורתך כתוב לאמר שמע ישראל [ה' אלהינו ה' אחד] [דברים ו'], שהוא מלכות, ועוד שאינו כתוב בו שופר אלא ותקעתם בחצוצרות וגו'. ולא יתכנו דבריהם, שהרי מסיים בשל תורה, ולדבריהם לא מסיים בשל תורה. ומה שהרחיקם, מפני שהפסוק נופל על לשון של תפלה. אבל מכל מקום פליאה היא שתפס המקרא של חצוצרות ולא של שופר, ולפיכך אנן הדרינן לכללא דידן שמוסיפין עליהם, וכי אמרינן מסיים בשל תורה היכי שלא אמר כי אם עשרה, אבל היכי שהוסיף לא חיישינן ואי בעי מסיים כדבעי. ומכל מקום סודרי התפלה חזרו אחר פסוקי תורה. ואל תתמה האיך יתכן להוסיף כיון שהם כנגד עשרה הלולים או עשרה מאמרות, דהא שבעה שקוראים בתורה בשבת וששה ביום הכיפורים וחמשה ביום טוב, שבעה כנגד שבעה רואי פני המלך ששה כנגד העומדים אצל עזרא וחמשה כנגד רואי פני המלך, כדאיתא במסכת מגילה [כ''ג ע''א], ואפילו הכי תניא התם אין פוחתין מהן אבל מוסיפין עליהם. [ואף על גב דהכא לא תנא אבל מוסיפין עליהם כי התם], כיון דלא תני נמי ואין מוסיפין (לה) גמרינן לה מהתם דמוסיפין, וכן שמעתי שוב מרבי אפרים ברבי יצחק נ''ע שאין לחוש במה שמוסיפין עליהם. [ראבי''ה סימן תקל''ו].
-----
עשרה פסוקים שלמלכייות הם ארבעה פסוקים שלתורה, שהרי מתחיל ג' פסוקים מן התורה, והפסוק העשירי משלים עוד בשלתורה, הרי ד' מן התורה. ובכל התורה לא יימצאו אלא (ד') [ג'] פסוקים מן המלכייות, י' ימלוך [שמות ט''ו], ותרועת מלך בו [במדבר כ''ג], ויהי בישורון מלך [דברים ל''ג], אלא אמרו חכמים שמע ישראל ה' אלהינו ה' אחד [שם ו'] הרי הוא מלכות, אע''פ שאינו מזכיר מלכייות, הולכין אחר משמעותו [של מקרא] והרי משמעותו עניין ייחוד ועניין מלכייות. וכן אתה הראית לדעת וגו' [דברים ד'] הרי הוא מלכות. [וכן וידעת היום והשבות אל לבבך וגו' [שם] הרי הוא מלכות], וכן בשופרות יום תרועה יהיה לכם [במדבר כ''ט], הרי הוא כפסוק שלשופרות אע''פ שאינו מזכיר בו שופר. ואנו נוהגין לומר ותקעתם בחצוצרות על עולותיכם [שם י'], כדי להשלים בתורה פסוק עשירי שלשופרות. וכן פקדונות הרי הן כזכרונות, כגון [בראשית כ''א] וה' פקד את שרה, וכגון [שמות ג'] פקוד פקדתי אתכם. שאו שערים ראשיכם והנשאו פתחי עולם [תהלים כ''ד], עולה לו במקום שני פסוקים שלמלכייות, [שהרי] אומר בו ויבא מלך הכבוד מי (הוא) זה מלך הכבוד. פסוק שיני הכתוב אחריו [שם] שאו שערים ראשיכם ושאו פתחי עולם, יש בו שלש מלכיות, ועולה לו במקום שלש מלכייות. זמרו למלכינו זמרו כי מלך על כל הארץ אלהים [שם מ''ז], עולה לו במקום שתי מלכיו', וכן כל כיוצא באלה. מלכות שיש עמה תרועה כגון, ותרועת מלך בו [במדבר כ''ג] אומרה במלכייות ואומרה בשופרות. וכן זכרון תרועה [ויקרא כ''ג] אומרה בזכרונות ואומרה בשופרות. [פסקי ריא''ז].
-----
אין פוחתין מעשרה זכרונות. כתב רבנו שלמה, ואע''ג דהלכה כר' יוסי דנמוקו עמו למדכר פקדונות... לאפוקי נפשין מפלוגתא. ולשון הרי''ף ואע''ג דקיימא לן ר' יהודה ור' יוסי הלכה כר' יוסי, הכא סוגיין דתלמודא כר' יהודה... ראשונה שתים. כלומר מלכות ראשונה עולה לשתי מלכויות, דכתיב ויבוא מלך הכבוד, מי הוא זה מלך הכבוד. שניה שלש. דכתיב ויבוא מלך הכבוד, מי הוא זה מלך הכבוד ד' צבאות הוא מלך הכבוד. ורבי יהודה אמר וכו'. ר' יהודה אינו חושב מי הוא זה מלך הכבוד מלכות, מפני שהוא כשואל ואינו משבח. אחת. שהרי אינו אומר [אלא] מלכינו, דמשמע שאינו מלך על הכל אלא על ישראל. ואינו חושב אלא מלך. אומרה. כלומר רשאי לאומרה לכאן ולכאן. כתב רבינו שלמה, ולאפוקי נפשין מפלוגתא אמרינן ליה בהדי מלכויות גרידא ע''כ. והשמיטו כל זה הרי''ף והר''ם. ובכל הני נהגינן כר' יהודה. ר' יוסי אומר משלים בתורה. כלומר ש[רשאי] להשלים בתורה. וקיימא לן כר' יוסי, וכן פסקו הרי''ף והר''ם. הכי גרסינן בכולהו [ספרי, מלכות] דברי ר' יוסי ר' יהודה אומר אינה מלכות. וקיימא לן כר' יוסי וכן פסקו הרי''ף והר''ם [שם ה''ט]. [רבינו אברהם מן ההר].
תרועה שאין עמה ולא כלום אומרה עם השופרו' כדברי ר' יוסי. וקימ''ל הכי דר' יהודה ור' יוסי הלכה כר' יוסי. ותמהני על הרב אלפסי ז''ל והרמבמז''ל שלא כתבוה. ומיהו דוקא תרועה סתם הא תרועה שנזכר בה חצוצרות כגון ותקעתם בחצוצרות אינו אומרו כל עיקר דאין שופרות בענין וביובל דמיניה גמרינן שופר תרועה כתיב ואותן שנהגו לומר בסוף השופרות ותקעתם בחצוצרות טעות הוא דאע''ג דכל מקום דיש חצוצרות במקדש יש שופר אפי''ה אנן קרא דמזכיר בו שופר בעי' והא ליכא אלא אומר לא הביט און ביעקב וגו' ואע''פ שאמרו עם המלכיות וכדאמרי' מלכות שיש עמו תרועה אומרו עם המלכיות ואומרו עם השופרות ואי נמי יום תרועה יהיה לכם וכן דעת הרמב''ן והרשב''א ז''ל אבל הרא''ה ז''ל כתב דבקרא דותקעתם בחצוצרות סגי דאע''ג דכתיב בחצוצרות מ''מ הא איכא שם תקיעה דעולה משום שופרות ועדיף טפי האי קרא משום דבספרי דרשי' מיניה מלכיות זכרונות ושופרות שופרות מותקעתם זכרונות מדכתיב בסופיה דקרא והיו לכם לזכרון מלכיות מדכתיב אני ה' אלהיכם והלכך לדידן דקיימ''ל כר' יוחנן בן נורי דבשלש סגי ואנן אמרינן אפי' טובא ליכא למידק בהאי קרא דותקעתם כולי האי ואי משום דבעי' שיהא משלים בתורה שפיר מקרי משלים בתורה ההוא קרא דותקעתם בחצוצרות בהדי ההיא דרשה דספרי דדריש מהאי קרא שופרות. [חידושי הר''ן].
-----
בראש השנה מתחיל בתורה ומשלים בנביא. ר' יוסי או' אם השלים בתורה יצא. והתניא ר' יוסי או' אם השלים בתורה הרי זה זריז ומשובח. אימא משלים. והא אם השלים קת'. הכי קא' מתחיל בתורה ומשלים בנביא. ר' יוסי אומר משלים בתורה ואם השלים בנביא יצא. תניא נמי הכי ר' אליעזר בר' יוסי או' וותיקין היו משלימין בתורה. וכן הלכה כותיקין. וכר' יוסי. ומתחיל ג' מקראות מן התורה תחילה. ואו' ככת' בתורתך. ושלש מן הכתובים באמצע. ואו' ככת' בדברי קדשך. ושלש מן הנביאים באחרונה. ואומ' ככת' על יד נביאך. ומשלים מקרא עשירי בשל תורה. ואו' ובתורתך כתוב לאמר. [מחזור ויטרי סימן שט''ו].
-----
מתני' מתחיל בתורה ומשלים בנביא והכתובים באמצע ר' יוסי אומר אם השלים בתורה יצא. אם השלי' דיעבד אין לכתחיל' לא והתניא ר' יוסי אומר המשלים בתורה ה''ז זריז ומשובח ה''ק מתחיל בתורה ומשלים בנביא ר' יוסי אומר משלים בתורה ואם השלים בנביא יצא. כתב רבי' יצחק אלפס וקיי''ל כר' יוסי. תנ''ה אר''א בר' [יוסי] ותיקין היו משלימין אותן בתורה דהוו להו ד' מן התורה ג' בתחילה ואחת לבסוף. ואמר בשלמא זכרונות ושופרות איכא טובא אלא מלכיות תלתא הווין ה' אלקיו עמו וגו' ויהי בישורן מלך וגו' ה' ימלוך ואנן בעינן עשרה ג' דכתובים ג' דנביאים וג' דאורייתא וליכא אמר רב הונא תנא שמע ישראל ה' אלקינו ה' אחד מלכיות דברי ר' יוסי ר' יהודה אומר אינה מלכות וקיימא לן כרבי יוסי וכן נהוג עלמא כרבי יוסי. ואנו אומרים בראשונה שלשה מן התורה ואחר כך שלשה מן הכתובים ואחר כך שלשה מן הנביאים ואחר כך במלכיות אנחנו מסיימין שמע ישראל וגו' כר' יוסי ובזכרונות אנו מסיימין וזכרתי להם ברית ראשונים ובשופרות אנחנו מסיימין וביום שמחתכם ובמועדיכם וגו' ובמלכיות אנו אומרים תחילה שמע ישראל ואח''כ אנו מתפללין מלוך על כל העולם כולו וכו' ובתפילת מלוך אין אנו מסיימין בפסוק דאורייתא ובפסוקים של זכרונות אין אנו מסיימין בפסוק דאורייתא כי אם בתפילת זכרנו בזכרון טוב לפניך אנו מסיימין בוזכרתי להם ברית ראשונים וכן בשופרות אין אנו מסיימין בפסוק דאורייתא כ''א בתפילת תקע בשופר גדול אנו מסיימין בוביום שמחתכם ובמועדיכם ופי' מורי רבי' יהודה בר יצחק דלא אפשר בתפילת מלוך לסיים בה בפסוק מפני שמתפללים אותה שחרית ובמנחה ובערבית ואינם מתפללים שום פסוקים ואין שייך לסיים בפסוק אבל בתפילת זכרנו בזכרון טוב ותפילת תקע בשופר גדול שכבר התפלל למעלה פסוקים מסיים בתפילתו פסוק דאורייתא כי אין מתפללין אותה בלא פסוקים ואין מתפללין אותה כי אם במוסף כשיש פסוקים אבל תפלת מלוך אע''פ שמתפללין אותה במוסף וכבר התפלל פסוקים אפ''ה הואיל שמתפללין אותה שחרית מנחה וערבית בלא פסוקים לא [תקנו] לסיים בה בפסוק של תורה ותקנוהו למעלה בסוף הפסוקים. [או''ז הלכ' ר''ה סימן רס''ג].
-----
ר' יוסי אומ' אם השלים בתורה יצא. אם השלים דיעבד אין לכתחילה לא, והתניא ר' יוסי אומ' המשלים בתורה הרי זה משובח. ואוקימ' דהכי קאמ' ר' יוסי משלים בתורה ואם השלים בנביא יצא. תניא נמי הכי אמ' ר' אלעזר ביר' יוסי וותיקין היו משלימין אותה בשלתורה. בשלמא זכרונות שופרות איכא טובא, אלא מלכיות תלתא הוא דהויין, י''י אלהיו עמו ותרועת מלך בו [במדבר כ''ג], ויהי בישורון מלך [דברים ל''ג], י''י ימלוך לעולם ועד [שמות ט''ו]. ואנן בענן עשר, וליכא, אמ' רב הונא תנא שמע ישראל י''י אלהינו י''י אחד [דברים ו'] מלכות דברי ר' יוסי, ר' יהוד' אומ' אינה מלכות. וידעת היום והשבות אל לבבך כי י''י הוא האלהים וגו' אתה הראית לדעת וגו' מלכות [שם ד'] דברי ר' יוסי, ר' יהוד' אומ' אינה מלכות. [פסקי הרי''ד].
-----
...[מתח]יל בתורה ומשלים בנביא מדקאמ' [ת]נא [קמא מתחיל בתורה ומשלי]ם בנביא ואומ' של כתוב[ים בא]מצ[ע ולא] חלק ר' [יוסי] אל[א שחוזר פסוק אחד ומשלי]ם בשל תורה [נראה דשל כתובי]ם קודמין [לשל נביאים וכן אמר רבינו האיי ג]און ז''ל שמסורת היא בידם כתובים ואחר [כך נביאים.] ואני [מצאתי] מפורש כן במסכת סופרים בפרק י''ח דתנ[יא התם גבי תשעה באב הכי סיומא ד' פסוקים] משל ירמיה וכ' עד כי אתה עשית את כ[ל אלה [ירמיה י''ד] ושני מזמורים הללו מזמור לאסף] אלהים באו גוים בנחלתך [תהלים ע''ט] ועל נהרות בבל [שם קל''ז] ואע''פ [שבכל] מקו[ם דברי] קדושה מקדמין לדברי קבלה [בז]ה מקדימין דברי קבלה לדברי קדושה שמע מינה שבכל מקום מקדימין דברי קדושה כמסורת רבותינו הגאונים ז''ל. והא דאמרינן בגמ' [ע''א] תורה ונביאים וכתובים סדר כת[יב]ה נקט ואזיל דודאי לכתיבה תורה נביאים וכתובים שכך הוא סדר קבלה משה קבל תורה מס[יני] ומסרה ליהושע ויהושע לזקינים [ו]אע''פ שנביאים אחרונים מאוחרין לכתובים אין מפסיקין בנביא. והא [דתני]א ר' יוסי אומ' משלים בתורה לא חלק על מתחיל בתורה אלא שחוזר ואומ' פסוק אחד של [תורה ומשלים בו] והיינו דאקשינן בגמ' אלא מלכיות תלתא הויין ואם [היה] מ[שלים בתורה ולא] מתחיל בה מאי קושיא יאמר משל כתובים או משל [נביאים ארבע ומשל] תורה שלש אלא הכי קאמרינן כיון דודאי לכולי עלמא [מתחיל בתו]רה [על] כרחך שלשה הוא אומ' מהם שאין אומ' פחות משלשה כדי שלא יפחות מן השאר וכיון שכן לר' יוסי דאמ' משלים נמי בשל תורה [הו]ה להו ארבע והיכא משכחת להו. תדע דהא לר' יהודה ליכא בתורה אלא שלש [מלכיות] ולא מקשינן עלה עשר בעינן כדאקשינן לר' [יוסי] מ[קמי] דשמעינן הני קראי דמשוי להו מלכות, וכך פירשו כל המפרשים ז''ל, ותניא נמי בתוספתא [פ''ב ה''י] מפורש בדר' יוסי המתחיל מתחיל בשל תורה [ומסיים] בשל תורה. וכך היא גרסתו של רב חננאל ז''ל בגמ' דיל[ן]. ופסקו הראשונים כר' יוסי מדאמ' ר' אלעזר בריה ותיקין היו משלימין ב[תורה] וא[ע''ג] דתנא קמא ד[סתם מ]תני' פליג עליה פוק חזי מאי עמא דבר. ואע''ג דקיימא לן תרועה שאין עמה כלום כגון יום תרועה אומרה עם השופרות לא א[..]ו אלא בשאין עמה כלום אבל יש עמה חצוצרות אינו אומרה כלל דמה שנהגו להשלים בתורה והרעותם בחצוצרות טעות היא אלא שהשלים בנביא יצא. [פירוש רבינו יצחק קרקושה].
-----
ר' יוסי אומר משלים בתורה ואם השלים בנביא יצא. משמע דלא פליג ר' יוסי אלא בהשלמה אבל בהתחלה מודה הוא דמתחיל בתורה והכי נמי תני' בהדיא בתוספתא בדברי ר' יוסי מתחיל בשל תורה ומסיים בשל תורה וקיימ''ל כר' יוסי מדאמר ר' אלעזר בריה ותיקין היו משלימין בתורה ואע''ג דסתם מתני' פליג עליה אפ''ה מעשה רב. ומשמע נמי לכאורה דלת''ק כתובים באמצע מדקאמר מתחיל בתורה ומשלים בנביא ולר' יוסי נמי משמע הכי דבהא לא פליג. וכן כתב רבינו האי גאון ז''ל שכך הוא מסורת בידם. והרמב''ן ז''ל הביא ראיה לדבר מדתניא במסכת סופרים בפי''ח גבי תשעה באב אומר ארבעה פסוקים משל ירמיה וכו' עד כי אתה עשית את כל אלה ושני מזמורים הללו אלקים באו גוים בנחלתיך ועד על נהרות בבל ואעפ''י שבכל מקום דברי קדושה נקדמין לדברי קבלה בזה מקדימים דברי קבלה לדברי קדושה ש''מ שבכל מקום מקדימין דברי קדושה כמסורת רבותינו הגאונים ז''ל. ומאי דאמרי' הכא תורה נביאים וכתובים סדר כתיבה נקיט ואזיל. [חידושי הר''ן].
-----
[רי''ף תתקנ''ב] ...ואמ' ר'... ... ולא ובתורתך [כתוב] לאמ[ר]... הנביאים כתוב לאמר... קדשיך... כתב ר' אברהם בר' דוד ז''ל... האיי אמ' דמסור[ת הי]א ד[קרי]נו לכתובים דברי קדש... ..ם ראו להזכיר פסוקי [דכתובים ואחר] כך פסוק[י] דנבי[אים]... וכבר [א]מרן טעמו ש[ל דבר] דדברי [נ]ביאים בשליחות לפיכך אומ' על ידי עבדיך הנביאי[ם, כתובים בר]וח הקדש לפיכך אומ' בדברי קדשך, למעלה הוא דעביד רבנן לאומרן באמצע. ע''כ. ומסתברא דלא משום מעלה דאי משום מעלה אשתמיט תנא ולימא אם השל[ים] בכתובים יצא אלא [דגריעותא דכ]תובים הוא, אלא מתחילין בתורה משום מעלה וא[חר] כך בכתוב[ים] ואחר כך נביאים ואחר כך תורה להעלות בקדש, תורה ואחר כך כתובים [ירי]דה היא. ואמ' רב האיי נהיגו למ[ימ]ר מל[כיות [על סדר ז]ה ואע''ג ד... ג' אמרינן להו הפוכין תלת הויין לא הביט א[ון ויהי בישורון מלך] י'י ימלוך ונהגו לומ' מפני חטאנו וקרב פ[זורינו ולחתום קדשנו במ]צותיך עד ודברך אמת וקיים לעד ו[פיר]ושו... ...שוב שמעתי לעולם י'י דברך נצב [תהלים קי''ט] קי[ים] דבריך כשם שה[תקנת אם] האדם... כשם שדנת אותו ברחמים כך אתה [דן את הדורות] לעולם לא כך [גזרת] לאדם ביום אכלך ממנו מות תמות אמ' להם הקב''ה [שמא] פרשתי יום משל[ך], יום משלי אני [נות]ן לך היום אני נותן [לו תש]ע מ[אות ושלשי]ם שנ[ה ו]מניח לתולדות[יו ש]בעים שנה [לפיכ]ך אמ' לו דוד רבון [העולמים אלמלא שד]נת את אדם הראשון ברחמים בשע[ה שאכל] מן הא[ילן לא היה לו] אפיל[ו שע]ה אחת והתקנת (עמד) [עמו] ב[רחמים] כך הת[קנת עמ]נו שא[תה דן את בניו] ברחמים. פקדונות הרי הם כ[זכרונות]... ..א כיון דקא... מינה. [פירוש רבינו יצחק קרקושה].
-----
כשאומ' עשרה פסוקים מכל אחד כמו שכתבתי מתחיל בתורה כלומר ג' פסוקים מן התורה וג' מן הכתובים וג' מן הנביאים ומשלים בתורה כלומר הפסוק העשירי אומרו מן התורה ואם השלים בנביא יצא ושמע ישראל וגומר מלכות הוא ואומרו במלכיות וידעת היום והשבות וגומ' אתה הראית וגומר כל זה פשוט בר''ה. ונהגו להזכיר בכתובים ואחר כך בנביאים וכן כתבו הגאונים שקבלה בידם. ונהגו להשלים במלכיות שמע ישראל וגומר ובזכרונות וביום שמחתכם וגו' והרמב''ן היה נוהג להשלים בשופרות לא הביט און וגו' אף על פי שכבר אמרו עם המלכיות כרבי יוסי שאמר שאומרו עם המלכיות ועם השופרות והר''י היה אומר יום תרועה ואין לשנות מן המנהג. [רבינו ירוחם נ''ו ח''א].
-----
ואם השלים בנביא יצא. וכן כיון שאמר ובתורתך כתוב לאמר, ואמר פסוק אחד של תורה, שוב אינו צריך. זהו דעת הרי''ף והרמב''ם ז''ל. והר''ף [ז''ל] כתב שאין צריך לומר שום פסוק, כיון שאמר ובתורתך וכו'. פר''ש ז''ל בשאר מוספי השנה כיון שאמר נעשה ונקריב כמו שכתוב בתורה וכו', אבל בראש השנה צריך לומר מלכיות זכרונות ושופרות. ורבינו תם פירש ובמלכיות זכרונות ושופרות קאי לבד הסוגיא דובתורתך כתוב לאמר וכו'. והא דאמרי דצריך לומר מלכיות, יש לומר כשהתחיל לומר הפסוקים, אבל מקראות של מוסף של שאר ימים טובים צריך לומר, ואין להפטר בנעשה ונקריב וכו'. שהמקראות הם עיקר הקרבנות יותר מעשרה פסוקים למלכיות שאינן קרבנות. והר''י האורבלי בעל המנהל אומר בשם רבו דלכל הלשונות אם אמר כאמור צריך לומר כל הקרבנות, דלמה כפל אם לא לאמרם. והר''ז ז''ל כתב שצריך לומר פסוק אחד מתורה ופסוק אחד מנביאים ופסוק אחד מכתובים. ואם אמר ג' מכולן יצא. וזה שאמרו ז''ל כיון שאמר ובתורתך כתוב שוב אינו צריך, על פסוק המוסף הוא, ר''ל שאינו צריך להזכיר כלל פסוקי המוסף, דהיינו ובחודש השביעי וכו', אלא מה שאמר ובתורתך וכו', כמו שעושין בשאר ימים טובים שאין מזכירין פסוקי המוסף אלא שאומרים כמו (שכתוב) [שכתבת] עלינו בתורתך וכו', דמשום דלא רגילי בהו לא צריך לאדכרינהו, הכא נמי לא שנא. אבל פסוקי מוסף שבת וקצת פסוקי מוסף דראש חדש אמרינן, מגו דרגילנא בהו. והראב''ד כתב דהא דאמרינן כיון שאמר ובתורתך שוב אינו צריך, הכי קאמר כיון שאמר ובתורתך וכו' ועל ידי עבדיך הנביאים ובדברי קדשך כתוב לאמר, אף על פי שלא הזכיר הפסוקים, כיון שהזכיר מקום כתיבתן יצא. [כל בו הלכ' ראש השנה סימן ס''ד].
-----
מתחיל בתורה ומשלים בנביא ומשמע דאומר כתובים באמצע וכן איתא במסכת סופרים [פי''ח ה''ג] וכן כתבו רבינו האיי ז''ל ונראה שהטעם דמתחיל בתור' משו' דעדיף ומעלי לאתחולי בה ואו' אחריו כתובים ואח''כ נביאים דמעלין בקדש ואין מורידין ובמגלה [כ''ז ע''א] מוכח דלענין הנחה זה על זה כתובי' ונביאי' שוים, ומה שאנו מקדימין של כתובי' מפני שדוד אמרן והוא היה קודם לנביאים. ור' יוסי אומר משלים בתורה כלומר דמצוה מן המובחר שאותו פסוק עשירי שיהיה של תורה וכן הלכה דותיקין היו משלימין אותה בתורה כמעשה רב ושיילינן בגמ' בשלמא זכרונות ושופרות איכא טובא אלא מלכיות תלתא הוא דהויין לא הביט און ויהי בישורון ה' ימלוך, ואע''ג דתלמודא נסיב להו הכי אנן כסדר הכתובים בתורה אמרי' להו וכ''כ רבינו האיי ומהדרינן אמר רב יהודה תנא שמע ישראל מלכו' דר''י ר' יהודה אומר אינה מלכות וכן וידע' היום והשיבות אל לבבך וגו' וכן אתה הראית לדעת וגו' וקי''ל כר''י ומנהגא למימר שמע וכן בזכרונו' אנו אומרים וזכרתי להם ברית ראשונים, ובשופרו' וביום שמחתכם אלא שאנו מפסיקין ביניהם לשאר פסוקין לפי שהפסוק נופל על לשון התפלה ויש שנשתבשו בזה ואמרו שאינן מן המנין מפני שאינן סמוכין כמו שמע ישראל למלכיות. היום הרת עולם פסוק הוא בירמיה [כ'] ורחמה הרת עולם ורוצה לומר היום הריונו של עולם כי העולם כמו הרה תחיל ללדת מפני פחד שהוא יום הדין או ר''ל היום היה הריונו של עולם כי בתשרי נברא העולם כמו שאנו אומרים זה היום תחלת מעשיך, ואנו נוהגין לאמרו במלכיות וזכרונות אבל בשופרות אומרים פזמון א' ויש מקומות שאין היחידי' אומרים אותו וי''א אותו במלכיות ולא בזכרונות ביחיד ואעפ''י שש''ץ אומרו בשניה', וטעמא משו' שלאחר תקיעה קודם התחלת ברכה אחרת אומר או היום הרת עולם או פזמון ויחידים דיין שיאמרו אותו פעם אחת, וכן כשחל ר''ה בשבת אין אומר אותו ש''ץ אלא פעם אחת לפי שאין שם תקיעות וה''ה ליחיד המתפלל שאומרו פעם אחת ודיו, וראיתי מי שכתב שאין אומרי' אותו בשבת כלל ואיני יודע למה. ויש חותמין בו ותתקבל ברצון סדר מלכ[י]ותנו ובזכרונו' אומר ארשת שפתנו ערב וכו' ותתקבל ברצון (זכר זכרותותינו) [סדר זכרונותינו], ולא נהגו כן שכל אלו הדברים תלוין במנהג. ויש שאומרים ותוציא לאור משפטינו קדוש כתב בעל המנהיג ז''ל שאין לנו לחזק עצמינו כצדיקים גמורים אלא כבינוניים ומנהגינו לומר ותוציא לאור משפטינו קדוש, ואין מנהגינו לומר היום.
סדרן של כתובים אלו במלכיות אומר שלש של תורה ה' ימלוך לעולם לא הביט און ביעקב ויהי בישורון מלך במדרש ילמדנו וכן במדרש חזית וקהלת מפרשים ויהי בישורון מלך זה משה ואם משה הוא מלך גם כן השם יתעלה הוא מלך שהשרה שכינתו עליו וקראו אלקים בשמו שנאמר ואתה תהיה לאלקים, שלש של ספר תהלים ה' מלך גאות לבש שאו שערים מי זה שאו שערים ומי הוא זה ואע''ג דאפי' לר''י סגי בשאו שערי' אנו מוסיפין פסוק א' ה' מלך גאות וכו' דאין להקפיד בתוספת ויש מוסיפין עוד פסוקים אחרים כגון כי לה' המלוכה ואין קפידה בדבר, שלש של נביאי' בישעי' כה אמר ה' מלך ישראל וגואלו בעובדיה ועלו מושיעים בהר ציון בזכריה והיה ה' למלך כסדרן של נביאים דישעיה מסדרי מקמי תרי עשר אע''ג דעובדיה אפשר דקדים לישעיה אם הוא עובדיה דבימי אחאב כמו שנמצא במדרש, ומשלים בתורה שמע ישראל בזכרונו' אומר שלש בתורה ויזכור אלקים את נח וישמע אלקים את נאקתם וזכרתי את בריתי יעקב וי''א וגם אני שמעתי, שלש של ספר תהלים זכר עשה לנפלאותיו טרף נתן ליראיו ויזכור אלקים את בריתו וי''א זכר לעולם בריתו, שלש של נביאי' זכרתי לך חסד נעוריך דירמיה וזכרתי את בריתי אתך דיחזקאל הבן יקיר לי דירמי' והפסיקו ביחזקאל ביניהן מפני המקראות שהן דומין לברית נעורים ולא רצו להקדים יחזקאל לירמיה לפי שאין כן סדרן של נביאים דירמיה אביו של יחזקאל היה ואיני יודע למה לא התחילו הבן יקיר לי ואח''כ זכרתי לך חסד נעוריך ואח''כ של יחזקאל ויותר טוב היה זה לשנות פסוק הנביא עצמו מלהפסיק ביניהן ואפשר שלא רצו להקדים המאוחר בנביא א', ואומר יעלה ויבא וזכרנו בזכרון טוב וחות' בתורה וזכרתי להם ברית ראשונים בשופרות אומר שלש תורה ויהי ביום השלישי ויהי קול השופר וכל העם רואים, שלש בספר תהלים עלה אלקים בתרועה בחצוצרות וקול שופר תקעו בחדש שופר ונהגו להוסיף עשר הלולי' הואיל וכנגדן נתקנו משו' דאיכ' בהו הללוהו בתקע שופר ויש בו רמז לשיעור תרועה דתקיעה שיש ה' הלולים עד הללוהו בתקע שופר וה' הלולים עד הללוהו בצלצלי תרועה, שלש בנביאים כל יושבי תבל בישעיה והיה ביום ההוא יתקע בישעיה וה' עליהם יראה ויצא דזכריה כסדרן של נביאי', ואומ' תקע בשופר וכו' וחותם בתורה וביו' שמחתכם. ואם ר''ל ובחדש השביעי לצאת ידי כלן ה''ז זריז ונשכ'. פי' היום הרת עולם היום הריונו של עולם ואמרי' ליה אליבא דר' אליעזר דאמר (בר''ח) [בר''ה] נברא העולם בפ''ק דמכלתין [ח' ע''א] וכבר כתבתי למעלה פי' אחר ואיני יכול לישב המקרא יפה מפני משמעות זה. [חי' הרשב''ץ].
-----
ותיקין היו משלימין בתורה — (פירוש) [בירושלמי] תלמיד ותיק. [הערוך ערך ותק]. א''ר יוחנן שעת השמד שנו — ירושלמי תקעו בתפלת השחר והשונאין סברו שעליהן הולכים ועמדו עליהם והרגום, ותקנו בתפלת המוסף, מגו [דאינון] חמין לון דקרו קרית שמע ומצלו וקרו בתורה והדר תוקעין אמרי בנימוסיהון עסקין. [הערוך ערך שמד]. שופר של ראש השנה — אין מפקחין עליו את הגל — ''עת להשליך אבנים'' (קהלת ג', ה') תרג' עידן בחיר לפקחא דגור אבנין. [הערוך ערך פקח].
-----
בשלמא זכרונות ושופרות איכא טובא וכו' יש... אלא מלכיות וכו' ואנן בעינן עשר וליכא פי' ליכא עשר בין כלם.. של תורה וליכא בתורה אלא שלש. שמע ישראל וכו' מלכיות... מלכות, מכל מקום ענין הפסוק קבלת מלכות שמים הוא. והכי נהוג עלמא דאמרי' ליה למלכות. [המכתם].
-----
...וזה שאין עושין כן במלכות, יש שאומרים דמשום דפסוק אחרון של תורה דמלכות הוא שמע ישראל, ואין בו לשון מלכות ממש, לפיכך סדרו אותו סמוך לשאר פסוקי מלכות, כדי שנדע דלשם מלכות הוקבע שם. או יש לומר דמפני שברכה זו אינו חותם בה ענין מלכיות אלא חתימה של קדושת היום שפתח בה, לפיכך צריך [להשלים כל] המלכיות בתוך מלכיות ולחזור לענין פתיחת הברכה שהוא מקדושת היום, ולפי' הוא אומר וקדשנו במצותיך וכו' ודברך אמת וקיים לעד. וכל [מעין חתימה זו] חותם בסוף קדושת היום דיום הכפורים שאין בה מלכויות. [המכתם].
-----
שמע ישראל מלכות דברי רבי יוסי [רבי יהודה אומר אינה מלכות והלכה כרבי יוסי] וידעת היום והשבות מלכות אתה הראית לדעת מלכות דברי רבי יוסי ורבי יהודה אומר אינה מלכות. [האגודה].
-----
העובר לפני התיבה ביום טוב של ראש [השנה], השיני במוסף מתקיע, ובשאר ימים טובים בשעת ההלל הראשון מקרי את ההלל. מדקאמר בשעת ההלל מכלל דבראש השנה לא אמרינן הלל. ויחיד צריך למימר בריש שתא מלוך על כל העולם כולו בכבודך וכו'. [בה''ג הלכ' ראש השנה].
-----
העבר לפני התבה ביום טוב שלראש השנה השני במוסף מתקיע, ובשאר ימים טובים בשעת ההילל הראשון מקרא את ההילל. ויחיד צריך למימר בצלותיה בראש שתא הכי, אלהינו ואלהי אבותינו מלוך על כל העולם כולו בכבודך והנשא על כל הארץ ביקרך והופע בהדר גאון עוזך על כל ישבי תבל ארצך ויאמר(ו) כל אשר נשמה באפו ייי אלהי ישראל מלך ומלכותו בכל משלה, והשיאינו ייי אלהינו את ברכת מועדיך באהבה בחיים בשמחה ובשלום כולה. [הלכות פסוקות לרבינו יהודאי גאון הלכ' ראש השנה].
-----
ואנחנו חייבים להתפלל בכל ראש חדש ארבע תפלות. תפלת הלילה ושחרית ומוסף ומנחה. ומזכירים ר''ח בברכת רצה בשלש התפלות בזה שאומרים אלהינו ואלהי אבותינו יעלה ויבוא כפי שרשמנו בברכת המזון. ואין לו קידוש על היין. ואחרי תפלת הבוקר קוראים מקצת ההלל כפי שאתאר בשער הפסח. [סידור רבינו סעדיה גאון].
-----
העובר לפני התיבה ביום טוב של ראש השנה השני מתקיע. פי' המתפלל תפלת המוספין. ובשעת השמד שנו מפני מעשה שאירע פעם אחת תקעו בראשונה והיו השונאים סבורין שמא עליהם הם הולכים ועמדו עליהם והרגום עמדו מלתקוע ותקעו בתפלת המוספין ואע''פ שבטל השמד תקנה במקומה עומדת. בירושלמי (ר''ה פרק רביעי) ר' יעקב בר אחא בשם ר' יוחנן מפני מעשה שאירע פעם אחת תקעו בראשונה והיו השונאין סבורין שמא עליהם הם הולכים עמדו עליהם והרגום (עמדו מלתקוע ותקנו בתפלת מוסף ואע''פ שבטל השמד תקנה במקומה עומדת). מגו דאנון חמיין להון דקרו ק''ש ומצלו וקרו באורייתא ומצלו ותוקעין (אינון אמרין בנימוסיהון אינון עסקין ואע''ג דבטל שמדא תקנתא דמיקמי שמדא לא איעקרה) [המוסגרים אינם בירושלמי שלפנינו]. [רי''ץ גיאת הלכ' ר''ה].
-----
ואמר מר רב האיי המנהג ההדור שיהא שליח צבור מברך (י') [ט'] ברכות ואחר תוקע כמה ששנינו השני מתקיע ולא אמר תוקע. אבל אסור לא שמענו בדבר הזה. לפיכך אם יש שם אדם (אחד) [אחר] לתקוע כך ראוי לעשות ואם לאו שליח צבור יתקע כסדרן במקומותיהן. ועומד ומברך לשמוע בקול שופר ושהחיינו. [רי''ץ גיאת הלכ' ר''ה].
-----
תקע מקצת תקיעות ונאנס ועמד אחר תחתיו מתחיל מתקיעה שפסק זה והולך וגומר את תקיעותיו בין עמד לאלתר בין שהה הרבה דשהייה גבי תקיעות אינה מפסקת מדאמר ר' יוחנן (לד:) שמע ט' תקיעות בט' שעות ביום יצא. וכיון שבירך על תקיעות שמיושב אין צריך לחזור ולברך על תקיעות שמעומד דדעתו מתחלתן על כולן הוא מברך ואפילו נאנס ראשון ועמד שני במקומו בברכת ראשון דיו ואינו צריך לחזור ולברך. והכי אמר רב האיי המנהג בישראל התוקע בזמן שהצבור יושבין ומברך קודם התקיעה הוא התוקע על סדר הברכות כשהן עומדין ואינו צריך [עוד] ברכה ואם נאנס ראשון ואינו יכול לתקוע שוב אין הב' צריך לברך לפי שאינו מברך לתקוע אלא לשמוע וכיון ששמע הברכה שבירך הראשון מיושב כבר יצא הוא וכל העם ידי ברכה ואין צריכין לחזור ולברך. ומינה טעמה דהיה יושב עם הצבור ושמע ברכתו של ראשון הא לא היה עמהם אלא שבא ממקום אחר ועדיין לא יצא לעצמו צריך להתחיל ולברך ותוקע. וחייב תוקע לשתוק ושלא לפסוק בשיחה ובשאר עסקין משעה שהתחיל לברך עד שהוא גומר את התקיעות בין מיושב בין מעומד לא שנא הוא ולא שנא העומדין אחריו. והכי אמר רב סעדיה אין לו רשות לתוקע לשוח עד שמסיים את כל התפלה. ורבינו האיי אמר המברך על תקיעת שופר לאחר ספר תורה ודבר עם אנשים הכי חזו רבנן שגוערין בו שסח עד שלא יתקע על הברכות. אבל לחזור ולברך אינו חוזר שאם בירך נמצאת ברכה שאינה צריכה ועובר על לא תשא את שם ה' אלהיך לשוא. ולא דמי לתפילין (עי' ברי''ף ויתכן שעפ''ז יש להשלים כאן ועי' בעיטור), אע''פ שקשה להשיח דתנא (מנחות לב.) השח בין תפלה לתפלה עבירה היא וחוזרין עליה מעורכי המלחמה וכל שכן האי ששח בין תקיעות שמיושב לתקיעות שמעומד ולא עוד אלא [שלא] הוא לבדו חייב שלא לשוח אלא כל הקהל חייבין שאין זה מברך לתקוע אלא לשמוע. ולא דמיא לתפילין ולסוכה שאדם מברך כמה פעמים, דהנך כל זמן שהוא בא בסוכה וכל זמן שהוא מתקן את תפלין הרי היא מצוה בפני עצמה וזו מצוה אחת היא. צא וראה שהרי ההלל שמברכין קודם לקריאתו ואעפ''כ בין פרק לפרק פוסק ולא הוצרך לחזור ולברך. ואופני עיקרין אלו שעליהן סומכין כבר נפסקו ונתקנו בהלכות ברכות. [רי''ץ גיאת הלכ' ר''ה].
-----
והעובר לפני התיבה בראש השנה. השני מתקיע. א''ר יוחנן בשעת השמד שנו. שגזרו על ישר' שלא לתקוע בראש השנה ומארבים להם כל זמן תפילת השחר עד שש שעות. לכך תקנו תקיעת שופר במוסף. וכשבטלה הגזירה לא זזה ממקומה. וסמכו על האמור בפסיקת'. מפני מה תוקעין בתפילת מוסף ואין תוקעין ביוצר. מפני שאז מצויין ישר' מעוטרין במצות. שכבר נתעטפו בציציותם וקראו ק''ש. וקראו ספר תורה. עכשיו שהשופר יוצא ומצות מלמדות סניגורא עליהם. מיד נרתע השטן ונאלם קטיגור. כן נמצא בדברי אגדה. ונראה הגון. שאלמלא כן היה לנו לתקוע בתפילת יוצר משום דזריזין מקדימין למצות. [מחזור ויטרי סימן שמ''ז].
-----
ולמה לא תיקנו לומר סדר מלכיות זכרונות ושופרות בתפילת יוצר, משום דתנן [ל''ב:] העובר לפני התיבה ביו''ט של ר''ה השני מתקיע ואמרי' בגמ' טעם דשיני מתקיע דהוא מתפלל תפילת מוסף משום שעת השמד תיקנו כן, ומפורש בירושלמי [שם ה''ח] מעשה אירע פ''א תקעו בראשונה בתפילת יוצר והיו השונאין סבורין שמא עליהן באין ועמדו עליהן והרגום באותה שעה תקנו שלא להשכים ולתקוע אלא עד מוספין, מן גו דאינון חמון להן דקרו שמע ומצלו קרו באורייתא ומצלו ותוקעין אינון אמרין בנימוסיהון הן עסוקין, ואיכא דמפקי לה מהאי קרא שמעה ה' צדק זו קרית שמע הקשיבה (רינוני) [רנתי] זו רינון תורה האזינה תפילתי זו תפלה בלא שפתי מרמה זו מוסף ומה כתיב בתריה מלפניך משפטי יצא דהיינו בתקיעת שופר. וכיון שאמרו חכמים לתקוע במוספין למה אנו תוקעין קודם המוסף, מפני שאמר ר' יצחק [ט''ז:] מפני מה תוקעין ומריעין כשהן עומדין ותוקעין ומריעין כשהן יושבין כדי לערבב את השטן. ובסדר דרב עמרם מצאתי כל סדר התקיעות כמו שאנו נוהגין, ומוספין של אחר התפילה מריעין בלא תקיעה ובלא שברים וכך מנהג בב' ישיבות. ואם תאמר נתקע תחילה מעומד במוספין והדר נתקע מיושב, זריזין מקדימין למצות, וכיון שקרא פרשת המוספין הרי התחיל במוספין ובאותה ישיבה מיד תוקעין ועושין כל סדר תקנת ר' אבהו ויוצאין בהן, ועל אותן תקיעות מברך מפני שיוצאין בהן. וכיון שיוצאין באילו, ואותן שבעומד אינן אלא כדי לערבב השטן וא''צ ברכה, ומשו''ה א''צ [ב]כל סדר לעשות תקנת ר' אבהו. ועוד משו''ה תוקעין סמוך לקריאת התורה משום ברוב עם הדרת מלך, ובקריאת התורה כל הצבור בבהכ''נ והם עיקר התקיעה, אבל אם היו תוקעין עיקר התקיעה מעומד בתפילת המוספין לא היו שם רוב עם לפי שיוצאין ונכנסין, אבל בס''ת אין יוצאין. וכלל התקיעות ל' שבישיבה כנגד מלכיות זכרונות ושופרות, ומוסיפין עליהן עשרה בעמידה, הרי מ' כנגד מ' יום שהיה משה בהר לקבל לוחות הראשונים שלא פסק קול השופר כדכתב [שמות י''ט] ויהי קול השופר וגו' וכתב [דברים ה'] קול גדול ולא יסף ומתרגם ולא פסק, וכנגד מ' יום של לוחות האחרונים כדאמר בפרקי דר' אליעזר [פ' מ''ו] בר''ח אלול תקע משה בשופר ועלה בהר וביוהכ''פ ירד ותקע בשופר להודיע לישראל שיצומו משום ועניתם את נפשותיכם. ולפי שתקע משה בר''ח אלול נוהגין עדיין ישראל לתקוע מר''ח אלול. [ראב''ן שו''ת סימן ס''א].
-----
כתב רבינו האיי גאון ז''ל מדאמר השני מתקיע ולא אמר תוקע מכלל דאחר תוקע ולא המתפלל. [האשכול — דפוס י%ם, הלכ' ר''ה].
-----
העובר לפני התיבה ביו''ט של ר''ה השני מתקיע [ובשעת ההלל] (ו)הראשון קורא את ההלל ואוקימנא בשעת השמד שנו ואחר השמד לא עמד ב''ד לבטל. ועדיין השני מתקיע והראשון קורא את ההלל. ירושלמי (עי' סנהדרין פ''ג ה''ה) בב' מקומות אעפ''י שהשמד בטל גזרה במקומה עומדת עד שיבא ב''ד ויבטל. ירושלמי ר' יעקב בר אחא בשם ר' יוחנן מפני מעשה שאירע פ''א תקעו בראשונה והיה שונאים סבורים שמא עליהן הן באין עמדו עליהן והרגין ותיקנו בתפלת המוספין. ומנו דאינון קריין שמע ומצלי וקרי באורייתא ומצלי והדר תקעו אמרי' בנימוסא אינון עסקין. ריב''ל בשם אלכסנדרי שמע לה מן הדא שמעה ד' צדק זו ק''ש רנתי זו רינון תורה האזינה תפלתי בלא שפתי מרמה זו מוסף מה כתיב בתריה מלפניך משפטי יצא. דקדק רבינו האי ז''ל תוקע לא נאמר אלא מתקיע אלמא אחר תוקע. ומסתב' שאם שליח ציבור יודע יותר הרשות בידו אלא מנהג הראשונים שהיו זריזין במצות ומחבבין אותן והיה כל א' וא' מהן נוטל חלקו כדי לקבל שכר. כדאמרינן במילה (שבת קל''ז:) המל אומר והמברך [אומר] ומנהגם א' מל וא' מברך. גרסינן במגילה (כ':) כל היום כשר לתקיעת שופר אלא (פסחים ד'.) שזריזין מקדימין למצות דכתיב יום תרועה יהיה לכם. וגרסינן התם וכולן שעשאן משעלה ע''ה כשר שופר של ר''ה אין מפקחין עליו את הגל ואין מעבירין עליו את התחום ולא עולין באילן ולא רוכבין ע''ג בהמה לא שטין ע''פ המים ולא זו אף זו קתני ואין חותכין אותו ולא בדבר שהוא משום שבות ולא בדבר שהוא משום ל''ת אבל אם רצה ליתן לתוכו יין או מים יתן ומי רגלים אסורין מפני הכבוד. [עשרת הדברות לבעל העיטור הלכ' שופר ח''ב].
-----
העובר לפני התיבה וכו' השני מתקיע. כלומ', המתפלל תפלת המוספין מתקיע. כלומ' שבמוסף מתפלל ט' ברכות אבל לא ביוצר. ואע''ג דקימ' לן דזריזין מקדימין למצות כדחזינן במצות הלל שקורא אדם אותו ביוצר, כדקתני ובשעת ההלל, כגון של מועדי השנה וראשי חדשים, הראשון מקרא את ההלל, מוקים לה בגמ' מפני השמד, שגזרו עליהם שלא יתקעו, והעמידו להם אורבים על זה, ועומדים שם עד חצי היום שהיה דרכם לתקוע שחרית, והיו הולכין להם, ולכך תקנו התקיעות במוסף, שהוא כל היום, והיו תוקעין ולא היו מסתכנין בהם. ועכשיו נמי שאין שמד, כיון שאין שלום, אנחנו אוחזים במנהג אבותינו שתקנום במוסף. ובגמ' דייק מדקאמ' ומשעת הלל, מכלל דבראש השנה ליכא הלל, והינו טעמא, אפשר מלך יושב על כסא דין וספרי חיים וספרי מתים [נתבכין] [פתוחין] לפניו והם אומרי' שירה, כבני אדם (שהן) [שאין] מתפחדין. אלא במקום שירה צריכין לומר תחנונים ולפי שהיה מנהג הראשונים שאחד יורד לפני התיבה בתפלת היוצר ואחד בתפלת מוסף להכי נקט ראשון ושני. [רבינו יהונתן מלוניל].
-----
העובר לפני התיבה ביום טוב של ראש השנה השני במוסף מתקיע ובשאר ימים טובים בשעת ההלל הראשון מקרא את ההלל, ודייקינן מדקאמר בשעת ההלל מכלל דבראש השנה לא אמרינן הלל כדרבי אבוהו דאמר אמרו מלאכי השרת לפני הקדוש ברוך הוא מפני מה אין ישראל אומרים לפניך שירה בראש השנה ויום הכיפורים אמר להן אפשר מלך יושב על כסא דין וספרי חיים וספרי מתים פתוחים לפניו וישראל אומרים שירה לפני. ורבינו זקיני כתב פירוש דאף על גב דקיימא לן כרבי יוסי דאמר אדם נדון בכל יום, כדאמרינן בפרק קמא [ט''ז ע''א] כמאן מצלינן האידנא אקצירי ואמריעי כמאן כרבי יוסי, ואם כן לא נקרא בשום יום הלל. לא דמי דינא דרבים דנפיש רותחא, שכל באי עולם עוברין לפניו (ביחד) כבני מרון ביחד [לכל יום] שכל אדם ואדם נידון לפניו לבדו ולא נפיש רוגזא, הילכך מקלסין לפניו. ויש לחזק דבריו, דגרסינן בריש מסכת עבודה זרה [ב' ע''ב] אמר רב חסדא מלך וציבור מלך נכנס תחלה לדין שנאמר לעשות משפט עבדו ומשפט עמו ישראל וגו' מאי טעמא איבעית אימא לאו אורח ארעא למיתב מלכא מאבראי ואיבעית אימא מקמי דליפוש חרון אף. וקשה בעיני דמוקמינן התם מתניתין דבראש השנה כל באי עולם עוברין לפניו כבני מרון דלא כרבי יוסי, ולרבי יוסי נראה דאומר הלל נמי בראש השנה ויום הכיפורים, דלדברי זקני הוה ליה לאוקמי מתניתין כרבי יוסי ולאוקמי שבכל יום נידון כל אדם לבד ובראש השנה וביום הכיפורים יחד. אלא נראה לי דמתניתין דפרק קמא וגם דהכא דקתני ובשעת ההלל תרוויהו דלא כרבי יוסי, ולית הילכתא כרבי יוסי, אלא מנהג בעלמא דמצלי אקצירי ואמריעי כרבי יוסי, ולא מחינא בהו, כדאמרינן בפרק בתרא דתענית [כ''ו ע''ב] מאן דאמר נהגו אורויי [לא מורינן] ואי עבד לא מהדרינן [ליה]. [ראבי''ה סימן תקל''ח].
-----
ומסיים בירושלמי [פ''ד ה''ח] בכל הקרבנות נאמר והקרבתם וכאן נאמר ועשיתם אמר הקדוש ברוך הוא עשו תשובה לפני ואני מזכה אתכם בדין באלו עשרת הימים ואעשה אתכם בריה חדשה כענין שנאמר ויעש אלהים את הרקיע. השני מתקיע מה בין שני לראשון משום זריזין מקדימין למצות מעתה נתקע בראשון משום מעשה שהיה פעם אחת בימי היונים תקעו בראשונה והיו סבורים השונאים שמא עליהם הלכו למלחמה והרגום לשנה תקעו תקיעות בשני מיגו דאינון חמין להון קרי קרית שמע ומצלי קרי באורייתא ומצלי ותוקעין אמרי בנימוסיהן אינון עוסקין ושבקין. ואף על גב דבטל השמד, לא עמד בית דין אחר וביטל, דצריך מנין אחר להתירו. ובירושלמי שבת [פ''ו ה''ב] גבי סנדל המסומר פריך שלא בשעת השמד יהיה מותר, ומשני לא עמד בית דין וביטל. ורבי יהושע בן לוי מפיק ליה מקרא [תהלים י''ז] שמעה ה' צדק וגו' רב משרשיא אמר בכל הקרבנות נאמר חטאת ובעצרת לא כתיב חטאת אמר להם הקדוש ברוך הוא מכיון שקבלתם את התורה מעלה אני עליכם כאלו לא חטאתם מיומיכם. [ראבי''ה סימן תק''מ].
-----
בפסיקתא רבתי למה אין ישראל תוקעין מן התפלה הראשונה אלא בתפלת המוסף כדי שבשעה שעומדין בדין יהו מצוין מליאין מצות ויזכו בדין לכך אמר דוד (תהלים י''ז) תפלה לדוד שמעה ה' צדק. בפרק א' דראש השנה (דף ט''ז) אמר ר' אבהו תוקעין בשופר של איל כדי שאזכר לכם עקידת יצחק כאלו עקדתם לפני. אמר ר' יצחק למה תוקעין ומריעין כשהן יושבין ותוקעין ומריעין כשהן עומדין כדי לערבב את השטן ובפרק בתרא (דף ל''ג) סדר תקיעות שלש של שלש שלש שהרי שטן בג' ענינים יורד ומחטיא עולה ומקטרג יורד וממית כנגדם תיקנו ג' תקיעות של ג' ג' לכפר' לכך בהפטרה ואמר (ישעי' נ''ז) סולו סולו פנו דרך יש בסופי תיבות שט''ן רפ''ש וטיט אין שלום וסמך ליה כשופר הרם קולך לערבב השטן. וכתיב (מלכים א' ה') אין שטן ופגע רע התחלת תיבות שופר. וכתיב אין שטן כי הוא מעורבב, לכל מצוה ומצוה פירשו במשנה או בגמ' הלכות אבל הלכות תקיעות התקין רבי אבהו בקיסרי ובתרועה היו מספקין אם היא שברים או תרועה ממש והוצרך לתקן בכל עניני ספיקות פן יבוא השטן בעניין אחר לכך שופר אצל השטן ולפי שהשטן הוא יצר הרע בג' עניני' מחטיא ומקטרג וממית לכך ג' תיבות בין שטן לשטן כגון (זכריה ג') והשטן עומד על ימינו לשטנו ויאמר ה' אל השטן יגער ה' בך השטן, לכך תוקעין שלש של שלש שלש ואז זוכר זכות ג' אבות וכן ג' תיבות מן האבות (ויקרא כ''ו) וזכרתי את בריתי יעקב ואף את בריתי יצחק ואף את בריתי אברהם אזכור והארץ אזכור זהו להסיר מכשול מלב העקוב זכור לאברהם ליצחק וליעקב שכתוב בוהיה עקב תשמעון רק באבותיך חשק ה' ומלתם את ערלת לבבכם שתסירו יצר הרע מקרבכם שכתוב בכל מכל כל כדאיתא בשילהי פרק א' דבבא בתרא אבל בשבת אין תוקעין משום גזירה דרבה ועוד כי השבת אות וישראל נשמרים בו. [הרוקח סימן ר''א].
-----
מתני' העובר לפני התיבה ביום טוב של ראש השנה השני מתקיע. כתב רבינו האיי מדקא' השני מתקיע, ולא אמר השני תוקע, אלמא אין לשליח צבור לתקוע בתוך תפלתו. [השלמה].
-----
מתני' העובר לפני התיבה ביום טוב של ר''ה השני מתקיע כלומר המתפלל תפלת המוספין מתקיע. ובשעת הלל הראשון מקרא את הלל. מ''ש שני מתקיע ברוב עם הדרת מלך א''ה בהלל נמי ברוב עם הדרת מלך אלא מ''ש הלל דבראשון משום זריזין מקדימין למצות תקיעות נמי נעבד בראשון משום זריזין מקדימין למצות א''ר יוחנן בשעת השמד שנו פירש''י אויבים גזרו שלא יתקעו והיו אורבים להם כל ו' שעות של זמן תפילת השחר לכך העבירוהו לתקוע במוספין ואע''ג שבטל השמד לא עבדינן כמעיקרא אע''פ דזריזין מקדימין למצו' חיישי' שמא יחזור הדבר לקלקולו. ירושל' [דפרקין הלכה ח'] ר' יעקב בר אחא אומר בשם ר' יוחנן משום מעשה שהיה נשתנה פעם אחת בימי יונים תקעו בראשונה והיו האויבים סבורים שמא עליהם הולכים למלחמה ועמדו עליהם והרגום לשנה תקנו תקיעות בשנייה מן גו דאינון חמו להון קרו ק''ש ומצלין ותקעון אמרין בנימוסיהון אינון עסקין ושבקון ולפי זה א''ש טפי שלא חזרו ותקנו לתקוע בראשונה. [או''ז הלכ' ר''ה סימן רס''ד].
-----
מלין בין קריאת התורה לתקיעת שופר. [פסקי או''ז].
-----
תוקעין בתפלת המוספין. [פסקי או''ז].
-----
מתני'. העובר לפני התיבה ביום טוב שלראש השנה, השיני מתקיע. ובשעת ההלל, הראשון מקרא את ההלל. פי' השיני, המתפלל תפילת מוסף. מאי שנא השיני מתקיע, משום דברב עם הדרת מלך, [משלי י''ד] איהכי הלל נמי משו' דברב עם הדרת מלך, אלא מאי שנא ראשון, מקרא את ההלל, משו' דזריזין מקדימין למצות, תקיעות נמי נעביד בראשון, משום דזריזין מקדימין למצות, אמ' ר' יוחנ' בשעת השמד שנו. פי' שלא היו רשיין לקיים המצות, והיו אורבין להם כל שש שעות שלקץ תפילת שחרית, לפיכך העבירוה לתקוע במוסף. מדקתני ובשעת ההלל, מכלל דבראש השנה לא אמרי' הלל, מאי טעמ' אמ' ר' אבהו אמרו מלאכי השרת לפני הקב''ה רבונו שלעולם מפני מה אין יש' אומ' הלל בראש השנה וביום הכיפורים. אמ' להם איפשר מלך יושב על כסא דין וספרי חיים וספרי מתים פתוחין לפניו וישראל אומ' שירה. [פסקי הרי''ד].
-----
פיס', השני מתקיע, במוסף, שעת שמד היה לפיכך תיקנו לתקוע במוסף שהאורבין היו שם עד שמתפללין, ואחר שהתפללו שחרית הלכו להם. ואחר כך באין במוסף ותוקעין. מתקיע, אינו אומ' תוקע שהחזן אינו תוקע, שמא לא יוכל לכוין לחזור לתפילה מיד, ואיידי דנקט רישא מתקיע תניא סיפא מקרא את ההלל. ודין הוא שגם התקיעות היו תוקעין שחרית שיהו מקדימין למצות, כמו שקורין ההלל, אלא מפני השמד כמו שפירשנו. [ריבב''ן].
-----
ומפני מה תוקעין בתפלת המוספין ואין תוקעין בתפלת שחרית דתנן העובר לפני התיבה ביום טוב של ראש השנה השני מתקיע ובשעת ההלל הראשון מקרא את ההלל ואמרינן עלה בגמרא מאי שנא בשני דמתקיע משום ברוב עם הדרת מלך אי הכי הלל נמי נימא בשני משום ברוב עם הדרת מלך אלא מאי שנא הלל דבראשון משום זריזין מקדימין למצות תקיעה נמי נעביד בראשון משום זריזין מקדימין למצות א''ר יוחנן בשעת השמד שנו פי' שמתחילה היו מתפללין תשע ברכות בשחרית כמו שמתפללין במוסף והיו תוקעין בשחרית משום זריזין מקדימין למצות ומשעת השמד ואילך נהגו לתקוע במוסף ומאז נקבע לתקוע במוספין ודבר זה מפורש בירושלמי (שילפי) [שימי] שמד היו ותקעו בשופר כסבורין שונאים שעליהן הן באים עמדו עליהן והרגום מכיון דאינון חמין דעיילין לבי כנישתא וקרו קרית שמע ומצליין וקרו באורייתא ובאפטרתא אמרין בנימוסיהן אינון עסקין. ובאגדה מפרש שמעה ה' צדק זו קרית שמע הקשיבה רינתי זו (תפלה) [רינון תורה] האזינה תפלתי [זו תפלה] בלא שפתי מרמה זו תפלת מוסף ואח''כ מלפניך משפטי יצא ומשמע הטעם כדי שיהו נמצאין מליאי מצות בשעת תקיעה. [שבלי הלקט סימן ש''ד].
-----
העובר לפני התיבה בר''ה. השני מתקיע. מכאן דקדק רבינו האי גאון ז''ל מדקאמר מתקיע. ולא אמר תוקע ש''מ שצריך להיות התוקע אחר. ולא שליח צבור היורד לפני התיבה. כתב החבר רבי צדקיה ברבי אברהם הרופא ז''ל. ומסתברא דוקא שיש אחר יודע לתקוע. אבל אין אחר יודע לתקוע הרשות בידו. ואין לחוש שמא יטעה בתפלתו. [תניא רבתי סימן ע''ז].
-----
[רי''ף תתקנ''ג] מתני' העובר לפני התיבה וכו' השני מתקיע המתפלל תפילת המוספין מתקיע. ובגמ' פריך ונעביד בראשון משום ז[ר]יזין מקדימין למצות ומשני בשעת השמד שנו ואחר השמד לא... [בי]ת דין לבטלו ועדין השני מתקיע. ירושלמי בשני מקומות אע''פ שהשמד בטל גזר[ה] במקומה עומדת עד שיבא ב''ד ויבטל. ירוש' [פ''ד ה''ח] ר' עקיבא [ב]ר' אחא בשם ר' יוחנן מפני מעשה שאירע פעם אחת תקעו בראשונה והיו השונאים סבורים שמא עליהם הם הולכים עמדו עליה[ן] והרגום. ומן גו דאינון חמיין להון קרו שמע ומצלו וקרין באוריתא ומצלי ותוקעין אינון אמרין בנימוסיהון אינון עסיקין. ר' יהושע אמ' שמע לה מן הדה שמעה אלהינו צדק [תהלים י''ז] זו קריאת שמע הקשיבה רנתי זו רנון תורה האזי[נה] ת[פיל]תי בלא שפתי מרמה זה מוסף מה כתי' בתרייה מלפניך משפטי יצא. מתקיע דייק מינה רבינו האיי גאון ז''ל מדקתני השני מתקיע ולא קתני תוקע אלמא אין שליח צבור תוקע אלא מצוה לאחרים מפני שלא יחזור לתפילתו אחר התקיעה כדאמרינן גבי נשיאות שליח צבור לא ישא את כפי[ו] ואם ה[בטחתו] שישא את כפיו ויחזור לתפלתו ר[שאי]. ואע''ג דקתני מקרא את ההלל ולא דייקינן א[מאי] לא תני קורא, שני התם דכל אחד ואחד חייב לקרות ואין יחיד מוציא את הרבים והילכך הכי קאמ' תנא [מק]רא לצבור את ההלל [..]מתחיל לקרות וכולם קורין אחריו [...] בשופר שאחד מוציא את הרבים איכא למידק הכי. [...] היה מנהג הראשוני[ם] יורד ל[פני] התיבה [ל]תפילת יוצ[ר] ואי[ד]ך [...]בתפילת מוסף להכי נקט ושני. [פירוש רבינו יצחק קרקושה].
-----
העובר לפני התיבה וכו' השני מתקיע פי' החזן השני שמתפלל מוסף, שהיה דרכן לעשות שני חזנים אחד ליוצר ואחד למוסף. אמרו מדקאמר מתקיע ולא אמר תוקע, ש''מ שאין שליח צבור עצמו רשאי לתקוע, שמא יטעה ולא ידע לחזור למקום תפלתו, ולפיכך מתקיע לאדם אחר. ואע''ג שאמר נמי מקרא את ההלל, שהוא נמי טעמא דמילתא מפני שמקרא אותו לציבור, כדאמר התם [סוכה ל''ח ע''א] הוא אומר הללויה והן אומרים הללויה. ולפי זה שכתבו... לומר דדוקא אותן תקיעות שמעומד שהן על סדר הברכות, הוא שצריך שיתקיע לאחר. אבל התקיעות שנהגו עכשיו לתקוע מיושב אחר ההפטרה, רשאי שליח ציבור בעצמו לתקען, שאין שם חשש טעות כיון שעדיין לא פתח בתפלה. אין אומרים שירה לפניך בראש השנה וביום הכפורים. פי', הלל שהוא שירה. ומפני זה כתבו קצת גאונים שאומרים צדקתך בשבת של ראש השנה, שעושין כלל כל יום שיש בו הלל אין אומרים צדקתך, לפי שהלל הוא על השמחה, וצדקתך הוא זכרון צער, שהוא על צדוק הדין של משה רבינו ע''ה, וכיון שאין כאן הלל אומרים צדקתך. וגאונים אחרים חולקין עליהן שאין אומרים אותו, דהא ראש השנה ראש חדש הוא, ואע''פ שאין בו הלל לא גרע מראש חדש אחר, שהרי בשבת וראש חדש אין אומרים אותו, וכן המנהג שלא לאמרו. אבל בשבת ויום הכפורים אומרים אותו. ולפי הגמ' משמע דזה שאמרו השני מתקיע, לאו משום דאיכא צבור טפי במוסף, דאם כן הלל נמי לא לימא אלא במוסף, אלא ודאי דינא דנתקע בתפלת יוצר, דזריזין מקדימין למצוות, אלא שמדא הוה, שבתחלה היו תוקעין ביוצר, ופעם אחת גזרו שמד שלא לעשות מצות שופר, ושנו המנהג לתקוע במוסף. ואמרי' בירו' [ה''ח] דמכי חזו דקרו ק''ש ומצלו וקרו בדאורייתא ומצלו אמרי בנימוסיהן אינון עסקין, פי' ולא הרגישו שלשם מצות תוקעין, ויש [אומרים] ששמעו שמשכימין ותוקעין כסבורין [היו שעליהן] הן באין ועמדו עליהן והרגום ושנו המנהג למוסף כדאמרי' שיאמרו בנימוסיהן אינון עסקין כלו' לשם חוק הם עסוקים ולא למרוד ולעמוד עלינו ואע''פ שהשמד נתבטל עדיין [תקנה במקומה]. וכתב הר''ז ז''ל דמכאן ראיה דקודם לכן הוו תוקעין... תוקעין בה מכלל שתשע ברכות נמי היו מברכין שעל סדר... והוא הדין לכל שאר התפילות נמי שהיו מתפללין תשע... התם [ברכות כ''ט ע''א] הני שבעה שבתא כנגד מי ואמרי' נמי הני דראש השנה כנגד מי, וכי היכי דשבעה דשבתא הן בכל תפלות של שבת, כך תשע דראש השנה נמי בכל תפלות קאמ' דהוו תשע. והראב''ד ז''ל סתם דבריו דלא אשכחן תשע אלא במוסף, וקודם השמד לא היו תוקעין בתפלה, אלא לאחר תפלה בסוף קריאת התורה, או קודם לכן משום זריזין מקדימין למצוות, והרב בעל השלמה ז''ל מביא ירו' מפורש דגרסי' בירוש' דשבועות פרק קמא [ה''ד] העובר לפני התיבה ביום טוב של ראש השנה ב''ש אומר שמונה וב''ה אומר שבעה, במוסף ב''ש או' עשר, וב''ה אומרים תשע. [המכתם].
-----
העובר לפני התיבה ביום טוב של ראש השנה השני מתקיע. כתב רבינו האיי מדקאמר השני מתקיע ולא אמר השני תוקע, אלמא אין לשליח צבור לתקוע בתוך תפלתו. [המאורות].
-----
ובשעת ההלל הראשון מקרא את ההלל. מדקאמר ובשעת ההלל מכלל דבראש השנה ליכא הלל. מאי טעמא, אמרו מלאכי השרת לפני הקב''ה רבונו של עולם מפני מה אין ישראל אומרים שירה לפניך בראש השנה וביום הכפורים, אמר להם אפשר מלך יושב על כסא הדין וספרי חיים וספרי מתים פתוחין לפני וישראל אומרין שירה. [המאורות].
-----
השני מתקיע. שליח ציבור שני. שדרכם היה כך שהראשון מתפלל יוצר והשני מוסף. וקאמר שבמוסף תוקעין. ודיקדק רבינו האיי, מדקאמר ''מתקיע'' ולא אמר ''תוקע'', משמע שאין לשליח ציבור לתקוע בתוך תפלתו ע''כ. ואיכא מאן דאמר דמשום הכי נקיט ''מתקיע'' מפני שמוציא הרבים, ולעולם שליח ציבור מ[ותר לתקוע] בתוך תפלתו, כדתנן [ל''ב ע''א] אומר מלכויות ותוקע. והעיקר מה שכתב רבינו האיי, כמו שנבאר בסוף פירקין. שבשעת השמד שנו. שאין תוקעין אלא על מוסף, ועדיין אנו נוהגין באותה תקנה, ונהגינן כר' [יוסי להשלים] בתורה. ובירושלמי [פ''ד ה''ח]  ר' יעקב בר אחא בשם ר' יוחנן מעשה שאירע פעם אחת תקעו בראשונה והיו השונאים סבורים שמא עליהם הם  באים עמדו עליהם והרגו מן מגו דאינון חמון להון קרו ק''ש ומצלו ותוקעין אמרין בנימוסיהון אינון עסקין. [רבינו אברהם מן ההר].
-----
וכדי לצאת ידי כונת תפלה כתבו הגאונים ז''ל בענין תקיעת שופר ובראשם רב האיי ז''ל, שאין ראוי לשליח צבור, ר''ל העובר לפני התיבה, שיהא הוא בעצמו תוקע, אלא שראוי ונכון להעמיד לתקיעת שופר אדם אחד הגון, לא שיתקע שליח צבור, שמא מתוך תקיעותיו בא לידי ערבוב ולא יהא מכון לשוב לתפלתו כהוגן, ואע''פ שטעם זה אינו מספיק לתקיעות שמיושב אלא לתקיעות שעל סדר הברכות, מכל מקום הרי התוקע מיושב הוא הוא שראוי לכתחלה לתקוע מעומד לפי מה שכתבו הגאונים, ושמא באותן התקיעות שעל סדר הברכות תטרף דעתו עליו לטרדת תקיעותיו ולא יחזור בה כראוי, וכבר הוציאו סברא זו מלשון המשנה, אמרו ז''ל העובר לפני התיבה ביום טוב של ראש השנה השני מתקיע, פירוש שני, חזן של מוסף, וממה שאמר לשון מתקיע ולא אמר שני תוקע, נראה שאין שליח צבור ראוי לתקוע לכתחלה, אלא שיהא הוא מסדיר סדר תפלתו ומברך תשע ברכות ואחד מן הצבור תוקע, אלא שמכל מקום אין לנו עליו טענת דין או טענת איסור אם תקע אחר שהוא בקי בעצמו לחזור לתפלתו כהוגן, על דמיון מה שאמרו בענין נשיאות כפים של כהנים, [ברכות ל''ד ע''א] אם הבטחתו שנושא את כפיו וחוזר לתפלתו רשאי, ולפיכך התירו זה לכתחלה במקום שאין אחר הגון מזומן שם לתקוע, אלא שמדת דקדוק מצוה לחזור אחר תוקעים אחרים, ולא עוד אלא אפילו ביחיד המתפלל אסרו לו לתקוע לכתחלה על סדר ברכותיו, והביאו ראיה ממה שאמרו [להלן ל''ד ע''ב] רבא בר שמואל כד הוה מצלי ביחיד אמר ליה לשמעיה כי נחירנא לך תקע לי, וכן היה ר' זירא אומר איכון ותקע לי, וכתב רב האיי ז''ל על זה, לא מפני שלא היו יודעין לתקוע היו עושין כן אלא מפני שמצוה מן המובחר להתקיע אחר שלא יתקע המתפלל עצמו כמו שכתבנו, וכבר היה אחד מן הגאונים מי שבא לאסור דבר זה בטענה, בזמן רבותינו ז''ל שלא היו תוקעין מיושב, ומטעם הפסק התפלה נגעו בה, וזה מפני שהיה מנהגם כמו שכתבנו להיות עקר תקיעותיהם מעומד על סדר הברכות ולא היו תוקעין מיושב כלל, והיו מברכין על תקיעת שופר בתקיעה ראשונה שמעומד לדעתם, ומאחר שכן היאך הוא מפסיק תפלתו כדי לברך ברכת שופר, לפיכך מצוה באחר לתקוע, אחר שמנהגם ז''ל היה בזה מוכרח שלא להיות שליח צבור תוקע מן הטעם שהזכרנו, וזה הבל, ולעולם לא הוקבעה ברכת תקיעת שופר בתוך הברכות שברכות אלו, ר''ל מלכיות זכרונות ושופרות, פוטרות את של שופר, ואע''פ שאין מעכבות את התקיעות ולא התקיעות אותן, הרי מצינו כיוצא בהן בברכות ק''ש, כמו שכתבנו במקומו. [חבור התשובה להמאירי — משיב נפש מאמר ב' פ''ג].
-----
אומר מלכיות ותוקע זכרונות ותוקע שופרות ותוקע. והעובר לפני התיבה הב' מתקיע כלומ' החזן שמתפלל מוסף כך פשוט בר''ה וכתב רבי' האיי מדאמר מתקיע נראה שאין ש''צ תוקע אלא אחר וכתב הרא''ש שאם הוא מובטח שחוזר לתפלתו רשאי לתקוע. [רבינו ירוחם נ''ו ח''ב].
-----
השני אינו מקרא ההלל כלומר כשמתפללין שנים אחד יוצר ואחד מוסף הראשון מקר' ההלל כך פשוט בראש השנה. [רבינו ירוחם ני''א ח''ב].
-----
העובר לפני התיבה ביו''ט של ר''ה השני מתקיע פי' בתפי' המוסף מתקיע לפי שבתפי' המוסף או' הברכות שעליהם והם מלכיות זכרונות ושופרות ונהגו שאחר ההפטרה עומד התוקע ומברך לשמוע קול שופר ושהחיינו ותוקעין תשר''ת ג''פ ותש''ת ג''פ ותר''ת ג''פ וצריך התוקע לעמוד אע''פ שהקהל יושבין [ע''א] ובתפי' מוסף כולל מלכיות עם קדושת היום וכשגומר אותה עומד אותו תוקע שתקע מיושב ותוקע תשר''ת פעם אחרת ומברך ברכה ה' שהיא זכרונות ואח''ך תוקע תש''ת פעם א' ומברך שופרות ותוקע תר''ת וגומר התפילה. דברים אלו הם בציבור אבל ביחיד בין ששמע על סדר הברכות בין שלא שמע על סדר הברכות בין מעומד בין מיושב יצא. [אהל מועד שער ר''ה ויוה''כ דרך ב'].
-----
ויש שדקדקו מדאמרינן השני מתקיע שהוא לשון מפעיל שאין שליח צבור עצמו ראוי לתקוע והטעם כדי שלא יטעה בברכות שלא ידע לחזור למקום שפסק ואף על גב דאמרינן נמי מקרא את ההלל שהוא ג''כ לשון מפעיל התם נמי טעמא לפי שמקרא אותו לצבור כדאמרי' התם הוא אומר הללויה והם אומרים הללויה. אמנם אחר שהטעם כדי שלא יטעה בברכות נ''ל ששליח צבור רשאי לתקוע תקיעות שמיושב דלא שייך בהו האי טעמא. וי''מ השני מתקיע אומר הברכות שעליהן תוקעין. ורבינו האיי גאון ז''ל כתב שאם הבטחתו שיתקע ויחזור לתפלתו רשאי לתקוע אפי' מעומד כדאמרינן גבי נשיאות' כפים ע''כ ודוקא לענין תקיעו' אמרי' דעל השני להתקיע שהתקנה לא זזה ממקומה אבל להקרות בספר תורה או להקרות ההלל הראשון מקרא את ההלל. [ארחות חיים הלכ' תקיעת שופר סימן י''ח].
-----
תנן העובר לפני התיבה ביום טוב של ראש השנה השני במוסף מתקיע. פירוש, המתפלל תפילת מוסף תוקע, שהיה דרכם לשים שני חזנים, אחד ליוצר, ואחד למוסף. ובשעת ההלל, פירוש, וביום שיש בו הלל, הראשון מקרא את ההלל. ואמרינן בירושלמי (ראש השנה פרק ד' הלכה ח') אמר רבי יוחנן, מפני מה, מפני מעשה שאירע, פעם אחת תקעו בראשונה, והיו השונאים סוברים שמא עליהם היו הולכים, עמדו עליהם והרגום, ותקנו בתפילות המוספין, ומיגו דאינון חמיין להון דקרו קריאת שמע וקרו באוריתא ומצלו ותוקעין, אינון אמרין, בנימוסיהון אינון עסקין. רבי יהושע בן לוי בשם רבי אלכסנדראי שמע ליה מן הדא, שמעה ה' צדק (תהלים י''ז, א') זו קריאת שמע. הקשיבה רינתי, זה רינון תורה, האזינה תפילתי, זו תפלה. בלא שפתי מרמה, זה מוסף, מה כתיב בתריה מלפניך משפטי יצא. אמר רבי יוחנן שנויה היא שמצות היום במוסף. [אבודרהם תפילת ראש השנה].
-----
העובר לפני התיבה בי''ט של ראש השנה השני מתקיע בשעת ההלל הראשון מקרא [את] הלל. אבל בראש השנה אינו מקרא הלל. ומה שתוקעין במוסף כדמשני בשעת השמד שנו. ופי' ר''י אע''ג דשמדא בטל חיישינן שמא יחזור דבר לקלקולו. ובירושלמי [פ''ד ה''ח] משני בענין אחר. [האגודה].
-----
השני מתקיע. מדקתני השני מתקיע ולא קתני תוקע דאיק מינה רבינו האי גאון ז''ל שאין שליח צבור תוקע אלא מצוה לאחר ותוקע שמא ישתבש בדעתו בשביל התקיעות ולא ידע לחזור לתפלתו דומיא דמאי דאמרינן בפ' אין עומדין [דף ל''ד] העובר לפני התיבה לא יענה אחר הכהנים אמן מפני הטירוף ואם אין שם כהן אלא הוא לא ישא את כפיו ואם הבטחתו שנושא את כפיו וחוזר לתפלתו רשאי והכא נמי דכותיה והא דקתני ובשעת ההלל הראשון מקרא את ההלל ולא קא תני קורא התם היינו טעמא לפי שהוא מקרא לצבור וכדאמרינן הוא אומר הללויה והם אומרים הללויה. [חידושי הר''ן].
-----
העובר לפני התיבה בי''ט של ר''ה [השני] מתקיע שהיו נוהגין שהיו משנין הש''ץ לאחר תפלת שחרית בתפלת מוסף והיינו דאמרי' השני מתקיע, ואע''ג דזריזין מקדימין למצות בשעת השמד גזרו הכי וכן הוא בירוש' [ה''ח] פעם אחת תקעו בראשונה והיו השונאים סוברים שמא עליהם הן הולכין עמדו עליהן והרגו' מן גו דאינון חמיין להו קריא' שמע ומצלו וקרו דאורייתא ומצלו ותקעין אינון אמרין בנמוסיהן אינון עסקין והרמב''ם ז''ל פי' בפי' המשנה לפי שהשומרים היו עומדים שם כל זמן תפלת שחר בלבד ואח''כ הולכין להם וכן רש''י ז''ל. עוד בירושלמי [שם] ר' יהושע בן לוי שמע לה מן הדא שמעה (אלקי יצחק) [ה' צדק] זו ק''ש הקשיבה רינתי זה רינון תורה האזינה תפלתי זו תפלה בלא שפתי מרמה זה מוסף ומה כתיב (בתורה) [בתריה] מלפניך משפטי יצא, ונראה שמכאן יש לסמוך לפתוח ש''ץ באלו הפסוקים כמו שנהגו ביוה''ך וממה שהוצרכו לטעם זה נראה לרב בעל המאור ז''ל שיש להתפלל בכל תפלות של ר''ה תשע ברכות ואינן ברכות של מוסף בלבד שאם לא כן תיפוק ליה דעל סדר ברכות יש לו לתקוע ואין מכאן ראיה דאי לאו האי טעמא היה להן לתקן ט' ברכות בשחרית לתקוע על סדר ברכות ולהקדים במצות ובירוש' דפ''ק דשבועו' [ה''ד] מפו' שאין מתפללין בר''ה ט' ברכו' אלא במוסף, ופוק חזי מה עמא דבר. [בר''ה אם ש''ץ יכול להיות תוקע] ומדקאמר השני מתקיע דקדק רבינו האיי ז''ל שאין ש''ץ תוקע דומיא דמאי דאמרי' פרק אין עומדין [ברכות ל''ד ע''א] העובר לפני התיבה לא יענה אחר הכהנים אמן מפני הטירוף, מיהו אם הוא מובטח שלא יטרף תוקע והכי מוכח' ההיא דאין עומדין. ובשעת ההלל הראשון מקרא את ההלל מה [ד]נקיט לישנא דמקרא משום שהוא מקרא את הצבור כדאמר [סוכה ל''ח ע''ב] הוא אומר הללויה והן אומרין הללויה. (צדקתך בר''ה שחל להיות בשבת ואבינו מלכנו) מדקאמר בשעת ההלל משמע מכלל דבר''ה לא אמרינן הלל מ''ט אמר ר' אבהו אמרו מלאכי השרת לפני הקב''ה רבש''ע מפני מה אין ישראל אומרים שירה לפניך בר''ה וביוה''כ אמר להם אפשר מלך יושב על כסא דין וספרי חיי' וספרי מתים פתוחין לפניו וישראל אומרין שירה מכאן הוכיחו קצת גאונים ז''ל שאומרים צדקתך בר''ה שחל להיו' בשבת שזה הכלל מסור בידם שיום הלל אין בו צדקתך מפני שהוא צדוק הדין דמשה. ויש גאונים אחרים חולקין דמ''מ ר''ח הוא ובפ''ק דר''ה [י''ט ע''א] אמרי' על יום שלאחריו תפוק ליה דהוה ליה יום שלאחר ר''ח והרב אל ברצלוני ז''ל כתב שאין לומר צדקתך ולא אבינו מלכנו לא בר''ה ולא ביוה''ך ויש נוהגין לאומרן ביוה''ך אבל לא בר''ה ואין נוהגין לומר אבינו מלכינו בין בר''ה בין ביוה''ך, אבל צדקתך אין אנו אומרין אותו בר''ה שחל להיות בשבת אלא ביוה''ך שחל להיות בשבת ובספר הטורים כתב שאומרים צדקתך בר''ה. [אמ''ה וכן כתוב בתשובותיו בח''ב בסי' רמ''ח ובספר ה''ג בסי' קע''ו ובספר מאמר חמץ כשדבר בענין אין נופלין על פניהן וכן נהגו שלוחי צבור]. [חי' הרשב''ץ].
-----
שנו חכמים העובר לפני התיבה בראש השנה השני מתקיע. ולא אמרו תוקע ש''מ שצריך להיות התוקע אחר ולא הש''ץ. ומסתברא אי ליכא אחר שיהא בקי לתקוע הרשות בידו ולא יחוש שמא יטעה בתפלתו. שבלי הלקט. [האגור סימן תתק''א].
-----
מאי שנא דהשני מתקיע. וא''ת מאי קא מיבעי לן דהא תקיעות על סדר ברכות נינהו ובתפלת המוספין הוא דאיכא תשע לפי שמזכירין בהן מלכיות זכרונות ושופרות אבל בשחרית ליכא אלא שבע ברכות ומשו''ה לא תקעינן בהו. ומכאן משמע שכל תפלות היום תשע וכן דעת הרב בעל המאור ז''ל דמעיקר דינא אין בר''ה שבע ברכות אלא תשע הן לעולם בין בערבית בין בשחרית בין במוסף בין במנחה וכדאמרינן בפ' תפלת השחר [כ''ח וכ''ט] הני שמנה עשרה כנגד מי הני שבעה דשבתא כנגד מי הני תשע ברכות דר''ה כנגד מי (ומיהו) [ומהא] משמע דכשם שאין לחלוק בשמונה עשרה של חול ובשבע של שבת כך אין לחלוק בתשע ברכות של ר''ה ומנהגן של ישראל אינו כן שאין מתפללין תשע בר''ה אלא בתפילת המוספין. וכתב הרמב''ן ז''ל שכך הוא מפורש בירושלמי בפ''ק דשבועות דגרסינן התם ר' יעקב בשם ר' יסא העובר לפני התיבה בי''ט של ר''ה בשחרית ב''ש אומרים שמנה וב''ה אומרים שבע במוסף בש''א עשר ובה''א תשע. פי' בי''ט של ר''ה שחל להיות בשבת קאמר דס''ל לב''ש דשבת ויו''ט כל אחד קובע ברכה לעצמו ואינו כוללן לשניהם בברכה אחת וב''ה סברי שאינו מברך אלא ברכה אחת לשניהם ובכי האי גווני נמי מייתינן להא בריית' בעירובין בסוף פרק בכל מערבין [דף מ' ע''א] ומשו''ה בשחרית בש''א שמונה ובה''א שבע ובמוסף בש''א עשר ובה''א תשע ומ''מ הרי אתה למד מכאן מפורש שאינו מתפלל תשע אלא בתפלת המוספין של ר''ה אבל לא בשאר תפלות של יום. וכי תימא אם כן מאי שיילינן הכא מאי שנא דהשני מתקיע איכא למימר דהכי קא אמרינן אמאי לא תיקן רבנן תשעה בשחרית כי היכי דנתקע בשחרית משום זריזין מקדימין למצות. [חידושי הר''ן].
-----
בשעה [השמד] שנו. וא''ת, השתא מיהא דליכא שמד ליעביד, דזריזין מקדימין למצוה [פסחים ד' ע''א]. וי''ל, דחיישי' שמא יחזור הדבר לקילקולו. ולפי מה דמפרש בירוש' ניחא, שפי' שדמו פעם אחד האויבים שהיו תוקעין תרועת מלחמה להלחם בהן, ועמדו עליהם והרגום, ולהכי תקנו שיהיו מתפללין וקורין בספר תורה ומתפללין ושוב משתוקעין לאחר כל הסדר הזה מכירין בהם שלא לשם מלחמה עושין אלא סדר תפילתנו. ולפי' אתי שפיר טפי במנהג, דהאידנא נמי איכא למיחש להכי. מיהו קשה קצת פתרון הירושלמי דקאמר מכיון שהתפללו וקראו בספר תורה וחזרו להתפלל שוב לא ידמו שיעשו עבור מלחמה, והאיך מוכחא תפילה שניה, והלא כבר תקעו בישיבה בס''ת, ונראה שבישיבה היה תוקע אחד בשביל כולם, אבל לאחר תפילת מוסף היו תוקעין כולם ביחד, וקול שופרם מפחד כל העיר ואז איכא סכנה. וכן משמע בערוך [ערך שמד] שיש מקומות שנוהגין לתקוע כל יחיד ויחיד מיד אחר תפילה. [תוספות ישנים].
-----
מפרש בפרק בתרא דראש השנה שמן הדין תוקעין אחר תפלת יוצר כמו הלל שהיא בתפלת השחר אבל בשעת השמד נעשית תקנה זו שגזרו שלא יתקעו שחרית ובירושלמי (ר''ה דף כ' ב') מפרש שדימו האויבים שישראל תוקעין תרועת מלחמה להלחם בהם ועמדו עליהם והרגום ולכך תקנו [ה]תקיעות והברכות במוספין שמתפללין וקורין בתורה קודם לכן ומעתה לא יטעו [האויבים] לומר שתרועת מלחמה היא אלא יאמרו בנימוסיהן הם עוסקין כלומר בחוק שלהם ותורתם הם עוסקין ועכשיו אע''פ שהשמד בטל המנהג אינו בטל ושמא מפני שיש לחוש שמא יחזור הדבר לקלקולו. [סמ''ג עשין סימן מ''ב].
-----
ומפני מה תוקעין בתפלת המוספין ואין תוקעין בתפלת שחרית. אמר רבי יוחנן בשעת הגזירה שנו. כלומר משעת הגזירה ואילך התחילו לתקוע במוספין. שמתחלה קודם הגזירה היו תוקעין בשחרית כדרך שאנו תוקעין במוסף, משום זריזין מקדימין למצות. ומשעת הגזירה ואילך אע''פ שבטלה הגזירה התקנה במקומה עומדת. ונקבע לתקוע במוספין. ירושלמי שלפי הגזירה היו ותקעו בשופר כסבורין שונאים שעליהן הם באים. עמדו עליהם והרגום מכיון דאינון חמיין דעיילי לבית כנשתא וקרו קריאת שמע ומצלו וקרו באורייתא ובאפטרתא, אמרין בנימוסהון אינון עסקין. אגדה [עיין ירושלמי פ''ד ה''ח] (תהלים י''ז) שמעה ה' צדק. זו קריאת שמע. הקשיבה רנתי. זו תפלה. האזינה תפלתי בלא שפתי מרמה. זו תפלת מוסף. ואחר כך מלפניך משפטי יצא. והטעם כדי שיהו מלאי מצות בשעת תקיעה. ויגינו עליהן המצות מפני הקטיגור. [תניא רבתי סימן ע''ה].
-----
ובמקומות שעושין שני חזנים א' ליוצר וא' למוסף השני מתקיע ובדין הוא דנתקע ביוצר ופעם א' גזרו על ישראל שלא לעשות מצות שופר ושנו המנהג לתקוע במוסף ואמרינן בירושלמי דמגו דחמון דקרו ק''ש ומצלו וקרו באורייתא ומצלו אמרי בנימוסיהון אינון עסקין פי' שלא ירגישו שלשם מצוה תוקעין. וי''א שכשם שהיו מתקבצין ותוקעין כסבורין היו שעליהן היו באים ועמדו עליהן והרגום ושינו המנהג למוסף כדאמרי' שיאמרו בנימוסיהון אינין עסקין כלו' לשם חוק שלה לא למרוד בנו ולבא עלינו ואע''פי שהגזר' נתבטל' התקנ' לא זזה ממקומ' והטעם משו' דאיכא ברוב עם וכתי' ברוב עם הדרת מלך. [ארחות חיים הלכ' תקיעת שופר סימן י''ז].
-----
ובמקום ב' חזנים אחד ליוצר ואחד למוסף, השני מתקיע. ובדין הוא דנתקע ביוצר, משום דזריזין מקדימין למצוות, אלא תקנה היה על שמד, ופעם אחד גזרו שמד שלא לעשות מצות שופר, ושינו המנהג לתקוע במוסף, שמתחילה היו תוקעין ביוצר. ואמרינן בירושלמי מגו דחמון דקרו קריאת שמע ומצלו וקרו באורייתא ומצלו, אמרי בנימוסייהון אינון עסקין, פירוש ולא ירגישו שלשם מצוה תוקעין. ויש אומרים שכששמעו שהיו מתקבצין ותוקעין, כסבורין היו שעליהם הם באין ועמדו עליהם והרגום, ושינו המנהג למוסף, כדי שיאמרו בנימוסייהון אינון עסקין, כלומר לשם חק שלהם, לא למרוד בנו ולבא עלינו. ואף על פי שהשמד נתבטל, התקנה לא זזה ממקומה. ויש דקדקו, מדאמרינן השני מתקיע, שהוא לשון מפעיל, שאין שליח צבור עצמו ראוי לתקוע. והטעם, כדי שלא יטעה בברכות, שלא ידע לחזור במקום שפסק. ואף על גב דאמרינן נמי מקרא את ההלל, שהוא גם כן לשון מפעיל, התם נמי טעמא לפי שמקרא אותו לצבור, כדאמרינן התם הוא אומר הללויה וכל העם אומרים הללויה. אמנם אחר שהטעם כדי שלא יטעה בברכות, נראה לומר ששליח צבור רשאי לתקוע תקיעות שמיושב, משום דלא שייך בהו האי טעמא. ודוקא לענין תקיעות אמרינן דעל השני להתקיע, שתקנה לא זזה ממקומה, אבל להקרות בספר תורה, או להקרות ההלל, בשאר ימים טובים, הראשון מקרא ההלל. [כל בו הלכ' ראש השנה סימן ס''ד].
-----
אמ''ר יוחנן בשעת השמד שאני. מפורש בירוש' ר' יעקב בר' אחא בשם ר' יוחנן מפני מעשה שאירע פעם אחת תקעו בראשונה והיו השונאין סבורין שמא עליהן הן הולכין עמדו עליהן והרגום מן גו דאינון חמיין לון קרו את שמע ומצלו וקרו באורייתא ומצלו ותוקעין אינון אמרין בנימוסיהן אינון עסקין. [חידושי הר''ן].
-----
מאי טעמא לא אמרינן הלל בריש שתא וביום הכיפורים, א''ר אבהו אמרו מלאכי השרת לפני הקב''ה מפני מה אין ישראל אומרים שירה לפניך בראש השנה ויום הכיפורים, אמר להם איפשר מלך יושב על כסא דין וספרי חיים וספרי מתים פתוחין לפני וישראל אומרים שירה. [בה''ג הלכ' ראש השנה].
-----
ואין אומרים הלל בראש השנה, דתנן העובר לפני התיבה ביום טוב של ראש השנה השני מתקיע, ובשעת ההלל הראשון מקרא את ההלל. ומתנינן מדקתני ובשעת ההלל מכלל דבר''ה לא אמרינן הלל. מאי טעמא, אמר ר' אבהו אמרו מלאכי השרת לפני הקב''ה רבונו של עולם מפני מה אין ישראל אומרים שירה לא בר''ה ולא ביום הכפורים, אמר להם אפשר מלך יושב על כסא דין וספרי חיים וספרי מתים פתוחין לפניו וישראל אומרים שירה לפני. וכיון דהכי, אחד ר''ה ואחד יוהכ''פ שחל להיות בשבת בתר דמסיים שליח צבור ז' ברכות דצלותא דמנחה, אומר צדקתך כהררי אל, וצדקתך צדק לעולם, וצדקתך צדק עד מרום, כבשבת גרידא. מיהו בתר דמסדר אבינו מלכנו דתקינו קמאי. ודקאמרינן צדקתך, כמאן דסבירא ליה צדוק הדין הן. [סידור רבינו עמרם גאון — סדר ר''ה].
-----
ומנהגנו לומר צדקתך בתפלת מנחה כשאר מנחה דשבתות. וכן אמר רב האיי אומרים לפנינו בראש השנה שחל להיות בשבת וצדקתך. ועוד אמרו ולענין צדקתך אם נהגו קדמונים לומר מנהג יפה הוא ואל תמנעו ממנו שאין בו כלום הלא אנו אומרים (ישעיה ה') ויגבה ה' צבאות והאל הקדוש נקדש בצדקה. [רי''ץ גיאת הלכ' ר''ה].
-----
ומאי טעמא לא אמרינן הלל בראש השנה וביום הכפורים, אמר ר' אבהו אמרו מלאכי השרת לפני הקב''ה רבונו של עולם מפני מה אין אומרים לפניך שירה בראש השנה וביום הכפורים, אמר להם איפשר מלך יושב על כסא דין וספרי חיים וספרי מתים פתוחין לפניו וישראל אומרים שירה. עד כאן מהלכות גדולות. [סידור רש''י סימן ק''ע].
-----
מאי טעמ' לא אמרינן הלל בראש השנה ויום הכיפורים. א''ר אבהו אמרו מלאכי השרת לפני הק'. מפני מה אין אומרי' שירה לפניך בראש השנה ויום הכיפורים. אמ' להן איפשר מלך יושב על כסא דין וספרי חיים וסיפרי מתים פתוחין לפניו ויש' אומרי' שירה. עד כאן מהלכות גדולות פסוקות דרב יהודאי גאון. [מחזור ויטרי סימן שי''ט].
-----
(ומרקדין) בשעת הלל הראשון מקרא את ההלל. מכלל דראש השנה ויום הכיפורים לית בהו הלל, מ''ט, א''ר אבהו, אמרי מלאכי השרת לפני הקב''ה רבונו של עולם מפני מה אין אומרים ישראל שירה לפניך בראש השנה וביוה''כ. אמר להם אפשר מלך יושב על כסא דין וסיפרי חיים וסיפרי מתים פתוחין וישראל אומרים שירה. [ראב''ן].
-----
הא דאמרינן בראש השנה [ל''ב:] אמרו מלאכי השרת לפני הקב''ה מפני מה אין ישראל אומרים הלל בר''ה ויוהכ''פ (אחר) [אמר] להם (אי) איפשר מלך יושב על כסא דין וספרי חיים וספרי מתים פתוחים לפני וישראל אומרים הלל לפני. ומקשין אם כן לר' יוסי דאמר [ר''ה ט''ז] אדם נידון בכל יום שנאמר ותפקדנו לבקרים לא נאמר הלל בשום [יום] בראש חודש ומועד, ואי קסבר דאע''ג דאדם נידון אומר הלל נאמר בראש השנה ויוהכ''פ דהא כר' יוסי קיימא לן דאמר רב יוסף כמאן מצלינן האידנא אקצירי ואמריעי כר' יוסי. ונראה לי דלא דמי דין של רבים לדינא דיחידים, בראש השנה כל העולם נידונין יחד כדאמרי' [שם] כל באי עולם עוברין לפניו [כבני] מרון ונפיש רוגזא ואין מקלסין למלך בשעת הזעם, אבל בכל יום אין עוברין לפניו יחד אלא כל יחיד ויחיד ולא נפיש רוגזא ומקלסין. [ראב''ן שו''ת בסוף הספר].
-----
ואומ' תהיל' ומחזירי' ס''ת למקומו, ואומ' קדיש ולא כולו, ועומדין לתפיל' מוסף, ואומ' אבות וגבורות וקדושת ה', ובכן, ובכן, ובכן עד המלך הקדוש, אתה בחרתנו, ומפני חטאינו עד כהלכתן, יש אומ' כאן עלינו לשבח, מחול לעוונותי', ויש אומ' מלוך על כל, והשיאינו כי אתה סולחן. ולאחר שים שלו', ווידוי זוטא, ווידוי רבה. ויראה לי מנהג ספרד ופרובי' דאומ' מלוך, שהרי אמ' בפ''ב (דעירובין), [ערכין י' ע''ב, ר''ה ל''ב ע''ב] שלכך אין אומ' הלל בר''ה וכיפור, שהמלך יושב על כסא הדין וספרי מתים וחיים פתוחי' לפניו ואין בדין לומ' שירה, ואמ' בר''ה, בינוניי' תלויין ועומדי' מר''ה ועד י''ה זכו נכתבי' לחיים לא זכו נכתבי' למות, א''כ ראוי לומ' מלוך לפי שמלך העולם יושב על כסא המלוכה למשפט ולשפוט ולדין את בריותיו ושלו'. אב''ן. [המנהיג הלכ' צום כפור].
-----
ואין אומ' הלל בר''ה, מדתנן העובר לפני התיבה בי''ט שלר''ה השני מתקיע, ובשע' ההלל הראשון מקרא את ההלל. מדקאמ' ובשעת ההלל מכלל דבר''ה לא אמרי' הלל. ומפו' לעיל בהלכו' הלל. השני מתקיע המתפלל המוסף ובשעת השמד שנו. ירוש', ר' יעקב בר אחא בשם ר' יוחנן מפני מעשה שאירע, פעם אחת תקעו בראשונה והיו השונאי' סבורי' עליהם היו הולכי' ובאים, עמדו עליהם והרגום, נמנעו מלתקוע ותקעו בתפי' מוסף מגו דאינון חמיין להון קרו את שמע ומצלו, וקרו בתורה ומצלו ותוקעי' אינון אמרי' בנימוסיהון אינון עסוקי' ולא אשגחו, ואע''ג דבטיל שמדא תקנתא מיהא לא עקרא. ואמ' רב היי ז''ל, מדקאמ' השני מתקיע ולא תוקע מכלל שצריך אחר לתקוע ולא החזן, אבל איסור אין בו, על כן אם יש אחר לתקוע יתקע, ואם לאו יתקע החזן. ואחרי שאין בו הלל כי הוא יום הדין אחד ר''ה וכפור שחל להיות בשבת אחרי שבע ברכות למנחה אומ' צדקתך וצדקתך צדקתך, כשבת לבדה אחרי אבינו מלכינו בין למאן דסבירא ליה דצידוק הדין הוא לכבוד משה רבי' ע''ה, בין למאן דסבירא ליה דלאו הכי הוא. ומפרש במנחה לשבת. [המנהיג הלכ' ראש השנה].
-----
בפ''ק דביצה ד' ו' א''ר מת ביו''ט ראשון יתעסקו בו עממין אבל בי''ט שני יתעסקו בו ישראל ואפי' בשני י''ט של ר''ה משא''כ בביצה דאסורה ואר''א דאע''ג דלא אשתהו לא משהינין לי' די''ט שני לגבי מת כחול שוי' רבנן אפי' למיגז לי' אסא כו' א''א הלל בר''ה כדר''א אפשר מלך יושב על כסא דין כו' בר''ה ד' ל''ב ודוקא הלל אבל שירת הים ויושע ד' כו' אומר אחר פסוקי דזמרה. [מעשה רוקח סימן קל''ו].
-----
ועל ההלל אמרינן בר''ה. העובר לפני התיבה בי''ט של ר''ה השני מתקיע בשעת ההלל, מדקאמר בשעת ההלל מכלל דבר''ה לא אמרינן הלל. מ''ט כדרב כהן איפשר מלך יושב על כסא דין וספרי חיים וספרי מתים לפניו וישראל אומרין שירה. הילכך נהוג דלא אמרינן הלל בר''ה ויום הכיפורים. [ספר נייר הלכ' שופר ותפילה].
-----
אין אומרין הלל בר''ה כך פשוט בר''ה. [רבינו ירוחם נ''ו ח''א].
-----
אין אומ' הלל בר''ה חל ר''ה בשבת א''א צדקתך. [אהל מועד שער ר''ה ויוה''כ דרך ב'].
-----
אין אומרים הלל בראש השנה, מאי טעמא, אמר רבי אבהו, אמרו מלאכי השרת לפני הקב''ה, מפני מה אין אומרים שירה לפניך בראש השנה וביום הכפורים. אמר להם, אפשר מלך יושב על כסא דין וספרי חיים וספרי מתים לפניו וישראל אומרים שירה. [ספר השולחן הלכ' תפילה שער ראשון].
-----
ואין אומרים הלל בר''ה לפי שהוא זמן יראה ופחד ולהיות כל איש ירא וחרד מפשעיו וכן א''ר אבהו אמרו מלאכי השרת לפני הקב''ה מפני מה אין ישראל אומרים שירה בר''ה וי''הכ אמר להם אפשר מלך מלכי המלכים עומד על כסא דין וספרי חיים וספרי מתים לפניו וישראל אומרים שירה. ואחר הקדיש מוציאין ב' ספרי תורה ולמעלה בהלכות קריאת התורה כתבנו כל סדר הקריאה. ויש מקומות שנוהגין לקרות התוקע שיהיה ממנין החמשה הקורין בתורה ומפטירין בנביא. ואחר ההפטרה יעמוד התוקע לתקוע ויברך לשמוע קול שופר ושהחיינו ואע''פי שבירך אותו בלילה אינו עולה לשופר כי אם לי''ט בלבד לפי שמצות שופר אינה בלילה כי אם ביום ותוקע תשר''ת תש''ת תר''ת כמו שבארנו. ויש מקומות שתוקע ביום ראשון בבימה וביום שני במקומו. ואחר התקיעה נהגו לומר כל הקהל כאחד מזמור אחד של ספר תהלים שיש בו פסוקי' של שופרות או פסוקים אחרים משופרות ואשרי ומחזירין הספרים למקומן ואומר קדיש זוטא ואחר מתפללין תפלת מוסף בלחש. [ארחות חיים הלכ' סדר תפלת ר''ה סימן ו'].
-----
ואין אומרים הלל בראש השנה, לפי שהוא זמן לעמוד ביראה ופחד, ולהיות כל אחד ירא וחרד מפשעיו. וכן אמר רב אבהו, אמרו מלאכי השרת לפני הקדוש ברוך הוא, רבונו של עולם מפני מה אין ישראל אומרים שירה בראש השנה וביום הכפורים. אמר להם, אפשר מלך מלכי המלכים יושב על כסא הדין, וספרי חיים וספרי מתים פתוחין לפניו, וישראל אומרים שירה. אך אחרי אבינו מלכנו, אומר קדיש שלם. [כל בו הלכ' ראש השנה סימן ס''ד].
-----
שופר של ראש השנה אין מפקחין עליו את הגל ואין מעבירין עליו את התחום ולא עולין באילן ולא רוכבין על גבי בהמה ולא שטין על פני המים, מאי טעמא, יום טוב הוא והוקשו כל המועדים כולן זה לזה דכתיב (ויקרא כ''ג, ב') אלה מועדי ה', ויום טוב עשה ולא תעשה הוא דכתיב (שם כ''ה) כל מלאכת עבודה לא תעשו וכתיב (שם כ''ד) שבתון אלמא עשה הוא, ותקיעת שופר עשה הוא, ואין עשה דוחה את לא תעשה ועשה. [בה''ג הלכ' ראש השנה].
-----
מ'ת'. שופר שלראש השנה אין מפקחין עליו את הגל ואין מעבירין עליו את התחום ולא עולין לו באילן ולא רוכבין לו על גבי בהימה ולא שטין לו על פני המים, מאי טעמא יום טוב עשה הוא דכת' חג שבועות תעשה לך וחג הסכות תעשה לך ועשית פסח לייי אלהיך, הוקשו כל המועדות כולן זה לזה דכת' אלה מועדי ייי אשר תקראו אתם מקראי קדש, ויום טוב עשה ולא תיעשה הוא דכת' כל מלאכת עבדה לא תעשו ותקיעת שופר עשה היא ואין עשה דוחה לא תיעשה ועשה. [הלכות פסוקות לרבינו יהודאי גאון הלכ' ראש השנה].
-----
שופר של ראש השנה אין מפקחין עליו את הגל ואין מעבירין עליו את התחום דשופר עשה הוא דכתיב (במדבר כ''ט) יום תרועה יהיה לכם ויום טוב עשה ול''ת הוא, עשה דכתיב (ויקרא כ''ג) שבתון שבות ול''ת דכתיב (ויקרא כ''ג) כל מלאכת עבודה לא תעשו ואין עשה דוחה את ל''ת ועשה. ולא מיבעיא פקוח הגל דמלאכה היא ואסורה מדאוריתא אלא אפילו גזירה דרבנן לא דחי כי הנך דתנן לא עולין באילן ולא רוכבין על גבי בהמה ולא שטין על פני המים ואין חותכין אותו בי''ט לא בדבר שהוא משום שבות כגון סכין וכיוצא בה וכ''ש בדבר שהוא משום לא תעשה כגון מגל העשוי לקצור בה והקצירה מאבות מלאכות היא. ואם רצה ליתן בתוכו מים או יין לצחצחו יתן אבל מי רגלים אסור מפני הכבוד. [רי''ץ גיאת הלכ' ר''ה].
-----
שופר של ראש השנה אין מעבירין עליו את התחום, פי' לילך חוץ לתחום לשמוע תקיעת שופר, ואין [מפקחין] עליו את הגל, ולא עולין באילן, ולא רוכבין על גבי בהמה, ולא שטין על פני המים, ואין חותכין אותו לא בדבר שהוא משום שבות, ולא בדבר שהוא משום לא תעשה, פי' אין חותכין אותו אם [בא] לתקנו לא בדבר שהוא משום שבות, כלי שאין דרך לחתוך בו שופרות כגון מגלא, שרפ''א בלע''ז דתיקון כלאחר יד הוא, ואין בו אלא משום שבות, ולא בדבר שהוא משום לא תעשה, סכינא דדרכו בכך והוי מלאכה גמורה, מאי טעמא יום טוב עשה ולא תעשה הוא, דכתיב כל מלאכת עבודה לא תעשו, (במדבר כ''ח י''ח) וכתיב שבתון, ותקיעת שופר עשה הוא, ואין עשה דוחה את לא תעשה ועשה, אבל אם רצה ליתן לתוכו מים או יין יתן, ולא אמרינן הא קא מתקן כלי. [סידור רש''י סימן קנ''ט].
-----
שופר של ראש השנה אין מעבירין עליו את התחום. פי' לילך חוץ לתחום לשמוע התקיעה. ואין מפקחין עליו את הגל. ולא עולין באילן. ולא רוכבין על גבי בהמה ולא שטין על פני המים. ואין חותכין אותו לא בדבר שהוא משום שבות ולא בדבר שהוא משום לא תעשה. פי' אין חותכין אותו אם בא לתקנו לא בדבר שהוא משום שבות כלי שאין לחתוך בו שופרות. כגון מגלא. שרפא ב'. דתיקון כלאחר יד הוא. ואין בו אלא משום שבות. ולא בדבר שהוא משום לא תעשה. סכינא. דדרכו בכך והוי מלאכה גמורה. מאי טעמא יום טוב עשה ולא תעשה הוא דכת' כל מלאכת עבודה לא תעשו. וכת' שבתון שבות. ותקיעת שופר עשה הוא ואין עשה דוחה את לא תעשה ועשה. אבל אם רצה ליתן לתוכו מים או יין יתן. ולא קאמרינן הא קא מתקן מנא. [מחזור ויטרי סימן שי''ז].
-----
שופר של ראש השנה וכו' אם נפל עליו מפולת [גליון. אין מפקחין אותו], דהוא טלטול מדרבנן. ואין מעבירין עליו את התחום, לילך חוץ לתחום לשמוע התקיעה, אם לא עירב עירובי תחומין. ולא עולין באילן, אם היה שם השופר, דגזרי' שמא יעלה ויתלוש. ולא רוכבין על גבי בהמה, כדי ללכת במהרה או שהוא חולה שאינו יכול לילך ברגליו, דאיכא למיגזר שמא יחתוך זמורה. ולא שטין על פני המים, אם נפל בנהר, והוא אסור גזרה שמא יעשה חבית של שיטין. ואין חותכין אותו לתקנו לא בדבר שהוא משום שבות. סכינא של בעל הבית העומד לחתוך לחם ובשר, ובכלי ידוע שאיננו מעשה ידי אמן אין בו אלא משום שבות, וכל שכן בכלי אומן שהוא בלא תעשה כל מלאכה, וזו אין צריך לומר זו קתני. אבל אם רצה לתת לתוכו מים או יין, כדי שיהא קולו צלול, עושה, ולא גזרי' תקון זה משום זה. [רבינו יהונתן מלוניל].
-----
שופר של ראש השנה אין מעברין עליו את התחום ואין מפקחין עליו את הגל ולא עולין באילן ולא רוכבין על גבי בהמה ולא שטין על גבי המים ואין חותכין אותו (ו)לא בדבר שהוא משום שבות ולא בדבר שהוא משום לא תעשה אבל אם רצה לתת מים או יין לתוכו יתן, ומי רגלים לא מפני הכבוד, ואין מעכבין התינוקות מלתקוע ומתעסק עמהם עד שילמדו והמתעסק לא יצא והשומע מן המתעסק לא יצא. [ראבי''ה סימן תקל''ט].
-----
לולב חוץ לתחום או נתון באילן או נפל עליו גל של אבנים אין דוחה יום טוב כדאמרי' גבי שופר בפ' בתרא דראש השנה. [הרוקח סימן רי''ט].
-----
עיר שאין בה שופר לא יצא חוץ לתחום אחריו ואפי' הביאו גוי אין תוקעין בו. דתנן שופר של ר''ה אין מפקחין עליו את הגל ואין מעבירין עליו את התחו' ואין עולין אחריו על האילן ואין חותכין אותו בדבר שהוא משום שבות כמגל ולא בדבר שהוא בלא תעשה כסכין ואין נותנין בו מימי רגלים מפני הכבוד אבל נותן בתוכו מים או יין לצחצחו. [הרוקח סימן ר''ג].
-----
בס' המקצועות היכ' דאיכא לולב חוץ לתח' א''נ תלי בריש אילנא א''נ נפל עלי' מידי לא טרחינן כולי האי דלולב מצות עשה וי''ט עשה ולא תעשה ואין עשה דוחה ל''ת ועשה שבתורה והיכ' דמייתי גוי לולב בי''ט מחוץ לתחום לא מברכינן עלי' האי יומא אבל למחר שרי אבל היכ' דשדרי' לי' וחשך בתוך התחום אפי' ביומא שרי והנ''מ דאזמיני' לגוי מבע''י ומלקט מבע''י לי' ואי לא חסר (אפשר שצ''ל ואי לא אסור או אפשר צ''ל מאי חסר חד לא נפיק כדמשמע ממ''ש אח''כ מ''ט אמר רחמ' כו') מ''ט אמר רחמנא עבדו הושענה בחה''ס ובההיא אגרא דטרחי' ישראל בהוש' ואתרוג ומברכין עליהם קמי קב''ה ומדבר (נראה שצ''ל ומדכיר) ומחית מיטרא בעידנא ואי חסר חדא מד' מינין לא נפיק ידי חובתו. [מעשה רוקח סימן קס''ה].
-----
עיר שאין בו שופר לא יצא חוץ לתחום אחריו ואם הביאו גוי אין תוקעין בו דתנן שופר של ר''ה אין מפקחין עליו את הגל כו' ואין נותנין בו מי רגלים לצחצחו מפני הכבוד אלא נותנין בו מים לצחצחו ושיעור שופר טפח כדאיתא בנדה ד' כ''ו התוקע בבור אם קול שופר שמע יצא אבל העומדין בתוך הבור יוצאין בכל הקולות וכן אם תוקע ועולה נמי יוצא כל היום כשר לתקיעת שופר דכתיב יום תרועה יהי' לכם ולתפילת המוספין. [מעשה רוקח סימן קכ''ט].
-----
שופר של ראש השנה אין מעבירין עליו את התחום וכו'. מאי טעמא שופר עשה הוא ויום טוב עשה [ו]לא תעשה, ואין עשה דוחה לא תעשה ועשה. ואע''ג דבעדנא דקא מעקר לאו, לא מקיים עשה, ואם כן למאי אצריכינן למימר יום טוב עשה ולא תעשה, אפי' לא תעשה גרידא אינו דוחה, כיון דבעדנא דקא מעקר לאו לא מקיים עשה. אי הוה אסורא דאורייתא כדקא אמרת, השתא דלא הוו כל השנויין במשנתינו אלא אסורא מדרבנן, אצטריכינן למימר יום טוב עשה ולא תעשה. אי נמי לרוחא דמלתא קא אמר' דיום טוב עשה ולא תעשה. האי סברא דבעדנא דקא מעקר לאו קא מקיים עשה, רב אשי הוא דסבירא ליה הכי, ודוק ותשכח [בפרק] ר' אליעזר דמילה [קל''ב ע''ב]. [השלמה].
-----
מתני' שופר של ר''ה אין מפקחין עליו את הגל ואין מעבירין עליו את התחום לילך חוץ לתחום לשמוע את התקיעה ולא עולין באילן ולא רוכבין ע''ג בהמה ולא שטין ע''פ המים מ''ט דיו''ט עשה ולא תעשה ולא אתי עשה ודחי את ל''ת ועשה. ולא עולין באילן וכו' השתא דרבנן אמרת לא דאורייתא מיבעיא כתב רש''י השתא דרבנן אמרת לא, איסו' תחומין ופיקוח הגל דליכא למגזר [אטו] דאורייתא אמרת לא, דאורייתא רוכבין דאיכא למגזר שמא יחתוך זמורה ועולה באילן דאיכא למיגזר שמא יתלוש מיבעיא. זו ואצ''ל זו קתני, ויש גמגום בדבר ונראה בעיני דל''ג ליה עכ''ל וכן הדעת נוטה דל''ג ליה ופי' הכי כיון דיו''ט עשה ולא תעשה הוא בדבר שהוא בדאורייתא גם בדרבנן (לא) החמירו. ולמ''ד בפרק במה מדליקין [כ''ה, ע''א] לאו גרידא הוא כיון דאפשר כל הני למיעבד מעיו''ט אחמור רבנן. ואם העכו''ם הביא שופר מחוץ לתחום ביו''ט מותר לתקוע בו מידי דהוה אאתרוג שכבר היה מעשה בישראל אחד שהביא לו עכו''ם לולב ואתרוג ביו''ט מחוץ לתחום והתיר לו רבי' שמשון בר' אברהם לצאת בו דלאו מוקצה הוא דהא חזי לישראל אחר כדאמרי' פ' אין צדין [כ''ה, ע''א] הבא בשביל ישראל זה מותר לישראל אחר וכיון דשרי לטלטל אפי' לאותו ישראל שרי לצאת בו דלא מצינו שאסרו חכמים הבא מחוץ לתחום אלא או אכילה או הנאה ומצות לא ליהנות ניתנו כדאמרי' פרק ראוהו ב''ד [כ''ח, ע''א] וכאן אין שייך לגזור גזירה שמא יאמר לעכו''ם להביא כדי לצאת בו דלא שכיחא שיעשה מצוה הבאה בעבירה הלכך אפי' למ''ד מצות ליהנות נתנו שרי ע''כ תשובתו. [או''ז הלכ' ר''ה סימן רס''ה].
-----
שופר [של] ר''ה אין מפקחין עליו את הגל ואין מעבירין עליו את התחום לילך חוץ לתחום לשמוע התקיעות. ולא עולין באילן ולא רוכבין על גבי בהמה ולא שטין על פני המים. ואם גוי הביא שופר או לולב ואתרוג מחוץ לתחום ביו''ט מותר לצאת בו אפילו אותו ישראל שהביאם לו. [פסקי או''ז].
-----
מתני'. שופר שלראש השנה אין מעבירין עליו את התחום, ואין מפקחין עליו את הגל, ולא עולין באילן, ולא רוכבין על גבי בהמה ולא שטין על פני המים, ואין חותכין אותו לא בדבר שהוא משום שבות ולא בדבר שהוא בלא תעשה. אבל אם רצה ליתן לתוכו מים או יין יתן. אין מעכבין את התינוקות מלתקוע, אבל מתעסקין בהן עד שילמודו, והמתעסק לא יצא, והשומע מן המתעסק לא יצא. אין מפקחין עליו את הגל. השתא דרבנן אמרת לא, דאוריי' מיבעיא, זו ואין צריך זו קתני. פי' תחומין דרבנן, ופיקוח הגל בעו מרא וחצינא והוי איסור' דאורית' שהוא סותר. [מאי טע' יום טוב עשה ולא תעשה הוא, ולא אתי עשה, ודחי לא תעשה ועשה. [פסקי הרי''ד].
-----
שופר שלראש השנה אין מעבירי' עליו את התחום, ואין מפקחין עליו את הגל, ולא עולין באילן, ליטלו, ולא רוכבין על גבי בהמה, ליטלו, ולא שטין על פני המים, כדי להביאו, ואין חותכין אותו בין בדבר שהוא משום שבות, מדברי סופרים [ו]בין בדבר שהוא משום לא תעשה [כל] מלאכה, שהוא מלאכה שלתורה. ונראה בעיניי שאסור להביאו מחוץ לתחום ואפילו על ידי גוי, כמבואר בקונטרס הראייות. ומותר ליתן לתוכו מים או יין, כדי לצחצחו, אבל מי רגלים אסורין מפני הכבוד. אין מעכבין את התינוקות מלתקוע ביום טוב שלראש השנה, ואם היה קטן שהגיע לחינוך וראוי לחנכו במצוות, מתעסקין בהן ללמדן אפי' בראש השנה שחל להיות בשבת, ואם לא הגיע לחינוך מעכבין אותו מלתקוע בשבת, כמבואר בקונטרס הראייות. [פסקי ריא''ז].
-----
פיס', אין מפקחין עליו את הגל, אם נפלה עליו מפולת. זימנין דבעי מרא וחצינא לפקח, וזו אף זו [קתני] לעבור עליו את התחום שאין בו איסור חמור אסור, ולא עולין באילן כולהו איסורא דרבנן. ואית דמפרשי, נפלה עליו מפולת אין בו אלא איסורא דרבנן, טילטול אבנים בעלמ', ואין צריך לומ' שאין עולין באילן וכל הני דאיכא איסורא דאוריית', שמא יחתוך זמורה, ושמא יתלוש כדאמ' בביצה [ל''ו ע''ב]. ולא בדבר שהוא משום שבות, איסורא דרבנן, כגון סכינא, ואין צריך לומר בדבר שהוא משום לא תעשה. שמא יחתכנו בכלי אומנות שהוא איסור תורה. יום טוב עשה שבתון שבות, ולא תעשה מלאכה, ושופר עשה, והעברת שופר תרועה. [ל''ג ע''א] מי רגלים לא יתן בשופר כדי לצחצחו מפני הכבוד, שיש לו לברך, וגנאי הוא לתקוע בדבר מאוס. [ע''ב] בקטן שהגיע לחינוך, לכלל י''ג שנה. ואית דאמרי בקטן שהגיע לחינוך מתעסקין בהן עד שילמודו אפי' בשבת, כשחל ראש השנה להיות בשבת, ובמקום שיש בו בית דין. [ריבב''ן].
-----
ושנו חכמים שופר של ר''ה אין מפקחין עליו את הגל. ואין מעבירין עליו את התחום. ולא עולין באילן. ולא רוכבין על גבי בהמה. ולא שטין על פני המים. ולא זו אף זו קתני. מאי טעמא יו''ט עשה ולא תעשה הוא. ושופר עשה. ואין עשה דוחה את לא תעשה ועשה. ומצאתי שהקשה רבינו תם ז''ל מה בכך אם יפקחו את הגל. טלטול בעלמא הוא. ואינו אסור אלא מדרבנן. וליתי עשה דאורייתא ולידחי איסורא דרבנן. ותירץ אם אפשר לפקוחי בידים הכי נמי. הכא במאי עסקינן בדלא אפשר אלא במרא וזבילא. ואין חותכין אותו לא בדבר שהוא משום שבות. ולא בדבר שהוא משום לא תעשה. רבינו יצחק פאסי ז''ל גריס משום שבות סכינא. לא תעשה מגלא. אבל רבינו שלמה ז''ל גריס משום שבות מגלא. שאין מנהג לחתוך בו. ואין בו אלא שבות דרבנן. משום לא תעשה סכינא. דדרכם לחתוך בו. ויש בו משום לא תעשה. אבל אם רצה ליתן בתוכו מים או יין כדי לצחצחו מותר. ומי רגלים לא יתן מפני הכבוד. [תניא רבתי סימן ע''ז].
-----
[רי''ף תתקנ''ה] מתני' שופר של ראש השנה וכו' אין מפקחין אם נפלה עליו מפולת דהוא טלטול מדרבנן. ואין מעבירין עליו את התחום לילך חוץ לתחום לשמע התקיעה אם לא עירב עירובי תחומין. ולא עולין באילן אם היה שם שופר דגזרינן שמא יעלה ויתלוש. ולא רוכבין על גבי בהמה כדי ללכת במהרה או שהוא חולה שאינו יכול לילך ברגליו דאיכא למגזר שמא יחתוך זמורה. ולא שטין על פני המים אם נפל בנהר והוא אסור שמא יעשה כלי של שייטין. ואין חותכין אותו לתקנו בדבר שהוא משום שבות בסכינא של בעל הבית העומד לחתוך לחם ובשר וכל שכן בכלי אומן שהוא בלא תעשה כל מלאכה וזו ואין צריך לומר זו קתני. אם רצה ליתן לתוכו מים או יין יתן ולא אמרינן קא מתקן מנא. [פירוש רבינו יצחק קרקושה].
-----
שופר של ראש השנה אין מפקחין עליו וכו'. פי', אפי' אין לו אלא הוא, אין מפקחין עליו את הגל, אע''פ דאינו אלא טלטול בעלמא. ואין מעבירין עליו את התחום, אע''פ דתחומין דרבנן. ולא עולין באילן, שמא יתלוש. ולא רוכבין על גבי בהמה שמא יחתוך זמורה. ופריך בגמ', השתא פקוח הגל דלא אתי לאיסורא דאורייתא אין עושין, הנך דאפשר למיתי לאיסורא [מיבעיא]. זו ואין צריך לומר זו קתני, ומפרש טעמא דמשום דשופר עשה הוא, ויום טוב עשה ולא תעשה, ואין עשה דוחה לא תעשה ועשה. ואיכא לאקשויי מאי איריא משום דיום טוב עשה ולא תעשה, ואפילו לא היה אלא לאו לחודיה, אין עשה דוחה את לא תעשה אלא היכא דבעידנא דקא מעקר לאו קא מקיים עשה, כגון מילה בצרעת, והכא ודאי בעידנא דמעקר לאו, היינו משום פקוח הגל, לא מקיים עשה. ואיכא למימר דלרוחא דמילתא נקט, וכל שכן דלא מצי מדחי ליה דהא איכא עשה ולא תעשה. אי נמי איכא למימר, דכיון דהכא בפיקוח הגל ובהנך אחרינא ליכא דחיה גמורה דיום טוב, אי לאו משום דאיכא ביום טוב עשה ולא תעשה, היה לן למימר דעשה דשופר לידחי הך איסורא קלילא. וכן תירץ הרב בעל השלמה ז''ל. [המכתם].
-----
שופר של ראש השנה אין מפקחין עליו את הגל ואין מעבירין עליו את התחום ולא עולין באילן ולא רוכבין על גבי בהמה ולא שטין על פני המים ואין חותכין אותו לא בדבר שהוא משום שבות ולא בדבר שהוא משום לא תעשה. [המאורות].
-----
ואין מפקחין עליו את הגל. ואע''פ שאין לו שופר אלא הוא [ואע''פ שאין] איסורן אלא מדרבנן. עשה [יום תרועה] יהיה לכם. עשה. של [שבתון. ולא תעשה. לא תעשו] כל מלאכה. ואין עשה דוחה וכו'. לרווחא דמילתא נקט האי טעמא דהא [אמר רב אשי] בפרק ר' אליעזר דמילה [שבת קל''ב ע''א] דכי אמרינן אתי עשה ודחי לא תעשה הני מילי היכא דבעידנא דמתעקרא לאו קא מוקים עשה, אבל [היכא] בעידנא דמתעקר לאו לא מוקים עשה לא. והכא בעידנא דעבר אינו תוקע. ונקט הך טעמא, דאפילו איכא מאן דלא סבירא ליה להא דרב אשי מצי לפרושי מתניתין מהאי טעמא. ואיכא מאן דאמר דמשום הכי נקט הך טעמא, משום דהני [איסורי] דמתניתין ליכא איסורא אלא מדרבנן, ואי לאו טעמא דעשה ולא תעשה, אע''ג דכי עבר לא מקיים עשה הוה דחי עשה איסורא דרבנן. ולא נהיר, דלאיסורא דרבנן מה מועיל אי הוה יום טוב עשה ולא תעשה באיסורא דרבנן בלא תעשה. וטעמא, משום דבאיסורא דרבנן מתבטלת מצות עשה של תורה, משום דשב לא תעשה שאני, כדאיתא ביבמות פרק האשה רבה [צ' ע''א]. ותימה על הר''ם למה הזכיר זה הטעם האמור בגמרא. [רבינו אברהם מן ההר].
-----
שופר של ר''ה אין מפקחין עליו את הגל ואין מעבירין עליו את התחום ואין עולין בשבילו ע''ג אילן ולא רוכבין ע''ג בהמה ולא שטין ע''פ המים ולא חותכין אותו לא בדבר שהוא שבות כגון סכין ולא בדבר שהוא משום לא תעשה כגון מגל ואם רצה לתת לתוכו מים או יין נותן אבל לא מי רגלים מפני הכבוד כך פשוט בר''ה יש מי שכתב דלא התירו בשופר שבות שיש בו מעשה אבל שבות דאמירה לגוי התירו בשופר כמו שהתירו לגבי מכשירי מילה ויש מי שכתב דדוקא לגבי מכשירי מילה התירו אמירה לגוי שבות אבל לשאר מצו' לא התירו וכן כתבו בתוספות. [רבינו ירוחם נ''ו ח''ב].
-----
שופר של ר''ה אין מחלללין עליו י''ט אפי' בדבר שהוא משום שבות. [ל''ג ע''א] לא יתן אדם מי רגלים בשופר לצחצחו ומפני הכבוד אסרו זה שלא יהיו מצות בזויות עליו אבל נותן אדם לתוכו יין או מים לצחצחו אפילו ביו''ט ואין אנו אומ' מתקן כלי הוא. [אהל מועד שער ר''ה ויוה''כ דרך א'].
-----
ואין מחללין יום טוב על השופר. אין חותכין אותו ואין עושין בו מלאכה, מפני שהוא עשה, ויו''ט עשה ולא תעשה. ואפילו בדבר שהוא משום שבות, כמו שהיה השופר מעבר הנהר או בראש האילן, אינו שט במים ואינו עולה באילן כדי להביאו. ולומר לגוי להביאו ולהורידו מן האילן דעת ה''ר יונה ז''ל דהואיל ואמירה לגוי איסורו משום שבות, ועליית האילן ושטיית המים משום שבות, במקום מצוה שבות דשבות מותר. וכההיא דעירובין (ס''ח) גבי ההוא ינוקא דאישתפוך חמימי ואמרו לגוי לאתויי מתוך הבית. והשופר שצריך לצחצחו נותנין בו מים או יין או חומץ ביום טוב. והשופר אע''פ שהוא תשמישי מצוה אין נותנין בו לעולם מי רגלים לצחצחו, ואע''פ שיפין לו, מפני כבוד המצוה. [צרור החיים הדרך הרביעי סימן ב'].
-----
וכמו כן אין מחללין המועד לתקן השופר ולא ללכת לשמוע חוץ לתחום, כי תקיעת שופר מצות עשה בלבד, ושביתת י''ט עשה ולא תעשה מצות עשה אמרו יהיה לכם שבתון, ולא תעשה כל מלאכת עבודה לא תעשו, ועיקר יש לנו לא אתי עשה גרידא ודחי את לא תעשה ועשה. ולזה אמרו במשנה, שופר של ר''ה אין מפקחין עליו את הגל ואין מעבירין עליו את התחום ואין חותכין אותו לא בדבר שהוא משום לא תעשה ולא בדבר [שהוא] משום שבות, אבל אם רצה ליתן לתוכו מים או יין יתן. [ספר מצות זמניות הלכ' ר''ה שער ראשון].
-----
שופר של ראש השנה אין מחללין עליו י''ט ואפי' בדבר שהוא משום שבות ואין צריך לומר שאין עושין בו מלאכה מפני שתקיעת שופר עשה וי''ט עשה ולא תעשה. ומותר לתת בתוכו יין או חומץ כדי לצחצחו פי' ואין בו משום תקון כלי ולעולם לא יתן בתוכו מי רגלים מפני הכבוד שלא יהיו מצות בזויות עליו. [ארחות חיים הלכ' תקיעת שופר סימן ג'].
-----
שופר של ראש השנה, אין מחללין עליו יום טוב. ואפילו בדבר שהוא משום שבות. ואין צריך לומר שאין עושין בו מלאכה. מפני שתקיעת שופר עשה, ויום טוב עשה ולא תעשה. ומותר לתת בתוכו יין או מים או חומץ, כדי לצחצחו. ולעולם לא יתן לתוכו מי רגלים, מפני הכבוד, שלא יהיו המצוות בזויות עליו. [כל בו הלכ' ראש השנה סימן ס''ד].
-----
שופר של ראש השנה אין מעבירין עליו התחום ואין מפקחין עליו את הגל ואין רוכבין ע''ג בהמה ואין חותכין אותו לא בדבר שהוא בלאו כגון סכין ולא בדבר שהוא שבות מגלא אבל אם רצה יתן לתוכו מים או יין ולא מי רגלים מפני הכבוד. [האגודה].
-----
שופר של ר''ה אין מפקחין עליו את הגל אע''ג דשבות הוא ואין מעבירין עליו את התחו' וא''צ [לומר] שאין עושין בו מלאכה של תורה לפי שי''ט עשה ולא תעשה ושופר עשה ולא אתי עשה ודחי לא תעשה ועשה וכ''ש דבעידנא דמיעקר ליה ללאו לא מקיים עשה, ולא דמי למילה בצרעת אלא חכמים עשו חיזוק לדבריהם הכא בשל תורה. ונ''ל שאם היה בתוך חבית שובר אותה ומוציא ממנה כדין גרוגרת כדאיתא בשבת בפ' חבית [קמ''ו ע''א]. [חי' הרשב''ץ].
-----
אין מוציאין השופר חוץ לתחום ולא עולין בשבילו לאילן ולא רוכבים על גבי בהמה ולא שטין על פני המים להביאו. וכתב ה''ר יונה דוקא ישראל אסור לעשותו אבל מותר לומר לעובד כוכבים שיעשה כיון שאין בו אלא משום שבות ואמירה לאינו יהודי שבות ושבות דשבות במקום מצוה שרי. והתוס' לא כתבו כן במסכת שבת. [האגור סימן תתצ''ו].
-----
במאור דף ט': ד''ה מתני' אין מעכבין. לרי''ף סי' תתקנ''ה. כתוב שם. והם האריכו להביא ראיות לדבריהם, הם כתובים בספריהם ותשובותיהם. אמר אברהם. ואם הרבו עוד ראיות מה יועילו להם, וסתם מתניתין דהכא וסוגיין דמסכת סוכה [דף מ''ב.] בענין מקבלת אשה מבעלה ומיד בנה וכו' דקיימא כרבי יהודה דוחה כל הראיות שלהם, ואין האשה רשאה לברך על לולב לפי שאינה באותה מצוה לא מן התורה ולא מדרבנן. [כתוב שם לראב''ד].
-----
אין מעכבין את התינוקות וכו', ביום טוב של ראש השנה קאי. שמא תאמ' כיון דלא מחייבינן בתקיעת שופר נעכב אותן שלא יתקעו, דהא תקיעה שאינה של מצוה היא, קמ''ל כיון דבני חיובא הן לבסוף ניחא לן שילמודו. ובגמ' מוכח שרינן להו להתעסק. והמתעסק לא יצא, אם היה בר חיובא, כיון שאין כונתו לתקיעה גמורה. והשומע ממנו כל שכן שלא יצא, שהרי אמרנו בפרקים דלעיל [כ''ז ע''ב] שאפי' בתקיעה גמורה וחשובא בעינן שיתכוון משמיע להוציא את השומע. [רבינו יהונתן מלוניל].
-----
תנן סתם משנה בפרק אחרון דר''ה אין מעכבין התינוקות שהגיעו לחינוך מלתקוע. משמע הא נשים מעכבין וסתם משנה זו כרבי יהודה דאמר דאין נשים סומכות (ל''ג א'). ולכאורה כן נראה הלכה שהרי סתם משנה הוא ומחלוקת בברייתא וקימא לן הלכה כסתם משנה ולא כרבי יוסי ורבי שמעון דאמרי נשים סומכות רשות אף על פי שפטרם הכתוב מסמיכה והוא הדין לכל מצות עשה שהזמן גרמא שהרשות ביד הנשים לעשותן. ורבינו יעקב אומר (שם תד''ה הא) דאפילו הכי אין הלכה אלא כרבי יוסי ורבי שמעון מדאמרינן בפרק בתרא דעירובין (צ''ו א') דמיכל בת שאול היתה מנחת תפילין ולא מיחו בה חכמים אליבא דרבי יוסי, מכלל דלרבי יהודה מיחו וסברא הוא שמיחו מפני שהיתה מברכת שמע מינה דלרבי יוסי שרי לברוכי, וכן אשתו של יונה שהיתה עולה לרגל והיתה מביאה עולת נדבה במקום עולת ראייה, ומעשה רב. אמנם אמרינן בירושלמי דברכות (דף י''ד ב') בשם רבי אבהו אשתו של יונה הושבה ומיכל בת שאול מיחו בה. ואומר רבינו יעקב (עירובין שם תד''ה מיכל ע''ש) שטעמו של רבי יהודה שאוסר בכל אלה אינו משום בל תוסיף כדפירש רבינו שלמה שאין נראה שיהא שייך כי האי גונא בל תוסיף, אלא סמיכה דאסר רבי יהודה מפני שנראה כעובד עבודה בקדשים ומעשה דאשתו של יונה דומיא דחולין בעזרה ותקיעה ותפילין משום ברכה לבטלה מעכבין, ועוד רבינו יעקב מביא ראייה דנשים מברכות על כל מצות עשה אע''פ שפטורות ממנו מפרק קמא דקידושין (ל''א א') דאמר רב יוסף מאן דאמר לי סומא פטור מן המצות עבידנא יומא טבא לרבנן מפני שהיה סגי נהור, ומסתמא אם היה פטור מברכת הפירות ומברכת המצות מזה לא היה עושה יום טוב, אבל זהו דבר תימא מהו וציונו בדבר שאינה מחוייבת לא מדאורייתא ולא מדרבנן דהא מאי דמברכין אמצות דרבנן היינו כדמפרש בפרק במה מדליקין (שבת כ''ג א') גבי נר חנוכה היכן ציונו מלא תסור אבל נשים במצות עשה שהזמן גרמא אפילו מדברי סופרים (נשים) פטורות כמו שמוכיח בפרק מי שמתו בברכות (כ' ב') גבי נשים חייבות בקידוש היום דבר תורה (תו' בר''ה שם). [סמ''ג עשין סימן מ''ב].
-----
וקטנים שהגיעו לחינוך אין מעכבין כלומר אין מוחין בידם אך מכל מקום אין מתעסקין לכתחילה. [סמ''ק סימן צ''ב].
-----
וקטנים שהגיעו לחינוךא) מתעסקין בהן לכתחילה ביום טוב כדי שילמדוב) ושלא הגיעו לחינוך אין מעכבין כלומר אין מוחין בידםג) אבל מכל מקום אין מתעסקין בהן לכתחילהד). א) פי' בן י''ג שנה. ב) ודווקא בראש השנה אבל שאר יום טוב לא. ג) אע''פ שאינם חייבין ואית ביה משום אילודי קלא, הא בשבת מעכבין אותן. ד) אנו נוהגין במלכיות זכרונות ושופרות כר' יוסי דאמר (ר''ה ל''ב) משלים בתורה ואם השלים בנביא יצא ומתחילין בתורה ואומרים ג' פסוקים ואחר כך בכתובים ג' פסוקים לפי שהפסוקי תילים נאמרו קודם פסוקי נביאים ואחר כך נביאים ומשלימים בתורה פסוק העשירי, ואותו פסוק העשירי דמלכיות הוא שמע ישראל עד אחד שהוא מלכות לר' [יוסי]. (שם ל''ה) אמר רב חננאל אמר רב אחד יחיד ואחד צבור כיון דאמר ובתורתך כתוב לאמור שוב אינו צריך, לפרש''י דקאי על המקראות של מוספין דכיון שאמר נעשה ונקריב לפניך באהבה כמצות רצונך כמו שכתבת עלינו בתורתך על ידי משה עבדך שוב אינו צריך לומר המקראות של מוספין, ורבותינו מפרשים במלכיות וזכרונות ושופרות כיון שאמר ככתוב בתורתך מועיל באילו מלכיות של תורה וצריך לומר כמו כן ככתוב בדברי קדשך ועל ידי עבדיך הנביאים וכן בזכרונות וכן בשופרות מה ששנינו (שם ל''ב) אין פוחתין מי' במלכיות ומי' שופרות רוצה לומר שאם בא להזכיר מכיון שהתחיל גומר אבל אם רצה לפטור עצמו ככתוב הרשות בידו, ואומר ר''י שהוא הדין בקרבנות מוסף שאין צריך להזכיר מכיון שאמר ככתוב בתורתך, ויש חולק עליו שמקרא של קרבנות מוסף צריך להזכיר לעולם אבל קרבן דראש חדש אין צריך להזכיר בראש השנה לפי שנפטר במה שאמר מלבד עולת החדש ומנחתה והגיה במחזור שלו ושני שעירים לכפר וכו', וכן אמרינן בפרק בכל מערבין (עירובין מ') דזכרון אחד עולה לכאן ולכאן פי' זכרון אחד שכתוב בראש השנה זכרון תרועה עולה גם בשביל ראש חדש שכתוב בו והיה לכם לזכרון גבי חצוצרות, תו מסקינן דברכות של כל השנה כשם שש''ץ מתחייב כך כל יחיד ויחיד חייב ולמה ש''ץ יורד להוציא מי שאינו בקיא אבל ברכות של ראש השנה ויום הכיפורים שיש בהם ט' ברכות ארוכות טועין בהם יחידים ואין הכל בקיאין בהן והלכה שש''ץ מוציא הרבים ידי חובתן ולמה צבור מתפללין כדי להסדיר ש''ץ תפילתו, עכ''ל ס''ג. (הלכות שופר סי' מ''ב). [סמ''ק מצוריך סימן צ''א].
-----
ואין מעכבין את התינוקות מלתקוע והוא הדין לנשים דהא קימא לן כר' יוסי דאמ' נשים סומכות רשות והני נמי רשות בידם לתקוע ואין מעכבין אותן. והורו רבני צרפת ז''ל דבכל המצוות דהוו רשות בנשים כגון תקיעת שופר ולולב הרשות בידם לברך עליהם ולא הוי ברכה לבטלה. ואע''ג דקיימא לן כל המברך ברכה שאינה צריכה עובר משום לא תשא. ואם כן היכי אתי' רשות דרבנן ודחי ברכה לבטלה דמדאוריתא. תירץ רבי' יעקב ז''ל דברכה לבטלה מדרבנן הוא ודייק למימריה ממאי דאמרינן בברכות פרק מי שמתו [כ''א ע''א] ספק קרא ספק לא קרא אינו חוזר וקורא. ספק אמ' אמת ויציב ספק לא אמ' חוזר ואומ' מאי טעמא קרית שמע דרבנן אמת ויציב דאוריתא. ואי ס''ד דברכה שאינה צריכה עובר עליה מדאוריתא היכי קרי אמת ויציב מספקא אע''ג דמדאוריתא חייב לקרותו אפי' הכי עדיף דלא לימריה מספיקא והוה מעקר ממילא דאוריתא דשב ואל תעשה הוא מהשתא דלימריה מספיקא וקא עקר בידים איסורא [דאור]יתא אלא שמע מינה דמדרבנן היא שמע מינה מוציא שם שמים לבטלה דנפקא לן בפרק קמא דתמורה [ג' ע''א] מדכתי' את יי' אלהיך תירא הני מילי בלא ברכה אבל בברכה אינו אסור אלא מדרבנן. וכן נהגו בארצינו וכן המנהג בארץ הזאת שמברכות. וכן כתב הרב יצחק אבן גיאת ז''ל הלכה כר' יוסי דאמ' רשות ותקיעת שופר רשות וברשותם לברך על המצות. והרב ר' משה בר' יהודה ז''ל נמי הורה לברך והביא ראיה מעובדא דרב יוסף כדגרסי' בקדושין [ל''א ע''א] אמ' רב יוסף מריש הוה אמינא דמאן דאמ' ליה הלכה כר' יהודה דאמ' סומא פטור מן המצות עבידנא יומא טבא לרבנן דלא מפקידנא ועבידנא השתא דשמעתת להא דאמ' ר' חנינא גדול המצווה ועושה יותר משאינו מצווה ועושה מאן דאמ' לי אין הלכה כר' יהודה עבידנא יומא טבא לרבנן ומהכא בעי הרב ז''ל למילף דנשים אע''ג דמפטרי מלולב איבעו לברוכי עלה מצו מברכי. וכן כל מאן דמפטר מן מצוה [איבעי] לברוכי עלה מצי מברך דאי לא תימא הכי היכי אמ' רב יוסף דעביד יומא טבא לרבנן מאן דאמ' ליה לא מפקיד כיון דלא מצי לברוכי. ויש ש[דחו] ראיה זו דלא דמי סומא לנשים דסומא אע''ג דמפטר מדאוריתא מדרבנן מיהא חייב וכיון דמיחייב מדרבנן מברך אבל נשים דמפטרי לגמרי לעולם לא מצו מברכי ואסורות לברך. דלא שיך לומ' וצונו במילתא דלא מיחייבי לא מדאוריתא ולא מדרבנן והאי דמברכינן במצות דרבנן הינו כדמפרש בפרק במה מדליקין [שבת כ''ג ע''א] גבי נר חנוכה היכן צונו מ%לא תסור או מ%זקיניך ויאמרו לך. אבל הני נשי במצות עשה שהזמן גרמא אפי' מדרבנן לא מחייבי כדמוכח בפרק מי שמתו מוטל לפניו בברכות [כ' ע''ב] גבי נשים חייבות בקידוש היום דבר תורה דבעי למימר מדרבנן ופריך עלה דאם כן כל מצ[וה] עשה שהזמן גרמא ניחייבו מדרבנן ולעניין סוכה מוכח בהדיא בריש סוכה [ב' ע''ב] דאפי' מדרבנן לא מיחיבא גבי הילני המלכה. וכיון דאפי' מדרבנן לא מיחייבי היכי אמרי וצונו. ואין להביא ראיה מההיא דאמרי' [מגילה כ''ג ע''א] הכל עולין למני[ן] שבעה אפי' אשה אפי' קטן דהתם באמצע שלא היו רגילין לברך כדאיתא התם פותח מברך לפניה וחותם מברך לאחריה. וכן כתב הרב ר' משה [הלכ' ציצית פ''ג ה''ט] דברכה לבטלה היא. ואע''ג דקימא לן תפילת ערבית רשות [ברכות כ''ז ע''ב] ואפי' הכי מצלינן לה אי משום הא לא איריא דשאני התם דתפלה גופה הוא רשות ואפי' הכי ברשות אמרינן לה ולא בחובה. אבל הכא אע''ג דרשות בידם לעשותם היאך יהיו מברכות וצונו היאך צוה להם. [פירוש רבינו יצחק קרקושה].
-----
מותר להדיח כלים במועד מדאמרי' גבי שופר אם רצה ליתן יין או מים יתן ואמר בירוש' הדא אמרה שטיפת כלים מותר. [ריקאנטי הלכ' יו''ט סימן קנ''ג].
-----
גרסינן בירושלמי אם רצה ליתן יין או מים יתן הדא אמרה שטיפת כלים במועד מותר ובמים צונן ויין חריף מצחצחין את הקול. [ראבי''ה סימן תקמ''א].
-----
המתעשיק ללמוד לא יצא והשומע מן המתעסיק לא יצא. [הלכות פסוקות לרבינו יהודאי גאון הלכ' ראש השנה].
-----
המתעסק ללמוד לא יצא והשומע מן המתעסק לא יצא, [כ''ט ע''ב] תנא דבי (ר') שמואל כל (מלאכה) [מלאכת עבודה] לא תעשו (במדבר כ''ט א') יצא תקיעת שופר ורדיית הפת שהיא חכמה ואינו מלאכה. [סידור רש''י סימן קמ''ח].
-----
והשומע מן המתעסק לא יצא. תניא דבי שמואל כל מלאכת עבודה לא תעשו. יצא תקיעת שופר ורדיית הפת שהיא חכמה ואינה מלאכה. [מחזור ויטרי סימן שט''ז].
-----
כתב רבינו אפרים ז''ל על הא דמתעסקין בהן שילמודו ואמר ר' אלעזר אפילו בשבת, ומוקמינן לה בקטן שהגיע לחינוך דהכי איתא בערכין [ב' ע''ב], והשתא דגזור רבנן בשבת ואסרו תקיעת שופר של מצוה, זה וזה אסור. וגם כתב, שמעינן מינה דצריך להאריך בתרועה כשתי תקיעות וטעמא, יום תרועה, זכרון תרועה כתיב, [ותקיעה] מדרשא אתיא. ולדעתו כך הוא מפרש תנא דברא קא חשיב תקיעות דכולהו בבי שהן שש, כתרועות דכולהו בבי שהן שלש, אשתכח דשתי תקיעות כתרועה אחת. תנא דמתני' לא חשיב אלא דחד בבא ששתי התקיעות שהן לפניה ולאחריה כתרועה אחת. ומ''מ שיעור תרועה כשתי תקיעות, ושיעור תקיעה כחצי שלשה שברים. [האשכול — דפוס י%ם, הלכ' ר''ה].
-----
והמתעסק לא יצא בגמ' פריך אבל התוקע לשיר מאי יצא לימא מסייעא ליה לרבה דאמ' התוקע לשיר יצא ודחי דילמא האי תנא תוקע לשיר מתעסק קרי ליה וסבירא ליה לתנא דמתני' דמצות צריכות כונה. ולרבה דאמ' מצות אין צריכות כונה. מפרש מתני' דמנבח נבוחי או שהיה נופח בשופר ועלתה לו תקיעה שלא היה מתכוין להתקיעה. [גמ'] מאי טעמא יום טוב עשה הוא שבתון שבות ולא תעשה לא תעשה כל מלאכה ושופר עשה הוא יום תרועה יהיה לכם ולא אתו עשה וכו' וק''ל מאי איריא משום דיום טוב עשה ולא תעשה אפי' לא הוי יום טוב אלא לא תעשה לא אתי עשה דשופר ודחי ליה דהא אסיק רב אשי בפרק ר' אליעזר דמילה [שבת קל''ב ע''ב] דכי אמרינן אתי עשה ודחי לא תעשה כגון מילה בצרעת סדין בציצית דבעידנא דמעקר לאו קא מוקים עשה אבל היכא דבעידנא דמעקר לאו לא מוקים עשה. וי''ל דלרוחא דמלתא קאמ'. [פירוש רבינו יצחק קרקושה].
-----
המתעסק בתקיעת שופר להתלמד לא יצא. וכן השומע מן המתעסק לא יצא. נתכוין שומע לצאת ולא נתכוין התוקע להוציאו, או נתכוין התוקע להוציאו ולא נתכוין השומע לצאת לא יצא, עד שיתכוין שומע ומשמיע. ואם השומע מתכוין להוציא כל השומעים קולות תקיעותיו, כל המתכוין לצאת יצא, אף על פי שאין התוקע מתכוין לזה פלוני. ואף על גב דאמרינן גבי מצה אכל בלא כונה יצא, דמשמע מצוות אין צריכות כונה, שאני מצוה דאכילה משאר מצוות, דכיון דנהנה כמתכוין דמי. והכי נמי אמרינן גבי מתעסק בחלבים ובעריות שחייב, שכבר נהנה. ואף על גב דבעלמא אמרינן דמתעסק פטור, אבל שאר מצוות ודאי בעי כונה לצאת. [כל בו הלכ' ראש השנה סימן ס''ד].
-----
מאי טעמא יו''ט עשה ול''ת הוא ושופר עשה הוא ואין עשה דוחה ל''ת ועשה. והאי טעמא לרוחא דמילתא הוא, דהא כל הני מכשירי מצוה נינהו, ומכשירי מצוה אין דוחין לא את שבת ולא את יום טוב, דהא אמרינן בכמה דוכתי [שבת קל''ב ע''ב, ביצה ח' ע''ב] אימר דאמרינן אתי עשה ולדחי לא תעשה (ועשה) כגון מילה בצרעת אי נמי סדין בציצית, דבעידנא דקא מיעקר לאו מיקיים עשה, אבל הכא בעידנא דקא מיעקרי לאו לא מיקיים עשה. והילכך אפילו שבות לא דחינן. [המאורות].
-----
מאי טעמא שופר עשה הוא והו''ל י''ט עשה ולא תעשה קושטא דמלתא קאמר ומיהו לא צריכין להכי דאפי' הוי י''ט ל''ת גרידא לא אתו מכשירי שופר ודחו ליה דהא בעידנא דקא עקר לאו לא קא מקיים עשה. [חידושי הר''ן].
-----
@ ל''ג ע''א.
ואין חותכין אותו לא בדבר שהוא משום שבות ולא בדבר שהוא בלא תעשה דבר שהוא משום שבות מגל יד ומגל קציר דאין דרך לחתוך בו שופרות ותיקון כלאחר יד הוא ואין בו אלא משום שבות דבר שהוא בל''ת סכינא דדרכו הוא והוי מלאכה גמורה. מתני' אם רצה ליתן בתוכו מים או יין יתן. ירושלמי הדא אמרה ששטיפת כלים מותר במועד ומים צונ[נ]ין ויין חריף מצחצחין את השופר. יין אין מי רגלים לא מתני' מני אבא שאול היא דתניא אבא שאול אומר מים או יין מותר לצחצחו מי רגלים אסור מפני הכבוד. [או''ז הלכ' ר''ה סימן רס''ה].
-----
אין חותכין אותו לא בדבר שהוא משום שבות ולא בדבר שהוא משום לא תעשה מלאכה אבל אם רצה לתת בתוכו מים או יין כדי לצחצחו יתן, דשטיפת כלים במועד מותר (ולש) [ולא] במי רגלים מפני הכבוד. [פסקי או''ז].
-----
נשים אפילו מדרבנן לא מיחייבי במצות עשה שהזמן גרמא. הילכך אין האשה מברכת על שום מצות עשה שהזמן גרמא כדברי רבינו שלמה זצ''ל. ורבינו יצחק בר' יהודה זצ''ל ורבינו תם זצ''ל מתירים לברך לנשים על כל מצות עשה שהזמן גרמא. ומעכבין את הנשים מלתקוע דהלכתא כסתמא דמתניתין ולא כרבי יוסי כך כתב אבא מרי זצ''ל והיינו כרבינו שלמה זצ''ל. אין מעכבין את התינוקות שלא הגיעו לחינוך מלתקוע. ומשהגיעו לחינוך מתעסקין עמהם [כדי] שילמדו ואפילו בשבת, רש''י זצ''ל. וריב''א אומר איפכא. המתעסק לא יצא והשומע מן המתעסק לא יצא. [פסקי או''ז].
-----
אין חותכין אותו לא בדבר שהוא משום שבות, מגלא.  פי' שאין דרך מגל לחתוך שופרות בו והויא לה חתיכה כלאחר יד. ולא בדבר שהוא משום לא תעשה, סכינא, שדרכן בכך לחתוך בו שופרות, והויא לה מלאכה חשובה. אבל אם רצה ליתן לתוכו מים או יין יתן, מים או יין אין  מי רגלים לא, מתני' מני אבא שאול היא דתניא אבא שאול אומ' יין או מים כדי לצחצחו מותר, מי רגלים אסור מפני הכבוד. [פסקי הרי''ד].
-----
מגלא דדרכן בכך והוי מלאכה גמורה וזו אין צריך לומר זו קתני. [רי''ף תתקנ''ו] וכן אמ' ר' אלעזר ואפי' בשבת שחל יום טוב של ראש השנה בו. ולא ביבנה בלבד נאמרה אלא בכל יום ראשון של ראש השנה שחל להיות בשבת בכל מקום לפי שאין בלמוד גזירה דרבה ואין בו אלא אסור שבות לתקיעה עצמה וכיון שהיא למצוה מותרת שהן צריכין להתלמד כדי לתקוע למחר ולחנכם במצוה ומתעסקין עמהם בשבת זו לפי שהיום ראויין להתעסק בתקיעה כי ההיא דאמרינן התם שואלין ודורשין בענינו של יום אבל לא בשבת אחרת וזהו שאמרו בירושלמי [פ''ד ה''ט] אמ' ר' אלעזר מתני' בגדול ביום טוב של ראש השנה שחל להיות בשבת ותנינן מתלמדין ליתקע בשבת. פי' בגדול קטן שהגיע לחינוך שלא כדברי מקצת מפ[ר]שים בהפך שיש מי שהיה מפרש כשהגיע לחנוך מעכבין בהם בשבת דפקדה בין בתקיעת שופר איתנהו בגזרה דרבה דאמ' הכל חייבין וכו' וילך אצל בקי אבל קטן שלא הגיע לחינוך אין מעכבין ואפלו בשבת דכיון דלא מיחייבי ליכא למיגזר. [פירוש רבינו יצחק קרקושה].
-----
ואין חותכין אותו (א)לא בדבר שהוא משום שבות. מגלא, פי', דבמגל אין דרך לעשותו בחול, וכיון דשלא כדרכו הוא, ליכא אלא שבות. ולא בדבר שהוא משום לא תעשה, סכניא. פי' בסכין גדול, פוסלין אותו מבחוץ וחותכין ומתקנין אותו, וכיון דכדרכו הוא, איכא משום לא תעשה כל מלאכה. מי רגלים אסור מפני הכבוד. פי' שלא יהיו מצות בזויות עליו, כדאמרי' גבי כסוי הדם [חולין פ''ז ע''א] שלא יכסנו ברגל. ומתעסקין בהם כדי שילמדו א''ר אלעזר אפילו בשבת. פי' אפי' בשבת נמי מתעסקין עמהן כדי שילמודו, ולא [שיהיה] הגדול תוקע ללמדם, (הזה) [דזה] ודאי אסור לו, אלא מראה להם בדברים היאך [יתקעו אם] יאריכו או יקצרו בתקיעות. וכן פר''ש ז''ל. ולהאי פי' לא גרסי' והמתעסק [דמשמע] דקאי אהאי מתעסק ולא (יצא) שייך ביה [לא יצא] דהא לא תקע. אלא הכי גרסי' המתעסק לא יצא, ומילתא באפי נפשיה היא דקאמר, דמי שתוקע ביום ראש השנה והוא מתעסק בענין אחר כגון תוקע לשיר וכיוצא בו, לא יצא. ואסיקנא ללישנא בתרא דהני מילי בקטן שלא הגיע לחינוך, דאין צריך לחנכו עמן במצות שמירת שבת, אבל בקטן שהגיע לחינוך דשבת, לא מיבעיא דאין מתעסקין עמו, אלא עכובי נמי מעכבינן ליה נמי. וכתב הרב בעל השלמה ז''ל דמסתברא שלא אמר ר' אלעזר אלא בזמן שדוחה תקיעות שופר את השבת, אבל בזמן הזה לא. וכן נמי כתב רבי אפרים ז''ל דהאידנא דגזרו (לו) דלא למיתקע בשבת [אפי' תקיעה] של מצוה, זה וזה אסור. והר''ם ז''ל משמע דגריס הא דר' אלעזר דקא' אין מעכבין את התינוקות, דאמר ר' אליעזר דאפי' בשבת אין מעכבין אותן, אבל לא מתעסקין בהן כדי שילמודו בשבת, אבל ביום טוב מתעסקין בהן. מכלל דמפרש מתעסקין שיתקע גדול עמהן. ומצי למגרס נמי והמתעסק לא יצא. ועוד כתב נמי הר''ם דהא דאין מעכבין את התינוקות מלתקוע אפי' בשבת, איירי בשבת שאינה של ראש השנה, משמע דלהכי אוקמא בשבת שאינה של ר''ה, דאי בשבת של ר''ה, אפי' הגיע לחינוך לא מעכבינן ליה. [המכתם].
-----
משום שבות סכינא, פירוש שאינו עומד אלא לחתוך לחם ואינו מלאכת מחשבת. משום לא תעשה מגלא, שעומד לכך ומעשה אומן הוא. [המאורות].
-----
מגלא. מגל קציר שאינה עשויה לכך וכלאחר יד עביד. סכינא. דרכו בכך, ואם מתקן שופר בו איכא חיוב חטאת. מי רגלים לא. כדמפרש מפני הכבוד. סומכות. ידיהן בקרבן עשה שהזמן גרמא, שקרבן זמנו ביום ולא בלילה ותיכף לסמיכה שחיטה, והואיל ופטורות אסורות דהוי בבל תוסיף. רשות. דאע''ג דפטירי אי בעו למעבד, אי סמכה לא מחייב, כלומר ליכא משום בל תוסיף כלל. הכי נמי [בכל] מצות עשה שהזמן גרמא. והלכה כר' יוסי ור' שמעון. וכתב רבינו שלמה והלכה [דנשים] אסור להם לברך, דברכה לבטלה היא, שהרי אינן [חייבות]. ואיכא מאן דאמר שמברכות, ומבארים דבריהם מדאמרינן [ב''ק פ''ז ע''א] אמר רב יוסף אי איכא [מאן דאמר לי הלכה כר' יהודה דאמר] סומא פטור מן המצות עבידנא יומא טבא לרבנן [דלא מיפקדנא ועבידנא וכו' גדול] המצווה ועושה... [ואי דאסור לברך אמאי עביד יו''ט] אלא נראה שהוא [מברך]. [רבינו אברהם מן ההר].
-----
משום שבות סכינא. פי' לפי שכל מלאכה שהיא נעשית בכלי שאין דרכן לעשות בו אותה מלאכה לא הוי מלאכה דאורייתא וכדאמרינן בסוף כירה גבי גרירת כסא וספסל כל היכי דכי קא מכוין איכא איסורא דרבנן כי לא מכוין שרי לכתחילה. כלומר וגרירת כסא וספסל אפי' במתכוין לעשות חריץ ליכא איסורא דאורייתא דכי אמרינן בפר' כלל גדול דחופר תולדה דחורש וחייב הני מילי במר וכיוצא בו אבל במטה כסא וספסל לא. [חידושי הר''ן].
-----
אבל אם רצה ליתן לתוכו מים או יין כדי לצחצחו מותר. אבל מי רגלים אסור מפני הכבוד. [המאורות].
-----
ואין מעכבין את התינוק מלתקוע הא נשים מעכבין כר''י והא דתניא אין מעכבין ר' יוסי ור''ש דתניא דבר אל בני ישראל. בני ישראל סומכים ואין בנות ישראל סומכות ר''י ור''ש אומרים נשים סומכות רשות והר''ר אבן גיאות כ' הלכה כר''י דאמר רשות. ותקיעות שופר רשות וברשותם לברך על המצות ומסתברא אין אחר תוקע להם אלא הן בעצמן תוקעין ומתעסקין בהם שילמדו. אר''א ואפילו בשבת. וכ''ש שאין מעכבין וה''מ בקטן שהגיע לחינוך כגון עשרה וי''א והא דתניא אין מעכבין לא את הנשים ולא את התינוקת מלתקוע ביו''ט הא בשבת מעכבין בקטן שלא הגיע לחינוך. ורבינו אבן גיאות אמר הגיע לחינוך מעכבין דלמא אתי לאפוקי בר''ה לא הגיע לחינוך אין מעכבין לשון ר''ח ז''ל אר''א ואפי' בשבת מלמדין. ודווקא להתלמד אבל שלא להתלמד לא, בקטן המגיע לחינוך. ואין מעכבין אותו מלתקוע ואפי' שלא להתלמד שלא הגיע לחינוך. ולא דייק לן. ירושלמי מתעסק בהן שילמדו, אר''א מתני' בגדול ביו''ט של ר''ה שחל להיות בשבת ותני כן מלמדין מלתקוע בשבת ואין מעכבין את התינוקת מלתקוע ביו''ט. [עשרת הדברות לבעל העיטור הלכ' שופר ח''ב].
-----
אין מעכבין את התינוקות מלתקוע הא נשים מעכבין. והא תניא אין מעכבין לא את הנשים ולא את התינוקות מלתקוע, אמר אביי לא קשיא הא ר' יהודה הא ר' יוסי ור' שמעון [דתניא דבר אל בני ישראל בני ישראל סומכין ואין בנות ישראל סומכות דברי ר' יהודה ר' יוסי ור' שמעון] אומ' נשים סומכות רשות, וקיימא לן כר' יוסי דאמר נשים סומכות רשות. הילכך אין מעכבין אותן מלתקוע. והוא הדין לברכה שמברכות על מצות עשה שהזמן גרמא. וכן קבלתי מאבא מרי ז''ל, והביא קצת ראיה לדבריו מההיא דאמרי' בפר' החובל [פ''ז ע''א] אמ' רב יוסף מריש הוה אמינא מאן דאמר לי הלכה כר' יהודה דאמר סומא פטור מן המצות הוה עבידנא יומא טבא לרבנן דלא מפקידנא ועבידנא, כיון (דשמעתא) [דשמענא] להא דר' חנינא דאמר גדול המצווה ועושה ממי שאינו מצווה ועושה, מאן דאמר לי הלכה כרבנן עבידנא יומא טבא לרבנן. ומשמע לכאורה דודאי רב יוסף מריש הוה מברך על המצות, שאם לא היה מברך עליהן לא הוה עביד יומא טבא לא מריש ולא בסוף, דהא אישתכח השתא דמצות דעבד בריש שלא כדין עשאן, שהרי לא ברך עליהן, אלא לאו ש''מ אע''פ שהוא פטור מן המצות יש לו לברך עליהן אם ירצה. וכך כתבו חכמי צרפת. וכן העיד הב''ה בשם חכמי לוניל. ומתעסקין בהן שילמודו, אמר ר' אלעזר אפי' בשבת. מסתברא לן שלא אמר ר' אלעזר (לא) [אלא] בזמן שדוחה תקיעת שופר את השבת, אבל בזמן הזה לא. [השלמה].
-----
מתני' אין מעכבין את התינוקות מלתקוע [ר''ה ל''ג, ע''א] תנוקות הוא דלא מעכבין הא הנשים מעכבין והא תניא אין מעכבין לא את התינוקות ולא את הנשים מלתקוע אמר אביי ל''ק הא ר' יהודה הא ר' יוסי ור''ש דתניא דבר אל בני ישראל וסמכו בני ישראל סומכין ואין בנות ישראל סומכות ר' יוסי ור''ש אומרים נשים סומכות רשות פירש''י הא נשים מעכבות, דפטורות לגמרי דמ''ע שהז''ג הוא וכי תקעי איכא בל תוסיף. בני ישראל סומכין, דבר אל בני ישראל ואמרת אליה' וכתיב בההוא ענינא וסמך ידו. סומכות רשות, אלמא [אע''ג] דפטרינהו קרא ליכא איסורא וה''ה למ''ע שהז''ג עכ''ל. מספקא ליה לרבי' יצחק בר אשר זצ''ל אליבא דר' יוסי ור''ש אם יכולות לברך על שופר או על שאר מצוות שאינן מחויבות אי חשיב ברכ' אי לאו, הואיל דשרינן להו לתקוע אע''ג דשבות הוא משמע דבטוב הם עושות ומקבלות שכר להכי נמי מברכות דלגמרי רשות הוא להן לקיים כמו לאנשים, או דילמא האי דשרינן להו היינו משו' שבות ותקיעה בר''ה כיון שהותרה לאנשי' דהא אפילו רצה לתקוע כל היום הרשות בידו ואע''פ שיצא כבר להכי נמי בנשי' אינה שבות אבל האיך תברך אשר קדשנו וצונו והיא לא נצטוית וכתב בשם רש''י שהיה אוסר ורבי' יצחק בר יהודה היה מתיר לנשי' לברך על כל מצות עשה שהז''ג והיה מביא [ראיה] מפרק הקורא את המגילה עומד [כ''ג, ע''א] דת''ר הכל עולין למנין ז' אפי' אשה אפילו קטן ואע''ג דאשה פטורה מת''ת כדאי' פ''ק דקדושין [ל''ד, ע''א] ור''פ בכל מערבין [כ''ז, ע''א] אפ''ה מברכת ור''ת אומר דאין זו ראיה דברכת לפניה ולאחריה לאו משום מצות ת''ת שאפי' בירך ברכת הערב נא או נפטר באהבה רבה חוזר ומברך תדע דבמקו' שאין לוי כהן קורא במקו' לוי ומברך אע''פ שכבר ברך בקריאה ראשונה ועוד איכא למימר דהא דאשה עולה היינו באמצע שלא היו רגילין לברך כדאיתא פרק הקורא את המגילה עומד [כ''א, ע''ב] תנא פותח ומברך לפניה וחותם ומברך לאחריה והאידנא דמברכי' כולהו גזירה משום הנכנסין [ומשום היוצאים] מיהו עולין למנין שבעה משמע בסוף שבעה. ומקטן דמברך [ברכת] המזון אע''ג דהוא פטור אין ראיה לאשה דקטן בא לחיוב וחייב לחנכו ואינו מוזהר על לא תשא שמע שוא. ור''ת מתיר לנשי' לברך על כל מצות עשה שהזמן גרמא אע''פ דפטורות ומביא ראיה משמעתי' דר' יוסי מתיר לנשי' לסמוך, אע''ג דסת' לן תנא הלכה כר' יהודה הלכה כר' יוסי דנמוקו עמו ואינה ראיה דבפ' אין דורשין [ט''ז, ע''ב] מוקי לה באקפי ידייהו דליתא לסמיכ' כלל ותו דבפרק מי שהוציאוהו [מ''ו, ע''ב] ר' יעקב ור' זריקא אמרו הלכה כר' עקיבא מחבירו וכר' יוסי מחבירו וכרבי מחבירו וכי היכי דכר' עקיבא ורבי מחבירו ולא מחבריו ה''נ ר' יוסי מחבירו ולא מחבריו דגבי הדדי איתאמרו ותו דסתם במתני' ומחלוקת בברייתא קיי''ל הלכה כסתם משנה ותו דתנן בפרק כל פסולי המוקדשין [ל''ו, ע''ב] בכור שניסמית עינו ושנקטע ידו ושנשברה רגלו ה''ז ישחט ע''פ שלשה בני הכנסת ר' יוסי אומר אפי' יש שם עשרים ושלשה אינו נשחט אלא ע''פ מומחה. אמר רב חננאל אמר רב אין הלכה כר' יוסי פשיטא יחיד ורבי' הלכה כרבים מהו דתימא ר' יוסי נמוקו עמו פי' והוי הלכה כמותו אפי' כנגד רבים קמ''ל דווקא מחבירו הלכה כמותו לא מחבריו וסתמא דמתני' רבי' הלכך אין הלכה כמותו אלא כר' יהודה דסתם לן תנא כותיה. ועוד מביא ראיה דאמרי' בעירובין ר''פ המוצא תפילין [צ''ו, ע''א] מיכל בת שאול היתה מנחת תפילין ולא מיחו בה חכמים אשתו של יונה היתה עולה לרגל ולא מיחו בה חכמי' מיכל מברכת אע''ג דפטורה ודמי לברכה שאינה צריכה ואשתו של יונה היתה מביאה עולת נדבה במקום עולת ראיה דאי משום עליית רגל גרידא ליכא קפידא וגם זה אינה ראיה דהתם מוקמי' לה כרבי יוסי דאמר נשים סומכות כדאוקימנא הכא הא דתניא אין מעכבין את הנשים מלתקוע נמי כר' יוסי והוא גופא כתב רבי' יצחק בר' אשר שהיה רש''י אוסר להן לברך, אלא הא דאין מעכבין אותן מלתקוע היינו בלא ברכה ה''נ התם י''ל דמיכל היתה מנחת תפילין בלא ברכה (ודכוותיה) [ורבותיה] דאע''ג דאשה ערוה היא ושיער באשה ערוה אפ''ה לא מיחו בידה חכמים ואשתו של יונה היתה מביאה עולת נדבה ולא מיחו בידה חכמים ולא חששו שמא תביא עולת ראיה דכהנים זריזים הם ולא יקריבו בתורת חובה אלא בתורת נדבה ומה בכך ולואי שהיתה מקרבת נדרים ונדבות בכל יום ותו דאמרי' בירוש' [עירובין פרק י', הלכה א'] נשים [מנין] ת''ל ולמדתם אותם את בניכם ולא את בנותיכם את שחייב בתלמוד חייב בתפילין את [שאינו] חייב בתלמוד אינו חייב בתפילין התיבון הרי מיכל בת שאול שהיתה לובשת תפילין ואשתו של יונה שהיתה עולה לרגל ולא מיחו בידיהן ר' (חייא) [חזקי'] בשם ר' אבהו אשתו של יונה הושבה מיכל בת שאול מיחו בידה חכמים ותלמוד דידן נמי דלא שני הכי לאו משום דפליג אירושלמי אלא משום שהשיב לו אפי' לפי דבריו שהוא סובר שלא מיחו בידיהן אין להביא משם דמצי למימר ר' יוסי הוא והירושלמי השיב לפי האמת ולא פליגי גמרא דידן והירושלמי אהדדי הלכך אין משם ראיה. ועוד הביא ראיה מפ' החובל [פ''ז, ע''א] דאמר רב יוסף מריש הוה אמינא כל דאמר לי הלכה כר' יהודה דאמר סומא פטור מן המצות עבדינא יומא טבא לרבנן מ''ט דלא מפקידנא ועבידנא, ואי במקום פטור מן הדבר ועושהו אסור לברך א''כ מאי יומא טבא הוה בעי למיעבד והלא היה מפסיד כל הברכות ציצית תפילין מגילה נ''ח לולב סוכה והבדלה וקידוש היום וברכות דק''ש שחרית וערבית וכל הברכות כולן ואמרי' בפ' המניח את הכד [ל', ע''א] האי מאן דבעי למיהוי חסידא ליקיים מילי דברכות ותו הביא ראיה מפ' ערבי פסחים [קט''ז, ע''ב] דאמר רב אחא בר יעקב סומא פטור מלומר הגדה כתיב הכא בעבור זה וכתי' התם בננו זה מה להלן פרט לסומא אף כאן פרט לסומא איני והאמר רבינ' אמר לי מרימר שאלתינהו לרבנן בי רב ששת מאן אמר אגדת' (דרב) [בי רב] ששת ואמרי לי רב ששת שאלתינהו לרבנן דבי רב יוסף מאן אמר אגדת' (דרב) [בי רב] יוסף וא''ל רב יוסף אמרי קסברי רבנן מצה בזה''ז דרבנן, אלמא דמדהיו מוציאין אחרים י''ח מוכיח דמחייבי אבל ממה שהיו מברכין לא מדקדקי מידי ש''מ אפי' היכא דפטורי שרי לברוכי. ומשום מברך ברכה שא''צ דקעב' בלא תשא ליכא דדרשה דרבנן היא כדאמר פ' מי שמתו [כ''א, ע''א] ספק קרא אמת ויציב ספק לא קרא חוזר וקורא. ואומר רבי' יצחק בר שמואל זצ''ל דאין ראיה מסומא לאשה דאע''ג דסומא פטור מדאורייתא מדרבנן מיהא מחייב כדמוכח ההיא דערבי פסחים דמשני קסברי רב ששת ורב יוסף מצה בזה''ז דרבנן ולכך היו יכולים להוציא אחרים ש''מ דאינהו נמי מיחייבי מדרבנן וכיון דמחייבי מדרבנן יכולין לברך כמו נר חנוכה וכל מצות דרבנן ומיהו לאו ראיה היא דלעולם נוכל לומר דרשות הם ואפ''ה היו יכולין להוציא הואיל ומצה דרבנן הוא דרשות יכול להוציא בר חיובא דרבנן כההיא דפ' מי שמתו [כ', ע''ב] דמייתי התם דבן מברך לאביו ומוקי לה באכל שיעורא דרבנן וכההיא דפ' הקורא את המגילה למפרע [י''ט, ע''ב] דתנן הכל כשרין לקרות את המגילה חוץ מחש''ו ר' יהודה מכשיר בקטן וכההיא דפרק הקורא את המגילה עומד [כ''ג, ע''א] דת''ר הכל עולין למנין שבעה אפי' אשה אפי' קטן אבל יש להביא ראיה מפ' הקורא את המגילה עומד [כ''ד, ע''א] ר' יהודה אומר כל שלא ראה מאורות מימיו לא יפרוס על שמע משמע הא ראה אע''ג דהשתא נסתמא פורס על שמע ואמאי והלא ר' יהוד' פוטר סומא מכל המצות האמורות בתורה בפ' החובל אע''כ יש לך לומר דר' יהודה סבר דחייב מדרבנן ואפ''ה היה שמח רב יוסף כיון דמדאורייתא לא מיפקד ועביד ומשום הכי היה יכול לברך על כל המצות שיכול לומר וצונו כיון דמחייב מדרבנן. מיהו בירושלמי דמגילה [פרק ד', הלכה ז'] ור''פ אלו הן הגולין [הלכה ה'] מוקי הא דר' יהודה ביושב בבית אפל משמע שר''ל דכל שלא ראה מאורות מימיו דקאמר ר' יהודה כגון שנולד במערה ואינו סומא מיהו גמרא דידן חולק על ירושלמי ורוצה לומר דבסומא עסקי' דקאמר בגמרא ר' יהודה הכא משום הנאה הוא והא לית ליה הנאה ורבנן אית ליה הנאה כר' יוסי דא''ר יוסי כל ימי הייתי מצטער על מקרא זה שנאמר והיית ממשש בצהרים כאשר ימשש העור באפילה אמרתי מאי איכפת ליה בין אפילה לאורה עד שבא מעשה לידי פעם אחת הייתי מהלך בדרך באשון לילה ואפילה וראיתי סומא אחד ואבוקה בידו אמרתי לו בני אבוקה זו למה אמר לי כל זמן שאבוקה בידי בני אדם רואין אותי ומצילין אותי מן הפחתים ומן הקוצים ומן הברקנים, ובאותו שרואה יפה אלא שנולד במערה ולא ראה מאורות מימיו לא שייך האי טעמא אלא ודאי בסומא קאמר ר' יהודה וקסבר דמיחייב מדרבנן ויכול לברך על המצות כדפרי'. אבל אשה לא מיחייבא במצות שהז''ג אפי' מדרבנן כההיא דפ' מי שמתו [כ', ע''ב] דא''ר אבהו נשים חייבו' בקידוש היום ד''ת ופריך אמאי מצות [עשה] שהז''ג הוא וכל מצות עשה שהז''ג נשים פטורות אמר אביי מדרבנן  א''ל והא ד''ת קאמר ועוד כל היכא דפטורין מדאורייתא ליחייבינהו מדרבנן וכו' הא למדת דאפי' מדרבנן לא מיחייבו והכי מוכח בפ''ק דסוכה [ב', ע''ב] דא''ר יהודה מעשה בסוכתה של הילני המלכה בלוד שהיתה גבוהה  מכ' אמה והיו זקנים נכנסין ויושבין אצלה ולא אמרו לה כלום א''ל משם ראיה אשה היא והיא פטורה מן הסוכה, אלמא דאפי' מדרבנן לא מיחייבא ותנן בפ' הישן [כ''ח, ע''א] מעשה שילדה כלתו של שמאי הזקן ופיחת את המעזיבה וסיכך ע''ג המיטה בשביל התינוק, דוקא בשביל התינוק אבל בשביל כלתו לא אלמא לא מיחייבא אפי' מדרבנן וכיון דאפי' מדרבנן לא מיחייבו האיך יאמרו וצונו. ומה שסומא חייב מדרבנן והאשה פטורה אפילו מדרבנן יש טעם טוב בדבר דהחמירו חכמים בסומא משום דהוי מינא דבר חיובא ועוד שלא יראה כעכו''ם דאי פטרת ליה מכל המצות  נמצא דאינו נוהג בתור' ישראל כלל אבל אשה אי פטרת לה לגמרי בכל מצות עשה שהז''ג יש עדיין מצות דחייבה בהו הלכך אין אשה מברכת על שום מצות עשה שהז''ג כדברי רש''י זצ''ל. [או''ז הלכ' ר''ה סימן רס''ו].
-----
אין מעכבין את התינוקות מלתקוע ביום טוב, הא נשים מעכבין, משום דעברי בבל תוסיף. והתניא אין מעכבין לא את הנשים ולא את התינוקות מלתקוע ביום טוב. אמ' אביי לא קשיא הא ר' יהוד' הא ר' יוסי ור' שמע', דתניא, [ויקרא א'] דבר אל בני ישראל וסמך, בני ישראל סומכין ואין בנות ישראל סומכות, ר' יוסי ור' שמע' אומ' נשים סומכות רשות. פי', דווק' בלא ברכה, אבל אם בירכו אשר קידשנו במצוותיו וציונו, גילו דעתן שלשם חובה הן עושות, ואיכא תרתי לאיסור', חדא דעוברות בבל תוסיף, וחדא דאיכא ברכה לבטלה. אבל בלא ברכה שאין כוונתן אלא לרשות בעלמ', שרי. והוא הדין על נטילת לולב כיוצא בהן. עיין בערך ע''ח בספר המכריע. פיס'. אבל מתעסקין בהן עד שילמודו. אמ' ר' אלעזר ואפילו בשבת, תניא נמי הכי מתעסקין בהן עד שילמודו, ואפי' בשבת, ואין מעכבין לא את הנשים ולא את התינוקות מלתקוע ביום טוב, הא גופא קשיא אמרת אין מעכבין את התינוקות מלתקוע ביום טוב, הא בשבת מעכבין, והא אמרת מתעסקין בהן שילמודו, ואפי' בשבת, לא קשיא כאן בקטן שהגיע לחינוך, כאן בקטן שלא הגיע לחינוך. [פסקי הרי''ד].
-----
והנשים מעכבין אותן מלתקוע אפילו ביום טוב שלראש השנה. ומז''ה [אומ'] שאין מעכבין אותן אלא שהן מברכות על התקיעה, הואיל ומתכוונות למצוה, הן עוברות בבל תוסיף. וכן בהנחת התפילין, ובכל מצות עשה שהן פטורות עליהן. וכבר ביארתי בקונטרס הראייות שאין הנשים עוברות בבל תוסיף במצוה שלא נצטוו עליה, כמו שאין האיש עובר בבל תוסיף אם יניח תפילין במקום שאין ראוי להניחן, וכמו שאין ישראל עובר בבל תוסיף אם יברך ברכת כהנים, שלא נצטוו עליה אלא הכהנים. ואעפ''כ הנשים אסורות לתקוע ביום טוב שלראש השנה אפילו בלא ברכה, הואיל ואינן מצוות בדבר, הרי יום טוב שלראש השנה כשאר ימים טובים שאסור לכל אדם לתקוע בשבתות ובימים טובים, ואפי' טלטול השופר אסרו חכמים בשבת. וכן אסור לנשים להניח תפילין אפילו בלא ברכה, מפני שנראה כדרך החיצונים שעוברים על דברי חכמים, ואינם רוצים לדרוש המקראות כמותם. [פסקי ריא''ז].
-----
אומר הרב רבי אליעזר ממי''ץ (יראים סי' תי''ט) דדווקא קטנים שהגיעו לחינוך אין מעכבין מלתקוע ומסקינן התם דמתעסקין בהם עד שילמדו ואפילו בשבת אבל לא הגיעו לחינוך אין מתעסקין בהם ונשים אין מתעסקין בהן לתקוע בשבילם דאין אומרים [לו] לאדם חטא בשביל שיזכה חבירך אבל משום נחת רוח דנשים שרינן להו לתקוע ולסמוך אליבא דרבי יוסי הואיל ואין בתקיעה איסורא דאורייתא דתנ(י)א דבי שמואל (כ''ט ב') כל מלאכה לא תעשו (במדבר כ''ט א') יצתה תקיעת שופר ורדיית הפת שהן חכמות ואינן מלאכות עד כאן דבריו. אבל בהלכות גדולות (דף ל''ח ד' ע''ש) ובספרים ישנים גרסינן תניא מתעסקין בתינוקות עד שילמדו ואפילו בשבת ואין מעכבין את הנשים ואת התינוקות מלתקוע ביום טוב משמע הא שבת מעכבין הא אמרת רישא אין מעכבין ומשני רישא בקטן שלא הגיע לחינוך וסיפא בהגיע לחינוך הילכך מעכבין בשבת וזו הגירסא תפס רבינו משה (שופר פ''ב ה''ז) עיקר. [סמ''ג עשין סימן מ''ב].
-----
תנו רבנן הכל חייבין בתקיעת שופר. כהנים לוים וישראלים. גרים. ועבדים משוחררין. טומטום ואנדרוגינוס. ומי שחציו עבד וחציו בן חורין. אנדרוגינוס. מוציא את מינו. אבל לא את שאינו מינו. ומי שחציו עבד וחציו בן חורין. אף לעצמו אינו מוציא. טומטום אינו מוציא לא את מינו. ולא את שאינו מינו. ושנו חכמים אין מעכבין את התינוקות מלתקוע. ומתעסקין בהן עד שילמדו. ואפילו בשבת. והני מילי בקטן שלא הגיע לחינוך. אבל בקטן שהגיע לחינוך. ביו''ט אין. בשבת לא. ירושלמי [פ''ד ה''ט] מתעסקין בהן עד שילמדו. אמר רבי אלעזר מתניתין בגדול ביו''ט של ר''ה שחל להיות בשבת. ותני כאן מלמדין לתקוע בשבת. ואין מעכבין התינוקות מלתקוע ביו''ט. כתב בעל עשרת הדברות ז''ל. מסתברא שהנשים תוקעות לעצמן. אבל אחריני לא. לפי שאין אומרים לאדם חטא בשביל נחת רוח דנשים. אבל בשם רבינו ישעיה ז''ל מצאתי דוקא בלא ברכה שרי להו לנשים לתקוע לעצמן. אבל אם ברכו גילו דעתן שלשם חובה הן עושות. ואיכא תרתי לאיסורא. חדא דעוברות על בל תוסיף. ועוד דאיכא ברכה לבטלה. [תניא רבתי סימן ע''ז].
-----
והרב בעל השלמה ז''ל כתב אין מעכבין את התינוקות וכו', הא נשים מעכבי, והא תניא אין מעכבין לא את הנשים ולא את התינוקות, ותריץ לא קשי הא ר' יהודה הא ר' יוסי ור''ש, דר' יוסי ור' שמעון סברי נשים סומכות רשות, וקי''ל כר' יוסי דאמר נשים סומכות רשות. הלכך אין מעכבין אותן מלתקוע. וכתב הרב דהוא הדין לענין ברכה שמברכות על כל מצות עשה שהזמן גרמה, והביא ראיה מההיא דאמרי' בפ' החובל [פ''ז ע''א] אמר רב יוסף מריש הוה אמינא מאן דאמר לי הלכה כר' יהודה דאמר סומא פטור מן המצות עבידנא יומא טבא לרבנן דלא מפקידנא ועבידנא. פי' דרב יוסף סגיא נהור, כיון (דשמע) דשמעת להא דאמר ר' חנינא גדול המצווה ועושה ממי שאינו מצווה ועושה, מאן דאמר לי הלכה כרבנן עבידנא יומא טבא דמפקידנא ועבידנא. וודאי רב יוסף מריש הוה מברך על כל מצות עשה, דאלו לא הוה מברך, מאי יומא טבא איכא לא בראש ולא בסוף, דהא אשתכח השת' דמצות דעבד בריש שלא כדין עבד, דהא לא בריך עליהן אלא לאו [ש''מ אע''פ] שהוא פטור, יש לו לברך אם ירצה ולא הויא ברכה לבטלה. וכן כתבו [חכמי צרפת] וכן העיד בעל המאור ז''ל בשם חכמי לוניל. והאי דהא דאמ' דקטן שלא הגיע לחינוך מתעסקין עמהן אפילו בשבת. לפר''ש ז''ל איכא דמקשו מההיא דיבמות פרק חרש [קי''ד ע''א] דמשמע דאע''פ דאמרי' קטן אוכל נבלות אין ב''ד מצווין להפרישו, מ''מ אנן לא ספינן ליה איסורא בידים, ואפי' אסורא דרבנן, ואם כן היאך מתעסקין עמהן אפי' בשבת. ותירץ (בתוספתא) [בתוס'] דשאני הכא דאיכא חינוך דמצוה, ולא דמי לשאר איסורי, דליכא מצוה כלל. [המכתם].
-----
אין מעכבין התינוקות מלתקוע. הא נשים מעכבין, ומתעסקין בהם שילמדו ואפילו בשבת ודווקא בקטנים שהגיעו לחינוך אבל לא הגיעו לחינוך אין מתעסקין. אבל לתקוע לנשים אין מתעסקין, אבל לבקי מותר לתקוע לנשים לנחת רוח דתקיעת שופר חכמה ואינה מלאכה היא. [ספר נייר הלכ' שופר ותפילה].
-----
אין מעכבין התינוקות לתקוע הא נשים מעכבין. והתניא אין מעכבין הנשים. הא רבי יהודה הא רבי יוסי. פירש ר''ת הלכה כרבי יוסי נשים מברכות על תקיעת שופר ועל ציצית ועל כל מצות עשה ואפילו שהזמן גרמא, וכן סומא אע''ג דקיי''ל כרבי יהודה דפטור מכל המצות. עיין פרק הקורא המגילה [כ''ד ע''א]. ותוקעין לנשים ומברכין להן ואפי' מי שיצא כבר, לשון רבינו אבי''ה אכן יש גאונים שכתבו [שטוב] לתקוע ליולדות ולכל נשים טרם יצא התוקע, לאפוקי נפשיה מפלוגתא. [האגודה].
-----
ואין מעכבין את התינוקות מלתקוע. ודייקינן בגמ' הא נשים מעכבין ור' יהודה היא אבל ר' יוסי פליג ואמר דאין מעכבין נשים מלתקוע דנשים סומכות רשות כדאשכחן במיכל בת כושי היתה מנחת תפילין ואשתו של יונה היתה עולה לרגל ולא מיחו חכמים. ולענין ברכה כתב ר''ת ז''ל שיכול[ו]ת לברך וליכא משום ברכה לבטלה ויכולות לומר אשר קדשנו במצותיו וצונו דכיון שהאנשים נצטוו, ואף הן נוטלות שכר מדא''ר יוסי בר' חנינא [קידושין ל''א ע''א] גדול המצוה ועושה ממי שאינו מצוה ועושה מדקאמר גדול אלמא נוטל שכר (ב') מי שאינו מצוה ועושה, שפיר מצו אמרי וצונו דבעל העטו' ז''ל כתב שאין אדם תוקע להוציא הנשים אחר שתקע והוציא לעצמו אלא קודם ששמע התקיעות כדי שיצא הוא ויברך לעצמו והן שומעות ויוצאות אבל אחרים אומרים שאפי' אחר שהוציא לעצמו יכול להוציא לנשים ולברך ולהוציא השופר מרשות לרשות בשבילן ולזה הסכים הרא''ש ז''ל והרמב''ם ז''ל בהל' שופר [פ''ו הל' סוכה הי''ג] כתב שאסורות לברך. [חי' הרשב''ץ].
-----
ואמרינן בפרק יום טוב של ראש השנה (דף ל''ב) אין מעכבין את התינוקות מלתקוע דקיימא לן ביבמות בפרק חרש (דף קי''ד) קטן אוכל נבילות אין ב''ד מצווין להפרישו. אם תקע תינוק לעצמו וכן הנשים אם תוקעות לעצמן אין מעכבין דדמי להא דאמרינן בפרק בתרא דעירובין ובחגיגה בפ' אין דורשין נשים סומכות רשות. [הרוקח סימן ר''ב].
-----
בני ישראל סומכין ואין בנות ישראל סומכות. פרש''י משום דמחזי כמוסיף על המצות. וכן בתקיעת שופר ובהנחת תפילין דאמרינן פ' המוצא תפילין [ערובין צ''ו ע''א] דמיכל בת שאול היתה מנחת תפילין ולא מיחו בה חכמים, ומוקי לה כר' יוסי, ואשתו של יונה היתה עולה ומביאה עולת נדבה במקום עולת רגל, ומוקי לה נמי כר' יוסי, ור' יודא אוסר בכל הני משום דמחזי כמוסיף במצות. וא''ת מיהא דאמרינן בשמעתין קמייתא דסוכה [ב' ע''ב] א''ר יוסי מעשה בהילני המלכה שהיתה יושבת בסוכה וכו', והשתא ק' לר' יודא עצמו מ''ט לא מיחו לפי שהיתה מוספת מצוה שאינה חייבת בה. וי''ל, שהיתה שם בשביל בניה ולא היתה נראית כמוספת, וגם לא היתה מכוונת להוסיף ולצאת מאותה מצוה שאינה חייבת בה, וכיון דלא היתה מכוונת אין כאן תוספת, דלעבור בעי כוונה. ור''ת מפרש דכה''ג לא שייך מוסיף על המצות כלל, אלא מפרש הא דסמיכה דקאסר ר' יהודה משום דמחזי כעובד עבודה בקדשים. ותקיעת שופר נמי משום ברכה לבטלה, וכן הנחת תפילין דמיכל בת שאול מברכת היתה עליה', ואשתו של יונה שהיתה עולה לרגל אעפ''י שהיתה מביאה עולת נדבה, היתה נראית שהיא מביאה לשם חובת עולת ראי' ונראה כחולין לעזרה. וההיא דהילני המלכה כמו שפירשתי לעיל. א''נ י''ל שלא היתה מברכת, וא''כ לפירוש ר''ת דפי' משום ברכה לבטלה משמע דלר' יוסי מברכי נשים על מצות עשה שהזמן גרמא אם היא רוצה לקיימה, וכר' יוסי הלכתא, דנימוקו עמו. ואע''ג דסתם מתני' כר' יהודה מ''מ עובדא עדיף, דפ' אין דורשין [חגיגה ט''ז ע''ב] דהביאוהו לעזרת נשים וסמו עליהו נשים כדי לעשות להן נחת רוח, וכן ההיא דמיכל בת שאול, ור''י בר ר' [יהודה] היה מביא ראיה דנשים מברכות על כל מצות עשה אפי' שהזמן גרמא, דאמרי' במגילה פ''ג [כ''ג ע''א] הכל עולין למנין ז' אפי' אשה ואפי' עבדים, ונשים אינם מצוות בלימוד, כדנפקא לן בקידושין [ל''ד ע''א] מלבניכם ולא בנותיכם. מיהו אומר הר''י דלאו ראיה, דמצי למימר דהא דקאמר דנשים עולות למנין ז', היינו מעיקרא דלא היה מברך אלא ראשון ואחרון והיו יכולות לעלות למנין ז' באמצע דלא מברכי. מיהו מ''מ איכא למיפשט מההוא דהחובל [ב''ק פ''ז ע''א] דאמר ר' יוסף מעיקרא מאן דאמר לי הלכה כר' יהודה אעבדינא יומא טבא לרבנן דלא מפקידנא ועבדינא, דסומא פטור מכל המצוות לר' יהודה, ואי ס''ד שהפטור מן הדבר ועושהו, שאינו יכול לברך, א''כ רב יוסף לא היה מברך על שמע ושאר ברכות הרבה כגון ציצית ותפילין וחנוכה ומגילת אסתר ולולב וסוכה וקידוש והבדלה וכל הברכות כולן, וכי י''ט שייך למעבד על דא, והא אמר פ' המניח הכד [ב''ק ל' ע''א] מאן דבעי למעבד חסידא לקיים מילי דברכות, ועוד מעשים בכל יום דנשים קוראות קריאת שמע וברכותיה, אלא ודאי מסתבר לומר דיכול לברוכי על כל המצות, כיון דנכנסות בעול המצות יכולים למימר שפיר אשר קדשנו במצוותיו. ועוד היה מביא ראיה מהא דאמר רב אחא בר יעקב בערב פסחים [פסחים קט''ז ע''ב] סומא פטור מלומר הגדה, ופריך והא אמר ר' ייבא סבר שאלתינהו לרבנן דבי ר' ששת מאן אמר הגדה בי רב ששת רב ששת, ובי רב יוסף רב יוסף, משמע דלא פריך אלא ממה שהוציאו את האחרים, אבל ממה שהם עצמן אומרים לא קשה אע''ג דאיכא ברכה אשר גאלנו. ומיהו אין זה ראיה כ''כ דעדיפא מיניה פריך. ומ''מ נראה להר''ר יצחק שיכולות לברך כדפר' וליכא משום ברכה לבטלה, דאמרי' בתמורה [ד' ע''א] לא תשא שם אזהרה למברך ברכה שאינה צריכה, דאין זה כי אם דרשה דרבנן ואסמכתא היא, דקאמרי' [ברכות כ''א ע''א] ספק קרא אמת ויציב ספק לא קרא חוזר וקורא, ואי דאורייתא היכי חוזר מספיקא, אלא ש''מ לאו דאורייתא אלא דרבנן וקרא אסמכתא בעלמא. [תוספות ישנים].
-----
גרסינן בסיפרא פרשת ויקרא דבר אל בני ישראל וסמך בני ישראל סומכים ואין בנות ישראל סומכות רבי יוסי ורבי שמעון אומרים נשים סומכות רשות. אמר רבי יוסי אמר לי אבא אלעזר פעם אחת היה לנו עגל של זבחי שלמים והוציאנוהו לעזרת נשים וסמכו עליו נשים ושחטנוהו ולא מפני שיש סמיכה בנשים אלא כדי לעשות נחת רוח לנשים פירוש בהא קא קמיפלגי דתנא קמא סבר כיון דאין סמיכ' בנשים ולא הוזהרו עליה אין מניחין אותן לסמוך משום דקא עבר בבל תוסיף ורבי יוסי ורבי שמעון אומרים אע''ג דאין חייבות אם רוצות לסמוך הרשות בידן ואין כאן משום בל תוסיף והכי נמי אמרינן במסכת ראש השנה אין מעכבין את התינוקות מלתקוע ביום הא נשים מעכבין והא תניא אין מעכבין לא את הנשים ולא את התינוקות מלתקוע. אמר אביי לא קשיא הא רבי יהודה והא רבי יוסי ורבי שמעון דתניא דבר אל בני ישראל וכו'. פירוש תקיעת שופר ביום טוב אין בה איסור כדאמרינן יצא תקיעת שופר ורדיית הפת שאין בה אלא חכמה ואינה מלאכה. ואין מעכבין הנשים אלא משום בל תוסיף ורבי שמעון ורבי יוסי מתירין שאינה אלא רשות ואין שם משום בל תוסיף והכי נמי אמרינן בפרק המוצא תפילין דמיכל בת שאול היתה מנחת תפילין ואשתו של יונה היתה עולה לרגל ולא מיחו בידן חכמים ומוקמינן לה כרבי [יוסי] ורבי שמעון דאמרי נשים סומכות רשות אבל לרבי יהודה דהיא תנא קמא דסיפרא כדאמרי' סתם סיפרא רבי יהודה היה אוסר האשה להניח תפילין או לעלות לרגל וכן היו חולקין בכל מצות עשה שהזמן גרמא שרבי יהודה אוסר הנשים לעשות אותן משום בל תוסיף ורבי יוסי ורבי שמעון מתירין. ומסתברא דהלכתא כר' יוסי דנימוקו עמו וכל שכן דרבי שמעון קאי כותיה ואין דבריו של אחד במקום שנים. ומה שנהגו עכשיו הנשים ליטול את הלולב אין איסור ברכה. אלא שאם יברכו עליו הויא לה ברכה לבטלה וקא עברי בבל תוסיף כיון שהן מברכות עליו אקב''ו דעד כאן לא שריא רבי יוסי אלא משום רשות ולא משום חובה.
וראיתי שכתב רבינו תם זצוק''ל נשים מותרות לברך על כל מצות עשה שהזמן גרמא וליכא משום לא תשא את שם זה המברך ברכה שאינה צריכה דהאי דרשה דרבנן היא ואסמכתא היא דהא אמרינן ספק קרא אמת ויציב ספק לא קרא חוזר וקורא ואי דאוריי' היא הא דחי מספיקא לאו דלא תשא אלא ודאי דרבנן היא. ומהא דאמרינן הכל עולין למנין שבעה אפילו עבד אפילו אשה אין להביא ראיה להתיר נשים בשא' ברכות דהא ברכת התורה דמלפניה ומלאחריה לאו משום מצות תלמוד תורה היא שאפי' בירך ברכת הערב נא או באהבה רבה חוזר ומברך לחיבת התורה שלשה ארבעה חמשה ששה שבעה תדע שהרי כהן במקום שאין לוי מברך וקורא וחוזר ומברך וקורא אלמא מהכא יש ללמוד דאמרינן נשים סומכות רשות ומיכל בת שאול היתה מנחת תפילין ולא מיחו בידה חכמי' ואשתו של יונה היתה עולה לרגל ומיכל היתה מברכת אע''ג דפטורה ודמי לברכה שאינה צריכה ואשתו של יונה היתה מביאה עולת נדבה במקום עולת ראיה דאי משום עליית רגל לחודה ליכא קפידא אי לא מחייבה. ורבי מאיר ורבי יהודה ורבי יוסי הלכה כרבי יוסי דאמר נשים סומכות רשות. ואם תאמר הא איכא סתמא במתניתין ומחלוקת בברייתא דתנן אין מעכבין את התינוקות מלתקוע האנשים מעכבין והאי פלוגתא דרבי יוסי ברייתא היא יש לך להשיב דלית הלכתא כי סתמא דמעשה דמיכל ודהוציאונוהו לעזרת נשים דבר גדול הוא ותו דאמר רב יוסף בפרק החובל מעיקרא כל דאמר לי הלכה סומא פטור מן המצות עבידנא יומא טבא לרבנן דלא מיפקידנא ועבידנא ואי קים לן בסתמא מאי יומא טבא עביד הרי לא היה מברך שום ברכה לא על ציצית ותפילין שופר ולולב וסוכה ומקרא מגילה וקידוש והבדלה ותפילות בין בחול בין בשבת בימים טובים ובראש השנה וביום הכפורים ולא שום ברכה ולא קורא קריאת שמע בברכותיה שחרית וערבית והאי דבעי למיהוי חסידא לקיים מילי דברכו' והוא לא מצי לקיומי ומאי יומא טבא הוה ליה למעבד ועוד דאמרינן בערבי פסחים אמר רב אחא בר יעקב סומא פטור מלומר הגדה. ומקשינן והא אמר רבינא אמר לי מרימר שאלתינהו לדבי רב ששת ודבי רב יוסף מאן אמר הגדה בי רב ששת ורב יוסף ואמרו לי רב ששת ורב יוסף אלמא מחוייבין הם דאי לא מחייבי לא פטר אחריני. ומשני קסברי רב ששת ורב יוסף מצה בזמן הזה דרבנן ואתי רשות דנשים מברכו' רשות וסומין מברכין רשות ופטרי מצה דרבנן שמע מינה כיון דמברכי רב ששת ורב יוסף לעצמן לא פריך תלמודא אלא מדמוציאין אחריני ודאי פשיטא דמותר ופטרי דרבנן דקיימא לן כרבי יוסי ולא כסתמא דאין מעכבין ומשום הכי מותר לתקוע להן ולברך דכי היכי דמברכינן דרשותן מוציא את אחרים מדרבנן הכי נמי במילי דרבנן מפקי' להו ומתעסקינן בהן לעשות להן נחת רוח.
ואינן נראין לי דברים הללו שאם היתה הקפידה בעבור ברכה לבטלה אז היו כל ראיותיו נכוחות דבודאי ברכה לבטלה לא אסירא אלא מדרבנן וקרא אסמכתא בעלמא כדאמר מר ומן הסומין היתה ראיה גדולה לנשים אלא שהקפדה אינה אלא משום בל תוסיף דרבי יהודה סבר בני ישראל סומכין ואין בנות ישראל סומכות וכיון שהבורא פטרן מן הסמיכה אילו יסמכו קא עברן בבל תוסיף ורבי יוסי ורבי שמעון סברי נשים סומכו' רשות דודאי אילו מכוין לשם חובה הוו עברי בבל תוסיף שאין איסור בל תוסיף אלא במתכונין לעשות מצוה ורבי יהודה סבר אע''ג דלשם רשות קא עבדן איכא בל תוסיף דבל תוסיף לא בעו כונה וכדאמרינן בריש פרק המוצא תפילין דתנן התם המוצא תפילין מכניסן זוג זוג רבן גמליאל אומר שנים שנים ומוקמינן התם טעמא דרבן גמליאל כדרב שמואל בר רב יצחק דאמר מקום יש בראש שראוי להניח שתי תפילין. ואמרינן התם לימא בדרב שמואל בר רב יצחק קא מפלגי תנא קמא לית ליה דרב שמואל בר רב יצחק ורבן גמליאל אית ליה. לא דכולי עלמא אית ליה דרב שמואל בר רב יצחק והכא בשבת זמן תפילין קא מפלגי תנא קמא סבר שבת זמן תפילין הוא פירוש ואם ישים ב' תפילין קא עבר בבל תוסיף. ורבן גמליאל סבר שבת לאו זמן תפילין הוא פירוש והלכך ליכא משום בל תוסיף דדמי לישן בשמיני בסוכ' ורשאי להכניס שנים שתכשיט הוא לו וכדרב שמואל בר רב יצחק ואיבעית אימא דכולי עלמא שבת זמן תפילין הוא והכא בלצאת בעי כונה קא מפלגי מר סבר דלצאת בעו כונה ומר סבר לא בעו כונה. פי' דרבן גמליאל סבר לצאת בעו כונה וכיון דלא מכוין לשם מצוה כי אם להצניען ליכא משום בל תוסיף ותנא קמא סבר לא בעי כונה וכך הוא שאינו מתכוין כמתכוין. ואיבעית אימא דכולי עלמא לצאת לא בעי כונה והכא בלעבור משום בל תוסיף קא מפלגי מר סבר לעבור עליו משום בל תוסיף לא בעי כונה ומר סבר בעי כונה ובהדין פלוגתא פליגי הכא רבי יהוד' ורבי יוסי דרבי יוסי סבר נשים סומכות רשות דכיון דלא מכונין לשם חובה אלא לשם נחת רוח בעלמא ליכא משום בל תוסיף ורבי יהודה סבר כך הוא שאינו מתכוין כמתכוין ואיכא משום בל תוסיף ועד כאן לא שרי רבי יוסי אלא משום רשות אבל אי מתכוין לשם חובה מודה דאסור משום בל תוסיף והלכך אם יברכו עליהן אקב''ו לא נמצא שעושות לשם חובה ולשם מצוה ואיכא תרתי לריעותא חדא דקא עברן בבל תוסיף ועוד שמברכות ברכה לבטלה שאף מדרבנן לא נצטוו שאין כח לחכמים לבטל לאו דלא תוסיף.
ואין להביא ראיה מן הסומין דאע''ג דרבי יהודה פטר את הסומא מכל מצות האמורות בתורה מדרבנן חיובי מיחייב משום דלא עבר בבל תוסיף דהא לא מיפקד הוא בבל תוסיף וכיון שאין כאן איסור בל תוסיף מצו רבנן שפיר לחיובי' וכיון דחייב מדרבנן בודאי כי הוא מברך על כל המצות וכיוצא בסומא כמו קטן שהגי' לחינוך דאע''ג דפטור מדאורייתא הוא חייב מדרבנן בכל המצות ומברך עליהם כגדול ויש כח בחכמי' לחייבו משום דלא יעבור בבל תוסיף דהא לאו בר הכי הוא אבל נשים דאי מחייבי להו רבנן עברן בבל תוסיף דהא מיפקדן בכל לאוין שבתורה כאנשים אין כח בהן לחייבן ולעקו' דברי תורה נמצא שאם ברכו על מצות עשה שהזמן גרמא שהן עוברי' בבל תוסיף ומברכות ברכה לבטלה שלא צוה אותן לא הבורא ולא חכמי' וסומא בהגדה ודאי הויא תיובתא דמדקא פטר לי' רב אחא בר יעקב מלומר הגדה משום דכתיב בעבור זה ש''מ דבכל התורה מיחייב לי' ולית ליה דרבי יהודה דאמר סומ' פטור מכל המצות האמורות בתור' ומיפקיד הוא בבל תוסיף ואי אמר הגדה ומברך קא עבר בבל תוסיף וליכא לחיובה מדרבנן כדאמרן גבי נשים וכי מקשה מרב ששת ורב יוסף גם ממה שהיו אומרין ומברכין לעצמן מקשה וכי הדר מתרץ מצה בזמן הזה דרבנן מתרץ שפיר דכיון דמדרבנן היא ולא אמרה תורה לחם עוני שעונים עליו דברים אלא בזמן דאיכא פסח אין כאן בל תוסיף דדמי למאי דאמרינן בעירובין שבת לאו זמן תפילין היא ולישן בשמיני בסוכה דלא לקי. ולבסוף מקשה והא כל דתקון רבנן כעין דאורייתא תקון פירוש ונהי דאינהו אמרי לעצמן משום דליכא בל תוסיף אבל לא ליפטרו אחריני ומתרץ דסומא חייב מדאורייתא וליתא לדרב אחא בר יעקב אי נמי אפי' אי הוי מצוה דאורייתא ואיתא לדרב אחא אי אמר סומא הגדה לנפשיה אין בכך כלום דמאי ברכה איכא בהגדה מאי דחתים ברוך אשר גאלנו היא שבח והודייה למקום שגאלנו ואין זו ברכת מצוה שתקבענ' עליו חובה ואם יברך על אכילת מצה הא אמרינן כל שישנו בבל תאכל חמץ ישנו בקום אכול מצה ומרור בזמן הזה ליכא מאן דפליג דהא מדרבנן ועוד דבאכילת מצה ומרור כך הם הסומא כשאר כל אדם לא פטרו רב אחא מלומר הגדה וכיון שאין בהגדה ברכה יכול לאומרה כדאמרינן נשים סומכות רשות וליכא לאקשויי אלא מדקא פטרי אחריני. נתברר עכשיו שאסורות הנשים לברך על שום מצוה שאם יברכו עוברות בבל תוסיף וגם מברכות ברכה לבטלה ולעשות המצוה בלא ברכה לבי מגמגם וסומך אני בזה להחמיר דאע''ג דקיימא לן כרבי יוסי ורבי יהודה הלכה כר' יוסי הא איכא סתם מתניתין דאין מעכבין כר' יהודה וקיימא לן סתמא דמתניתין ומחלוקת דבריית' הלכה כסתם מתניתין ומרב יוסף אין להוכיח דסבירא ליה כרבי יוסי כדפרישית אבל מיהו יש לומר אע''פ שהעמדנו מתניתין דאין מעכבין כר' יהודה אין זו סתם מפורשת דאי הוה תני בפירוש אבל נשים מעכבין הוה סתמא מבורר' כר' יהודה אבל השתא דלא תני אלא קטנים יש לומר דגם נשים נמי אין מעכבין והאי דתני קטנים משום דבעי למיתני אבל מתעסקין בהן עד שילמודו דדוקא עם קטנים אתעסקין כדי לחנכן במצות אבל עם נשים אין מתעסקין דבטורח שרי להו למיתקע אינהו לשם רשות והאי דלא תריץ ליה הכי לרווח' דמילתא קא עבד ולפי שיטתו השיבו שאפי' אם תדחוק אותי לדקדק האנשים מעכבין לא קשיא משום דהיא פלוגא דרבא. ולעולם אין זו סתם מבורר' דלא כר' יוסי הלכך יש לסמוך על ר' יוסי ולהניחן לעשות בלא ברכה. [ספר המכריע סימן ע''ח].
-----
[הגהה זו נמצאה כתובה בגליון לא נודע למי מקדושים] פליאה נשגבה לא אוכל לה דהיכי תיסק אדעתין דמאן דאמר סומא פטור מכל המצוה שיהא פטור אפילו מכל לאוין שבתורה כקטן ולא יענש בע''ז וג''ע וש''ד וחילול שבת ושאר כל העבירות מפני היותו סומא והוא איש ישראל בן דעת אין הדעת סובלתו דבר זה ולא עלה על לבו דההוא מ''ד כלל מעול' זולתו לפוטרו מכל מצו' עשה אבל מצו' דשב ואל תעשה ודאי חייב וחייב ובל תוסיף אזהרה דשב ואל תעשה הוא ואפילו מאן דאמר סומא פטו' מכל המצות מודה ודאי דחייב בלאו דבל תוסיף כבשא' כל לאוי' שבתורה דיקא נמי לישנא דרב יוסף לעיל דאמ' דלא מיפקידנא ועבידנא ולא אמר ונטירנא בלשון שמיר' שיכוין על הכל לכן מדקאמ' ועבידנא בלשון מעשה משמע דעל פטור מן המעש' לבד דיבר וזה ברור כשמש ונשא' דיוק הרב נדף ואינינו. עכ''מ. [ספר המכריע סימן ע''ח].
-----
ר' יוסי ור' שמעון אומר' נשים סומכות רשות לענין הלכה נקיטי' כר' יוסי ור' שמעון דר' יוסי נמוקו עמו. ואע''ג דסתם מתני' מוכח דאין בנות ישראל סומכות מדקתני אין מעכבין את התינוקות מלתקוע. ומשמע דהא נשים מעכבינן אפילו הכי כיון דאמר ר' בפרק בתרא דעירובין [דף צ''ו] דמיכל בת שאול היתה מנחת תפלין ולא מיחו בידה חכמים ואשתו של יונה היתה עולה לרגל ולא מיחו בידה חכמים והיינו כמאן דאמר נשים סומכות רשות נקיטי' הכי דמעשה רב הלכך אם רצו נשים לעשות כל מצות עשה שהזמן גרמא הרשות בידן. [חידושי הר''ן].
-----
כן הורה ר' יצחק הלוי שאין מונעים מן הנשים לברך על לולב וסוכה. דהא אמרי' בפ''ק דקידושין [כ''ט ע''א] כל מצות עשה שהזמן גרמא נשים פטורות. לאפוקי (דאינו) [דאינן] חייבות ואינן צריכות. אבל אם חפיצות להביא עצמם בעול המצוה הרשות בידה. ואין מוחין לה. דלא גרעא ממי שאינו מצווה ועושה. ומאחר דמקיימת מצוה היא אי איפשר בלא ברכה. תדע דהא אמרי' [מגילה כ''ג ע''א] הכל עולין למיניין שבעה ואפילו אשה אלמא אשה עולה ומברכת. אע''ג דפטורה מתלמוד תורה דכת' ולמדתם אותם את בניכם. בניכם ולא בנותיכם. שמעי' אם רצת לקיים מצות עשה הרשות בידה. ואין כאן משום ברכה לבטלה. ת'. ורבינו ש''ח קאסר לנשים לברוכי אלולב וסוכה משום דפטירן וקא עבדי ברכה לבטלה. והכי נמי אכל מצות עשה שהזמן גרמא הוא. מפני חילול השם. אבל מותרות לישב בה בלא ברכה. [מחזור ויטרי סימן שנ''ט].
-----
יש שמוחין בנשים מלברך על כל מצות עשה שהזמן גרמא כגון לולב ושופר. וראיתי שפסק רבינו תם בספר הישר דקיימא לן כרבי יוסי [ר''ה ל''ג ע''א] דנשים סומכות רשות, דרבי מאיר ורבי יהודה ורבי יוסי הלכה כרבי יוסי. ואף על גב דרבי יהודה ורבי יוסי בברייתא וסתמא במתניתין והלכה כסתם, וסתם לן בראש השנה [ל''ב ע''ב] כרבי יהודה דתנן אין מעכבין את התינוקת מלתקוע, ודייקינין התם הא נשים מעכבין, קיימא לן דמעשה רב, דמיכל בת שאול היתה מנחת תפילין ולא מיחו בידה, ואוקימנא לה בפרק המוצא תפילין כרבי יוסי. ופירוש לא מיחו שהיו מתעסקין בהם (שלא) שיעשו, מדלא קתני שלא ברצון חכמים כההיא [ד]מקום שנהגו [נ''ו ע''א], כדאמרינן בחגיגה [ט''ז ע''ב] והביאונוה לעז[רת נשים] לעשות נחת לנשים, שמע מינה דמתעסקין בהן. [ו]כיון דקצת מצוה היא מברכין על לולב ושופר וסוכה ומגילה, דמברך ברכה שאינה צריכה דהוי משום לא תשא את שם וגו' לא הוי אלא אסמכתא בעלמא ומברכין, כדאמרינן [ברכות כ''א ע''א] ספק קרא אמת ויציב חוזר וקורא, דאי מדאורייתא מספיקא לא הוי למישרי ספק איסור דאורייתא. ותו דאמרינן בפרק החובל [פ''ז ע''א] אמר רב יוסף מעיקרא כל דאמר לי הלכה כרבי יהודה עבדינא יומא טבא לרבנן דלא מיפקדנא ועבידנא, [משמע] דרשות הוא, וגם מברך, שאם לא היה מברך מאי יומא טבא איכא, הרי לא היה מברך שום ברכה בעולם, לא בקריאת שמע ולא בתפלה וקידוש והבדלה ומגילה ושופר ולולב וברכות של ראש השנה ויום הכיפורים, וקיימא לן האי מאן דבעי למיהוי חסידא ליקיים מילי דברכות, אלא שמע מינה שהיה מברך. ותו בפרק ערבי פסחים [קט''ז ע''ב] גרסינן אמר רב אחא בר יעקב סומא פטור מלומר ההגדה, ופרכינן והאמר רבינא אמר לי מרימר מאן אמר אגדתא [בי] רב ששת רב ששת בי רב יוסף [רב יוסף], אלמא מחוייבים היו, דאי לאו הכי לא היו פטרי אחריני, ומשני קסבר מצה בזמן הזה דרבנן ונשים וסומא רשות ברכתן ואתי [רשות] ומפיק דרבנן. [שמע מינה, כיון דמברכות רב ששת ורב יוסף עצמן לא פריך תלמודא אלא מדמוציאין אחריני, דודאי פשיטא דמותר לברך ופטרי דרבנן], דקיימא לן כרבי יוסי ולא כסתמא דראש השנה. וכי היכי דרשות מוציא אחרים בדרבנן הכי נמי במילי דרבנן מפקינן להו ומתעסקים בהם לעשות להם נחת רוח. והלכה רופפות ראה איך הציבור נוהג. אבל אין להביא ראיה מדאמרינן במגילה [כ''ג ע''א] הכל עולין למנין שבעה אפילו אשה ואפילו קטן, אלמא שמברכת על תלמוד תורה אף על פי שפטורה, דברכות דקריאת התורה אינן בכלל מצות לימוד תורה, שהרי אפילו בירך ברכות התורה שהשכים לשנות ובירך והערב נא מברך שנית כשעומד לקרות, וכן במקום שאין לוי מברך כהן שתי פעמים רצופין. עד כאן יסודו. ונראה בעיני כפסק רבינו, ואף על פי שיש להשיב על מקצת דבריו. דמתעסקין בהן בנשים לא ברורה, דלא נשנה במסכת ראש השנה [שם] אלא אתינוקות. ואף על פי שלענין אין מעכבין שוין תינוקות ונשים לרבי יוסי, דהא האי ברייתא שאין מעכבין לא את הנשים ולא את התינוקות אוקמינא כרבי יוסי, לענין מתעסקין שמא בתינוקות ודאי מתעסקין, [ד]הא אוקמינא לה משום חינוך, דהא דוקא אוקמינא לה התם דאין מעכבין בשבת [אבל מתעסקין] בקטן שהגיע לחינוך (אבל מתעסקין), לפירוש רבינו שלמה. ויש מרבותינו שמפרשים להיפך דבשלא הגיע אין מעכבין ומתעסקין, מפני שאינו אפילו מדרבנן בר עבירה ועונש כשתוקע. אבל לענין נשים לא שנינו בהדיא שמתעסקין. ומיהו נראה לי כיון דביום [טוב] מתעסקין בין כשהגיע לחינוך בין שלא הגיע הוא הדין בנשים, [ד]לא גריעי מינייהו. ונראה לי נמי שמברכות ארשות. וראייתי מדתנן [בפרק היה קורא] [ט''ז ע''א] חתן פטור מקריאת שמע לילה הראשון מעשה ברבן (שמעון בן) גמליאל וכו' עד אמר להם איני שומע לכם לבטל מלכות שמים אפילו שעה אחת. ופירושו נראה לי משום דחכם היה, דליכא יוהרא לכולי עלמא, כדתנן בפרק מקום שנהגו [נ''ד ע''ב] ובכל מקום תלמידי חכמים בטילים, ופלוגתא (דרבן שמעון) דרבנן ורבן שמעון בן גמליאל בשאר כל אדם. ומייתי להך פלוגתא בסוף פרק היה קורא [י''ז ע''ב]. וסוגיא התם דלכולי עלמא היכא דליכא יוהרא כגון תלמיד חכם המורגל בפרישות קורא קריאת שמע, והך דרבן גמליאל ככולי עלמא, והא דפליגי בסיפא חתן אם רצה לקרות קריאת שמע קורא ורבן שמעון בן גמליאל אומר לא כל הרוצה ליטול וכו' בשאר כל אדם, כדקאמר לא כל הרוצה וכו'. וכן מוכח הך דמקום שנהגו, ובכמה מקומות מוכח שהיו חכמים מחמירים על עצמם, כדתניא בפרק מי שמתו [כ''ב ע''א] מעשה ברבי יהודה בן בתירה שראה קרי וכו' עד וירד וטבל כו' עד אף על פי שאני מיקל על אחרים מחמיר אני על עצמי, ובכמה דוכתי אמרינן אדם חשוב שאני, ולא הוי יהורא. ובפרק תפלת השחר [ל' ע''א] בהלכה בתרייתא אתפלת הדרך היכי מצלי רב חסדא אמר מעומד רב ששת אמר אפילו מהלך רב חסדא ורב ששת הוו אזלי באורחא הוה קאי רב חסדא ומצלי אמר ליה רב ששת לשמעיה אוקמן [לדידי] נמי קסבר מהיות טוב אל תיקרי רע, ולא הוי הדיוט ויהורא. וכי פרכינן להנך תרי מתניתי אהדדי משנינן דבסברא בעלמא פליגי מר חשיב ליה יוהרא ומר לא חשיב ליה יוהרא, אבל במאי דהוי יוהרא לכולי עלמא מחינן בהו, וכי לא הוי יוהרא לכולי עלמא לא מחינן בהו. וכיון דהיכא דלא הוי יוהרא אמרינן אם רוצה לקרות קורא, אף על גב דפטור, שמע מינה דרשות מברך נמי לפניה ולאחריה, דבקריית חובה מיירי במתניתין, ובקריאת שמע שאינה אלא לשמירת מזיקין ליכא למיחש כולי האי לכוונה. וכן פירש רבינו תם במסכת ברכות בספר הישר דבקריאת שמע דחובה מיירי. ופשוט למבין. ותו דאמרינן [קידושין ל''א ע''א] גדול המצווה ועושה ממי שאינו מצווה ועושה, שמע מינה דאינו מצווה [שכר] מיהת איכא, אף על פי שאינו כל כך כמצווה. וכן משמע בפרק קמא דעבודה זרה [ג' ע''א] דמשני לומר שאין מקבלין שכר כמצווה ועושה אלא כמי שאינו מצווה ועושה, שמע מינה דשכר מיהת איכא גם לשאינו מצווה. [ו]כיון דאית ביה קיום מצות רצון היוצר ראוי לברך במצות לא תסור ושאל אביך ונר חנוכה ומגילה. וגבי נשים כי מקיימו מצות עשה ליכא יוהרא לכולי עלמא כיון דכולי עלמא יתבי בסוכה ותקעי שופר ונטלי לולב. ותדע מדשנינן בברכות ופסחים דרבנן אדרבנן לא קשיא כיון דכולי עלמא קא קרו ואיהו נמי קרי לא מיחזי כיוהרא, ואפילו רבן שמעון בן גמליאל לא פליג עלייהו אלא משום דאנן סהדי דלא מצי מכוון, ולא שייך יוהרא אלא היכא דמשנה משאר בני אדם. ואף על פי שכל הנשים פטורין, הרי נמי כל החתנים פטורים ואפילו הכי לא הוי יוהרא. ואין לדחות התם אין כל החתנים קמן. ואם תאמר הא אמרינן בירושלמי [ברכות פ''ב ה''ט] כל העושה דבר ואינו צריך נקרא הדיוט, תריץ היינו דוקא במילי דיוהרא. וזה לשון הירושלמי מעשה ברבן גמליאל ורבי יהושע שהיו מהלכים בדרך [והיו מסתלקין לצדדין מפני יתידות דרכים] והיה רבי יהודה בן פפוס משתקע ובא כנגדם אמר רבן גמליאל מי הוא שמראה עצמו לפנינו אמר לו רבי יהושע רבי יהודה בן פפוס שכל מעשיו לשמים אמר לו ולא כן תני כל דבר של שבח לאו כל הרוצה לעשות עצמו יחיד עושה [אמר לו תני כל דבר של צער הרוצה לעשות עצמו יחיד עושה תלמיד חכם עושה ותבא לו ברכה] אמר רבי זירא ובלבד שלא יתבזו חורונין, פירש וזהו רבי יהודה בן פפוס תלמיד חכם הוא וליכא א[יסו]ר אפילו בשל שבח, ומסיק התם דילמא רבי מייאשא ורבי שמואל בר רב יצחק הוו (יכלין) יתבין ואכלין כחדא אתא עונתא דצלותא קם רבי שמואל בר רב יצחק ומצלי אמר רבי מייאשא לא כן אלפן רבי אם התחילו אין מפסיקין ותני חזקיה כל דבר שפטור ועושהו נקרא הדיוט אמר ליה והתניא חתן פטור מקריאת שמע ותנן חתן אם רצה לקרות קורא אמר ליה ולא רבן שמעון בן גמליאל תני לא כל הרוצה ליטול את השם יטול פתר לה כרבן גמליאל שאמר איני שומע לכם לבטל מלכות שמים אפילו שעה אחת. פירוש רבי(נו) שמואל הביא לו ראיה מדרבנן, והוא חזר והקשה לו מדרבן שמעון בן גמליאל, דבכל מקום ששנה רבן שמעון בן גמליאל במשנתינו הלכה כמותו, והשיב לו רבי שמואל אפילו רבן שמעון בן גמליאל מודה בחכם דליכא יוהרא כמו מעשה דרבן גמליאל ואיהו נמי ליכא ביה יוהרא שעמד להתפלל, והא מצי לכווני, ותו דכולי עלמא מצלי, ואף על פי שהפסיק ליכא יוהרא, הילכך כל הברכות שחתם בתפלתו [לא] הוי ברכה לבטלה. וזה מסייע לפי מה שפירשתי לעיל. ובפירוש רבינו חננאל דברכות הביא הירושלמי, ופסק כלישנא דלא תיפוך וכרבנן דפליגי ארבן שמעון בן גמליאל דלא חיישי בחתן ליוהרא. וכן נראה לי בנשים, כדפרישית לעיל טעמא, ואפילו לרבן שמעון בן גמליאל. תדע דהא ארבע דפנות שלימות לסוכה לא צריך לכולי עלמא דאתאי הילכתא וגרעתה ואוקימתה אטפח, ונהוג כולי עלמא בארבע דפנות אף על גב דלא צריך, אלא כיון דכולי עלמא [ארבע דפנות] עבדי לא הוה משנה להיות חשיב יוהרא. ותו ראיה דגרסינן בפרק מי שמתו [כ''א ע''א] אמר רב נחמן כי הוינא בי רבה בר אבוה הוה מיבעיא לן הני בני רב דטעו ומתחלי תפלת חול בשבת מהו לגמרה ואמר לן גומר אותה ברכה, ומפרשינן התם טעם בדבריו הא דמצלי שמנה עשרה ברכות בחיובא [כ]בחול ורבנן הוא דלא אטרחוהו מפני כבוד השבת הילכך גומר, ומכל מקום פטרוהו מלהתפלל ואפילו הכי אי מטריח נמי חותם הברכה וליכא ברכה לבטלה. ומיהו אי בעי לכתחלה לצלויי שמנה עשרה ברכות לא מצי, דהא לא אטרחוהו רבנן דנקט לאו דוקא, דטעמא משום שאסור לאדם לשאול צרכיו בשבת, ואפילו הכי דמשום טורח עגמת נפש שזוכר צרכיו פטרוהו גומר הברכה, דלא הוי ברכה לבטלה. ובירושלמי [שבת פט''ו ה''ג] אמרינן החזן שאמר רועינו זונינו בשבת סדר ברכות הוא אומר. ועוד ראיה לדברי דפסקינן בפרק תפלת השחר [כ''ז ע''ב] הלכה כרבי יהושע שאמר תפלת ערבית רשות וחתמינן בשמנה עשרה ברכות. ובפרק בכל מערבין [מ' ע''ב] גרסינן אנא אקרא חדתא נמי אמינא זמן אמר ליה רשות לא קמיבעיא לי וכו', שמע מינה מכל הני דארשות נמי מברכין. ואף על גב דבפרק אין עומדין [ל''ג ע''א] פרכינן כיון דאבדיל בתפלה הוה ליה הבדלה דכוס ברכה שאינה צריכה וכו', היינו משום דמשמע ליה למקשה לישנא דברייתא שלא הרשוהו אלא להבדיל בתפלה. ושוב מצאתי שרבינו שב''ט פסק בתוספות עירובין ארשות מברכין, והביא ראיה זאת האחרונה בפרק בכל מערבין, ופסק נמי כרבי יוסי. ומהא דתנן [בפרק שלישי] דמגילה [כ''א ע''א] מקום שנהגו לברך יברך, אלמא שמעצמן היו מנהיגין ברכות, אין ראיה, דמקרא מגילה מיהוי הוי חובה. [אב''י העזר''י]. [ראבי''ה סימן תקצ''ז].
-----
פוסק רבינו יצחק דנשים פטורות מן הציצית כסתם ברייתא דקדושין פרק קמא (ל''ג ב' ותו') מפני שהוא מצות עשה שהזמן גרמא שהרי כסות לילה ממעטינן מוראיתם אותו (מנחות מ''ג א'), ופטורות כמו כן מתפילין שהזמן של חול גורמן ולא בשבת, ואין ללמוד שיתחייבו נשים כמו במצה דהוי מצוה שהזמן גרמא משום דהוו מצה ושמחה בחג והקהל שלשה כתובים הבאים כאחד ואין מלמדין כך מסקנא בפ''ק דקדושין (ל''ה א'), אבל סומא חייב בציצית אע''פ שאינו רואה אחרים רואין אותו (מנחות שם) וסתם תלמודא נמי קאמר בפרק במה מדליקין (שבת כ''ה ב' ותו') ואינהו סבור משום כסות לילה. אומר רבינו יעקב דנשים מברכות על כל מצות עשה שהזמן גרמא (ר''ה ל''ג א' תד''ה הא ע''ש) וראיותיו מפורשות במצות תקיעת שופר (עשה מ''ב דף קי''ט א' בד''ו [הו' בר''ה ל''ב ב']). שמעתי שהורה רבינו יצחק ברבי אברהם לברך על הציצית בליל יום הכיפורים שהיה אומר שמוכיח בירושלמי פ''ק דקדושין (דף כ''א א') דכסות יום חייב בציצית אף בלילה וכל שכן כסות המיוחדת ליום ולילה וכסות לילה פטורה אף ביום (מנחות מ' ב' תד''ה משום). [סמ''ג עשין סימן כ''ו].
-----
ואין מעכבין את התינוקות מלתקוע, וכן הנשים, דקיימא לן נשים סומכות רשות. והוא הדין לברכה שמברכות על מצות עשה שהזמן גרמא. כך כתבו חכמי צרפת. וכך העיד ה''ר בעל המאור בשם חכמי לוניל. וכן דעת הרב דודי נ''ר והרב אביו. והביאו קצת ראיה לדבריהם מהא דגרסינן פרק החובל [ב''ק פ''ז ע''א]. ומיהו הראב''ד כתב להחמיר, שאין להן לברך. [המאורות].
-----
קטן ואשה עולין ממנין הקורין, אבל אמרו חכמים אשה לא תקרא בתורה מפני כבוד צבור. כתב הר''ם קטן היודע לקרות ויודע למי מברכין עולה ממנין הקורין. יש מן הגדולים שכתב שהמתפללין בבתיהם בעשרה אשה קוראה שם בתורה, שלא נקרא צבור אלא כשמתפללין בבית הכנסת. ויש מי שאמר שלא אמרו אשה עולה למנין שבעה אלא בזמן שלא היו מברכין בתורה אלא הפותח והחותם, אבל עתה שכל העולין מברכין, אין אשה קוראה בתורה לברך [הואיל] והיא אינה מחויבת בדבר. [הבתים — שערי קריאת התורה שער שני].
-----
ר' אב''י העזר''י כתב בשם רבינו יצחק ב''ר אליעזר הלוי שיש לומר ובראשי חדשיכם בב' ימים של ר''ה שחרית בהתחלת פסוקי דזמרה גם יש לומר זמן בב' ימים אקידושא וגם אתקיעת שופר וצריך לברך אשופר לשמוע קול שופר ותוקעין לנשים ואפילו מי שיצא כבר שהרי נשים תוקעות לעצמן אם ירצו [הג''ה אבל מהר''ם פסק שתוקע לנשים קודם שיצא י''ח ולאחר שיצא אסור לתקוע להן ומחלל יו''ט ואם הנשים רוצים לתקוע בעצמן אין מוחין אותן עכ''ה]. [ספר הפרנס סימן תי''ב].
-----
נשים אין מעכבו' להן מלתקוע אף על פי שפטורות הרשות בידן לתקוע ולברך כמו שכתבתי בנתיב כ''ז ח''א כך פשוט בר''ה ויש פוסקים שפסקו דוקא הן לעצמן אבל מי שיצא אין יכול לתקוע להן שהתקיעה שלא במקו' מצוה אסורה משום שבות וכן כתב בעל העיטור ואבי העזרי כתב שמותר לתקוע להן אפי' מי שיצא כבר ואין בו משום שבות וכן נהגו בכמה מקומות לתקוע להן בבתיהן אחר שיצאו מבית הכנסת וכן כתב הרב רבינו אשר ונהגו באשכנז לתקוע לנשים היולדות קודם שיתקעו בבית הכנס' כדי שיוציא התוקע את עצמו. [רבינו ירוחם נ''ו ח''ב].
-----
וכבר נתבאר בסוף נ''ג מזה הדרך דנשים מברכות במ''ע שהז''ג אע''פ שאינן חיוב מה''ת ואין זה ברכה לבטלה, ומוציא ש''ש לבטלה דנפקא לן בפ''ק דתמורה [ד' ע''א] מאת ה' אלקיך תירא בד''א בלא ברכה אבל בברכה אינו אסור אלא מדרבנן וכ''כ ר''ת וכן הורו רבני צרפת וכן הנשים נהגו לברך אבל הואיל ואינן חייבות באותה מצוה אין אדם מברך להן. [אהל מועד שער הברכות דרך א'].
-----
נשים אע''פ שאינן חייבות בשופר הרשות בידן לברך ואין זה ברכה לבטלה וכן הדין בכל המצות ומוציא ש''ש לבטלה דנפק''ל בפ''ק דתמורה [ד' ע''א] מאת ה' אלקיך תירא בד''א בלא ברכה אבל בברכה אינו אסור אלא מדרבנן. [אהל מועד שער ר''ה ויוה''כ דרך א'].
-----
נשים מברכות על מ''ע שהז''ג אע''פ שפטורות מעשיית מצות עשה וכ''כ הר''מ וי''א שהרשות בידן לברך וכ''כ רשב''א ולזה הסכימו ר''מ ורוב החכמים אבל רבינו אברהם לא ס''ל הכי. [אהל מועד שער הברכות דרך א'].
-----
הכל חייבין לשמוע קול שופר כהנים לויים וישראלים וגרים ועבדים משוחררין אבל נשים ועבדים וקטנים פטורין. ונראה שכיון שהנשים פטורות שאין ראוי לברך על התקיעה וכן בכל מצות עשה שהזמן גרמ' כגון סוכה ולולב וכיוצא בהן. והר''ף ז''ל כתב מ''מ רגילו' לתקוע גם בשביל נשים וגם מברכין ולא הוי ברכה לבטלה מפני שמכניסות עצמן בחיוב מידי דהוה אלולב. והבעל המאורות ז''ל כתב כיון שהברכה רשות להן הוי רשות נמי למי שתוקע בשבילן ע''כ והראב''ד ז''ל כתב שאין לעכב על ידן אם רצו לברך וכן כתבו חכמי צרפת וכן בכל מצות שיהא להן רשות ולא הוי ברכה לבטלה וכן נהגו בארצם וכן העיד הבעל המאור ז''ל בשם חכמי לוניל ז''ל וכן נמי כתב הרשב''א ז''ל וז''ל מ''מ הסכמתן של ראשונים שהיא מברכת ואין מוחין בידה וכן בכל מ''ע שהז''ג. מי שחציו עבד וחציו בן חורין וטומטום ואנדרוגינוס חייבין. כל מי שאינו מחוייב בדבר אינו מוציא את החייב ידי חובתו לפיכך אשה או קטן אין מוציאין השומע מהן וכן החרש אינו מוציא לפי שהוא פטור שהדבר תלוי בשמיעת הקול וזה אינו שומע ואפי' מדבר ואינו שומע שהוא כפקח לכל דבריו אינו מוציא כיון שאינו שומע לאו בר חיובא הוא. אנדרוגינוס מוציא את מינו. פי' אנדרוגינוס שכן בלשון יון קורין לאיש אנדר ולאשה גנסיא וכן הוא עולה בגמטריא זכר ונקבה וי''א דבריה בפני עצמה היא דלית בה צד זכרות וצד נקבות אלא או האי או האי והכי איתמר פ''ק דחגיגה ואינו מוציא את שאינו מינו. טומטום אינו מוציא לא את מינו ולא את שאינו מינו שהטומטום כשנקרע אפשר שימצא זכר ואפשר שימצ' נקב' וכן מי שחציו עבד וחציו בן חורין אינו מוציא לא את מינו ולא את שאינו מינו שאין צד עבדות שבו מוציא צד חירות שבו כיצד יעשה שיצא ידי חובתו ישמע מבן חורין שיתקע לו שאפי' את עצמו אינו מוציא ולא אתי צד עבדות שבו ומפיק צד חירות שבו. [ארחות חיים הלכ' תקיעת שופר סימן ח'].
-----
אשה שהניחה תפילין חייבת שתברך כמו האיש, וכן כתב רבי' תם ז''ל וקצת רבני צרפת ז''ל ויש מי שמביא ראיה מדאמרי' בסוף עירובין שמיכל בת שאול היתה מנחת תפילין, וכן אשתו של יונה שהיתה עולה לרגל ולא מיחו בידיהן חכמים, ואי דמנחי בלא ברכה פשיטא דאין מוחין בידיהן לעשות שום מצות עשה ואע''פ שאינן מחוייבות. [ספר הפרדס — שער תשיעי].
-----
ותו אמרי' התם נשים לאשמועינן דמצות עשה שלא הזמן גרמא הוא, ור' שמעון פוטר בנשים דמצות עשה שהזמן גרמא הוא, והוא הדין לעבדים דקימא לן כל מצוה שאין האשה חייבת אין העבד חייב בה. וקיימא לן כר' שמעון דאמר סומא חייב ונשים ועבדים פטורין מן הציצית דמצות עשה שהזמן גרמא הוא. אבל הרב ר' יעקב מקורביל ז''ל כתב דאשה פטורה מן הציצית, אבל אם רוצה לברך הרשות בידה, וכן כתב הרב ר' פרץ ז''ל, וכן ראיתי לשר של קוצי ז''ל שכתב משמו של רבי' תם ז''ל דנשים מברכות על כל מצות עשה שהזמן גרמא, וכתב הרב ז''ל נשים פטורות מן הציצית ואם רצו לברך יברכו, וכן דעת ר' יום טוב אלשבילי ז''ל. ואינו כן דעת הר''ם במז''ל שכתב נשים ועבדים וקטנים פטורין מן הציצית מן התורה, ומדברי חכמים שכל קטן שיודע להתעטף חייב בציצית כדי לחנכו במצוות, ונשים ועבדים שרצו להתעטף בציצית מתעטפין בלא ברכה, וכן שאר מצוות עשה שהנשים פטורות מהן אם רצו לעשות אותה מצוה בלא ברכה אין ממחין בידם. טומטום ואנדרוגינוס חייבין בכולם מספק לפיכך אין מברכין אלא עושין אותן בלא ברכה, עד כאן. והעקר כדברי רבותינו הצרפתים ז''ל. וכן ראיתי שרבי' יעקב החסיד ז''ל שאל מפמליא של מעלה נשים שמברכות בסוכה ולולב ושופר או בשאר מצוות אם היא ברכה לבטלה, והשיבו לו כל אשר תאמר אליך שרה שמע בקולה ולך אמור להם שובו לכם לאהליכם וברכו שם אלהיכם והעד מגלה וחנוכה, שמאחר שהיו באותו הנס חייבות בהן ומברכות עליהן, בלולב נמי מצינו שבא לזכר שאין לו אלא לב אחד, ובשופר נמי אמרי' אמר הקב''ה אמרו לפני בראש השנה מלכיות ותמליכוני עליכם וזכרונות שיבא זכרונכם לפני לטובה, ובמה בשופר, לפיכך אם באה לברך בלולב ובשופר הרשות בידה, כל זה השיבו לו. [ספר הפרדס — שער תשיעי].
-----
ולענין ברכה כלו' אם מברכות על מצות הללו אם לאו כתב ר''ת ז''ל דאם רצו מברכות וליכא משום ברכה לבטלה. והביא ראי' מדאמרי' בפרק החובל [פ''ז] ובפ''ק דקדושין אמר רב יוסף מריש הוה אמינא מאן דאמר לי הלכה כר' יהודא דאמר סומא פטור מן המצות עבידנא יומא טבא לרבנן דאנא לא מפקידנא ועבידנא אלמא סומא לר' יהודה אע''ג דפטור אם רצה עושה ומברך דאי לא הכי אמאי ליעבד רב יוסף יומא טבא שהרי היה מפסיד שכר הברכות ואמרינן [ב''ק ל'] האי מאן דבעי למיהוי חסידא לקיים מילי דברכות אלא ודאי מי שהוא פטור מן המצות אם רצה לעשותן ולברך עליהן הרשות בידו. וא''ת וכיון שהוא פטור היכי מברך דהא ברכה שאינה צריכה הוא ואמרינן בפרק אין עומדין [ל''ג] כל המברך ברכה שאינה צריכה עובר משום לא תשא. י''ל דברכה שאינה צריכה מדרבנן היא ובכי הא לא אמור. וראיה לדבר מדאמרינן בפרק מי שמתו [כ''א] ספק אמר אמת ויציב ספק לא אמר חוזר ואומר משום דסבירא לן התם דאמת ויציב דאורייתא ואם איתא דברכה שאינה צריכה עובר עליה מה''ת נהי דאמת ויציב דאורייתא היאך חוזר ואומרו מספק והרי אם אמרו קא עביד איסורא בידים ומוטב שלא לאמרו שאפי' לא אמרו ממילא הוא דקא עבר אדאוריית' ושב ולא תעשה שאני אלא ש''מ דברכה שאינה צריכה מדרבנן בעלמא היא. ומוציא שם שמים לבטלה דנפקא לן בפ''ק דתמורה [ד'] מדכתיב את ה' אלקיך תירא הני מילי בלא ברכה אבל בברכה לא מתסר אלא מדרבנן. ודוקא בברכה שאינה צריכה כלל אבל בברכת המצות למי שהוא פטור בהן לא הלכך אם רצו נשים לברך על מצות עשה שהזמן גרמא הרשות בידן אלו דברי ר''ת ז''ל. ומביאין עוד ראי' לדבריו מההיא דאמרינן בפרק בתרא דעירובין דמיכל בת שאול היתה מנחת תפילין ולא מיחו בידה חכמים ואמרי' התם דמאן דאמר הכי ס''ל דנשים סומכות רשות משמע דלמאן דאמר נשים אין סומכות מיחו ואמאי מיחו בשלמא סמיכה משום דהו''ל משתמש בקדשים אבל בהנחת תפילין מאי איסורא איכא אלא ודאי משום ברכה דלמאן דאמר סומכות רשות היו מברכות ולמאן דאמר אין נשים סומכות רשות מיחו משום דהוי ברכה לבטלה הלכך לדידן דקיימ''ל סומכות רשות מברכות. וכי תימא א''כ היכי קאמר לא מיחו הודו הוה ליה למימר כיון דלכתחילה רשאות לעשות כן וכדדייקינן כי האי גוונא בפרק מקום שנהגו גבי אנשי יריחו. לאו קושיא היא דאין ה''נ דהודו אלא משום דלמאן דאמר אין סומכות [מיחו] נקט למאן דאמר סומכות לא מיחו. תדע לך דלא מיחו לאו דוקא דהא מעיקרא הוה ס''ד לאוקמה כמאן דאמר (לולב) [לילה] ושבת זמן תפילין הלכך הוי לה מצות עשה שלא הזמן גרמא ונשים חייבות (ולכך) [ולהך] אוקמתא ודאי לא מיחו לאו דוקא דאדרבא חייבות הן לעשות כן הלכך כי מוקמינן לה נמי כמאן דאמר נשים סומכות רשות לא מיחו לאו דוקא.
ואין אלו ראיות דלעולם אין מברכות וכי תימא א''כ למאן דאמר אין סומכות למה מיחו. איכא למימר משום דקימ''ל [שבת מ''ט] תפילין צריכין גוף נקי והנשים אינן נקיות דעת ולא נקיות גוף הלכך מיחו כי היכי דמחיין בסמיכה משום משתמש בקדשי' ומאן דאמר נשים סומכות רשות סבר דלא מיחו דס''ל דכל מצוה שבאנשים חובה בנשים רשות ומ''מ מפי שאינן נקיות לא הודו לגמרי והיינו לשנא דלא מיחו. והא דאמרי' נמי התם [עירובין צ''ו ע''א] באשתו של יונה שהיתה עולה לרגל ולא מיחו בידה חכמים לישנא דלא מיחו דוקא הוא כלומר אבל לא הודו משום דאתי למטעי ולומר שהיא חייבת בעולת ראיה כיון שרואין שעולה לרגל ואתי לאתויי חולין לעזרה אבל לעולם אימא לך דאין מברכות. והא דסומא נמי לאו ראיה היא דאע''ג דסומא לר' יהודא פטור מן המצות הני מילי מדאורייתא אבל מדרבנן חיובי מיחייב ומשו''ה הוי מצי רב יוסף לברוכי. וראיה לדבר דמדרבנן מחייב מדתנן במגילה [דף כ''ד] ר' יהודא אומר כל מי שלא ראה מאורות מימיו לא יפרוס על שמע כלומר לפי שלא נהנה במאורות כדי שיברך עליהן טעמא דלא ראה הא ראה פורס. ואם איתא דסומא לר' יהודא פטור אפילו מדרבנן ראה למה פורס הרי אינו מחוייב בדבר וכל שאינו מחוייב בדבר אינו מוציא את הרבים ידי חובתן. וכי תימא כי פטר ר' יהודא סומא הני מילי סומא מעיקרו אבל פתח ונסתמא לא ומשו''ה ראה פורס ליתא דהא לפום טעמא דר' יהודא דמפורש בפרק החובל [פ''ד] אפילו פתח ונסתמא פטור. ועוד דהא רב יוסף פתח ונסתמא הוה כדאמרינן בהגדה דאיהו סמי נפשיה משום דלא מצי קאי דלא לאסתכולי בר מארבע אמות דיליה ואפילו הכי פטר נפשיה בדר' יהודא אלמא לר' יהודא אפילו פיתח ונסתמא פטור דאי אמרת פטור ואפילו מדרבנן ראה למה פורס אלא ודאי אפילו לר' יהודא מחייב מדרבנן ומשו''ה מוציא את אחרים ידי חובתן דכיון דברכות ק''ש מדרבנן נינהו אתי דרבנן מפיק דרבנן. ואע''ג דבירושלמי דמגלה משמע דכי קאמר ר' יהודה כל שלא ראה מאורות דמשמע הא אם ראה פורס ביושב בבית אפל היא ומשו''ה ראה פורס דגברא בר חיובא הוא ולפי זה אין להביא ראיה מהתם דסומא חייב במצות מדרבנן אינו נראה כן לפי שיטת הגמרא שלנו דהא אמרינן עלה במגלה ורבנן הכי נמי אית ליה הנאה כדתני' א''ר יוסי כל ימי הייתי מצטער על מקרא זה כאשר ימשש העור באפלה וכולי כדאיתא התם משמע שעל סומא נחלקו שליושב בבית אפל אינה ענין ושמעת מינה מדאמרינן דאם ראה פורס דמדרבנן מיחייב הלכך כיון דפריסת ק''ש דרבנן אתי דרבנן ומפיק בדרבנן.
וא''ת ואפי' הכי היכי מפיק דהא אמרינן בפרק ערבי פסחים [קט''ז] שאלתינהו לרבנן דבי רב ששת מאן אמר אגדתא בי רב ששת ואמרו לי רב [ששת מאן אמר אגדתא בי רב יוסף ואמרו לי רב] יוסף כלומר שהיה עושה כל הסדר ומוציא את הרבים ידי חובתן בברכות ואוקימנא התם במצה דזמן הזה דרבנן כלומר דאי מדאורייתא לא מפיק דאפי' למאן דאמר דסומא חייב במצות גבי מצה מיעטיה קרא בהדיא כדאיתא התם ואקשינן והא כל דתיקון רבנן כעין דאורייתא תקון כלו' והיכי מפיק לאחריני אלמא כי היכי דבדאורייתא לא מפיק בדרבנן נמי לא מפיק וכיון שכן אפי' ראה למה פורס. יש מי שתירץ דאין הכי נמי דאפילו במידי דרבנן כל היכא דאית ליה עיקר בדאורייתא לא מפיק והיינו ההיא דהתם אבל במידי דלי''ל עיקר בדאורייתא כגון פורס על שמע כיון דסומא נמי מחייב מדרבנן אתי דרבנן ומפיק דרבנן ואיכא מאן דאמר דאפי' במידי דאי''ל עיקר בדאוריית' כיון דחיובא מדרבנן הוא אמרינן דאתי דרבנן ומפיק דרבנן והתם ה''ק דכיון דבזמן הבית מיעטיה רחמנא לסומא מחיובא דמצה בזמן הזה נמי שהיא מדרבנן לא חייבו חכמים לסומא דכל דתקון רבנן כעין דאורייתא תקון אבל אין הכי נמי דכל המחויב בדבר מדרבנן מפיק דרבנן אפילו במידי דאית ליה עיקר מה''ת והכי מוכח בפרק מי שמתו דאמרי' דאי נשים בברכת המזון מדרבנן מוציאין אנשים ידי חובתן היכא דאכל שיעורא דרבנן אע''ג דאית ליה עיקר בדאוריית'. וא''ת מ''מ בדלית ליה עיקר בדאורייתא דכולי עלמא אתי דרבנן ומפיק דרבנן וכיון שכן למה אמרו קטן לא יפרוס על שמע. י''ל דקטן אינו מחויב בדבר כלל דמצוה עליה דאבוה רמיא לחנכו במצות. ולפי זה הא דתניא בפרק מי שמתו בן מברך לאביו ואשה מברכת לבעלה ואוקימנא בדאכל שיעורא דרבנן לאו בבן קטן איירי דהא אפילו בדרבנן לא מפיק כיון דלאו בר חיובא כלל וכדכתיבנא אלא אשה הוא דמתוקמא בהכי אבל בן בגדול איירי ואפילו בדאכל שיעורא דאורייתא וקמ''ל דסופר מברך ובור יוצא ומשום דבעי למתנא עלה תבא מארה לאדם. אבל אשה היא שמוציאה למי שאכל שיעורא דרבנן דאתי דרבנן ומפיק בדרבנן ומשו''ה קאמר ר' יהודא כל שלא ראה לא יפרוס הא ראה פורס שהסומא מחויב בדבר הוא מדרבנן ולפיכך היה אפשר לו לרב יוסף לברך ואין להביא ראיה משם לנשים שכיון שהן פטורות אפילו מדרבנן לעולם אימא לך דאין מברכות. ומ''מ אעפ''י שדחינו ראיות הללו כיון שכבר הורה ר''ת ז''ל נקיטי כוותיה ומברכות דכיון שנוטלות עליהן שכר דהא א''ר יוסי בר' חנינא גדול המצוה ועושה ממי שאינו מצווה ועושה ומדקאמר גדול אלמא למי שאינו מצוה ועושה שכר יש לו הלכך בכלל מצוה הן ומברכות. ולא תימא כיון שלא נצטוו היאך יאמרו וצונו וכדדייקי' גבי נר חנוכה בפרק במה מדליקין [כ''ג] היכן צונו דלא קשיא דכיון שהאנשים נצטוו ואף הן נוטלות שכר שפיר מצי אמרי וצונו. [חידושי הר''ן].
-----
אין מעכבין את התינוקות מלתקוע ביום טוב, ומתעסקין עמהם כדי שילמדו. א''ר אלעזר ואפילו בשבת, תניא נמי הכי מתעסקין בתינוקות כדי שילמדו ואפילו בשבת, ואם הגיעו לחינוך מצות אסור. והמתעסק ללמד לא יצא, והשומע מן המתעסק לא יצא. [בה''ג הלכ' ראש השנה].
-----
אין מעכבין את הנשים ואת התינוקות מלתקוע ביום טוב ומיתעסקין התינוקות שילמודו אמר רבי אלעזר ואפילו בשבת, תניא נמי הכי מיתעסקין תינוקות שילמודו ואפילו בשבת ואם הגיעו לחינוך מצות אסור ואין מעכבין את הנשים ואת התינוקות מליתקוע ביום טוב. [הלכות פסוקות לרבינו יהודאי גאון הלכ' ראש השנה].
-----
אין מעכבין את התנוקות מלתקוע ביום טוב ומתעסקין בהם כדי שילמדון ואפילו בשבת שתקיעת שופר חכמה היא ואינה מלאכה. ובקטן שלא הגיע לחנוך אבל קטן שהגיע לחינוך לא דחיישינן דילמא אתי לאפוקי לרשות הרבים. ותקיעת שופר נשים ביו''ט מחלוקת ר' יהודה ור' יוסי ור' שמעון דתניא דבר אל בני ישראל בני ישראל סומכין ואין נשים סומכות דברי ר' יהודה ור' יוסי [ו]ר' שמעון אומר[ים] נשים סומכות רשות והלכתא כר' יוסי ור''ש. [רי''ץ גיאת הלכ' ר''ה].
-----
אין מעכבין את הנשים ואת התינוקות מלתקוע בשופר ביום טוב. ומתעסקין בהן עד שילמדו. אמר ר' אלעזר ואפילו בשבת. תניא נמי הכי ומתעסקין בתינוקות עד שילמדו ואפילו בשבת. ואם הגיע לחינוך מצות אסור. המתעסק ללמד לא יצא. [מחזור ויטרי סימן שט''ז].
-----
ואמר רבי אלעזר ואפילו בשבת, ופריך עלה ממתניתין, ומשני לא קשיא כאן בקטן שהגיע לחינוך כאן בקטן שלא הגיע. ומפרשי לה רבוותא להאי גיסא ולהאי גיסא. ובנשים אי מעכבין אי לאו פליגי בה, ואוקימנא כתנאי הא רבי יהודה הא רבי יוסי [ו]רבי שמעון דכי היכי דפליגי [בסמיכה] הכי נמי בכל מצות עשה שהזמן גרמא, והילכתא כרבי יוסי וכרבי שמעון, דרבים נינהו, ותו דרבי יהודה ורבי יוסי הלכה כרבי יוסי. ומברכינן כי תקעי לנשים ואפילו יצא כבר התוקע, כדפרישית לעיל. ושרי לאפוקי השופר בשביל נשים אפילו לרשות הרבים, כדפרישית לעיל בפרק שלישי. [ראבי''ה סימן תקל''ט].
-----
תנ''ה מתעסקין בהן עד שילמדו. ב' גירסאות כתוב' בספרים. ומתוך פי' הקונטרס משמע שכך הי' גורס מתעסקין בהן עד שילמדו ואפי' בשבת ואצ''ל בי''ט, הא גופא קשיא אמרת מתעסקין בהן עד שילמדו ואפי' בשבת, אלמא אפי' לכתחילה אמרינן להו תקעו, והדר תני אין מעכבין, עכובא הוא דלא מעכבינן הא לכתחילה לא אמרינן להו תקעו, לא קשיא כאן בקטן שהגיע לחינוך מתעסקין בהן עד שילמודו וכ''ש דאין מעכבין. ודבר תימה הוא, דהאיך יתכן לומר דבקטן שהגיע לחינוך מתעסקין בהן אפי' בשבת, והלא אין מצות היום בשופר. ועוד דגבי קטן שלא הגיע לחינוך קתני אין מעכבין לתקוע בשבת, אבל לכתחילה לא אמרינ' להו תקעו, ואמאי והא אפי' קטן שהגיע לחנוך שרי להתעסק בו שילמוד. ומיהו לפי' י''ל דהאי דלכתחילה לא אמר להו תקעו היינו דאנו צריך לומר להן תקעו, דאין חייב ללמדו, כיון דלא הגיע לחנוך, אבל איסור ליכא. והר''י מפרש איפכא דקטן שהגיע לחנוך אין מעכבין בשבת, אבל לכתחילה לא אמרי' להן תקעו, כיון דאיכא איסורא דרבנן, ומ''מ לא מיחייב להפרישן, כיון דאי לאו שבת, היה מצות היום בשופר. וקטן שלא הגיע לחנוך מתעסקין, כלומר שרי להתעסק אפי' בשבת ולאו משום דליחייב להתעסק בהם, וגירס' אחרת הכתובה בספרים מוכחה כפי' זה, שכתוב בהן מתעסקין בהן עד שילמדו ואפי' בשבת, ואין מעכבין התינוקות מלתקוע בי''ט, הא בשבת מעכבין, הא אמרת רישא אין מעכבין לא קשיא הא בקטן שלא הגיע לחינוך, ואע''ג דתניא ביבמות פ' חרש [קי''ד ע''א] לא יאמר אדם לתינוק הבא לי חתו' אלא מניחו תולש מניחו זורק, ומוקי לה אבי תולש בעציץ שאינו נקוב, זורק בכרמלית דרבנן, כי היכי דלא תפשוט מינה דקטן אוכל נבילות אין ב''ד מצווין להפרישו, משמע דאיסורא דרבנן נמי לא ספינן ליה בידים. מיהו מ''מ הכא שרי להתעסק בו לתקוע אפי' בשבת, כיון דזימנין איכא מצוה בתקיעת שופר, ולא דמי לשאר איסורים. וכמו שפירשתי מוכח בריש ערכין [ב' ע''ב] דההיא דאין מעכבין, מיתוקמא בהגיע לחנוך, דאמרי' התם הכל חייבין בתקיעת שופר לאתויי קטן שהגיע לחנוך (דרבנן) [דתנן] אין מעכבין התינוקות מלתקוע. [תוספות ישנים].
-----
[ר''ה ל''ג, ע''א] מתני' מתעסקין עמהם עד שילמדו. א''ר אלעזר ואפי' בשבת תניא נמי הכי ומתעסק עמהן עד שילמדו ואפילו בשבת ואין מעכבין את התינוקות מלתקוע בשבת ואצ''ל [בי''ט] הא גופא קשיא אמרת מתעסקין בהן עד שילמדו אפי' בשב' אלמ' לכתחיל' אמרי' להו תקעו והדר תני אין מעכבין עכובי הוא דלא מעכבין הא לכתחילה לא אמרי להו תקעו לא קשיא כאן בקטן שהגיע לחינוך כאן בקטן שלא הגיע לחינוך פירש''י קטן שהגיע לחינוך מתעסקין בו שילמוד אפילו בשבת וכ''ש שאין מעכבים. ואין זה נראה לר''י בר אשר דקטן שהגיע לחינוך הרי הוא נמי חייב לחנכו בשבת וכשתוקע בשבת שלא במקום ב''ד נמצא שהוא עובר על השבות ומאי אולמיה מצות שופר משבת שיהא עובר על שבות שבת כדי שיהא בקי לתקוע לשנה הבאה תקיעת מצוה ונראה לו לפרש איפכא בקטן שהגיע לחינוך אין מעכבין בשבת הא לכתחילה לא יתקע הואיל דאית ליה לעבור על איסור שבות שבת וכבר הגיע לחינוך לשמור שבת ובשלא הגיע מותר אף להתעסק עמו בשבת ולהראותו האיך יאחזנו מאחר שלא הגיע לשמור שבת וכפי' זה מוכיח בפ''ק דערכין [ב', ע''ב] דאמר התם הכל חייבין בתקיעת שופר כהנים לוים וישראלים הכל לאתויי [קטן] שהגיע לחינוך דתנן אין מעכבין את התינוקות מלתקוע דהיינו כדאמרינן דעכובי הוא דלא מעכבין הא לכתחילה לא אמרי' להו תקעו. [או''ז הלכ' ר''ה סימן רס''ז].
-----
ומתעסקין בהן כדי שילמדו ואפילו בשבת. והני מילי בקטן שהגיע לחנוך, אבל בקטן שלא הגיע לחנוך ביום טוב אין בשבת לא. וכתב הרי''ף ואית דאמרי איפכא, ונראה דכיון דמספקא לן אסור להתעסק בהן בשבת בין הגיע לחנוך בין לא הגיע לחנוך, וכ''כ הר''ם [פ''ב ה''ז]. מיהו לפום מאי דגרסינן בערכין פרק קמא [ד' ע''ב] נראה דקטן שהגיע לחנוך חייב בתקיעת שופר. ומיניה קאמר במתניתין דאין מעכבין אותן מלתקוע בשבת ומתעסקין עמהן כדי שילמדו. והילכך אידך מתניתין דמוכחינן מינה דמעכבין את התינוקות וכו' מיירי בקטן שלא הגיע לחנוך. ותימה על הרי''ף איך כתב ואית דאמרי איפכא, דהא לא אפשר איפכא לפום מאי דגרסינן התם, כמו שכתבנו. ומיהו עדיין יש לבאר היכי מצינן לאוקומי הך דמעכבין בשלא הגיע לחנוך, והא קיימא לן [יבמות קי''ד ע''א] דקטן אוכל נבלות אין בית דין מצווין להפרישו. ואפשר לומר דהכא מיירי שהקטן תוקע לדעת אביו, דכסבור שטוב הוא לאביו כשהוא תוקע. ואז בית דין או אביו מצווין להפרישו. כתוב בהשלמה, הא דאמרינן מתעסקין בהן כדי שילמדו ואפילו בשבת, מסתברא לן שלא אמרו אלא בזמן שדוחה תקיעת שופר את השבת אבל בזמן הזה לא. ותימה הוא למה הוצרך לזה, דהא אמרינן בגמרא דמשוינן חלוק בין קטן שהגיע לחנוך לקטן שלא הגיע לחנוך וכו'. וצ''ע מהרב ר' משה [פ''ב ה''ז] שכתב ואין מעכבין וכו' בשבת שאינה של יום טוב. ויש מפרשים דדוקא קאמר בשבת שאינה של ראש השנה, אבל בשבת של ראש השנה לא, דאתי למטעי ולתקוע לשם חובה ויעבירנו ארבע אמות ברשות הרבים. ויש לומר דכי אמרינן ואין מעכבין את התינוקות בשבת שאינה של יום טוב, לרוחא דמילתא קאמר, כלומר אפילו בשבת שאינה של יום טוב וכל שכן בשבת של ראש השנה עצמו שמותר. אבל לפירוש ראשון קשה מאין לו לרב לחלוק בין שבת של יום טוב לשבת שאינה של יום טוב. וגזירה זו לא מצאנוה מן הגמרא. והר''ם אוסר בתינוקות שהגיעו לחינוך לתקוע בשבת. ונראה לומר הטעם, כי כמו שיש לחנכן ללמוד התקיעה, יש לחנכן להזהר מאיסור שבת. וכן נראה מהרי''ף שכתב ואית דאמרי איפכא, ולא הכריע על שני הפירושים, נראה שדעתו להחמיר. אבל הראב''ד מתיר בקטן שהגיע לחנוך לתקוע בשבת ולגדול להתעסק עמו כההיא דערכין. ובהשלמה כתוב לאסור בזמן הזה, כמו שכתבנו למעלה. [המאורות].
-----
וגריס תניא נמי הכי [מתעסקין בהן עד שילמדו אפילו בשבת ואין מעכבין התינוקות מלתקוע בשבת ואין צריך לומר ביום טוב] הא גופה קשיא אמרת מתעסקין בהן עד שילמדו ואפילו בשבת, אלמא לכתחילה אמרינן להו תקעו, והדר תני אין מעכבין, עיכובא הוא דלא מעכבין הא לכתחלה לא, לא קשיא כאן בקטן וכו'. פירש רבנו שלמה קטן שהגיע לחינוך, כגון בר תשע ובר עשר שאביו חייב לחנכו במצות, כדאמרינן ביומא [פ''א ע''א] משנה או שתים סמוך לפרקן מחנכין אותם במצות. בהא תני מתעסקין. אבל קטן שלא הגיע לחינוך אין מעכבין אבל לכתחלה לא אמרינן ליה תקע ע''כ. ואית דמפרשי ואחרים מתעסקין בתינוקות עד שילמדו ואפילו בשבת ואין מעכבין הנשים ואת התינוקות מלתקוע ביום טוב, הא בשבת מעכבין, פירוש והא תני רישא ואפילו בשבת. ומשני הא בקטן וכו', כלומר רישא בקטן שלא הגיע לחינוך, וסיפא בקטן שהגיע לחנוך ומשום הכי מעכבין. והכי גריס בעל ההלכות. וכך נמצאת הגירסא בספרים ישנים. ומסתברא דהאי ''ואפילו בשבת'' דוקא בשבת שאינה יום טוב של ראש השנה, אבל שבת שהיא של ראש השנה לא. שיש לחוש בשבת של ראש השנה שמתוך שהוא זמן תקיעה שילכו אצל חכם ויעבירוהו ד' אמות ברשות הרבים. דשבת דומיא דיום טוב, מה י''ט י''ט דעלמא אף שבת בשבת דעלמא. הר''ם כתב פרק ב' התינוקות שלא הגיעו לחינוך אין מעכבין אותן מלתקוע בשבת שאינה יום טוב של ראש השנה כדי שילמדו, ומותר לגדול להתעסק עמהם בי''ט כדי שילמדו בין קטן שהגיע לחנוך בין קטן שלא הגיע לחינוך, שהתקיעה אינה אסורה אלא משום שבות ע''כ. נראה דהכי גריס אמר ר'... אבל לא... [כולה מתניתין קאי], והדר תני אין מעכבין מלתקוע ומתעסקין עמהן לל[מדם]... קאמר שאין מעכבין אותם מלתקוע, אלא אף מתעסקין עמהם כדי שילמדו, וכל שכן [שאין מעכבין]. ופירש מתעסקין, מראה פנים לקטן שרוצה לתקוע כמו שפירש רבינו שלמה. אין מעכבין התינוקות לתקוע [מתעסקין. לא זו בלבד שאין] מונעין אותן מלתקוע אלא אף מתעסקין עמהן כדי שילמדו. וזאת הגירסא היא מיושבת מאד וזאת היא גירסת הר''ם ופירושו. [רבינו אברהם מן ההר].
-----
אין מעכבין התינוקות מלתקוע ביום טוב ומתעסקים בהם כדי שילמדו ודוקא ביום טוב אבל לא בשבת ודוקא בקטן שלא הגיע לחנוך אבל בקטן שהגיע לחנוך מתעסקים עמו ואפילו בשבת כך פשוט בראש השנה וכן פירש רש''י אבל בתוספות כתבו בהפך ורי''ף הביא שני הסברות ופירש ר''י דבהגיע לחנוך דלכתחלה לא אמרינן לתקוע כיון דאיכא איסורא דרבנן ומכל מקום אינו חייב להפרישו כיון דאם לא היה בשבת מצות היום בשופר. ובקטן שלא הגיע לחנוך מתעסקים כלומר מותר להניחו להתעסק וספינן ליה בידים פי' ואע''ג דאמרינן איסורא דרבנן לא ספינן ליה בידים ולא אמרי' ליה הבא המפתח שאני דתקיעת שופר דמתלמדי' למצוה. [רבינו ירוחם נ''ו ח''ב].
-----
אבל אין מעכבין התינוקות אעפ''י שהגיעו לחינוך ולתקוע בשבת שחל יום ראשון של ר''ה להיות. ומתעסקין עמהם בשבת כדי שילמדו וידעו לתקוע מאד ביו''ט שני ודוקא תינוק אין מעכבין אבל נשים מעכבין. [ע''ב] קטן שלא הגיע לחינוך בשבת אסור וביו''ט של ר''ה מותר והר''מ מתיר לקטן שלא הגיע לחינוך לתקוע אפילו בשבת שאינה של יו''ט של ר''ה ומותר לגדול לתקוע עמהם ביום טוב. [אהל מועד שער ר''ה ויוה''כ דרך א'].
-----
התינוקות שלא הגיעו לחינוך אין מעכבין אותן מלתקוע בשבת שאינה של ר''ה כדי שילמדו ומות' לגדול להתעסק עמהן כדי ללמדן בי''ט בין שהגיעו לחינוך בין שלא הגיעו לחינוך שהתקיעה אינה אסורה אלא משום שבות כ''כ הרמב''ם ז''ל והר''ש פי' מתעסק שילמוד אותו לא שיהא הוא תוקע שזה ודאי אסור זו תעשה ארוכה וזו תעשה קצרה. הבעל ההשלמה ז''ל כתב מסתברא לן שלא אמר ר' אלעזר ואפי' בשבת אלא בזמן שדוחה תקיעת שופר שבת אבל בזמן הזה לא עכ''ל. והראב''ד ז''ל כתב דקטן שהגיע לחינוך אביו מתעסק עמו כדי שילמוד אפי' בשבת הסמוכה לי''ט אבל קטן שלא הגיע לחינוך הוא עצמו תוקע בי''ט אבל לא בשבת וכ''ש שאין אביו מתעסק עמו וכן דעת הר''ש והר''י מקור' ז''ל. והרשב''א ז''ל פי' איפכא ובאר דבי''ט שחל להיות בשבת עסקינן. [ארחות חיים הלכ' תקיעת שופר סימן ט'].
-----
התינוקות שלא הגיעו לחינוך, אין מעכבין אותן מלתקוע בשבת שאינה של ראש השנה, כדי שילמדו. ומותר לגדול להתעסק עמהם כדי ללמדן, [ביום טוב] בין שהגיעו לחינוך בין שלא הגיעו לחינוך, שהתקיעה אינה (אסור) [אסורה] אלא משום שבות. אלה דברי הרמב''ם ז''ל. [והראב''ד ז''ל כתב] דקטן שהגיע לחינוך, אביו מתעסק עמו כדי שילמוד, אפילו בשבת הסמוכה ליום טוב, אבל קטן שלא הגיע לחינוך, הוא עצמו תוקע ביום טוב, אבל לא בשבת, וכל שכן שאין אביו מתעסק עמו. וכן דעת ה''ר יצחק ז''ל. [כל בו הלכ' ראש השנה סימן ס''ד].
-----
מתעסקין בהן עד שילמדו אפי' בשבת, והדר תני אין מעכבין התינוקות הא לכתחילה לא, הא שהגיע לחינוך והא בלא הגיע לחינוך פירש''י הגיע לחינוך מתעסקין לכתחילה, בלא הגיע לחינוך אין מעכבין. ור''י פירש איפכא. [האגודה].
-----
וכתב רבינו אפרים ז''ל שעכשיו אסור לתקוע לכל קטן בשבת כלל ואפילו בשבת של ר''ה שלא נאמרו הדברים אלא בזמן שהיתה תקיעת שופר דוחה את השבת וכן דעת (הר''א) [הר''ז] הלוי ז''ל. וכן מוכיח בירושלמי ואעפ''י שהרב אלפסי ז''ל כתבה בהלכות אפשר דלטעמיה אזיל שהוא סובר שאפילו בזמה''ז תוקעין בכל מקום שיש בו ב''ד קבוע וכמו שכתבתי למעלה. אבל הרמב''ן ז''ל שכיון שהגאונים כולם כתבוה בחבוריהם מדבריהם יש ללמוד שהם סבורים שלא ביבנה בלבד נאמרה אלא בכל יום ראשון של ראש השנה שחל להיות בשבת בכל מקום לפי שאין בלימוד גזרה דרבה ואין בו אלא איסור שבות בתקיעה עצמה וכיון שהיא למצוה מותרת שהם עתידי' להתלמד כדי לתקוע למחר ולחנכם במצות ומתעסקין עמהם בשבת זו ומיהו בשבת אחרת אין מתעסקין עמהן וזהו שאמרו בירושלמי א''ר אלעזר מתני' בגדול ביו''ט של ר''ה שחל להיות בשבת ותני כן מתלמדין לתקוע בשבת פי' בגדול קטן שהגיע לחנוך וזה כדברי הראב''ד ז''ל. [חידושי הר''ן].
-----
הא דאמרינן אין מעכבין את התינוקו' מלתקוע אמרי' עלה בגמ' א''ר אלעזר ואפי' בשבת פי' שחל ר''ה להיו' בשבת אבל שבת דעלמ' לא והרמב''ם ז''ל פירש שאפי' בשבת דעלמא אין מעכבין אותם מלתקוע. ואייתינן ברייתא ורמי' סיפא בהדי רישא דמרישא משמע דמעכבין בשבת ומסיפא משמע דלא ומשני לא קשיא כאן בקטן שהגיע לחינוך כאן בקטן שלא הגיע לחינוך ופי' רש''י ז''ל דבקטן שהגיע לחינוך כיון דמחייבי' לחנוכי וצריך שילמוד כדי לתקוע לאחר מתעסקין עמו, אבל אם לא הגיע לחינוך אין מתעסקין אבל מעכבין דאע''גב דקטן אוכל נבלות אין ב''ד מצווין להפרישו שאני הכא דמפרסמא מילתא ונפיק מינה חורבא, ואע''ג דבהגיע לחינוך לא חיישינן לחורבא שאני התם דאי[כא] חינוך מצוה כנ''ל זהו תורף פירש''י ז''ל, וכן פי' רי''ף וכן פי' הרמב''ם ז''ל בפי' המשניות ויש הוכחה לזה הפירוש בירושלמי וי''מ איפכא דבהגיע לחינוך מעכבין כיון שהוא חייב בשמירת שבת אבל לא הגיע לחינוך אין מעכבין והירושלמי הוא סותר זה הפי' וכן י''א דאותן שמעכבין אותם מלתקוע אם תקעו מעצמן אין מוחין בידן ולשון מעכבין אין מוכיח כן. ורבי' אפרי' והר''ז הלוי זכרם לברכה אומרין דה''מ ביבנה שהיתה תקיעת שופר דוחה שבת אבל עכשיו אין מתעסקין עמהן ולא יראה כן דעת הגאוני' ז''ל וכן דעת הרמב''ן ז''ל שבכל זמן הוא מותר וכן נראה דעת כל האחרונים ז''ל. [חי' הרשב''ץ].
-----
שנו חכמים אין מעכבין את התינוקות מלתקוע ומתעסקין בהם עד שילמדו. כתב בעל הדברות וה''מ בתינוק שהגיע לחנוך, ורי''ץ גיאת כתב להפך הגיע לחנוך מעכבין שמא אתי לאפוקי לרשות הרבים לא הגיע לחנוך אין מעכבין. וכן מצאתי לר''י ז''ל. וכתב הרי''ץ גיאת דנשים מברכות על השופר וכ''כ בעל המאור. וכתב בעל הדברות דנשים תוקעות לעצמן דוקא אבל אחריני להו לא וכ''כ גם בעל היראים. ורבי' ישעיה כתב דוקא בלא ברכה שרי להו לנשים לתקוע לעצמן אבל אם ברכו גלוי בדעתן שלשם חובה הן עושות. ואיכא תרתי לאסורא חדא דעוברות על בל תוסיף ועוד דאיכא ברכה לבטלה שבלי הלקט. [האגור סימן תתק''י].
-----
הא גופא קשיא וכו'. תימה למה לא דייק הכי ממתניתין, דקתני רישא אין מעכבין התינוקות מלתקוע, הא לכתחילה לא אמרי' להו תקעו, והדר תני אבל מתעסקין בי''ט. [תוספות ישנים].
-----
הא גופא קשיא אמרת מתעסקין בהן עד שילמדו ואפילו בשבת אלמא אמרינן להו תקעו והדר תני אין מעכבין עכובי לא מעכבין הא לכתחילה לא אמרינן להו תקעו לא קשיא כאן בקטן שהגיע לחנוך כאן בקטן שלא הגיע לחנוך כך עיקר הגירסא והיא גרסת רש''י ז''ל והכי פירושא דכיון שהגיע לחנוך אין מעכבין אותו מלתקוע ואפילו בשבת אבל אין אומרין לו שיתקע דאיסורא דרבנן לא ספי' ליה בידים אבל בקטן שלא הגיע לחנוך מתעסקין עמהן כדי שילמדו ולא שיתקע להם גדול שאין אומרים לאדם עמוד וחטא כדי שיזכה הקטן אלא שמלמדין אותן בדבור ואומרין להם תקעו בענין זה. וא''ת ואפי' הגיע לחנוך נמי אמאי לא אמרינן להו תקעו דהא תקיעת שופר איסורא דרבנן היא ובפ' חרש [קי''ד] משמע דאיסורא דרבנן ספינן ליה בידים כדאמרינן התם הולך אצל אבי אמו ואין חוששין שמא יאכילנו תרומה ואוקימנא בתרומה דרבנן ואפילו בשהגיע לחנוך כדמוכח בפ' יוצא דופן גבי קטנה שנדרה בעלה מפיר לה. תירץ הרשב''א ז''ל דל''א הכי אלא במה שהוא לצורכו של תינוק וכההיא [יומא ע''ז] שגזרו על שמאי להאכילו בשתי ידיו. ובהכי מתרצא ליה קושיא אחריתי דהא קשאי ליה מההיא דגרסינן פרק מי שאמר הריני נזיר [כ''ט ע''א] דתנן התם האיש מדיר את בנו בנזיר כלומר שאומר לו נזיר אתה ואמרינן עלה בגמרא ר' יוחנן אמר הלכה היא בנזיר ר' יוסי בר' חנינא אמר כדי לחנכו במצות ואמרי' בשלמא לר' יוחנן מגלח ועביד הקפה אלא לר' יוסי בר' חנינא הא עביד הקפה ומשני קסבר הקפת כל הראש דרבנן וחנוך דרבנן אתי דרבנן ודחי דרבנן אלמא אי לאו חנוך לא דחינן הקפה דרבנן והיינו טעמא משום דשאני הקפה שאינו הנאה לתינוק אלא נוול הוא לו וה''נ בתקיעת שופר כיון שאינו צרכו של תינוק כקטן שהגיע לחנוך לא אמרי' ליה שיתקע. ומיהו אכתי קשיא דכיון דתקיעת שופר אינה צרכו של תינוק אפי' בקטן שלא הגיע לחינוך נמי ליתסר דהא אמרינן התם בפרק חרש מניחו תולש מניחו זורק אבל לא יאמר לו הבא לי חותם הבא לי מפתח. י''ל דהכא בי''ט של ר''ה עסקינן דמדינא תוקעין אפילו בשבת אלא דרבנן הוא דגזר הילכך כיון שלא הגיע לחנוך אומרין לו לתקוע כדי שילמוד ונמצא פסקן של דברים דקטן שלא הגיע לחנוך מתעסקין עמו ואומרין לו שיתקע ואפילו בשבת ומיהו דוקא בשבת של ר''ה אבל בקטן שהגיע לחנוך אין מתעסקין עמו אבל אין מעכבין אותו ומשמע לי דכי אין מעכבין אותו דוקא בי''ט אבל בשבת מעכבין אותו דר''א דאמר אפילו [בשבת] אמתעסקין עמהן בשבת כדי שילמדו קאי והיינו בקטן שלא הגיע לחנוך אבל בקטן שהגיע לחנוך דתנן ביה אין מעכבין לא אשכחן ביה דאפילו בשבת אין מעכבין. ויש לראב''ד ז''ל דרך אחרת בזה בהשגות שכתב דקטן שהגיע לחנוך המצות אביו מתעסק עמו כדי שילמוד ואפילו בשבת הסמוכה לי''ט כמו שאמרו קטן היודע לנענע אביו לוקח לו לולב אבל קטן שלא הגיע לחנוך הן עצמן תוקעין בי''ט אבל בשבת לא וכ''ש שאין אביו מתעסק עמו. ודברי הר''ם במז''ל בפ''ב מהלכות שופר לא נתחוורו. [חידושי הר''ן].
-----
@ ל''ג ע''ב.
והני מילי בקטן שהגיע לחינוך. כגון בר שבע ובר תמני, כיון דקרוב הוא לבר מצוה, לא מעכבין ליה מלתקוע. אבל אי לא לא, דהא ליכא שום מצוה בהאי תקיעה, ואיכא איסורא משום שבות שבת, וקטן אוכל נבלות ב''ד מצווין עליו להפרישו [יבמות קי''ד ע''א]. ואית דאמרי איפכא [לשון הרי''ף], דאי בר חינוך הוא אסור הוא לחלל את השבת, וכיון שתקע לו בר מצוה הוא מה לו לחלל את השבת. אבל אי לאו בר חנוך הוא מה לנו לעכב, יעשה מה שירצה, דאכתי הא לא הגיע לחנוך מצוה. והכי נמי לא מחנכינן ליה מלעבור על מצוה קלה כזו, שתקיעת שופר חכמה היא ואינה מלאכה. [רבינו יהונתן מלוניל].
-----
שמעתי שתוקעין בארץ ישראל במוצאי יום הכפורים קשר''ק לאחר כל התפילה כולה כשיוצאין מבית הכנסת, לפי שכבר הבדילו בתפלה, ובגולה שלנו לא נהגו אלא תקיעה אחת לזכר בעלמא, זכר ליובל, לבד שבקולונייא נוהגין גם קשר''ק. [סידור רש''י סימן ר''ה].
-----
וכת' רב עמרם ז''ל, לאחר עושה שלו' תוקעין קשר''ק פעם אחת והולכין לבתיהן לשלום. וכן כת' רבי' היי ז''ל, כי מנהג כל ישראל לתקוע בשופר במוצאי יום הכפורים ולא משום חובה אלא זכר ליובל, שנ' ביום הכפורי' תעבירו שופר בכל ארצכם, או לערבב את השטן, ע''כ. ומפו' בר''ה, [ח' ע''ב] מר''ה עד יום הכפורי' לא היו עבדי' נפטרי' לבתיהן, ולא שדות חוזרו' לבעליהן תקעו ב''ד בשופר בכפור עבדים נפטרי' לבתיהן, ושדות חוזרו' לבעליה'. ועל כן אנו עושי' זאת התקיעה בכפורי' זכר ליובל שהיו עושי' כך בזמן הבית שיבנה במהרה בימינו אמן. ואני ראיתי מקומות שאין עושי' אלא תקיעה אחת בלבד והיו אומ' דדיי בתקיעה אחת לבדה זכר ליובל, וירא' לי בין למאן דאמ' זכר ליובל, בין למאן דאמ' לערבב את השטן צריך לעשות קשר''ק סימן אחד שלם, דכתי' והעברת שופר תרועה גומ' ביום הכפורי' תעבירו שופר בכל ארצכ', ותרועה היא יבבא, וכבר ביארנו כי צריך לתקו' קשר''ק קש''ק קר''ק ולכל הפחות לחוש לספיקות ולא להפסקו' כרבי' יעקב צריך לעשות קשר''ק זכר לתרועת היובל שהיו עושין בזמן הבית, וגם לערבב את השטן צריך תקיעה ותרועה ואי אפשר לתרועה בלא שברי', ותרועה כעניין קשר''ק, דאמרי' בר''ה, [ט''ז ע''א] א''ר יצחק למה תוקעי' ומריעין כשהן יושבין, וחוזרין ותוקעין ומריעי' כשהן עומדין כדי לערבב את השטן, דאלמא בתקיעה ותרועה הוא דמערבב את השטן, והתם הוא דכתי' ג' תרועו' צריכי' להעשות ג' פעמי' קשר''ק מעומד למלכיו' וזכרונו' ושופרו', אבל בכפור דלא כתיבה אלא תרועה אחת דיי לו בסימן אחד לבד לערבב את השטן, ושלום. אב''ן הירחי. ודאמ' רבה [שם ט''ז ע''ב] כל שנה שאין תוקעי' לה בתחילתה מריעי' לה בסופה, מאי טעמא דלא איערבב שטן, לאו כגון דאיקלע ר''ה בשבת דהא רבה גופיה אמ' טעמא דלא תוקעי', משום שלא יעבירנו ד' אמות ברשות הרבי', אלא דאיקלע בחול ואיתליד אונסא ולא תקעו, כך קיבלתי מרבותיי בצרפת. אב''ן. ואני ראיתי בצרפת מקומו' שהיו תוקעי' לאחר תפי' נעילה מיד לפני תפי' ערבית, וכן כת' ר''ש ז''ל בסידורו, ואמ' הטעם אחרי שאמ' חכמי' בשבת [קי''ז ע''ב] בפ' כל כתבי כל מלאכת עבודה לא תעשו, יצא תקיע' שופר ורדיית הפת שהיא חכמה ואינה מלאכה ואין האיסור מלתקוע בשבת אלא שמא ילך אצל בקי ללמוד ויעבירנו ד' אמות ברשות הרבי', הכא אין לחוש כשכבר למדו הלכו' תקיעה מר''ה, והשופר בבית הכנסת ואין לחוש לכך, כך ראיתי ואין נראה בעיניי. אב''ן. ומנהג ספרד ופרובינצ' (לומר) לאחר תפילת ערבי' וכן עיקר. [המנהיג הלכ' צום כפור].
-----
מתני' המתעסק לא יצא והשומע מן המתעסק לא יצא. מתעסק הוא דלא יצא שאינו מתכוין לתקיעה אפי' דלא מצוה אלא מנבח נבוחי או שהיה נופח בשופר ועלתה בידו תקיעה אבל תוקע לשיר שמתכוין לתקיעה בעלמא יצא לימא מסייע ליה לרבא דאמר רבא התוקע לשיר יצא דילמא האי תנא תוקע לשיר מתעסק קרי ליה. משמע דמתעסק דמתני' היינו שאינו מתכוין כלל לתקיעה או שמתכוין לתקיעה כדי להבריח השד מעליו או תוקע לשורר אבל תוקע תקיעה של מצוה להוציא את עצמו ואת חבירו אין זה מתעסק ויצאו שניהן כדפריש' לעיל דלא בעינן כונה לא שומע ולא משמיע הלכך ליתא להא דאמר בירושלמי פ' ג' שאכלו [הלכה ב'] ר' אבא בר זמינא הוה משמש קומי ר' זעירא מזג ליה כסא א''ל סב בריך (א''ל) הב דעתך דאת משתי חורן דתני השמש מברך על כל כוס ואינו מברך על כל פרוסה ופרוסה א''ל כמה דאנא יהיב דעתי מפקא יתך ידי חובתך בברכתא כן הב דעתא מפקי יתי באמן. א''ר תנחום בר ירמיה מתני' אמרה כן המתעסק לא יצא והשומע מן המתעסק לא יצא, רוצה דמתעסק היינו שתוקע בעבור עצמו ובעבור חבירו שלא יצאו שניהן ידי חובתן ותו דירושלמי עצמו אינו מכוון היטב דא''כ משמע שאם השומע ענה אמן אחר התוקע כשהוא מברך שיצאו שניהן ואמאי הא ברכה לא מעכבא שכל המצו' אין הברכה מעכבתן ומתעסק דמתני' דומיא דריש' דקתני ומתעסקין בהן עד שילמדו הלכך ליתא לדירושלמי. [או''ז הלכ' ר''ה סימן רס''ח].
-----
לימא מסייע לרבא וכו'. ודחי, לימא תיהוי תיובתיה דרבי זירא, ודחי. ומהא סוגיא משמע דליתא דרבא, וגם דר' זירא. סדר תקיעות וכו'. לא מפשוטות קאמר, אלא הכי קאמר שלש פעמים תוקעין למלכיות ולזכרונות ולשופרות. של שלש. כלומר ובכל אחת ואחת תוקע פשוטה לפניה ופשוטה לאחריה ותרועה באמצע. דהוו להו תשע מן התורה. משך בשניה. מפרש בגמרא. תנא דידן חשיב תקיעות דכולהו בבי. ופירוש המשנה כך היא, שיעור כל התקיעות שהם שש כשיעור כל התרועות שהם שלש, ומשך התרועה היא כשתי תקיעות. ולזה גם כן כיון תנא דברייתא דקאמר שיעור תקיעה כתרועה, ר''ל שיעור תקיעה דחד בבא שהם שתים, כתרועה דחד בבא שהיא אחת. ולדברי הכל שיעור תרועה כשתי תקיעות. וכן כתבו הרי''ף והר''ם [הלכ' שופר פ''ג ה''ד] שיעור תרועה כשתי תקיעות. ורבינו שלמה פירש, אמר אביי וכו', ודאי לדברי הכל שיעור הג' [תקיעות כג' תרועות], והכי קאמר שיעור תקיעות דתלתא בבא כשיעור תרועות [דתלתא בבי]. ותנא ברא חשיב אלא דחד בבא, דשיעור תרועה דחדא בבא, שלא חשיב כולהו תקיעות אלא תקיעות כנגד תרועות. והעיקר מה שפירשנו. שברים. ארוכים מיבבות, אלא שברים יש הפסק ומשך ביניהם אבל יבבות אין הפסק ביניהם. גנוחי גנח. הוא שברים. ילולי יליל. היא תרועה. והעברת. מלשון ויעבירו קול במחנה [שמות ל''ו]. [רבינו אברהם מן ההר].
-----
המתעסק לא יצא והשומע מן המתעסק לא יצא ואפי' למ''ד מצות אין צריכות כונה ותוקע לשיר יצא מתעסק לא יצא, דתוקע לשיר מתכווין הוא לעשות תקיעה כהלכתא אבל מתעסק אינו מתכווין אלא מתעסק עוד י''ל דגרע מתעסק מתוקע לשיר (והתם) [דהתם] כיון שאינו מתכווין לשום מצוה בעולם כיון דמצות אינן צריכו' כוונה יצא, אבל מתעסק כיון שהוא מתכווין למצות אחר' לחנך התינוקות אינו יוצא ידי מצוה זו, דומה למה שאמרו בשמעתא קמייתא דזבחים [ג' ע''א] (עולה) [חטאת] ששחטה לשם (חטאת) [עולה] פסולה לשם חולין כשרה דבת מינה מחריב בה דלאו בת מינה לא מחריב בה. [חי' הרשב''ץ].
-----
התוקע לשיר ואינו מתכוין לתקיעה של מצוה לא יצא דק''ל מצות צריכות כוונה וכן פסק בה''ג. וה''ר יונה פסק כרבא דמצוות אין צריכות כוונה וכן פסק רבנו חננאל. ורב שרירא גאון שדר ממתיבתא דהלכתא כרבא ולכתחלה צריך לכוון ובדיעבד יצא. והרא''ש פסק דמצות צריכות כוונה. לשון הטורים. [האגור סימן תתצ''ט].
-----
א''ל רבי זירא לשמעיה איכון ותקע לי, אלמא קסבר בענן דעת משמיע. [בה''ג הלכ' ראש השנה].
-----
א''ל ר''ז לשמעיה איכוון ותקע לי אלמא קסבר משמיע בעי כוונה אעפ''י ששומע מתכוון לעצמו ומשמיע לעצמו או לאחר לא יצא עד שיתכוון שומע ומשמיע. ת''ש נתכוון שומע ולא נתכוון משמיע נתכוון משמיע ולא נתכוון שומע לא יצא עד שיתכוון שומע ומשמיע. קתני משמיע דומיא דשומע מה שומע לעצמו אף משמיע לעצמו. וקתני עד שיתכוון שומע לעצמו ומשמיע לעצמו אלמא משמיע לשומע לא בעי כוונה תנאי הוא ור''ז דאמר כר' יוסי דאמר בד''א בש''ץ אבל ביחיד לא יצא עד שיתכוון משמיע וכן הלכתא ורבינו שרירא שדר דהלכתא כרבא מיהו מדאשכחן דא''ל ר''ז לשמעי' איכוון ותקע לי אמרינן לא ליעבד לכתחלה אלא יתכוון במצוה ואם לא נתכוון יצא ואינו חייב להחזיר. רבינו אלפסי לא אייתי לזאת אומרת דאמר רבא התוקע לשיר יצא וגירסא (דילן) [דיליה] אלמא קסבר משמיע נמי בעי כוונה ומשמע דפליגי ר''ז ורבא ומסתברא דלא פליגו אלא דרבא איירי בתוקע ושומע דלא בעי כוונה ואפילו תקע לשיר יצא והוא שיתכוון השומע לשמוע תקיעת אדם ולא חמור וכן השומע מפי משמיע והשומע לא נתכוון לצאת אלא לשמוע יצא אבל בכוונת משמיע שיתכוון לא איירי ואתא ר''ז וקאמר צריך כוונה למשמיע שיתכוון ויתקע להשמיע לשומע אבל אם היה מתעסק לא יצא ומודה ר''ז דא''צ כוונה לשומע לצאת ידי חובתו והתוקע לשיר להשמיע קולו לאחרים יצא והיינו דגרסינן בסוף פרקין (ל''ג:) והמתעסק לא יצא אבל התוקע לשיר מאי יצא מסייע ליה לרבא וגרסינן בסיפא והשומע מן המתעסק לא יצא אבל השומע מן המשמיע לעצמו מאי יצא לימא תיהוי תיובתא דר''ז ואם איתא דפליגו אהדדי ברישא נמי תיהוי תיובתא דר''ז א''נ בסיפא לימא מסייע ליה לרבא אלא ש''מ מר אמר חדא ומר אמר חדא ולא פליגו והלכתא כרבא דאמר מצות אין צריכות כוונה לצאת ידי חובתו והלכתא כר''ז דבעינן שיתכוון משמיע להשמיע כגון ש''ץ דדעתי' אכ''ע ואעפ''י שהשומע אינו מתכוין לצאת יצא כדתנן הרי שהיה עובר אחורי ביהכ''נ או שהיה ביתו סמוך לביהכ''נ ושמע קול שופר או קול מגילה אם כיון לבו יצא ואם לאו לא יצא. אם לא כיון לתקיעת אדם לא יצא אבל נתכוון המשמיע לעצמו ולא נתכוון להשמיע לאחרים וכן נתכוון משמיע לראובן ושמע שמעון התקיעה אעפ''י שנתכוון לא יצא. ירושלמי לא אמרו אלא עובר אבל עמד [יצא] חזקה (יצא) כיון. [עשרת הדברות לבעל העיטור הלכ' שופר ח''ב].
-----
ובסדור של רב עמרם מצינו לתקוע וטעות סופר הוא. ורב האיי אמר וברכה של שופר הלכה רווחת היא בכל ישראל לשמוע קול שופר ואל תזוז ממנה. [רי''ץ גיאת הלכ' ר''ה].
-----
ושמיעת קול שופר, יש מחלוקת בקהילות. יש מברכין אותה לתקוע, ויש מברכין לשמוע, והיא העיקר. דתנן [ר''ה כ''ו ע''א] התוקע לתוך הבור או לתוך (הדוד) [הדות] אם קול שופר שמע יצא ואם קול הברה שמע לא יצא. ותניא [שם כ''ז ע''א] נתן שופר בתוך שופר ותקע בו אם קול פנימי שמע יצא אם קול החיצון שמע לא יצא. ואם תקיעה עיקר אם שמע קול הברה מה בכך, הא קא תקע, ומה לי פנימי ומה לי חיצון, אלא לאו שמע מינה דשמיעה עיקר מצות שופר ולא תקיעה, שהתקיעה קול בעלמא הוא בשופר ושלא בשופר. [ב''ק י''ח ע''ב] תרנגול שהכניס ראשו בתוך כלי זכוכית ותקע בו ושיברו כול'. הילכך שמיעת קול השופר הוא עיקר המצוה. גרסינן בשבת [צ''ו ע''ב] ויעבירו קול במחנה וכתיב ביום הכיפורים תעבירו שופר בכל ארצכם, מה התם ביום אסור אף כאן ביום אסור. ואני אומר מה התם בשופר, שאין גזירה שוה למחצה, אף כאן בויעבירו קול בשופר. ואינו כתוב ויתקעו במחנה שאין התקיעה עיקר. ואין מברכין על שמיעת קול שופר, לפי שאי אפשר בו להיפטר בה על ידי שליח, אלא לשמוע. חדא, דלא סגיא לכל אחד מישראל דלא שמע, ותו השמיעה עיקר ולא התקיעה. והמברך לתקוע(ה) לא יצא. דהא סגי דלא תקע איהו. והמשנה ממטבע שטבעו חכמים בברכות לא יצא. ואי אמרת מאי שנא ממגילה שאין מברכין לקרות אלא על מקרא מגילה, משום דלא דמי מצות מגילה למצות שופר שמצות שופר אינה תלוייה אלא בשמיעה לבד, שאם תקע ולא שמע [לא] יצא, ואם שמע ולא תקע יצא. הילכך מברך לשמוע על עיקר המצוה, שאי אפשר ליהעשות על ידי שליח, ומברך לשמוע על עיקר המצוה השמיעה. אבל מקרא מגילה אינו כן שאם שמע ולא קרא או קרא ולא שמע יצא. דאפילו למאן דאמר [ברכות ט''ו ע''א] הקורא את שמע ולא השמיע לאזנו לא יצא, ה[ני] מ[ילי] קריאת שמע דוקא דכתב שמע, אבל בשאר מצות דברי הכל יצא. והכת[י]ב הסכת ושמע ישראל ההוא בדברי תורה כת[י]ב. והא דתנן [מגילה י''ט ע''ב] הכל כשרין לקרות את המגילה חוץ מחרש שוטה וקטן, לא משום דלא שמע החרש מיפסיל דהא בשוטה וקטן חביריו דשמעו ואפילו הכי פסילי. וטעמא מאי, משום דשוטה וקטן לאו בני דיעה נינהו, חרש צריך להשמיע אליבא דרבי אלעזר בן עזריה אם השמיע יצא, והואיל ונפק איניש בעלמא בשמיעה בלא קריאה ובקריאה בלא שמיעה אין מברכין לשמוע ולא לקרוא דמשמע אין מצוה תלוייה אלא בקרי[אה] לבדה או בשמיעה לבדה, הילכך אין מברכין. [הפרדס לרש''י עניין ברכות].
-----
ולאחר שקורין בתורה כשהן יושבין עומד הבקי ושופר בידו ומברך ברוך אתה ה' אלהינו מלך העולם אשר קדשנו במצותיו וצונו לשמוע קול שופר ושהחיינו. [האורה לרש''י סימן צ''ג].
-----
וכשהן יושבין קודם שיעמדו לתפילה. וקודם שיפתחו בתהילה אוחז שליח ציבור שופר בידו. ועומד על רגליו ומברך. ברוך אתה י''י אלהינו מלך העולם אקב''ו על תקיעת שופר. ברוך אתה י''י אלהינו מלך העולם שהחיינו וקיימנו והגיענו לזמן הזה. ובנרבונא ובפרוונצ''א אומ' לשמוע בקול שופר. ובהלכות רב יהודאי מצאתי לתקוע שופר כללא דמילתא בכל מצוה שעשייתה זו היא גמר מלאכתה מברכינן על. וכל היכא דעדיין לא נגמרה שיש בה להאריך דבר אחר מברכינן בלמד. להדליק נר של חנוכה. דמצותה עד שתכלה רגל מן השוק. להניח תפילין. שיש לעשות אחריהן מצות תפילין בשל ראש. ובשל יד נמי צריך לעשות קשירה עדיין. דכת' וקשרתם לאות [על] ידיך. ובתפילין של ראש שאין להאריך בה לא בקשירה ולא בשום דבר מברכינן על. ולקרות את ההלל. משום דמצוה לקרותו בכל יום. כדא''ר יהא חלקי מגומרי הלל בכל יום. והלל המצרי נמי בראשי חדשים ובמועדות כיון דאמרי' ליה בכל יום על כל צרה שלא תבא על הציבור כתמיד חשבי' ליה ונר חנוכה נמי כיון דעל נס היא באה כקריאת הלל דמיא. משום פרסומי ניסא. וכן להתעטף חייב אדם לעשות תמיד תמיד. וכן לעסוק בתורה. ברכינן בלמ''ד. אבל כל מצוה שאינו רוצה לעשות תמיד אלא או פעם אחת או שני פעמים מברכי' על. כמו על קריאת מגילה. על תקיעת שופר. מברך על. וכולן נכוחות למבין. פר''ת. ת'. ותוקע קשר''ק קשר''ק קשר''ק. קש''ק קש''ק קש''ק. קר''ק קר''ק קר''ק. כמו ששנינו סדר תקיעת שלש של שלש שלש. תקיעה ותרועה ותקיעה. לכל אחת ואחת. הא כיצד שלש שהן ט'. ופרשו רבותינו שתשע תקיעות של ראש השנה מן התורה הן. ואתקון ר' אבהו בקיסרי תקיעה ג' שברים תרועה תקיעה. שנייה. תקיעה ג' שברים. תקיעה. שלישית. תקיעה תרועה תקיעה. משום דספוקי מספקא ליה תרועה מאי ניהו. ת'. וג' שברים בנשימה אחת. עבידנא להו דבמקום תרועה קיימן. אבל שלשה שברים ותרועה דקשר''ק לא מסתבר. דגנוחי ויליל בחדא נשימה לא עבדי אינשי. ת''ם. ת'. מתקנת רב אבהו נמצינו למידין שאין יוצא ידי חובתו מן השלשה קולות אלא א''כ עושה אותם עשר. לפיכך אנו עושין קשר''ק קש''ק קר''ק. ג' פעמים כל אחת ואחת שהן ל' קולות כדי לצאת אותם ט' תקיעות שהן מן התורה. וכשהן יושבין דליכא טורח ציבור עושין הל' קולות ועל סדר ברכות כשהן עומדין למוסף לסדר מלכיות זכרונות ושופרות. סומכין אעשר תקיעות לבדם כדרך שתיקן אותם רב אבהו. קשר''ק תחילה ואחר כך קש''ק ואחר כך קר''ק. מפני טורח ציבור שעומדין על רגליהן. ת'. שהרי בדין כמו שעשינו מיושב היה לנו לעשות מעומד. ורבי יעקב זכרונו לברכה היה עושה מעומד בכל פעם קשר''ק למלכיות זכרונו' ושופרו'. ובספר הישר נתן טעם לדבריו וכל כך שמריעין כשהן יושבין וכשהן עומדין כדי לערבב השטן. ת'. [מחזור ויטרי סימן שמ''ח].
-----
ומברך אשר קב''ו לשמוע בקול שופר, והלכה רווחת בכל ישראל, ואל תזוזו ממנה כי לא שמענו בשתי ישיבות שיאמרו לתקוע בקול שופר אלא לשמוע בקול שופר. [האשכול — דפוס י%ם, הלכ' ר''ה].
-----
וכשתקע מסתב' שמברך ''על התקיעה'' כמו שמברך על מקרא מגילה שהיא על השמועה ואין אנו מברכין לשמוע. ואבן גיאות [כתב] א''ר עמרם שכל לתקוע טעות הוא בידו. ונהגו לברך לשמוע וכן אמר רבינו האיי והכל תלוי במנהג. וחייב לברך זמן ואינו נפטר באותו של קידוש היום דזמנו דלולב וכן שופר ביום וכן לולב. והמברך על השופר מיושב א''צ לברך מעומד ואפי' נאנס הראשון ועמד אחר תחתיו א''צ לחזור ולברך. ואמר רבינו האי ז''ל לפי שאינו מברך לתקוע אלא לשמוע וכיון ששמע הברכה שבירך ראשון מיושב כבר יצא הוא וכל העם ידי ברכה. אבל אחר שלא היה בשעת ברכה צריך לחזור ולברך (וטעמא) [וכדאמר טעמא] בלישנא. ובתשובה לר' האי המברך ביום ראשון על תקיעת שופר והשיח [וכו', והשיב] שגוערין בו [וכו'] עד שח בין תפלה לתפלה חוזר ומברך (מנחות ל''ו.), התם ב' מצות נינהו מדתנן (מנחות ל''ח.) ש''י [אינה] מעכבת ש''ר וש''ר אינה מעכבת ש''י ולא עוד אלא דלא הדר מברך האי ברכה קמייתא דאמרי' שח אין לא שח לא. והא שלח ר''ח בר''ה על תפלה ש''י אומר להניח תפלין ועל של ראש אומר על מצות תפלין. ופרקינן אביי ורבא דאמרי תרווייהו לא שח מברך א' שח מברך שתים. ואעפ''כ קשה הוא להשיח. דתניא שח בין תפלה לתפלה עבירה הוא בידו. וכ''ש האי (האי) ששח בין תקיעות דמיושב לעמידה אלא שאין חוזר ומברך שמצוה א' הוא. צא וראה שהרי הלל מברכין קודם קריאתו ובין פרק לפרק פוסק ואינו חוזר ומברך. והא תשובה חזינא לאבן גיאות וליתא [התם אלא] מדאמרינן שח בין תפלה לתפלה עבירה היא בידו וכו' ואעפ''כ קשה להשיח. [אבל] והאי ולא עוד דלא מברך האי ברכה קמייתא אלא ברכה אחריתי ליתא, דוודאי היא קמייתא מברך כדברירנא בהלכות תפלין. ואעפ''כ קשה להשיח [עד] סיומא דתשובה עד לתקיעות שמעומד (ועד) [ועוד] הוסיף ולא עוד אלא אפי' הקהל צריכין ליזהר שלא להשיח שאין זה מברך לתקוע אלא לשמוע. ול''ד לתפלין שאדם מברך כמה פעמים ביום וזו מצוה א' היא. צא וראה שהרי הלל כו'. ומסתב' כיון שהתקיעה מעומד אינו אלא לערבב השטן וכבר יצאו בתקיעה מיושב א''צ לברך ואין בו הפסק ואין לחוש ולגעור. ומנהג שהתוקע מיושב אינו תוקע מעומד ואינו דומה לתפלין דאמרי' עבירה היא בידו דהוי כל א' וא' מצוה המוטלת עליו ולא נפטר מצוה של ראש בש''י וכשהוא מברך להניח על ש''י כמו כן מברך על ש''ר ועולה לשתיהן ואם שח חוזר ומברך אותה. אבל הכא כבר נפטר והשלים כל המצוה כולה. וכדי לערבב אנו תוקעין לפיכך אינו צריך לחזור ולברך. [עשרת הדברות לבעל העיטור הלכ' שופר ח''ג].
-----
על השופר מברך, לשמוע בקול שופר. ובכל צרפת מברכין על תקיעת שופר, ע''ש ותקעתם. וכתוב תתקעו ולא תריעו. ואם תתמה כיון דכתוב תתקעו איך יוצאין בשמיעה. כיון דכתיב בשמעכם את קול השופר משמע דכל דין שופר בשמיעה תליא מילתא. ואע''פ דפסוק זה אינו על ראש השנה, גלויי מילתא בעלמא הוא. וכן מברכין על מקרא מגילה אע''פ שיוצאין בשמיעה, ואעפ''כ מקרא מעלה דרבנן היא הן אמרו והן אמרו. [פירוש התפילות לר''י ב''ר יקר].
-----
במאור דף י': ד''ה ומה שנהגו. לרי''ף סי' תתקנ''ו. כתוב שם. אבל באמת אין לנו ברכת התקיעה מדברי [רבותינו אלא ברכות של תפלה בלבד]. אמר אברהם. יש כאן הפוך בני מעין לההוא, אי זה דרך עבר רוח האמת מאת כל הגאונים ז''ל עמודי עולם ומאת כמה גדולים וחכמים וישישים אשר נהגו כמנהג הזה לדבר אתו, והנה שם השם רוח שקר בפיו, וזאת עדות על כל שקריו ופחזותיו אשר אסף רוח בחפניו להנבא שקרים ולהתעות הפתיים והסכלים בעדיי אחרים אשר נתעטר בהם ספר המירוס אשר חבר, וברוך יי' אשר החייינו והעיר את רוחי ועזרני לגלות שקריו ולהחזיר עטרה ליושנה ולהושיבה במקומה, ולא עזב תורת אמת אשר נתן לנו ביד כסילים להתעות בהם כהתעות שיכור בקיאו. ועתה אשוב לדבר על השקר אשר כתב בכאן ואע''פ שהוא דבר מפורסם לכל איש אשר בו רוח חיים, כי איך יצאה מצוה זו מכלל שאר מצות שאין לה ברכה מטבע קצר, ובאי זו ברכה תפטר, וכי מלכיות וזכרונות ושופרות ברכה הן למצות שופר. ועוד איך הם עובר לתקיעות והלא יש מהן לפנים ולאחור שהתקיעות באמצע הם, כמו ששנינו [דף ל''ב.] מלכיות ותוקע זכרונות ותוקע שופרות ותוקע. ושינוי המנהגות מאין לו, ושמא כך התקין רבי אבהו לתקיעות הללו מיושב אבל מעומד שלא להטריח את הצבור מספק לא שהרי יצאו הכל ידי חובתן. והראיה שמביא מילדותו ברכות לצבור וכו' ובזקנותו נשתנה המנהג, השנוי ההוא מאביו יצא ששנה המנהג בעירו על דרך הרב אבן גיאת ז''ל אע''פ שלא היה הוא מודה באותו דבר, אבל רצה אביו להתגדר בדברים זרים ומצא נערים ושאינן בני תורה והנהיגם כרצון רוחו, ואחר כך באו שם אנשי תורה משאר מקומות ולא שמעו למנהגיו הזרים והחזירו המעשה לאמיתו ולמנהגו, וגם הוא קם תחת אביו לשנות דתות ולהחליף מנהגות, ויאבד הוא ואלף כיוצא בו ואות מן ההלכות לא תבטל ומנהג אחד לא ישתנה. [כתוב שם לראב''ד].
-----
במאור דף י''ב: ד''ה וזו שכתב הרי''ף. לרי''ף סי' תתק''ס. כתוב שם. וכן נמצא בשאלתות דרב אחאי גאון ז''ל [פרשת בא]. אמר אברהם. שקר העיד על רב אחאי ז''ל, והרב רבי יצחק מסעד לדבריו מרב אחאי ז''ל, ורב האיי גאון ז''ל כך פירש כמו שכתב הרב זלה''ה, והוא העיקר, שאין טעם לברכה באמצע כלל, וכי מברכין על שתי סמיכות זו סמוכה לזו לא בפסחים [פסחים דף קכ''א.] ולא בחגיגות, וכן בלולב ואתרוג אע''פ שהן נפרדין. ואם שתי מצות הן שח ביניהם למה עבירה בידו והלא מופסקים הן. ובדבריו של זה אין ממש שאמר ממשמש בשל יד ומחזק הקשר שלו וחוזר ומברך ברכת היד ושל הראש, מעתה אין כאן שתים בשל ראש, שקבלת דבי רב אסי כל אימת דממשמשי בהו מברכי [סוכה דף מ''ו.] הלכך אין כאן לא שתים בשל יד (יד) ולא שתים בשל ראש, ומה נעשה לחכמי צרפת שהן תוקעין את עצמן לדבר הלכה. [כתוב שם לראב''ד].
-----
ואמר ר' סעדיה אין רשות לתוקע ולא שאר הקהל להשיח בין התקיעות דמעומד לתקיעות דמיושב, ומי ששח חזינן שגוערין במי ששח, אבל אם עבר ושח אין צריך לחזור ולברך ואם עשה עבר על לא תעשה שהיא לא תשא, כדין ברכה שאינה צריכה, ולא דמי לתפילין דאמרינן [מנחות ל''ו ע''א] שח בין תפלה לתפלה עבירה היא ומברך על של ראש אשר קדשנו [ו]על מצות תפילין דתפלה של ראש ותפילה של יד תרי מצות נינהו, דתפלה של יד אינה מעכבת של ראש ושל ראש אינה מעכבת של יד, אבל תקיעות דמיושב ותקיעות דמעומד חדא מצוה היא, כך חיבר ר' יצחק אלפאסי ז''ל בהלכותיו. [ספר המנהגות לרבינו אשר מלוניל].
-----
ומסיים עוד התם בירושלמי התוקע צריך שיברך אשר קדשנו במצותיו וצונו לשמוע בקול שופר ושהחיינו ואחר כך תוקע, והתקין רבי אבהו בקיסרין קשר''ק קשר''ק [קשר''ק קש''ק] קש''ק קש''ק קר''ק קר''ק [קר''ק] דתנן סדר תקיעות שלש של שלש שלש. והילכתא אומר זמן בראש השנה על הכוס מדברי סופרים ועל השופר מדברי תורה. עד כאן מצאתי בירושלמי. וכן כתב בעל הלכות גדולות. ושמעתי בשם רבינו תם שהנהיג לברך על תקיעת שופר, משום דעשייתה היא גמר מצותה. וליתא, מן הירושלמי, כאשר כתבתי. והא דמברכין לשמוע בקול שופר ולא מברכין לתקוע, משום דבשמיעה תלוי הטעם, כדתנן [כ''ז ע''ב] התוקע לתוך הבור וכו' אם קול שופר שמע וכו'. וכן פירש הטעם רבינו זקני. ושאל רב מר מברך קמי רב ניסים בשבתא דריגלא מאי טעמא מברכים אשופר בשעת תקיעה לשמוע קול שופר וגם שהחיינו, ובשעת (על) נטילת לולב מברכין על נטילת לולב ולא שהחיינו. והשיב רבינו ניסים זמן דקידושא ברגל דסוכות מדאורייתא, ואתי דאורייתא ופטר דאורייתא, נטילת לולב [ביום] ראשון, וסגי בהא דמסדר לה אכסא, וגם בשעת עשיה אין צריך לברך, וכל שכן דפטר [ד]רבנן כגון ביום שני, ואפילו הא והא דרבנן פטר ליה. אבל זמן בקידושא דראש השנה דרבנן ותקיעתא דאורייתא ולא אתי דרבנן ומפיק דאורייתא. תדע מדאבעיא לן בבכל מערבין [מ' ע''ב] אם אומר זמן בראש השנה ויום הכיפורים, שמע מינה דברגלים פשיטא ליה דמדאורייתא. והא דפסקינן והילכתא אומר זמן בראש השנה וביום הכיפורים, מדרבנן הוא, שווינהו רבנן כרגל. ובירושלמי ערב פסחים [ה''ה] גרסינן תניא אין אומר זמן אלא בשלש רגלים בלבד אמר רבי מני מתניתא אמרה בחג המצות ובחג השבועות ובחג הסוכות ותני כל מה שכתוב בו מקרא קודש צריך לומר זמן אמר רבי תנחומא ויאות אילו ראה תאנה מבוכרת שמא אינו צריך להזכיר הרי ראש השנה ויום הכיפורים כיון שבאים לפרקים צריך להזכיר ואינו כרגלים, ומהשתא זמן דראש השנה דקידושא דרבנן ולא פטיר זמן תקיעת שופר שהוא דאורייתא, מה שאין כן בסוכות דזמן דתרווייהו דאורייתא. ובליל שני דראש השנה בקידוש וגם למחרתו בשעת תקיעה אין אומר זמן, שקדושה אחת הן, מה שאין כן ביום טוב שני של גליות. ואי מיקלע ראש השנה בשבת מברך במוצאי שבת יקנה''ז. ובשבת לא תוקעין משום גזרה דרבה שמא יטלנו בידו וילך אצל בקי ויעברנו ארבע אמות ברשות הרבים והיינו טעמא דלולב והיינו טעמא דמגילה. ולמחרת ביום ראשון מברך לשמוע וגם שהחיינו, כיון שלא תקע בשבת. אבל בתשובות כתב בשם רבינו שמואל בן רבינו מאיר שאמר בשם זקינו רבינו שלמה נ''ע שאפילו כשחלו שני ימים של ראש השנה להיות בחול שצריך לומר שהחיינו ביום שני בין בקידושא דלילא בין אתקיעתה דיומא. וכתב מסתבר טעמא דזקני, דאף על גב דקדושה אחת הם, עיקר קדושה היא ביום טוב שני, שלא מספיקא הוא, אבל יום ראשון עבדינן ליה מספיקא שמא יבואו עדים מן המנחה ולמעלה, ונוהגים שניהם קדושה אפילו בזמן הבית, הילכך הואיל ומשם אנו למידין יש לנו לומר בשני הלילות זמן. וכן משמע מדברי רבינו יצחק בר''א הלוי שמזקיק לומר בשני כבראשון ובראשי חדשיכם בשני ימים של ראש השנה, כדמפרש בפרק בתרא. ושאר כל הגאונים סבירא להו שאין אומר זמן ביום טוב שני של ראש השנה, לא שנא בקידושא ולא שנא בתקיעתה. גם בתוספות דביצה כתוב בשם רבינו יב''א נוהגין אותו היום קודש ולמחר קודש, ומחר היה קודש העיקר ובזמנו, ד[מ]מחר מונים ליום הכיפורים ולחג הסוכות. ומיהו לבי נוקף על דבריהם, כיון שאנו נוהגין לימנות ליום כיפור וחג מיום ראשון נראה דראשון עבדי עיקר. ובירושלמי פרק קמא דסוכה ראיתי נכנס לישב בסוכה מברך אשר קדשנו במצותיו וצונו לישב בסוכה ואין צריך לומר זמן שכבר יצא בזמן שאמר על הכוס משבירך לילי יום טוב ראשון אין צריך לברך עוד. ובירושלמי פרק לולב הגזול גרסינן כשהוא עושה לולב [מברך לעשות לולב] וכשהוא נוטלו אומר ברוך אתה ה' אלהינו מלך העולם אשר קדשנו במצותיו וצונו על נטילת לולב ואינו מברך שהחיינו. וכמדומה שחסרון הסופר הוא, שגם גבי לולב הטעם כמו שגבי סוכה נפטר בזמן שאמר על הכוס הכי נמי בלולב, וכדאמרינן [סוכה מ''ו ע''א] מסדר להו לכולהו אכסא דקידושא, פירוש כבר יצא בזמן שאמר על הכוס (כי נמי בלולב) משום יום טוב, ועולה נמי לכאן ולכאן ונפטר בזמן בעשיית סוכה, וכן בלולב. וזה קשה לי על נהוג שלנו. ואסור להסיח (דעת) עד גמר התקיעה דמיושב, כדתניא [מנחות ל''ו ע''א] סח בין תפלה לתפלה עבירה היא בידו וחוזר עליה מעורכי מלחמה. ומיהו אם סח בדיעבד אין צריך לחזור ולברך, כיון דלא סגי דלא גמר להו לא מיקרי סיחתו הפסק, דכולהו חדא מצוה היא, אבל תפילה של יד שאינה מעכבת תפילה של ראש, וכן שוחט תרנגולין אם סח חוזר ומברך. וכן מצא[תי] בשם רבינו יב''א. וכן נמי בשני בני אדם התוקעים אי נמי בתרי שופרות אפילו בתרי גברי ובתרי סידרי אין צריך לחזור ולברך. ודבר זה פירש אבא מרי בתשובותיו יפה בחיבור זה. וכן מצאתי בשם ריש מתיבתא שאם עבר וסח אינו חוזר ומברך. והגאון לא הזכיר אלא בין תקיעות דמיושב לתקיעות דמעומד שהוא על סדר ברכות, וכתב שהוא הדין לסח בהלל, ואף על פי שגוערין בהם במסיחים. ונראה לי דהוא הדין הסח בין תקיעה דמיושב גופיה. ומיהו בענין התקיעות שרי להסיח, דדמי לטול בריך טול בריך וגביל לתורא גביל לתורא דאמרינן במסכת ברכות [מ' ע''א] דאין צריך לברך. ונראה דהוא הדין לכתחלה מצי למימר כל כי האי גונא. [ראבי''ה סימנים תקל''ד—תקל''ה].
-----
וכן אמ' רב היי ז''ל והלכה רווחת בישראל לברך לשמוע בקול שופר, ולא תזוז מינה. ויראה לי שאין לו לברך לתקוע בשופר או על תקיעת שופר כמנהג צרפת, וכמו על מקרא מגילה, מפני שמגילה יוצא בה בקריאה לבדה, אע''פ שלא השמיע לאזנו כדאמ' בברכו' [ט''ו ע''א] נמצא שהקרי' עקר, אבל תקיעת שופר צריך שישמע התוקע קול שופר ואם לא שמע לא יצא, כדאמ' התם [ר''ה כ''ח ע''א] זימנין דמפיק רישיה ואכתי שופר בבור, ואם היה אדם תוקע בבור ואדם שהוא חוץ לבור אם קול שופר שמע יצא, ואם קול הברה שמע לא יצא, נמצא שהשמיעה עיקר ולא התקיעה, שאין הבנת הלב תלוי בה, אבל במגילה שכוונת הלב תלוי בה דיי לו בקריא' בלא שמיעה כקריאת שמע. אב''ן. וביסוד העמרמי לתקוע בשופר, וכן רוב המקומות באלמנייא, וכן בצרפת אומ' על תקיעת שופר ולא ייתכן, אך בפרובינצ' וספרד לשמוע בקול שופר וכן עיקר, כמנהג רבי' היי ז''ל. [המנהיג הלכ' ראש השנה].
-----
וכתב רב היי ז''ל, שכן המנהג וראוי לעשות שמשעה שבירך התוקע לשמוע בקול שופר לא יסיח כלל, וכן הציבור עד שישלימו כל התקיעות מיושב ומעומד ואין צריך לברך בתקיעות מעומד, שדעת המברך על כל התקיעו', ואעפ''כ אם סח אינו חוזר ומברך, דנמצאת ברכה שאינה צריכה ועובר על לא תשא, ואם נאנס ולא יכול להשלימ' כולם, יעמוד אחר תחתיו ששמע הברכה ואינו צריך לברך, לפי שאין מברכי' לתקוע אלא לשמוע, וכיוון ששמעו כולן יצאו ידי חובתן שלברכה, אבל אם בא מחוץ זה התוקע השני ולא שמע הברכה חייב לברך. וכן מצאת' בשם רבי' מאיר ז''ל מצרפת בפ' כסוי הדם, [חולין פ''ו ע''ב] א''ר חנינא מודה ר' יהודה דהסח בין שחיטה לשחיטה חייב לחזור ולברך דמאחר דאי בעי שחיט ליה לעוף שני אי בעי לא שחיט הסיח דעתו מברכה הראשונה שכבר גמר מצוותו, וכן אמרו [מנחות ל''ו ע''א] הסח בין תפילה לתפילה חייב לחזור ולברך, שהרי כשסח בנתים הרי גמר מצותו שבירך שהרי תפילה שליד אינה מעכבת שלראש ולא שלראש את שליד, ועל כן הסיח דעתו מן הברכה וצריך לחזור ולברך, אבל מצווה שבירך עליה והפסיק וסח בנתים ולא סגי (אלא) [שלא] יקימנה וישלימנה אין צריך לחזור ולברך, שהרי לא הסיח דעתו מהברכה שבירך על אותה מצווה שהרי יש לו לגומרה, כגון תקיעת שופר וקרי' הלל, וקרי' מגילה וק''ש וכיוצא בהן דלא סגי ליה שלא יגמור את שמע כולה אין צריך לחזור ולברך, הילכך אם בירך על מצות תקיעה ותקע קשר''ק וסח בנתים אין צריך לחזור ולברך דלא סגי ליה שלא יגמור כל הלכו' תקיעו' שופר ולא הסיח דעתו מן הברכה כ''ש. אב''ן. וכן כת' רבי' סעדיה ז''ל, שאין רשות לתוקע ולשומעי' לשוח עד שישלימו כל התפילה. [המנהיג הלכ' ראש השנה].
-----
וצריך לתקוע בעמידה ואם ישב כשר והתוקע מברך יום ראשון ב' לשמוע קול שופר ושהחיינו ויום ב' מברך לשמוע קול שופר וכן בקידוש על היין לילה ראשונה אשר בחר בנו מקדש ישראל ושהחיינו אבל לילה שנייה קידוש ולא זמן ומה שאומר זמן בר''ה משום דקיימא לן בעירובין בפרק בכל מערבין (מ' ע''ב) והילכתא אומר זמן בר''ה ובי''כ והלכתא זמן אומרו אפי' בשוק. [הרוקח סימן ר''ג].
בר''ה אחר קריאת התורה עומד התוקע ומברך לשמוע בקול שופר ושהחיינו מפני שכל ישראל חייבים לשמוע ואין הכל בקיאין לתקוע בשופר ע''כ אינו אומר לתקוע בשופר (נוסח לשמוע בקול שופר הביא הרא''ש בשם הירושלמי ובה''ג וכן הוא ברוקח). [מעשה רוקח סימן קכ''א].
-----
תשובת הגאונים וששאלתם מאן דתקע בשופר האיך היא בעמידה או בישיבה חזינן דהלין ז' מצות נוהגין רבנן בעמידה ברכת הכהנים הלל תקיעת שופר ונטילת לולב קריאת התורה מקרא מגילה ספ''ע וכולהו סמכו רבנן אקר' בה''כ דאיתקוש ברכה לשירות דכתיב לעמוד לשרת ומה שירות בעמידה אף ברכת הכהנים בעמידה שופר גמרינן מחצוצרות דכתיב ותקעתם בחצוצרות וההיא תקיעה בעמידה לולב ילפינן מאגודת אזוב כתיב ולקחתם לכם אגודת אזוב וכתיב ולקחתם לכם ביום הראשון מה התם בעמידה אף הכא בעמידה הלל גומרין משיר נ''א על הקרבן דכתיב ויאמר דוד להעמיד משוררים ד''ה ט''ו מה להלן בעמידה אף כאן בעמידה קריאת ס''ת דכתיב נחמי' ח' ויעמוד עזרא הסופר על מגדל עץ כו' מקרא מגילה אע''ג דתנן הקורא את המגילה עומד ויושב יצא מצותה בעמידה וגמר לה מס''ת ברכת עומר מן הקמה תחל לספור וב''ה. [מעשה רוקח סימן קכ''ב].
-----
מכתב הגאונים מי שבירך ברכות השופר והתחיל לתקוע ונתקלקלה התקיעה או שנאנסה או דנמצא פסול בשופר או נכנס אחר לתקוע תחתיו או אם פסק עד שיביאו לו שופר אחר כשר אינו צריך להתחיל מראש לחזור ולברך ולתקוע אלא מתחיל ממקום שפסק ומסיים סדר תקיעות ושפיר דמי דלא עדיפא תקיעה מתפילה דלגבי תפלה תנן [ברכות ל''ד, ע''א] העובר לפני התיבה וטעה יעבור אחר תחתיו ושאלנו ואמרנו ממקום שטעה זה. אבל מי שבירך לשמוע בקול שופר אינו רשאי לספר בין ברכה לתקיעה עד שיגמור סדר תקיעות כדי שלא יפסיק בין ברכה לתקיעה ואם עבר וסיפר קודם שיתקע חוזר ומברך וה''ה לשחיטה ולכיסוי הדם ולביעור חמץ ולהמוציא ולברכת היין ולברכת הפירות ולמגילה ולכל מצות שאם בירך וסיפר בינתים בין ברכה לעשיי' חוזר ומברך. וזה שאמרנו לעיל מי שבירך והתחיל לתקוע ונתקלקל' התקיע' או שנאנס ונכנס אחר תחתיו, כמו ששנינו לענין תפילה העובר לפני התיבה וטעה יעבור אחר תחתיו מיד ולא יהא סרבן באותה שעה אלא יכנס מיד ויתחיל ממקום שטעה זה, ה''נ מי שהתחיל לתקוע בשופר ונאנס ונכנס אחר תחתיו שגם הוא נכנס ומתחיל ממקום שטעה ואין לחוש משום הפרש תקיעות זו מזו דקיי''ל הלכה כר' יוחנן דא''ר יוחנן שמע ט' תקיעות בט' שעות ביום יצא הלכך אם בירך אדם ברכת שופר והתחיל לתקוע ונאנס (אם) נכנס אחר תחתיו לסיים התקיעות ממקום שפסק זה דלא עדיפי תקיעות מתפילה דאמרי' העובר לפני התיבה וטעה יעבור אחר תחתיו, וכדין לתפילה כן דין לתקיעות ולמגילה וכן הלכה רווחת בישראל ע''כ. [או''ז הלכ' ר''ה סימן רע''ב].
-----
והיכא שבירך לשמוע בקול שופר ותקע כל התקיעות שאנו תוקעים בישיבה ואחר שגמרם סח בין אלו תקיעות ובין תקיעות שעל הסדר ברכות אם חוזר ומברך לשמוע בקול שופר על תקיעות של סדר ברכות אם לאו. זה כתב ר''י אלפס שאלו מקמי ריש מתיבתא המברך יום ר''ה לשמוע בקול שופר [בתר] ס''ת והסיח ודיבר צריך לברך על התקיעה של סדר ברכות או לא. והדר להו הכין חזאי רבנן שגוערין בזה שסח עד שלא יתקע על סדר הברכות אבל לחזור ולברך אינו חוזר, ולא דמיא הא לתפילין דאמר ר''ח [הקומץ ל''ו, ע''א] סח בין תפלה לתפילה חוזר ומברך דהנך שתי מצות נינהו דתנן [שם ל''ח, ע''א] תפילה של יד אינה מעכבת של ראש ושל ראש אינה מעכבת של יד ולא עוד אלא דלא הדר ומברך ההיא ברכה קמייתא אלא ברכה אחריתי הוא דמברך דמקשי' [שם ל''ו, ע''א] סח אין לא סח לא והא שלח ר' חייא בר הונא משמיה דר' יוחנן על התפילה של יד הוא אומר להניח תפילין ועל של ראש הוא אומר על מצות ופרקינן אביי ורבא דאמרי תרוייהו לא סח מברך אחת סח מברך שתים. ואעפ''כ קשה להסיח דתנן [שם] סח בין תפילה לתפילה עבירה הוא בידו וחוזרין עליה מעורכי המלחמה וכ''ש כי האי שסח בין התקיעות דמיושב לתקיעות דמעומד, אלא שאינו חוזר ומברך שמצוה אחת היא צא וראה שהרי הלל דמברכין קודם לקריאתו אעפ''כ בין פרק לפרק פוסק ולא הוצרך לחזור ולברך עכ''ל וכן הדעת נוטה שאינו חוזר ומברך שהרי כבר יצא בתקיעות שבישיבה. [או''ז הלכ' ר''ה סימן רע''ג].
-----
מי שבירך ברכת השופר אינו רשאי לספר עד שיגמור סדר תקיעות שבישיבה ושבעמידה. ואם עבר וסיפר קודם שיתקע חוזר ומברך. ואם סיפר בין תקיעות שמיושב לתקיעות שבעומד אינו חוזר ומברך. ומלשון האלפסי משמע אפילו  אם סיפר בין תקיעות שמיושב עצמם שאינו חוזר ומברך. [פסקי או''ז].
-----
מצות עשה לתקוע בשופר בראש השנה שנאמר (במדבר כ''ט א') יום תרועה יהיה לכם. ותנן בפרק בתרא דראש השנה סדר תקיעות תקיעה תרועה תקיעה ג' פעמים ותניא בספרי דבי רב (בהעלותך פיסקא ט''ו) ותקעתם תרועה ונסעו המחנות (במדבר י' ה') אינו רוצה לומר תתקעו תרועה ואין כאן אלא תרועה שמכלל שנאמר (פסוק י') ובהקהיל את הקהל תתקעו ולא תריעו מכלל שיש במסעם תקיעה ותרועה, ומנין שפשוטה לפניה שנאמר (פסוק ו') ותקעתם תרועה, ומנין שפשוטה לאחריה תלמוד לומר (שם) תרועה יתקעו למסעיהם, אין לי אלא במדבר בראש השנה מנין ת''ל תרועה תרועה לגזירה שוה (ע''כ בספרי). וכן ביום הכיפורים נאמר תרועה ובכולן פשוטה לפניה ולאחריה ותרועה אחת נאמרה ביום הכיפורים שנאמר (ויקרא כ''ה ט') והעברת שופר תרועה ושתים בראש השנה שנאמר (ויקרא כ''ג כ''ד) זכרון תרועה, יום תרועה יהיה לכם (במדבר כ''ט א'), מנין ליתן של זה בזה ויהיו שלש תרועות ופשוטות לפניהם ולאחריהם בראש השנה וביובל ת''ל שביעי שביעי לגזירה שוה שכתוב בשניהם בחודש השביעי, ומעתה לא ידענו במה נתקע בראש השנה אם בחצוצרות כמו במדבר או בשופר כמו ביום הכיפורים של יובל שנאמר והעברת שופר תרועה שהרי אמרנו שראש השנה למד משניהם ת''ל (תהילים פ''א ד') תקעו בחודש שופר בכסה ליום חגינו, ומנין לתקיעה של יובל שאינה אלא ביום שנאמר ביום הכיפורים תעבירו שופר, ראש השנה מנין ת''ל שביעי שביעי לגזירה שוה. [סמ''ג עשין סימן מ''ב].
-----
לאחר שהפטירו בנביא אוחז הבקי שופר של איל בידו ומברך בא''י אמ''ה אשר קב''ו לשמוע קול שופר ושהחיינו [ויראים כתב על תקיעת שופר. ורב עמרם גאון זצ''ל כתב ואם בירך לתקוע טעות הוא ונהגו לברך לשמוע. וכן אמר רב אחאי גאון ז''ל. עוד כתב והמברך על השופר מיושב אינו צריך לברך מעומד. ואפי' נאנס ראשון ונכנס אחר תחתיו לפי שאינו מברך לתקוע אלא לשמוע וכיון ששמע הברכה שבירך ראשון מיושב כבר יצא הוא וכל העם ידי ברכה אבל אחר שלא היה בשעת ברכה צריך לחזור ולברך. ומנהג כו'. כ''ה בשבלי הלקט הקצר.] ויראים כתב על תקיעת שופר ולמחר אינו מברך שהחיינו. ואם חל יום טוב ראשון בשבת אין תקיעת שופר דוחה שבת ולמחר ביום שני מברך שהחיינו. ומנהג שהתוקע תוקע מעומד אע''פ שהצבור יושבין באלו התקיעות. ומצאתי בתשובות [הגאונים זצ''ל] דתקיעת שופר מעומד דגמרינן לה מחצוצרות דכתיב ותקעתם בחצוצרות וגמירי דחצוצרות בעמידה ותו גמרינן לה מן וכי תבואו מלחמה בארצכם וגו' עד ותקעתם בחצוצרות וההיא תקיעה בעמידה. ואחי ר' בנימין זצ''ל כתב דממילא מסתברא שצריך התוקע לתקוע בעמידה כיון שהיום הוא יום דין ותקיעת השופר היא המלמדת סנגוריא עלינו לזכר עקדת יצחק לכך ראוי לעמוד המליץ לפני הדיין דהא קיי''ל בעלי דינין בעמידה ואם תאמר א''כ גם הצבור דינם לעמוד עם המליץ בעמידה שהרי הן בעלי דינין הנידונין לפני הדיין מסתברא כיון דעתידין לעמוד בתקיעות שעל סדר הברכות שהן עיקר המצוה ותקיעות אלו אינו אלא לערבב את השטן כאשר נפרש לפנינו לפיכך אין מטריחין את הצבור לעמוד בתקיעות אלו. ותוקע לפי המנהג קשר''ק ג' פעמים קש''ק ג' פעמים קר''ק ג' פעמים שהן שלשים תקיעות. ופירושן תקיעה שלשה שברים תרועה תקיעה הוא סימן קשר''ק והוא הבבא הראשונה הבבא השניה תקיעה שלשה שברים תקיעה הוא סימן קש''ק. הבבא השלישית תקיעה תרועה תקיעה הוא סימן קר''ק והילכות שופר וסדר תקיעות האלו ואם ראוי להפסיק ביניהם בשיחת דברים או אם התקלקל אחד מן התקיעות וכל הלכות התקיעות והראויין לתקוע הכל מפורש לפנינו כל הלכה על מכונתה לאחר כל סדר התפלה. [שבלי הלקט סימן רפ''ט].
-----
לאחר שהפטירו בנביא. אוחז הבקי שופר של איל בידו ומברך בא''י אמ''ה אקב''ו לשמוע קול שופר. ומברך שהחיינו. ולמחר אינו מברך שהחיינו. אך אם חל יום ראשון של ראש השנה להיות בשבת שלא תקעו בשופר. למחר  ביום ראשון שהוא שני של ראש השנה מברך שהחיינו. ומנהגנו שהבקי תוקע מעומד. אע''פ שהצבור יושבין באלו התקיעות. ומצאתי בתשובת הגאונים ז''ל דתקיעת שופר מעומד. דגמרינן לה מחצוצרות דכתיב (במדבר י') ותקעתם בחצוצרות. וגמירי דחצוצרות בעמידה. ותו גמרינן לה  מן (שם) וכי תבואו מלחמה בארצכם וגו', עד ותקעתם בחצוצרות. וההיא תקיעה בעמידה. והחבר ר' בנימין בר' אברהם הרופא ז''ל כתב דממילא מסתברא שצריך התוקע לתקוע בעמידה. כיון שהיום יום דין. ותקיעת שופר היא מלמדת סניגוריא עלינו. לזכר עקידת יצחק. לכך ראוי לעמוד המליץ לפני הדיין. דהא קיימא לן בעלי דין בעמידה. ואם תאמר א''כ יעמדו גם הצבור בעמידה, שהרי הן בעלי דינין הנידונין לפני הדיין. מסתברא כיון שעתידין לעמוד בתקיעות שעל סדר הברכות שהן עיקר המצוה. ותקיעות אלו אינן אלא כדי לערבב את השטן. לכך אין מטריחין הצבור לעמוד, ע''כ דבריו. ועוד יש לומר בפנים אחרות. לפי שהבקי תוקע (את) השופר הוא שליח צבור. והוא במקום כל הצבור הוא תוקע בעמידה. ומאחר ששלוחם הוא. שלוחו של אדם כמותו. לפיכך אין צריכין לעמוד. או יש לומר מה שאין הצבור עומדין כבעלי דנין. כבוד צבור שאני. ותוקע תשר''ת שלשה פעמים. תש''ת ג' פעמים. תר''ת ג' פעמים. שהן שלשים תקיעות בין כולן. תשר''ת. תקיעה. ג' שברים. תרועה. תקיעה. תש''ת. תקיעה. ג' שברים. תקיעה. תר''ת. תקיעה, תרועה, תקיעה. ושאר עניני הכשר שופר והתקיעות כתובים לפנינו לאחר כל סדר התקיעות וכל סדר ענין התפלה. לאחר שתקעו מיושב אומר תהלה ומחזירין ספר תורה למקומו, ואומר קדיש עד לעילא ומתפללין תפלת מוסף בלחש. ומתפללין ט' ברכות כנגד תשע אזכרות שהזכירה חנה בתפלתה. ואלו  הן תשע ברכות. אבות. וגבורות. וקדושת השם. מלכיות. זכרונות. ושופרות. עבודה. והודאה. וברכת כהנים. וכולל קדושת היום ומלכיות בברכה אחת. אבות וגבורות וקדושת השם מתפללין כסדר שחרית. אתה בחרתנו. ומפני חטאינו. ובכן יהי רצון מלפניך ה' אלהינו שתעלינו לארצנו. ומוסף יום הזכרון הזה. ובחדש השביעי. ואם הוא שבת אומר מוסף יום המנוח הזה ומוסף יום הזכרון הזה. וביום השבת. ובחדש השביעי. הכל ככתוב בסדור של ראש השנה. ואין מנהגנו להזכיר של ראש חדש בראש השנה. ויש שמזקיקין לומר ובראשי חדשיכם וכל הפסוקין של מוסף של ראש חדש. ואחר כך אומרים ובחדש השביעי באחד לחדש. גם בשם רבינו שלמה ז''ל מצאתי שצריך להזכיר פסוקין של ראש חדש. אבל רבינו חננאל ז''ל פירש שאינו צריך להזכיר של ראש חדש. דאמרינן בירושלמי בפרק בכל מערבין. [ה''י] ר' יעקב בר' אחא בשם ר' יוסי העובר לפני התיבה בי''ט של ראש השנה אינו צריך להזכיר של ראש חדש. ופירש אינו צריך להזכיר מוסף של ראש חדש. והחבר ר' צדקיה בר' אברהם הרופא ז''ל כתב, אינו צריך להזכיר של ראש חדש כגון ותתן לנו ה' אלהינו באהבה את יום הזכרון הזה ואת יום ראש החדש הזה. וכן נמי אינו צריך לחתום מקדש ישראל ויום הזכרון וראשי חדשים. אבל הפסוקים של ראש חדש צריך להזכיר. אבל מנהג פשוט בידינו שלא להזכירם כלל. וכשמגיע לושני תמידין כהלכתן אומר עלינו לשבח. ומתחיל סדר מלכיות. על כן נקוה לך ה' אלהינו וכו'. ואם הוא שבת אומר ישמחו במלכותך. ואחר כך אומר עלינו לשבח. ומזכירין פסוקין של מלכיות מן התורה ומן הכתובים ומן הנביאים. ומנהגנו להזכיר של כתובים באמצע וחוזרין ומשלימין בשל תורה. ולאחר סדר המלכיות חוזרין לסדר קדושת היום. אלהינו ואלהי אבותינו מלוך על כל העולם כלו בכבודך וכו'. והשיאנו. וחותמין כסדר שחרית. מלך על כל הארץ מקדש ישראל ויום הזכרון. ואם הוא שבת חותם מלך על כל הארץ מקדש השבת וישראל ויום הזכרון. ומתחילין סדר זכרונות. אתה זוכר מעשה עולם וכו'. ומזכירין פסוקין של זכרונות מן התורה ומן הכתובים ומן הנביאים כסדר מלכיות של כתובים באמצע. וחוזרין ומשלימין בשל תורה. ואחרי המקראות אומר אלהינו ואלהי אבותינו זכרנו בזכרון טוב לפניך וכו'. עד ועקדת יצחק לזרעו תזכור. בא''י זוכר הברית. ומתחילין סדר שופרות. אתה נגלית בענן כבודך. ומזכירין פסוקין של שופרות מן התורה ומן הכתובים ומן הנביאים. כסדר מלכיות וזכרונות של כתובים באמצע. וחוזרין ומשלימין בשל תורה. ואחרי המקראות אומר אלהינו ואלהי אבותינו תקע בשופר גדול לחרותנו וכו'. עד מאזין תרועה ואין דומה לך, בא''י שומע תרועה. ואומר עבודה והודאה וברכת כהנים. ואומר בהודאה זכור רחמיך. וכתוב לחיים ובשים שלום אומרים בספר חיים. הכל כמו שכתוב בסדור של ראש השנה. [תניא רבתי סימן ע''ה].
-----
לתקוע בראש השנ' בשופר דכתי' (ויקרא כ''ג) יום תרועה יהיה לכם ואמרינן שיעור תקיעה כתרועה ושיעור תרועה שלשה שברים אי גנוחי גנח. או שלש יבבות אי ילולי ילילא), והיבבא ג' כוחו' של כל שהוא הרי תשע' כוחו' של כל שהן וזהו גניחות דאימיה דסיסרא ומספקא לן אי תרויהו אי חדא מניהו ולא ידעינן אי זו היא לכך התקין רבי אבהו [להלן ל''ד ע''א] לעשות קשר''ק שלש פעמים וסבר דבעי שלא יהא דבר מפסיק בין תקיעה לתרועה לכך תקן לעשות עוד קש''ק ג''פ וקר''ק ג''פ ותוקעין בישיבהב) וחוזרין ותוקעין בעמידה, פירוש בשעה שהקהל והחזן מתפללי' כדי לערבב את השטן ובאותה תקיעה שהי[א] בעמידה נחלקו הגדולים הקדמונים והיו תוקעים קשר''ק במלכיות פעם אחת ובזכרונות פעם אחת קש''ק ובשופרות קר''ק פעם אחת אף על פי שאם קשר''ק אמת אין האחרות כלום אחרי שאינ' כי אם לערבב את השטן לא הקפידו ור''ת הנהיג לתקוע קשר''ק בכל פעםג) ואעפ''י שיש הפסק בין תקיעה לתרועה קיימא לן כרבי יוחנן דאמר שמע תשעה תקיעות בתשעה שעות ביום יצא וריב''א הנהיג בכל פעם קשר''ק קש''ק קר''קד) וצריך לתקוע ביוםה) דכתיב ביום הכפורים תעבירו וילפינן ר''ה מיום הכפורים בגזירה שוה דשביעי שביעי ומנין הקולות ילפינן מדכתי' ג' פעמים תרוע' ב' בר''ה וא' בי''הכ וכל תרועה צריכה תקיעה לפניה ולאחריה לפניה דכתיב ותקעתם תרועה, ולאחריה דכתיב תרועה יתקעו. ובדין היה לנו להקדים ולתקוע בבוקר משום דהזריזין מקדימים למצות אלא מפני השמד תקנו כך ושוב לא שינו המנהג, ונשים פטורותו). [סמ''ק סימן צ''ב]. א) ילולי יליל כאד' המקונן ובוכה קולו' קצרים סמוכים זה לזה, וגנוח גנח כאדם הגונח מלבו כדרך החולי' שמאריכין בגניחותיהם. ב) פירוש כשהקהל יושבים אחר קריאת התורה אז התוקע תוקע מעומד דגמרינן לכם לכם מספירת העומר והתם כתיב בקמה פירוש בקומה. ומהאי טעמא מברכין אציצית מעומד דכתיב לכם והיה לכם לציצית וכן עומר וסימניך עצ''ת ה' לעולם תעמוד ר''ת עומר ציצי''ת תקיע''ה, כתבו רמב''ם ורי''ף זה שתוקע כשהם יושבים תוקע כשהם עומדים. ואם סח ביניהם אף על פי שעבר אינו חוזר ומברך, וצריך להאריך בתקיעת קשר''ק יותר מתקיעת קר''ק דאמרינן שיעור תקיעה כתרועה א''כ תקיעה קשר''ק צריך שתהא כנגד תרועה ושברים, ואומר ר''י שאין אנו עוברין בבל תוסיף אחר שאינם יחד כמו חמשה מינים בלולב ה' ציצית בטלית ה' פרשות בתפילין.  ג) ש''ע ואנו נוהגין כדבריו. ד) ורבינו חיי' כהן הנהיג לתקוע במלכיו' קשר''ק קש''ק קר''ק ובזכרונו' קש''ק קר''ק קשר''ק ובשופרות קר''ק קש''ק קשר''ק. ה) שופר של ר''ה אין מעבירין עליו את התחום וכו' ואם הגוי הביא שופר או לולב ואתרוג מחוץ לתחום ביום טוב מותר לצא' בו אפילו ישראל שהובא בשבילו. ו) ומ''מ רגילין לתקוע לנשים יולדות גם מברכין (ש''ע סימן תקפ''ט יברכו לעצמן אבל אחרים שכבר יצאו לא יברכו להן) ולא הוי ברכה לבטלה כיון שמכניסות עצמן בחיוב מידי דהוי אלולב. [הגהות רבינו פרץ על הסמ''ק סימן צ''ב].
-----
לתקועא) בראש השנה בשופר דכתיב (במדבר כ''ט) יום תרועה יהיה לכםב). ואמר רב פפא שיעור תקיעה כתרועה ושיעור תרועה ג' שברים אי גנוח גנחג) או ג' יבבות או ילולי יליל והיבבא ג' כוחות של כל שהוא הרי ט' כוחות של כל שהוא לפי' שיני וזהו גניחות דאימיה דסיסרא ומספקא לן אי תרוייהו אי חד מינייהו ולא ידענא איזהו לכך התקין ר' אבהו (דף ל''ד) בקסרי לעשות קשר''ק ג' פעמים וסבר דבעינן שלא יהיה דבר מפסיק בין תרועה לתקיעה לכך התקין עוד קש''ק ג' פעמים וקר''ק ג' פעמיםד). ואמרו חכמים (דף ט''ז) תוקעין בישיבהה) וחוזרין ותוקעין בעמידה בשעה שהקהל והחזן מתפללין כדי לערבב השטן, ובאותן תקיעות שהם בעמידה נחלקו הגאונים תוס' הקדמונים היו תוקעין במלכיות קשר''ק פעם אחת ובזכרונות קש''ק פעם אחת ובשופרות קר''ק פעם אחת אע''פ שאם קש''ק אמת אין האחרונות שוים כלום אחרי שאינו רק לערבב הסטן לא הקפידו, ורבינו תם הנהיג לתקוע קשר''ק בכל פעם ואע''פ שמא יש הפסק בין תקיעה לתרועה קיימא לן כר' יוחנן שמע ט' תקיעות בט' שעות ביום יצא כי אין לחוש בהפסקה וריצב''א הנהיג קשר''ק קש''ק קר''ק בכל פעם ופעם ורבינו חיים כהן הנהיג קשר''ק קש''ק קר''ק במלכיות ובזכרונות קש''ק קר''ק קשר''ק ובשופרות קר''ק קש''ק קשר''קו). וצריך לתקוע [בר''ה] ביום (הכיפורים) דכתיב (ויקרא כ''ה) ביום הכיפורים תעבירו שופר וגו' וילפינן ראש השנה מיום הכיפורים בגזירה שוה דשביעי ומניין הקולות ילפינן משום דכתיב ג' פעמים תרועה ב' בראש השנה ואחד ביום הכיפוריםז) וכל תרועה צריכה [תקיעה] לפניה ולאחריה לפניה דכתיב (במדבר י') ותקעתם תרועה ותקיעה לאחריה דכתיב (שם) תרועה יתקעו ובדין היה לנו להשכים בבוקר ולתקוע משום דזריזין מקדימין למצוה אלא מפני השמד תקנו כן ושוב לא שינו המנהג ונשים פטורותח). א) ומברך זמן בשני ימים קודם התקיעה ובשתי לילות בקידוש אמנם הוא רגיל להמתין לשתות יין חדש עד ערב ליל ראש השנה ומברך שהחיינו לאפוקי נפשיה מפלוגתא כי יש גדולים שאומרים שאין לברך זמן בליל שיני אמנם אם לא היה לו יין חדש לא הניח מלברך זמן בליל ב', הג''ה וכן עיקר לאפוקי מאותם שאומרים שאין לומר זמן בליל ב' של ר''ה משום דקדושה אחת היא והויא כיומא אריכתא ולא דמיא לב' יום טוב של גליות דב' קדושות הן מיהו רש''י מצא בתשובת המחזור דויטרי שיש לומר זמן ביום טוב שיני של ראש השנה דמאי דאמרן קדושה אחת היא אדרבה היא הנותנת אימת היא קדושה אחת כשבאו עדים מן המנחה ולמעלה כדאיתא במסכת ראש השנה ואז הוי יום ב' עיקר כדאמרן שלא היו מקבלין עדות לאחר המנחה ואע''ג דהשתא לאחר החורבן הוי יום ראשון עיקר כדאמרן מיום שחרב בית המקדש התקין ר' יוחנן בן זכאי כו' מכל מקום מה שאנו נוהגים בהם קדושה אחת היינו מחמת תקנה ראשונה שהתקינו שלא יהיו מקבלים עדים מן המנחה ולמעלה עכ''ה. מהר''ם נ''ע אינו רגיל להתענות בשבת של עשרת ימי תשובה ובב' ימים של רה''ש מתענה היה ואומר שגאון אחד אמר לו הלואי שהיו כל ישראל מתענין שני י''ט של ראש השנה אבל הוא כתב בתשובה האוכל לשם שמים תבא עליו ברכה וגם המתענה לשם שמים כדי שלא יבא לידי קלות ראש מדבר אכילה ושתיה יתברך באלוקי אמן, ורגיל לאכול בליל ראשון של ראש השנה איל זכר לאילו של יצחק ואינו נזהר מלאכול שומין ולא אגוזים ולא שום דבר, מתשב''ץ (סי' קי''ג, קט''ו, קי''ח). ב) על מלבוש שקורין שרגני''ש שרגילים ללבוש בראש השנה לפי שיש שמחה גדולה כדי שלא תזוח דעתו עליו ולכך לובשה על בגדיו שיזכור יום המיתה ואומר זכרינו לחיים ואינו אומר לחיים כי לחיים משמע לא חיים והכי מחלק בנדרים (דף י''א) דלחולין משמע לא חולין, ואינו אומר לחיים טובים עד וכתוב לחיים טובים, משל לסוחר כושי מתחילה שואל מעט ואחר כך  שואל הרבה וכן עשה דוד מלך ישראל בתחילה שאל על השגגות שנאמר (תהלים י''ט) שגיאות מי יבין וגו' ואחר כך מזדים חשוך עבדך. ובשני ימים של ראש השנה אומרים קדיש ראשון בניגון קדיש של שבתות כי אומרים שאין לשבר קדיש של ראש השנה ויום כיפור כמו בשאר יום טוב אבל כל שאר קדישין אומר כשאר יום טוב, וגם אומר והחיות ישוררו בראש השנה כי יש אומרים שאין אומרין אותו וסומכין על מה דאומרים בעירובין (ר''ה ל''ב) דאין ישראל אומרים שירה בראש השנה ויום כיפור ומיהו אין זה ראייה דדווקא ישראל אין אומרים שירה אבל מלאכי השרת אומרים שירה, הגה''ה, ומיהו בשביעי של פסח אין מלאכי השרת אומרים שירה דכתיב ולא קרב זה אל זה אמר הקב''ה מעשה ידי טובעים בים ואתם אומרים שירה לפני וכן אין לומר והחיות בז' של פסח עכ''ה, ואומרים זכרון תרועה בשבת קול זכרון תרועה מזוכרי לך בזכרון שופר. ואומרים אסומה טלולה גשומה אם שחונה, כי יש במסת יומא שאין טוב כשיש הרבה גשמים בשנה לכך הוא מתפלל שתהא השנה אסומה טלולה אבל אם יש להיות השנה שחונה אז תהיה גשומה. ואומר אין לפרש עלום שמך כי אין לומר פי' לעלום שמך כי יש פי' לעלום שמו כדאמרינן התם (קידושין ל''ו) סבר למדרש בפרקא אמר ליה לעלם כתיב, ואומרים מרעישות כסא ואומרים חמש מאות וחמש עשרה כלומר ה' מאות פעמים ט''ו, ואומרים הודאי שמו ודאי שם הוא ויוצא במלואו של שם ד' אותיות פי' נעלם יוד הוא ו''ד נעלם היא י''א וזהו ודאי וכן ודאי בגמטריא אהיה, ואומר בצל ש%ד%י ואומרים ויעשו כולם אגודה אחת בלבב שלם ואינו אומר ובראשי חדשיכם בראש השנה, הג''ה, ורבינו תם אומר (ר''ה ח') מלבד עולת החודש ומנחתה ושני שעירים לכפר ושני תמידים כהלכתם עכ''ה, ואומרים עלינו לשבח ומושב יקרו ובמחזור מויטרי אומר כי יחיד אינו אומר עלינו לשבח, הג''ה ומיהו נכון לאומרו כי הוא תחילת ברכת מלכיות דאם לא כן על כן נקוה לך אמאי קאי עכ''ה, ואינו אומר גשים מול שד להלחמה דלא לימרו גירא בעיניה דסטנא דלא אתי לאיגרוייה ביה. בשם רבינו אליעזר מורמייזא אומר זה, עכ''ל התשב''ץ (סימן ק''ט). ג) פי' גניחה הוא כשאדם גונח מלבו כדרך חולים שמאריכין בגניחותם ויבכה פירוש כשאדם בוכה ומקונן קולות קצרים סמוכים זה לזה, עכ''ל. ד) [ומפרש רבי שמשון שצריך להאריך בתקיעות של קשר''ק יותר משל קש''ק וקר''ק דכיון דקשר''ק אנו עושים משום ספיקא דגנח או יליל ושיעור תקיעה הוי כתרועה, עכ''ל התו' משנ''ץ (ר''ה ל''ג ד''ה שיעור)]. ה) פי' כשהקהל יושבין לאחר קריאת התורה אז התוקע תוקע מעומד משום דכתיב (ויקרא כ''ג) יום תרועה יהיה לכם ויליף לכם לכם מספירת העומר דכתיב (שם) וספרתם לכם וספירה מעומד היא דכתיב (דברים ט''ז) מהחל חרמש בקמה כלומר יתחיל לספור ודרשו רבותינו (פסיקתא אמור) מה קמה מעומד אף ספירה מעומד ומהאי טעמא מברכינן אציצית מעומד משום דכתיב ביה  לכם והיה לכם לציצית (במדבר ט''ו), ע''כ לשון ספר מצוות הקטן.  ו) הגה''ה, ומיהו נכון לתקוע קשר''ק קש''ק קר''ק בכל פעם לאפוקי מכל ספיקות עכ''ה, ל' תשב''ץ (סי' קי''ט). ז) אומר ר''י דג' שברים דברייתא צריך לעשותן בנשימה אחת כשלוש יבבות דמתניתין, עכ''ל. ח) מכל מקום נהגו העולם לתקוע בשביל נשים גם מברכין לא הויא לבטלה כיון שמכניסות עצמן בחיוב מידי דהוה אלולב, לשון ס''ק. [סמ''ק מצוריך סימן צ''א].
-----
כתב רבינו האיי ז''ל המנהג בישראל התוקע בזמן שהצבור יושבין ומברך קודם תקיעה הוא התוקע על סדר ברכות כשהן עומדין ואין צריך ברכה אם נאנס הראשון ואינו יכול לתקוע שוב אין הש[ני... ...] שאינו מברך לתקוע אלא לשמוע וכיון ששמע הברכה שבירך הראשון [... ..]יצא הוא וכל העם ידי ברכה ואין צריכין לחזור ולברך. ומינה טעמ' דהיה יושב אם הצבור ושמע ברכותיו של ראשון הא לא היה עמהן אלא שבא ממקום אחר ועדין לא יצא לעצמו צריך להתחיל ולברך ותוקע וחייב תוקע לשתוק ושלא לפסוק בשיחה ובשאר עסקים משעה שהתחיל לברך עד שהוא גומר את כל התקיעות בין מיושב בין מעומד לא שנא הוא ולא שנא העומדים אחריו. והכי קאמ' רב סעדיה אין לו רשות לתוקע לשוח עד שמסיים את כל התפלה. [פירוש רבינו יצחק קרקושה].
-----
המברך יום ראש השנה על תקיעת שופר בתר ספר תורה והשיח ודבר קודם שיתקע על סדר ברכות גוערין בו, אבל אינו צריך לחזור ולברך, שהכל מצוה אחת הן, שהרי ההלל שמברכין קודם לקריאתו ואעפ''כ בין פרק לפרק פוסק ולא הוצרך לחזור ולברך. ולא דמי לתפלין דאמרינן [מנחות ל''ו ע''א] סח בין תפלה לתפלה חוזר ומברך, דהנהו שתי מצות נינהו, דתנן תפלה של יד אינה מעכבת של ראש ושל ראש אינה מעכבת של יד. ולא עוד אלא דלא הדר ומברך ההיא ברכה, אלא ברכה אחריתי הוא דמברך, דאמרינן לא סח מברך אחת סח מברך שתים, ואלו הן על תפלה של יד הוא אומר להניח תפלין ועל של ראש אומר במצות תפלין. מכל מקום קשה להסיח, דתניא סח בין תפלה לתפלה עבירה היא בידו וחוזרין עליה מעורכי המלחמה. וכל שכן סח בין תקיעות שמיושב לתקיעות שמעומד. אלא שאינו חוזר ומברך שמצוה אחת הן כמו שכתבנו. כך שדרו ממתיבתא. וכן נמי כל הצבור חייבין שלא להשיח, שאין זה מברך לתקוע אלא לשמוע. כך כתב ה''ר יצחק אבן גיאת. וכן עיקר. וחכמי צרפת כתבו דאפילו לא סח מברך על התפלין שתי ברכות. ונהגי עלמא כמו שכתבנו על פי הגאונים ז''ל. [המאורות].
-----
ויש לתת טעם למה מברכין לשמוע קול שופר ואין מברכין לתקוע או להריע, כמו שמברכין בחתימת ברכת התפלה בא''י שומע קול תרועת עמו ישראל ברחמים, וכמו שמברכין על מקרא מגלה. ויש מתרצים כי לכך אנו מברכין לשמוע, שאם מברך להריע לא משתמעא ליה תקיעה, ואם נברך לתקוע לא משתמע ליה תרועה. וזה אינו מספיק, שאם כן היאך אנו חותמין שומע קול תרועת עמו ישראל ברחמים. אלא משום דאיכא למימר דלישנא דקרא נקט דכתיב גבי ראש השנה זכרון תרועה ואע''פ שצריך תקיעה לפניה ולאחריה, הכי  נמי נברך להריע משום לישנא דקרא דכתיב יום תרועה ומשתמעא תרועה כדינה בפשוטה לפניה ולאחריה. לכך נראה לתרץ דמצות תקיעת שופר בשמיעת האוזן היא עיקרה, שהרי חרש שמדבר ואינו שומע בודאי פטור ממנה, וכן אם תקע בלחש והריע בענין שלא שמע קול השופר לא יצא. אבל מצות מגלה בקריאה היא עיקרה, שהרי אם קרא ולא השמיע לאזנו יצא, וכן חרש שמדבר ואינו שומע חייב לקראה אם בקי בקריאתה, לכך מברכין על מקרא מגלה, ומשופר מברכין לשמוע שהשמיעה עיקר כמו שפירשנו. ומה שמברכין בקריאת מגלה בלשון על ובשופר בלמ''ד שמברכין לשמוע, מתבאר זה בפרק קמא דפסח ראשון [פסחים ז' ע''א]. [המאורות].
-----
הגהה. שח בין ברכה לתקיעה, או בין תקיעה לחבירתה גוערין בו ואין צריך לחזור ולברך. רב אלפס. [ספר נייר הלכ' שופר ותפילה].
-----
וממה שצריך התוקע להזהר גם כן הוא, שלא להשיח לא הוא ולא התוקעים עמו אחריו, שמשהתחיל לתקוע תקיעות שמיושב עד שיכלו כל התקיעות מיושב ומעומד, ולא שיהיה זה פשוט אצלנו מלשון התלמוד, אלא שכבר החזיקו במנהג זה בימי הגאונים, עד שהוצרכו לשאול אם שח ביניהם אם צריך לחזור ולברך אם לאו, והיתה תשובתם בענין זה שהמברך על תקיעת שופר מיושב תוקע כל תקיעות שמיושב ושעל סדר הברכות, ואחר שברך תוקע לאלתר ואסור לו להפסיק בדבור ובשיחה בין תקיעות שמיושב לתקיעות שעל סדר ברכות חוץ מדבור תפלה של מוספין, ואם אירע לו ששח בנתים גוערין בו אבל לחזור ולברך אינו חוזר, ואע''פ שבענין תפלין אמרו [מנחות ל''ו ע''א] שאם שח בין תפלה של ראש ובין תפלה של יד חוזר ומברך, אין הנדון דומה לראיה, מפני שתפלין של ראש ושל יד שתי מצות הן, שהרי אין של ראש מעכבת את של יד ולא של יד מעכבת של ראש, ולא עוד אלא שאינו חוזר ומברך אותה ברכה שברך אלא ברכה אחרת, שעל של יד הוא מברך להניח ועל של ראש מברך על מצות תפילין אחר ששח בנתים, ואעפ''י שהן שתי מצות, אחר שנכללו במטבע חכמים במצוה אחת כל זמן שלא סח בנתים אסור להשיח ביניהן ואם סח עברה היא בידו כמו שאמרו [שם], סח בין תפלה לתפלה עברה היא בידו וחוזרין עליה מעורכי המלחמה, כל שכן תקיעות הללו שאינן אלא מצוה אחת שאין ראוי להשיח בנתים, אלא שאינו חוזר ומברך ואין בכל התקיעות אלא ברכה אחת, ולא סוף דבר בזמן שאחד הוא שמוציא ידי כל התקיעות אלא אף בשני תוקעין אין צריך לשני לחזור ולברך, וכשם שבזמן שתקע אחד מקצת תקיעות אשר מיושב שאם בא אחר לתקוע הוא מתחיל ממקום שפסק ראשון ואינו חוזר ומברך בין עמד לאלתר בין שהה זמן מרובה, שהרי שהיה בתקיעות אינה מפסקת, כך כשברך אחד ותקע כלל תקיעות שמיושב ועמד תוקע שני לתקוע על סדר ברכות אינו צריך לברך, שדעתו של מברך ברכה ראשונה להיות ברכתו על דעת כל התקיעות בין שיתקע הוא בין שיתקע אחר, וכבר ראינו מי שטעה בזה, אלא שהמנהג היפה להיות התוקע מיושב הוא התוקע מעומד, אלא אם כן נאנס הראשון שתוקע שני ואינו צריך לברך, וכן כתב רב האיי והר''ם ז''ל, ורב האיי ז''ל כתב הטעם בזה, ר''ל למה שכתבנו שאין תוקע שני חוזר ומברך, לפי שלא היתה הברכה לתקוע אלא לשמוע שלא אמרה תורה בשופר ולקחתם לכם, כענין האמור בלולב, עד שנלמוד מענינו לקיחה לכל אחד ואחד, כמו שדרשו [סוכה מ''ב ע''ב] בלולב אלא זכרון תרועה ויום תרועה, אם כן כיון ששמע זה השני ברכה ראשונה שברך הראשון מיושב כבר יצא הוא וכל העם ידי ברכה, זהו יסוד דבריו ז''ל, עד שמתוכם למדו רבים שלא נאמר כן אלא כשהיה תוקע שני יושב עם הצבור בשעה שברך ראשון וכבר שמע הברכה ויצא בה אבל אם לא היה יושב תוקע שני עם הצבור בשעת ברכתו של ראשון אלא שבא ממקום אחר ועדין לא יצא לעצמו צריך להתחיל ולברך ותוקע, אלא שסברא זו שלא כדרך הרב בעל המאור שכתב, שבזמן שהיו תוקעין על סדר ברכות לא היה שם ברכת שופר במטבע קצר, ר''ל אקב''ו לשמוע קול שופר, וכשהתקינו לתקוע מיושב הנהיגוה, ואע''פ שאמרו במסכת פסחים [ז' ע''ב] בענין ברכה חוץ מטבילה ושופר, שראוי ללמוד משם שיש בשופר ברכה קצרה כטבילה, מכל מקום אינה ראיה, ושמא על ברכות התפלה דברו חכמים, ר''ל מלכיות זכרונות ושופרות, שהם עקר ברכות שופר כמו ששנינו עליהם מי שברך וכו', אבל הרב ר' אברהם ז''ל כתב על זה שאינו עולה על דעת פסק, וכי ברכות תפלה ברכות שופר הן, ועוד אם כן אע''פ  שידי ברכה יצאנו ידי ברכה עובר לעשיית המצוה לא יצאנו שהרי תקיעות באמצע תפלה הן, ואע''פ שיש ברכות קודמות לתקיעות הרי יש ברכות שהתקיעות קודמות להן, אלא שמכל מקום יש לדון ולומר שכל ברכה קודמת לסימן שלה, מכל מקום נראה מדברי הרב במי שלא תקע ולא ברך  מיושב ורוצה לצאת על סדר ברכות שהוא צריך לברך  כמו שכתבתי, וכן נמצא ממה שכתבתי שאין לתוקע ולא לעומדים אחריו לתקוע להסיח או להפסיק בשאר עסקים ומשעה שהתחיל לברך עד שיגמרו כל התקיעות בין מעומד בין מיושב, וכן כתב רב האיי בפרושו, וכל הגאונים, ומכל מקום אין לשון דבריהם מורה אסור דבר זה אלא לתוקעים, הא לשאר בני אדם אין השומעים בכלל דברי הגאונים אסור עליהם, אלא שמנהג פשט ברוב מקומות שנהגו הכל סלסול בעצמם לכון לבם לשמים ושלא להשיח כלל משהתחילו לתקוע מיושב עד שיגמרו כל התקיעות שעל סדר ברכות, וכן ראוי לעשות כדי לכון את הלב לשמוע תקיעה מתוך כונה מעולה ומתוך תפלה כמו שאמר [תהלים צ''ה], לכו נרננה ליי נריעה לצור ישענו, רוצה בו שיהיה תקיעותנו מכוונות לעבודתו ית' והוא בהתעוררנו בסבתם לשוב מדרכינו הרעה לאחוז בנתיב יושר להתהלך לפניו תמיד ואז תגיענו ישועתו והוא אמרו, נריעה לצור ישענו וזה גם כן הוא בהיות לבבינו פונה מכל מחשבה רעה ומתיחד לעבודתו ית' להרבות בתפלה ולספר בנפלאותיו ומעשיו הנוראים, והוא שדוד ע''ה האריך בזה המזמור בספור הנסים והמופתים אשר הגיעו לאבותנו מאתו ית', וההתנכרות היוצא מאתם לקשי ערפם, הכל להזהירנו ולעוררנו להכיר בחסדו ולהודות בנפלאותיו, ואחר כן רמז בו על זה הזמן הנכבד באמרו בסוף המזמור [שם צ''ו], לפני יי כי בא לשפוט את הארץ ישפט תבל בצדק ועמים באמונתו, ונטה בכל זה להעיר לב האדם להיות עשית מצותיו על צד כונה מעולה, והוא שהזהיר על התרועה להיותה לשם ומתוך תפלה זכה אמר, לכו נרננה ליי נריעה לצור ישענו, נקדמה פניו בתודה בזמירות נריע לו. [חבור התשובה להמאירי — משיב נפש מאמר ב' פ''ג].
-----
ועומד אחד לתקיעת שופר. ויש מקומות שנוהגין לקרוא התוקע במנין חמשה. וגם יש מקומות שתוקע ביום ראשון בבימה, וביום שני במקומו. ומברך ברוך אתה ה' אלוהינו מלך העולם אשר קדשנו במצוותיו וציונו לשמוע קול שופר, ושהחיינו. וכתבו הגאונים ז''ל מברכין על השמיעה, ואין מברכין על התקיעה, לפי שהמצוה בשמיעה תלויה. ותוקע שלשים תקיעות, כמו שביארנו, תשר''ת תש''ת תר''ת, כל אחד ואחד י' פעמים, מפני הספק. ויש שעושין תרועה מתוך שברים, כלומר בנשימה אחת, לפי שהכל נקרא תרועה. ויש שעושים בשתי נשימות, ואומרים שאין דרך לעשות גניחה ויללה בנשימה אחת. וכבר ביארנו למעלה כל הדיעות. ואחר התקיעות נהגו לומר כל הקהל כאחד בקול רם מזמור של תהלים ופסוקים של שופרות. ואחר כך אומר אשרי. ומחזירין הספרים למקומן. ואומר קדיש זוטא. ומתפללין תפלת מוסף בלחש. [כל בו הלכ' ראש השנה סימן ס''ד].
-----
וכתב הרמב''ם, זה שתוקע כשהן יושבין, תוקע על סדר הברכות. ואינו מדבר בין תקיעות שמיושב לתקיעות של סדר הברכות. ואם שח ביניהן, אף על פי שעבר, אינו חוזר ומברך. ויש אומרים שאין דעת הר''מ ז''ל על זה לעכב שזה שתקע הוא שיתקע על הסדר ולא אחר, אלא בא לומר שאין להעביר המצוה ממנו כיון שהתחיל בה, כדאמרינן מי שהתחיל במצוה אומרים לו גמור. עוד כתב בדין הוא שיתקעו על כל ברכה כל בבא מהן ג' פעמים, כדרך שתוקעין כשהן יושבין, אלא כיון שיצאו מידי ספק בתקיעות שמיושב, אין מטריחין על הצבור לחזור כולן על סדר הברכות, אלא די להם בבבא אחת על כל ברכה, כדי שישמעו התקיעות על סדר הברכות. וכל הדברים הללו בצבור, אבל ביחיד בין שישמע על סדר הברכות בין שלא ישמע על סדר הברכות, יצא בין מעומד בין מיושב. ואין בזה מנהג. עכ''ל. והבעל הערוך כתב שמנהגם לתקוע שלשים קולות לתפלה מיושב. ויש נוהגין לתקוע כל סימן וסימן ג' פעמים על סדר הברכות, תשר''ת למלכיות ג' פעמים, תש''ת לזכרונות ג' פעמים, תר''ת לשופרות ג' פעמים. ורבינו תם ז''ל הנהיג במקומו לתקוע תשר''ת על כל ברכה וברכה, לפי שזו התקיעה המעולה, שיש בה גנוח ויליל, דדלמא גנח ויליל. ואפילו תאמר דלא הוי אלא גנוחי או ילולי, לא הוי הפסק לא שברים ולא תרועה, מדאמרינן שמע ט' תקיעות בט' שעות ביום יצא. ואין הכל מודים לו, שאומ' דודאי הפסק הוי. ואין משיחין, לא התוקע ולא שאר העם, בין התקיעות שמיושב לתקיעות שמעומד, כדי שיכוונו לבם אל התקיעות. ואף על פי שאם שח אינו צריך לחזור ולברך, גוערין מאד במי ששח. ואומר אחר תקיעות שעל סדר הברכות היום הרת עולם, כלומר היום ראש חדש תשרי הוא הריונו של עולם, אתא כמאן דאמר בתשרי נברא העולם. והוא לשון הפסוק ורחמה הרת עולם. [כל בו הלכ' ראש השנה סימן ס''ד].
-----
ואומר שליח צבור עלה אלהים בתרועה וגו', בחצוצרות וקול שופר וגו', תקעו בחודש שופר וגו', ואחר כך עומד התוקע לתקוע, וקודם שיתקע יברך ברוך אתה ה' אלהינו מלך העולם אשר קדשנו במצותיו וצונו לשמוע קול שופר. ושהחיינו. וכתב רבינו האי, הלכה רווחת בישראל לברך לשמוע קול שופר, ולא תזוז מינה. וכן כתב בעל הלכות גדולות. והכי איתא בירושלמי. ואין לומר בקול שופר בבי''ת, שהבי''ת אינה נופלת אלא על לשון קבלה, כמו שנאמר (שמות י''ט, ה') (והיה) [ועתה] אם שמוע תשמעו בקולי, ומתרגמינן אם קבלה תקבלון. וכבר פירשנו למעלה טעם למה אין מברכין לתקוע בשופר, כמו על מקרא מגילה. וכתב רבינו האי, שמשעה שבירך התוקע לשמוע קול שופר לא יסיח, וכן הצבור, עד שישלימו כל התקיעות מיושב ומעומד. ואין צריך לברך בתקיעות מעומד, שדעת המברך על כל התקיעות. ואף על פי כן אם סח אינו חוזר ומברך, דנמצאת ברכה שאינה צריכה, ועובר על לא תשא. ואם נאנס ולא יוכל להשלימם כולם יעמוד אחר תחתיו ששמע הברכה. ואין צריך לברך, לפי שאין מברך לתקוע, אלא לשמוע, וכיון ששמעו כולם יצאו ידי ברכה. אבל אם בא מחוץ זה התוקע השני, ולא שמע הברכה, חייב לברך. וגרסינן בראש השנה סדר תקיעות שלוש של שלוש שלוש, כלומר, שלוש, וכל אחד משלוש, דהינו תשע תקיעות, לפי שנאמרה תרועה ביובל ובראש השנה שלוש פעמים (ויקרא כ''ה, ט') והעברת שופר תרועה בחודש השביעי, שבתון זכרון תרועה (שם כ''ג, כ''ד). יום תרועה יהיה לכם (במדבר כ''ט, א'). ואמרינן התם, שכל תרועה פשוטה לפניה ופשוטה לאחריה. ומפי השמועה למדו, שכל תרועות של חודש שביעי אחת הן, בין בראש השנה בין ביום הכפורים של יובל, תשע תקיעות תוקעין בכל אחד משניהם, תקיעה ותרועה ותקיעה שלש פעמים. תרועה זו האמורה בתורה נסתפק לנו בה ספק, לפי אורך השנים ורוב הגלות, ואין אנו יודעין האיך הוא, לפי שתרועה מתרגמינן יבבא. ולשון יבבא מלשון (שופטים ה', כ''ח) ותיבב אם סיסרא, ולא ידענו אם יבבא ענין יללה שאין בה הפסק, כדרך שמילל אדם מתוך צערו, ואומר אוי אוי שלוש פעמים במהירות בלא הפסק, ועל דרך זה יש לנו לעשות שלוש פעמים קר''ק, לפי ששלוש תרועות נאמרו בתורה, וצריך להיות כולן שוות, או שמא יבבא הוא לשון אנחה, כדרך שיאנח אדם פעם אחר פעם מתוך צערו, ואומר אוי אוי בהפסק, ועל דרך זה יש לנו לעשות שלוש פעמים קש''ק, או שמא לשון יבבה רצה לומר אנחה ויללה ביחד, כדרך הדואג, שמתאנח תחילה ואחר כך מילל. ועל דרך זה צריך לעשות שלוש פעמים קשר''ק, להוציא מן הספק. ואם תאמר, נעשה שלש פעמים קשר''ק, ויצאנו מידי הספק, שהרי עשינו הכל, אנחה ויללה. ויש לפרש, אולי תרועה הוא לשון יללה בלבד, ואין להפסיק בין תקיעה לתרועה. ואם נתקע קשר''ק, שלושה שברים מפסיקין בין תקיעה ראשונה לתרועה. ואם תרועה לשון אנחה בלבד, הרי יש הפסק בין שלושה שברים לתקיעה אחרונה. שיעור תקיעה כתרועה. ושיעור תרועה כשלושה שברים. וכמו שאין להפסיק בתוך התרועה עצמה כך אין להפסיק בתוך השברים עצמן, ואם הפסיק, צריך לחזור ולעשות כל השלושה שברים בלא הפסק, ואם הוסיף בשברים עצמן יותר על שלושה אין בכך כלום, כמו שאין מקפידין על אריכות התרועה. וכתב הרמב''ן, שהשלושה שברים, ותרועה של סימן קשר''ק, צריכין להיות בנשימה אחת, כי כולם כולל אותם לשון תרועה, עד כאן. וכמו שעושין בסימן קשר''ק שברים קודם תרועה, שמסתמא כל אדם בתחילה מתאנח ואחר כך מילל, גם כן צריך לעשות סימן קש''ק שהוא על שם אנחה קודם לסימן קר''ק, שהוא על שם יללה. ובסימן קשר''ק אם טעה, ועשה תרועה קודם לשברים, צריך לחזור ולעשות מתחילה קשר''ק פעם אחרת. וכן אם היה צריך לתקוע סימן קש''ק, וטעה ועשה אחר השברים תרועה צריך לחזור ולעשות מתחילה קש''ק פעם אחרת, וכן הדין בסימן קר''ק. [אבודרהם תפילת ראש השנה].
-----
התוקע שופר של מצוה בראש השנה חייב לברך קודם התקיעות שתי ברכות ואלו הן: בא''י אמ''ה אקב''ו לשמוע בקול שופר, משום שהשמיעה היא עקר המצוה דכתיב והעברת שופר תרועה, ולא כתיב ותקעתם לכם. וכן כתב אדונינו רב האי גאון ז''ל שנוסח הברכה אקב''ו לשמוע בקול שופר ואם תאמר למה אין מברכין על תקיעת שופר כי עיקר המצוה היא התקיעה אע''פ שיוצאין בשמיעה, הגע בעצמך הרי מקרא מגלה שיוצאין בשמיעה ומברכין על הקריאה דהיינו על מקרא מגלה. יש לומר דלא דאמי שופר למקרא מגלה, שעקר כונת מקרא מגלה הוא הקריאה ולפרסם הנס, ואפי' עמי הארץ שאינם מבינים בלשון הקודש אם קורין אותה כהלכה יוצאין ידי חובתן, לפי שהעקר היא הקריאה, ומטעם זה עשרה שקראוה ביחד יוצאין ידי חובתן ואע''ג דתרי קלי לא משתמעי. אבל עקר כונת השופר היא השמיעה ולא התקיעה. אבל שמעתי שבצרפת היו נוהגין על תקיעת שופר. וכן ראיתי לרב ר' יהודה בר יקר ז''ל. ומברך שהחיינו בין ביום ראשון בין ביום שני משום דקימא לן דכיומא אריכתא דמייאן לכל דבר. וכן כתב הרב ר' יום טוב אלשבילי ז''ל זה לשונו: ואחר ברכת שופר אומר זמן ואינו נפטר בזמן שאמר בקדוש היום, שזה חובת ביום וזה חובת בשופר, וכן אמרו ביום שני בין בקדוש היום בין בשופר, ששני ימים של ראש השנה קדושה אחת הן ואין לראשון שום חומרא על השני, עד כאן. [ספר הפרדס — שער תשיעי].
-----
ואין התוקע רשאי לשוח בין תקיעות שמיושב לתקיעות דמעומד, והוא הדין השומעין אסור לשוח בין התקיעות הללו והיכא ששח התוקע בין התקיעות הללו כתבו המפרשים ז''ל שאין צריך לחזור ולברך, ואל יקשה בעיניך תפילין דאמר רב חסדא שח בין תפילה לתפילה חוזר ומברך, דשאני התם שהם שתי מצות דתפלה של יד אינה מעכבת של ראש, ושל ראש אינה מעכבת של יד אבל הכא שכולן מצוה אחת די בברכה אחת היכא דשח. [ספר הפרדס — שער תשיעי].
-----
והיכא שבירך התוקע בתקיעות דמיושב ונאנס בתקיעות ומנו תוקע אחר תחתיו שישלים התקיעות כתב הרב ר' יהודה אלברגילוני דאין התוקע שני חייב לחזור ולברך, דכבר יצא גם הוא בברכה של ראשון משום שעל השמיעה אנו מברכין, וכן כתב הרב בעל העטור ז''ל. אבל הרב ר' יום טוב אלשבילי ז''ל כתב מי שהתחיל לתקוע ונתקלקלו התקיעות אחר שעשה סימן אחד אינו צריך לחזור ולברך, אבל אם נתקלקלה תקיעה או תרועה של סימן ראשון שתקע בעניין שיש לו לחזור אותו סימן, הרי אותו הסימן הפסק וצריך לחזור ולברך, עד כאן. ואינו מחוור בעיני דהא גרסי' בפרק כיצד מברכין אמר רב טול ברוך טול ברוך אין צריך לברך הביאו מלח הביאו מלח אין צריך לברך, זה הכלל כל שיחה שהיא מעניין הברכה בין בברכת הנהנין בין בברכת המצות אין צריך לחזור ולברך, וכל שכן שהתקיעה היא מעניין הברכה ואע''פ שהיא פסולה, הילכך בין שנתקלקל התקיעה הראשונה או שאר התקיעות אינו צריך לחזור ולברך, כך נראה לי. [ספר הפרדס — שער תשיעי].
-----
ראיתי בס' עמודי גולה שהתוקע צריך לעמוד אפי' בתקיעות דמיושב משום דכתי' יום תרועה יהיה לכם וילפינן מלכם דכתיב גבי עומר וספרתם לכם ובעומר כתיב מהחל חרמש בקמה בקומה כתיב ואיני יודע מנין לו ג''ש אבל כן נהגו ויש נותנין סימן למצות שמעומד הסכ''ת ושמ''ע ה''א הלל ס' סוכ' שצריך לברך לישב בסוכה מעומד כדעת הרמב''ם ז''ל כ' כהנים כלומר ברכת כהנים ת' תפלה ו' ודוי ש' שופר מ' מגלה ע' עומר כן ראיתי בס' אורחות חיים. ומה שמברכין לשמוע קול שופר ולאו על תקיעת שופר משום שאין התקיעה עיקר המצוה אלא השמיעה דהא התוקע בבור וראשו חוץ לבור לא יצא אע''פי שתקע כיון שלא שמע קול שופר אלא קול הבר', וכן נמי מי שאינו בקי לתקוע חברו תוקע לו והוי יוצא בשמיעה אלמא עיקר המצו' בשמיעה היא ולא מברכין עליה. [חי' הרשב''ץ].
-----
בספר יראים כתב לברך על תקיעת שופר. ורב עמרם כתב אם ברך לתקוע טעות הוא ונהגו לברך לשמוע מרדכי. וכן עמא דבר. כתב רב עמרם לאחר התפלה מריעים תרועה גדולה בלא תקיעה כדי לערבב השטן. ורב האי גאון כתב לא מטעם מנהג עושין כן אלא משמע מתוך הגמ' שהיחידים היו רגילין לתקוע אחר התפלה. ואם אין עושין כן אין עיכוב בדבר שכבר יצאו ידי חובה. [האגור סימן תתקי''ט].
-----
האלפסי וכל הגאונים פסקו דאסור להשיח מתחלת הברכה עד סוף התקיעות שמיושב. אמנם ראבי''ה כתב שבענין התקיעות שרי להשיח דדמי לטול ברוך טול ברוך. וה''ה דלכתחל' מצי למימר [כל] כי ה''ג, וכ''כ רבי' יואל. ועוד כתב שראה מעשה שאחד בירך ותקע מקצת התקיעות שמיושב ושלח השופר לאחר וסיים התקיעות בלי ברכה מרדכי. [האגור סימן תתצ''ח].
-----
סדר תקיעות שלש על שלש, שיעור תקיעה כשלש תרועות, שיעור תרועה כשלש יבבות, תקע בראשונה ומשך בשנייה כשתים אין בידו אלא אחת. (ל''ד.) אתקין רבי אבהו בקיסרי, תקיעה שלשה שברים תרועה ותקיעה, שניה תקיעה ושלשה שברים ותקיעה, שלישית תקיעה ותרועה ותקיעה. ולא ידעינן תרועה מאי ניהי, אלא מדתרגמינן יום יבבא וגמרינן מן אימיה דסיסרא דכתיב בה (שופטים ה', כ''ח) בעד החלון נשקפה ותייבב וגומר, ועדיין האי ותייבב לא ידעינן אי ילולי הוא אי גנוחי הוא, הילכך עבדינן הא והא, ורחמנא כי אמר תרועה באמצע, פשוטה לפניה ופשוטה לאחריה, הילכך, בבא קמא עבדינן תקיעה ושלשה שברים, דילמא גנוחי הוא, ועבדינן תרועה דילמא ילולי הוא, והדר עבדינן תקיעה בתרויהו, ומספקא לן תוב דילמא גנוחי הוא ולית ביה ילולי וקא מפסקא תרועה בין שברים לתקיעה, הילכך עבדינן בבא תניינא תקיעה שלשה שברים ותקיעה, תוב מספקא לן דילמא תרועה היא ולית בה גנוחי כלל וקא מפסקי שברים בין תרועה לתקיעה, הילכך עבדינן בבא תליתאה תקיעה תרועה ותקיעה. תוב מספקא לן דדילמא תרועה היא מיקריא ילולי וגנוחי, וניעביד תקיעה תרועה שלשה שברים ותרועה, הכי ליכא למימר, דסתם איניש כד מתילדה ביה מילתא, ברישא מגנח והדר מייליל, הילכך עבדינן הני תלתא באבי, תקיעה ושלשה שברים תרועה ותקיעה, תקיעה שלשה שברים ותקיעה, תקיעה תרועה ותקיעה. וכל כך למה, כדי לערבב את השטן, דא''ר יצחק (ט''ז.) מפני מה תוקעין בראש השנה, מפני מה תוקעין גזירת הכתוב היא, אלא מפני מה תוקעין ומריעין כשהן יושבין ותוקעין ומריעין כשהן עומדין, וכל כך למה כדי לערבב את השטן. [בה''ג הלכ' ראש השנה].
-----
סדר תקיעות שלוש שלשלוש שלוש שיעור תקיעה שלוש תרועות שיעור תרועה שלוש יבבות, אתקין רבי אבהו בקיסרי תקיעה ושלשה שברים תרועה ותקיעה, שנייה תקיעה שלשה שברים ותקיעה, שלישית תקיעה תרועה ותקיעה. לא ידעינן תרועה מאי ניהי אילא מדימתרגמינן יום יבבא יהי לכון גמרינן מן אמיה דסיסרא דכת' בה בעד החלון נשקפה ותיביב, ועד איין האיי ותיביב לא ידעינן אי ילולי הוא או גנוחי הוא הולכך עבדינן הא והא, רחמנא כי אמא תרועה באמצע פשוטה לפניה ופשוטה לאחריה, הולכך בבא קדמיתא עבדינן תקיעה ושלשה שברים דלמא גנוחי הוא ועבדינן תרועה דדלמא ילולי הוא והדרינן עבדינן תקיעה בתריהו, ומספקא לן תוב דדלמא גנוחי הוא ולית ביה ילולי וקא מפסקא תרועה בין שברים לתקיעה הולכך עבדינן בבא תנינא תקיעה ושלשה שברים ותקיעה, ותוב מספקא לן דילמא תרועה היא ולית בה גנוחי כלל וקא מפסקי שברים בין תקיעה לתרועה הולכך עבדינן באבא תליתיתא תקיעה תרועה ותקיעה. אי הכי ניבי נמי איפכה דדילמא תרועה האכי דמיקריא ילולי וגנוחי וניבי תקיעה תרועה שלשה שברים ותקיעה, האכי ליכא למימר דסתם איניש כד מיתלדא ביה מילתא ברישא מגנח והדר מיליל, הולכך עבדינן הלין באבי, תקיעה שלשה שברים תרועה ותקיעה, תקיעה שלשה שברים ותקיעה, תקיעה תרועה ותקיעה, וכל כך למה כדי לערבב את השטן, דאמ' רבי יצחק מפני מה תוקעין בראש השנה מפני [מה] גזירת הכתוב היא, אילא מפני מה תוקעין ומריעין התם נמי רחמנא אמ' יום תרועה יהיה לכם, אילא מפני מה תוקעין ומריעין כשהן יושבין תוקעין ומריעין כשהן עומדין כדי לערבב את השטן. [הלכות פסוקות לרבינו יהודאי גאון הלכ' ראש השנה].
-----
סדר תקיעות שלש של שלש שלש, דהוו להו ט', תקיעות ותרועה ותקיעה ג' פעמים. ומנין שבשופר ת''ל (ויקרא כ''ה) והעברת שופר תרועה. ומנין שפשוטה לפניה דכתיב והעברת. ומנין שפשוטה לאחריה ת''ל תעבירו. הרי פשוטות תחלה וסוף ותרועה באמצע. והעברת קול היא דכתיב (שמות ל''ו) ויעבירו קול במחנה ותקיעה קול משוך הוא. ומנין של שלש שלש ת''ל שופר תרועה זכרון תרועה שופר תרועה ואין לך שום תרועה אלא שיש תקיעה לפניה ותקיעה לאחריה הא כיצד שלש שהן תשע. שעור תקיעה כתרועה שעור תרועה ג' שברים. [רי''ץ גיאת הלכ' ר''ה].
-----
סדר תקיעות שלש [של] שלש שלש, שיעור תקיעות כשלש תרועות, שיעור תרועה כשלש יבבות, פי' סדר תקיעות שלש, אחת למלכיות, ואחת לזכרונות, ואחת לשופרות, [שלש] של שלש [שלש], תקיעה ותרועה ותקיעה לכל אחת ואחת. שיעור תקיעה וכו', והכי קאמר שיעור שלש התקיעות כשלש התרועות, שיעור התקיעה כשיעור התרועה, כשלש יבבות, כשלש קולות (בעלת) [בעלמא] כל שהוא, ולאו היינו שברים, דשברים ארוכים מיבבות. [ל''ב ע''ב] תקע בראשונה ומשך בשנייה כשתים אין בידו אלא אחת, פי' תקע בראשונה פשוטה שלפני התרועה תקע כדרכה, ומשך בשנייה תקיעה שלאחר התרועה משך כשתים לצאת בה ידי שתים, שהיה צריך לעשות זו אחר זו פשוטה שלאחריה דמלכיות, ופשוטה שלפניה דזכרונות, אין בידו אלא אחת, דאפסוקי תקיעה אחת לשתים לא מפסקינן. [סידור רש''י סימן קס''א].
-----
סדר תקיעות שלש של שלש שלש. שיעור תקיעות כשלש תרועות. ושיעור תרועה. כשלש יבבות. פי' סדר תקיעות ג'. אחת למלכיות ואחת לזכרונות. ואחת לשופרות. של ג' ג'. תקיעה ותרועה ותקיעה. לכל אחת ואחת. שיעור תקיעה כו'. הכי קאמר ג' התקיעות כג' התרועות. שיעור תקיעה כשיעור התרועה כשלש יבבות. שלש קולות בעלמא. כל שהן. ולא היינו שברים כי שברים מרובים מיבבות. תקע בראשונה ומשך בשנייה כשתים אין בידו אלא אחת. פי' תקע בראשונה פשוטה שלפני התרועה. תקע כדרכה ומשך בשנייה. תקיעה שלאחר התרועה משך כשתים לצאת בה ידי שתים שהיה צריך לעשות זו אחר זו. פשוטה שלאחריה דמלכיות. ופשוטה שלפניה דזכרונות. אין בידו אלא אחת. דאפסוקי תקיעה אחת לשתים לא מפסקינן. ת''ר מניין שבשופר. ת''ל (ויקרא כ''ה) והעברת שופר תרועה בחדש השבעי בעשור לחדש ביום הכפרים וגו'. אין לי אלא ביובל בראש השנה מניין. ת''ל בחדש השביעי פירש [דהא כתב לן בכמה דוכתא דיום הכפורים] בחדש השביעי הוא. והכא יום הכיפורים כת'. ומה ת''ל בחדש השביעי. שיהו כל תרועות של חדש שביעי שוות. ומניין שפשוטה לפניה. ת''ל והעברת שופר תרועה. פי' והעברת. פשוט' משמע. העברה קול אחד. דהעברה ביד לא מצית אמרת דיליף העברה העברה ממשה כתיב הכא והעברת שופר תרועה. וכת' התם ויעבירו קול במחנה (שמות ל''ו) מה להלן בקול. אף כאן בקול. ומניין שפשוטה לאחריה. ת''ל תעבירו פי' ביום הכיפורים. תעבירו הרי העברה תחילה וסוף. ותרועה כתיבא בינתיים. והעברת שופר תרועה. תעבירו שופר. אין לי אלא ביובל. בראש השנה מניין. ת''ל בחדש השביעי. שיהו כל תרועות של חדש שביעי שוות. ומניין לשלש של שלש שלש. פי' מניין דהנך פשוטה לפניה ולאחריה. ותרועה באמצע. עבדינן תלתא זמני. לכל אחת ואחת פשוטה לפניה ולאחריה. ומניין ליתן את האמור של זה בזה ושל זה בזה. פי' לפי שג' תרועות הללו לא נאמרו במקום אחד שהשתים נאמרו בראש השנה והאחת ביובל. ומניין ליתן את האמור בראש השנה ביובל. וליתן את האמור ביובל בראש השנה. שיהו כאן וכאן שלש. ת''ל שביעי שביעי לגזירה שוה. פי' נאמר בראש השנה בחדש השביעי. ונאמ' ביובל והעברת שופר תרועה בחדש השביעי בעשור לחדש. הא כיצד ג' שהן ט'. שיעור תקיעה כתרועה שיעור תרועה כשלשה שברים. [מחזור ויטרי סימן שי''ז].
-----
סדר תקיעות שלש של שלש שלש כלומר ג' תקיעות ובכל א' וא' ג' והן ט' תר''ת תר''ת תר''ת שיעור תקיעה כשלש תרועות שיעור תרועה כשלש יבבות. והתניא שיעור תקיעה כתרועה תנא דידן חשוב תקיעות דכולהו בבי שהן ו' והן בג' תרועות והן שיעור ב' תקיעות כתרועה ותקיעה הוא חצי שברים וי''מ תקיעה דכולהו בבי תקיעה של כל בבי שהן ג' תקיעות כג' תרועות והיא עיקר שיעור תרועה כג' יבבות. והא תניא שיעור תרועה כג' שברים. בהא וודאי פליגו מר סבר גנוחי גנח ומר סבר יליל יליל ומסתב' ג' שברים ג' ג' קולות קטנים מפוסקים וג' יבבות כשיעור ג' שברים אלא שאין הפסק בינתיים ול''פ בשיעורא אלא שזה עושה שברים קטנים כעין גנח והוא טוט''י וזה עושה בלא הפסק כעין ילול והכל שוה. [עשרת הדברות לבעל העיטור הלכ' שופר ח''ג].
-----
תקיעה בראש השנה. ויראת מאלהיך ותפחד מדיניו ומיום משפטו ותקעת בשופר של איל ויזכור לך עקדת יצחק שניתן איל תמורו דכתיב בפ' אמור אל הכהנים בחדש השביעי באחד לחדש יהיה לכם שבתון זכרון תרועה ותניא בת''כ ומייתי לה בר''ה פ''א זכרון תרועה מנין שבשופר ת''ל והעברת שופר תרועה [אין לי אלא ביובל בר''ה מנין ת''ל בחדש השביעי] שאין ת''ל בחדש השביעי מה ת''ל בחדש השביעי שיהיו כל תרועות של חדש השביעי כזה מה זה בשופר אף זה בשופר מנין שפשוטה לפניה ת''ל והעברת שופר תרועה יכול העברה ביד ת''ל ויצו משה ויעבירו קול במחנה מה להלן בקול אף כאן בקול ומנין שפשוטה לאחריה ת''ל תעבירו שופר אין לי אלא ביובל בראש השנה מנין ת''ל בחדש השביעי שיהיו כל תרועות של חדש השביעי כזה מה זה פשוטה לפניה ופשוטה לאחריה אף זו פשוטה לפניה ופשוטה לאחריה ומנין של שלש שלש ת''ל והעברת שופר תרועה זכרון תרועה וכתיב יום תרועה יהיה לכם מנין ליתן את האמור של זה בזה ואת האמור של זה בזה ת''ל שביעי שביעי לגז''ש הא כיצד שלשה שהם תשע. שעור תקיעה [כתרועה שעור תרועה] כג' שברים. פי' פשוטה לפניה ופשוטה לאחריה שהזכרנו היא תקיעה תרועה לא ידענו מה היא אך אונקלוס תרגם (מפי') [מפי] ר''א ור' יהושע שמסרו לו בקבלה יבבא וכתיב באימיה דסיסרא נשקפה ותיבב אם סיסרא פי' מקוננת על סיסרא בנה ודרך המקוננים לקונן כעין ג' שברים או כענין תרועה. והשברים נקראו קינה של גניחה. והתרועה (גניחה) [קינה] של יללה ומטעם ספק [זה] אמרינן התם פרק אחרון של ראש השנה [ל''ד א'] אתקין ר' אבוהו בקסרי קשר''ק קש''ק קר''ק כדי שלא יהא הפסק בין תקיעה לתרועה לאיזה פירוש שנפרש תרועה וקשר''ק (דאית) [דאתקין דאימור] (ב)אימיה דסיסרא תרווייהו עבדא גניחה דהיינו ג' שברים ויללה דהיינו תרועה אבל (קרש''ק) [קשר''ק] אינו צריך דמסתמא כי מיתרע מילתא באינש ברישא גנח והדר מילל. ותנא [ל''ג ב'] מי שברך ואח''כ נזדמנה לו שופר תוקע ומריע ותוקע ודוקא [ל''ד ב'] דלא הוה ליה שופר מעיקרא הא הוה ליה שופר מעיקרא כי שמע להו אסדר ברכות שמע להו. רב פפא קם לצלויי א''ל לשמעיה כי נחירנא לך תקע לי א''ל רבא לא אמרן אלא בחבר עיר פי' בחבר בתפילה בעשרה אבל יחיד תניא שומעו על הסדר ושלא על הסדר ברכות. והנראה היה לנו לתקוע בחבר עיר על סדר ברכות קשר''ק קש''ק קר''ק ג' פעמים שבענין זה היא מצות התקיעה לצאת מכל הספיקות ורבינו יעקב זצ''ל הנהיג לתקוע בסדר ברכות. קשר''ק במלכיות. קשר''ק בזכרונות. קשר''ק בשופרות ואין להקפיד בהפסקה דבדיעבד יצא כדתניא שמע ט' תקיעות בתשע שעות ביום יצא והא דאתקין ר' אבוהו והקפיד בהפסקה לכתחלה ובדין היה שהיינו תוקעין קשר''ק קש''ק קר''ק ג' פעמים אבל קשה [היה] לו לשנות המנהג בשינוי גדול אחרי דדיעבד יצא והמשנהו לא הפסיד אך הרויח לעשות מצוה כהלכתה. ואמרינן בפ''א בראש השנה [ט''ז א'] למה תוקעין ומריעין כשהן יושבין וחוזרין ותוקעין ומריעין כשהן עומדים כדי לערבב השטן שהרי תקיעה חכמה ואינה מלאכה [שבת קי''ז ב'] ומשום ערבוב שטן שפיר דמי למיתקע. תנן בפ' אחרון [ל''ג ב'] תקע בראשונה ומשך בשנייה כשתים אינו בידו אלא אחת ובהארכת תקיעתו יותר מכשיעור אין בזה חלול יו''ט כל זמן שהוא עוסק ולא פירש מן התקיעה כדתניא בשבת [קל''ג ב'] כל זמן שהוא עוסק במילה ולא פירש חוזר בין על הציצין המעכבין בין על הציצין שאינן מעכבין פירש על הציצין המעכבין חוזר על ציצין שאינן מעכבין אינו חוזר הלכך לאחר שפירש יזהר שלא יחזור ויתקע אע''פ שלא תקע בחוזק שכבר יצא ידי חובתו שכל הקולות כשרין בשופר. [יראים סימן תי''ט].
-----
שיעור תקיעה כתרועה שיעור תרועה כשלש' יבבות קלות ובריתא אמרה כשלשה שברים שהן יבבות כבדות, ופרש בירושלמי יבבות קלות כל יבבא ויבבא ג' טרימותין טו טו טו, ושיעור השלשה שברים כל שבר ושבר תשעה טרימותין ובהא ודאי פליגי מתני' ובריתא אבל ברישא לא פליגי דמר חשב תקיעות דכולהו בבי והכי קאמר שיעור שש תקיעות כשלש תרועות כל תקיעה שיעורה כחצי תרועה ומר קא חשיב דחד בבא, והכי קאמר שיעור שני תקיעות כשיעור חדא תרועה. והאי דאתקין ר' אבהו בקיסרי פירש רבי' האיי ז''ל כי מקומות היו שתוקעין קש''ק ומקומות שתוקעין קר''ק זה כתנא דמתניתין וזה כתנא דבריתא ונראה תורה כשתי תורות אתקין שיתקע קשר''ק כמר וכמר והדר כחד מן המקומות שתוקעין קש''ק וחד כהנך דתקיעי קר''ק. והאי דתקעינן כל סימן וסימן ג' פעמים דג' תרועות חזינן בתורה ופשוטה לפניה ופשוטה לאחריה הרי שש תקיעות ושלש תרועות. [ספר המנהגות לרבינו אשר מלוניל].
-----
סדר תקיעות שלש וכו'. אחת למלכיות ואחת לזכרונות ואחת לשופרות. של שלש שלש, בכל אחת ואחת יש בהן שלש, והן תקיעה ותרועה ותקיעה. שיעור תקיעה, כמה צריך להאריך תקיעות הראשונות משלשה סימנין כשיעור שלש תרועות, והכי מפרש בגמ', ושיעור תקיעה כתרועה. ושיעור תרועה אחת כשלש יבבות, שלש קולות בעלמא כל שהן, מלשון [שופטים ה'] ותיבב אם סיסרא, כמו מי שיש לו צער שקורא בנחץ אוי אוי שלשה פעמים [גליון. ובבריית' תנא ג' לשברים שקורא אוי אוי ג''פ], במאריך ובתביר. [רבינו יהונתן מלוניל].
-----
סדר תקיעות שלש של שלש שלש, אחת פשוטה לפניה ופשוטה לאחריה. והמשנה נשנית קודם תקנת רבי אבוהו. ושיעור תקיעה כשלש תרועות ושיעור תרועה כשלש יבבות, תקע בראשונה ומשך בשניה כשתים אין בידו אלא אחת. התקין רבי אבהו קשר''ק קש''ק קר''ק, דמספקא לן ביבבא אי גנוחי גנוח או ילילי יליל. וקרש''ק לא, משום דסתמא [כי] מיתרע מילתא מגנחין והדר מיללין, משום האי טעמא מקדמין קש''ק לקר''ק. ומיהו נראה לי דאם הקדים סדר קר''ק לסדר קש''ק שיצא. ותוקעין בישיבה כתקנת ר' אבוהו שלש פעמים קשר''ק [ושלש פעמים קש''ק] ושלש פעמים קר''ק, וחוזרין ותוקעין מעומד על סדר הברכות במלכיות קשר''ק (ומלכיות) ובזכרונות קש''ק ובשופרות קר''ק, כדרבי יצחק בפרק קמא [ט''ז ע''ב] כדי לערבב השטן. ועיקר תקנת רבי אבהו דלא עבדינן [אותה על] סדר ברכות פירשתי בחיבור זה בפרק שני דמגילה, וגם עניני קלקול תקיעות. והך דאמר רבי יוחנן [ל''ד ע''ב] שמע תשע תקיעות וכו' הכל פרשתי שמה ובתשובתי דראש השנה במעשה שאירע בימי זקיני רבינו אליקים חמיו של רבינו זקני אבן העזר. אבל בשביל רבינו תם שמעתי שהנהיג שלשה קשרקי''ם על סדר ברכות ובישיבה קשר''ק קש''ק קר''ק, ולא נהירא. ובנהוגים מצאתי שמנהג שתי ישיבות [כמנהגנו]. ובערוך בערך [ערב] כתב וזה לשונו בפרק קמא דראש השנה כדי לערבב את השטן פירוש כיון שמצינו שיש עליו מלאך מליץ אחד מצילו מרדת שחת כן יש מלאך מסטין ומכונין ישראל [את] לבם [ואומר] שמא [יש] משטין [העומד] עליהם לדקדק במצות, ומאחר שרואה המסטין [שמחבבין] את המצות מיושב ומעומד כאילו מתעכב מלהסטין. [פירוש אחר] כתוב בירושלמי כתיב [ישעיה כ''ה] בלע המות לנצח וכתיב [שם כ''ז] והיה ביום ההוא יתקע בשופר גדול וגו' וכי שמע השטן קל שופרא חדא זימנא בהיל ולא בהיל וכד תנינן ליה אמר ודאי ההוא שופרא דיתקע בשופר גדול מטא זימנא למתבלע ומרתיע ומתבלבל ולית ליה פנאי למיעבד קטיגוריא. ומכאן אנו למידין [דבעינן ל' תקיעות בישיבה ול' בעמידה] והני דמחמירי ועבדי [ל' בישיבה ול' בתפלת לחש ול' על הסדר] כנגד מאה פעיות דפעתא אימא דסיסרא ואילון עשרה אינון כשגומרין כל התפלה קל תקועיא דיחידאה מתבעי למהוי תשר''ת תש''ת תר''ת והן מאה. עד כאן. ובתשובת רב משה הגאון הגדול כתיב שלשים תקיעות שבישיבה ועשרה שבעמידה תשר''ת תש''ת תר''ת פעם אחת כנגד ארבעים יום שעמד משה בהר מראש חדש אלול ועד יום הכיפורים לקבל הלוחות האחרונות. ולאחר שמתפללין (ו)מריעין בלא תקיעה ובלא שלשה שברים כדי להרשות העם שילכו לבתיהם. ופליאה הוא בעיני, דתקיעה היא שבות והיאך יתקעו בלא מצוה כדי להרשות העולם שילכו לבתיהם. [ראבי''ה סימן תקמ''א].
-----
באתי לפרש בקוצר ענייני התקיעות. שנינו סדר תקיעות שלש שלשלש שלש, בר''ה כתי' ג' תרועות שבתון זכרון תרועה יום תרועה, והעברת שופר תרועה בחודש השביעי, וכל מקום שנ' תרועה פשוטה לפניה ופשוטה לאחריה כדמוכח התם, ותרועה מתורגם יבבא, וכתי' באימיה דסיסרא נשקפה ותיבב, ולא ידעינן אי גניחה ויללה, וסתמא ברישא גנח והדר יליל, אי גניחה ולא ילילא, אי ילילא ולא גניחה, ולצאת ידי חובה מהספיקות, עושין קשר''ק שברים לשון גניחות שלשה כדרך הגונח מתוך צערו ויליל התרועה שהיא גניחות האדם ארוכה בסוף גניחותיו הקצרות, ושיעור תקיעה כתרועה, ותרועה כג' יבבות, ואי גניחה וילילה הא עבדינן קשר''ק \raster)90%,90%(=''Z)5('' ואי גניחה ולא ילילה הא עבדי קש''ק ''Z)5]'' ואי ילילא ולא גניחה הא עבדי קר''ק ''Z)5['' הא בלא הכי לא סגי משום הפסק הפשוטו' לתרועה, דאי גניחה ולא ילילא הא מפסקא תרועה בין שברים לתקיעה שבסוף קשר''ק, ולהכי עבדינן קש''ק, ואי יללא ולא גניחה הא מפסקי להו שברים בין תקיעה ראשונה לתרועה בקשר''ק, ולהכי עבדינן קר''ק, הרי לך בקשר''ק, קש''ק, קר''ק, יצאנו מכל הספיקות והפסקות וקיימנו תרועה אחת לבדה, ולשלשת התרועו' צריך לעשות אלו שלשת הסימני' כל אחד ג' פעמי' הבא לצאת ידי חובה שהן ל' קולות כנגד ל' קולות שהיו תוקעי' במקדש בירוש'. ולסדר מוסף יש לעשות אלו ג' סימנין פעם אחת למלכיות, ופעם אחת לזכרונות, וכן לשופרות, וחשו חכמי' לטורח הציבור, ואחרי שעשאום מיושב נמנעו לעשותן מעומד על סדר הברכו', אע''פ שעל סדר הברכו' הוא עיקר. ומנהג ספרד ופרובינצ' הוא כך קשר''ק למלכיות, קש''ק לזכרונות, קר''ק לשופרות, (וכן) [ובין] כולם ארבעי', אך בצרפת יש מקומות שעושין קשר''ק למלכיות, וכן לזכרונו', וכן לשופרות, על פי רבי' יעקב מ''כ, וכן עושין בכל קנפייא ובורגונייא דטוב לנו לחוש על הספיקות ולא לחוש על ההפסקות, דא''ר יוחנן שמע ט' תקיעות בט' שעות ביום יצא. זו היא סברת רבינו נ''ע. וכן עיקר. אב''ן. [המנהיג הלכ' ראש השנה].
-----
ואמ' ר' יצחק למה תוקעי' ומריעין כשהן יושבין, ותוקעין ומריעין כשהן עומדין, כדי לערבב את השטן, ומדתלי טעמ' בעירבוב שטן למדנו שאם שמע תקיעות דמיושב ולא מעומד או מעומד ולא מיושב שנטרפה לו שעה יצא, דעיקר המצווה תשע תקיעות ותו לא, ותנן [ל''ג ע''ב] מי שבירך ואחר כך נזדמן לו שופר תוקע ומריע ותוקע ג' פעמי', ותנן סדר תקיעות שלש שלשלש שלש, וא''ר יוחנן שמע [תשע] תקיעות בט' שעות ביום יצא, מט' בני אדם כאחד לא יצא, בזה אחר (לא) זה יצא, ואף בסירוגין, ואף כל היום כולו, ובלבד על הסדר, ובירושל' תקיעות אפי' שומען כל היום יצא, והוא ששומען על הסדר, ובבבלי ברכות ותקיעות דכל השנה אין מעכבות זו את זו, אית מפ' שאם הקדים אהבת עולם ליוצר אור כדאי' בפ' (היה קורא) [מאימתי] [ברכות י''א ע''ב] ובפ' אמ' להם הממונה [תמיד פ''ה מ''א], ובירוש' דפ' היה קורא ובשעת הדחק כי התחיל בעניין התמיד שהיו משכימי', ואיכא דאמ' ברכות ותקיעו' שלתעניו' אם הקדים ברכה לחבירתה משש הנוספות מי שענה והקדים תרועה לתקיעה, אבל ברכות דר''ה וכפור ותקיעותיהם מעכבות שאם הקדי' זכרונו' ושופרות למלכיות ותרועה לתקיעה לא יצא, כדאמ' הקב''ה [ט''ז ע''א] אמרו לפני מלכיות זכרונות ושופרו', מלכיות כדי שתמלכוני עליכם, זכרונות שיעלה זכרוניכם לפני לטובה, ובמה בשופר. וסדר התקיעו' פשוט' לפניה ופשוטה לאחריה ותרועה באמצע, ותנייא בתוס' תקיעות וברכות בין שהקדים ברכות לתקיעות או תקיעות לברכות יצא, וביחיד, אבל ציבור לא יצא, דתנייא כשהוא שומען שומען כו' למעלה. ויחיד שלא יתקע חבירו תוקע לו, ויחיד שלא בירך אין חבירו מברך לו, פי' שלא התפלל ברכות שלר''ה. למדנו מזה דיחיד נעשה שליח לחבירו יחיד להוציאו ידי חובת מצות שופר, וכן במגילה, וכן בכל המצות, אך אין היחיד נעשה שליח לחבירו להוציאו מידי חובת תפילה אלא כשהוא שליח ציבור, ודאמרי' בסוף פ' ראוהו ב''ד [כ''ט ע''א] כל הברכו' כולן אע''פ שיצא מוציא במידי דהוייא חובת יחיד וחובת ציבור בכל המצוות דיחיד נעשה שליח צבור וליחיד ואע''פ שיצא מוציא, אבל תפילה וכיוצא בה דאין שליחות ביחיד אלא בעשרה אין היחיד נעשה שליח להוציא חבירו בין יצא בין לא יצא אלא בציבור. ה''ר יצחק בן גיאת. [המנהיג הלכ' ראש השנה].
-----
שיעור תקיעה כתרועה ושיעור תרועה כג' טרמיטין ואם קיצר לא יצא ואם האריך אינו אלא א'. צפהו זהב במקום הנחת פה פסול שלא במקום הנחת פה כשר שהרי תוקע בשופר ציפהו זהב מבפנים פסול שאינו תוקע בשופר מבחוץ אם נשתנה קולו מחמת הזהב פסול שופר שהפכו או הרחיב הקצר וקיצר הרחב פסול והעברת0 כתיב כמו שאיתא בר''ה ד' ט''ז אר''י למה תוקעין בשופר של איל אמר הקב''ה תקע לפני בשופר של איל שאזכור לכם עקידת יצחק ומעלה אני עליכם כאילו עקדתם עצמיכם לפני. [מעשה רוקח סימן קכ''ו].
-----
מתני' סדר תקיעות שלש אחת למלכיות ואחת לזכרונות ואחת לשופרות. של שלש שלש תקיעה ותרועה ותקיעה לכל אחת ואחת. שיעור תקיע' כג' תרועו' שיעור תרוע' כג' יבבו' ג' קולו' בעלמ' כל שהו. תקע בראשונ' פשוטה שלפני התרועה תקע כדרכ' ומשך בשניי' תקיע' שלאחר התרועה משך כשתים לצאת בה ידי שתי' שהיה צריך לעשות זו אחר זו פשוטה שלאחרי' דמלכיות ופשוטה שלפניה דזכרונות אין בידו אלא אחת דפסוקי תקיעה אחת לשתים לא מפסקינן. (והתם) [והתניא] שיעור תקיעה כתרועה אמר אביי תנא דידן חשיב תקיעות דכולהו בבי וה''ק שיעור של ג' תקיעות כשלש תרועו' ותנא ברא קחשיב חדא בבא שיעור תקיעה כשיעור תרועה ותרוייהו חדא מילתא אמרי ולא פליגי אהדדי. שיעור תרוע' כג' יבבות והתניא שיעור תרועה כג' שברים והם ארוכים מיבבות אמר אביי בהא ודאי פליגי, והיינו פלוגתא דכתיב יום תרועה יהיה לכם ומתרגמי' יבבא יהא לכון וכתיב באמיה דסיסרא בעד החלון נשקפה ותייבב מ''ד שברים סבר גנוחי גנח כאדם הגונח מלבו כדרך החולים שמאריכין בגניחותיהן ומר סבר ילולי יליל כאדם הבוכה ומקונן קולות קצרים סמוכין זה לזה. ת''ר מנין שבשופר ת''ר והעברת שופר תרועה בחודש השביעי בעשור לחודש ביום הכיפורים תעבירו שופר בכל ארציכם אין לי אלא (ביום) [ביובל] בראש השנה מנין תלמוד לומר (אך בעשור לחודש) [בחודש] השביעי שאין תלמוד לומר בחודש השביעי ומה תלמוד לומר בחודש השביעי שיהיו כל תרועות של החודש השביעי הזה כזה ומנין שפשוטה [לפניה] ת''ל והעברת שופר תרועה ומנין שפשוט' אחריה ת''ל תעבירו שופר בכל ארצכ' אין לי אלא ביובל בר''ה מנין ת''ל (ובעשו' לחודש) [בחודש] השביעי (הזה) שאין ת''ל בחוד' השביעי [ומה ת''ל בחוד' השביעי שיהו כל תרועו' החוד' השביעי] הזה כזה ומנין שהן שלש של שלש שלש ת''ל והעבר' שופ' תרוע' שבתון זכרון תרועה יום תרועה יהיה לכם ומנין ליתן את [האמור] של זה בזה ת''ל שביעי שביעי לג''ש הא כיצד שלש שהן ט'. [או''ז הלכ' ר''ה סימן רס''ט].
-----
מתני'. סדר תקיעות שלש שלשלש שלש. שיעור תקיעה כשלש תרועות, שיעור תרועה כשלש יבבות, תקע בראשנה ומשך בשנייה כשתים, אין בידו אלא אחת. מי שבירך ואחר כך נתמנה לו שופר תוקע ומריע ותוקע שלשה פעמים. כשם ששליח ציבור חייב כך כל יחיד ויחיד, רבן גמליאל אומ' שליח ציבור מוציא את הרבים ידי חובתן. פי', סדר תקיעו' הן שלש, אחת למלכיות ואחת לזכרונות ואחת לשופרות. וכל תקיעה ותקיעה שלש הויא, תקיעה ותרועה ותקיעה, הרי תר''ת למלכיות, ותר''ת לזכרונות, ותר''ת לשופרות. [פסקי הרי''ד].
-----
שיעור תקיעה כשלש תרועות. והתניא שיעור תקיעה כתרועה, אמ' אביי תנא דידן קא חשיב תקיעות דכולהו בבי, כתרועות דכולהו בבי. פי', והכי קאמר שיעור שלש תקיעות שבשלשת הבבות כשיעור שלש תרועות שבהן. ותנא ברא קא חשיב דחד בבא, ולא פליגי. [פסקי הרי''ד].
-----
שלש תרועות כתובות בתורה, שתים בראש השנה שנאמר בו יום תרועה [במדבר כ''ט] וזכרון תרועה [ויקרא כ''ג], ואחת ביובל שנ' [שם כ''ה] והעבר' שופר תרועה, וקבלה היתה ביד חכמים לדון גזירה שוה שנאמרה למשה מסיני. והתרועה שנאמרה ביובל כאילו נאמרה בראש השנה, הרי שלש תרועות בראש השנה, וכן ביום הכיפורים שליובל. כל תרועה יש פשוטה לפניה ופשוטה לאחריה, הרי צריך לתקוע שלשה פעמים תקיעה ותרועה ותקיעה, וכך היא חובת היום לתקוע תשע תקיעות הללו כסדר הזה. ושיעור תקיעה כתרועה ושיעו' תרועה כשלשה קולות. ומפני שנסתפקו חכמים בפתרון תרועה אם היא בקולות סמוכין, כדרך שאנו עושין תרועה, או אם היא בקולות מופסקין כדרך שאנו עושין שלשה שלשה שברים, או אם היא תחלה בקולות מופסקין ואחר כך בקולות מסומכין, לפיכך תקנו לעשות מספק תשר''ת תש''ת תר''ת שאם התרועה היא בקולות מסומכין הרי עושה תר''ת ואין שום קול אחר ראוי להפסיק בין התקיעה והתרועה. ואם התרועה היא בקולות מופסקין הרי עושה תש''ת. ואם התרועה היא בקולות מופסקין ומסומכין הרי עושה תשר''ת. וכנגד שלש תרועות שהן חובת היום, אנו עושין תשר''ת תש''ת תר''ת שלשה פעמים, הרי שלשים תקיעות. הוצרך לתקוע שתי תקיעות, כגון תקיעה שאחר הבבא הראשונה ותקיעה שלפני הבבא השנייה, ומשך בתקיע' שאחר הבבא הראשונה כשתי תקיעות, אינה עולה לו אלא תקיעה אחת, שצריך להפסיק בין תקיעה לתקיעה וכן נראה בעיניי שצריך להפסיק בין תקיעה לתרועה שלא יהא תוקע ומריע בנשימה אחת, כמבואר בקונטרס הראייות. [פסקי ריא''ז].
-----
תנן שיעור תקיעה כתרועה ושיעור תרועה [כ]שלש יבבות, ויש ברייתא שאומרת שיעור תרועה כשלשה שברים, ומפרש אביי שבזה נחלקו שנאמר יום תרועה יהיה לכם ומתרגמינן יום יבבא יהא לכון, ונאמר באמו של סיסרא (שופטים ה' כ''ח) בעד החלון נשקפה ותיבב, משנתינו שאומרת [כ]שלש יבבות סוברת שאם סיסרא יללה כאדם הבוכה ומקונן קולות קצרים סמוכים זה לזה והברייתא סוברת שגנחה כאדם שגונח מלבו כדרך החולים שמאריכין בגניחותיהם. ובפירוש יבבות פירש רבינו חננאל ששלש יבבות הן שלש כוחות של כל שהו רצופות, ורבינו יצחק ברבי אשר ורבינו יצחק ברבי מאיר פירשו שביבבא אחת יש שלש כוחות של כל שהו רצופות שהן לשלש יבבות תשעה כחות (תד''ה שיעור) ונראין דבריהם. [סמ''ג עשין סימן מ''ב].
-----
פיס', סדר תקיעות שלש, אחד למלכיות וא' לזכרונות וא' לשופרות, דתלתא קראי כתיבי שבתון זכרון תרועה [ויקרא כ''ג] יום תרועה יהיה לכם [במדבר כ''ט], והעברת שופר תרועה [ויקרא כ''ה] דילפי' יובל מראש השנה וראש השנה מיובל. של שלש שלש וכל אחת היא שלש תר''ת, תקיעה לפניה ותקיעה לאחריה ותרועה באמצע כדמפ' בגמ' מנלן. שיעור תקיעה, דתלתא בבי כשיעור ג' תרועות דתלתא בבי כדמפר' לקמן דתרועה כתקיעה, יבבות, שמשמיע קול כאדם שגונח בלבו, דעביד טו טו, ושיעורו ג' זימני, ואי מאריך יותר אינו חושש [תוס', ורבי' שלמה פירש שלש יבבות שלש קולות בעלמ' כל שהן עכ''ת]. תקע בראשונה, בתקיעה של תשר''ת כראוי, ומשך בשנייה, בתקיעה שלסוף תשר''ת כב' תקיעות. אינו עולה אלא אחת, ולא אמרי' יעלה לו לשתים לתקיעה שלסוף תשר''ת ושלתחי' תש''ת, דפסוקי תקיעתה לא פסקינן. מי שבירך, התפלל ובירך ט' ברכות ואחר נתמנה לו שופר, תוקע ומריע ותוקע ג' פעמים, כנגד מלכיות זכרונות ושופרות, ואע''ג דציבור חייבין לשמוע על סדר ברכות, כיון דלא נזדמן להם יצאו ידי חובתן. [תוס', תנא דידן קא חשיב תקיעות דכולהו בבי, פרש''י והכי קאמ' שיעור ג' התקיעות כשלש התרועות, ותנא ברא קא חשיב דחד בבא, שיעור התקיעה כשיעור התרועה ותרוייהו חדא מילתא קאמ'. פ''א תנא קמא קא חשיב תקיעות דכולהו בבי, והרי קאמ', שיעור תקיעות שבג' הבבות שהן שש, כשיעור שלש התרועות שבהן. ותנא ברא קא חשיב דחד בבא, ולא פליגי דשיעור תרועה כשתי תקיעות, עכ''ת]. כג' שברים, הם תקיעות קצרות. גנוחי גנח, הם השברים. ילולי יליל הם יבבות טו טו. [תוס', שברים ארוכים מיבבות, למאן דאמ' שברים סבר גנוחי הוא, כאדם הגונח מלבו כדרך החולים שמאריכין בגניחותיהן, ילולי הוא כאדם הבוכה ומקונן קולות קצרים [וסמוכין] זה לזה, עכ''ת]. [ריבב''ן].
-----
הלכות התרועה עצמה שנו רבותינו סדר תקיעות שלש של שלש שלש, שיעור תקיעה כשלש תרועות שיעור תרועה כשלש יבבות, כך הגירסא כתובה בנסחאות, ופירוש שלש של שלש שלש ששלשה פעמים כתוב בתורה [ויקרא כ''ג] זכרון תרועה, [במדבר כ''ט] יום תרועה, [ויקרא כ''ה] והעברת שופר תרועה, והצריכו חכמים לעשות שלש תרועות כנגדן, ולמדו מפי השמועה שכל תרועה תקיעה לפניה ותקיעה לאחריה, נמצאו תר''ת של שלש שלש.
שיעור תקיעה כשלש תרועות והתניא שיעור תקיעה כתרועה, אמר אביי תנא דידן חשיב תקיעות דכולהו בבי ותרועות דכולהו בבי ותנא ברא חשיב חד בבא ולא פליגי, פרש''י וכן כל המפרשים דשיעור תקיעה אחת כשיעור תרועה אחת, ושיעור תקיעה כשיעור השלש תרועות קתני, והזכירן בשמן דשלש הן ולפרש דכולן שוות, אבל הרמב''ם כתב [בפיהמ''ש] דמתני' הכי קתני שיעור כל התקיעות ככל התרועות ונמצא תקיעה כחצי תרועה, וזה אינו נכון מכמה פנים.
שיעור תרועה כשלש יבבות וברייתא שיעור תרועה כשלשה שברים, זו גירסת הספרים כולם אעפ''כ אינה נכונה, אבל גרסת ר''ח שיעור תרועה שלש יבבות וברייתא שיעור תרועה שלשה שברים, דהא בעצמה משער ואינו תולה דבר בדבר אחר, ויש נוסחאות שכתוב בהן כדי שלש יבבות כדי שלשה שברים, והיא גרסת רבינו יצחק בהלכות.
ורמינן אמתני' והתניא שיעור תרועה שלשה שברים, ומתרץ אמר אביי בהא ודאי פליגי וכו' מר סבר גנוחי גנח והיינו שברים ומר סבר ילולי יליל, ומ''מ בגמרא קרי לילולי יבבות וקרי לגנוחי שברים, דאינשי רגילי למיקרי לחדא יללה יבבא כדקתני שלש יבבות.
וכיון שנחלקו התנאין ביבבה האמורה בתורה מה היא, בא ר' אבהו [ל''ד ע''א] והוסיף ואמר דילמא גנח ויליל היא תרועה יבבא של תורה, ואע''פ שאין דרך האמוראין בתלמוד לחלוק על התנאין, חשש ר' אבהו כיון שאין להם קבלה בתרועה אלא שהיא יבבא כדרך הנשים מיבבות, דילמא גנח ויליל הוא שהרבה עושות כך, ורצה להוציאנו מכל ספק ותקן שנתקע תשר''ת, והיו בעלי הגמרא סבורין דלר' אבהו לא נעשה אלא תשר''ת דהא עבדינן ילולי וגנוחי, והקשו עליו מתקיף לה רב עוירא ודילמא ילולי הוא וקא מפסקי שברים בין תרועה לתקיעה, וכן חזרו והקשו מתקיף לה רבינא ודילמא גנוחי הוא וקא מפסקא תרועה בין שלשה שברים לתקיעה, ופרקינן דעבדינן כולהו תש''ת ותר''ת.
והמפרשים הקשו בכאן ומאי קושיא אי מפסקי תרועה או שברים והא קיימא לן כר' יוחנן דאמר [ל''ד ע''ב] שמע תשע תקיעות בתשע שעות ביום יצא, ואם תאמר דר אבהו לא ס''ל כותיה, מ''מ ליכא דמחמיר מאם שהה כדי לגמור את כולה חוזר לראש, ומפורש במסכת ברכות [כ''ד ע''ב] דמראש ממש קאמר ולאו מההוא דוכתא דקאי, והכא ליכא בתרועה אחת כדי לגמור את כל הסימן, ורבים מן המפרשים מתרצים בקושיא זו ואומרים שחששו בכאן לדברי ר' יהודה [סוכה נ''ג ע''ב] דאמר תקיעה ותרועה ותקיעה אחת היא, כלומר קול אחד ממש שצוה הכתוב להעביר קול אחד שיהיה תחלתו וסופו פשוט ואמצעיתו מרועע, ואמר רב כהנא [שם] אין בין תקיעה לתרועה ותקיעה ולא כלום ואוקימנא כר' יהודה כדאיתא בפרק החליל, וכאן נמי חששו לדברי ר' יהודה לאפוקי נפשין מפלוגתא, ויש לנו על התירוץ הזה קושיות גדולות אלא שמורא הציבור עלי [נ''א, שלא אטריח עליהם] והעיקר בזה שאין השהייה פוסלת בכאן אלא ההפסק הוא הפוסל מפני שמקלקל הסדר, [שהסדר] הוא פשוטה לפניה ולאחריה ותרועה באמצע לא בסמיכות דוקא אלא שלא יהא הפסק קול שופר ביניהם, וכך אמרו בתוספות, והוא הנכון והמחוור.
ועוד אמרו שם בתוספות בלשון הזה, מיהו דווקא שמפסיק בשברים בין תקיעה לתרועה או בתרועה בין שברים לתקיעה דחשיב הפסק וחוזר לראש, אבל אם עשה בתחילה שתי תקיעות ביחד או שתי תרועות ביחד או אי נמי ד' או ה' שברים, לא חשיב הפסק לחזור לראש אלא גומר ויוצא ואינו מקולקל הסדר בשביל כן, ועוד אמרו ואפילו תקע שני סדרים כסדר ובשלישי טעה ופיחת אחת מן השברים ועשה תרועה סותר הכל וחוזר לגמרי לראש, כל זה לשונם, ושמעתי מפי מורי ה''ר נתן בן ה''ר מאיר שבתחילה כשבא ללמוד תורה לפני רבינו יצחק ב''ר אברהם תקע התוקע ועשה ד' שברים, אמרו לו רבינו יצחק חזור כל הסימן והחזירו, לאחר תפילה עמדו הרבנים והתלמידים לפניו בחצר בית הכנסת, אמר לו מורי, רבינו למה צוית לחזור כל הסימן אי משום דאמר רב כהנא אין בין תקיעה לתרועה ותקיעה ולא כלום אין הלכה כמותו דהא קיימא לן כרבנן וכר' יוחנן, השיב לו שמא אמרתי מדקא פריך בגמ' תרי זמני ודילמא שברים נינהו ואתיא תרועה ומפסקא ודילמא תרועה היא ואתו שברים ומפסקי, אמר לו מורי כי הוי הפסק תרועה בין שברים לתקיעה או שברים בין תקיעה לתרועה אבל שברים ושברים מין במינו הוא ואינו חוצץ, תמה רבינו יצחק ושתק, זהו סדרן של גדולים הללו.
ואני אומר לא מצאו כל אנשי חיל ידיהם שיש בכאן ענין גדול שנתעלם מהם, שאם התוקע ההוא שתקע לפני רבנו יצחק ז''ל עשה השברים כולם בלא הפסק לא עשה שום טעות ושום שגגה אלא כהוגן וכשורה נהג, ולכתחלה רשאי לעשות ארבעה וחמשה שברים ואפי' מאה, דגנוחי לתנא דברייתא כמו ילולי לתנא דמתני', ושיעור תרועה כילולי שלש יבבות כדתנן במתני', ושיעור תרועה כגנוחי שלשה שברים כדתניא בברייתא, וכל זה שיעור התרועה למטה אבל למעלה אין לה שיעור, אלא מאריך בתרועה דילולי ועושה חמשה או חמשים יבבות כמו שנהגו כל ישראל, וכן בתרועה דגנוחי מאריך ועושה אפילו חמשים שברים, ודבר זה ברור הוא, וכבר כתבו אותו רבינו האיי ורבינו שרירא גאון אביו בתשובה גדולה שהשיבו למר רב בהלול בדיני התקיעה, ומקצתה כתובה בספר המאור, ואין צריך בזה להזכיר לא גאון ולא רב לפי שהוא כמו שאומרים הפילוסופים מושכל ראשון.
אבל אם עשה התוקע שלשה שברים ושתק והפסיק, וחזר לעשות שברים אחרים ועשה אפי' אחד בודאי צריך להחזיר כל הסימן, שאין הקלקול דוקא בשברים ותרועה כמו שאמרו בתוספות, אלא מפני שהתרועה צריכה פשוטה לפניה ופשוטה לאחריה ואם הפסיק ביניהם בכל דבר של תקיעת שופר, או שעשה פשוטה פסולה כמתעסק וכיוצא בו, קלקל כל הסדר וחוזר לראש, וזה בכלל מה שאמרו שומען על הסדר, וזה מפורש בתוספתא [פ''ד ה''ט] ובירושלמי [פ''ג ה''ג] דתניא בתוספתא תקע והריע וחזר והריע ותקע אין בידו אלא אחת, כלומר שעשה תרר''ת אין בידו אלא תקיעה אחרונה שפסל הכל בהפסק תרועה כפסולה שהוסיף, וצריך לסמוך לתקיעה אחרונה ר''ת ונמצא שעשה תר''ת בצרוף כהוגן, ובירושלמי אמרו כענין הזה ואין לי להאריך.
וכן מה שאמרו בתוספות שאם תקע שני סדרים כהוגן, ובשלישי טעה ופיחת אחד מן השברים ועשה תרועה, סותר את הכל וחוזר לגמרי לראש, וכן אמרו עוד שאם היו תוקעין על סדר ברכות תשר''ת תש''ת תר''ת למלכיות וזכרונות ושופרות היה הפסק בין תקיעות דברכה ראשונה לתקיעות דברכה שניה, כל זה אינו אמת, שאין הסדר אלא בתרועה שתהא תקיעה לפניה ותקיעה לאחריה, לר' יהודה סמוכין לגמרי ולרבנן אפילו במפוזרין, ובלבד כסדרן, אבל שלש התרועות שרמזה להן תורה אין להן חיבור ולא סדר זו עם זו כלל, תדע דהא אפילו למאן דסבר בתקיעות שהה כדי לגמור את כולה חוזר לראש, תוקע תר''ת למלכיות ותוקע תר''ת לזכרונות ותוקע תר''ת לשופרות, ונמצא שוהה בין תר''ת לתר''ת יותר ויותר מכדי לגמור את כולן, ועושין זה לכתחלה כתקנת חכמים, אם כן דבר ברור הוא שכל תרועה ותרועה הכתובה בתורה בפני עצמה היא.
כיון ששנינו במשנתינו שיעור התקיעה כתרועה ותרועה שלש יבבות, וקתני ברייתא שיעור תקיעה כתרועה ותרועה שלשה שברים, ש''מ דהכי גמירי הלכה דשיעור תקיעה כשיעור התרועה בין שתהיה התרועה ילולי או גנוחי, הילכך לר' אבהו דאמר תרועה היינו גנוחי וילולי, שיעור תקיעה דידיה כשיעור תרועה דידיה דהיינו שברים ותרועה, וצריך כל אחד לשעורי תקיעה כתרועה דנפשיה, וכשתוקע תשר''ת צריך להאריך בתקיעות שבו כדי שלשה שברים ושלש יבבות שהיא תרועה שבו, ולפיכך אם הפסיק בתשר''ת בין שברים לתרועה פסל, דהא הפסיק בתרועה גופה, והרי הוא כאלו עשה יבבא אחת והפסיק ועשה יבבא שניה.
וראיתי לר''ת בתשובת שאילה שאמר שלשה שברים בנשימה אחת עבדינן להו דבמקום תרועה קיימי, אבל שלשה שברים ותרועה דתשר''ת לא מסתבר דגנוחי וילולי בחדא נשימה לא עבדי אינשי, ע''כ לשונו, וזה אינו נכון כלל, ק''ו מדר' יהודה דאמר תקיעה ותרועה ותקיעה אחת היא, וכיון דסבר אחת היא אם הפסיק כלל פסולה דאמר רב כהנא אין בין תקיעה לתרועה ותקיעה ולא כלום, ואע''פ שהם קולות משונים זה מזה לגמרי שאין שמותן שוין ואין קולותם שוין ולא דומין זה לזה כלל, ולא עוד אלא שאין רמיזותם שוות שהאחד לשון רחמים והאחר לשון יללה ובכיה, כל שכן תרועה ושברים שמין אחד ושם אחד להן, וזהו ק''ו שאין עליו תשובה.
ולפיכך כתב ה''ר יצחק אבן גיאת ז''ל ותוקע תשר''ת תש''ת תר''ת שלשה פעמים נמצא כל בבא שלש של שלש שלש שהן עשרים ושבעה, דתרועה דתשר''ת ושלשה שברים אחת הם, אבל הרמב''ם ז''ל [פ''ג משופר ה''י] כתב שלשים, וכן הרבה מן המחברים, ולא דקדקו בדבר.
וכתוב בתוספות של רבינו שמשון וצריך ליזהר בשברים שלא יהא מאריך בכל אחת מהן כשיעור שלש יבבות של שלש קולות כל שהוא, דאם כן נעשית כל אחת מהן תקיעה, דשיעור תקיעה כתרועה ושיעור תרועה שלש יבבות, ובאמת שיפה עיין וטוב ליזהר, אבל כפי הנראה מדקדוק הלשון אין ההפרש שבין השברים לתקיעה בין ארוך לקצר, אלא שזה קול פשוט סופו כתחילתו כאיש מרים קולו לשורר ולרנן, וזהו קול שבור כעין המיליל, וכבר פירשו רבותינו ז''ל אלינו רעם (נ''א דיגום) הקול כשאמרו גנוחי וילולי, וכן לשון התורה עצמה תרועה, ולשון התרגום יבבא, שניהם לשון שבר, כי תרועה מענין [ישעיה ח'] רועו עמים וחתו, [שם כ''ד] רועה התרועעה הארץ, ומגזרתם, ויבבא כמו יללה, ותיבב כמו ותיליל, כולם לשון שבר ברוח, כענין שנאמר [שם ס''ה] ואתם תצעקו מכאב לב ומשבר רוח תילילו, והרי לדברי רבינו משה שכתב כי שיעור תקיעה יבבא וחצי כמו שהזכרנו יהיה השבר קצר מאד, אלא שההפרש וההבדלה שביניהם בדמיון הקול הוא לא בגדלם וקטנם, וכתב רבינו חננאל פירוש יבבות זו אחר זו, שברים בניחותא והפסק בנתים, ע''כ, ולא הפסק גמור שישהה אלא שיהו שני קולות שיפסיק הקול בשבר ניגון. [דרשת הרמב''ן לר''ה].
-----
[רי''ף תתקנ''ז] מתני' סדר תקיעות שלש אחת למלכיות ואחת לזכרונות ואחת לשופרות, של שלש שלש תקיעה ותרועה ותקיעה לכל אחת ואחת. ובשלש יבבות שלשה קולות בעלמא כל שהן. [גמ'] תנא דידן קא חשיב וכו' כלומ' אחת מכל התקיעות כאחת משלש תרועות. ותנא ברא קא חשיב חד בבא תקיעה אחת כשיעור תרועה אחת, ולא פליגי דדברי הכל שיעור תקיעה אחת כתרועה אחת. ולפום האי פי' בסימן תר''ת שיעור תקיעה כשלש יבבות ובסימן תש''ת שיעור תקיעה כשלשה שברים ובסימן תשר''ת שיעור תקיעה כשלשה שברים ושלש יבבות דהא נפיק ליה ספק לר' אבהו בתרועה דילמא גנח וייליל הוא כדאמרינן לקמן הילכך צריך לאורוכי תקיעה כשלשה שברים ושלש יבבות. ואית דבעי מימר דכולי עלמא שיעור תקיעה כחצי תרועה ותנא דמתני' קא חשיב תקיעות דכולהו בבי דהוו להו שית כתרועות דכולהו בבי דהוו תלתא אשתכח דתרועה כשתי תקיעות ותנא ברא דתני שיעור תקיעה כתרועה לא קא חשיב אלא חד בבא דהוו להון תרי כחדא תרועה דחד בבא. והראשון נראה עיקר דתקיעה מוהעברת שופר נפקא לן והוא לשון העברת קול והוא ארוך והינו נמי דקרו לה פשוטה ועוד מדקתני בבריתא תקיעה וקתני נמי כתרועה על חדא קאמ' דשל סימן אחד תקיעות מקרו. ומתני' נמי קתני שיעור תקיעה ולא קתני תקיעות שמע מינה דמחדא קאמ' כדפרישית. [פירוש רבינו יצחק קרקושה].
-----
סדר תקיעות שלש. פי' שלש סימנין של שלש שלש, כלומר שבכל אחד שלשה דברים, תקיעה ותרועה ותקיעה. שלש שיעור תקיעה וכו'. שעור תרועה כשלש יבבות, מפרש לה לקמן. תקע בראשונה ומשך בשניה וכו' פי' כגון שתקע קשר''ק, ומשך בתקיעה אחרונה שלו כשתים, כדי שתעלה לו לסוף קשר''ק ולראש קש''ק, אין לו אלא אחת. כלומר, לא תעלה לו אלא אחת, והיא לסוף קשר''ק, אבל לראש קש''ק לא תעלה לו, וצריך לעשות תקיעה אחרת שתעלה לו לראש קש''ק. ובירוש' [פ''ג ה''ג] גרסי' אפי' אחת אין בידו, משום דלא סופא אית ליה רישא, ולא רישא אית ליה סופא. פי', הראש שעשה לסוף קשר''ק אין לו סוף, והסוף שעשה לראש קש''ק אין לו ראש. ויש שדוחין הירוש' שנראה חולק על הגמ' שלנו, דמשמע דלאחת עולה, והוא אמ' דאפי' אחת אינו עולה. ויש אומרים שהגמ' שלנו מסכים עם הירוש', דזו שמאריך בה אינה עולה אפי' לאחת. ומפרשינן ליה למימריה דידן אבל תקע בראשונה, כלומר, שתקע תקיעה ראשונה של קשר''ק ועמה שברים תרועה ואחר כך בתקיעה אחרונה משך בה כשתים, כדי שתעלה לו לסוף קשר''ק ולראש קש''ק, אין בידו אלא אחת, כלומר הוא סבור שעשה עכשיו שלש תקיעות עם הראשונה של תחלת הסימן, ואין בידו מכל אותן השלש אלא אחת, והיא הראשונה של תחלת קשר''ק, אבל זו של סוף קשר''ק שהאריך בה אינה עולה לו כלל, וצריך לחזור ולעשות שתי תקיעות, אחת שתעלה לסוף קשר''ק ואחרת שתעלה לראש קש''ק כשיטת הירו' דלא סופא אית ליה רישא ולא רישא אית ליה סופא. מיהו הר''ם ז''ל כתב כפי' קמא דזו שהאריך בה עולה לו כאחת. [המכתם].
-----
שיעור תקיעה כשלש תרועות וכו' תנא דידן קא חשיב דכולהו בבי. פיר''ש ז''ל דהכי מתריץ, ודאי תנא דברייתא ודמתני' תרוייהו סבירא להו שיעור תקיעה כתרועה, אלא דתנא דידן חשיב דכולהו בבי, והכי קאמר שיעור תקיעה ראשונה דכולהו בבי שהן שלוש כתרועות דכולהו בבי נמי שלש ותנא ברא דהוא תנא דברייתא לא חשיב אלא דחד בבי, והכי קאמר שיעור תקיע'... דחד בבא כתרועה, מיהו הר''ם ז''ל משמע לפי לשונו שתירץ הכי... סבירא להו דשיעור תקיעה כחצי תרועה, או שעור תרועה כשתי תקיעות, ותנא דידן קא חשיב דכולהו בבי, והכי קאמ' שיעור התקיעות דכולהו בבי שהן שש, כשלש תרועות דאיכא בין כולהו בבי, ונמצא דשיעור תקיעה כחצי תרועה. ותנא ברא חשיב דחד בבא, והכי קאמר שיעור תקיעה דחד בבא שהן שתים, הוא כתרועה, ואשתכח נמי דסבר דשיעור תקיעה כחצי תרועה. שיעור תרועה כשלש יבבות והתניא שיעור תרועה כשלשה שברים אמר אביי בהא ודאי פליגי וכו'. מר סבר גנוחי גנח, פי' התרועה... כמי שמתאנח בקול שנוהם וחוזר ונוהם שנים ושלש פעמים ומאריך לגנוח בכל אנחה ואנחה, וזהו דעת תנא דברייתא דאמ' כשלשה שברים, שהשברים כעין אנחה שמאריך בה מעט וכופל שנים או שלשה פעמים. והאי דקאמר כשלשה שברים, הוה ליה למימר שיעור תרועה שלשה שברים, הכי קאמר, שיעור תרועה בשופר, כשלשה שברים בפה שעושה המתאנח. ותנא דידן סבר ילולי יליל, שהתרועה היא כעין יללה שנוהם המילל כמה פעמים בקוצר רוח ונפש, והיינו דקאמר שיעור תרועה כשלש יבבות, כלומר תרועה בשופר כשיעור ג' יבבות דקות וקצרות בפי המילל. והראב''ד פי' בענין אחר והכי קאמר, בהא ודאי פליגי, [והשתא הדר ביה מתירוצא קמא] דאמר דתנא דידן קא חשיב תקיעות דכולהו בבי ותרועות דכולהו בבי, [דמעיקרא סבר] דיבבא דמתני' הוא לשון גנוח כיבבא דקרא, [וכיון דחזא דבריתא קתני שברים] ושני בלישניה, הבין כי מחלקת היא ביניהם בתרועה דקרא, אי גנוחי אי ילולי, ועכשיו קאמרי' דיבבות דמתני' היא ילולי, ולא איצטריך למימר דחשיב תקיעות דכולהו [בבי] כתרועות דכולהו בבי, אלא ודאי תקיעה דחד בבא קאמר. והכי פירושא, תנא דידן סבר דתרועה דקרא הוא גנוח דהיינו שברים, והיינו דקאמר שיעור תרועה כשלש יבבות, לא אמר שלש יבבות שהן יללות דקות קצרות, אלא כשלש יבבות, ומפרשי' למתני' הכי שיעור תקיעה כשלש תרועות, כלומר כשלש גנוחי, ואחר כך אמר שיעור תרועה וכו', כלומר, ושיעור הגנוח שאמרתי לך כמה הוא, שיעורו כשלש יבבות שהם יללות דקות שאין להם שיעור אלא קול [דק] קצר בלי שום ארוכות. ונמצא לפי זה שיעור התקיעה כתשע יללות דקות... שיעור תקיעה כשלש [קולות] שיעור כל אחד ג' יללות. והיינו תשע [טרימוטות] כדאשכחן בלשון הירוש' [ה''י]. ותנא ברא סבר דתרועה דאורייתא הוא... ושעור תרועה כשלשה שברים, לא אמר שלשה שברים, דתרועה אינה שברים לדידיה, והכי קאמר שיעור תקיעה כתרועה, כלומר כשיעור הילול של תרועה, ואחר כך אמר כמה הוא אותו ילולי של תרועה הוא כשלשה שברים, כלומר כדי שיעור ג' שברים, וכבר ידענו ששיעור השבר הוא במעוט אריכות כדי שלש ילולין, ונמצא נמי לפי זה שלדעת שניהם שיעור תקיעה היא כתשע ילולין, ולדעת תנא ברא דסבר שהתרועה הוא ילולי היא, צריכה להאריך עד תשע ילולין לא פחות. וכן שמענו שהיה הראב''ד ז''ל מקפיד על התוקעין שלא יקצרו בתקיעה פחות משיעור ט' טרימוטות, וכן התרועה עצמה שלא יעשו בה פחות מט' טרימוטות, והשברים נמי אין לקצר בהם פחות מכדי שלש טרימוטות, וגם על המאריך בשברים יותר מדאי יש שמקפידין מפני שנראין כתקיעה. ובמקום אחר מצאתי בפי' זה שפירש הראב''ד ז''ל דלתנא דמתני' סבר שהתרועה דאורייתא אינה אלא שלש יללות דקות והוא שיעור קטן שקורין טרימוטות, והיינו שיעור תקיעה כדי שלש תרועות, שהן בין שלשתן ט' טרימוטות. ותנא דברייתא סבר שהתרועה דאורייתא היא ג' שברים, והיינו דקאמר שיעור תקיעה כתרועה ושיעור התרועה כשלשה שברים, וכל שבר ידוע כי שיעורו כשלש תרימוטות, ונמצא שיעור התקיעה נמי כדי [ט'] תרימוטות, ולא פליגי אלא בענין התרועה מה היא. [המכתם].
-----
סדר תקיעות שלש של שלש שלש. שיעור תקיעה כשלש תרועות, כלומר שיעור כל התקיעות שהן שש כשיעור התרועות שהן שלש, ונמצא שיעור תרועה כשתי תקיעות. וכן שיעור תרועה כשלשה שברים. ולהכי צריך למיעבד תרועה ושברים דכתיב יום תרועה יהיה לכם, ומתרגמינן יום יבבא, וגמרינן מאמיה דסיסרא דכתיב בעד החלון נשקפה ותייבב. ומספקא לן אי גנוחי גנח אי ילולי יליל. [המאורות].
-----
לבאר בו מנין התקיעות וסדורן ושעורן ומקום קביעותם על סדר הברכות. לכו נרננה ליי נריעה לצור ישענו נקדמה פניו בתודה בזמירות נריע לו כי אל גדול יי ומלך גדול על כל אלים אשר בידו מחקרי ארץ ותועפות הרים לו אשר לו הים והוא עשהו ויבשת ידיו יצרו [תהלים צ''ה], ההליכה היא אמנם מלה משותפת הנחתה הראשונה לתנועות הב''ח והעתקתם ממקום למקום וזה הרבה אין צרך לזכרם, ותאמר גם כן להתנועעות גופות נעדרי החיות כאמרו [בראשית ח'], והמים היו הלוך וחסור, ותאמר גם כן להתפשטות ענין והתפרסמו, [ירמיה מ''ו] קולה כנחש ילך, ותאמר גם כן ענין סור דבר מדבר והסתלקו ממנו כאמרו בענין הסתלק השגחתו ית', [הושע ה'] אלך אשובה אל מקומי, ויושאל גם כן ענינה על הנעת האדם ציורו ושכלו להעתק מאיזו מדה מגונה והתאחז ברעותה הטובה ממנה מאוס ברע ובחור בטוב, והמדקדקים פרשוהו על ענין זרוז מעשה, ועל איזה מאלו המינים האחרונים יאמר הנה ענין לכו נרננה ליי וגו', כי כונתו אמנם בזה היא להוציא מלב הכופרים הדוברים סרה בידיעתו ית' ובהשגחתו, ורצה להורות הנה היות המציאות כלו מאתו על צד חדוש ובריאת יש מאין, ואחרי כן נעתק להורות השגחתו בנבראיו אמר תחלה, אשר בידו מחקרי ארץ וגו' אשר לו הים והוא עשהו וגו', ואצלי באמרו מחקרי ארץ, רוצה בו כי מה שיחקרו החוקרים בענין מה שיראה להם בענין הארץ כנגד הטבע, הוא מה שאין לחקור עליו אבל שהוא בדברו וברצונו שנה טבעה להיות מונחת על זאת התכונה והוא אמרו אשר בידו וגו', ואחרי זה נעתק לבאר הענין הנחקר אשר רמזנו והוא אמרו, אשר לו הים והוא עשהו ויבשת ידיו יצרו, שזה אמנם הוא מה שחקרוהו בזה, ר''ל אחר שיצאו להם מופתים ואותות להיות בטבע היסודות היותם כדוריים גלגליים והיות בטבעם גם כן להקיף הקל את הכבד מכל צד הקף כדוריי גלגליי ויתחייב מזה על הארץ בהיותה הכבד שביסודות כבדות מוחלט להיות המים מקיפין אותה על תכונה גלגלית מכל צד, מצד היות המים יותר קלים בערך אליה וכבדים בערך ובהקש אל אשר למעלה ממנה, כמו שיתחייב הענין גם כן למים עם האויר ולאויר עם האש, כן יתחייב בטבע לפי מה שהביאו במופתיהם, עד שהצטרכו אל זה למחקר גדול ולסבול הרחקות עצומות, ואצלנו גם כן היה בתחלת הבריאה כן עד אשר רצה ית' והקוה קצת מימיהם אל מקום אחד, והוא אצל קצת החכמים אמרו [בראשית א'], והארץ היתה תהו ובהו וחשך על פני תהום, ולזה אמר גם כן [שם] ותראה היבשה רוצה בו שלא היה בה דבר נראה עד הקוות המים אל מקום אחד, והוא על דעת חכמים מקרוב אמרו ע''ה, [תהלים ל''ו] צדקתך כהררי אל וגו', כי הצדקה תונח על עשיית מה שאין חק על עושהו לעשותו והמשפט בהפך, רצה בזה שאם כן אשר המשפט ואפני יושר הטבע יניחו תהום רבה, בהיות חלקי הארץ כלם מוקפים לפי אפני הטבע והמים להם חומה מימינם ומשמאלם, אבל בצדקתו וחסדיו נראו ראשי ההרים ונראתה היבשה ברצונו ובמאמרו שלא כסדר טבע עמידתם כמו שהתבאר במופת, והוא אצלי מה שאמר למעלה [שם] אמונתך בשחקים, ולשון אמונה יונח על סדר נופל ביושר ובחק, וסמך לזה צדקתך כהררי אל וגו', ויש שפרש בזה שכונת המשורר להראות השגחתו בכל נבראיו תחתיים שניים ושלישיים, ורמז בהררי אל מציאות העליונים נפרד ובלתי נפרד, ולהוציא מלב הגוזרים הפסקה אל גלגל הירח, הורה השגחתו אל שפל המקומות, ר''ל העולם השפל, והוא הוא שכנהו בתהום רבה, והוא גם כן אמרו [שם ק''ח] כי גדול מעל שמים חסדך עד שחקים אמתך, ואמר אחריו רומה על שמים וגו'.
ואמרו [שם ל''ו] אדם ובהמה תושיע יי, יש שפרש בו גם כן כלל מה שאמר, ואפשר שרמז במלת בהמה על ההשגחה הכללית בהתמדת מיניהם, ויש שפרשו הכל על האדם ורמז בו, שעם התרכבו בחלקי החומר הוא נושע תשועת עולמים אם לא נפתה לבו על אשה, והוא הרמוז באמרו [קהלת ז'] אשר עשה האלים את האדם ישר והמה בקשו חשבונות רבים, רוצה על ראשון אדם ואמר, שהוא עשאו מאין עוות בטבעו עד שהזהירו מאכילת עץ הדעת, והוא אמרם ז''ל [בראשית רבה ט''ו ז'] עץ הדעת לא גלהו הב''ה לאדם ולא עתיד לגלותו, וכבר באר הרב ז''ל שטבע המציאות כן חייב, וזה אמת שלא תמצא בתורה ראית עץ הדעת והיותו טוב למאכל ונחמד למראה רק לאשה, ולא תמצא דבור הנחש עם האדם רק באמצעות חוה, כי היתה בזה סרסורא דחטאה, וכן לא תמצא אכילת עץ החיים באשה כלל רק לאדם, ויהיה ענין אמרו כהררי אל, כ''ף במקום בי''ת, לא שהוא יכוין להודיע כמות צדקתו היותה גדולה כהרים, רק להודיע השגחתו בכל, ועל צד הפרוש הראשון בו הוא אמרו הנה [תהלים צ''ה], אשר בידו מחקרי ארץ ותועפות הרים לו אשר לו הים והוא עשהו וגו' על הדרך שפרשנו.
ואחר זה בא להורות השגחתו בנו והיות עיניו משוטטות במעשינו אם טוב ואם רע והוא אמרו אחר זה [שם], באו נשתחוה ונכרעה ונברכה לפני יי עושינו כי הוא אלינו ואנחנו עם מרעיתו וצאן ידו, וענין הדמותנו לצאן מרעיתו יורה השגחתו בנו תמיד והתמדת הבטחתו ית' בעניננו, ואחר זה נעתק להוכיחם לבלתי לכת אחרי הכופרים אשר נעתק מדבר מהם, והוא שהזכיר להם מעשה האבות המקשים ערפם במדבר אשר עם ראותם נסים ונפלאותיו תמיד היו מפקפקים באמונתו והשגחתו ית' והוא אמרו [שם], אל תקשו לבבכם כמריבה כיום מסה במדבר אשר נסוני אבותיכם וגו', ואומר עם תועי לבב הם וג', רוצה בו שלהעדר ידיעתם והמצא סכלותם בקרבם ארע להם הספק והפקפוק באמונתו ית', ונמשך אל זה מצד מה שנעתק מדבר בכופרים הבלתי מאמינים בהשגחתו ית' כאמרו למעלה מזה עליהם, [שם צ''ד] יביעו ידברו עתק יתאמרו כל פועלי און עמך יי ידכאו וגו', ויאמרו לא יראה יה וגו' רוצה שהם פסקו במוחלט על היותו ית' בלתי יודע באלו הדברים, להראות בתחלת מחשבתם העדר הסדור בין בני אדם קצתם בקצתם אמרו, אם הוא יודע בזה לא ימלט מאחד משלשה דברים, אם להיותו מסדרם בסדר טוב ושלם, אם להיותו לואה לסדרם, או להיותו עוזבם על צד היותם נבזים בעיניו, והעזיבה והלאות אמנם הם חסרון בחקו, ונשאר הענין על היותו מסדר סדור טוב והנה אנחנו רואים הענין בלתי מסדר, אם כן אי אפשר שידעם, הנה ברחו מיחס אליו עזיבה או לאות ופסקו עליו ביותר רע מהם, ר''ל בהעדר ידיעתו מהם, נסו מתוך הפחת ונפלו בפח, הפח נשבר והם לא נמלטו, אוי לנפשם כי גמלו להם רעה, ומפני זה טרחו הנביאים רובם לתקן מעוות השאלה, ר''ל העדר הסדור מבני אדם, כמו שנראה מדבריהם, שאלו מצאו עניני בני אדם מסודרים לא נדחקו בזה העיון כלל, ומפני זה טרחו כלם או רבם להשיב על זאת השאלה עד שישאר באמונתו היותו ית' יודע ומסדר סדור טוב ושלם על דרך אמתי, ולא ימנענו מזה מה שידמה אלינו ההפך בראותנו ענין בני אדם כמו שיתבאר, אבל דוד ע''ה השיב על היותם פסקים עליו ית' בסכלות ובהעדר ידיעה אמר [שם] בינו בוערים בעם וגו', הנוטע אזן הלא ישמע וגו', ואין הענין המתחייב שיהיה אליו ית' מצד היותו נוטע אזן ויוצר עין לשמוע ולראות, שאם כן יתחייב מן ההקש ההוא בעצמו שבורא הפה יאכל ויוצר הריאה יצעק, וכן בשאר הכלים, וכבר נשאלה זאת השאלה לרבנו הגדול הר''ם ז''ל ובאר הענין בזה הדרך, ר''ל שכל פועל איזה כלי נמנע בחק האמן עשית הכלי ההוא אם לא תצויר בשכלו תכן הפעלה הנעשית בכלי ההוא, והביא המשל שאלו לא היה הנפח יודע ומצייר בשכלו ענין התפירה ומבין מלאכתה איך ידע לעשות המחט על זאת התכונה אשר לא תשלם מלאכת התפירה בזולת התכונה ההיא, ומפני שהכופרים מעדירים ידיעת השם מאלו הפרטים להיותם מושגי החוש, הביא עליהם ראיות ממציאות החושים רצה בו, בינו בוערים בעם וגו', אם היה ענין פעלת החוש נעלם מהשגת שכלו ית' איך המציא זה הכלי המוכן להשגת זה החוש על זאת התכונה, ואחר זה הורה שכל אלו הפקפוקים הם מצד גסות חומר האדם ולקצור שכלו מהבין והוא אמרו [שם], יי יודע מחשבות אדם כי המה הבל, ואמר על זה מחשבות אדם, ר''ל מלת הכלל, להיות זה הדעת נמשך אחרי רבים לרעות כאמרו [מ''ב י''ז], ויחפאו בני ישראל על יי דברים אשר לא כן, ואמר הנביא כמזכיר רוע הריסתם, [יחזקאל ח'] אין יי רואה אותנו וגו', ואמר צפניה על זה הסגנון, [צפניה א'] לא ייטיב יי ולא ירע, וכבר ידעת במלת אדם האמורה לפעמים על חלק מן המין.
ואחר זה נעתק לרמוז להוציא מלבם הדעת המטעה והמשבש שכלם והוא, מה שיחשבהו מהעדר הסדור מבני אדם והוא אמרו [תהלים צ''ד], אשרי הגבר אשר תיסרנו יה וגו', להשקיט לו מימי רע וגו', מלות ומתורתך תלמדנו, אצלי מתחברות למה שסמך לו, ר''ל אמרו להשקיט לו וגו', כלומר מתורתך תלמד האיש הנוסר והמוכח במכאוב כי עוד תשקיט לו מרעתו ויכרה לרשע שחת, ואצלי גם כן לפרש מלת עד, במקום נצח, כמו [שם צ''ב] לעדי עד, רוצה בו שהצדיק ישקוט וינוח, ולרשע יכרה שחת לנצח אין תקומה לו ממנו, ואז יראה אל עבדיו פעלו ויראו עין בעין הענין מסדר על תכלית השלמות, ויכירו הענין אשר בו יתכן ליחס סדור או בלתי סדור, על כן ימאס שכלם ונחם על עפר ואפר, ומפני זה סמך לזה ואמר דרך כלל, [שם צ''ד] כי לא יטוש יי עמו ונחלתו לא יעזוב, רמז שלא יעזבם עזיבה מוחלטת, ואמרו כי עד צדק ישוב משפט ואחריו כל ישרי לב, לפי שהיה המשפט מחובר עם הצדק, והרשעים הפרידום לפי מה שראו במחשבתם מהעדר הסדור, ואז ישוב למקומו, ואחריו, ר''ל אחר האמנת זה הדעת ינהו כל ישרי לב, ואצל אבי העזרי לפרש מלת צדק, כענין הצדיק, רוצה בו עד הצדיק ישובו משפטי האל בכללים, ואם יראה פעם בחלקים ויחשב העדר הסדור הוא בדמיון הגשם היורד לכלל העולם לטוב ויזיק לחלקים מעטים, זה תרף דבריו, ומה נכבדו בזה דברי בעלי הדרש [ילקו''ש רמז תת''נ] אמר, עד צדק ישוב משפט, עד אותו צדיק ישוב משפט שנאמר [בראשית כ''ז], ויהי כי זקן יצחק ותכהין עיניו מראות, אמר זה להענשו ענש הגדול הזה, ואחריו כל ישרי לב, מתן שכרן של צדיקים נתון באחוריהם, שנאמר ואחריו כל ישרי לב, ומתן שכרן של רשעים נתון לפניהם, שנאמר [דברים ז'] ומשלם לשונאיו על פניו להאבידו, והתבונן אמרו נתון לפניהם ונתון לאחוריהם והנה הדבר מבואר כמו שרמזנו, ולסבת זה אמר [תהלים צ''ה] לכו נרננה ליי, כלומר שיעתקו מן האמונות הרעות ויזהרו מתת חסרון בחקו ית', וישובו להודות לפניו ולקדמו בתודה ובזמירות, ואמרו נריעה לצור ישענו, וכן בזמירות נריע לו, הכל דרך מליצה על היותם עובדים בשמחה ובטוב לבב, כי התרועה הוא ענין משותף, וכלל ענין יאמר על כל המיה, פעם בכלי ופעם בלא כלי, בלא כלי כאמרו [שמות ל''ב], את קול העם ברעה, וכן אמרו הנה בזמירות נריע לו, והיא התרועה המושאלת בענין התפלות והבקשות, ולפעמים היא על יד כלי כמו שבאו מזה רבים, וכל הקולות היוצאים מן הכלי אשר מלת התרועה מיוחדת לקולו יקראו תרועה דרך כלל, והוא שבמקומות לא יזכור בהם רק מלת תרועה, ולפעמים יפול חלוק בין תכונת הקולות כאמרו [במדבר י'], תתקעו ולא תריעו, קרא קצת תכונת הקול בלשון תקיעה וקצת תכונתה בלשון תרועה, ופעמים יבא ענין הקול לשמחה, ופעם לזרוז ענין, ופעם לחרדה ולאנחה לעורר הלבבות לסור מהר מן הדרך אשר הלכו בה מתמול שלשם והיא הסבה לתקיעת היום, ר''ל ר''ה, ולכן קראו דרך כלל [שם כ''ט] יום תרועה, וכבר קדם ענין ערבוב השטן בו והוא, שהכונה כלה לסדר בהערתו אפני התשובה כלם.
וכבר רמזה תורה זאת הכונה גם כן על דעת קצת חכמים במנין התקיעות ובסדורם, והוא שבאה המצוה להיותם שלש תרועות כל אחת פשוטה לפניה ולאחריה, וזה אצלם לרמוז על שלשת עקרי התשובה הצריכים בכל עבירה, כמו שכבר בארנו ענינם, והם הסרת החטא בלב ובמחשבה, ובודוי פה והתחרטו והתאוננו על מה שקדם לו, והיותו מקבל קבלה אמתית על עצמו בל ישוב עוד לעשות רע כאשר בתחלה, והעיר בסדורם סדור שלשת התנאים הנזכרים על דעת קצת החכמים, כי התנאי הראשון אצלם הוא הסרת החטא והוא הרמז בתקיעה, ואחריה ההתאוננות והיללה על מה שקדמו והוא הרמז בתרועה שהוא קול נשבר מורה על היללה והאנחה, והתקיעה האחרונה על קבלתו בל יוסיף על חטאתו פשע, אבל אצלי עקר ההערה בתרועה, והוא אצלי שלא באה בתורה במצות היום רק מלת תרועה כמו שנבאר, והיא המורה על יסוד החרטה וההתאוננות אשר הוא יסוד התשובה, ואשר כל שאר התנאים כענפים אל שרשה, ותקיעה לפניה להעיר הלבבות עליה, ושלאחריה סימן לשלוח עבדי היצר ושחרור שפחה נחרפת לתאוה, להיותם פדויי יי וגאולי עליון גאלת עולם בל יוסיפו לדאבה עוד, וכבר באו לקצת חכמים רמזים אחרים במנין התקיעות, להעיר על הבדל האדם והעלות מעל משכן אהלי האנשים הרשעים אשר יתבאר ענינם בשלשה דרכים רמזם נעים זמירות בפתיחת ספרו, לכלם שמות יקרא בעצת רשעים ובדרך חטאים ובמושב לצים, וכן רמזו בהם בחינת מציאות השלשה עולמות לדעת מתוכם מציאות כבוד עליון אשר מן השלשה הכי נכבד ועד השלשה לא בא, ואמנם הכונה להיותם על סדר ברכות כדי להוסיף בכונה בתפלתו עול מלכות שמים, ואז תשלם מלאכת התשובה בהצטרף עמה טוב כונת התפלה כאמרו, [תהלים צ''ה] נקדמה פניו בתודה בזמירות נריע לו, לא שיבאו הענינים דרך מקרה אבל הכל לכונה מעולה, והיא הסבה להיותם מדקדקים בכל אלו הענינים לבל ישנה אדם ממטבע שטבעו חכמים בהם, ודקדקו גם כן בשעורם הכל שלא להחטיא הכונה, ר''ל להיותם על דרך השלמות, עד שבהם ימצא המבוקש מהם.
מעתה עלינו לבאר זה כלו וחלקיו, ר''ל מנין התקיעות, מה שחייבה בו תורה ומה שחדשו בו חכמים, וכן נבאר ענין סדור התקיעות ושעורם ומקום קביעותם בסדר ברכות, ונשוב למנין התקיעות ונאמר, שהתורה לא חייבתנו לשמוע אלא תשע תקיעות, ר''ל שלש תרועות שכל אחת פשוטה לפניה ופשוטה לאחריה, וזהו שאמרו במשנה סדר תקיעות שלש של שלש שלש, ובבריתא אמרו שלש שהן תשע, ואע''פ שלא התבאר בתורה ענין זה בפרוש ביום טוב של ראש השנה, מפי השמועה למדו להיות כל תקיעות של חדש שביעי שוות, הן של ראש השנה הן של יום כפורים של יובל, והוא שאמרו מנין שבשופר, ת''ל [ויקרא כ''ה] והעברת שופר, אין לי אלא ביובל בראש השנה מנין ת''ל [שם] בחדש השביעי בעשור לחדש, שאין ת''ל בחדש השביעי מה ת''ל בחדש השביעי, שיהיו כל תקיעות של חדש שביעי שוה, הרי שלמדנו עכשו תקיעה בשופר, ולפי שלא מצינו בתורה תקיעה אלא תרועה חקר עוד התנא ואמר מנין שפשוטה לפניה ת''ל והעברת, ומנין שפשוטה לאחריה, ת''ל [שם] תעבירו, למדנו עכשו שכל מקום שהזכירה תורה תרועה רוצה בו תקיעה ותרועה ותקיעה, והרי שלש תקיעות, וחקר עוד ואמר, מנין של שלש שלש ר''ל שיחזור אלו התקיעות שלשה פעמים, נאמר ביובל שופר תרועה, ונאמר בראש השנה [במדבר כ''ט] יום תרועה, [ויקרא כ''ג] זכרון תרועה, ולמדין ליתן את האמור ביובל לראש השנה ואת האמור בראש השנה ליובל מכח גזרה שוה של שביעי שביעי, והרי שלש תרועות, וכבר למדנו לכל תרועה להיות פשוטה לפניה ופשוטה לאחריה הא כיצד שלש שהן תשע, נמצאו מן התורה כלל תקיעות של ראש השנה שלש תרועות כל אחת מהן פשוטה לפניה ולאחריה, ואותן הפשוטות שהן לפני התרועה ולאחריה אנו קוראין אותן תקיעות על דרך הפסוק שאמר [במדבר י'] תתקעו ולא תריעו, נמצא מן התורה ענין התקיעות קר''ק ג' פעמים, והוא אמרו שלש שהן תשע, אלא לאחר שגלו נסתפק לחכמים בפרוש מלת תרועה מה היא התרועה, וכשדקדקו בבאורו של אנקלוס שתרגמו יבבא, ראו שהתרועה הוא אנחה ויללה נגזר מלשון [שופטים ה'] ותיבב אם ססרא, אלא שנסתפקו ביבבא עצמה איזו תכונה היא מתכונות האנחה והיללה, אם היא היללה הפתאומית והם קולות קצרים ותכופים בתכלית הקצור והתכיפה, ובלשון הירושלמי [ה''י] נקרא טרימוטות, והם שהנשים מיללות בהם את בניהן, או אם היבבא הוא ענין האנחות הארכות שמתאנחות בקול ארוך והם הנקראים בלשון עברי שברים, או אם פי' היבבא אנחות ויללות כאחד ושלא תקרא תרועה אלא כשהם כאחד ר''ל אנחות תחלה ואחריהן יללה, אבל לא נסתפקו בה ספיקא רביעית להיות ענין התרועה יללה תחלה ואחריה אנחות, כמו שאמרו בפרוש סתמא דאינש כי מתרע ביה מלתא ברישא מגנח והדר מיליל, ומפני אלו השלש ספיקות התקינו לצאת ידי חובת כלן והחזירו תשע תקיעות לשלשים, ויתבאר ענין זה ממה שאמרו אתקין ר' אבהו בקסרי וכו', עד והדר מיליל, זהו לשון השמועה, וענינה שמצד הספק שנולד לנו בבאור מלת תרועה אם היא שברים לבד אם טרימוטות לבד אם שברים וטרימוטות כאחד, התקין סמן קשר''ק שבו שברים וטרימוטות כדי לצאת ידי אנחה ויללה כאחד, ומפני שאפשר שהתרועה הוא ענין גנוחי לבד, ונמצא בסמן קשר''ק שהיללה מפסקת בין תרועה לתקיעה אחרונה, חזר מפני זה והתקין קש''ק, או שמא ענין התרועה הוא ענין ילולי לבד, ונמצא בסימן קשר''ק שהשברים מפסיקין בין תקיעה ראשונה לתרועה, חזר מפני זה והתקין סימן קר''ק.
וכבר הקשו רבים, מאחר שכבר שמענו סימן קשר''ק מכח תקנתו שיש בו ידי חובת כלן הן גנוחי הן ילולי הן גנוחי וילולי כאחד, מה לנו עוד אצל קש''ק וקר''ק, ואם מטעם ספק גנוחי ונמצאת יללה מפסקת או ספק ילולי ונמצאת אנחה שוברת, מה לנו ולהפסק והלא כלל מסור בידנו [ל''ד ע''ב], שמע תשע תקיעות בתשע שעות ביום יצא, ואע''פ שמסוגיית הגמרא נראה שאין ר' אבהו סובר כן, מכל מקום הלכה רווחת היא, ומה לנו ולקצת תקנתו במה שיש בה נגד הלכה פסוקה, ועוד שאף ר' אבהו סובר שכל זמן שלא שהה כדי לגמור את כלה אינו חוזר לראש, ובהפסק זה הרי אין בו שהות כדי לגמור תשע תקיעות, ויש מי שתרץ שהפסק תקיעה, ר''ל כשתוקע בנתים תקיעה שאינה, יש בו כדי לחוש יותר ממה שאין לחוש בהפסק שהיה לבד שמפסיק שעור גדול בנתים אלא שאין תוקע באותו שהות כלל, ואם תשיבני תקע בראשונה ומשך בשניה כשתים שאמרו עליה אין בידו אלא אחת, ופרשו בירושלמי [ה''י] על תקיעה שלפניה, אבל לשל אחריה אינה מועלת כלל לא לאחרונה של סימן ראשון ולא לראשונה של סימן שני, כמו שאמרו הטעם, לא רישא אית ליה סופא ולא סופא אית ליה רישא, ונמצא בתקיעות אלו הפסק תקיעה שאינה ראויה ואעפ''כ אין אנו פוסלין בה שאר התקיעות, ותרצו בזה גם כן שמכל מקום התוקע היה מכוין לתקיעה ראויה בודאי מה שאין כן באלו שאינו מכוין לתקיעה ראויה אלא מן הספק, ולדעתי קושיא זו מעקרא אינה קושיא שלא התקין ר' אבהו תקיעות אלו אלא לכתחלה וכדי לצאת ידי חובת הדבר בשופי ובריוח על דרך אמתי ולרוחא דמלתא, אבל מכל מקום אף בסמן קשר''ק לבדו הוא יוצא בדיעבד, וענין שמע תשע תקיעות יצא אף הוא מודה בה שהרי כל עצמה לא נשנית אלא בדיעבד, ויש מי שפרש שר' אבהו אף בדיעבד העמיד את תקנותיו ואינו מודה שמיעת תשע תקיעות בתשע שעות, אלא שמכל מקום אין אנו פוסקין כדבריו אלא בלכתחלה, והטעם על מה שהוא התקין אף בדיעבד, מפני שרצונו שלא נפסוק ונחוש לדברי ר' יהודה שאמר במסכת סכה [נ''ג ע''ב] תקיעה ותרועה ותקיעה חדא מצוה היא, ואמר שם רב כהנא על דעתו של ר' יהודה אין בין תקיעה לתרועה ותקיעה כלום, ר''ל שאין להפסיק ביניהם כלל, שלא כדעת רבנן שאמרו תקיעה לחוד ותרועה לחוד ורשאי להפסיק, ושלא כדעת ר' יוחנן גם כן שאמר שמע תשע תקיעות בתשע שעות ביום יצא, אלא שמכל מקום אין אנו מעמידין תקנותיו על דעת פסק אלא בלכתחלה אבל בדיעבד כרבנן וכר' יוחנן אנו פוסקין כמו שכתבנו.
זהו דעת רוב מפרשים, אלא שיש מי שתמה היאך אפשר לפול ספק בעקר תרועה אחר שבכל שנה ושנה נהגו לתקוע מימות משה ואילך, ומפני זה פרש רבינו האיי ז''ל בתקנתו של ר' אבהו, שלא היתה ענינה אלא השואת מנהגות, לפי שקודם תקנתו היתה קבלה שוה ביד כלם הן באנחות הן ביללות שהכל נקרא תרועה ויוצא ידי חובת תרועה באי זה מהן שירצה, ולפי ענינה של קבלה זו היו מנהגות שלהם חלוקים זה בכה וזה בכה ונעשית תורה כשתי תורות, עד שבא ר' אבהו ותקן מדה אחת לכל, וזהו שתמצא בלשון המשניות הקדומות שיש שאמרו שעור תקיעה כשלש יבבות ויש שאמרו שעור תקיעה כשלשה שברים, ואמר אביי על זה בהא ודאי פליגי דמר סבר גנוחי גנח ומר סבר ילולי יליל, הורה שבעקר תרועה היו חולקים לא בשעור לבד, ומכל מקום לא היה נקרא מחלקת אחר שהכל מודים שאלו ואילו יוצאין ידי חובתן, אלא שהיתה נראית כחלוקה למי שלא היה יודע, וזהו שהכריח ר' אבהו לתקן מדה שוה בכל, אלו הם דברי רבינו האיי ז''ל, וכבר הקשו רבים לדעתו היאך התקין סימן קשר''ק שהרי לא ארעה שום חלוקה בקבלתם אלא או בגנוחי או בילולי, כמו שאנו רואים בלשון השמועות יבבות ושברים, אבל שיהא ענין התרועה אנחות ויללות כאחד לא מצינו כלל, ותרצו שאפשר שהיו במקומות נוהגים בקשר''ק כדי לצאת חובת שני מנהגים הקדומים ורצה להשוות את כלם ולצרפם לדעת אחת, ולי נראה שהמנהגות הקדומות היו בקש''ק ובקר''ק כמו שכתב רב האיי ז''ל, אלא שלדעתי לא היו מודים אלו לאלו שיצאו ידי חובתם בתרועה שלהם, ר''ל שאין בעלי השברים מודים לנוהגי היבבות שיצאו ידי חובתם ביבבות, וכן אין נוהגי יבבות מודים לנוהגי שברים שיצאו ידי חובתם בשברים, והיה סבור ר' אבהו להחזיר את הכל לסמן אחד ולצאת בו ידי חובת שני המנהגים והוא סמן קשר''ק, וכשהוקשה לו על דעת בעלי מנהג השברים דילמא גנוחי גניח ואתיא תרועה ומפסקא, חזר ויסד להם סמן הקדום להם לפי מנהגם והוא קש''ק עם סמן קשר''ק, וכן כשהוקשה לו על דעת בעלי מנהג יבבות דלמא ילולי יליל ואתו שברים ומפסקי, יחד ותקן להם הסמן הקדום להם והוא קר''ק, וכדי שלא יתחלקו שני חלוקות התקין את הכל לכלם, וזהו שתמצא לשון הגמרא אם כן דר' אבהו למה לי, כלומר אחר שכלם תקעו קש''ק וקר''ק אי גנוחי הוא יצאו ואי ילולי הוא יצאו מצד השואת המנהג, נראה מלשון מה שאמר, דר' אבהו למה לי, שסמן קשר''ק עקרו מתקנת ר' אבהו ולא קדמו אדם בו, וקש''ק וקר''ק לא חדשם ר' אבהו, אלא שנתן את האמור של זה בזה, ר''ל שחבר סימן קש''ק וקר''ק לכלם, ומפני זה הקשה אחר שתקן שני סימנים לכלם מה אנו צריכין עוד לתקנתו בסמן קשר''ק, ותרץ דילמא גנח ויליל שנתוסף לו עוד ספק, ומכל מקום בעקר תקנתו היתה כונתו לעקור קש''ק וקר''ק, עד שמחו בדעתו מטעם הפסקה, וכשראה בכך תקן שני הסמנים לכלם, והעמיד סמן שלישי שלו והוא קשר''ק מטעם ספקא דגנח ויליל, כך נראה לי, וברוך יודע האמת.
נמצא מנין התקיעות לתקנת ר' אבהו שלשים תקיעות וסמנן, קשר''ק ג' פעמים, קש''ק ג' פעמים, קר''ק ג' פעמים, והיתה עקר תקנת חכמים לתקעם על סדר ברכות, ר''ל מלכיות זכרונות ושופרות, וכשהיו אלו התקיעות עומדות על מנין שלש שהן תשע היו תוקעין סימן אחד במלכיות וחוזרין ותוקעין אותו בזכרונות וחוזרין ותוקעין אותו בשופרות, וכשעמדו התקיעות על מנין תשע סמנים שהם שלשים תקיעות, היו תוקעין שלשה סמנים במלכיות ושלשה בזכרונות ושלשה בשופרות, ר''ל קשר''ק וקש''ק וקר''ק בכל אחת מהם, לא שתטעה לפרש קשר''ק ג' פעמים במלכיות וקש''ק ג' פעמים בזכרונות וקר''ק ג' פעמים בשופרות כמו שפרשו רבים מלשון מה שכתב הרב אלפסי ז''ל באמרו, בדין הוא שיהו תוקעין על סדר ברכות כסדר שתקעו כשהן יושבין אלא מתוך שיצאו ידי חובתן מיושב, וכן ממה שכתב הר''ם ז''ל בדין הוא שיתקעו כל בבא מהן ג' פעמים על כל ברכה וברכה וכו', אלא שמכל מקום אין ראוי לפרש כן, שמאחר שלא נודע לנו איזהו הסמן הראוי, אם כן הרי תקענו במלכיות אולי הסמן הבלתי ראוי, או באחת מהן בהכרח, ומפני זה ראוי לפרש שסדור התקיעות היה קשר''ק קש''ק קר''ק פעם אחת במלכיות, וכן בזכרונות וכן בשופרות, ונמצא שתקעו בכל ברכה וברכה הסמן הראוי בהכרח, זה היה סדור התקיעות בימי רבותינו בדורות הראשונים, אלא שבדורות האחרונים תקנו שלא לתקוע על סדר ברכות אלא קשר''ק במלכיות פעם אחת קש''ק בזכרונות פעם אחת קר''ק בשופרות פעם אחת, והטעם שמתוך חומר שהחמירו עליהם בתחלתה הקלו עליהם בסופה, ר''ל מפני שתקנו לתקוע כל התקיעות מיושב כאחד, וסמכו זה על מה שאמרו במקום אחר [ל''ד ע''ב] שאע''פ שעקר התקיעות על סדר ברכות מכל מקום אין הברכות מעכבות את התקיעות ולא התקיעות את הברכות, ונמצא שיש מקום לתקיעות בלא ברכות ולברכות בלא תקיעות, ומאחר שמצאו סמך לדבריהם תקנו לתקוע כל התקיעות כאחד מיושב מפני חולים ומפני חלושי הטבע ומפני מי שיארע לו אנס, וכל שכן לדעת הרב בעל המאור שפרש בדברי ר' יצחק, ר''ל במה שאמר [לעיל ט''ז ע''א] למה תוקעין כשהן יושבין וחוזרין ותוקעין כשהן עומדים כדי לערבב את השטן, שלא דבר כלל באותם התקיעות הרצופות שאנו תוקעין כל הסמנין ביחד מיושב, אלא אותם התקיעות שעל סדר ברכות הוא קורא עליהם כשהם יושבין, שאע''פ שהם מעומד אצל שליח צבור מכל מקום מיושב הם לשאר העם, ומה שאמר וחוזרין ותוקעין כשהן עומדין, הוא אומר על תקיעה שהיו נוהגין בשעה שהיו יוצאין מבית הכנסת ואותה תקיעה היתה לערבב את השטן, אלא שבדורות האחרונים בטלוה לאותה תקיעה מאחר שמכל מקום כבר נכפלו תקיעות ונתערבב שטן, וגם רב סעדיה ז''ל כתב אחר תפלת מוסף מריעין תרועה גדולה לערבב את השטן, ורב האיי ז''ל כתב מעולם לא שמענו בתקיעה זו אלא שהיחידים מתעסקין כמו שאמרו בירושלמי לא שמע איניש קול אודניה מקל תקועיא דיחידאי ביבנה, נמצא מכל מקום לדעת הרב בעל המאור שהתקיעות שאנו תוקעין ביחד מיושב לעקר תקיעות נתקנו לא לכפול את הדבר כדי לחזק את הערבוב, אבל הראב''ד פרש שאותן התקיעות שמיושב הן הן שנתקנו כדי לעשות טפלה לעקר תקיעות שעל סדר ברכות, כדי לחזק בהן את הערבוב, ומכל מקום כבר נפטרו בהן, אלא שלכתחלה צריכין לסדרן על סדר ברכות, והוא פרוש ענין הערבוב, שאם בא להשטין ישטין על הראשונות וכשיעמדו הצבור בתפלה ויתקעו לא ישטין עוד, שאין לו רשות להשטין כמה פעמים, ותהא תפלת הצבור מקובלת עם זכרון תרועתם, והרב ר' יהונתן פרש גם כן שאותן התקיעות שמיושב הן הן שנתקנו לערבב את השטן, אלא שפרוש ענין הערבוב, בראותו עד היכן מחבבין ישראל את המצות עד שמקדימין אותן קודם זמנן, ויש שפרש מפני שכבר היו תוקעין בשחרית על סדר ברכות כמו שנבאר, אלא מפני השמד עקרום מתפלת שחרית ותקנום בתפלת המוסף, וחזרו להתקין אותן התקיעות אחר השמד כדי שיתערבב בראותו שאין ישראל מתרשלין במצוה, אבל רוב מפרשים פרשו שאותן שמעומד הן הן כדי לערבב וכו' אחר שכבר יצאו בשל ראשונות, ופרשו טעם הערבוב לפנים שונים, מהם שפרשוהו לענין זכירת יום הדין, ומהם להתאמץ העם בעשית המצוה, והבאתי פרושין אלו הכל כדי ללמוד מהם איזו מן התקיעות הן תקיעות של עקר, לא לכונת פרוש ענין ערבוב השטן, שהדבר מבורר ומבואר למביני דבריהם מהו השטן ומהו הסבה שמערבבתו עד שלא תהא לו רשות להשטין כמו שקדם לנו בבאור אמרו [תהלים פ''ט] אשרי העם יודעי תרועה, ואלו הפרושים גם כן שפרשנו בערבוב שטן אפשר גם כן לכון את כלם על הדעת האמתי הקודם לנו, ומכאן סמכתי שלא למשוך יד מהן אחר שהוצרכו ללמד משם דעת אחרת כמו שכתבנו, מכל מקום מאיזה צד שיהו אותם התקיעות שמיושב נתקנות, אחר שכבר יצא כל יחיד ויחיד ידי חובתו באותם שתקעו מיושב הקלו על הצבור שלא לחזור ולתקוע כל סימן מהם שלשה פעמים על סדר ברכות, אלא שמכל מקום הצריכו להשמיעם סימן אחד פעם אחת בכל ברכה כדי שישמעו תקיעות על סדר ברכות, ודוקא בצבור אבל ביחיד לא הצריכו כלל לשמעם על סדר ברכות, ויתבאר זה ממה שאמרו, מי שברך ואחר כך נתמנה לו שופר תוקע ומריע ותוקע שלשה פעמים, פרוש שלא היה לו שופר בשעה שברך, ר''ל בשעה שהתפלל תשע ברכות, ואחר שהתפלל נתמנה לו שופר תוקע ומריע ותוקע שלשה פעמים, ובגמרא אמרו על משנה זו טעמא דברך ואחר כך נתמנה לו שופר אבל אית ליה שופר מעקרא כי שמע להו אסדר ברכות קא שמע להו, אמר רבא לא אמרו אלא בחבר עיר, כלומר לא חייב שמיעת התקיעות על סדר ברכות אלא בחבר עיר, ר''ל בצבור, וכן אמרו שם תניא נמי הכי כשהוא שומען שומען על הסדר ועל סדר ברכות בד''א בצבור אבל ביחיד שומען על הסדר ושלא על סדר ברכות.
ואע''פ שכתבנו בסדור התקיעות קשר''ק תחלה ואחריו קש''ק ואחריו קר''ק, אין הכונה בדברינו שיהא סדר הסמנים מעכב, אלא אפילו הקדים קר''ק לקש''ק או קש''ק לקשר''ק יצא, אלא שעלה המנהג לתקוע קשר''ק תחלה מפני שהוא הסימן היותר שלם, ונהגו להקדים אחריו קש''ק לקר''ק על דרך ברישא מגנח והדר מיליל, אבל מכל מקום אין סדר הסמנין מעכב, אבל סדור כל סימן וסימן ודאי מעכב, ומעכב ר''ל, אם בסמן אחד שנה את הסדר והקדים תרועה או שברים לתקיעה ראשונה או שאחר בתקיעתם אחר שתי תקיעות לא יצא. וזהו באור מה שאמרו אבל ביחיד שומען על הסדר.
ומכלל סדור התקיעות גם כן הוא שצריך שיהו התקיעות מסודרות זו אחר זו לא שישמעם השומע בבת אחת, ר''ל שאע''פ שאם שמע כל התקיעות מכמה בני אדם בזה אחר זה תקיעה מזה ותרועה מזה יצא מכל מקום אם שמעם כאחד לא יצא, ויתבאר זה ממה שאמרו [ל''ד ע''ב] שמע תשע תקיעות בתשע שעות ביום יצא מתשעה בני אדם כאחד לא יצא תקיעה מזה ותרועה מזה יצא אפילו בסרוגין ואפילו כל היום כלו, ואע''פ שיש פתחון פה לבעל הדין לחלוק בשמע מתשעה בני אדם כאחד, לומר שלא הכרח סדור התקיעות הביאנו לומר כך, אלא מפני שאין כאן שמיעת קול כלל כמו שהם ז''ל יאמרו תמיד [לעיל כ''ז ע''א] תרי קלי לא מישתמעי, כבר כתב הרב ר' יהונתן בזה הלשון אמר, אע''ג דסבירא לן תרי קלי משתמעי בדבר החביב לאדם, אפילו הכי לא יצא דבעינן תקיעה קודמת לתרועה ותרועה קודמת לתקיעה וליכא, הורה בפרוש שעקר הכונה בזה הוא סדור התקיעות, אבל לא יביאנו הכרח הסדור לומר שאם שהה הרבה בין התקיעות שתהא אותה שהייה המרובה מבטלת הסדר לומר שלא יצא, אלא אפילו שהה בין זו לזו כשעור כל התקיעות או כל היום כלו יצא, וכבר כתבנו למעלה דברי ר' יוחנן בזה שאמר תשע תקיעות בתשע שעות ביום יצא, ודוקא בתקיעה ותרועה אבל בתוך שלשה שברים עצמן אין ראוי להפסיק שהרי שלשתן אחד הן, והרי כשהפסיק ביניהן הוא נחשב כמי שתקע מקצת תקיעה או מקצת תרועה שאין עולה לו כלל.
ואחר שבארנו ענין התקיעות וסדורן נבאר שעור התקיעות והשברים והתרועה, ויסוד ענין זה יתבאר ממה שאמרו במשנה, שעור תקיעה כשלש תרועות שעור תרועה כשלש יבבות, והקשו בגמרא על מה שאמר שעור תקיעה כשלש תרועות ממה שאמרו בבריתא שעור תקיעה כתרועה, עד שתרץ אביי בזה הלשון, תנא דידן קא חשיב תקיעות דכלהו בבי כתרועות דכלהו בבי תנא ברא קא חשיב חד בבא ולא פליגי, אלו הן דברי אביי, ופרשו בו רבים תקיעות דכלהו בבי, שש תקיעות, כתרועות דכלהו בבי, שהן שלש תרועות, ותנא ברא חשיב תקיעה דחד בבא, שהן שתי תקיעות כתרועה של אותו סימן עצמו, ונמצא שעור התקיעה כחצי התרועה על דעת המשנה ועל דעת הבריתא שעור תרועה כשתי תקיעות, וכן כתב הר''ם ז''ל, ועל מה שאמרו במשנה שעור תרועה כשלש יבבות, הקשו גם כן בגמרא ממה שאמרו בבריתא שעור תרועה כשלשה שברים, ובא התרוץ על זה אמר אביי בהא ודאי פליגי דכתוב [במדבר כ''ט] יום תרועה יהיה לכם ומתרגמינן יום יבבא יהא לכון וגמרינן מאמיה דסיסרא דכתוב [שופטים ה'] ותיבב אם ססרא מר סבר גנוחי גנח ומר סבר ילולי יליל, רוצים בזה שמי שאמר שעור תרועה כשלש יבבות הוא סובר שהתרועה עצמה הוא יבבות שאמו של ססרא דכתוב עליה לשון יבבא, ילולי יליל, ודרך המילל לילל בשלש יללות, ומפני זה שעורה כשלש יללות, ומי שאמר שעור תרועה כשלשה שברים הוא סובר שהתרועה עצמה היא סמיכות השברים, ואמו של ססרא גנוחי גנח, ודרך המגנח בשלש גניחות, ולפיכך שעורה כשלשה שברים, ומי שפרש בראשונה מה שפרשנו נמשך לפסוק בזה, ר''ל בענין תרועה, להיותה שעורה כשלשה שברים, והן שתהא התרועה עצמה יללות הן שתהא התרועה שברים מכל מקום שעורה כשלשה שברים כבריתא, וכן פסק הר''ם ז''ל, [הל' שופר פ''ג ה''ד] הילכך נמצא שעור תקיעה כחציין של שלשה שברים, אלא שמכל מקום פרוש הדבר מעקרו אינו נראה כלל, והיאך איפשר לעלות על דעת החכם האחר שיהא שעור תקיעה כחצין של שלש יבבות לבד, ויש שפרש בדברי אביי הראשונים בדרך זה, תנא דידן קא חשיב תקיעות דכלהו בבי כתרועות דכלהו בבי, רוצה באמרו תקיעות דכלהו בבי על התקיעות הראשונות או האחרונות לבד, וכן בבריתא תקיעה דחד בבא, ר''ל תקיעה אחת אם הראשונה אם השניה כתרועה דידה, ונמצא לדברי הכל שעור תקיעה כתרועה, ואחר כך נחלקו אם שעור תרועה שלש יבבות או שלשה שברים, ולזה הפרוש יהיה שעור תקיעה שוה לשעור תרועה לדברי הכל, וסוף דבר אין לנו בזה אלא דעת הראב''ד ז''ל, שהוא פירש תחלה תקיעות דכלהו בבי, כפרוש זה השני, לומר ששעור תקיעה כתרועה, אלא שדעתו שכונת אביי היתה להשלים בין התנאים לומר שאין שום מחלוקת ביניהם, וכשראה בשמועה השנית, ר''ל בשעור התרועה, שלא מצא לעצמו ידים לתרץ דבריהם מבלי איזה מחלקת חזר בו ממה שתרץ על הראשונה ואמר, בהא ודאי פליגי, פירוש בענין התרועה עצמה אם היא יבבות או שברים הם חולקים, מפני שהיה לשון יבבא מסופק להם, אבל בשעור התקיעה לא נחלקו כלל, שבעל המשנה שאמר שעור תקיעה כשלש תרועות על תקיעה אחת הוא אומר, מפני שדעתו על התרועה שהם יללות, והם הם שקראם יבבות, ובלשון הירושלמי [ה''י] קראם טרימוטות והוא שאמר שם, יבבות כהדין טרימוטא, אם כן ג' תרועות הם ט' טרימוטות, והוא הוא שעור ג' שברים, שכל שבר שעורו ג' טרימוטות, ונמצאו ג' שברים ט' טרימוטות, ותנא דבריתא שאמר שעור תקיעה כתרועה היה דעתו להיות התרועה שעור ג' שברים, שהם ט' טרימוטות, אם כן לא נחלקו כלל בתקיעה ששעורה ט' טרימוטות, אבל בשעור התרועה נחלקו, שאין שעורה אלא ג' טרימוטות לדעת משנתנו, ולדעת הבריתא שעורה ט' טרימוטות, הן שתהא היא בעצמה טרימוטות או שברים, וכתב הרב עוד בזה הלשון ואמר, ולדידן דנקיטינן בה טרימוטות נראה לפסוק בה כתנא דבריתא ולאמשוכי שעור ט' טרימוטות.
ויש מי שהבין בדברי הר''א ז''ל בהפך מה שכתבתי בשמו, עד שכתבו בשמו שדברי משנתנו, ר''ל מה שאמר שעור (תקיעה) [תרועה] כשלש יבבות, הם נאמרים על דעת מי שסובר גנוחי גנח, ונעזר בסברא זו מלשון כשלש יבבות בכ''ף הדמיון, ולא אמר שהיא ג' יבבות, ואמר שעור תקיעה כשעור תרועה, ר''ל כשלשה שברים, שכל שבר בעצמו הוא קורא תרועה, מפני שכל אחד ואחד הוא בפני עצמו, ומכל מקום אין תרועה שלמה אלא בשלשתן, ואחר כן אמר שעור תרועה כשלש יבבות, כלומר אותו שבר שאתה קורא תרועה הוא כשלש יבבות, ר''ל שלש טרימוטות, אם כן שעור תקיעה כשלשה שברים שהם תרועה לדעתו של תנא, ושעור ג' שברים ט' טרימוטות, ותנא דבריתא הולך על דעת האומר ילולי יליל ממה שאמר גם כן שעור תרועה כשלשה שברים ולא אמר ג' שברים, ואמר שעור תקיעה כתרועה, שהיא ט' טרימוטות, שכל ג' שברים הוא חושב לתרועה אחת אחר שאינם ראוים לחלק ולשער בכל אחד מהם, וכדי לבאר ששעור התרועה תשע טרימוטות אמר שעור תרועה כשלשה שברים שכל שבר מהם ג' טרימוטות, כך הבין הרב ר' שלמה הררי ז''ל בדברי הרב, ואין דבריו מחוורין אצלי כלל, ובפרוש כתב הרב שטת פרושו בדרשה שלו על הדרך שכתבתי, ונמצא מכל מקום העולה בידנו מכל זה על דעת הפסק היותר נכון עכשו שהורגלנו ביללות ואנחות הוא, ששעור התקיעה והתרועה והשברים שעור אחד הם, תקיעה כתרועה שהיא שעור ט' טרימוטות, תרועה כשלשה שברים שכל שבר ושבר הוא ג' טרימוטות, כך נראה ושלא כדברי הר''ם ז''ל, כמו שבארנו.
וממה שצריך לבאר הוא שאע''פ שלא יצא אם קצר מן השעור הנזכר, מכל מקום אם האריך על השעור אין לנו עליו תרעומת כלל והרי זה משובח, והראב''ד ז''ל שמענו עליו שהיה מזהיר את התוקע להאריך בהם הרבה כדי שלא יקצר, אלא שאין בהארכתו תועלת כלל, ר''ל שאם האריך בתקיעה אחרונה של סימן אחד בכדי שעור שתי תקיעות, כדי שתועיל לה אותה הארכה לתקיעה אחרונה של סמן זה ולראשונה של סמן הבא אחריו אין זה כלום, ואין בידו אלא אחת, והיא האחרונה של סימן זה כמו שאמרו, תקע בראשונה ומשך בשניה כשתים אין בידו אלא אחת, ומשנה זו אין לה מקום אלא בתקיעות שלא על סדר ברכות שהסמנים מחוברים זה לזה, ואע''פ שבשעת התנאים לא היו תוקעין אלא על סדר ברכות ולא היו חוזרין בתקיעת הסימנים אלא שתוקעין אחד במלכיות וחוזרין אותו בזכרונות ואחר כך בשופרות, כמו שבארנו שמנין התקיעות היה עומד על מנין שלש שהן תשע, אפשר להעמידה במי שברך ואחר כך נתמנה לו שופר או במשכים לצאת לדרך שמביאין לו שופר ותוקע, ונשוב לדברינו והוא, שאם תקע בראשונה ומשך בשניה כשתים אין בידו אלא אחת, ובירושלמי [ה''י] שנינו אפילו אחת אין בידו, ר''ל שלא עלתה בידו אפילו אותה אחרונה של סימן ראשון כל שכן באחרונה של סימן שני, ופרשו שם טעם הדבר ולא רישא אית ליה סופא ולא סופא אית ליה רישא, ר''ל אחר שכונת התוקע היתה בהארכתו כדי להשתמש באותה תקיעה בכדי שתי תקיעות לא עלתה בידו אפילו אחת מאותם השתים שהיה הוא מכון בהם, שהרי ראשונה אין לה סוף ואחרונה אין לה התחלה, והראב''ד ז''ל היה משוה את הבבלי לדעת זה, ופרש מה שאמרו בתלמוד שלנו אין בידו אלא אחת, על תקיעה ראשונה של אותו סמן ראשון, אבל באחרונה של ראשון או בראשונה של אחרון אין בידו אפילו אחת, כדברי הירושלמי.
הנה בארנו ענין הלכות שופר בכל הצרך הן ודקדוקיהן, הן על סדר תקיעות רצופות שמיושב הן על ענין תקיעות שעל סדר ברכות, אלא שצריכין אנו לבאר מאי זה טעם נתקנו תקיעות שעל סדר ברכות בתפלת המוסף, כמו שאמרו ז''ל [ל''ב ע''ב] בפירוש השני מתקיע, כמו שכבר קדם לנו, וכבר היה בראוי יותר להקדימם בתפלת שחרית על דרך זריזין מקדימין למצות, ושיהו גם כן מתפללין מלכיות זכרונות ושופרות בתפלת שחרית כדי לתקוע על סדורן בשחרית, וכל שכן שיש לנו לבאר זה על דעת האומר שיש מקומות שנהגו לומר מלכיות זכרונות ושופרות בתפלת שחרית בלא תקיעות, ר''ל נסח על כן נקוה לך ונסח אתה זוכר ונסח אתה נגלית בטופסיהן ובחתימותיהן אלא שאין תוקעין בהן, וגם הרב ר' זרחיה כתב סעד לדבריהם ממה שאמרו ז''ל, [ברכות כ''ט ע''א] הני תשע ברכות של ראש השנה כנגד מי, וסמכו ענין זה למה ששאלו שם גם כן הני שבעא דשבתא כנגד מי, רוצה בזה לדרוש סמוכין ולומר שתשע ברכות של ראש השנה הם על דמיון שבע ברכות של שבת, מה שבת בין בשחרית בין במוסף שבע אף בראש השנה בין בשחרית בין במוסף תשע, אלא שאין הדברים נראין, שמאחר שאותן השלש ברכות, ר''ל מלכיות זכרונות ושופרות, תלויות בתקיעות אם אין תקיעות אין ברכות, מכל מקום הן בתקיעות הן בברכות צריך לבאר מאי זה טעם לא נתקנו בשחרית כמו שכתבנו, וכבר נשאלה שאלה זו בגמרא ותרצו בשעת השמד שנו, וענין השמד מפורש בתלמוד ירושלמי בזה הלשון [ה''ח], ר' יעקב בר' אחא אומר ר' מפני מעשה שאירע פעם אחת תקעו בראשונה, ר''ל בתפלת שחרית, היו שונאיהם סבורים עליהם הם באים עמדו עליהם והרגום השתא מגו דאינון חמין לון קרון  קרית שמע ומצלון קרון באוריתא ומצלון ותקעין אמרין בנימוסיהון אינון עסקין, ואע''פ שבטל השמד והיה ראוי להחזיר את הדבר לישנו לתקוע על סדר ברכות בשחרית, אפשר שחזרו לקלקולה ולא זזה תקנתם ממקומה, או שמא מטעם ברוב עם הדרת מלך, על דמיון מה שאמרו בירושלמי [תענית פ''א ה''א] בענין הזכרת הטל, שאין מתחילין להזכירו עד המוסף ואמרו שם הטעם לית כל עמא תמן, וכבר הזכירו בתלמוד שלנו טעם זה על ענין זה במס' ראש השנה, אלא שלא היה אצלם טעם נכון עד שהוקשה עליו ונעתקו הימנו לומר הטעם שכתבנו למעלה.
ואחר שתקע התוקע תקיעות שמיושב רצופות אחר ההפטרה כמו שכתבנו, נהגו להיות שליח צבור פותח במזמור [תהלים י''ז] לדוד שמעה יי צדק, ואומר אשרי ומחזירין ספרי תורה למקומן ואומר קדיש ואינו אומר תתקבל ועומדין להתפלל תפלת מוסף כמו שיתבאר ענינו, והטעם במה שהוא פותח ואומר לדוד שמעה יי צדק הוא אצלי, מצד שדוד ע''ה כיון במזמור הנזכר לדבר בו על אפני התשובה ועל טוב כונתו בתפלה כאמרו [תהלים י''ז], האזינה תפלתי בלא שפתי מרמה, כלומר שאינה תפלת הפה לבד אבל תפלה מכוונת יוצאת ממעמקי לבו כמו שאמר במקום אחר [שם פ''ד], לבי ובשרי ירננו אל אל חי, וכבר קדם לנו באור כונת המזמור וסבוב ענינו על דרכי התשובה והיותו מתפלל עליה להיותה מקובלת כאמרו [שם י''ז], אני קראתיך כי תענני וגו' הפלא חסדיך מושיע חוסים, וכנה העתדו בזה על מדת חסד כמו שכבר קדם לנו גם כן היות ענין התשובה חסד ורחמים וצדקה מאתו ית', והוא אמרו גם כן שמעה יי צדק, אע''פ שרוב מפרשים פרשו שם במלת צדק כנוי על התפלה, ורוצה בה שהיא בצדק ולא בשום צד מעילה כמו שבארנו באמרו האזינה תפלתי בלא שפתי מרמה, מכל מקום אצלי לבאר במלת צדק שרוצה בו שישמענו ויקבל תפלתו מצד הצדק והחנינה על דרך מה שבארתי גם כן בענין [הושע י''ד] אוהבם נדבה אע''פ שאין חוק עליו לקבלה מצד רוע מעשיהם, והוא אמרו למעלה מזה גם כן [תהלים ט''ז] אמרת ליי אדני אתה טובתי בל עליך, כלומר שאין חובת היושר אצלך לגמול עלי הטוב הזה אבל שהכל חסד וחנינה מאתך, ויחס הדרכת נתיבותיו לפעלות השם על דרך מה ששאל ממנו [שם נ''א] לב טהור ברא לי אלים וגו' והוא אמרו הנה [שם ט''ז] יי מנת חלקי וכוסי וגו', כלומר בררתי לעצמי עבודתך, ואמונתך באה לחלקי כי אתה עזרתני ותמכת ידי בגורלי, ועל דרך התפשטות הצחות והמשך המליצה אמר [שם], חבלים נפלו לי בנעימים וגו', אמר דרך צחות כי יצא גורלו אליו בנעימים ובנכבדות היותו נבחר לעבודתו, ואמרו [שם] אף נחלה שפרה עלי, באה בזה מלת אף על צד שדרך אנשי העולם כשיצא לאחד גורל במקום אחד ולחברו במקום אחר שכל אחד מקנא לחלק חברו, ואף מי שיצא גורלו במעלה נעשית בשרו חדודין חדודין על חלק חברו, מצד שהוא מהרהר שמא של חברו טובה הימנה באיזה צד ובאיזה הקש, ולכן אמר הנה שהוא אמנם יצא לו גורלו בנכבד ובמעולה שבכל שאר התורות, וגם אני איני מקנא כלל על שאר החלקים אשר חלק יי לכל העמים, אבל נחלתי שפרה עלי מצד שהיא נכבדת ותמימה לא תחסר כל בה, אם בשלמות עקר אמונה אם בשלמות מדה ומוסר כלה יפה אין בה מום, עץ חיים שרשיו יפריחו תעודות ענפיו תבונות פרותיו שכלים דרכיה דרכי נעם וכל נתיבותיה שלום, ואמר אחר כן כנותן שבח למי שלא שם חלקו כהם וגורלו ככל המונם, [שם] אברך את יי אשר יעצני וגו', רוצה בו שעם היות מתנתו חלקה מאת השם השכל יעיד עליה לא תחלוק עם הדעת כלל למביני סתריה ונעם דרכיה, כמו שיקרה לצד התורות והוא אמרו [שם] אף לילות יסרוני כליותי, כלומר אף בעת הנכבד הנתון לחקור אלו הענינים יסרוני כליותי, שהם משכן העצה כאמרם [ברכות ס''א ע''א], כליות יועצות, הורוני זה, ר''ל היות תורתי מסכמת עם השכל, והדריך כל שומעו בכונה הנכבדת אחר זה והוא שאמר [שם], שויתי יי לנגדי תמיד, רוצה היות כל מעשיו פונים לעבודתו אף בדברים הגשמיים, כמו שבארנו באמרו [משלי ג'] בכל דרכיך דעהו, ורמז בתשובה ובאחיזת דרך הטוב התוחלת הנכבד אשר לא יסלא והוא אשר אליו נשא נפשנו והוא אמרו כמיעד תכלית הגמול, [תהלים ט''ז] תודיעני ארח חיים שבע שמחות וגו'. [חבור התשובה להמאירי — משיב נפש מאמר ב' פ''ו].
-----
סדר תקיעות שלש של שלש שלש כלומר שלשה וכל אחד משלשה הרי תשעה. ושיעור תקיעה כתרועה ושיעור תרועה כשלשה יבבות כך פשוט בראש השנה וריב''א וריב''ם פירשו דיבבא הוא שלשה כחות כל דהו נמצא שיעור תרועה כתשעה כחות וכן התקיעה ולפי זה צריך למשוך בתקיעה של קשר''ק כשיעור שלשה שברים ותשעה כחות ורש''י פי' שיעור תרועה כשלשה יבבות שלשה קולות בעלמא כל דהו. ולפי זה צריך ליזהר בשברים שלא יאריך כל אחד בפני עצמו כג' יבבות של שלשה כחות כל דהו דאם כן יצאו מכלל שברים ונעשו תקיעה דהא שיעור תקיעה כתרועה ושיעור תרועה כשלשה יבבות ותנא דמתניתין דאמר דשיעור תרועה כג' יבבות ר''ל כתרועה דידיה שהוא ייולי ייליל ותנא דבריתא דאמר שיעור תרועה כג' שברי' ר''ל כתרועה דידיה שהוא גנוחי גנח ולא פליגי אלא מר כי אתריה ומר כי אתריה וכן כתב רבינו חננאל כרש''י וכן נראה סברת רי''ף. ולפי זה לנו שאנו עושים קשר''ק [קש''ק] קר''ק כאשר אכתוב צריך להאריך בתקיעה של קשר''ק כשלש' שברים ותרועה ובקש''ק כשלשה שברים ובקר''ק כתרועה ואם רצה להאריך על זה השיעור הרשות בידו דתרועה ותקיעה אין להם שיעור למעלה אבל יש להם שיעור למטה וכמו כן אין לחוש אם עשה ארבעה או חמשה שברים שהשברים תרועה ויכול להאריך בהם כמו שירצה. לכתחלה אין לעשותן בנשימה אחת כל הג' קולות אבל אם עשאן בנשימה אחת יצא פי' ובשלשה שברים אין להפסיק ביניהם וכמו כן כשעושין קשר''ק מאח' שהשלשה שברי' והתרועה הכל אחד אין להפסיק בין הג' שברים והתרועה ואם הפסיק חוזר לראש הסימן כך פשוט ומוכח בסוכה [נ''ג ע''ב] וכן משמע מהירושלמי [ר''ה פ''ד ה''י] שאם עשאן בנשימה אחת התקיעה והתרועה והתקיעה יצא ויש מפרשים שכתבו שצריך להפסיק ביניהן כדי שיהא נכר כל קול וקול בפני עצמו ואם עשאן בנשימה אחת לא יצא דהא אמרי רבנן תרועה לחוד ותקיעה לחוד פירוש שצריך להפסיק ביניהם וכן כתב הרא''ש. ועוד פשוט בראש השנה שצריך פשוטה לפניה ופשוטה לאחריה ותרועה באמצע ונסתפק לחכמי התלמוד אם התרועה היא ייליל כמו התרוע' שאנו עושים או גנוחי גנח שהוא שלשה שברים ולפי הספק הוצרך רבי אבהו לתקן קשר''ק וקש''ק וקר''ק ולפי זה צריך לתוקען כל אחד שלשה פעמים וכתב רבינו האיי לא שנסתפקו אלא כל אחד ואח' עושה לפי מנהג מקומו וכשבא ר' אבהו התקין שיהו כל ישראל עושין מעשה אחד ולא יהיה בחלוקה. ובג' שברים הסכימו רוב הפוסקים שצריך לעשותן בנשימה אחת. וכתב רי''ף ונהגו לתקען כשהן יושבין ומברכין עליהם ברכת התקיעה שהיא לשמוע קול שופר וכן בירושלמי. ומפני שהצבור צריכין לשמוע התקיעות על סדר הברכו' לפיכך חוזרין ותוקעין על סדר הברכות פעם אחד קשר''ק ופעם אחד קש''ק ופעם אחד קר''ק ובדין היה לתקען כל אחת ג' פעמים כמו מיושב אלא כיון שהברכות אינן מעכבות התקיעות הרי יצאו ידי חובתן באותן דמיושב ודי להם לתקוע על סדר הברכות כל אחת פעם א' משום טורח צבור וכן המנהג בכל העולם ובב' ישיבות ור''ת היה נוהג קשר''ק בזכרונות ובשופרות כמו במלכיות ואין לשנו' מהמנהג שלנו כמו שכתב רי''ף. התוקע שופר מברך קודם בא''י אמ''ה אקב''ו לשמוע קול שופר וכן כתב רי''ף ורבי' האיי ובה''ג ור''ת כתב שמברך על תקיעת שופר וראשון נראה עקר וכן כתב ריב''א והרא''ש. והחלוקים שבברכת המצות בעל ובלמ''ד ביארתיו בנתיב י''ג ח''א. אסור לשוח בין תקיעות דמיושב לתקיעות דמעומד ואם שח אין צריך לחזור ולברך כמו שמברך על התורה או על ההלל או על המגלה שאין לו לשוח ואם שח אינו חוזר ומברך כך כתבו הגאונים והביאה רי''ף בהלכותיו והריב''ג כתב אלא אפילו הקהל צריכין להזהר שלא להשיח שאין זה מברך לתקוע אלא לשמוע בקול שופר (וריב''א) [וראבי''ה] כתב אף על פי שהגאון לא הזכיר אלא בין תקיעות שמיושב לתקיעות שמעומד נ''ל דה''ה אם שח בין התקיעות שמיושב שאינו חוזר ומברך. תקע בראשונה ומשך בשנייה כשתים אין בידו אלא אח' כך פשוט בר''ה פי' תקע בראשונה בתחלת הסימן עשה תקיעה כאשר תאמר בקשר''ק וכשהגיע לתקיעה שנייה שהיא אחרונה שבסימן האריך בה כ''כ עד שנר' שעולה גם כן לתקיעה ראשונה של קש''ק אין בידו אלא א' כלומר לא עלתה לו אלא לתקיעה אחרונה של קשר''ק אבל לתקיעה ראשונה של קש''ק לא עלתה לו כלל אפילו שהאריך בה שיעור ב' תקיעות וי''מ אין בידו אלא אח' כלומר הראשונה של קשר''ק אבל זו שהאריך בה כ''כ לא עלתה לו אפילו לקשר''ק וכן נראה מהירושלמי וראשון עקר ולו הסכימו רוב הפוסקי' וכן פרש''י וכן כתב הרמב''ם. טעה בתקיעות כלומר באמצע הסימן או בסופו יחזור לתחלת הסימן כי כל מה שתקע מאותו סימן לא עלה לו מאחר שטעה קודם שהשלימו ודוקא לכתחלה אבל בדיעבד יצא כמו שאכתוב בשמע ט' תקיעות בט' שעות ביום יצא כך כתבו קצת מהמפרשים וכן ראיתי לרבותי נוהגים ולחכמי פרובינצא. וכתבו בתוס' שמעשה אירע במגנצא שתקע התוקע ב' פעמים קש''ק ובפעם ג' תקע ב' שברים והתחיל לעשות תרועה והחזירוהו קצת הקהל וקצת הקהל אמרו לו תקע שבר אחר ותסיים והוא התחיל לתקוע כבתחלה ותקע ג''פ קשר''ק ובסדר קש''ק תקע ב' פעמים (תש''ק) [קש''ק] ובג' תקע ד' שברים ותקיעה והחזירוהו לראש אותן שהחזירוהו מתחלה ותקע עוד ג''פ קש''ק וכעס רבינו אליקים בר' יוסי על אותם שהחזירוהו שעבר התוקע על שבות וכן ר' אליעזר בר' נתן חתנו ואמרו כי אותו שחסר מן השברי' והתחיל בתרועה לא הפסיד מסדרו בכך כיון שהתרועה והשברים שניהם משום תרועה הכתובה בתורה ועושין אותה מספק הוה ליה כאלו נתקלקל בשברים שחוזר והיה לו לחזור ולתקוע שבר א' ותרועה ותקיעה לסיים הסימן דכיון שלא נגמרה התרועה אלא שהתחיל בה כשטעה כאלו נעשה בזה אח' זה דמי אבל ודאי אם היה גומר התרועה כשטע' היה הפסק בין השברי' שיש להם להיות זה אחר זה והוי כתרועה שנחלקה לשנים שאינה כלום והיה צריך לחזור לראש הסימן ולעשו' קשר''ק אבל השני קשר''ק שתוקע לא הפסיד אותם שהרי לא שהה כשיעור שהיה כדי לתקוע קשר''ק וכל שכן לרבי יוחנן דלית ליה שהיות מפסיקות במצו' כלל דלא הוי הפסק ע''כ ונראה מדבריה' שהטועה באמצע הסימן או בסופו שצריך לחזור לראש אותו הפעם שתוקע בו והרא''ש תמה עליו וכתב כי אף על פי שגמר התרועה כלה כשטעה לא היה צריך לחזור אלא לג' שברים לא לראש הסימן ועוד תמה עליו ממה שכתב שיחזור לתקוע שבר א' נראה שאין צריך לעשותן בנשימה א' וכבר כתבתי למעלה שצריך לעשותן בנשימה אחת הילכך מי שטעה באמצע השברים יחזור לתקוע כל השלשה שברים ומ''מ אותו שתקע ד' שברים לא הפסיד כלום כמו שכתבתי למעלה כי אין להם שיעור למעלה כמו תקיעה וכמו שעושין בתרועה כמה כחות וכן כתב הרא''ש. התחיל לתקוע ועף וקם אחר תחתיו לתקוע ולגמור מתחיל ממקו' שפסק הראשון ואינו צריך השני לברך כיון ששמע ברכ' התוקע הראשון ואף על פי שלא היה בדעתו של זה לתקוע ואפילו אם לא יכול המברך לתקוע כלום נפטר התוקע בברכת המברך כך כתבו המפרשי' והרא''ש וכן עמא דבר וכן כתב רבינו אבי''ה דדוקא בתורה דכתיב בה תמימה הוא שמתחיל בראש ומברך אבל שאר מצות לא. [רבינו ירוחם נ''ו ח''ב].
-----
שיעור התקיעה ט' טוטין. וזה שאמרו תקיעה כתרועה וזהו שיעורן למטה. ואם רצה להאריך מאריך בין בתקיעה בין בתרועה. וכדתנן תקע בראשונה ומשך בשנייה כשתיים, אין בידו אלא אחת. הא אחת יש בידו. והוא הדין אם רצה להאריך בשברים ובלבד שיאריך בתקיעה שלפניהם ואחריהם. ובלבד שלא יפסיק בין השברים אלא יעשם בנפיחה אחת, דתרועה אחת הן. אבל אם רצה להאריך יאריך, שלא נתנה תורה למלאכי השרת, ואין כל אדם איפשר לצמצם, וגם נהגו שלא להנשים בין השברים לתרועה הואיל ותרוייהו משום ספק אחד תקנוהו. אבל בין לתקיעה לתרועה יש אומרים שצריך להנשים, שאם לא כן אין כאן לא ראש ולא סוף. ויש עושין כל הסימן בבת אחת, וסמכו על הירושלמי דתני (ר''ה פ''ד ה''י) אמרן בנפיחה אחת יצא. [צרור החיים הדרך הרביעי סימן ה'].
-----
תקיעת השופר, לשון המשנה כך סדר תקיעות שלשה של שלש, שיעור תקיעה כדי שלש תרועות. ופירשו בגמרא שיראה בזה שיעור שלש תקיעות כשלש תרועות תצא מזה ששיעור תקיעה כשיעור תרועה. ואמרו שיעור תרועה כשלש יבבות. ומפני שנשכחה הקבלה באורך הגלות אנו מסופקים בתרועה אם צריכה להיות כמו יללה, והוא הנקרא תרועה בלשוננו, או אם היא שלשה שברים, דמות התנשם. ולכן תקנו שלשה שברים ותרועה. והוא אומרם [ל''ד ע''א], התקין ר' אבהו בקסרי תקיעה שלשה שברים תרועה תקיעה, והוא סימן קשר''ק. וחששנו שמא התרועה האמיתית היא שלשה שברים, ולא יללה. לכן תקנו סימן קש''ק, תקיעה שלשה שברים תקיעה. אחר כן חששו שמא התרועה האמיתית היא יללה ולא שלשה שברים, לכן תקנו סימן קר''ק, תקיעה תרועה תקיעה. ותקנו לתקוע כל סימן מאלו השלשה סימנים הנזכרים שלש פעמים אחר קריאת ס''ת. והצבור יושבים. וחייב התוקע לברך קודם התקיעה בא''י אמ''ה אקב''ו לשמוע קול שופר ושהחיינו.
והתרועה אין לה שיעור למעלה, וכל מה שיאריך בה  ה''ז משובח. ואם חסר אחד משלשה שברים לא יצא וחייב לחזור לראש התקיעה. ואם תקע ארבעה שברים לא יזיק  כלל. וצריך להיות התרועה פשוטה לפניה פשוטה לאחריה. ואם הפסיק בינתים בשום דבר, כגון שתקע פשוטה פסולה וכבר קלקל כל הסדר וחוזר לראש. ואין לחוש מה שאיחר בין חלקי התקיעה, ואמנם נחוש לסדר ולסמיכה שלא לשנות. והוא אומרם, א''ר יוחנן שמע תשע תקיעות [בתשע שעות] ביום יצא, ואמרו והוא ששמען על הסדר. וכתב ר' שמשון ז''ל שצריך שלא יאריך באחד מן השברים כשיעור שלש (ברכות) [יבבות], כדי שלא יהיה השבר תקיעה. וכתב רבינו יעקב ז''ל כי שלשה שברים ותרועה של סימן קשר''ק חובה להיותם בנשימה אחת, מפני שכולם יכללם שם תרועה. ואם לאה [—עיף] ונחלש מלהשלים התקיעה ישימו אחר במקומו שישלימנה מן המקום שפסק. ולא יברך אלא אם לא היה נמצא שם בשעת הברכה שבירך הראשון שחייב לחזור ולברך.
והתקיעה על סדר הברכות שלשה סימנים. פעם אחת בלבד סימן קשר''ק על מלכיות, וסימן קש''ק על זכרונות, וסימן קר''ק על שופרות. והנכון היה לתקוע כל סימן שלש פעמים, אבל הואיל ועיקר לנו [ל''ד ע''ב] שהברכות אינן מעכבות את התקיעות, כבר יצאו הצבור ידי חובתם בתקיעות שתקע מיושב. ולכן די שיתקע על סדר הברכות כל סימן פעם אחת. וכתבו קצת הגאונים ז''ל כי מי שמדבר בין תקיעות שמיושב ובין תקיעות שמעומד שטעה. אך אינו צריך לחזור הברכה.
ומחיובי שמיעת השופר שלא יחשוב אדם בשומעו את קול השופר באזניו כמי ששומע קול חצוצרות או קול מיני זמר, כמו אל נפק או אל בוק שקורין בלשון ערבי, אך צריך שיהא חרד בשומעו כאדם ירא ומפחד ומכוון שהוא להעיר הנפש ולהזכירה ליום הדין. ושיחשוב שהאדם באותו היום בסכנה גדולה שדנין אותו לחיים או למות. כמו שאמר למשפטיך עמדו היום כי הכל עבדיך. וזהו ענין אשרי העם יודעי תרועה ר''ל התעוררות לעם שיתאמת להם מה היא הכוונה בחיוב התרועה וידעו אמיתתה ושיעור רשומה. וארז''ל מפני שהתרועה התעוררות לתשו' תקנו פשוטה לפני' ופשוטה לאחרי'. והן שלש הערו' על שלשה תנאי התשו'. התקיעה הראשונה הערה על שיעור החטאים, להוכיח אדם לנפשו ולגלות לעצמו מה שהרבה מן המרדים והפשעים, ככתוב קרא בגרון אל תחשוך כשופר הרם קולך והגד לעמי פשעם, כדי שיזדמן להכין עצמו לתשובה, כמו שתוקעין אנשי המערכה להזדמן למלחמה. אחר כך התרועה, להכניע הנפש, שהיא כמו אנחה ונהי לנחמו בבכיה ודאגה על רוב עונותיו ולהפחיד יצה''ר, כמו שעושין אנשי המלחמה להפחיד אויביהם. ואין אויבים [כמו] יצר הרע. אחר כך התקיעה השלישית, הערה לתנאי השלישי, והוא התפרדו מן העונות ושום על לבו שלא לחזור להם לעולם, כמו שתוקעין הלוחמים בשובם ממערכת המלחמה.
ולתקיעת השופר בזה החג יותר משאר החגים יש לזה [כמה] טעמים. הראשון, שהוא יום התחלת בריאת העולם, כמו שאנו אומרים בו, זה היום תחלת מעשיך. וכמו כן המלכים בתחלת המשח אותם תוקעים לפניהם בחצוצרות ובמצלתים, לפרסם במדינה ענין מלכותם. וכמו כן נמליך אנחנו עלינו את האלהים בר''ה, כמו שאמר דע''ה בחצוצרות וקול שופר הריעו לפני המלך י''י. ועוד כי ר''ה התחלת עשרה ימי תשובה, ותוקעין בו בשופר, לקרוא ולהכריז על ראשנו, שהוא במדרגת הקורא והכרוז, שמכריז מי שרוצה לעשות תשובה ישוב ואם לאו לא יאשים כי אם לעצמו. ואין אזהרה חזקה מזו. וענין אחר, כדי שיזכור לנו אלהינו עקידת יצחק שמסר עצמו לשמים. ונלמוד אנחנו ממעשיו ונמסור עצמינו על קדושת שמו. וענין אחר, כשנשמע השופר נחרד ונכנע לפני אלהינו, כמו שהוא קול השופר בטבעו יחריד ומפחיד, ככתוב אם יתקע שופר בעיר ועם לא יחרדו. ונזכור ליום הדין, שנאמר כי קרוב יום י''י הגדול קרוב ומהר מאד יום שופר ותרועה. ועוד כדי שנזכור מעמד הר סיני, שנאמר בו וקול שופר חזק מאד. ונקבל על עצמינו מה שקדמו אבותינו לקבל על עצמם נעשה ונשמע. ובכל זה יש תועלות גדולות וטובות רבות בתקיעת שופר בזה המועד. וחכמת אלהינו גדולה ונשאה ממה שנוכל אנחנו לזכור בשכלנו. [ספר מצות זמניות הלכ' ר''ה שער ראשון].
-----
כמה תקיעות חייב אדם לתקוע ביום טוב של ראש השנה, ט' תקיעות. לפי שנאמר תרועה ביובל ובראש השנה ג' פעמים, וכל (תקיעה) [תרועה] פשוטה לפניה ופשוטה לאחריה. מפי השמועה למדו שכל התרועות של חדש השביעי אחד הן, בין בראש השנה בין ביום הכפורים של יובל. תשע תקיעות תוקעין בכל אחד משניהן, תקיעה ותרועה ותקיעה. תרועה זו (האמור) [האמורה] בתורה, נסתפק לנו ספק לפי אורך השנים ורוב הגלויות, ואין אנו יודעין היאך היא. אם היללה שמיללין הנשים ביניהם בעת שמיבבין, או האנחה כדרך שמתאנח האדם פעם אחר פעם כשידאג לבו מדבר גדול, או שניהם כאחד, האנחה והיללה שדרכה לבא אחריה הן הנקראין תרועה, כדרך הדואג מתאנח ואחר כך מילל, לפיכך אנו עושין הכל. היללה היא שאנו קורין תרועה, והאנחה זה אחר זה, היא שאנו קורין שלשה שברים. נמצא סדר תקיעות כך הוא. תוקע תקיעה, ואחריה ג' שברים, ואחריהן תרועה, ואחריה תקיעה. וחוזר כסדר הזה שלשה פעמים. וכתבו רבינו שרירא גאון ורבינו האי גאון ז''ל האי מאי דמקדמין שברים לתרועה, דסתמיה דאיניש כי מתרע ביה מילתא, ברישא מגנח והדר מיליל, כך הביא הריא''ג ז''ל. [כל בו הלכ' ראש השנה סימן ס''ד].
-----
סדר תקיעות שלש של שלש שלש דג' פעמי' איכא תרועה בר''ה וביוה''ך וגמרי' בג''ש דשביעי שביעי ליתן את האמור של זה בזה ושל זה בזה ושהן בשופר ושיש תקיעה דהיינו פשוטה לפניה ופשוטה לאחריה שהן בין הכל תשע, ולתנא דמתני' התרועה הוא היללא שהן קולות קצרי' מצד ותכופין ובירוש' קראום טרימוטין והם הקרואים במשנה יבבות. ותרועה היא ג' יבבות, ולתנא (דמתני') [דברייתא] התרועה הוא הגניחה מעט ארוכין כאדם הגונח מלבו וקראם לשברים ושיעור התרועה לתנא דברייתא הוא שלש' שברים, וקא מיפלגי באמיה דסיסרא דכתיב בה ותיבב ותרגום תרועה יבבא מר סבר גנוחי גנח ומר סבר ילולי יליל. ושיעור התקיעה היא כשיעור התרועה האמצעי' אם של תש''ת כשיעור ג' שברים אם של תר''ת כשיעור ג' טרימוטין ושל תשר''ת היא גדולה כשתיהן, ולפי זה יש להזהר שיאריך מאד בתקיעות של תשר''ת שיהיה בכל אחת מהן כשיעור ג' שברי' וג' טרימוטין והרמב''ם ז''ל כתב שיעור תקיעה כחצי תרועה ואינו נראה שטרימוטין וחצי הוא חצי תרועה לא מיקרין פשוטה ולדברי הראב''ד ז''ל אין מחלוקת כלל בשיעור התקיעה שלדברי הכל שיעור תקיעה הוא שיעור כג' שברים שהן תשע טרימוטין, ולפי זה אין להאריך בתקיעה של תשר''ת יותר משל תש''ת. ומצאתי כתוב שיש לחוש לפי' ראשון ולהאריך בתקיעה של תשר''ת ואני אומר שגם יש לחוש לפירוש הראב''ד ז''ל ולהאריך בתקיע' של תר''ת ושלא לעשות' כשיעור ג' טרימוטין אלא שיעור תשעה. [חי' הרשב''ץ].
-----
ומנהגנו להתריע אחר סיום תפלה. והכי אמר רב עמרם ולאחר התפלה מריעין בלא תקיעה ובלא ג' שברים תרועה אחת גדולה כדי לערבב השטן. וכן אמר רב סעדיה לאחר תפלת המוסף מריעין תרועה וכן מנהג בשתי ישיבות. (הבעל המאור בסוף הלכות ר''ה שהביא דברי רבינו סעדיה ורב האי נראה שהעתיקם מרי''ץ גיאות). ואמר רבינו האיי אין אנו עושין כן בתורת מנהג ולא שמענו שאבותינו נהגו כן אלא שהיחידים מתעסקין כל אחד ואחד כתאותו מיהא דכי אתא רב יצחק בר יוסף אמר כי מסיים שליחא דצבורא תקיעתא ביבנה לא שמע אינש קול אוניה מקול תקיעיא. למדנו שהיו רגילין ראשונים שהיחידים תוקעין אחר התפלה ולא שחייבין כי שליח צבור מוציאן ידי חובתן אלא מצוה מן המובחר וכדי לערבב את השטן ושפיר דמי לעשות כן ואם אין עושין כן אין בכך כלום. [רי''ץ גיאת הלכ' ר''ה].
-----
והללו שתוקעין קשר''ק קשר''ק קשר''ק ג' פעמים וכן ג' פעמים קש''ק וכן ג' פעמים קר''ק כולן ל' למלכיות וכן לזכרונות וכן לשופרות דהוויין להו צ'. אסור לעשות כן לפי שעוברין על בל תוסף [לעיל כ''ח ע''א] דשלחו ליה לאבוה דשמואל נכפה ואכל מצה יצא, אמר רב אשי לא צריכי שכפאוהו פרסיים. אמר רבא זאת אומרת. התוקע לשיר יצא ואינו צריך לחזור ולתקוע פעם אחרת מפני שעובר על בל תוסף. [שם ע''ב] אמר ליה אביי אלא מעתה הישן בסוכה בשמיני ילקה, שבעת ימים אמר רחמנא ולא שמנה. והתורה אמרה לא תוסף על הדבר. אמר ליה שאני אומר מצוות אינו עובר עליה על בל תוסף אלא בזמנן. מותיב רב שימי בר אביי שלא בזמנן אינו עובר על בל תוסף והתניא מניין לכהן שהוא עולה על הדוכן שלא יאמר הואיל וניתנה לי רשות לברך את ישראל אוסיף ברכה אחת משלי, תלמוד לומר לא תוסף על הדבר, שהרי ג' ברכות אמר רחמנא ולא ד'. הכא נמי גבי תקיעות ג' אמר רחמנא שופר תרועה, זכרון תרועה ויום תרועה. ומשום עירבוב השטן עשאום רבותינו שש, שיהו כולן עם תקיעותיה שמנה עשר. ומפני ספק תרועה נעשו ס' בתקיעותיה ואסור להוסיף עליהן. ורבי אבוהו שתיקן תשר''ת לא להוסיף על התרועות נתכוון אלא כנגד לעמוד על ג' תרועות שבתורה שנסתפק בהן או שי''ן או רי''ש הוא. הילכך אינו נראה כמוסף על הצבור. לכך הוא נתכוון על ששים הרמוזים בתורה ששים גיבורים סביב לה וגו', כפי הביאור שביארנו כבר. ואם תאמר הא [לעיל ל' ע''א] כי אתא ר' יצחק בר' יוסף אמר כי הוה מסיים שליחא דציבורא תקיעתא ביבנה לא הוה שמע איניש קל או[ד]ניה מקל תקיעתה דיחידאי, דמשמע כל הבא להוסיף מוסיף ואינו עובר, הכא גם הם לצורך היו לתשלום מאה ואפי[לו] הכי יש להם קיצבה כדאמר בירושלמי מיבעי להון למתהוי עשרה שבישיבה היו תוקעין ל', ול' בלחש ול' על הסדר והן צ' ועשרה לתקיעתא דיחידאי, הכי נמי למחמירין, וטעמא משום דאית להו יסוד ק' קולות כנגד ק' פעיות, הא לאו הכי לא היו יכולין להוסיף. ושמא הללו שתיקנו צ' קולות סבורין לומר שגם הן מן היסוד מדתנן סדר תקיעות של שלש ומשמע להו שלש תרועות למלכיות בתקיעותיה ג' פעמים קשר''ק וג' פעמים קש''ק וג' פעמים קר''ק וכן לזכרונות וכן לשופרות וכן לכל סדר וסדר. וליתה שמן התורה וממתניתין לא מצינו זולתי ג' תרועות בתקיעותיה, והן לחובת היום ומשום ערבוב השטן נעשו עוד כיוצא באותן של חובת היום והן כולם ששים. וכבר ביארנו סדר תקיעות כיצד הן על שלש שלש באר היטב. [הפרדס לרש''י הלכ' ראש השנה].
-----
ותוקע שלשים תקיעות תשר''ת ג' פעמים, תש''ת ג' פעמים, וכן תר''ת [ג' פעמים] ועל סדר הברכות תוקע עשר תקיעות, ואסור להפסיק בין תקיעות מיושב לתקיעות של מעומד, חוץ מתפילת המוסף דשרו ליה רבנן, ולתוקע אין לו רשות לשיח, עד שמסיים כל התפלה, אבל אם שח גוערין אותו, ואין צריך לחזור ולברך, וברכות של ראש השנה ויום הכפורים שליח ציבור מוציא את הרבים ידי חובתן משום דנפישי ברכות, ובלבד שיכוון לבו, ויהיו שם מתחלה ועד סוף, ועם שבשדות דאנוסי ואין יכולין לבוא שליח ציבור מוציאן ידי חובתן משום דנפישי ברכות, והאידנא דחזי לן דכיון דלא בקיאינן בכוונה, מוטב שיתפלל כל אחד ואחד בפני עצמו. [האורה לרש''י סימן צ''ג].
-----
ולמה לא תיקנו לומר סדר מלכיות זכרונות ושופרות בתפילת יוצר, משום דתנן [ל''ב:] העובר לפני התיבה ביו''ט של ר''ה השני מתקיע ואמרי' בגמ' טעם דשיני מתקיע דהוא מתפלל תפילת מוסף משום שעת השמד תיקנו כן, ומפורש בירושלמי [שם ה''ח] מעשה אירע פ''א תקעו בראשונה בתפילת יוצר והיו השונאין סבורין שמא עליהן באין ועמדו עליהן והרגום באותה שעה תקנו שלא להשכים ולתקוע אלא עד מוספין, מן גו דאינון חמון להן דקרו שמע ומצלו קרו באורייתא ומצלו ותוקעין אינון אמרין בנימוסיהון הן עסוקין, ואיכא דמפקי לה מהאי קרא שמעה ה' צדק זו קרית שמע הקשיבה (רינוני) [רנתי] זו רינון תורה האזינה תפילתי זו תפלה בלא שפתי מרמה זו מוסף ומה כתיב בתריה מלפניך משפטי יצא דהיינו בתקיעת שופר. וכיון שאמרו חכמים לתקוע במוספין למה אנו תוקעין קודם המוסף, מפני שאמר ר' יצחק [ט''ז:] מפני מה תוקעין ומריעין כשהן עומדין ותוקעין ומריעין כשהן יושבין כדי לערבב את השטן. ובסדר דרב עמרם מצאתי כל סדר התקיעות כמו שאנו נוהגין, ומוספין של אחר התפילה מריעין בלא תקיעה ובלא שברים וכך מנהג בב' ישיבות. ואם תאמר נתקע תחילה מעומד במוספין והדר נתקע מיושב, זריזין מקדימין למצות, וכיון שקרא פרשת המוספין הרי התחיל במוספין ובאותה ישיבה מיד תוקעין ועושין כל סדר תקנת ר' אבהו ויוצאין בהן, ועל אותן תקיעות מברך מפני שיוצאין בהן. וכיון שיוצאין באילו, ואותן שבעומד אינן אלא כדי לערבב השטן וא''צ ברכה, ומשו''ה א''צ [ב]כל סדר לעשות תקנת ר' אבהו. ועוד משו''ה תוקעין סמוך לקריאת התורה משום ברוב עם הדרת מלך, ובקריאת התורה כל הצבור בבהכ''נ והם עיקר התקיעה, אבל אם היו תוקעין עיקר התקיעה מעומד בתפילת המוספין לא היו שם רוב עם לפי שיוצאין ונכנסין, אבל בס''ת אין יוצאין. וכלל התקיעות ל' שבישיבה כנגד מלכיות זכרונות ושופרות, ומוסיפין עליהן עשרה בעמידה, הרי מ' כנגד מ' יום שהיה משה בהר לקבל לוחות הראשונים שלא פסק קול השופר כדכתב [שמות י''ט] ויהי קול השופר וגו' וכתב [דברים ה'] קול גדול ולא יסף ומתרגם ולא פסק, וכנגד מ' יום של לוחות האחרונים כדאמר בפרקי דר' אליעזר [פ' מ''ו] בר''ח אלול תקע משה בשופר ועלה בהר וביוהכ''פ ירד ותקע בשופר להודיע לישראל שיצומו משום ועניתם את נפשותיכם. ולפי שתקע משה בר''ח אלול נוהגין עדיין ישראל לתקוע מר''ח אלול. [ראב''ן שו''ת סימן ס''א].
-----
וא''ר עמרם ורב סעדי' לאחר תפלת מוסף מנהג בב' ישיבות להריע תרועה א' גדולה לערבב השטן ורבי' האי אומר אין עושין בתורת מנהג. ולא שמענו שאבותינו נהגו כך. אלא היחידים מתעסקין כל אחד ואחד כתאותו. מיהא (ל'.) דכי אתי רב יצחק בר יוסף אמר כי מסיים שליחא דציבורא תקיעה ביבנה לא שמע אינש קול אודני' מקול תקיעיא למדנו שהיו רגילין לתקוע אחר תפלה ולא שחייבין אלא כדי לערבב השטן ויפה לעשות כן ואם לא עשה לא הפסיד. [עשרת הדברות לבעל העיטור הלכ' שופר ח''ג].
-----
במאור דף י''ב. ד''ה ואני אומר. לרי''ף סי' תתקס''ב. כתוב שם. יש שמדקדקין בשמועה זו על הסדר שאנו נוהגין [היום מה הן] כו'. אמר אברהם. הדקדוק הזה דק לעפר הוא, ואין צורך להשיג עליו. ובאמת וברור אותן שבמיושב הן לערבב, ומכל מקום כבר נפטרו בהם אלא שצריכים לסדר אותן על סדר ברכות ולפיכך מברך עליהם. והם כל דבר שלו שכתב על שמועתו של רבי יצחק [דף ט''ז:] הלא היא כשאר דבריו וחדושיו שלא הצליחו ולא השכילו מעולם ואני קורא אליהם אֵבֶל על הניירים שהופסדו בהם ואין צורך להשיב עליהם. ופירוש הערבוב בדרך אמת הוא כדי שאם בא להשטין ישטין על התקיעות הראשונות וכשיעמדו הצבור בתפלה ויתקעו לא ישטין עוד שאין לו רשות להשטין שתי פעמים ותהא תפלת הצבור מקובלת עם זכרון תרועתם. וזהו פירוש הערבוב באמת. ומתוך פירושנו כל דבריו בטלים ונשברים כחרס. [כתוב שם לראב''ד].
-----
ושמעתי כי במדינת בבל עושין מאה קולות, וכן כתו' בערוך בערך [ערב] כנגד מאה פעיות דפעיא אימיה דסיסרא, וכך מנהגם מיושב ל' קולות כמנהג כל הגולה, וכן מעומד למוסף כשהיחידים מתפללי' אחד תוקע להם על סדר הברכות, שלשי' שלשת הסימנין למלכיות, וכן (למלכיו') [לזכרונות] וכן לשופרו', וכשהשליח ציבור אומ' המוסף בקול רם להוציא את מי שאינו בקי שלשים על סדר הברכות הרי תשעים קולות, ולאחר סיום התפילה לפני קדיש בתרא תוקע להם היחיד עשרה קולות, כדאמ' לא שמע קל אודניה מקל תרועות דבירושל' הרי מאה קולות, כנגד מאה פעיות דפעיא אימיה דסיסרא, כך קיבלתי. ומצא' סמך לדבר [בילמדנו] בפ' אמור אל הכהנים, זהו שאמ' הכתו' הן אתם מאיין ופעולתכם מאפע תועבה יבחר בהם, הן אתם מאיין מליחה סרוחה, ופעולכם מאפע, ממאה פעיות שהאשה פועה בלידתה צ''ט למיתה ואחת לחיים, וצריך לפרש שרוצה לומ' (כשנתיישבה) [כשנתיבבה] בחבלי יולדה באו לה כאשה היושבת על המשבר, וכיולדה פועתה ונבעתה, ושלום. אב''ן הירחי. [המנהיג הלכ' ראש השנה].
-----
תשו' רבינו חננאל בר' חושיאל וששאלת כמה תקיעה הכין חזינן ב''ק קשר''ק ג''פ וב''ב קש''ק ג''פ וב''ג קר''ק ג''פ כדקתני סדר תקיעה של ג''פ פ' ג' היינו קשר''ק קש''ק קר''ק ג''פ כל חד תלתא זיינו כדאתקין ר''א בקיסרי (וכ''נ) [וכ''כ] למה כדי לערבב השטן במוספין בתקיעתא קמייתא קשר''ק בתנייתא קש''ק בתליתאה קר''ק וכן הילכתא ומרעין תרועה א' בלא תקיעה ובלא שברים וכן מנהג בב' ישיבות ע''כ. [מעשה רוקח סימן קכ''ג].
-----
תקיעות הללו תוקעין אותן כשהן יושבין הציבור, אחר שיתפללו תפלת השחר. ומברך התוקע אשר קדשנו במצוותיו וצונו לתקוע בשופר, ואינו מברך לשמוע, אלא לתקוע, כדרך שמברך על מקרא מגילה, ועל קריאת ההלל, כמבואר בקונטרס הראייות. ומברך ביום ראשון שהחיינו אחר שבירך לתקוע, ותוקע [שלשים] תקיעות הללו, ואם ירצה תוקע תשר''ת תש''ת תר''ת שלשה פעמים ואם ירצה תוקע שלשה פעמים תשר''ת ושלשה פעמים תש''ת ושלשה פעמים תר''ת. אע''פ שתקעו בישיבה כדרך שביארנו, תוקעין עוד בעמידה בתפלת המוספין, כששליח ציבור אומר מלכייות זכרונות ושופרות, שאע''פ שכבר יצאו ידי חובתן בתקיעות שלישיבה, מצוה לשומע' עוד על סדר ברכות. אמרו חכמים למה תוקעין ומריעין כשהן יושבין, ועוד תוקעין ומריעין כשהן עומדין, כדי לערבב את השטן, שרואה את ישראל זריזין במצוות ואין לו פתח להשטין על ישראל, כמו שמבואר בפרק ראשון. כיצד תוקעין על סדר הברכות, אחר שגומר מלכייו' תוקע תשר''ת תש''ת תר''ת, וכן לזכרונות וכן לשופרות. ואין ראוי לתקוע שלשה פעמים תשר''ת למלכייות ושלשה פעמים תש''ת לזכרונות, ושלשה פעמים תר''ת לשופרות, שיש לומר עיקר התקיעה תר''ת היא, ותקיעת תשר''ת אינה כלום, הואיל ושלשה שברים מפסיקין בין תקיעה לתרועה, ונמצא שלא תקע למלכייות ולזכרונות כלום, וכן יש להסתפק בהפך. [פסקי ריא''ז].
-----
מה שנהגו לתקוע כל התקיעות כשהן יושבין ולברך עליהן [ברכת התקיעה] כתב עלה בעל המאור זצ''ל נראה לי כי לא היה כן מימי רבותינו חכמי התלמוד אלא מנהג הוא שנהגו דורות האחרונים משום חולין ומשום אנוסין דקדמי ונפקי מבית הכנסת ולא נטרי עד צלותא דמוספין דלא מצלינן לה ביחיד [בר''ה] בתלת שעי קמייתא כדאי' בפ''ק דע''ז ואפי' בצבור נהגו העם לאחרה ולאנפושא קרובות בסידורא דיומא לפיכך הקדימו בשבילן אלו התקיעות דמיושב והנהיגו לברך עליהן ברכת התקיעה במטבע קצר [עיין בבעל המאור מה שחסר כאן.] אבל באמת אין לנו ברכת התקיעה מדברי רבותינו אלא על ברכות של תפלה בלבד ונשתנו המנהגות בדורות האחרונים וההיא דר' (לוי) [יצחק] דאמר למה תוקעין ומריעין כשהן יושבין וכו' יש מדקדקין על הסדר שאנו נוהגין היום מה הם התקיעות שהן לערבב את השטן אם אותן שתוקעין מעומד הלא הם על סדר ברכות [התפלה] והן נראין כשל תורה וכדר' אבהו דאמר ר' אבהו אמר הקב''ה אמרו לפני בראש השנה מלכיות זכרונות ושופרות כו' ואם אותן שתוקעין מיושב הם לערבב את השטן למה מתחילין בהם ומברכים עליהן ונראה לי פי' שמועה זו דר' (לוי) [יצחק] כעין ההיא שמעתתא דר' חייא בר גמדא דאמר אין תוקעין אלא כל זמן שבית דין יושבין ובעי ר' זירא ננערו לעמוד ולא עמדו מהו הכא נמי התקיעות שתוקעין כשהן יושבין הן התקיעות שתוקעין על סדר הברכות בתפלת שליח צבור ואע''פ שהן מעומד לשליח צבור אינן לשאר העם אלא מיושב ותקיעה דמעומד היה מנהג בידם שהיו תוקעין אותה כשהיו יוצאין מבית הכנסת כדי לערבב את השטן ואחר שהנהיגו דורות האחרונים המנהג הנהוג בידינו והיה לנו תקיעות מיושב ומעומד כיון שנשנו התקיעות הרי נתערבב השטן מכל מקום לפיכך ביטלו אותה תקיעה שהיו נהוגין מקודם לתקוע כשהיו יוצאין מבית הכנסת ומצאתי סעד לדברי בחבורי הגאונים זצ''ל כך אמר ר' סעדיה ז''ל לאחר תפלת המוסף מריעין תרועה גדולה לערבב את השטן. וכן אמר רב עמרם גאון ז''ל עכ''ל בעל המאור וכתב אחי ר' בנימין ז''ל מה שכתב בעל המאור שהתקיעות שאנו תוקעין בישיבה ומברכין עלייהו לא כן היה המנהג שנהגו דורות הראשונים חכמי התלמוד ולאו על האי איתמרא דר' (לוי) [יצחק] למה תוקעין ומריעין כשהן יושבין אלא התקיעות שהן על סדר הברכות בתפלת שליח צבור הן הן התקיעות שהיו תוקעין כשהן יושבין ואע''פ שהן מעומד לשליח צבור אינן לשאר העם אלא מיושב ותקיעה דמעומד היה מנהג בידם שתוקעין אותה כשהיו יוצאין מבית הכנסת כדי לערבב את השטן דבר זה אינו דבודאי תקיעות דמעומד הן אותן שעל סדר הברכות והן לכל הצבור בעמידה דהא אמרינן בברכות של ראש השנה שליח צבור מוציא את הרבים ידי חובתן לפי שאין הכל בקיאין בברכות והרי הן כולן עומדים ומכוונים את לבם בתפלת החזן ואפי' אם כולן בקיאין ומתפללין כל אחד ואחד תחילה ביחידי בלחישה ואח''כ מסדיר החזן התפלה בקול לפני הרבים כמו שאנו נוהגין עתה מכל מקום מנהג הצבור בעמידה עד שהוא משלים סדר הברכות. וכן המנהג פשוט בישראל אפי' בשאר ימות השנה לעמוד כל הצבור בעמידה בעוד שהחזן חוזר ומסדיר י''ח ברכות של תפלה והטעם שאם יש ביניהן מי שלא כיון בתפלתו אפשר שמכוין לבו עם שליח צבור ודיו תדע דאמרינן טעה ולא הזכיר של ראש חדש בעבודה אין מחזירין אותו דאפשר ששמע ליה משליח צבור וכל זה לא יתכן אלא בעמידה ובודאי תקיעות שעל סדר הברכות הן העיקר ותקיעות דמיושב הן לערבב את השטן. ואל תתמה על מה שמברכין על התקיעות הראשונות דמיושב שאינן עיקר ואין אנו מברכין על התקיעות שעל סדר הברכות שהן עיקר שכיון שבירך בתחלה אין צריך לברך על התקיעות שעל סדר הברכות. ומצינו כיוצא בזה בפ' ערבי פסחים הביאו לפניו מטבל בחרוסת פשיטא היכא דאיכא תרי מיני ירק מברך ברישא בורא פרי האדמה ואכיל וכי מטי לאכול מרור מברך לאכול מרור ואכיל היכא דליכא אלא מרור היכי עביד אמר רב הונא מברך בורא פרי האדמה ואכיל וכי מטי למרור מברך לאכול מרור ואכיל מתקיף לה רב חסדא לאחר שמילא כרסו ממנו חוזר ומברך אלא אמר רב חסדא מברך ברישא בורא פרי האדמה ולאכול מרור ואכיל ולבסוף אכיל ליה בלא ברכה ומסקנא דהלכתא כרב חסדא והכא טיבול שני הוא העיקר וטיבול ראשון אינו אלא לתינוקות שישאלו ואפי' הכי היכא דליכא מין אחר אלא מרור לחודיה מברכינן לאכול מרור בטיבול ראשון ולא מברכינן בטיבול שני והטעם דלאחר שמילא כרסו ממנו היאך יחזור ויברך וטיבול ראשון לצורך טיבול שני הוא להיכרא דתינוקות דכל חובת הלילה למצות הגדה הוא כדאמרינן בעבור זה לא אמרתי אלא בשעה שמצה ומרור מונחים לפניך. הכא נמי תקיעות דמעומד על סדר הברכות הם העיקר ותקיעות דמיושב הן לערבב את השטן. וכיון שבירך על התקיעות הראשונות היאך יחזור ויברך ותקיעות דמיושב לצורך התקיעות שעל סדר הברכות הן שמערבבין את השטן שלא יוכל לקטרג ולעכב את התפלה ואין לומר שכשיוצאין מבית הכנסת היו תוקעין לערבב את השטן שאחר שהתפללו ואפשר שכבר נשמעה תפלתם מה כחו לשטן לקטרג והרי עתה בידם כמה מצות קרית שמע ותפלה וקריאת התורה והפטרה ותפלת מוסף וזהו פירוש כדי לערבב את השטן לפי מה שמצינו באגדה אקרא לאלהים עליון לאל גומר עלי הרי שנכנסו בית דין לקדש ראש השנה הקב''ה אומר למלאכים הושיבו בימה הושיבו סניגורין הושיבו סקיפטורין שהרי בית דין שלמטה מקדשין ראש השנה ישבו עד המנחה ולא באו עדים ונמלכו לעברו מה הקב''ה אומר העמידו בימה העמידו סניגורין העמידו סקיפטורין שהרי בית דין של מטה נמלכו לקדש ראש השנה למחר הה''ד כי חוק לישראל הוא משפט לאלהי יעקב. ואם אינו חוק לישראל אינו משפט לאלהי יעקב. למדנו מזה שכל המלאכים סניגורין ומליצי יושר קרואין לדין וכיון שמליצי יושר קרואין לדין מסתמא גם קטיגורין קרואין לדין או עומדין שם וכמו שפי' רבינו חננאל ז''ל כיון שמצאנו אם יש מלאך מליץ אחד וכו' כך יש משטין וכן פי' רבינו יוסף קרא ז''ל בפי' איוב ויהי היום ויבואו בני האלהים להתיצב על ה' ויבא גם השטן בתוכם יום ראש השנה היה שכל באי העולם עוברין לפניו כבני מרון לדין וסניגורין מליצין יושר וקטיגורין מקטרגין ובא השטן לקטרג ולפי שהקב''ה חיבב את ישראל וחפץ להצדיקם בדין הודיעם איך לזכותם ומפורש בפסיקתא לאוהבו של מלך שהיה נידון לפני המלך רמז לו המלך מנה לך דיקאליקוס פי' סניגור המדבר ומייפה זכות הנידון והוא לשון יון ואתה זוכה לפני בדין כך אמר להן הקב''ה לישראל תקעו לפני בראש השנה בשופר של איל ואני זוכר לכם עקידת יצחק ומזכה אתכם. וכיון שראש השנה הוא יום שכל הבריות נידונין בו והרי אנו צריכין להרבות תפלה ותחנונים ולתקוע שלשים תקיעות על סדר הברכות התקינו חכמים להקדים התקיעות שאנו תוקעין מיושב לערבב את השטן שכיון שהן תוקעין מיד הקב''ה זוכר להם לישראל עקידתו כאילו אפרו צבור על גבי המזבח כמה דתימר אשר יאמר היום בהר ה' יראה והשטן כשרואה המזבח למעלה והאפר צבור עליו ושומע קול השופר מלמטה מיד מתערבב ומשתומם שהרי על קטיגוריא שלו נתנסה אברהם על בנו כמה שנאמר אחר הדברים האלה והאלהים נסה את אברהם אחר דבריו של שטן וכיון שבאין להתפלל סדר הברכות והתקיעות הרי השטן מבולבל ומעורבב ואינו רשאי לעכב ולקטרג על תפלתן שלא תהיה נשמעת והרי הן זוכין בדין. וכן כשהיו תוקעין בתפלת שחרית היו נוהגין לתקוע תקיעות דמיושב קודם תקיעות דמעומד בענין הזה תדע שעל ששנינו אמר הקב''ה אמרו לפני בראש השנה מלכיות זכרונות ושופרות. מלכיות שתמליכוני עליכם זכרונות כדי שיבא זכרוניכם לפני לטובה ובמה בשופר על זה אמר ר' אבהו למה תוקעין בשופר של איל כדי שאזכור לכם עקדת יצחק בן אברהם ומעלה אני עליכם כאילו עקדתם עצמכם לפני. ואמר ר' יצחק למה תוקעין ומריעין כשהן יושבין ותוקעין ומריעין כשהן עומדין כדי לערבב את השטן הא למדנו דתקיעות דמיושב הוא הקודמת והיא לערבב את השטן. [שבלי הלקט סימן ש''ב].
-----
דיני תקיעה בישיבה תוקע ג' פעמים קשר''ק ג''פ קש''ק וג''פ קר''ק ובמלכיות תוקע קשר''ק פעם אחת ואז יש לומר ומקשיב קול תרועתינו כי מסתמא יש לשם תרועה אם התרועה עצמה היא טובה או הג' שברים עולים לתרועה אחת ובזכרונות תוקע קש''ק פעם אחת ובשופרות תוקע קר''ק פעם אחת ואז יש לומר ומקשיב לקול תקיעתינו בשניהם כי שמא הג' שברים אינם עולים לתרוע' טובה ותרוע' עצמה טובה או שמא אפכא כי אין אנו יודעים אמיה דסיסרא אי ילולי יליל זהו במהר' זה אחר זה או גנוחי גנח זהו באריכות לכך אינו אומר בזכרונות ובשופרות לקול תרועתינו. הג''ה זהו מנהג הכתוב במחזור ויטרי. אבל קשה לר''ת דאם כן סותרים זה את זה לכך תיקן רבינו תם לתקוע בכל פעם קשר''ק קש''ק קר''ק לאפוקי נפשיה מפלוגתא. עכ''ל. [תשב''ץ סימן קי''ט].
-----
וס' תקיעות הם ג' אחת למלכיות ואחת לשופרות ואחת לזכרונות וכל אחת של שלש שתקיעה ותרועה ותקיעה לכל אחת ואחת נמצא שהם תשע שש פשוטות ושלש תרועות. תרועה קול אחד הוא ואין להפסיק בה כלל אלא צריך לעשותה בנשימה אחת. תקע והריע ותקע [והריע] אין בידו אלא תקיעה אחת הואיל והפסיק בתרועה שניה שעשה. גניחות דקות קרוייות יבבות. וארוכות קרויות שברים ושיעור תרועה כשלשה שברים ואם רצה להוסיף מוסיף אבל לא פחות משלשה שברים וכל שבר ושבר יש בו כשלשה יבבות וקול אחד כ''ש נקרא יבבה ונמצא שיעור תקיעה (כתרי מוטות) [כתשע טורמוטון] וכ''ד רש''י וזהו שיעור שלשה שברים שכל שבר ושבר שעורו כשלשה יבבות ולפי נסחתו של ר''ח שיעור תרועה של סימן תר''ת אינו כי אם שלש תרי מוטות וכן דעת רבינו שרירא ורבי' האיי. ושיעור תקיעה אחת כשיעור תרועה אחת שבין שתי תקיעות ולפיכך בסי' תשר''ת צריך להאריך התקיעה כשלשה שברים ושלש יבבות וכן כתבו בתוס' שבכל סימן מאריך בתקיעה כשיעור תרועה שבו וי''א דשיעור תקיעה כחצי תרועה וכן ר''מ אומר דשיעור תרועה כשתי תקיעות ונהגו להאריך בתרועה כתשע תרי מוטות ובתקיעה מאריך כשיעור התרועה [ל''ד ע''א] ומתקנת רבותינו הוא לתקוע תשר''ת שלשה פעמים ותש''ת שלשה פעמים ותר''ת שלשה פעמים נמצא שהם כ''ז בין תקיעות ותרועות דתרועה דתשר''ת וג' שברים אחת הם ותקנה זו אומר' שנתקנה מפני הס' שנסתפקו אם התרועה יבבות או שברים לבד או שברים ויבבות וכ''כ הר''מ אבל רבינו האי כתב כי לא מחמת ס' תיקנו תקנה זו אלא לכנופי מנהגו וזה ית' בארוכה בח''ג. [אהל מועד שער ר''ה ויוה''כ דרך ב'].
-----
ומוציאין ספר תורה וקורין ומפטירין. והמנהג הנכון להחזיר ספר תורה למקומו ואחר כך כל העם יושבין ואחד עומד ותוקע. ומנהג זה כדי שלא להפסיק בין תקיעות דמיושב לתקיעות דמעומד. ולשון הרב אלפאסי ז''ל שגוערין בזה ששח. ודקדקו מלשון זה מאחר שלא אמר שאומרין לו שישתוק ואמר שגוערין, שאסור לכל אדם שידבר משעה שתקעו מיושב עד שישמע התקיעות על סדר [הברכות], ואם שח התוקע גוערין בו, ומראין לו סימנין שישתוק. אבל יהא אדם זהיר שלא ידבר. ומברכין ותוקעין כשהן יושבין. והתקיעה שחוזרין ותוקעין ומריעין כשהם עומדים כדי לערבב את השטן הוא. ויש מי שאומר כי תקיעה דמיושב היא לערבב. כי דמעומד על סדר הברכות צריך. וכן פי' ה''ר יונתן ז''ל. ופי' לערבב את השטן הוא להכניע היצר, כדכתיב (עמוס ג') אם יתקע שופר בעיר ועם לא יחרדו. וי''א לערבב קטיגור המליץ רע על ישראל. ובתקיעה זו אין בה משום בל תוסיף. דכל דבר שהוא לצורך אין בו משום בל תוסיף. תדע דהא מוסיפין שמיני של סוכה שאוכלין בסוכה למצוה. וכן (גורמין) [גורעין] דכשחל יו''ט של ר''ה בשבת שאין תוקעין. כן דעת מורי הרשב''א ז''ל. ועומד התוקע ומברך לשמוע קול שופר ושהחיינו. ותוקע תקיעה ושברים ותרועה ותקיעה. סימן תשר''ת. ותוקע סימן זה שלשה פעמים. עוד סימן אחר תש''ת ג' פעמים. וסימן תר''ת ג' פעמים. והטעם שחוזר ותוקע ג' פעמים מפני שנאמרה תרועה ביובל ובר''ה ג' פעמים. וכל תרועה קבלה למשה מסיני כי פשוטה לפניה [ופשוטה] לאחריה דהיינו תקיעה, ולמדו חז''ל כי התקיעות של חדש [זה] שוין הן בין ביום ר''ה בין ביום הכיפורים. וכנגד מלכיות וזכרונות ושופרות. ואם תשאל למה חוזר אלו הסימנים שהן תשר''ת תש''ת ותר''ת, יחזור האחד לבדו ג' פעמים. תשובתך, כי בפירוש תרועה נסתפקו החכמים אם היא תרועה או שברים. ועל זה תקנו סימן תש''ת שמא שברים [נינהו]. ותקנו תר''ת שמא תרועה [היא]. ותקנו תשר''ת שמא הכל הוא. ומה שתקנו לתקוע תשר''ת למלכיות תש''ת לזכרונות תר''ת לשופרות, ומן הדין היה לנו לשומען כולן על הסדר תשר''ת תש''ת תר''ת למלכיות וכלן לזכרונות וכלן לשופרות, וכתב רי''ף ז''ל כי הטעם שלא להטריח הציבור. וקשה לומר כי מפני טורח הציבור יניחו מן הסדר הנכון. ורת''ם ז''ל היה נוהג תשר''ת בין למלכיות בין לזכרונות בין לשופרות. והתשובה הנכונה כי בודאי מה שנהגו לתקוע תשר''ת תש''ת תר''ת הוא מפני כי מתחלה היו המקומות מוחלקות, בעיר אחת היו תוקעין תשר''ת ובעיר אחרת תש''ת ובאחרת תר''ת, ובא ר' אבהו [נ''א ר' אבא] וראה כי נעשית תורה כשלש תורות ואסף כל המנהגות והנהיגם ביחד. ועל כן הואיל ותקענו מיושב ג' סימנין, בעמידה אין צריך אלא כל אחד לבדו. [צרור החיים הדרך הרביעי סימן ה'].
-----
כמה תקיעות חייב אדם לתקוע בי''ט של ר''ה תשע תקיעות לפי שנאמר תרועה ביובל ובר''ה ג' פעמי' וכל תרועה פשוטה לפניה ולאחריה ומפי השמועה למדו שכל תרועות של חדש השביעי אחד הן בין בר''ה בין בי''הכ של יובל. תשע תקיעות תוקעין וכל א' מהן תקיעה תרועה ותקיעה. תרועה זו האמורה בתורה נסתפק לנו ספק לפי אורך השנים ורוב הגלויות ואין אנו יודעים היאך היא אם היא היללה שמיללין הנשים ביניהם בעת שמיבבין או האנחה כדרך שמתאנח האדם פעם אחר פעם כשידאג לבו מדבר גדול או שניהם כאחד האנחה והיללה שדרכו לבא אחריה הן הנקראים תרועה כדרך הדואג מתאנח ואח''כ מילל לפי' אנו עושין הכל היללה היא שאנו קורין תרועה והאנחה זה אחר זה הוא שאנו קורין שברים. [ל''ד ע''א] ונשאל לפני ר' האיי ז''ל מה היתה תקנת ר' אבהו אפשר מצוה א' ממשה רבינו ועד עכשיו ולא היו יודעים לעשותה כהלכתה. והשיב חס ושלום שלא נולד ספק בימי ר' אבהו ובימות משה ע''ה כך היה המנהג שהתורה אמרה יום תרועה ומתרגמי' יום יבבא כדרך שמיבבין על צערם וכך היו תוקעין ויש שמיללין וכך היו תוקעים וכל א' וא' יוצא וראה ר' אבהו המנהגות במקומות חלוקים ונעשית התורה כב' תורות והתקין ר' אבהו שיעשו כל התקיעות כלן ככל המנהגו' והא דאמרי' בגמ' בהא ודאי פליגי דלאו למימרא דלמר יצא ולמר לא יצא אלא בזה נחלק מנהגם וכל א' וא' שונה משנתו כמנהג מקומו עכ''ל. נמצא סדר תקיעות כך הוא תוקע תקיעה ואחריה שברים ואחריה תרועה ואחריה תקיעה וחוזר כסדר הזה ג''פ וכתבו רבי' שרירא ור' האיי גאון ז''ל האי דמקדמינן שברים לתרועה דסתמיה דאיניש כי מתרע ביה מלתא ברישא מגנח והדר מילילי כך הביא הריא''ג ז''ל. נמצא מנין התקיעות שלשים כדי להסתלק מן הספק. שיעור תרועה כשתי תקיעות ושיעור ג' שברים כתרועה. והריא''ף והרמב''ם ז''ל כתבו כך דסברי דשיעור תקיעות דכלהו בבי כתרועו' דכלהו בבי נמצא ששיעור תרועה כשתי תקיעות שהרי בכל הבבות יש שש תקיעות ואין בהן רק ג' תרועות והראב''ד ז''ל כתב ששיעור תקיעה כג' תרועות ושיעור תרועה כג' שברים ובאר הרשב''א ז''ל שיעור תקיעה כדי שיעור כל א' משלש התרועות ואין הלשון מתישב בו לגמרי עכ''ל. כתב הר' דוד בר לוי ז''ל שמענו שהיה הראב''ד ז''ל מקפיד על התוקעין שלא יקצרו התקיעות פחות מט' טרימוטות וכן התרועה עצמה לא יעשו בה פחות מט' טרימוטות וגם השברים אין לקצר בהן פחות מט' טרימוטות וגם על המאריכים בשברים יותר מדאי יש להקפיד מפני שנראין כתקיעה והרשב''א ז''ל כתב דכל אלו השיעורים למטה אבל אם רצה להאריך יותר אין בכך כלום וה''ה לשברים ובלבד שיאריך כנגדן בתקיעות שלפניהם ולאחריהם וה''ה לתרועה אם רצה לעשות אפי' מאה טרימוטות עושה וכן נהגו דאי אפשר לצמצם וכ''כ הריא''ג ז''ל. כתב הבעל העטור מסתברא ג' שברים ג' קולות קטנים מופסקים זה מזה וג' יבבות כשיעור ג' שברים אלא שאין להפסיק ביניהן עכ''ל ואין הכל מודין בו. כתב מפרש אחד ומסתברא שאין להפסיק כלל בתשר''ת בין שברי' לתרועה דכיון דמשום גנוחי ויליל הוא א''כ הכל תרועה א' ואין להפסיק בתרועה ואם הפסיק נפסקה וליתא לשיעורא ואינה עולה. ובתשובת ר''ת כתב ג' שברים בנשימה אי עבדינן להו דבמקום תרועה אבל שברים ותרועה דתשר''ת לא מסתבר דגנוחי וילולי הוא נשימה לא עבדי אנשי. ולא נהיר דהא תרועה א' היא כשם שאין להפסיק בין שבר לשבר כי לכולי עלמא ג' שברים א' הן כך אין להפסיק בין ג' שברים ליבבות דמדר' יהודה נשמע לא אמר ר' יהודה בפ' החליל דתקיעה ותרועה ותקיעה אחת היא ואין רשאי להפסיק ביניהם הכי נמי לרבנן אין לו להפסיק בין שברים לתרועה דתשר''ת משום דתרועה אחד עבדינן לחומרא דלמא גנח ויליל ואם הפסיק בין השברים עצמן או בין השברים לתרועה נפסקה ואינה עולה עכ''ל המפרש ז''ל וכ''כ הרמב''ן ז''ל וז''ל ומסתברא שאין להפסיק כלל בתשר''ת בין שברים לתרועה כיון דמשום גנח ויליל הכל תרועה א' היא ואין להפסיק התרועה עצמה ואם הפסיק נפסקה וליתא לשיעורא עכ''ל והריא''ג ז''ל כתב ותוקע תשר''ת תש''ת תר''ת ג''פ כל בבא שלש של שלש של' עשרים וז' דתרועה דתשר''ת וג' שברים א' הן והוי יודע שאין פירוש שברים שישבור הקול ויפסיק אלא שבר כאדם הגונח משבר ומכאב לב והן יבבות ארוכות וטועין התוקעין המפסיקין אותן לגמרי עכ''ל וכן דעת הר' אהרן הלוי ז''ל וכן אמרו בתוספות תקע והריע והריע ותקע פי' שהפסיק בין התרועה אין בידו אלא א' פי' התקיעה האחרונה לבדה שכל השאר נפסל משום הפסק קול פסול ביניהם ע''כ. סימן לאלו שאומרים שלשים קולות יום תרועה יהי' לכם יהיה בגימטריא שלשים. ולאלו שאומרים עשרים ושבעה זך אני בלי פשע פי' ז''ך בגימטריא עשרי' ושבעה. הרי שתקע והריע ותקע תקיעה ארוכה ומשך בה כשתים בראשונה אין אומרים תחשב כשתי תקיעות ויריע אחריה ויחזור ויתקע אלא אפי' משך בה כל שעה אינה אלא תקיעה אחת של סוף הסימן וכן פסק הרשב''א ז''ל. וחוזר ותוקע ומריע ותוקע ג' פעמים והירושלמי אומר אפי' א' אין בידו דלא רישא אית לה סופא ולא סופא אית לה ריש' פי' הראש שעושה לסוף תשר''ת אין לו סוף והסוף שעושה לראש תשר''ת אין לו ראש. [ע''ב] שמע תקיע' א' בשעה זו ושניה בשעה שניה אפי' שהה כל היום יצא ידי חובתו וכלן מצטרפין והוא שישמע כל בבא מהן על הסדר לא שישמע תרועה ואחריה ב' תקיעות או ב' תקיעות ואחריהן תרועה וכן כל כיוצא בזה וכן השומע ט' תקיעות מט' בני אדם או אפי' תקיעה מזה ותרועה מזה ותקיעה מזה בזה אחר זה ואפי' בסירוגין ואפי' כל היום כלו יצא והוא שישמע כל ט' תקיעות על הסדר שכלן מצוה א' הן ולפיכך מעכבות זו את זו אבל שמע ט' תקיעות מט' בני אדם כא' לא יצא ולא משום דתרי קלי לא משתמעי דבמידי דחביב לי' יהיב דעתה ושמע אלא משום דבעינן פשוטה לפניה ולאחריה וליכא דבעידנא דעביד האי תקיעה עביד האי תרועה וזה שאמרו השומע ט' תקיעות בט' שעות יצא לא שנא שישמע הסימן כלו כאחד ולא שנא שיש מעט מסורג שיהא הפסק גדול בין תקיעה לתרועה ובין תרועה לתקיעה ומיהו אע''פי שאם הפסיק ביניהן יצא אם תוקע ביניהן לא יצא שאין כאן תקיעות כסדר וכן נמי אם יפסיק בתוך השברים עצמן בין ראשון לשני ובין שני לשלישי לא יצא שאין להפסיק בין השברים כמו שאין להפסיק בתרועה וצריך לחזור ולעשות שלשתן בלי הפסק וכן לדברי האומר שברים ותרועה בנשימה א' אם הפסיק צרי' לעשותן בלי הפסק וכן י''א שאם צריך לתקוע תש''ת וטעה ועשה אחד השברים קצת תרועה לא די לו בהניחו התרועה ועשות תקיעה אלא כל אותו התש''ת פסול וצריך לחזור ולעשותו פעם אחרת שהתרועה שהתחיל מפסקת בין שברים לתקיעה וי''א כל התש''ת אפי' הוא השלישי שטעה חוזר אותו מראש כולו וי''א אותו הסימן שטעה בלבד חוזר ודיו וכן דעת הב' עשרת הדברות. וב' הבהיר כתב שאינו חוזר אלא מה שקלקל אם קלקל השברים חוזר לשברים ואם התרועה חוזר לתרוע' והרשב''א ז''ל כתב חוזר לראש אותו סימן שקלקל וכן אם היה צריך לתקוע תר''ת וכשרצה לעשות תרועה התחיל לעשות שברים צריך לחזור ולעשות כל התר''ת מהטעם שבארנו אבל המוסיף בשברים יותר על השלש אין בכך כלום ובלבד שיעשה בלי הפסק בנפיחה א' כמו שאין מקפידין על אריכות התקיעות שזה גם כן תרועה ארוכה היא. וקודם שיתקע מברך הכי בא''י אמ''ה אקב''ו לשמוע קול שופר ושהחיינו. וכתבו הגאוני' דמברכין על השמיעה ואין מברכין על התקיעה לפי שהמצוה בשמיעה תליא ותוקע תשר''ת תש''ת תר''ת כל א' וא' ג''פ כמו שבארנו ויש מי שאומר שאין לחוש על זה הסדר אלא אם תקע תר''ת או תש''ת בתחלה יצא ומפרשי תקיעות מעכבות זו את זו שאלו יודע אחד מן התקיעות ואינו בקי בשאר אינו מברך ואינו תוקע אותן וי''א מעכבות זו את זו עד שיתקע כסדר תשר''ת תש''ת תר''ת ושתי אלו הלשונות הביא הרשב''א ז''ל וה''ה לברכות של ר''ה ויום הכפורים של יובל. ויש מקומות נהגו לעשות תרועה מתוך שברים בנשימה א' כמו שבארנו ויש מקומות נהגו לעשותן בב' נשימות והכל הולך אחר המנהג דאין דרך לעשות גניחה ויללה בנשימה א'. מי שתקע מקצת תקיעות ונאנס ועמד אחר תחתיו בין שעמד לאלתר בין ששהה הרבה מתחיל ממקום שפסק זה וכיון שבירך על תקיעות שמיושב אין צריך לברך על תקיעות מעומד דדעתו לכלן ואפי' נאנס ראשון ועמד שני כיון ששמע הברכה שבירך ראשון כבר יצאו הוא וכל העם ידי ברכה לפי שאינו מברך לתקוע אלא לשמוע וכ''כ הר' האיי גאון ז''ל וה''מ כשהיה יושב עם הצבור ושמע ברכתו של ראשון אבל אם בא ממקום אחר ולא יצא לעצמו צריך להתחיל ולברך ותוקע. הצבור חייבין לשמוע התקיעות על סדר הברכות אבל יחיד שומען על הסדר ואין צריך לשמען על סדר הברכות ולא תימא דוקא כשהוא עצמו תקע שמא יטעה ולא ידע יחזור לתפלתו אלא אפי' יהיה שם אחר שיתקע לו אינו צריך לשומען על סדר הברכות. ויש פוסקין דכיון דיחיד אינו שומען על סדר הברכות טוב שישמע אותן לפני הברכות ומוכחי האי סברא אהא דאמרינן ברך ואח''כ נתמנה לו שופר משמע שאם נתמנה לו שופר קודם שיברך תוקע קודם שיברך. [ארחות חיים הלכ' תקיעת שופר סימנים י'—ט''ו].
-----
וכשיחזור ש''צ תפלה בקול רם אחר שגמר מלכיות תוקעין תשר''ת פעם א' ואחר זכרונות תש''ת ואחר שופרות תר''ת. וכתב ר' עמרם ז''ל שאומ' היום הרת עולם אח' כל תקיע' מאלו הג' תקיעות ואנו לא כן נהגנו כי אם אחר מלכיות וזכרונות. ואחר שופרות מתחילין רצה ה' אלהינו וכו' [וכתב] הרמב''ם ז''ל זה שתוקע כשהן יושבין תוקע על סדר הברכות ואינו מדבר בין תקיעות שמיושב לתקיעות שעל סדר ברכות ואם סח ביניהם אע''פי שעבר אינו חוזר ומברך. וי''א שאין כוונת הר''מ על זה לעכב שמי שתקע מיושב שיתקע על סדר הברכות ולא אמר אלא לומר שאין להעביר ממנו המצוה כיון שהתחיל בה כדאמרינן המתחיל במצוה אומרים לו גמור. ועוד כתב בדין הוא שיתקעו על כל ברכה כל בבא מהן ג''פ כדרך שתקעו כשהן יושבין אלא כיון שיצאו מידי ספק בתקיעות שמיושב אין מטריחין את הצבור לחזור על כלן על סדר הברכות אלא די להם בבא א' על כל ברכה כדי שישמעו התקיעות על סדר הברכות. וכל הדברים הללו בצבור אבל ביחיד בין שישמע על סדר הברכות בין שלא שמע על סדר הברכות יצא בין מעומד בין מיושב ואין בזה מנהג עכ''ל. והב' הערוך כתב שמנהגם לתקוע שלשים קולות לתפלה כמו מיושב ויש נוהגין לתקוע סימן תשר''ת על כל ברכה וברכה לפי שזאת התקיעה המעול' שיש בה גנוחי וילולי דלמא גנח ויליל. ואם תאמר דלא הוי אלא גניחה או יללה לא הוי הפסק לא שברים ולא תרועה מדאמרינן שמע ט' תקיעות בט' שעו' ביום יצא וכן הנהיג ר''ת ז''ל במקומו ואין הכל מודי' לו שאומר שודאי הפסק הוי כמו שבארנו. ואין משיחין לא התוקע ולא שאר העם בין תקיעות שמיושב לתקיעות שמעומד כדי שיכוונו לבם אל התקיעות ואע''פי שאם שח אין צריך לחזור ולברך גוערין במי ששח. [ארחות חיים הלכ' תקיעת שופר סימנים ט''ז—י''ז].
-----
ואחר שגמר ש''ץ ברכה רביעית תוקעין תשר''ת פעם אחד ואח''כ אומר היום הרת עולם. ואחר ברכה חמישית תוקעין תש''ת ואומר היום הרת עולם ואחר ברכה ששית תוקעין תר''ת ואומר רצה ה' אלקינו מודים וכתוב לחיים ברכת כהנים שים שלום היום תאמצנו וי''א היום תאמצם בספר חיים. וי''א היום תאמצם אף בתפלת יוצר קדיש שלם עלינו לשבח. השיר שהיו הלוים אומרים בר''ה במוסף הרנינו לאלקים עזנו כל המזמור ובשחרית אומר שירה דיומיה לפי מה שהוא ובמנחה אומר קול ה' יחיל מדבר וכו' והולכין לבתיהן לשלום ואוכלין ושותים ומקדשים קדוש' רבא כמו בשאר ימים טובים. [ארחות חיים הלכ' סדר תפלת מוסף (ר''ה) סימנים ט''ו—ט''ז].
-----
נמצא מנין התקיעות שלשים, כדי להסתלק מן הספק. שעור תרועה כשתי תקיעות, ושעור ג' שברים כתרועה. הרמב''ם [ז''ל] והרי''ף ז''ל כתבו כיון דסברינן דשעור תקיעה דכולהו בבי כתרועות דכולהו בבי, נמצא ששעור תרועה כשתי תקיעות, שהרי בכל הבבות יש שש תקיעות, ואין בהן רק (שלשה) [שלש] תרועות, והראב''ד ז''ל כתב ששעור תקיעה כשלש תרועות, ושעור תרועה כשלשה שברים. וכתב ה''ר דוד ב''ר לוי [ז''ל] וזה לשונו, שמענו שהיה הראב''ד מקפיד על התוקעין שלא יקצרו התקיעות פחות מט' טרימוטות. וכן התרועה עצמה שלא יעשו בה פחות מט' טרימוטות. והשברים נמי אין לקצר בהן פחות מג' טרימוטות. וכן המאריך בשברים יותר מדאי, יש שמקפידין, מפני שנראין כתקיעה. וה''ר יצחק ז''ל כתב שעור תקיעה כתרועה, ותרועה ג' שברים שהן ג' יבבות, והיבבא שעור ג' כוחות של כל שהוא. [כל בו הלכ' ראש השנה סימן ס''ד].
-----
והצבור חייבין לשמוע התקיעות על סדר ברכות, ואף על פי שתקעו כשהן יושבין. כיצד, אומר אבות וגבורות וקדושת השם, ואומר מלכיות, ותוקע קשר''ק. ואומר זכרונות, ותוקע קש''ק, ואומר שופרות, ותוקע קר''ק, אבל היחיד, בין ששמע על סדר ברכות בין שלא שמע יצא, כדתנן (ראש השנה ל''ד ע''ב) אמר רבי יוחנן שמע תשע תקיעות בתשע שעות ביום יצא, ומן הדין היה כשתוקעין על סדר ברכות לתקוע על כל ברכה וברכה ג' סימנין, קשר''ק קש''ק קר''ק. וכן לזכרונות, וכן לשופרות, להוציא מן הספק, אלא הואיל שיצאנו מידי הספק בתקיעות שמיושב, אין מטריחין על הצבור, ודי לנו בסימן אחד על כל ברכה וברכה, וכן כתב הרי''ף. וכנגד ל' תקיעות אלו שהם קשר''ק קש''ק קר''ק, שלוש פעמים כל סימן, תקנו עשרה פסוקים של מלכיות, ועשרה של זכרונות, ועשרה של שופרות, שהם שלושים. [אבודרהם תפילת ראש השנה].
-----
סדר תקיעות שלש של שלש שלש שיעור תקיעה כשלש תרוע(ה)[ות] שיעור תרועה כג' יבבות והתניא שיעור תרועה כג' שברים אמר אביי בהא פליגי יום תרועה ומתרגמינן יבבא וכתיב [שופטים ה'] ותייבב אם סיסרא, מר סבר גנוחי גנח, ומ''ס יילולי יילל. פי' בתוס' כי יש בפרש''י ג' יבבות ג' כחות כל שהוא ולפי זה צריך ליזהר שלא יאריך בשברים כדי ט' קולות כל שהוא דאם כן הוי תקיעה דשיעור תקיעה כתרועה ותרועה ג' יבבות וצריך להאריך בתקיעה קשר''ק יותר מתקיעת קש''ק ובתקיעת קש''ק יותר מתקיעת קר''ק ומיהו אם האריך בכל התקיעות אין לחוש כדאמר ומשך השניה כשתים אין בידו אלא אחת. וכן אם תקע ד' שברים או ה', וכן אם תקע כמה (גניחות) [כוחות] כתרועה דהיינו יבבא, ורבינו יב''א ושאר גאונים פירשו דיבבא הוא שלש כחות של כל שהוא. ומי שלא משך בתקיעה ומושך בשברים אינו יוצא. ועכשיו נוהגין לתקוע בישיבה שלשה פעמים קשר''ק ג' פעמים קש''ק ג' פעמים קר''ק ובעמידה אנו תוקעין במלכיות פעם אחת קשר''ק, ופעם אחת קש''ק, ופעם אחת קר''ק ובזה יש מנהגות רבות חלוקות (ור''ת הנהיג קשר''ק גם לזכרונות ולשופרות) ובפ' החליל [נ''ג ע''ב] אומר אין בין תקיעה לתרועה ולא כלום ומסיק דלאו כלום לגמרי וצריך לעשותו בנשימה אחת א''כ לרבנן נמי (מיהא) [מודו] בשברים ובתרועה דחדא מילתא היא צריך נשימה אחת. ומיהו רש''י פי' בסוכה ולא כלום שלא יפסיק אלא כדי נשימה אחת ר''ל דכדי נשימה מיהא מפסיק. פי' ר''ת דשלש שברים בנשימה אחת דבמקום תרועה קיימי אבל שאר דקשר''ק לא מסתבר בנשימה אחת וכן פוסק רבינו אבי''ה. מעשה שתקע אחד שני קשר''ק ובשלישית תקע תקיעה וב' שברים והתחיל והתריע ופסקו רבינו אליקים וחתנו רבינו אב''ן כיון דתרועה ושברים שניהם משום תרועה לא הוי הפסק. עוד אירע שתקע בסדר קש''ק ד' שברים ופסקו דאין בכך כלום. [האגודה].
-----
איתא בערוך שתוקע כל כך בעמידה כמו שתקע בישיבה. ור''ת הנהיג לתקוע תשר''ת למלכיות וכן לזכרונות וכן לשופרות. וכתב רב אלפס תשר''ת תש''ת תר''ת על סדר הברכות פעם אחת שלא להטריח על הצבור וכן המנהג בכל העולם ובשתי ישיבות לשון הטורים. [האגור סימן תתקי''ח].
-----
כתב ר''ת דשלשה שברים צריך לעשותן בנשימה אחת שהם במקום תרועה אבל שלשה שברים ותרועה דתשר''ת לא עבדינן בנשימה אחת. דגניחה ויללה בנשימה אחת לא עבדי אינשי. וכן כתבו רוב המפרשים שחשבו שלשים קולות בתקיעות. אבל הרי''ץ גיאת כתב שצריך לעשותן בנשימה אחת. ועל כן לא כתב שהן אלא כ''ז קולות. וכ''כ הרא''ש. ואני המחבר ראיתי נוהג קצת תוקעים לעשות שברים ותרועה בנשימה אחת כדעת הרא''ש. והרבה פעמים תקעתי ועשיתים בנשימה אחת. [האגור סימן תתק''ד].
-----
כתב רב אלפס שמנהג לתקוע מעומד תשר''ת פעם אחת ותש''ת פעם אחת ותר''ת פעם אחת. וכן המנהג בכל העולם ובשתי ישיבות עכ''ל. וכן מצאתי בהרמב''ם. וכ''כ בעל הדברות. ור''ת הנהיג לתקוע תשר''ת למלכיות וכן לזכרונות וכן לשופרות. ורבינו ישעיה כתב כי ראוי שיעשה תשר''ת תש''ת תר''ת למלכיות וכן לכולן ויוצאין ידי חובתן בתקיעות דמיושב. וכן פי' ר''ח. אך מדברי רז''ל נראה דתקנת רבי אבהו הם על התקיעות דמעומד שהם עיקר וכן מצאתי לרבי' גרשום ז''ל. וכן מצאתי מפרשים דתקיעות דמעומד עיקר. הלכך מן הדין לתקוע תשר''ת תש''ת תר''ת למלכיות וכן לכלם. שבלי הלקט. [האגור סימן תת''ק].
-----
צריך להאריך בתקיעות של תשר''ת יותר משל תש''ת ובשל תש''ת יותר משל תר''ת. ובעל העטור כתב מסתברא שברים בשלשה קולות קטנים מופסקים וג' יבבות כשעור שלשה שברים אלא שאין הפסק ביניהם ולא פליגי בשעור אלא שזה עושה שברים קטנים כגון גנח וזה עושה בלי הפסק והוא יליל והכל שוה. וכ''כ הרמב''ם. לפ''ז א''צ להאריך בתקיעות של תש''ת משל תר''ת וסברא ראשונה הוא סברת התוס' וכ''כ הרא''ש לה''ט. [האגור סימן תתק''ב].
-----
צריך להזהר בשברים שלא יאריך על כל אחד בפני עצמו כשלשה יבבות דא''כ הויא ליה תקיעה. שלשה יבבות הן שלשה כחות כל שהן נמצא התרועה ט' כחות ושיעור תקיעה כך היא ולפי זה אין לחוש אם האריך קצת בשברים. וצריך למשוך בתקיעה של קשר''ק כשיעור שלשה שברים ותשעה כחות. ומי שלא משך בתקיעות כשיעור זה ומשך קצת בשברים לא קיים מצוה. לא כמר ולא כמר. שבולי הלקט. [האגור סימן תתק''ג].
-----
שיעור תרועה ג' יבבות. פרש''י ג' קולות בעלמא כל שהוא, ולקמן [ל''ד ע''א] אמרינן דאתקין ר' אבהו בקיסרי קשר''ק קש''ק קר''ק, משום ספק דתרועה דקרא מה היא, אם תרועה ממש מה שאנו קורין תרועה דילולי ילל אימיה דסיסרא, או שברים דגנוחי גנחה, או שברים ותרועה דדילמא גנחה ויללה. וצריך ליזהר בשברים שלא יהא מאריך על כל אחד בפני עצמו כג' יבבות של ג' כוחות כל שהוא, דא''כ נעשה כל אחד תקיעה ולא שברים, דהא שיעור תקיעה כתרועה שהיא כג' יבבות. (עכ''ל), [ונראה לי] שחייב אדם להאריך בתקיעות של קשר''ק כשיעור ג' שברים וג' יבבות, דאמר במתני' שיעור תקיעה כתרועה שהיא ג' יבבות, ותקעינן קשר''ק משום ספקא דגנחה ויללה, והוה תרועה דקרא שברים ומה שאנו קורין תרועה, א''כ התקיעה צריכה להיות כשעור התרועה דקרא, דהיינו שברים ותרועה. ובתקיעות של קש''ק להאריך כשיעור ג' שברים, דהא דתקעינן קש''ק משום ספק גנחה, ובתקיעות של קר''ק כשיעור ג' יבבות, דהא עבדינן קר''ק משום ספק יללה. ומיהו אם מאריך בכל התקיעות כמו בתקיעות של קשר''ק אין לחוש, דיכול להאריך כמו שירצה, כדתנן ומשך בשניה בשתיים אין בידו אלא אחת, ומטעם זה אין לחוש אם עשה ד' וה' שברים, שהשברים במקום תרועה והו''ל תרועה אריכתא, כמו שאין אנו מקפידים אם מאריכים ביבבות. וריב''א וריב''ם מפרשים דיבבא הוה ג' כוחות של כ''ש, נמצאת התרועה ט' כוחות של כל שהוא, ותקיעה כך היא. ולפירושן אין לחוש אם מאריך קצת בשברים. וצריך למשוך תקיעה של קשר''ק לפירושן כשיעור שברים וט' כוחות, ומי שלא משך בתקיעות כשיעור הזה ומשך בשברים לא קיים מצוה לא כמר ולא כמר. (ור''ת) [ור''ח] פי' כפירש''י ויש לסמוך עליו ועל רש''י, והמאריך בהן כפי' ריב''א וריב''ם אין למחות בידו, כי לא נתברר הפתרון בו. ועכשיו נוהגין לתקוע בישיבה לאחר קריאת התורה ל' קולות, ג' קשר''ק וג' קש''ק וג' קר''ק, ובתפילה יש בסדר מחזורים קדמונים לתקוע אמלכיות קשר''ק ואזכרונות קש''ק ואשופרות קר''ק. ולפום סוגיא דכוליה פירקא היה ראוי לתקוע בשעת תפלה אמלכיות קשר''ק קש''ק קר''ק, וכן אזכרונות וכן אשופרות או לאחר תפילה כולהו, דמשמע דבעידן צלותא היה החיוב, כדתנן [לקמן ל''ד ע''ב] מי שבירך ואח''כ נתמנה לו שופר וכו', ולעי' [ט''ז ע''א] נמי [אשכחן] דתקיעות שניות עיקר, דקאמר למה תוקעין כשהן יושבים וחוזרים ותוקעים כשהן עומדין כדי לערבב השטן, וא''כ יש לנו לתקוע בעמידה אמלכיות קשר''ק קש''ק קר''ק, וכן אזכרונות וכן אשופרות כדי לצאת מספיקות דר' אבהו. ובערוך [ערב ערב] משמע שבימיו היו נוהגין כן, שפי' נהגי' דמחמירין על עצמן ותוקעין ל' כדיתבין, ול' בלחש, ול' על הסדר, כנגד מאה פעיות דפעיא אימיה דסיסרא, ואילין עשרה אינון, [כשגומרין] כל התפילות קול תקיעה דיחידאה מתבע למיהוי עשרה תשר''ת תש''ת תר''ת. ועל סדר מחזורים היה תמיה ר''ת, דקשר''ק של מלכיות וקש''ק של זכרונות וקר''ק של שופרות סותרין זה את זה, דאי גנח ויליל מיבעי ליה למיעבד כולהו כו', [עיין בסמ''ג כ''י טופס מוטעה]. והנהיג ר''ת לתקוע אזכרונות ושופרות קשר''ק כמו אמלכיות, והשתא נפיק מכל ספיקא, וליכא אלא הפסק או של בין תקיעה שלפניה לתרועה, או בין תקיעה של אחריה לשברים. מיהו הכי נראה דהא אמרינן [ל''ד ע''ב] שמע ט' תקיעות בתשע שעות יצא, ועתה אין אנו משנין המנהג ביותר. ונראה שיש קצת ליתן טעם למנהג שלנו דשמא ס''ל כמ''ד בסמוך [ל''ד ע''א] אחד מדברי תורה ושתים מדברי סופרים, דכיון שעשו בישיבה כל הספיקות של תורה ושל סופרים לא חשוב עוד להזכיר ולעשות בשעת תפילה, אלא ספיקא דאורייתא. ובקדושת אגן הסהר שעשה רבינו שמשון ב''ר יונה כתוב נוי ארבעים קולות בהריענו, והיינו כמנהג הקדמונים, וכן בסדר רב עמרם, אלא שכתוב שבסוף מריע תרועה אחת בלא תקיעה. יש מדקדקין ומקשים באותן ל' קולות שתוקעין בישיבה כשמסיים הקשקרי''ם ומתחיל הקשקי''ם, או כשמסיים הקשקי''ם ומתחיל הקרקי''ם, למה לי ב' תקיעות זו אחר זו, דאפשר בתקיעה אחת, דאי גנוחי ויליל הרי יצא בג' קשרקי''ם, ואי גנח אותה תקיעה אחרונה של קשר''ק אחרון תעלה לו למנין קש''ק. וי''מ, משום דאין התקיעות שוות כדפי', דאותן של קשר''ק צריך להאריך בשברים ותרועה, ואותן של קש''ק אין צריך להאריך כי אם כשעור שברים, ואותן של קר''ק כתרועה, ומשום הכי אין לפטור התקיעות את זו בזו. ומיהו אין נהירא, דיכול להאריך בכל התקיעות כאותן של קשר''ק בין בשברים בין בתרועה. ואומר הר''י דשמא תקיעה שנתכוון לעשות אחרונה לא היתה עולה לתקיעה דלפני תרועה, ומיהו משמע לעיל [כ''ז ע''א] גבי משך בשניים כשתים דאינו עולה בידו אלא אחת, משום טעמא דפסוקי תקיעה לא פסקינן. [תוספות ישנים].
-----
שיעור תרועה כשלש יבבות. והתניא שיעור תרועה כשלשה שברים. פי', יבבות הן קולות סמוכין זה לזה, ושברים הן קולות מופסקין, ומפני זה נקראו שברים. אמ' אביי בהא ודאי פליגי, דכתיב [במדבר כ''ט] יום תרועה יהיה לכם, ומתרגמ' יום יבבא יהא לכון, וכת' באימיה דסיסרא [שופטים ה'] בעד החלון נשקפה ותיבב אם סיסרא. מר סבר אימיה דסיסרא גנוחי גנח, ומר סבר ילולי יליל. [פסקי הרי''ד].
-----
שברים ארוכים מיבבות. פיס' שיעור תרועה נוסחתו של רב חננאל ז''ל כך היא שיעור תרועה שלש יבבות וכן בבריתא שיעור תרועה שלשה שברים. ופי' יבבות בלשון חכמים הינו [קלא הלולא] וחד קלא מקרי יבבא ויבבא כולה בשלש נמי מקריא יבבא וכן נמי תרועה בלשונם היינו ילולי כדאמרינן לקמן [ל''ד ע''א] דעביד תרועה ושלשה שברים, אלא דבלשון תורה פליגי מר סבר יבבא דאוריתא הינו כדעבדא אימיה דסיסרא וגינוחי הוא דהכי אורחא דמילתא כאדם הגונח מלבו כדרך החללין שמאריכין בגניחותיהן ומר סבר ילולי הוא קולות קצרים סמוכין זה לזה כדאמרי אינשי והינו דאמ' אביי בהא ודאי פליגי ולא בעי לתרוצי דיבבות דומיא דיבבא דאוריתא וגנוחי הוא ולא פליגי אלא דפריש מתני' דאנון שלש ופרישו בבריתא טפי דאינון שברים משום דיבבות כדאמרי אינשי תנן וכדפרישית. והרב ר' אברהם בר דוד ז''ל פי' שיעור תרועה כשלש יבבות והתניא כשלשה שברים ומפרש בירושלמי [פ''ד ה''י] מה הן יבבות כהדין טרימוטי שהן קטנים. ושברים גדולים מהם כל שבר ושבר יש בו כשיעור תלת טרימוטי שהם שלש יבבות. ומתרץ אביי בהא ודאי פליגי כלומ' בהא ענין תרועה ודאי פליגי דמתני' קתני שיעור תרוע[ה] כשלש יבבות דהיינו תלת טרימוטי כדפרישית אבל לענין שיעור תקיעה לא פליגי מידי ותירוצא דתריצנא מר קא חשיב תקיעות דכולהו בבי ומר קא חשיב חד בבא לאו תירוצא הוא ולא צריכינן ליה אלא לעולם מתני' נמי לא קחשיב אלא דחד בבא ושיעור תקיעה דיהיב מתני' כשלש תרועות ושיעור תקיעה דיהיב בבריתא כתרועה כולהו חד שיעורא הוא שהרי שיעור תרועה דמתני' שלש יבבות דהינו שלש טרימוטי ושלש תרועות כי האי גונא הם תשע יבבות שהם תשע טרימוטות. ושיעור תרועה דבריתא שלשה שברים שהם תשע טרימוטות כדפרישית. נמצא דבשיעור תקיעה שוו להדי מתני' ובריתא דלכולי עלמא שיעורא כתשע טרימוטות, אבל בשיעור תרועה הוא דפליגי דלתנא דמתני' הויא כשלש טרימוטות ולתנא דבריתא אית בה תשע טרימוטות. ע''כ. [פירוש רבינו יצחק קרקושה].
-----
שיעור תרועה שלש יבבות זו היא גרסתו של רבינו חננאל ז''ל ובגמרא נמי גריס שיעור תרועה שלשה שברים ולא גרסינן כשלשה אלא שאפשר לקיים שלפי שעיקר שברי' ויבבות בפיו קאמר דשיעור תרועה כשלש יבבות או כשלשה שברים שאדם מילל או מגנח בפיו. [חידושי הר''ן].
-----
תקע בראשונה ומשך בשניה כשתים אין בידו אלא אחת. כך פירשו הגאונים כי אם היה תוקע תר''ת ורוצה לשנות ולתקוע תר''ת אחר דהוו להו שני תקיעות סמוכות זו לזו אחרונה שבזה וראשונה שבזה ותקע תקיעה של ראשון ומשך בה כדי שתי תקיעות אין בידו אלא אחת כי אין אנו מפסיקין זו מזו. ויש שסוברה בתוקע (תרועה) [תקיעה] ראשונה של תר''ת וחוזר לתקוע תרועה של אחריה ומשך בה כשיעור תקיעה ותרועה אין בידו אלא אחת. ואנו אומרים מדקתני תקע בראשונה ומשך בשניה כשתים ולא קתני ומשך בה כשתים ש''מ דראשונה כבר נגמרה לה כתקנה והמשיכה בשניה היא. והלכך אנו סוברים כי בתוקע ג' שברים משנתינו עוסקת שאת מוצא בה ראשונה ושניה כשנים למשלם ג' וכולם דומים זה לזה להצטרף ולהתחבר אבל מאן דסביר דבתרועה ותקיעה עסקינן מה דומה זו לזו. וזה שאמר אין בידו אלא אחת היינו סוברין דעל השניה שנמשכה לשתים הוא אומר כי אע''פ שהוא נתכון בהמשכתו להעלות לו שתים ולהשלים לו שלש שברים אין בידו אלא אחת ממה שהיה סובר כי שתיהם מצטרפות עם הראשונה וחוזר ותוקע שלישית. והיינו מביאין חזוק לדברינו מדאמרינן בגמרא (כח.) למימרא דקא סבר רבה שמע סוף תקיעה בלא תחלתה יצא וממילא שמע תחלת תקיעה בלא סופה יצא והא תנן תקע בראשונה ומשך בשניה כשתים אין בידו אלא אחת ואמאי לסליק ליה תרתי פי' להוי מחצית שניה שמשך כתחלת תקיעה בלא סופה ומחציתה כשומע סוף תקיעה בלא תחלתה ויעלו שנים בידו ומפני מה אין עולה שניה אלא לתקיעה אחת, ומפרקינן פסוקי תקיעתא מהדדי לא מפסקינן, פי' תקיעה אחת ארוכה לא תחשב מחותכת לשנים, ואינו דומה לשומע תחלת תקיעה ולא סופה אי נמי סופה בלא תחלתה. עד שמצינו בירושלמי הכי תקע בראשונה ומשך בשניה כשתים אין בידו אלא אחת ר' אבא בר זימנא בשם ר' זעירא אפילו אחת אין בידו למה רישא גבי סיפא מצטרף וסיפא גבי רישא מצטרף לא רישא אית ליה סיפא ולא סיפא אית ליה רישא. מתוך שלא מצינו בעלי תלמוד באין לחלוק על המשנה לשנות אותה ולא לעקרה ונראין דברי ר' זעירא חולק על דברי המשנה דתנן אין בידו אלא אחת והוא אמר אפילו אחת אין בידו חזרנו לומר כי משנתינו על הראשונה עומדת ועליה אמר אין בידו אלא אחת פי' אותה תקיעה ראשונה בלבד שתקע כתקנה אבל השניה שנמשכה כשתים אין בידו אפילו אחת מהן. וזו היא דר' זעירא גופא דאמר אפילו אחת אין בידו אלא אחת פירש שעל השניה היא עומדת ולפרש סתום שבמשנה בא ולא לחלוק עליה והביא טעם לדבר כי זו השניה שמשך בה כשתים אין סופה וראשה שוין הואיל ועל דעת שתי תקיעות משך הוה ליה רישא בראש תקיעה אחת וסופה בסוף תקיעה אחרת וכשומע תחלת זו בלא סופה וסופה של זו בלא תחלתה הוי. ודקאמר רישא גבי סיפא מצטרף סיפא גבי רישא מצטרף הכי פירושה כי תקיעה זו הנמשכת על דעת שתים נמצאת תחלתה של דעת תקיעה הראשונה מצטרף עם סוף תקיעה של דעת תקיעה שניה זו וכן סופה של שניה מצטרף עם תחלת ראשונה הוי להו כשתי תקיעות המדבקות זו לזו רישא של זו מצטרף עם סיפא של זו וסיפא של זו מצטרף עם רישא של זו ולזו אין לה ראש ולזו אין לה סוף הוא דקאמר לא רישא אית ליה סיפא לא סיפא אית ליה רישא הואיל וחולקות הן על דעת שנים (וכן) [וכיון] שכן הוה ליה כשומע תחלת תקיעה בלא סופה וסוף תקיעה בלא תחלתה דאין בידו אפילו אחת. ודאיכא בגמרא דידן אמאי ליסליק להו תרתי ה''ק לדידך דאמרת שמע תחלת תקיעה ולא סופה אי נמי סופה ולא תחלתה יצא הכא אמאי אין בידו אלא אחת והיא הראשונה בלבד אבל השניה בארוכה אינו עולה לו כל עיקר הואיל ועל דעת שתים האריך בה היה לו לדבריך לחשוב אותה כשתים חתוכות זו מזו זו אין לה סוף וזו אין לה ראש ועלו לו שתים כדי להשתלם תרועתו בהן. ומפרקינן דפסוקי תקיעתא מהדדי לא מפסיקינן. פסק הלכה. בין לדברי [בין לדברי] הראשונים שוו הדדי דמכל מקום אחת עולה בידו. ולדברי הראשונים שהיו אומרים כי הראשונה היא הנמשכת ואין בידו אלא אחת הרי אחת בידו ולדברינו כי השניה היא הנמשכת ואינה עולה לו כל עיקר הראשונה עולה לו בידו אחת. אלא שיוצא [מבין אלו] הדברים כי לדבריהם אם בראשונה משך כשתים עולה לו אחת [ולדברינו] כל שתוקע ומשך על דעת שתים אפילו אחת אין בידו. אבל אם תקע... לתקיעה אחת אפילו האריך בה כדי שתים וכדי שלש תקיעה מכוונת... ועולה לו למנין תקיעות דלא נתנו חכמים שעור למעלה אלא למטה... ולקצר אבל להאריך ולמשוך על מה שרוצה לא איכפת לן. והכי אמר רב שרירא דאית ליה לתוקע לאורוכי ביבבות כמו דמאריך בתקיעות מכמה אנפי חדא דהכין מנהגא במתיבתא ובכל ישראל למעבד [תרועה] טובה ועוד דתנן בהדיא תקע בראשונה ומשך בשניה כשתים אין בידו אלא אחת והא קמ''ל דאחת כשתים (ושנה בידו) [ישנה בידו] וכיון דיש לו להאריך יאריך בתרועה יתר משלש יבבות דליהוו קרובים מהדדי. [רי''ץ גיאת הלכ' ר''ה].
-----
אירע פה במגינצא מעשה בר''ה של שנת תתק''ה שתקע התוקע ב' פעמים קשר''ק כשורה ובשלישית [תקע] שני שברים והתחיל להתריע, והחזירו מקצת הקהל ואמרו לו תקע שבר א' וסיים, ומקצת אמרו לו תתחיל לראש והתוקע התחיל מראש ותקע ג' פעמים קשר''ק, ובסדר קש''ק תקע כסדר שני [פעמים] קש''ק ובשלישית תקע ד' שברים ותקיעה, והחזירוהו לראש אותם שהחזירוהו בראשונה ותקע עוד ג' פעמים קש''ק, ויחר אף מורי חמי רבי אליקים ואמר אם חכמה אין כאן זקנה יש כאן, מעולם לא ראינו לחזור לראש מפני אלו הדברים ושלא כדין עשו המחזירים אותו, והמחזירים אמרו כדין עשינו, ונתתי את לבי אני אליעזר לדרוש ולתור בדבריהם. ונ''ל כי שלא כדין החזירוהו לראש, ואפרש תחילה את סדר תקיעות כמו שמנו חכמים ואח''כ אבאר את דבריי. תנן סדר תקיעות שלש של שלש שלש, ומפרש בגמרא משלש תרועות האמורות בתורה זכרון תרועה יום תרועה שופר תרועה, וכל תרועה תקיעה לפניה ולאחריה מן הפסוק ותקעתם תרועה הרי לפניה תרועה יתקעו תקיעה לאחריה. וחכמים האחרונים מספקא להו מהו תרועה, מפני שתירגם אונקלוס תרועה יבבא ובאם סיסרא כתב ותיבב ומספקא להו אם ותיבב גנוחי ויליל או גנח לחודיה ויליל לחודיה, הילכך אמרינן דילמא אם סיסרא גנח ויליל ותרועה גנח ויליל הוא ולהכי עבדינן קשר''ק ג' פעמים, ושברים ותרועה אחד הוא דשניהם תרועה נינהו ומשום תרועה דקרא עבדי להו, ולהכי שיעור תרועה כשלשה שברים, והא דאמרינן שיעור תקיעה כתרועה, משום היקיש דקרא ותקעתם תרועה. ואם ותייבב גנח ויליל הוא נפיק בסידרא קמא דהא עבד שלש של שלש שלש, ומשום דמספקא לן דילמא ותייבב גנח לחודיה עבדינן קש''ק תלתא זימני דדילמא תרועה גנח לחודיה והם שברים וקא נפיק בהאי סידרא דהא עבד ג' של ג' ג'. ותו מספקא דילמא יליל הוא ותייבב ותרועה דקרא הוא יליל, לפיכך עבדינן קר''ק ג' זימני דתרועה הוא יליל וקא נפיק בהאי סידרא, והראשונים לאו כלום הם, ולהכי עבדינן שלשתן דלא ידעינן בהאי מיניהו נפיק צריך לעשות כל אחד כסדרו. והאי דעבדינן קשר''ק קש''ק קר''ק ולא היפוך, משום סדר ההלכה דתקין רבי אבהו קשר''ק ומתקיף לה רבינא וכו' ואמרינן דעביד נמי קש''ק ומתקיף לה רב עוירא וכו' ואמרינן דעביד נמי קר''ק. מיהו אותו תוקע שחיסר א' מן השברים לא הפסיד סידרו בכך, דכיון דתרועה (יש בה) [ושברים] שניהם משום תרועה דקרא קא עביד להו, לא פסל את סדרו בכך והוי כאילו התחיל בשבר ונתקל בו שחוזר עליו, ה''נ יתקע שבר אחר ויריע ויתקע דכיון שלא נגמרה התרועה ל''ה הפסק וכאלו נעשה בזה אחר זה דמי, אבל ודאי אם נגמרה התרועה הוי הפסק דכיון דג' שברים אחד הן והופסקו בתרועה הוי הפסק דהוי כתרועה שנחלקה לשנים שאינה כלום וצריך לחזור ולתקוע קשר''ק ולגמור סידרו. אבל ב' קשר''ק הראשונים לא הפסיד שהרי לא שהה בין הראשונים לזה האחרון שיעור שהייה דהיינו כדי לתקוע קשר''ק כולו, ואפילו לר' אבהו דאית ליה שהייות מפסיקות במצות כאשר אפרש, ה''מ בששהה שיעור שהייה כדי לגמור את כולו, וכ''ש לר' יוחנן דל''ל שהייות מפסיקות [במצות כלל דל''ה הפסק. ומנא תימרא דלר' אבהו שהייות מפסיקות ולר' יוחנן לא מפסיקות] מיהא דא''ר יוחנן [ל''ד:] שמע ט' תקיעות בט' שעות ביום יצא, ומקשינן ומי א''ר יוחנן הכי והא''ר יוחנן משום ר''ש בן יהוצדק בהלל ובמגילה אם שהה כדי לגמור את כולה חוזר לראש אלמא שהיות מפסיקות, ומתרץ הא דידיה דאין מפסיקין והא דרביה ר' שמעון דמפסיקין, ומקשינן והא ר' אבהו הוה אזיל בתריה דר' יוחנן ומטא זמן קר''ש וכי מטא למבואות המטונפות אישתיק בתר דחליף א''ל מהו לגמור א''ל אם שהיתה כדי לגמור את כולה חזור לראש אלמא קסבר ר' יוחנן שהיות מפסיקות, ומתרץ הכי קאמר ליה לדידי לא ס''ל שהייות מפסיקות כדאמרינן בתקיעה לדידך דס''ל דמפסיק אם שהיתה כדי לגמור את כולה חוזר לראש. וגם על הסדר השני קש''ק שתקע ב' פעמים קש''ק ובשלישי תקע ד' שברים וסיים הסדר אומר אני כי לא הפסיד כלום מכל סידרו, לפי שנחשוב אותו שבר רביעי כאילו האריך בתרועה שהרי שברים תרועה הם, וכיון דהכי התנן תקע בראשונה והאריך בשנייה כשתים אין בידו אלא אחת ה''נ משום דהאריך לא הפסיד ותרועה א' היא. וא''ת ה''מ כשהאריך בא' מן השברים דלא פסל אבל היכא דהוסיף על המניין שמנו חכמים פסל, איברא לא פסל שהרי ציצית עיקר מנינו ד' ציצית ואם הוסיף החמישי לא פסל את הראשונים בכך, דאמר רבא א''ר סחורה א''ר הונא [מנחות מ':] הטיל לבעלת (ח') שלש והשלימה לד' פסולה [משום] תעשה ולא מן העשוי, מיתיבי חסידים הראשונים כיון שארגו בה ג' מטילין לה תכלת ולאחר שגומרין הטלית מטילין שנים אחרים ולא אמרינן תעשה ולא מן העשוי, ומשני אימא כיון שפצעו בה כלומר שהשלימו כל הבגד (על) [עד] ג' אצבעות מטילין לה תכלת ד' ציציות ביחד וליכא תעשה ולא מן העשוי, ומקשינן והאמר ר' זירא היטיל למוטלת כשירה כלומר הטיל ציצית ה' לטלית שיש לה ד' ציציות כשירה וכגון טלית בת ה' כנפים ולא אמרינן תעשה ולא מן העשוי, ומשני רבא בבל תוסיף קאי מעשה לא הוי כלומר כיון דעבר על בל תוסיף בהאי חמישי שמטיל אינו מעשה לפסול את הראשונים, ה''נ האי שבר רביעי אינו מעשה לפסול את הראשונים. ועוד ילפינן מברכת כהנים דאמר רחמנא ג' ברכות ואם הוסיף הרביעית לא פסל את הראשונות, דתניא [ר''ה כ''ח:] מניין לכהן שעולה לדוכן שלא יאמר הואיל וניתן רשות לברך את ישראל אוסיף ברכה משלי כגון ה' אלקי אבותיכם יוסיף וגו' ת''ל לא תוסיפו, ומקשי מינה למ''ד מצות אינו עובר עליהן אלא בזמנן והא הכא (אע''ג) כיון דבריך עברה ליה זמנה וקתני דעבר, ומשני כיון דאילו מתרמי ליה ציבור אחרים הדר מברך ליה כוליה יומא זימניה הוא, ומדשני הכי ולא שני שאני הכא דהפסיד ברכה וצריך לחזור לברך ש''מ דלא הפסיד הברכות ואינו חוזר עליהן לעשותן, ה''נ לא הפסיד הג' שברים בתוספת שבר הד', וכשם שאין ברכה רביעית מפסקת בין ג' ברכות של ברכת כהנים לשים שלום שצריך ש''ץ לומר אחר וישם לך שלום משום שנאמר ושמו את שמי וגו' [מגילה י''ח.], כך השבר הד' אין מפסיק בין ג' שברים לתקיעה שאחר השברים. ועוד דשבר ד' מינא דשברים הוא ולא מפסיק, אע''ג דתרועה מפסקת בין שברים לתקיעה היינו דילמא משום דתרועה (גנוחי) [ילולי] הוא וקא מפסיק ילולי בין גנוחי לתקיעה, אבל שבר ד' שהיא גנוחי לא מפסיק כדאמרי' [סוכה ל''ז:] לא לידוץ אינש לולבא בהושענא דילמא נתרי עלין והוי חציצה בין לולב לערבה רבא אמר מין במינו הוא ול''ה חציצה בין לולב לערבה, ה''נ שבר רביעי לא מפסיק בין ג' שברים לתקיעה. אבל אם פיחת שלא תקע אלא ב' שברים ותקע תקיעה או תרועה צריך לחזור לראש סידרו שטעה בו. מיהו אנן כר' אבהו עבדינן הלכך תקעינן ג' פעמים כל סדר בלי הפסק בינתיים, מיהו אם שהה בין קשר''ק לקש''ק או באמצע קשר''ק לא הפסיד כלום ובלבד שלא ישהה בינתיים כדי לגמור את הקשר''ק וכן לקש''ק וכן לקר''ק, ואם טעה יעשה כאשר פירשתי למעלה. ומה שתיקן ר' אבהו ג' שברים להיות תרועה ולא ד', כנגד ג' תרועות האמורות בפרשה. ולמה קרא אותן שברים, לפי שמשבר את התרועה ומפסיק, ע''א על שם שהוא גנח גנוחי שהוא כעין אנחה ומצינו באנחה שבר שהוא האנח בשברון מתנים [יחזקאל כ''א]. ובירושלמי [פ''ד ה''י] קורא לשברים דקיקים על שם שהן קטנים. [ראב''ן שו''ת סימן ס''א].
-----
אין בידו אלא אחת, אותה שתקע בראשונה, אבל השניה שהיתה כונתו להעלות לו לשתים אינה עולה לכלום דפסוקי תקיעות לתרתין לא מפסקינן [כ''ז ע''א], ומאחר שכונתו היתה להעלות לו לשתים הראש אין לו סוף והסוף אין לו ראש, והיינו דגרסי' בירושלמי [פ''ד ה''י] לא רישא אית ליה סופא ולא סופא אית ליה רישא. [האשכול — דפוס י%ם, הלכ' ר''ה].
-----
תקע בראשונה ומשך בשניה כשתים אין בידו אלא א' כלומר תקע תקיעה ותרועה ותקיעה ורוצה להתחיל תקיעה של סימן שני שהן ב' תקיעות הסמוכות זו לזו ומשך בסוף תקיעה אחרונה שבסימן ראשון כשיעור ב' תקיעות אין בידו אלא א' סימן ראשון עלה בידו ולא משני כלום. וי''מ תקע תקיעה ותרועה ומשך בתרועה כדי תרועה ותקיעה אין בידו אלא תקיעה א' וזהו תרועה וכן מצינו שתרועה נקראת תקיעה כדאמרינן שמע תשע תקיעות בתשע שעות ביום יצא. ובתוספתא (פ''ב) תקע והריע ותקע בנשימה א' לא יצא והכי מסתברא דגרסי' בירושלמי (פ''ד ה''י) תקע בראשונה ומשך בשניה כשתים אין בידו אלא א' א''ר אבא בר זמינא בשם ר' זעירא אפי' אחת אין בידו ראשה גבי סיפא מצרפין וסיפא גבי ראשה מצרפין לא ראשה אית ליה סוף ולא סיפא אית ליה ראש. וסברא כפי' קמא. מאי אין בידו אלא א' דקתני במתני' בתקיעה ראשונה קאמר, אבל שני' שמשך כשתים לא עלה בידו כלום. ואית מפרשי לה כשתים. ומיהו לר' אבא בשם ר' זעירא לפי' קמא מאי אין בידו אלא א' דקאמר ותו ל''ל למימר תקע בראשונה לימא תקע בשני' ומשך בה כשתים. ומיהו דר' אבא בשם ר' זעירא ליתא וגמרא דילן אשניה קאי מדקאמר (כ''ז:) ואמאי תסליק לה לתרתי והלכך אם האריך בתקיעה א' לב' א' עלה בידו. וגמרנו מינה המאריך בתקיעה יותר מכשיעור אין בה חילול יו''ט כ''ז שעוסק בה פירש מן התקיעה ויצא (עי' שבת קל''ג:) אסור מלתקוע ואם נתקלקלה התקיעה הראשונה חוזר לראש ואם נתקלקלה ג' שברים חוזר לשברים וא''צ לחזור לתקיעה ואם נתקלקלה תרועה באמצע הא קי''ל אין בין תקיעה לתרועה ולא כלום. [עשרת הדברות לבעל העיטור הלכ' שופר ח''ג].
-----
תקע בראשונה וכו'. האי משנה לא משכחת לה אלא ביחיד שאין שומעין על סדר ברכות, אלא ששומעין אחר תפלה, שהוא חייב לתקוע ג' סימנין, סימן אחד למלכיות וסימן ב' לזכרונות וסימן ג' לשופרות. וכן פי' המשנה, תקע בראשונה תקיעה ראשונה של סימן מלכיות, וגם הריע תרועה, וכשהגיע לתקיעה שניה שהוא סוף מלכיות, האריך בה כשיעור שתי תקיעות כדי שיועילו אחת לתקיעה של סוף סימן הראשון והשנית לתקיעה של תחלת סימן של זכרונות, אין בידו אלא אחת, לפי שלא יועיל תקיעה בלא סוף, וכן תקיעה בלא ראש, דאפסוקי תקיעה לא מפסקי'. מי שבירך וכו', שהתפלל שבע ברכות, ולפי שלא היה בידו שופר לא שמע ג' הסימנין על סדר הברכות, לפי' שומען על הסדר, כיון שלא שמען על סדר הברכות. ובגמ' [ל''ד ע''ד] מוקים לה בשליח צבור, אבל ביחיד אפי' היה בידו שופר, אסור לתקוע באמצע תפלתו, וגם על ידי אחר אינו שומע דשמא יטעה בתפלתו. [רבינו יהונתן מלוניל].
-----
מראש השנה. זהו לשון חמי הראב''ן ז''ל בקיצור, כי הוא האריך. אירע במגנצא ביום ראש השנה בשנת תתק''ה שתקע התוקע ב' פעמים קשר''ק כשורה ובשלישית תקע שני שברים והתחיל להריע, והחזירוהו מקצת הקהל לראש, ומקצת הקהל אמרו תקע שבר אחר וסיים, והוא התחיל לראש לתקוע ג' פעמים קשר''ק כאשר בתחלה, ובסדר קש''ק תקע כסדר שני קש''ק ובשלישית תקע ד' שברים ותקיעה וסיים, והחזירוהו לראש אותם שהחזירוהו בתחלה, ותקע עוד ג' פעמים קש''ק. ויחר אף מורי חמי רבינו אליקים ואמר אם חכמה אין כאן זקנה יש כאן, מעולם לא ראינו לחזור לראש מפני אלו הדברים, ושלא כדין עשו המחזירים אותו. והם אמרו כדין עשינו. ונתתי אני אליעזר לב לחקור ולתור בדבריהם, ונראה לי כי שלא כדין החזירוהו לראש, וגם התוקע עבר על איסור שבות דרבנן, כי תקיעת שופר אינה מלאכה אלא שבות. מיהו אותו תוקע שחיסר מן השברים והתחיל בתרועה לא הפסיד סדרו בכך, דכיון דתרועה ושברים שניהם משום תרועה דקרא הוא דקא עבדינן, דמספקא לן אי ילילי יליל אי גנוחי גנח, לא פסיל סדרו בכך, והוי כאלו התחיל בשברים ונתקל בו שחוזר עליו, הכי נמי יחזור ויתקע שבר אחד ויחזור ויריע ויתקע, דכיון שלא נגמרה התרועה לא קרי הפסק וכאלו נעשה בזה אחר זה דמי. אבל ודאי אם נגמרה התרועה הוי הפסק, דכיון דשלשתם אחד הוא והופסקו בתרועה הוי הפסק, דהוי כתרועה שנחלקה לשנים שאינה כלום, וצריך לחזור ולתקוע קשר''ק, אבל שני קשרקי''ם הראשונים לא הפסיד, שהרי לא שהה בין הראשונים לזה שאחריהם שיעור שהייה דהיינו כדי לתקוע קשר''ק כולה, ואפי' לר' אבהו דאית ליה שהיות מפסיקות במצות, כאשר אפרש לפנים, הני מילי כששהה שיעור שהייה כדי לגמור את כולה, וכל שכן לר' יוחנן דלית ליה שהיות מפסיקות במצות כלל דלא הוי הפסק. ומנא תימרא דלר' אבהו שהיות מפסיקות ולר' יוחנן לא מפסיקות, מהא דאמר ר' יוחנן שמע תשע תקיעות בתשע שעות ביום יצא, ופריך ומי אמר ר' יוחנן הכי, דשהיות לא מפסיקות, והאמר ר' יוחנן משום ר' שמעון בן יהוצדק בהלל ובמגילה אם שהה כדי לגמור את כולה חוזר לראש, אלמא שהיות מפסיקות, ומתרץ הא דידיה, דבתקיעות שהיות לא מפסיקות, והוא הדין להלל ולמגילה, והא דרביה ר' שמעון בן יהוצדק, דאיהו סבר שהיות מפסיקות במצות, ושוב פריך והא ר' אבהו הוה אזיל בתריה דר' יוחנן וכו' עד אמר ליה אם שהית כדי לגמור את כולה חזור לראש, אלמא סבר שהיות מפסיקות, ומתרץ הכי קאמר ליה לדידי לא סבירא לי שהיות מפסיקות לדידך דסבירא לך שהיות מפסיקות אם שהית כדי לגמור את כולה חזור לראש. עד כאן יסודו.
ואני יואל הלוי איני יכול לעמוד על דברי מורי חמי במה שכתב ונתן חילוק בין היכא שלא גמר התרועה להיכא דגמר התרועה, דכל אדם המתחיל בתרועה במהירות יכול לעשות שלשה יבבות, וזהו שיעור תרועה, ולדבריו בעל כרחו סבירא ליה כגון שלא עשה רק שתי יבבות, ותימא בעיני מי היה יכול לעמוד בזה. ואפילו בשתי יבבות לא ידענא מנא ליה שאין קרויה זו הפסק, דמה לי שנים ומה לי שלשה. וגם מה שכתב ששני(ם) הקשרקי''ם הראשונים לא הפסיד היכא שטעה וגמר התרועה גם בזה איני יכול לעמוד על דבריו, דיותר נראה לי דהפסיד, דהא כיון ששהה, אליבא דר' אבהו באותן התשע תקיעות כגון שתקע בט' שעות לא יצא, דהא הוא פליג עליה דר' יוחנן, כמו שכתב מורי חמי, ומדמהו למגילה ולהלל ולקריאת שמע, וכשם שבמגילה והלל וקריאת שמע אם שהה כדי לגמור את כולה חוזר לראש ולא למקום שפסק, הכי נמי כשתקע בתשע שעות תשע תקיעות חוזר לראש לגמרי ויתקע תשע תקיעות, דתשע תקיעות חשיבי אחת כמו הלל ומגילה וקריאת שמע. והילכך כיון שיש לו לעשות ג' קשרקי''ם (אותן ט' תקיעות כמו שאם) זה אחר [זה], דשמא גנח ויליל היא, ויש לו לצאת ידי חובתו באלו קשרקי''ם מאותן ט' תקיעות, כמו שאם היה שוהה בין תקיעה שביעית לשמינית או בין שמינית לתשיעית וכן כולם, (ד)קיימא לן דאם היה שוהה כדי לגמור את כולה חוזר לגמרי לראש ויתקע כל התשע תקיעות, הכי נמי כשצריך לעשות קשר''ק שני או שלישי ויטעה ויעשה קר''ק או קש''ק או שיעשה שני שברים ויריע שלגמרי סתר הכל אפי' שני קשרקי''ם הראשונים. ועוד ממנהג אבותינו שלא תיקנו בעמידה על הברכות דמלכיות זכרונות ושופרות לתקוע כי אם קשר''ק בראשונה ולא קש''ק וקר''ק, היינו טעמא משום דסבירא להו שזה הוי הפסק דשמא בכולם יש מן הדין לעשות קשר''ק ואם היה עושה קש''ק וקר''ק בנתיים הוי הפסק. וגם כשאנו תוקעים בישיבה אנו תוקעים ג' קשר''ק ביחד וג' קש''ק ביחד וג' קר''ק ביחד, ולדברי מורי חמי למה אין אנו תוקעים קשר''ק קש''ק קר''ק בזה הסדר ג' פעמים, דאפי' אם הוי מן התורה קשר''ק הלא לא היה מזיק כלום אם היה תוקע בנתיים קש''ק וקר''ק ולא היה צריך לחזור לראש.
גם זה לשון מורי חמי. וגם על הסדר השני שבשלישית שתקע ד' שברים אין בכך כלום, דבשביל שהוסיף לא פסל, שהרי גבי ציצית עיקר מנינו ד' ציצית, ואם הוסיף חמשה לא פסל את הראשונות בכך, דאמר רבא אמר רב סחורה אמר רב הונא [מנחות מ' ע''ב] הטיל לבעלת שלש והשלימה לארבעה פסולה משום תעשה ולא מן העשוי, מיתיבי חסידים הראשונים כיון שארגו בה שלש היו מטילין לה תכלת, ולא אמרינן תעשה ולא מן העשוי, ומשני אימא כיון שפצעו בה שלש היו מטילין לה תכלת, כלומר כשהשלימו כל הבגד עד ג' אצבעות היו מטילין ביחד, הלכך ליכא למימר תעשה ולא מן העשוי, ומקשינן והא אמר ר' זירא הטיל למוטלת כשירה, כלומר הטיל ציצית חמישי לטלית שיש לו ד' ציצית כשירה, [לכשיסירנה], וכגון טלית בת ה' כנפות ולא אמרינן תעשה ולא מן העשוי, ומשני אמר רבא בבל תוסיף קאי מעשה לא הוי, כלומר כיון שעבר בבל תוסיף בהאי חמישי שמטיל בה אינו מעשה לפסול [הראשונים, הכי נמי האי שבר רביעי אינו מעשה לפסול את הראשונים]. ועוד ילפינן מברכת כהנים, דאמר רחמנא שלש ברכות, ואם הוסיף רביעית לא פסל את הראשונות, דתניא [לעיל כ''ח ע''ב] מנין לכהן שעולה לדוכן שלא יאמר הואיל [וניתנה] לי רשות לברך את ישראל אוסיף ברכה משלי כגון [דברים א'] ה' אלהי אבותיכם יוסיף עליכם תלמוד לומר [שם ד'] לא תוסיפו, ומקשינן מינה למאן דאמר מצות אינו עובר עליהם אלא בזמנן והא הכא כיון דבריך עברה ליה זמניה וקתני דעבר, ומתרץ כיון דאלו מיתרמי ליה ציבורא אחרינא הדר מברך להו כוליה יומא זמניה הוא, ומדמתרץ הכי ולא תירץ שאני הכא דהפסיד הברכות וצריך לחזור ולברך, שמע מינה דלא הפסיד הברכות ואינו חוזר עליהם לעשותם, הכי נמי לא הפסיד הג' שברים בתוספת שבר רביעי. וכשם שאין הברכה רביעית מפסקת בין ג' ברכות של ברכת הכהנים לשים שלום שצריך השליח צבור לומר אחר וישם לך שלום משום שנא' [במדבר ו'] ושמו את שמי על בני ישראל ואני אברכם, כך השבר הרביעי אינו מפסיק בין ג' השברים ולתקיעה שאחר השברים. ועוד דשבר רביעי ממין השברים הוא, [והוה] דומיא דאמרינן [סוכה ל''ז ע''ב] לא [לידוץ] איניש לולבא בהושענא דדלמא נתרו עליו והוי חציצה ומסקנא ורבא אמר מין במינו הוא ואינו חוצץ. ואם תאמר למה לא תיקנו סדר מלכיות זכרונות ושופרות ביוצר ויתקעו בתפלת יוצר, היינו משום דתנן [לעיל ל''ב ע''ב] העובר לפני התיבה ביום טוב של ראש השנה השני מתקיע, ומפרש בגמרא [הטעם] דשני, היינו המתפלל תפלת מוסף, [מתקיע ד]משום שעת השמד תיקנו כך. ומפורש בירושלמי [פ''ד ה''ח] דפעם אחת תקעו בתפלת יוצר והיו השונאים סבורים שמא עליהם הם באים ועמדו עליהם והרגום באותה שעה תיקנו שלא להשכים ולתקוע אלא עד מוספין מן גו דאינון חמן לון דקרו שמע ומצלו וקרו באורייתא ומצלו ותוקעים אינון אמרין בנימוסיהם הן עסקין ואית דמפקי מהאי קרא [תהלים י''ז] שמעה ה' צדק זו קריאת שמע הקשיבה רינתי זה רנון תורה האזינה תפלתי זו תפלה בלא שפתי מרמה זה מוסף מה כתיב בתריה מלפניך משפטי יצא, דהיינו בתקיעת שופר. עד כאן יסוד חמי.
ולי יואל הלוי נראה להביא ראיה מהא דאמרינן [ל' ע''ב] תמיד של ראש השנה שחרית קרב כהלכתו, פירוש דלא היו אומרים עליו אלא שיר של חול ואפי' בזמן שבאו עדים לפני תמיד השחר, וטעמא הואיל דרוב השנים לא היו באים אלא לאחר תמיד של שחר וגם כל השנים היו מסתפקים בתמיד שמא לא יבואו, ולהכי לא היו אומרים עליו שיר דראש השנה, שהיו אומרים [תהלים פ''א] הרנינו לאלהים עוזינו הריעו לאלהי יעקב, אל[מ]א דבתמיד של שחר לא היו מזכירים כלל מעין היום, הלכך גם אנו אין אנו מזכירים מלכיות זכרונות ושופרות ביוצר, אבל במוסף שהיו אומרים הריעו והיו מזכירים תרועה גם אנו מזכירים תרועה במלכיות זכרונות ושופרות, דתפלות כנגד תמידים נתקנו, כדאמרינן בגמרא דברכות בפרק תפלת השחר [כ''ו ע''ב]. ואע''פ שקודם השמד היו תוקעים בתפלת יוצר משום דזריזין מקדימין למצות, מיהו מאחר שביטלוה מפני השמד [לא] העמידוהו כבראשונה כמו שהיו עושים בבנין הבית. גרסינן בירושלמי [פ''ד ה''ו] ר' אבהו בשם ר''א בכל מקום עבר והתיר אדיר המלוכה לא יצא לחוץ מן האל הקדוש ובלבד במוסף ואתיא כר' יוחנן בן נורי [לעיל ל''ב ע''א]. ואיני יודע פירושו. אבי מורי. [ראבי''ה שו''ת סימן קע''א].
-----
ראיתי בתשובת רבינו תם שכתוב בה שלשה שברים בנשימה אחת עבדינן להו, דבמקום תרועה קיימי, אבל שלשה שברים ותרועה דקשר''ק לא מסתבר, דגנוחי וילולי לא עבדי(נ)ן אינשי בנשימה אחת. עד כאן לשונו. ואני מוסיף לאמת דבריו דגרסינן בפרק החליל [נ''ג ע''ב] במאי קמיפלגי רבי יהודה ורבנן דמתניתין, דאינהו קא חשבו עשרים ואחת תקיעות ורבי יהודה שבע, רבי יהודה סבר תקיעה תרועה תקיעה אחת היא ורבנן סברי תקיעה לחוד ותרועה לחוד וכו' כמאן אזלא הא דאמר רב כהנא אין בין תקיעה לתרועה ולא כלום כמאן כרבי יהודה. ואפילו מפרשים ולא כלום אלא כשיעור נשימה, היינו משום שלא אפשר בענין אחר, אבל אי אפשר היה צריך שלא להפסיק כלל, ואפילו רבנן לא פליגי עליה דרבי יהודה אלא בתקיעה ותרועה ותקיעה אבל בתרועה גופה, אי נמי בשלשה שברים שהם במקום תרועה, דאפשר נמי לקצרם ולעשותם בנשימה אחת מודו ליה. וכן עיקר. וגם אני רגיל להזהיר התוקעים על ככה. והא דתנן תקע בראשונה ומשך בשניה כשתים אין בידו אלא אחת, היינו משום ששניהם קול אחד והוה ליה כתקיעה אחת ארוכה, אבל תקיעה ותרועה ותקיעה לרבי יהודה, אף על גב דמצמצם בלא הפסק, שינוי קול מוכיח. ובירושלמי [פ''ד ה''י] ראיתי שיעור תקיעה כשלש תרועות שיעור תרועה כשלש יבבות אמרן בנשימה אחת יצא תקע בראשונה ומשך בשניה כשתים אין בידו אלא אחת, רבי זעירא בשם רבי אבא בר עולא צריך להריע מתוך פשוטה רבי בא בשם רבי אבא בר רב הונא אמר אין צריך להריע. ובירושלמי דמגילה [פ''ג ה''ז] גרסינן עשרת בני המן נמי צריך לאמרן בנשימה אחת. ולאו למימר דווקא בדיעבד יצא, אלא הכי פירושא אם הם בנפיחה אחת יצא, ואם לאו אין כאן מצוה מן המובחר, וכן בתקיעה וכן בעשרת בני המן. אבל [אי] צריך להריע בין פשוטה ותרועה איפליגי בפלוגתא דרבי יהודה ורבנן. כך נראה לי לפרש הירושלמי. [ראבי''ה סימן תקמ''ב].
-----
תקע בראשונה ומשך בשנייה כשתים אין בידו אלא אחת, פי' תקע קשר''ק ותקיעה שבסוף האריך כשתים להעלותה לסוף קשר''ק ולתחילת קש''ק אין בידו אלא אחת היא תקיעה ראשונה שלקשר''ק, וכן מוכח בירושלם, [ר''ה פ''ג ה''ג] תקע בראשונה ומשך בשנייה כשתים אין בידו אלא אחת, ר' אבא בשם ר' זעירא אפי' אחת אין בידו למה רישא מצטרף גבי סיפא וסיפא גבי רישא מצטרף, לא רישא אית לה סיפא, ולא סיפא אית לה רישא, ודאמרי' בבבלי [כ''ח ע''א] למימרא דסבר רבא דאמ' שמע מקצת תקיעה בבור ומקצת תקיעה חוץ לבור יצא, דשמע תחילת תקיעה בלא סוף, או סוף בלא תחילה יצא, והתנן תקע בראשונה ומשך בשנייה כשתים אין בידו אלא אחת, ואמאי ליסליק ליה בתרתי, פסוקי תקיעתא לא מפסקינן, כלומר ולא יעלה כלל אפי' לאחת, אבל שמע סוף בלא תחילה, או תחילה בלא סוף יצא, ובלבד שיהא בו שיעור תקיעה, הרב אבן גיאת. [המנהיג הלכ' ראש השנה].
-----
פעם א' תקע התוקע ב' פעמים קשר''ק כשורה ובשלישית תקע ב' שברים והתחיל להריע ואמר רבינו אליעזר בר' נתן אם חיסר א' מן השברים והתחיל התרועה לא הפסיד סדרו בכך כיון דתרועה ושברים שניהם משום תרועה דקרא עבוד להו ולא פסל את סדרו בכך והוי כאילו נתקל בשבר שחוזר עליו ה''נ חוזר ותוקע שבר א' ומריע ותוקע בד''א שלא נגמרה התרועה ולא הוי הפסק וכאילו נעשו זא''ז אבל ודאי אם נגמרה התרועה הוי הפסק כיון דג' שברים אחריהם (נ''ל שט''ס וצ''ל א' הן וברא''ש וטור איתא יש להם להיות בזא''ז) והופסקה התרועה הוי הפסק והוי כתרועה שנחלקה לשנים שאינה כלום וצריך לחזור ולתקוע סדרו קשר''ק ולגמור סדרו אבל ב' קשרקי''ם הראשונים לא הפסיד שהרי לא שהה בין הראשונים וזה האחרון שיעור שהי' דהיינו כדי לתקוע קשר''ק כולו אבל פיחת שלא תקע אלא ב' שברים ותקע תקיעה או תרועה צריך לחזור לראש סדרו אבל אבא מורי הריב''ק אומר שבין פיחת או הותיר יצא. [מעשה רוקח סימן קכ''ה].
-----
תקע בראשונה ומשך בשניה כשתים אין בידו אלא אחת. לפי דעת הר''ם [פ''ג ה''ד] אותה הארוכה שמשך עולה באחת. ולפי הירושלמי משמע שאינה עולה בכלום, דאמר התם [פ''ד ה''י] אפילו אחת אין בידו, לא רישא אית לה סיפא ולא סיפא אית לה רישא. וכי אמרינן בגמרא שלנו אין בידו אלא אחת, מאותה ראשונה קאמר, אבל השניה לא כלום  היא. כך הוא דעת ה''ר אב''ד. ולכאורה נראה שהירושלמי חולק עם הגמרא שלנו, שאין בידו אלא ראשונה הוה  ליה למימר. ובכל מקום שהירושלמי חולק עם הבבלי לא נדחה תלמוד ערוך שלנו בשביל הירושלמי. לכך נראה כמו שכתב הר''ם. [המאורות].
-----
תקע בראשונה שהיא תקיעה שבתחילת סימן ומשך בתקיעה שבסוף סימן כשתים [של] ראשונה, זו שהאריך בה אינו עולה לו אלא לא' וזהו לסוף הסימן אבל לא הועיל לתחילת הסימן השני כאשר חשב שאין זו אלא תקיעה א' אע''פ שהאריך בה כשיעור שתים שאין שיעור לתקיעות למעלה. תקע והריע בבת א' יצא ועולה לו לתקיעה ותרועה אבל תרועה ושברים כא' אינה עולה אלא מפסיק בין תרועה לשברים כדי שיהא להם ראש וסוף כן דעת ר''ת וכ''כ הרמב''ן וי''א שכשם שאין להפסיק בתרועה עצמה כך אין מפסיק בין שברים ותרועה שהכל תרועה א' הוא. [ל''ד ע''א] קול פסול פוסל בין תקיעה לתרועה אבל בין סימן לסימן אינו פוסל. כת' החכם ר''ז הלוי באזהרות שלו שא''צ לתקוע בין סימן לסימן אלא תקיעה א' וזהו שאמר מבין כל שתי תרועות שונות אין פשוטה מחוייבת לבד אחת אחורנית ותקעתם תרועה שנית וזהו שהסכים אחיו הרא''ה ולפי מ''ש רבי' האי שתקנת רבי אבהו היה לאסוף המנהגים ולא על הספק נר' שצריך לעשות כל סימן בשלימות. [אהל מועד שער ר''ה ויוה''כ דרך ב'].
-----
הרי שתקע והריע ותקע תקיעה ארוכה ומשך בה כשתים בראשונה, אין אומרים תחשב כשתי תקיעות, ויריע אחריה ויחזור ויתקע, אלא אפילו משך בה כל שעה, אינה אלא תקיעה אחת, וחוזר ותוקע ומריע ותוקע שני פעמים. והירושלמי אומר שאפילו אחת אין בידו, דלא רישא אית ליה סופא, ולא סופא אית לה רישא. פירוש, הראש שעשה לסוף תשר''ת אין לו סוף, והסוף שעשה לראש תש''ת אין לו ראש. [כל בו הלכ' ראש השנה סימן ס''ד].
-----
וכן יש אומרים שאם היה צריך לתקוע תש''ת, וטעה ועשה אחד מן השברים קצת תרועה, לא די לו בהניחו התרועה ועשות התקיעה, אלא כל אותו תש''ת פסול, וצריך לחזור ולעשותו פעם אחרת, שתקיעה מפסקת בין השברים לתקיעה. וכן אם (הוא) [היה] צריך לתקוע תר''ת, (וכשירצה) [וכשרצה] לעשות תרועה טעה והתחיל לעשות שברים, צריך לחזור ולעשות כל התר''ת, מהטעם שביארנו. אבל המוסיף בשברים יותר על השלש אין בכך כלום, כמו שאין מקפידין על אריכות התרועה, שזה גם כן תרועה ארוכה היא. [כל בו הלכ' ראש השנה סימן ס''ד].
-----
תקע בראשונה ומשך בשניה אין בידו אלא אחת לדברי (אריא''ג) [הריא''ג] ז''ל והרבה חכמים אינה עולה זאת השניה אפי' לאחת, ואין כן דעת הרמב''ם ז''ל מיהו פשוטה שישמע מקצתה מן המתעסק לא יצא דלא רישא אית ליה סיפא ולא סיפא אית לה רישא וכן נמי אם שמע תחלת תקיעה בלא סיפא או סיפא בלא תחלה לא יצא כדאיתא בפרק ראוהו ב''ד [כ''ח ע''א]. [חי' הרשב''ץ].
-----
אם תקע תשר''ת בנשימה אחת לכאורה נראה שלא יצא שאין כאן לא ראש ולא סוף. ומיהו בירושלמי לא משמע כן. [האגור סימן תתק''ה].
-----
האריך בתקיעה אחרונה של תשר''ת כשיעור ב' תקיעות כדי שתעל' לו בשביל תקיעה ראשונה של תש''ת קאמר בירושלמי שאינו עולה לו כלל. אבל בגמ' דידן מוכח שעולה בשביל אחת ולא בשביל שתים. [האגור סימן תתק''ו].
-----
מי שבירך ואחר כך ניתמנה לו שופר תוקיע מיריע ותוקיע תוקיע מיריע ותוקיע שלשה פעמים, טעמה דלא הוה ליה שופר מיעיקרה הא הוה ליה שופר מעיקרה כשמע להי אסדר ברכות שמע להי, רב פפא בר שמואל קא לצלויי אמ' ליה לשמעיה חזי דכד נהרנא לך תקע לי אמ' ליה לא אמרן אילא בחבר עיר, תניא נמי הכי כשהוא שומען שומען על הסדר ועל סדר ברכות במה דברים אמורים בחבר עיר אבל ביחיד שומען על הסדר שלא על סדר ברכות, ויחיד שלא תקע חבירו תוקיע לו ויחיד שלא בירך אין חבירו מברך לו, ומצוה בתוקעין יתיר מן המברכין כיצד שתי עירות באחת תוקעין ובאחת מברכין הולכין למקום שתוקעין ואין הולכין למקום שמברכין, פשיטא הא דאוריתא והא דרבנן אף על גב דהא ודאי והא ספק, אמ' רבי זורא לשמעיה איכון ותקע לי אלמא קא סבר בענן דעת משמיע. [הלכות פסוקות לרבינו יהודאי גאון הלכ' ראש השנה].
-----
מי שבירך ואח''כ נתמנה לו שופר תוקע ומריע ותוקע שלשה פעמים, פי' מי שבירך התפלל תפלת המוספין ובירך תשעה ברכות, תוקע ומריע ותוקע, בשביל מלכיות, וכן בשביל זכרונות, וכן בשביל שופרות, [ל''ד ע''ב] טעמא דלא הוה ליה שופר מעיקרא הא הוה ליה שופר מעיקרא כי שמע להו אסדר ברכות שמע להו. [סידור רש''י סימן קס''ד].
-----
מי שברך ואחר כך נתמנה לו שופר תוקע ומריע ותוקע שלש פעמים. פי' מי שברך נתפלל תפילת המוספין ובירך תשע הברכות. ונתמנה לו שופר. תוקע ומריע. ותוקע. בשביל מלכיות. וכן בשביל זכרונות וכן בשביל שופרות. טעמ' דלא הוה ליה שופר. הא הוה ליה שופר מעיקרא כי שמע להו אסדר ברכות שמע להו. [מחזור ויטרי סימן שי''ז].
-----
כתב רבינו יצחק פאסי זצ''ל שאלו מקמי ריש מתיבתא המברך ביום ראש השנה על תקיעת שופר בתר ספר תורה והשיח צריך לברך על התקיעות שעל סדר ברכות אי לא. ואהדר להו הכי חזו רבנן שגוערין בזה ששח עד שלא יתקע על סדר ברכות אבל לחזור ולברך אינו חוזר ולא דמיא הא לתפלין דאמר רבה בר רב שילא אמר רב חסדא שח בין תפלה לתפלה חוזר ומברך דהנך ב' מצות נינהו דתנן תפלה של יד אינה מעכבת של ראש ושל ראש אינה מעכבת של יד ולא עוד אלא דלא הדר ומברך ברכה קמייתא אלא ברכה אחריתי הוא דמברך דמקשינן שח אין לא שח לא והא שלח ר' חייא בר הונא משמיה דר' יוחנן על תפלה של יד אומר להניח תפלין ועל של ראש אומר על מצות תפלין ופרקינן אביי ורבא דאמרי תרווייהו לא שח מברך אחת שח מברך שתים ואעפ''כ קשה להשיח כדתניא שח בין תפלה לתפלה עבירה הוא בידו וחוזרין עליו מעורכי המלחמה וכל שכן כי האי גוונא ששח בין תקיעות דמיושב לתקיעות דמעומד שאינו חוזר ומברך שמצוה אחת הוא ולא עוד שלא הוא לבדו חייב שלא להשיח אלא כל הקהל חייבין שאין זה מברך וצונו לתקוע אלא לשמוע ושליח צבור ככל הקהל הוא בדבר זה ולא דמיא הא לתפלין וסוכה שאדם מברך כמה פעמים ביום דהנך כל זמן שהוא בא לסוכה ויושב וכל זמן שמתקן את התפלין היא מצוה בפני עצמו וזו מצוה אחת היא בא וראה שהרי ההלל מברכין קודם לקריאתו ואעפ''כ בין פרק לפרק פוסק ולא הוצרך לחזור ולברך. ובעל הדברות כתב מסתברא כיון שהתקיעות מעומד אינה אלא לערבב את השטן וכבר יצאו בתקיעות שהן מיושב אין צריך לברך ואינה מפסקת ברכה ואין לחוש ולגעור. והר''ר זרחיה בעל המאור זצ''ל כתב לפי מה שפירשנו אנו שאין משורש הלכה ברכת שופר אלא ברכות של תפלה אין אנו זקוקין [בזה] לגערה ולנזיפה וההיא דתפלין אין לה שום ענין בכאן ואין לנו כיוצא בה בכל המצות ובכל הברכות וכן כתב רבינו ישעיה זצ''ל. ומותר להשיח בין אלו לאלו שאין תוקעין אותה של עמידה אלא לשומען על סדר ברכות ומכל מקום יצא ידי חובתן בישיבה. [שבלי הלקט סימן ש''ג].
-----
מי שבירך ואחר כך נתמנה לו שופר תוקע ומריע ותוקע שלשה פעמים, ודקדקו בגמרא [ל''ד ע''ב] טעמא דלא הוה ליה שופר מעיקרא כי שמע להו אסדר ברכות שמע להו, ובצבור שנו, נמצא עכשיו דבצבור לכתחילה תוקע על סדר ברכות וכדתנן בסיפא מלכיות ותוקע זכרונות ותוקע שופרות ותוקע, אבל בדיעבד אם התפלל ואחר כך תקע יצא, וכתב רבינו יצחק אלפסי בהלכות כלשון הזה, נמצא עכשיו שתוקעין תשר''ת ג' פעמים ותוקעין תש''ת ג' פעמים ותוקעין תר''ת ג' פעמים, ונהגו העם לתוקען כשהן יושבין ומברכין עליהם ברכת התקיעה, ומפני שהציבור צריכים לשמוע התקיעות על סדר ברכות לפיכך חוזרין ותוקעין על סדר ברכות תשר''ת פעם אחת תש''ת פעם אחת תר''ת פעם אחת, ובדין הוא שיהו תוקעין אותן על סדר ברכות כסדר שתוקעין כשהן יושבין, אלא כיון שהברכות אינן מעכבות את התקיעות הרי יצאו ידי חובתן באותן שתקעו כשהן יושבין, ודי להם לתקוע תשר''ת תש''ת תר''ת על סדר ברכות פעם אחת שלא להטריח את הציבור, וכן הוא המנהג בכל העולם ובשתי ישיבות, ע''כ לשון ההלכות, ובודאי כך נהגו העולם, וממה שאמר ונהגו העם לתקוע כשהן יושבין אתה מכיר שלא נתברר לו מאין יצא המנהג הזה ומי התחיל בו, וכן כתבו המחברים כולם, ורבים אומרים שמשעה שתיקן ר' אבהו תשר''ת וכניף מנהגי ותקע תש''ת כברייתא ותר''ת כמתני', חששו לתקיעות יתירות שלא יפסיקו באמצע תפילה, והקדימו ועשו הספיקות כולם מיושב ויוצאין ידי חובתן, ואחר כך מעומד מקצרין ועושין כולם פעם אחת, ובודאי דבר קשה הוא במעומד דלא כחד אנו נוהגין, דאין אנו עושין לא לדעת מתני' ולא לדעת ברייתא ולא לגנח ויליל דר' אבהו.
ולפיכך אמרו עליו על ר''ת שהיה אומר לעשות תשר''ת למלכיות וכן לזכרונות וכן לשופרות דמוטב לחוש לספקות ולא לחוש להפסקות, וכן כתב רבינו שמשון בתוספות שלו והנהיג ר''ת במקומינו לתקוע אזכרונות ושופרות תשר''ת כמו למלכיות, דהשתא נפיק מכל ספיקי וליכא אלא הפסק, ובהכי סגי שלא לשנות המנהג ביותר, דהא אמרו שמע תשע תקיעות בתשע שעות יצא, ע''כ לשונו, וכל זה הענין ממה שהזכרנו כבר שהנה הרב סובר שאין הפסקה פוסלת אלא לחוש לדברי ר' יהודה, אבל לרבנן וכל שכן לר' יוחנן דאמר שמע ט' תקיעות וכו' אין לחוש, והדין עמו לפי פירושו לחוש לספיקות ולא להפסקות, אבל אנו כבר ביארנו שההפסקה פוסלת לדברי הכל כמו שמפורש בתוספתא, וכך אמרו בתוספות בשם רבינו יצחק הזקן כמו שהזכרנו, אם כן יותר ויותר יש לנו לחוש להפסקות דפוסלות לגמרי למתניתין ולמתניתא.
אבל עכשיו אשוב לענין עיקר המנהג הזה ונתרץ הכל, ונאמר תחלה שזה שנהגו להקדימן ולתקוע מיושב ומעומד מה שלא נשנה במשנה ולא בברייתא, המנהג הזה יש לו יסוד בגמרא ורבותינו חכמי התלמוד האמוראין התחילו בו, וזהו שאמרו בגמרא [ט''ז ע''א] אמר ר' יצחק למה תוקעין ומריעין כשהן יושבין ותוקעין ומריעין כשהן עומדין כדי לערבב את השטן, ופי' כשהן יושבין קודם תפילת המוספין, ומברכין עליהם במטבע קצר כדרך שמברכין על כל המצות, ואחר כך תוקעין ומריעין כשהן עומדין בתפילה על סדר ברכות, לא שלא יצאו ידי חובת שופר אלא שהברכות מעיקרן בתקיעות נתקנו כדאמרינן [לעיל שם] אמרו לפני מלכיות וכו' ובמה בשופר, ופי' כדי לערבב את השטן הכי קאמר למה הנהיגו באותן תקיעות ראשונות, ולא פטרו עצמן בתקיעות דעל סדר ברכות שהן חובה ואינן יכולין לפטור עצמן מהם, כדי לערבב את השטן קודם תפילה שלא ישטין על תפילתם.
ופי' זה נכון ופשוט, אבל לא היו הראשונים מפרשים כן מפני ששנינו במשנתינו מי שבירך ואחר כך נתמנה לו שופר תוקע ומריע ותוקע ג' פעמים, ואמרו עלה בברייתא [ל''ד ע''ב] שומען על הסדר ועל סדר ברכות בחבר עיר, אם כן אינו שומען אלא פעם אחת, וכל זה אינו קשה, לפי שהן שלשה דינין, ותנאי קאמר תנא דינא דלכתחילה שומען על סדר ברכות ודיעבד אפילו שלא על סדר ברכות נמי יצא, ואתא ר' יצחק ואמר כיון שמצותן לכתחילה פעם אחת על סדר ברכות למה נהגו העם עכשיו שתוקעין ומריעין קודם תפילה וחוזרין ותוקעין ומריעין על סדר ברכות, כדי שיהיה השטן מעורבב בשעת תפילה, ומימרא זו דר' יצחק כעין מימרא דר' אבהו [לעיל שם] בשופר למה תוקעין בשופר של איל, דהוא טעמא דמנהגא ולא טעמא דקרא ולמה נהגו קאמר כמו שפירשנו למעלה, וכן ר' יצחק למה נהגו קאמר, ולא שנשנו דבריו בשום מקום לא במשנה ולא בברייתא, וכיוצא בשמועה זו במסכת תעניות [ט''ז ע''א] ולמה מתכסין בשקים אמר ר' אבא לומר חשבנו כבהמה ולמה יוצאין לבית הקברות פליגי בה ר' לוי וכו', וזו אינה במשנה ולא בברייתא ולא בשום מימרא דאמוראי אלא מה טעם נהגו כן קאמר, וזו כיוצא בהן, עכשיו מצאנו מקור נובע למנהג הזה שנהגו בכל העולם.
ועדין נשארה עלינו הקושיא שהזכירו הראשונים למה אין תוקעין את כולן על סדר הברכות, ותשובת שאלה זו לפי ששנינו במשנתינו מי שבירך ואחר כך נתמנה לו שופר תוקע ומריע ותוקע שלשה פעמים וכו', אבל היה לו שופר ותקע ואחר כך נתמנה להם מברך, בודאי חוזרין ותוקעין על סדר ברכות, דומיא דתעניות ושעת מלחמה שאומרין זכרונות ושופרות ותוקעין עליהן, ואע''פ שאין היחיד חייב בתקיעות כלל, הציבור תוקעין בשעת תפילה כדי להעלות התפילה בתקיעה, ושם [תענית ט''ז ע''ב] שנינו על כל ברכה וברכה באחת אומר תקעו ובאחת אומר הריעו, אלא שר' יהודה חולק שם ואומר על כל ברכה וברכה תוקעין ומריעין ותוקעין דאזיל לטעמיה דאמר תקיעה ותרועה ותקיעה אחת היא ואין הלכה כמותו, עכשיו למדנו דכיון דאין אדם חייב בתקיעות בתענית אלא חובת ברכות היא שמתריעין בהן כדי שתעלה תפלתינו בתקיעה, די להם בתקיעה כל שהו, הלכך בראש השנה נמי כיון שיצאנו ידי חובת תקיעות של תורה מיושב, ולא נשאר עלינו אלא חובת ברכות שתקנו בהן תקיעות כדי שיעלה זכרונינו לטובה בשופר, הוה ליה כתעניות ובתקיעות כל שהו יוצאין ידי התרעה של ברכות, ודי שיאמר באחת תקעו ובאחת הריעו וליכא הפסק ופסול כלל, אלא שרצו הראשונים לתקוע על סדרן הואיל ואין התוספת פוסל כאן כלל, וזה ענין הגון ומתוקן מאד, ובמחילה מן המחברים.
והקדימו הראשונים תשר''ת ואחר כך תש''ת ואחר כך תר''ת, ולא נהגו בראשון ראשון, וכל זה בכונה ובעיון, דודאי לעיקר הדין הלכה כמתני', דסתם מתני' וסתם ברייתא הלכה כסתם מתני', וכל שכן דליתא לדר' אבהו דהוא אמורא במקום משנה וברייתא, ואם עשינו תחלה תר''ת כמתני' לא היה נאה לפוסלו, לפיכך עשו דר' אבהו תחלה ולא רצו לסמוך עליו, וחזרו ועשו כברייתא ולא סמכו גם עליה, עד שעשו כמשנתינו. [דרשת הרמב''ן לר''ה].
-----
והצבור חייבין לשמוע התקיעות על סדר הברכות, כמו שנסדיר בע''ה, אבל היחיד שומען על הסדר, ואין צריך לשמען על סדר הברכות. ויש פוסקין דכיון דיחיד אינו שומען על סדר הברכות טוב שישמע אותן לפני הברכות. ומוכחי האי סברא מהא דאמרינן בירך ואח''כ נתמנה לו שופר, משמע שאם נתמנה לו שופר קודם שבירך, שתוקע קודם שיברך. [כל בו הלכ' ראש השנה סימן ס''ד].
-----
מ'ת'. וכשם ששלוח הציבור חיב כך כל יחיד ויחיד חיב רבן גמליאל אומ' שלוח הציבור מוציא רבים ידי חובתן. תניא אמרו לו לרבן גמליאל לדבריך למה ציבור מיתפללין אמר להם כדי להסדיר שלוח הציבור תפילתו, אמ' להם לדבריכם למה שלוח הציבור יורד אמרו לו כדי להוציא את שאינו בקי, אמ' להם כשם שמוציא את שאינו בקי כך מוציא את הבקי, אמ' ראבא בר רב חנה אמ' רבי יוחנן מודים חכמים לרבן גמליאל. [הלכות פסוקות לרבינו יהודאי גאון הלכ' ראש השנה].
-----
[כ''ח ע''ב] נתכוון שומע ולא נתכוון משמיע [נתכוון משמיע] ולא נתכוון שומע לא יצא, עד שיתכוון שומע ומשמיע. כשם ששליח ציבור חייב כך כל יחיד חייב, רבן גמליאל אומר שליח ציבור מוציא רבים ידי חובתן, [ל''ד ע''ב] תניא אמרו לו לרבן גמליאל לדבריך למה ציבור מתפללין אמר להם כדי להסדיר שליח ציבור תפילתו אמר להם [לדבריכם] ולמה שליח צבור יורד, אמרו לו א''כ כדי להוציא את שאינו בקי, [אמר להם כשם שמוציא את שאינו בקי] כך מוציא את הבקי. אמר רבה בר בר חנה אמר ר' יוחנן מודים חכמים לרבן גמליאל. [ל''ה ע''א] כי אתא רבין אמר רב יעקב בר אידי אמר ר' שמעון חסידא לא פטר רבן גמליאל אלא עם שבשדות בלבד משום דאניס. [סידור רש''י סימן קס''ח].
-----
וגם את תשובה זו השיב ר' יוסף טוב עלם זצ''ל. בראש השנה מקום שיש שליח ציבור מתפלל יחיד תשע, ועלינו לשבח, וסדר תקיעות מפי שליח ציבור, ויוצא ידי חובתו, שכן שנינו כשם ששליח ציבור חייב כך כל יחיד ויחיד חייב, רבן גמליאל אומר שליח ציבור מוציא את הרבים ידי חובתן, ואע''פ שרבן גמליאל יחיד, הלכה כמותו, דאמר רב הונא אמר ר' יוחנן [ל''ד ע''ב] הלכה כרבן גמליאל, אבל במקום שאין שליח ציבור חייב לומר עלינו לשבח בתוך התפילה, שאפילו רבן גמליאל לא פטר אלא לעומדין בבית הכנסת ושומעין מפי שליח ציבור, ולאנוסים שאינן יכולין לבא לבית הכנסת מפני האונס, אבל שאר העם לא פטר, דאמר רב אחא אמר ר' שמעון חסידא [ל''ה ע''א] פוטר היה רבן גמליאל עם שבשדות, לא מיבעיא הני דקיימי, ומקשינן תו מעם שאחורי (הבתים) [כהנים] שאינן בכלל הברכה, ומתרצינן אלא כי אתא רב אחא א''ר שמעון חסידא לא פטר רבן גמליאל אלא לאותן העומדין שבבית הכנסת ועם שבשדות [משום] דאניסי, אבל יחיד במקום שאין שליח ציבור חייב, והני (דפטר) [דעיר] נמי שאין באין בבית הכנסת, אעפ''י שיש שליח ציבור חייבין, דלא פטר רבן גמליאל עם שבשדות אלא משום האונס. וכשהן מברכין תשע הברכות היכא דליכא חבר עיר, יחיד אינו תוקע על סדר הברכות אלא לאחר תפילתו תוקע קשר''ק קש''ק קר''ק בזה אחר זה, דתנן מי שבירך ואחר כך נתמנה לו שופר תוקע ומריע ותוקע שלשה פעמים, ואמרינן טעמא שלא היה לו שופר מעיקרא, אבל היה לו שופר מעיקרא כי שמע להו אסדר ברכות שמע להו, ואמרינן תו רב פפא בר שמואל קם לצלויי אמר ליה לשמעיה חזי כי נחירנא לך תקע לי, אמר ליה רבא לא אמרו אלא בחבר עיר, תני נמי הכי כשהוא שומע שומען על הסדר ועל סדר ברכות במה דברים אמורים בחבר עיר אבל שלא בחבר עיר שומען על הסדר ושלא על סדר ברכות, ש''מ היכא דליכא חבר עיר יחיד תוקע אותן אחר תפילה. וכן הלכה. וכשם שאין אומרים סדר עבודה ביום הכפורים אלא במוסף, כך אין אומרים סדר תקיעות של ראש השנה אלא במוסף בלבד, ומאן דצלי ביחיד באלו הימים שהיחיד גומר בהן את [ה]הלל, חייב [לברך] לגמור את ההלל ולקרותו כולו, ולחתום אחריו, ובשאר ימים שאין גומרין [בהן את ההלל], כשם שאין פותחין [כך] אין חותמין. וכן מנהג בשתי ישיבות. ומה שחקקתם לפנינו, מצינו בהלכות קטועות לא יחיד יחיד ממש, אלא אפילו ציבור נקראו יחידים, לא שמענו מעולם לא בכתב ולא בבעל פה, ולא תעשו כך, שאין מנהג אלא כמו שפירשנו לכם, ואל תטעו באותן הלכות קטועות כך, כי טעות הוא. יוסף טוב עלם ב''ר שמואל. [סידור רש''י סימן קע''ג].
-----
כשם ששליח צבור וכו', שהוא חייב בט' ברכות שהן אבות וגבורות וקדשת השם ומלכיות וזכרונות ושופרות ועבודה והודאה וברכת כהנים, כך כל יחיד ויחיד שהוא בקי חייב להתפלל אותם. רבן גמליאל אומ' שליח צבור מוציא את הרבים ידי חובתן, ואין צריכין להתפלל גם מי שהוא בקי. [רבינו יהונתן מלוניל].
-----
ותנן, כשם ששליח ציבור חייב כך כל יחיד ויחיד חייב דברי ר' מאיר, ר''ג אומ' שליח ציבור מוציא את הרבי' ידי חובתן, תנייא [ל''ד ע''ב] אמ' לו לר''ג למה ציבור מתפללין, אמ' להם לדבריכם למה שליח ציבור מתפלל להוציא את שאינו בקי. ירוש' הלכה כר''ג באילן תקיעתא והוא שיהא שם מראש התפילה, א''ר שמעון חסידא לא פטר ר''ג אלא עם שבשדות דאניסי אבל דבעיר לא, ועם שבשדות דאניסי ואקיימי בבית הכנסת דשמעי משליחא דציבורא מראש ועד סוף, אבל דעיר לא אניסי ודקיימי בבית הכנסת דלא שמעי משליחא דציבורא מתחי' ועד סוף לא פטר ומחייבי לצלויי. וכן כת' רב סעדיה ז''ל, ברכות שלר''ה שליח ציבור מוציא ידי חובת העומדי' שם המכווני' בתפילתו מתחילה ועד סוף ואין צריכי' עוד להתפלל. [המנהיג הלכ' ראש השנה].
-----
הגהה. על דבר עלינו לשבח לאמרו ביחיד, הילך רב אלפס. ת''ר כשם ששליח צבור חייב כך יחיד חייב בעלינו לשבח. רבן גמליאל אומר שליח צבור מוציא הכל והלכה כר''ג. ועם שבכפרים או שבשדות דלא אתי לבי כנישתא בר''ה ויום הכיפורים שליח צבור מוציאן, אבל בעיר עד דאתי לבי כנישתא ומכווני לבייהו בשליחא דציבורא לא נפקי. וכן איתא בירושלמי רב הונא דציפוראה אמר הלכה כר''ג, והוא דמכוין לשליח ציבור מתחלה ועד סוף. וא''כ לדידן דלאו בני כוונה אנן, כל שעתא ושעתא מחייבינן לומר ביחיד עלינו לשבח וכן נוהגינן. כלו דברי רב אלפס. [ספר נייר הלכ' שופר ותפילה].
-----
הגהה. וטוב עלם פי' כן בתשובה וזה לשונו. בר''ה מתפלל יחיד עלינו לשבח במקום שיש שליח ציבור, ואע''ג דהלכה כר''ג. הני מילי לאניס או למכוין לבו כל שעה ושעה, אבל אנן לאו בני כוונה כל שעה אנן מחייבינן לאמרו ביחיד. וכן הלכה. והר''ר ברוך חיים היה מקובל מאביו, רבי' מנחם מניאוריי''ש ששמע מרבי' משה מאייוור''א ורבי' שמואל אחיו שהיו נוהגין לאמרו ביחיד. [ספר נייר הלכ' שופר ותפילה].
-----
יחיד שלא בירך פי' שלא התפלל אין חברו מתפלל בעבורו, דכי אתקון רבנן דשליח צבור מוציא שאינו בקי בשאר ימות השנה ובראש השנה וביום הכיפורים אף הבקי בצבור אתקון רבנן, דיש להם כח לשוייה שליח להתפלל בקול רם אע''פ שעקר התפלה בלחש מצותה, וכן למדנו מהני קראי דחנה, אבל יחיד אינו רשאי להתפלל בקול ואם התפלל לא יצא וכיון דלא יצא איך יכול להוציא אחרים, ולא דמי למברך ברכת המזון דמברך חד ומוציא שנים או שלשה דברכת מזון לא תקנוה בלחש כתפלה אלא בקול ולפי' מוציא חבירו, כך נ''ב ועיקר. וכן אמרו הגאונים ז''ל. ואע''ג דמצות אין צריכות כונה מצוה מן המובחר הוא לכוין שאינו קול חמור וכיוצא בו. [ספר המנהגות לרבינו אשר מלוניל].
-----
פגעתי בבחור הממלא מקום אבותיו. ואראה והנה מור ואהלות נוטפות שפתותיו. כי תי''ו חיים אותיותיו. וניכרים מעשיו מתוך מחשבותיו. ומתקו לי מדבש שאילותיו. כי מיישר אורחותיו. בדרך טובים האהובים בחור נחמד הרב ר' יחזקיהו בן הרב ר' יעקב זצ''ל. אמת ואמונה כי הורה מורי רבינו שמחה זצ''ל הלכה למעשה שיחיד יכול לעכב חזנות שלא יעשה שליח צבור כי אם מאגודה אחת גם פשוט בכל רינוס שהמיעוט מעכב על הרוב מלקבוע שליח צבור וראיתי הרבה מעשים ברינוס שהמיעוט עיכב על הרוב אמנם לא שאלתי את פי מורי הרב אי מנהגא אי דינא ורואה אני כי דינא דאורייתא. ואומר אני שכל המתמנה להיות שליח צבור שלא מתוך אגודה אחת אין רוח חכמים נוחה הימנו דתנן [ר''ה ל''ג, ע''ב] רבן גמליאל אומר שליח צבור מוציא את הרבים ידי חובתן ותניא [שם ל''ד, ע''ב] אמר להם ר''ג לדבריכם למה שליח צבור יורד לפני התיבה אמרו לו כדי להוציא את שאינו בקי אמר להם כשם שמוציא את שאינו בקי כך מוציא את הבקי, הואיל ועומד ומתפלל שלא מתוך אגודה אחת והשאר לא עשאוהו שליח צבור האיך יוציא אותם ידי חובה והם אינם מסכימים לתפלתו. ות''ר [תענית ד' ט''ז, ע''א] עמדו בתפלה אע''פ שיש שם זקן וחכם אין מורידין לפני התיבה אלא אדם הרגיל ר' יהודה אומר מיטפל ואין לו ויש לו יגיעה בשדה וביתו ריקם ופרקו נאה שפל ברך ומרוצה לעם ופרש''י זצ''ל ומרוצה לעם שמסכימים לתפלתו אלמא בעינן שליח צבור שיהיו העם מסכימים לתפלתו ואם תרי רובי מסכימים ומיעוטם אין מסכימים האיך תפלתו עבורם אפי' הוא מתכוין עליהם הואיל שאינם מסכימים לתפלתו ואע''פ שיש בו כל מדות טובות שהוזכרו בברייתא אפי' הכי אכתי בעינן שיהיו העם מסכימים, והעובר לפני התיבה דקתני בברייתא היינו כל השנה ואפי' אם תמצא לומר דדוקא בשעת עצירת גשמים קא מיירי ראש השנה ויום הכיפורים ויומא דרחמי לא גריעי מעצירת גשמים, ועוד שסברא הוא דמרוצה לעם דקתני היינו בכל השנה דהאיך יצאו בתפלתו והם אינם מסכימים לתפלתו. ותדע דהא ישראל שהפריש קרבן חובתו ובא כהן והקריב ובעל הקרבן אינו חפץ בו שיקריב קרבנו וכי ס''ד שנתכפר לו והא אסקי' [שם ד' כ''ד] מאי טעמא תקינו מעמדות לפי שנאמר צו את בני ישראל את קרבני לחמי לאשי האיך קרבנו של אדם קרב והוא אינו עומד על גביו התקינו נביאים הראשונים עשרים וארבע משמרות, הא למדת דאפי' הם חפצים אפי' הכי לא נפקי ידי חובתם אלא א''כ עומדים על גבם כש''כ היכא שאינו חפץ בהקרבתו דלא נפקי ידי חובתם. וההיא דירוש' [פסחים פ''ח, ה''א] דשוחט אדם פסחו של חבירו שלא מדעתו היינו שאינו יודע בשעת הקרבה אבל אם הוה ידע הוה חפץ בהקרבתו ובעבודתו הא למדת שאין לכהן להקריב אלא בהסכמת הבעלים. והכי נמי אין לשליח צבור להתפלל אלא בהסכמת כולם וכשהוא מתפלל אז מקריב קרבן צבור דתפלה היינו עבודה דכתיב אלהא די אנת פלח לי' בתדירא וכי עבודה יש בבבל אלא היינו תפלה, וכבר איפלגו [ברכות ד' כ''ז, ע''ב] ר' יוסי ב''ר חנינא ור' יהושע בן לוי דאיתמר ר' יוסי בר חנינא אמר תפלות אבות תיקנום ר' יהושע ב''ל אמר כנגד תמידים תיקנום וכוותי' קיימא לן ותו דמסקנא דלר' יוסי בר חנינא נמי אסמכינהו רבנן אתמידין הא למדת כששליח צבור מתפלל אז הוא מקריב קרבן צבור ואם המיעוט אינם חפצים בעבודתו האיך יוצאים הא אינו יוצא אפי' חפץ בעבודתו עד שיעמוד על גביו הא למדת שאין הכהן רשאי להקריב קרבנו אלא א''כ שיודע שמסכים לעבודתו והכי נמי אין שליח צבור נעשה שליח צבור אלא א''כ יודע שהצבור מסכימים לעבודתו והיינו דתניא בברייתא דבעי' שיהיה מרוצה לעם כדפרש''י שיהיו מסכימים לתפלתו. וא''ת יעשו להם אותם שאינם מסכימי' שליח צבור אחר האיך יתפללו שנים כאחד או זה בדרום וזה בצפון היתכן הדרך הזה או מאיזה כח יגרשו אותם מבית הכנסת לעשות ביהכ''נ אחר והכתוב צועק חלק לבם עתה יאשמו הא למדת שכל שליח צבור שעומד שלא מתוך אגודה אחת שאין רוח חכמים נוחה הימנו אלא עד שימצא אדם שיהי' מרוצה לכולם. והחסיד הגדול מורי הרב רבינו יהודה החסיד זצ''ל אמר לי שצריך שליח צבור להיות אהוב לצבור שאם לא כן כשקורין תוכחה סכנה היא למי שאינו אוהבו ואמר לי שאם אדם יודע שהחזן אינו אוהבו שאם יקרא אותו בתוכחה יזהר אל יעמוד כי יכשל אם יעמוד הילכך אין נכון להתמנות שליח צבור אלא בהסכמת כל הצבור. וכשיתמנה להיות שליח צבור ויכנס לתפלה אם לאחר כן יאמר אחד או שנים שלשה וארבע אין אנו חפצים בו ובלא פשיעתו שלא פשע דבר הקרוי פשיעה שלא כהוגן לאו כל כמינייהו להעבירו הואיל וקבלוהו עליהם כי היכי דלאו כל כמינייהו לבטל המעמדות הואיל שכבר נתמנו וקבלום עליהם, מכל מקום צריך שליח צבור לעסוק שיאהבו אותו ולהחניף לצבור ולהעביר על מדותיו כדתניא דבעינן שיהא שפל ברך אבל במילי דשמיא אסור לו להחניף להם אלא צריך להוכיח אותם. וישר כחך וחילך בתורה ובמעשים טובים כחשקי אוהבך. יצחק ב''ר משה נב''ה. [או''ז שו''ת סימן קי''ד].
-----
גדול השלום שהוא כלי המחזיק כל הברכות וגנאי הוא המחלוקת שהוא מחריב את הגופים והממונות ומסלק את השכינה ואם אין שכינתו עליהם אין עליהם שומר. רבותינו אחינו שבמיידבור''ק חישבוני לראש להשיב על דברי ריבות שביניהם ואני לא [כשאני] נכתב נקרא וגם לא הגעתי ואיני כדאי להורות להם. כדיי הוא להתאונן על סילוק הצדיק הרב ר' יעקב וסילוקו בעון הדור כאחד משאר צדיקים המסתלקים ומתכפרים. ואחרי שנמצא טובה בחייו ובמותו והניח זרע תחתיו שלמד תורה וראוי גם הוא לרצות בין ישראל לאביהם שבשמים אע''פ שלא הגיע למעלות של אביו ולחכמתו טוב הוא שהיו מתרצים רבותיי לעשות חסד עם בנו כאשר עשו עם אביו מאחר שאין להם גדול בחכמה מזומן וראוי לעמוד על מקומו. אך כמו שהוא מזומן לרצות בין ישראל לאביהם שבשמים כן שורת הדין ומשפט שירצה בין הצבור וצריך הוא הבחור בן הרב להקיש על דלתי כל אחד ולפייסו ולרצותו ולהשוות את עצמו לאוהב לו ולמשרת להיות ניאות בעבודתו ויותר לקטן מלגדול ולרחוק מן הקרוב. וכן רבותינו שעמו לפי גדולתן תהא ענוותנותן גם הם יכניעו את עצמם לבקש מאחינו הממאנים שיכופו דעתם ויתרצו באגודה גם כי הם רבים עם הקרובים לבן הרב לא נכון להם לגבר המחלוקת. וכבר שלח לי רבינו שמחה זצ''ל כי הישוב והחזנות אפי' יחיד יכול למחות, ושרי ליה מאריה כיצד נתקיים בהם המנהג הרע הזה כי איני חולק כשיש רבים הממאנים אפי' הם מועטים שלשה או ארבע בני אדם אך יחיד כל דהוא היאך יכול למחות. ורבינו יב''א נמצא תשובתו בשפירא וכתב כי רוב צבור אם התירו לאחד הישוב רובו ככולו והביא ראיות מהוריות. ורבותינו כתבו בתוס' בבא בתרא כי אם הי' רבינו תם לא הי' מודה בחרם הישוב כי אם קדמונינו לא הנהיגו חרם הישוב אלא בשביל אלמים ומוסרים ושאינם רוצים לפנות לתקנת הקהל ושאינם רוצים לפרוע עמהם מס אבל על אחרים אין חרם. ויש לי תשובה של הרב רבי' אליעזר מאורליינוש זצ''ל שכתב ששמע כן העדות מפי רבינו תם כשיצא מביהכ''נ של טריו''ש. ויש תמהון במנהגים שיש אנשים חטאים שמוחים ישוב לאדם שיש בו צרכי צבור ואינו יורד לחייהם ומי שעושה זה יש בידו מדת סדום ולא יזכה להיות במחיצת הצדיקים. העכו''ם נקראים מתקוממי השם הקמים על ישראל. וזה ששונא לעבדי השם כש''כ שהשם יקעקע את ביצתו וכבר אמרו רבותינו בירושלמי [מו''ק פ''ג הל''א] המעכב את הרבים מלעשות מצוה צריך נידוי. ושלום משה בר חסדאי זל''ע. [או''ז שו''ת סימן קט''ו].
-----
שליח צבור מוציא את הרבים ידי חובתן בשעה שהוא מתפלל, והן שומעין ועונין אמן אחר כל ברכה וברכה והרי הן כמתפללין, בד''א במי שאינו יודע להתפלל, אבל היודע להתפלל אינו יוצא ידי חובתו אלא בתפלת עצמו כל ימות השנה, וכשם ששליח צבור חייב, כך כל יחיד ויחיד חייב. בד''א בשאר ימות השנה, אבל בראש השנה ויום הכפורים של יובל, שליח צבור מוציא אפילו את היודע כמי שאינו יודע, לפי שהן ברכות ארוכות, ואין רוב היודעין אותן יכולים לכוין דעתם בהן כשליח צבור. ירושלמי רבן גמליאל אומר, שליח צבור מוציא את הרבים ידי חובתן, פירוש כל השנה כולה. רב הונא צפוראה בשם רבי יוחנן אמר הלכה כרבן גמליאל באילין תקיעתא, פירוש בברכות של ראש השנה ויום הכפורים והוא שישנו שם מראש התפלה, ומאי שניא ברכות של ראש השנה ויום הכפורים ששליח צבור מוציא את הרבים ידי חובתן, מה שאין כן בשאר ימות השנה, משום דנפישי ברכות, שכל שאר ימים טובים ושבתות שבע והני תשע. למדנו מכאן שלא פסקו הלכה כרבן גמליאל, שיהא שליח צבור מוציא את הרבים ידי חובתן אע''פ שיודעין, אלא בתפלת המוספין של ראש השנה ויום הכפורים של יובל שמברכין תשע ברכות ובלבד שיהא שם מראש התפלה, אבל בתפלת שחרית או בכל שאר יום הכפורים שאינן של יובל, שאין שם תשע ברכות אלא שבע, כל יחיד ויחיד היודע חייב כשאר ימות השנה, וכן דעת הגאונים ז''ל. [ספר השולחן הלכ' תפילה שער חמישי].
-----
מתוך רב אלפס משמע וכן פי' ראבי''ה דדוקא בברכות של ר''ה ויה''כ מוציא אפי' מי שבקי. אבל בברכות של כל השנה לא קיימא לן כוותי' אבל כל יחיד ויחיד חייב לקרותם אם הוא בקי מרדכי. מסקינן דהלכה כר''ג שאומר דש''צ מוציא אפי' מי שבקי בר''ה ויה''כ. ובעל העטור כתב שש''ץ איננו פוטר הבקי ואפי' אם הוא בבה''כ, לה''ט. [האגור סימן תתק''ח].
-----
אמ' אביי תנא דידן קא חשיב תקיעות דכולהו בבי. לאו דוקא קאמ' תקיעות דכלהו בבי מכל פשוטות שלפניהם ושלאחריהם, דאם כן לא הוי שיעור תקיעה אלא כחצי תרועה, אלא מפשוטות שלפניה קאמ', דהינו שיעור שלש תקיעות כשיעור שלש תרועות, תנא בבא, דבריתא, חד בבא פשוטה שלפני הסימן, כתרועה שבאמצע הסימן. מר סבר גנוחי גנח. מאן דמפרש ותיבב, שברים, סבר אם סיסרא גנוחי גנח נמי, שמצטער ואומ' אוי אוי אוי דמאריך ותביר. ומאן דמפרש כשלש יבבות, סבר ילולי יליל, שקורא בנחת אוי אוי אוי, ומדבקם יחד. תנו רבנן מנין שבשופר. האי קרא דכתי' [ויקרא כ''ג] זכרון תרועה, ת''ל [שם כ''ה] והעברת שופר תרועה, ביום הכפורים של יובל מיירי, ומפרש ואזיל עד שמוכיח דהאי זכרון תרועה, בשופר הוא. מנין של שלש שלש וכו', וכיון דחזינ' שלש תרועות, פשיטא לן דשלש סימנין הן, דלכל תרועה ותרועה, פשוטה לפניה ולאחריה. [רבינו יהונתן מלוניל].
-----
תנא דידן קא חשב תקיעות דכלהו בבי כתרועו' דכלהו בבי. יש מי שפירש דתקיעות דכלהו בבי דהיינו שש תקיעות כשלש (יבבות) [תרועות] ותנא ברא קא חשיב דחד בבא שהם שתים וקאמר שהן כתרועה ולפי''ז שיעור תקיעה כחצי תרועה וכן דעת הרמבמז''ל בפ''ג מהלכות שופר. ולא נהירא דהא והעברת כתיב דמיניה דרשינן פשוטה לפניה ולאחריה ולשון העברה קול ארוך משמע ושלש יבבות אמרינן בירושלמי דהיינו שלש טרומיטן כלומר קולות קטנים ביותר ופלגא דידהו דהיינו טרומיט וחצי זוטר שיעוריה טפי בכי האי גוונא לא מיקרי העברה. לפיכך נראה דהכי קאמר תנא דידן קא חשיב תקיעות ראשונו' דכלהו בבי כתרועות דכלהו בבי דשיעור תקיעה אחת כתרועה אחת ושיעורא דתקיעות אחרונות לא אצטריך ליה למתני דפשיטא ליה דשיעורן של אחרונות כשיעורן של ראשונות. ותנא ברא השיב חד בבא כלומר דשיעור תקיעה ראשונה דחד בבא כשיעור תרועה וממילא תקיעה אחרונ' נמי שיעורא כראשונה. הלכך נקטינן דשיעור תקיעה כתרועה. [חידושי הר''ן].
-----
שלשה שברים — פי' שלשה יבבות זו אחר זו, שברים בניחותא והפסק בינתים. [הערוך ערך שברגא]. וכתיב בה באימיה דסיסרא ''בעד החלון נשקפה ותיבב אם סיסרא'' (שופטים ה', כ''ח), מר סבר אימיה דסיסרא גנוחי גנח, ומ''ס ילולי יליל — פי' מוציא קול כעין שעול. [הערוך ערך גנחגא].
-----
אמר אביי בהא ודאי פליגי פי' אע''ג דשיעור תקיעה מצינן לשנויי דלא פליגי בשיעור תרועה ודאי פליגי דתנא דמתני' סבר ילולי הוא [כלומר אדם הבוכה ומקונן קולות קצרים סמוכין זה לזה ותנא דברייתא סבר גנוחי הוא כאדם הגונח בלבו כדרך החולים שמאריכים בגניחותיהן וכיון דבשיעור תרועה פליגי אע''ג דאמרינן דתנא דידן קא חשיב תקיעות דכולהו בבי] ותנא ברא קא חשיב חד בבא אפי' הכי בשיעור תקיעה נמי פליגי דשיעור תקיעה בשיעור תרועה תלי דהכי קים להו דשיעור תקיעה כתרועה וקרא נמי אקשינהו דכתיב והעברת דהיינו פשוטה כדלקמן וסמיך לה שופר תרועה הלכך לתנא דידן דס''ל שיעור תקיעה שלש יבבות שיעור תקיעה נמי כשלש יבבות וכי קתני שיעור תקיעה כשלש תרועות קא חשיב תקיעות דכלהו בבי ותנא ברא דס''ל דשיעור [תרועה] שלשה שברים שיעור תקיעה נמי כשלשה שברי' וכי קתני שיעור תקיעה כתרועה כתרועה דידיה קאמר וכדתניא בברייתא דלקמן שיעור תקיעה כתרועה שיעור תרועה כשלשה שברים. ולפי שיטה זו אמרו הגאוני' ז''ל שצריך להאריך בתקיעת דתשר''ת כשיעור שלשה שברים ותרועות דהא תרועה אחת הן שמפני ספק תרועה אחת התקינה ר' אבהו. ובשל תש''ת אינו צריך אלא להאריך כדי שיעור שלשה שברים. ובשל תר''ת כדי שיעור שלש יבבות. אבל הראב''ד ז''ל פי' דהכי קאמר בהא ודאי פליגי דמר סבר גנוחי גנח ומ''ס ילולי יליל והלכך תו לא אצטרכינן לפרושי מתני' דתקיעות דכלהו בבי קא חשיב ולאפוקה מפשטה אלא זה הוא שיעורא לשנות בלשונותם דתנא דמתני' ס''ל דתרועה דאורייתא יבבות נינהו דהיינו ילול והם שלש יללות שהם קולות קטנים וקרי להו בירוש' טרימוט ומשו''ה קתני דשיעור תקיעה כשלש תרועות שהן תשע טרימוטי ותנא דברייתא סבר גנוחי גנח והיינו שברים גדולים ויש בכל שבר ושבר כדי שלש יבבות והני נמי שיעור תקיעה לדידיה דתשע טרימוטי ובשיעורא דתקיעה לא פליגי כלל אבל בשיעור תרועה עצמה הוא דפליגי. ונמצא עכשיו לפי שיטה זו שאין התקיעה תלויה בתרועה כלל דהא לתנא דמתני' שיעור תרועה שלש יבבות ושיעור תקיעה תשע יבבות אלא חכמים נתנו שיעור לתקיעה תשע טרימוטי דכי האי שיעורא משמע להו לישנא דוהעברת. ולפי''ז אין לשנות בין תקיעות של תשר''ת ותש''ת ותר''ת כלל דתקיעה יש לה שיעור בפני עצמה ואינה תלויה בתרועה ויש לחוש ולהחמיר כדברי הגאונים ז''ל. [חידושי הר''ן].
-----
הגהה. ילולי יליל כאדם הבוכה ומקונן קולות קצרים סמוכין זה לזה. גנוחי גנח כאדם הגונח מלבו כדרך החולים שמאריכין בגניחותיהן. לשון רש''י. [ספר נייר הלכ' שופר ותפילה].
-----
ומסתברא שאין להפסיק כלל בתשר''ת בין שברים לתרועות, דכיון דמשום דלמא גנח ויליל הוא, אם כן הכל תרועה אחת, ואין להפסיק בתרועה עצמה, ואם הפסיק נפסקה, וליכא לשעורה, ואינה עולה. ובתשובת רבינו תם כתב ג' שברים בנשימה אחת עבדינן להו, דבמקום תרועה הן, אבל שברים ותרועה דתשר''ת, לא מסתבר, דגנוחי וילולי בחד נשימה לא עבדי אינשי. ע''כ. ולא נהירא, דהרי תרועה אחת היא, ואי אפשר להיות בה הפסק בשום פנים, ולא מחלקי גנוחי וילולי מפשוטה, או ילולי וגנוחי דר' יהודה, ואף על פי כן צריך לעשות בנשימה אחת. והריא''ג ז''ל כתב ותוקע תשר''ת ותש''ת ותר''ת ג' פעמים, נמצא כל בבא שלש של שלש שלש, שהן עשרים ושבעה, [דתרועה] דתשר''ת ושברים אחת הן. והוי יודע, שאין פירוש שברים שישבור הקול ויפסוק, אלא שבר כאדם הגונח משבר ומכאב לב,  והן יבבות ארוכות. וטועין התוקעין המפסיקין לגמרי עכ''ל. [כל בו הלכ' ראש השנה סימן ס''ד].
תנו רבנן מנין שבשופר ת''ל (ויקרא כ''ה, ט') והעברת שופר תרועה, ואין לי אלא ביובל, בראש השנה מנין, ת''ל (שם) והעברת שופר תרועה בחדש השביעי בעשור לחדש ביום הכיפורים שאין ת''ל בחדש השביעי, ומה ת''ל בחדש השביעי, שתהא כל תרועה של חודש השביעי כזה, מה זה והעברת שופר תרועה אף זה והעברת שופר תרועה. ומנין שפשוטה לפניה, ת''ל והעברת שופר תרועה. (ל''ד.) יכול העברה ביד, ת''ל (שמות ל''ו, ו') ויצו משה ויעבירו קול במחנה מה להלן בקול אף כאן בקול. ומנין שפשוטה לאחריה, תלמוד לומר (ויקרא כ''ה, ט') תעבירו שופר, ואין לי אלא ביובל בראש השנה מנין, תלמוד לומר והעברת שופר תרועה, שאין תלמוד לומר בחדש השביעי ומה תלמוד לומר בחדש השביעי שתהא כל תרועה בחדש השביעי כזה מה זה פשוטה לפניה ופשוטה לאחריה אף זה פשוטה לפניה ופשוטה לאחריה, ומה זה העברת שופר אף זה העברת שופר. ומנין ששלש שלש פעמים על כל אחת, תלמוד לומר (שם כ''ג, כ''ד) שבתון זכרון תרועה (שם כ''ה, ט') והעברת שופר תרועה (במדבר כ''ט, א') ויום תרועה יהיה לכם, ומנין ליתן האמור של זה בזה ואת האמור של זה בזה, תלמוד לומר שביעי שביעי לגזירה שוה, הא כיצד, שלש תקיעות שהן תשע, שיעור תקיעה כתרועה, שיעור תרועה כשלשה שברים. [בה''ג הלכ' ראש השנה].
-----
תנו רבנן מניין שבשופר תלמוד לומר והעברת שופר תרועה ואין לי אילא ביוביל בראש השנה מניין, תלמוד לו' והעברת שופר תרועה בעשור לחדש ביום הכפורים שאין תלמ' לומ' בחדש השביעי, מה תלמ' לו' בחדש השביעי שתהא תרועה שלחדש השביעי זה כזה מה זה העברת שופר תרועה אף זה העברת שופר תרועה, ומניין שפשוטה לפניה תלמ' לו' והעברת שופר, יכול העברה ביד תלמ' לומ' ויצו משה ויעבירו קול במחנה מה להלן בקול אף כאן בקול, ומניין שפשוטה לאחריה תלמ' לומ' תעבירו שופר ואין לי אילא ביובל בראש השנה מניין תלמ' לומ' והעברת שופר תרועה בעשור לחדש ביום הכפורים שאין תלמ' לומ' בחדש השביעי, מה תלמ' לומ' בחדש השביעי שתהא תרועה שלחדש השביעי הזה כזה מה זה פשוטה לפניה ופשוטה לאחריה אף זה פשוטה לפניה ופשוטה לאחריה, ומה זה העברת שופר תרועה אף זה העברת שופר תרועה, ומניין שלשלוש שלוש שלשה פעמים על כל אחת ואחת, תלמ' לומ' שבתון זכרון תרועה והעברת שופר תרועה ויום תרועה יהיה לכם, ומניין ליתין את האמור שלזה בזה ואת האמור שלזה בזה תלמ' לו' שביעי שביעי ליגזירה שוה, הא כיצד שלוש תקיעות שהן תישע שיעור תקיעה כתרועה שיעור תרועה שלשה שברים. [הלכות פסוקות לרבינו יהודאי גאון הלכ' ראש השנה].
-----
תנו רבנן מניין שבשופר, ת''ל והעברת שופר תרועה בחדש השביעי בעשור לחדש ביום הכפורים (ויקרא כ''ה ט'), אין לי אלא ביובל, בראש השנה מניין, ת''ל בחדש השביעי, פי' דהא כתיב לן בכמה דוכתי דיום הכפורים בחדש השביעי הוא, והכא יום הכפורים כתיב, ומה ת''ל בחדש השביעי, שיהיו כל התרועות של חדש השביעי שוות, ומניין שפשוטה [לפניה], ת''ל והעברת שופר תרועה (ויקרא כ''ה ט'), פי' והעברת פשוטה משמע העברת קול אחד, דהעברת ביד לא מצית אמרת דיליף העברה העברה ממשה, כתיב הכא והעברת שופר תרועה, וכתיב התם ויעבירו קול במחנה לאמר (שמות ל''ו ו'), מה להלן בקול, אף הכא נמי בקול, ומניין שפשוטה לאחריה, ת''ל תעבירו (שם שם), פי' ביום הכפורים תעבירו, הרי העברה תחילה וסוף ותרועה כתיבה בינתים, אין לי אלא ביובל בראש השנה מניין ת''ל בחדש השביעי, (שם שם) שיהיו כל תרועות של חדש שביעי שוות, [ל''ד ע''א] ומניין (שלש על שלש) [לשלש של שלש שלש], פי' מניין דהנך פשוטה לפניה ולאחריה ותרועה באמצע עבדינן תלתא זימנין, למלכיות חדא, לזכרונות חדא, לשופרות חדא, ת''ל והעברת שופר תרועה (ויקרא כ''ה ט'), שבתון זכרון תרועה (שם כ''ג כ''ד), יום תרועה יהיה לכם (במדבר כ''ט א'), פי' תרועה תרועה [תרועה] תלתא זימני לכל אחת פשוטה לפניה ולאחריה, ומניין ליתן את האמור של זה בזה ושל זה בזה פי' לפי ששלש תרועות הללו לא נאמרו במקום אחד שהשתים נאמרו בראש השנה [והאחת] ביובל, [מנין] ליתן את האמורה (ביובל) בראש השנה [ביובל וליתן האמורה ביובל בר''ה שיהו] כאן וכאן שלש ת''ל שביעי שביעי לגזירה שוה, פי' נאמר בראש השנה בחדש השביעי ונאמר ביובל והעברת שופר תרועה בחדש השביעי, הא כיצד שלש שהן תשע, שיעור תקיעה כתרועה, שיעור תרועה כשלשה שברים. [סידור רש''י סימן קס''ב].
-----
ת''ר מניין שבשופר, תל' לומ' [ויקרא כ''ה] והעברת שופר תרועה, אין לי אלא ביובל, בראש השנה מניין, ת''ל בחדש השביעי, שאין ת''ל בחדש השביעי, דהא בכמה דוכתי כת' שיום הכיפור' הוא בחדש השביעי, ומה ת''ל בחדש השביעי, שיהו כל תרועות שלחדש השביעי כזה. ומניין שפשוטה לפניה, ת''ל והעברת שופר תרועה. פי', והעברת פשוטה משמ' העברת קול אחד, ומניין שפשוטה לאחריה, ת''ל תעבירו שופר, ואין לי אלא ביובל, בראש השנה מניין ת''ל בחדש השביעי, ומה ת''ל בחדש השביעי שיהו כל תרועות שבחדש השביעי כזה. [פסקי הרי''ד].
-----
תנו רבנן יום תרועה יהיה לכם מניין שבשופר ת''ל והעברת שופר תרועה אין לי אלא ביובל בראש השנה מנין ת''ל בחדש השביעי שאין ת''ל בחדש השביעי פי' שהרי כבר נאמר ביום הכיפורים תעבירו שופר וגו' ומה ת''ל בחודש השביעי לומר לך שיהו כל תרועות של חודש השביעי זה כזה מה הוא בשופר אף כל בשופר ומנין שפשוטה לפניה ת''ל והעברת שופר תרועה יכול העברה ביד ת''ל ויצו משה ויעבירו קול המחנה מה להלן בקול אף כאן בקול ומנין שפשוטה לאחריה ת''ל תעבירו שופר אין לי אלא ביובל בראש השנה מנין ת''ל והעברת שופר תרועה בחדש השביעי שאין ת''ל בחדש השביעי ומה ת''ל בחדש השביעי לומר לך שיהיו כל התקיעות של כל חדש השביעי זו כזו מה זו פשוטה לפניה ולאחריה אף כאן פשוטה לפניה ולאחריה ומנין שהן שלש של שלש שלש ת''ל והעברת שופר תרועה זכרון תרועה יום תרועה יהיה לכם פי' וכל אחת צריכה פשוטה לפניה ופשוטה לאחריה ומנין ליתן האמור של זה בזה פי' שהשתים נאמרו בראש השנה ואחת נאמרה ביובל ת''ל שביעי שביעי לגזירה שוה הא כיצד שלש שהן תשע. שיעור תקיעה כתרועה [שיעור] תרועה כשלשה שברים פי' תקיעה הוא פשוטה שאמרנו והוא קול ארוך ופשוט אבל תרועה לא ידענו פירושה אלא מדתרגמינן יום תרועה יהיה לכם יום יבבא יהא לכון וכתיב באימיה דסיסרא בעד החלון נשקפה ותיבב אם סיסרא למדנו שתרועה הוא קול כעין בכי ודרך הבוכים והמקוננים לקונן כעין יללה הן קולות קצרים זה אחר זה בלי פיסוק וכן דרכם להתאנח ולקונן כעין גניחות הן קולות קצרים סמוכין זה לזה ומופסקין זה מזה ואנו צריכין לתקוע תרועה הדומה לקול בכייתה של שרה שבכתה על בשורת העקידה וכיון שיש בתרועה שני קולות של גניחה דהיינו שברים ושל יללה ע''כ התקין ר' אבהו לעשות תרועה הדומה לשניהם לפי שאין אנו יודעין אם עשתה אחד מהן ואי זה עשתה או אם עשתה שניהם כאשר נפרש בהלכה שלפנינו ושנו חכמים תקע בראשונה ומשך בשניה כשתים אין בידו אלא אחת פי' שהוא צריך לתקוע תשר''ת שני פעמים או תשר''ת ואח''כ תש''ת ותקע תקיעה ראשונה כדרכה ובתקיעה האחרונה משך כשיעור שתי תקיעות כדי שתעלה לו חציה לתקיעה של סוף תשר''ת וחציה האחרון תעלה לו לתקיעה של תחילת תש''ת אין בידו אלא אחת שאין מפסיקין התקיעה לשנים וצריך עוד לחזור ולתקוע לתחלת תש''ת [ויש מפרשים תקע תרועה ותקיעה ומשך בתרועה כדי תרועה ותקיעה אין בידו אלא תקיעה אחת. וזהו תרועה וכן מצינו שהתרועה נקראת תקיעה כדאמר שמע ט' תקיעות בט' שעות ביום יצא. כ''ה בשבלי הלקט הקצר]. תוספתא תקע והריע בנשימה אחת לא יצא פי' לא משום תקיעה ולא משום תרועה [ויש לפרש לא יצא ידי שניהם אבל יצא ידי אחת מהן כדאמרינן אין בידו אלא אחת. ומה שסתם מתניתין דידן פי' התוספתא דהא ראשונה ושניה דאמרינן או ב' תקיעות דסמיכי אהדדי או תרועה ותקיעה ומצינו שהתרועה נקראת תקיעה כדאמר שיעור תקיעה כתרועה שיעור תרועה כשלשה שברים. כ''ה בשבלי הלקט הקצר]. [שבלי הלקט סימן רצ''ח].
-----
תנו רבנן יום תרועה יהיה לכם. מנין שבשופר, תלמוד לומר (ויקרא כ''ה) והעברת שופר תרועה. אין לי אלא ביובל. בראש השנה מנין, ת''ל בחדש השביעי, שאין ת''ל בחדש השביעי. שהרי כבר נאמר (שם) ביום הכפורים תעבירו שופר בכל ארצכם. ומה ת''ל בחדש השביעי לומר לך שיהיו כל התרועות של חדש השביעי זו כזו. מה זו בשופר. אף כל בשופר. ומנין שפשוטה לפניה, ת''ל והעברת שופר תרועה. יכול העברה ביד. ת''ל (שמות ל''ו) ויצו משה ויעבירו קול במחנה. מה להלן בקול אף כאן בקול. ומנין שפשוטה לאחריה, ת''ל תעבירו שופר. אין לי אלא ביובל. בראש השנה מנין, תלמוד לומר והעברת שופר תרועה בחדש השביעי. שאין ת''ל בחדש השביעי. ומה ת''ל בחדש השביעי לומר לך שיהו כל תקיעות של חדש השביעי כזו. מה זו פשוטה לפניה ולאחריה. אף כל פשוטה לפניה ופשוטה לאחריה. ומנין שהן שלש של שלש שלש. שנאמר והעברת שופר תרועה. זכרון תרועה. יום תרועה יהיה לכם. וכל אחת ואחת צריכה פשוטה לפניה ופשוטה לאחריה. ומנין ליתן האמור של זה בזה. כלומר לפי ששנים מאלו הפסוקים נאמרין בראש השנה ואחד מהן נאמר ביובל. ת''ל שביעי שביעי לגזירה שוה. הא כיצד. שלש שהן תשע. שיעור תקיעה כתרועה. שיעור תרועה כשלשה שברים. פירוש תקיעה היא פשוטה. כמו שאמרנו. והוא קול ארוך ופשוט. אבל תרועה לא ידענו פירושה. אלא מדמתרגמינן יום תרועה יהיה לכם, יום יבבא יהא לכון. וכתיב באמיה דסיסרא. (שופטים ה') בעד החלון נשקפה ותיבב אם סיסרא. למדנו שהתרועה היא קול כעין בכי. ודרך הבוכים והמקוננים לקונן כעין יללה מן קולות קצרין זה אחר זה בלי פיסוק. וכן דרכן להתאנח ולקונן. כעין גניחות. הם קולות קצרים סמוכין זה לזה ומופסקין זה מזה. ואנו צריכין לתקוע תרועה. הדומה לקול בכיתה של שרה שבכתה על בשורת העקידה. וכיון שיש בתרועה שני קולות של גניחה דהיינו שברים ויללה. על כן התקין רבי אבהו תרועה הדומה לשניהם, לפי שאין אנו יודעים אם עשתה אחת מהן. או אם עשתה שתיהם. תקע בראשונה ומשך בשניה כשתים. אין בידו אלא אחת. כלומר שהיה צריך לתקוע תשר''ת שתי פעמים. או תש''ת, ואחר כך תר''ת ותקע תקיעה הראשונה כדרכה. ובתקיעה האחרונה משך כשיעור שתי תקיעות. כדי שתעלה לו חציה לתקיעה של סוף תשר''ת. והחציה האחרונה תעלה לו לתקיעה של תחלת תש''ת אין בידו אלא אחת, שאין מפסיקין התקיעה לשנים. וצריך עוד לחזור ולתקוע לתחלת תש''ת. תוספתא תקע והריע בנשימה אחת לא יצא. כלומר לא משום תקיעה. ולא משום תרועה. כתב בעל עשרת הדברות ז''ל וגמרינן מינה המאריך בתקיעה יותר מכשעור אין בו משום חלול יו''ט כל זמן שהוא עוסק בה. פירש מן התקיעה ויצא. אסור לתקוע. [תניא רבתי סימן ע''ז].
-----
תנו רבנן מנין שבשופר ת''ל והעברת שופר תרועה. אין לי אלא ביובל, בראש השנה מנין ת''ל בעשור לחודש [וגו'], שאין ת''ל בחודש השביעי מה ת''ל בחודש השביעי שיהיו כל תרועות של חודש שביעי כזו. ומנין שפשוטה לפניה, ת''ל והעברת שופר תרועה. ומנין שפשוטה לאחריה ת''ל תעבירו. אין לי אלא ביובל, בראש השנה מנין ת''ל בחודש השביעי שיהיו כל תרועות של חודש השביעי כזו. ומנין של שלש שלש ת''ל והעברת שופר תרועה זכרון תרועה יום תרועה. ומנין ליתן את האמור של זה בזה, ת''ל שביעי שביעי לגזירה שוה. הא כיצד שלש שהן תשע. [המאורות].
-----
ואף על פי שלא נתפרש בתורה תרועה בשופר בראש השנה, הרי הוא אומר ביובל והעברת שופר תרועה בחודש השביעי בעשור לחודש וכו', מפי השמועה למדו, מה תרועת יובל בשופר, אף תרועת ראש השנה בשופר. [כל בו הלכ' ראש השנה סימן ס''ד].
-----
@ ל''ד ע''א.
שאין בתלמוד לומ' בחדש השביעי דהא כתב לן בכמה דוכתי דיום הכיפורים בחדש השביעי הוא והכא יום הכיפורים כתי'. והעברת פשוטה משמע והעברת קול אחת ביום הכיפורים תעבירו הרי העברה תחלה וסוף ותרועה כתובה בינתים. ומנין של שלש שלש ומנין דפשוטה לפניה ולאחריה ותרועה באמצע עבדינן תלתא זימני. ומנין ליתן את האמור וכו' לפי ששלש תרועות הללו לא נאמרו במקום אחד שהשתים נאמרו בראש השנה והאחד ביובל. מנין ליתן את האמור בראש השנה ביובל ואת האמור ביובל ליתן בראש השנה שיהו כאן שלש וכאן שלש. שביעי שביעי לגזירה שוה נאמר בראש השנה בחדש השביעי ונאמר ביובל והעברת שופר תרועה בחדש השביעי. הא כיצד ג' תרועות ולכל אחת פשוטה לפניה ופשוטה אחריה שהן תשע. ובגמ' פריך מעיקרא מייתי לה תנא בהקשה ולבסוף מייתי לה בגזרה שוה ומשני הכי קאמ' אי לאו גזירה שוה הוה מייתינא ליה בהיקישא השתא דאתי בגזירה שוה היקישא לא צריך. [פירוש רבינו יצחק קרקושה].
-----
שלש שלשלש שלש, ת''ל [ויקרא כ''ה] והעברת שופר תרועה, וכת' [שם כ''ג] שבתון זכרון תרועה, וכת' [במדבר כ''ט] יום תרועה יהיה לכם. ומניין ליתן את האמור שלזה בזה ואת האמור שלזה בזה. פי' ששני מקראות כת' ביום הכיפורים, אחד שליובל, ושתים בראש השנה, ת''ל שביעי שביעי לגזירה שוה, הא כיצד שלש שהן תשע. [פסקי הרי''ד].
-----
או אינו אלא תקיעה ותרועה אחת היא. פירש''י ז''ל דהכי קאמר (אנו) [היו] תוקעין תרועה כאלו כתב והרעותם תרועה ואע''ג דבפ' החליל אמרינן כי האי לישנא ר' יהודא סבר תרועה ותקיעה אחת היא והתם לאו למימרא דאחת היא שלא יהא אלא קול אחד אלא לומר דמצוה אחת היא וצריך לעשותן בנשימה אחת. אפי''ה האי לישנא דהכא אפשר לפרושיה כדברי רש''י ז''ל דבסוגין דהכא כיון דאכתי לא קים לן דבעינן פשוטה לפניה דייקינן דדלמא אחת היא כלומר שאינו אלא קול אחד והרי הוא כאלו אמר והרעותם תרועה אבל בסוגיא דהתם בתר דקים לן הכא דבעינן פשוטה לפניה ופשוטה לאחריה שקלינן וטרינן אי מצוה אחת הן או שתי מצות ואע''פ שהלשון ששנוי כאן ושבפרק החליל אחד הוא לשני עניני' הוה משמע ומצינו כיוצא בו. הרשב''א ז''ל. [חידושי הר''ן].
-----
שלש תרועות בר''ה שתים מדברי תורה ואחת מדברי סופרים זכרון תרועה ויום תרועה מדברי תורה. פי' משום דבר''ה גופא כתיבי והעברת שופר תרועה מדברי סופרים. פי' דגמרי לה מיובל באסמכתא בעלמא אבל לא נאמרה למשה אלא הך ג''ש דתרועה דמדבר אלא רבנן אסמכי עלה אף הך ג''ש משום דתרועה תרועה נמי היא כההיא דמדבר שנאמרה לו למשה אבל תעבירו שופר לא גמרינן כלל כיון דלא כתיב ביה תרועה. ור' שמואל בר נחמני אמר אחת מד''ת ואחת מד''ס כלומר מג''ש דרבנן שבתון זכרון תרועה מד''ת והעברת שופר תרועה מדברי סופרים יום תרועה לתלמודו הוא בא ביום ולא בלילה ואעפ''כ כיון דבר''ה גופיה כתיב אסמכוה ביה רבנן ולא קרי מדברי סופרים אלא אותה של ג''ש שהיא אסמכתא דסופרים אבל הא פשטיה דקרא הוא וסופרים הוא דדרשי ליה למלתא אחריתי ביום ולא בלילה. ואית דגרסי ושתים מד''ס והכל עולה לטעם אחד זו היא גרסתו ופירושו של ר''ח ז''ל. [חידושי הר''ן].
-----
ואידך ביום ולא בלילה מנא ליה מביוה''כ. וא''ת וכיון דמיוה''כ ילפינן נימא נמי דוהעברת שופר תרועה מד''ת. י''ל דס''ל דליכא למילף בג''ש ליתן את האמור של [זה] בזה אלא ללמד שיהו שוין בדינן. [חידושי הר''ן].
-----
דעבריה ביד. פי' שיאחזנו בידו ויתקע, ולא שיניחו על שום דבר ויתקע. [תוספות ישנים].
-----
וצריך למתקע תקיעה שלשה שברים תרועה ותקיעה דאתקין ר' אבהו בקיסרין סימן תשר''ק תש''ק תר''ק השתא היכי בעי ליעבד מיקמי דמצלי דמוסף בעי למיקם שליחא דציבורא אכרעיה וכולי עלמא יתיב ונשקול חצוצרתא בידיה ומברך בא''י אמ''ה אקב''ו לתקוע בשופר ואשר החיינו ונתקע בבא קמא תשר''ק תש''ק תר''ק וניתנייה ונתלייה בבא מציעא תשר''ק תש''ק תר''ק ונתנייה [ונתלייה] בתרייתא תשר''ק תש''ק תר''ק ונתנייה ונתלייה ותוב כי נחית שליחא דציבורא כי אמר מלכיות נתקע תשר''ק ולא ניתני כדאמר זכרונות נתקע תש''ק ולא ניתני כדאמר שופרות נתקע תר''ק ולא ניתני וכל הקולות כשירין דתניא [כ''ז:] היה קולו עבה או דק כשר וכי דתקע צריך לברך והדר מיתקע כדתנן [פסחים ז':] כל המצות כולן מברך עליהן עובר לעשייתן אע''ג דאיכא למימר דילמא מיקלקל שופר כי הא דאמר רב חסדא חוץ מטבילה איתמר התוקע צריך לכווניה דעתיה בעידנא דתקע לאפוקי ציבורא ידי חובתן ואע''ג דנפקא ובא אדם אחר דלא ידע למיתקע שפיר דמי לאפוקי ידי חובתיה דתניא [כ''ט.] אהבא בריה דרבי זירא אמר כל הברכות כולן אע''פ שיצא ידי חובתו מוציא אחרים ידי חובתן חוץ מברכת הלחם וברכת היין שאינו מוציא ידי חובת אחרים. [שאילתות פרשת וזאת הברכה שאילתא קע''א].
-----
וכשהן יושבין קודם שיעמדו בתפלה אוחז שליח צבור שופר בידו, ומברך. ברוך אתה ה' אלהינו מלך העולם אשר קדשנו במצותיו וצונו לשמוע קול שופר. ומברך שהחיינו ותוקע תשר''ת תש''ת תר''ת תקיעה, שלשה שברים, תרועה, ותקיעה, שלשה פעמים. תקיעה, שלשה שברים, ותקיעה, שלושה פעמים. תקיעה, תרועה, תקיעה, שלשה פעמים. כמו ששנינו סדר תקיעות שלש של שלש שלש. אתקין ר' אבהו בקסרי, פעם ראשונה קשר''ק, שניה קש''ק, שלישית קר''ק. וכל כך למה כדי לערבב את השטן, דאמר ר' יצחק [ט''ז:] למה תוקעין בר''ה. למה תוקעין, רחמנא אמר תקעו. אלא למה תוקעין ומריעין כשהן יושבין ותוקעין ומריעין כשהן עומדין, כדי לערבב את השטן. ולאחר שתוקעין מחזירין ס''ת למקומו ועומדין בתפלת מוסף ומתפללין. ותקנו חז''ל בתפלת המוספין של ר''ה תשע ברכות, אבות וגבורות וקדושת השם. וכולל מלכיות עם קדושת היום, ותוקע. זכרונות, ותוקע. שופרות, ותוקע. ואומר עבודה והודאה וברכת כהנים. [סידור רבינו עמרם גאון — סדר ר''ה].
-----
בירושלמי איזו היא תרועה ר' חנניא ור' מנא חד אמר כהדין טרגמוטא (י''ג טרמיטא) פי' קול המתרעם וחד אמר תלת דזקיקין (י''ג דקיקין, וי''ג רקיקין) [והיינו שברים שהן כבדים]. והיינו דבדידן ילולי יליל לשון רעישה. וגנוחי גנח לשון שבירה כאדם המתאנח וגונח מלבו. אתקין ר' אבהו בקיסרי תקיעה ג' שברים תרועה ותקיעה. מספקא ליה תרועה אי לישנא דילולי או לישנא דגנוחא הילכך עביד להו לתרוייהו והדר עביד תש''ת דילמא גנוחי הוו וקא מפסקי תרועה בין תקיעה לג' שברים והדר עביד תר''ת דילמא ילולי הוא וקא מפסקי ג' שברים בין תקיעה לתרועה והאי דמקדים ג' שברים לתרועה דסתמא דאינש כי מתרע ביה מלתא ברישא מיגנח והדר מיליל. והכי אמר רב שרירא ורב האיי ז''ל דהא תקנתא דר' אבהו לא מדידיה תקון לה אלא עיקר הדבר כך הוא מימות נביאים הראשונים. ומיהו לשון (תקיעה) [תרועה] משמע גנוחי ומשמע ילולי, פי' דתרועה שברים קלולי נינהו כגון ילולי שברים יקירי נמי דהיינו גנוחי תרועה תרועה מיקרו הלכך נמצאו שברים ותרועה אחד ושמא בעלמא נקראים שנים משום דזה וזה תרועה נקרא. וכך היה מנהג מימות קדמונים בכל ישראל מהן עושין תרועה יבבות קלות ומהן עושין תרועות יבבות כבדות שהן שברים ואלו יוצאין ידי חובתן ואלו יוצאין ידי חובתן כי שברים כבדים תרועות הן ויבבות קלות תרועות הן והיה הדבר נראה כחלוקה ואע''פ שאינה חלוקה והרי התנאים האלו שונים שיעור תרועה שלש יבבות והללו שונים שעור תרועה ג' שברים אילו לפי מנהגם ואילו לפי מנהגם. וקאמר אביי בהא פליגי ולאו פלוגתא היא אלא מר כי אתריה ומר כי אתריה וכשבא ר' אבהו ראה לתקן תקנה שיהא בה כל ישראל מעשה אחד ולא יראה ביניהם דבר שהדיוטות רואין אותו (בחלוקה) [כחלוקה] ושם את התרועה (בהללו) [כהללו] והללו שניהם כי עשה את (שהדיוטות) התרועה שברים ויבבות ולעולם כולה תרועה אחת היא שהרי היא אחת של שלש שלש. ואע''פ שאומרין תשר''ת שמא בעלמא אחד כזה המנהג ואחד כזה המנהג כדי שלא יהא קפד לא מאלו ולא מאלו וחוזר ותוקע בבא שניה תש''ת כאלו ובבא שלישית תר''ת כאלו וליכא ספיקא. וספק זה (שמא) [שאומר] הכי פירושה זה שתקן דבר זה מן הספיקה שנסתפק בתרועה כי לא מחמת ספק תקן התקנה נמצאת תקנת ר' אבהו לכנופי מנהגי. [רי''ץ גיאת הלכ' ר''ה].
-----
התקין ר' אבהו בקיסרי, תקיעה, שלשה שברים, תרועה ותקיעה, שנייה [תקיעה שלשה שברים ותקיעה, שלישית] תקיעה תרועה תקיעה, ולא ידעינן תרועה מאי ניהו, אלא מדמתרגמינן תרועה יבבא, גמרינן מאימיה דסיסרא, דכתיב בעד החלון נשקפה ותיבב אם סיסרא בעד האשנב (שופטים ה' כ''ח), ועדיין לא ידעינן אי גנוחי גנח, או ילולי יליל, הילכך עבדינן הא והא, שברים ותרועה, גינוחי גנח, פי' כאדם הגונח מלבו, כדרך החולים שמאריכים בגניחותיהון, ילולי יליל, כאדם הבוכה ומקונן קולות קצרים סמוכים זה לזה, הילכך עבדינן הא והא שברים ותרועה דרחמנא כי אמ' תרועה באמצע פשוטה לפניה ופשוטה לאחריה, הילכך יבבא קמא עבדינן תקיעה, ושלשה שברים דילמא גנוחי גנח הוא, ועבדינן תרועה, דילמא ילולי יליל, והדר עבדינן תקיעה [לפשוטה לאחריה והדר עבדינן קש''ק קר''ק] בתרייהן. ומספקא לן תוב דלמא גנוחי גנח הוא, ולית ביה ילולי, ואין לנו לעשות תרועה כלל וקמפסקא תרועה בין שברים לתקיעה, פי' לפשוטה לאחריה, הילכך עבדינן בבא תניינא תקיעה שלשה שברים ותקיעה ומספקא לן תוב דילמא ילולי יליל הוא, ולית ביה גנוחי, ואין לנו לעשות שברים, וקא מפסקי שברים בין תקיעה ראשונה לתרועה ואין כאן פשוטה לפניה, הילכך עבדינן בבבא תליתאה תקיעה תרועה ותקיעה ואכתי יש לומר אם כן תקיעה שלשה שברים תרועה ותקיעה למה לי, משום דילמא גנח [ויליל הילכך עבדינן תרווייהו אי הכי] נעביד נמי איפכא, דילמא ילולי וגנח, ונעביד תקיעה ותרועה ושלשה שברים ותקיעה, הכי ליכא למימר דמסתמא דאינשי כי מיתילדא ביה מילתא ברישא גנוחי גנח, פי' גניחות (הרבה) [ארוכות] קונפלייץ בלע''ז, והדר מיילל פי' רצייך בלע''ז, הילכך עבדינן תלתא בבי ותו לא, וכל כך למה כדי לערבב את השטן. [סידור רש''י סימן קס''ג].
-----
ואיתקן ר' אבוה בקיסרי תקיעה שלשה שברים [תרועה] ותקיעה, שנייה תקיעה שלשה שברים ותקיעה, שלישית (תרועה) [תקיעה] תרועה ותקיעה, משום דספוקי מספקא לן תרועה מאי נינהו. מתקנת ר' אבוה מצינו למימר שאין אדם יוצא ידי חובתו מן השלשה קולות, אלא אם כן עושה אותן עשר, לפיכך אנו עושין קשר''ק קש''ק קר''ק, שלש פעמים לכל אחת ואחת שהם שלשים קולות, כדי לצאת ידי אותן תשע תקיעות שהן מן התורה, וכשהן יושבין מפני טורח הציבור על סדר הברכות כשהן עומדין למוסף עשר כדרך שתיקן ר' אבוה קשר''ק תחילה ואח''כ קש''ק ואחר כך קר''ק, וכל כך למה, לערבב את השטן, דאמר ר' יצחק [ט''ז ע''א] מפני מה תוקעין ומריעין בראש השנה כשהן יושבין ותוקעין כשהן עומדין, כדי לערבב את השטן. [סידור רש''י סימן קפ''ד].
-----
וכנגד תקיעות של ישיבה שהן מתקנת ר' אבוהו כנגדן תוקעין בעמידה ל'. דאמר ר' יצחק למה תוקעין ומריעין וחוזרין ותוקעין, מכלל דתרוויהו בהדדי נינהו. ותו בהדיא גרסינן בירושלמי הלין דמחמירין ועבדין ל' כד יתבין ול' על הסדר ול' בלחש, כנגד ק' פעיות שפעתא אימיא דסיסרא. דמימר אמרי מכדי ג' פעיות דאורייתא מפרש נגמר מיניה סכום יבבות כמה הוויין ל' ול' ול', ואילו עשרה אינון כשגומרין כל התפילה קל תקועייא דיחידאה מתבעי למהוי עשרה והן כולם ק'. ודקאמרו בני מערבא ל' בישיבה ול' בעמידה ש[מע] מ[ינה] אית להו תקנתא דאתקין בקיסרי. דמכדי לא מצינו בראש השנה זולתי ג' תרועות, כדתנן [לקמן ל''ג ע''ב] סדר תקיעות שלש של שלש שלש. ג' תרועות הן בראש השנה ומן התורה מניין. ומניין של שלש שלש, ת[למוד] ל[ומר] והעברת שופר תרועה, אחת שהיא ג' בתקיעות. והעברת הרי זו אחת, כי לשון העברה קול שופר הוא, (דכתב) [וכתיב] תעבירו שופר בכל ארצכם, ושופר הסמוך לו והעברת(ה) הרי ב' קולות, והן תקיעות ותרועה הכתב עמהן, הרי תרועה בב' תקיעות. ועוד תרועה שנייה שגם היא בתקיעותיה, שכתוב זכרון תרועה. שלישית נמי, תרועה יהיה לכם. הרי ג' תרועות ושש תקיעות. כדתניא בתוספתא [ר''ה פ''ב הי''ב] סדר תקיעות שלש של שלש שלש, שש תקיעות והן בכולן ט'. שמע שש תקיעות וג' תרועות אפי[לו] כל היום כולו ואפי[לו] בסירוגין יצא. אלמא אין חובת היום אלא בג' תרועות המפורש בתורה, שופר תרועה, זכרון תרועה, ויום תרועה. והיינו דתניא למדנו ג' תרועות בראש השנה [שתים] מדברי תורה ואחד מדברי סופרים. מצינו ט' קולות לחובת היום וט' לערבב השטן. ואילו לא נסתפקנו בתרועה לא היינו תוקעין בראש השנה זולתי י''ח קולות, ט' לחובת היום וט' לערבב השטן, שהן ג' תקיעות לחובת היום ואחד בעמידה וכולן בתקיעותי[ה]. משום דתניא אמרו לפני בראש השנה מלכיות זכרונות בשופר של איל. אמר ר' [עקיבא] מלכיות ותוקע כולם תרועה אחת ותקיעותיה. כדתניא כשהוא שומען שומען על סדר מלכיות זכרונות ושופרות שלא יאמר מלכיות וזכרונות ותוקע או זכרונות ושופרות ותוקע שאפי[לו] יצא חובת קרי(ע)[א]תן לא יצאו. דתניא [תוספתא ר''ה פ''ב ה''י] [אין אומרים] מלכיות עם זכרונות עם שופרות ואם אמר לא אמר כלום, וצריך לאומרן שנייה. וכשומען על הסדר צריך לשומען על סדר ברכות דהיינו תפילה. כדתנן סדר ברכות אומר אבות וגבורו[ת] וכול'. ועל סדר ברכות כיצד. שלא יקדים סדר ה' תקיעות לקדושת השם אלא לאחר קדושת השם כדמפרש במשנה אומר זכרונו[ת] ותוקע תרועה א' בשתי תקיעותיה, ואומר עוד שופרו[ת] ותוקע, ג' תרועות כל אחד בתקיעותיה. (ד''א) [דבר אחר] לשומען על סדר תקיעו[ת] דהיינו כסדרן שלא יקדים זכרונות למלכיו[ת], אלא לעולם יהיו מלכיו[ת] קודמין שתמליכהו תחלה עליך, ואחר כך בקש ממנו זכרון טוב. וכן הוא אומר בחצוצרות וקול שופר וגו' לאחר שתמליכהו עליך תריע לפניו בקול שופר כדי שיעלה זכרונך לפניו לטובה. ולפי שנסתפקנו בתרועה דאורייתא כיצד היא נעשת ושמענו לשון תרועה מאימיה דסיסרא, כדכתיב [שופטים ה'] ותייבב אם סיסרא, ודבר ידוע הוא שכל המתאבל על מיתו גונח ואחר כך מיילל, ומריע תרועה רצופה ושבורה לשלשה שברים ותרועה רצופה נמי. אתקין ר' אבוהו בקסרי קשר''ק, שמא רי''ש ושי''ן היא תרועה, שבורה ושלימה, שכן דרכו של אבל גונח ומיילל, ותיקן קש''ק קר''ק אחרי קשר''ק, שאם התרוע[ה] דהיינו תרועה שלימה, שלא יפסיק השי''ן של קשר''ק דהיינו תרועה שבורה לג' שברים בין תרועה לתקיעה ראשונה, לכך התקין עוד קר''ק. וחש שמא ג' שברים היא התרועה והתקין קש''ק שלא יפסיק רי''ש של קשר''ק בין ג' שברים לתקיעה אחרונה. ונמצא תרועה מסתפקת בשלשה קולות. שמא שי''ן ורי''ש הוא והתקין קשר''ק. שמא ג' שברים והתקין קש''ק. שמא תרועה שלימה היא והתקין קר''ק. ועל ידי הפסק הנה נעשו ט' תקיעות של חובת היום, שג' מהן תרועות ושש תקיעות, ונעשו כולן ל' קשר''ק קש''ק קר''ק למלכיות [וזכרונות ושופרות] וכן [למלכיות] לזכרונות ולשופרות ל' לעמידה, סכום כולם ששים. [הפרדס לרש''י הלכ' ראש השנה].
-----
התקין ר' אבהו בקיסרי. תקיעה. שלשה שברים. תרועה. ותקיעה. שנייה תקיעה. שלשה שברים. ותקיעה. שלישית. תקיעה תרועה תקיעה. וסימנך קשר''ק. קש''ק. קר''ק. או תשר''ת תש''ת תר''ת. ולא ידעי' תרועה מאי היא אלא מדתרג' תרועה. יבבא גמרינן מאימיה דסיסרא דכת' (שופטים ה') בעד החלון נשקפה ותייבב. ולא ידעי' אי גנוחי גנח. אי ילולי יליל. הילכך עבדינן הא והא. פי' גנוחי גנח. כאדם הגונח מלבו. כדרך החולים שמאריכין בגניחותם. ילולי יליל. כאדם הבוכה ומקונן. קולות סמוכים זה לזה. הילכך עבדינן הא והא. שברים ותרועה. דרחמנא כי אמ' תרועה באמצע פשוטה לפניה ולאחריה. הילכך בבבא קמא עבדינן תקיעה וג' שברים דילמא גנוחי גנח הוא. ועבדינן תרועה דילמא ילולי יליל. ועבדינן תקיעה לפשוטה ולאחריה והדר עבדינן קש''ק קר''ק בתרייהן. דמספקא לן דילמא גנוחי גנח הוא. ולית בה ילולי. ואין לנו לעשות תרועה כלל. וקמפסקי תרועה בין שברים לתקיעה. פי' לפשוטה לאחריה. הילכך עבדינן בבבא תניינא קש''ק תקיעה. שלשה שברים תקיעה. ומספקא לן תו דדילמא ילולי יליל הוא ולית בה גנוחי. ואין לנו לעשות שברים וקמפסקי שברים בין תקיעה ראשונה לתרועה ואין כאן פשוטה לפניה. הילכך עבדינן בבבא תליתאה קר''ק. תקיעה תרועה תקיעה. אכתי יש לומ' א''כ קשר''ק למה לי. משום דדילמא גנח ויליל. הילכך עבדי' תרוייהו. אי הכי נעביד נמי איפכא קרש''ק. דדילמא יליל וגנח. ונעביד תקיעה תרועה שברים תקיעה. הכי ליכא למימר דסתמיה דאיניש כי מתיילדא ביה מילתא ברישא גנוחי גנח. פי' גניחות ארוכות. קונפלייץ ב'. ותדר מייליל. פי' רצרייר ב' הילכך תלתא בבי ותו לא. וכל כך למה כדי לערבב את השטן. [מחזור ויטרי סימן שי''ז].
-----
וזו תשובת רבינו עזריאל בר' נתן אשר חכמים יגידו. את שלום ידידי קרובי החבר ר' שמחה בר' יצחק. אני צעירו החתום דורש עם שלום קרובתי הגברת ובן יקיר יגדל כחושים. על שאילתו אני משיבו לפי עניות דעתי. ששאל מה טעם אין אנו [תוקעים] בראש השנה. השלשים קולות על סדר ברכות של מוסף והרי שנינו [ל''ב ע''א] כולל מלכיות עם קדושת היום ותוקע. זכרונות ותוקע. שופרות ותוקע. ועוד שומעו שומעם על הסדר ועל סדר ברכות. וגם אותם עשר שאנו תוקעין למוסף על סדר ברכות מה טיבם הלא אינו אלא במקום שלש דאורייתא משום ספיקא דגנוחי גנח או ילולי יליל. ואי משום דר' יצחק לערבב את השטן בישיבה ובעמידה היה לנו לעשות כל שלשים קולות על סדר ברכות. והשאר שאנו עושין בעמידה יעשו אותם בישיבה. תשובתו בצידו. שכששנינו שומעם על סדר ברכות. לא אמרו אלא במקום שאין כל יחיד ויחיד מתפלל לעצמו ברכות של מוסף. וסומכין על דברי ר''ג שאמר שליח ציבור מוציא את הרבים ידי חובתם שהרי קבעו רבותינו שהלכה כמותו בברכות של ראש השנה משום דאוושי קראי. אבל עכשיו שהורגל כל יחיד ויחיד להתפלל לעצמו יכול לשומעם אף שלא על סדר ברכות. ומנא תימרא דתניא [ל''ד ע''ב] כשהוא שומעם שומעם על הסדר ועל סדר ברכות. בד''א בציבור. אבל ביחיד שומעם על הסדר ושלא על סדר ברכות. וה''פ בד''א דשומעם על סדר ברכות בזמן שהציבור שומעין הברכות מפי היורד לפני התיבה וסומכין על חבר עיר המתפלל להוציאן ידי חובתם. דהא בחבר עיר קיימינן. כדקת' לעיל. א''ל רבא לא אמרו אלא בחבר עיר. ועלה אמרי' תניא נמי הכי. כשהוא שומעם. ופתרון חבר עיר הוא גדול וחשוב שבעיר. דכל מילי דמתא רמו עליה. לחלק צדקה ולהתפלל בתעניות ובימי רחמים. כאותה ששנינו בפ' בני העיר. [מגילה כ''ז ע''א] בד''א בזמן שאין שם חבר עיר. אבל יש שם חבר עיר תנתן לחבר עיר. וכל שכן דדידי ודידכו עלי סמיכי. הכי משמע בזמן שהציבור שומעין התפילה והברכות ונסמכין על חבר עיר היורד לפני התיבה להוציאן ידי חובתם. אבל ביחיד כלומר בזמן שכל יחיד ויחיד מתפלל לעצמו שומעם שלא על סדר ברכות. לפיכך הורגלנו לעשות כל שלשים תקיעות שהן במקום התשע שהן מן התורה בישיבה. שלא על סדר ברכות ואחר כך אנו עושין דבר מועט לתפילת המוסף כדי לערבב השטן. גם בעמידה כדר' יצחק. ונאה הדבר ומקובל לעשותו על סדר ברכות אע''פ שאין צריך אלא שקבעום להם מקום הגון. קשר''ק למלכיות. קש''ק לזכרונות. קר''ק לשופרות. ודיי לנו בכך מידי דהוה אבירך ואחר כך נתמנה לו שופר. ואמרי' תוקע ומריע ותוקע. שלשה פעמים. ותדע אחי כי כל המפרש חבר עיר. חבורת עיר. כלומר ציבור. אינו אלא שוגה. חדא דהוה ליה למימר לא אמרו אלא בציבור. למה עיקם לומ' חבר עיר. ועוד לא מצינו חבר עיר שהוא ציבור. ועוד אם כדברי הפותרים חבר עיר. ציבור. צריך לנו לפרש רב פפא בר שמואל הוה מצלי ביחיד שהיה מתפלל בראש השנה בלא מניין נמצאת ממעט כבוד הזקן שהיה רגיל להתפלל תמיד בימי רחמים שלא במניין. דהא לא קתני זימנא חדא צלי ביחיד. או כי הוה מצלי ביחיד. א''ל (ר' שמעיה) [לשמעיה] כו'. אלא הוה מצלי ביחיד. דמשמע כן היה דרכו תמיד. ועל כורחך הכי משמע בציבור היה מתפלל ולא היה נסמך על שליח ציבור שיוציאנו ידי חובתו והיה מתפלל לעצמו תמיד. וא''ל רבא לא אמרו אלא בחבר עיר. חבר עיר ממש כאשר פירשנו. זו הדרך וזו העיר. צור ישראל יאיר עינינו בתורתו. ויורנו. ונלכה באורחותיו. עזריאל בר' נתן ז''ל.
ואני יצחק בר' דורבלו מצאתי תשובה זו מרבינו עזריאל וכתבתיה כאן למען תמצא. ואחריה אכתוב תשובת רבינו יעקב על דבר זה שהשיב לשזנא לר' שמעון בר' נתנאל. אלה הדברים חידש רבינו עזריאל בר' נתן על סדר תקיעות של ראש השנה. נראה בעיני דהאידנא קיימ' לן כר' שמואל בר נחמני דאמר אחת מדברי תורה ושתים מדברי סופרים. לפיכך אין אנו תוקעין על סדר ברכות אלא אחת שהיא מדברי תורה שהיא שלש. בפשוטה לפניה ופשוטה לאחריה שהן עשר. קשר''ק קש''ק קר''ק. מספיקא דגנוחי גנח וילולי יליל. אבל בישיבה לספר תורה תוקעי' אף השתים מדברי סופרים שהן שלש שהן תשע שהן שלשים. כדי להוציא את כל הציבור ידי חובתם שבאו כולן לשמוע קריאת התורה. כדכת' ואזני [כל] העם אל ספר התורה (נחמיה ח'). אבל למוסף איכא דהוי למלכיות ולא הוי לזכרונות ולשופרות. או למלכיות ולזכרונות ולא הוי לשופרות. ולא שמע כל השלשים קולות. לפיכך דיינו. על סדר ברכות על של ספר תורה. וספקותיה דהיינו קשר''ק למלכיות. קש''ק לזכרונות. קר''ק לשופרות. כדי לערבב השטן בישיבה ובעמידה. ודווקא קש''ק והדר קר''ק. אבל איפכא לא. מההוא טעמא גופיה דאמרן גבי תקנת קשר''ק. סתמא דאיניש גנוחי גנח ברישא. דהיינו שברים והדר ילולי יליל. דהיינו תרועה. עזריאל בר' נתן ז''ל. והשיב רבינו יעקב בן רבנא מאיר אשר שאלו ר' שמעון בר' נתנאל לשזנא. אשאלה מענה לשון מאת רבינו תם. שלפי שיטת ההלכה מסדר תקיעות משמע דעיקר סדר תקיעות על סדר ברכות. כדא''ל רב פפא בר שמואל לשמעיה כי נחירנא לך תקע לי. כו'. וא''ל רבא לא אמרו אלא בחבר עיר. כו'. לעיל. השיב ר''ת. מימיני בל אמוט. הקזתי. לנוח ולשמוט. עד נעזתי. אך על צורך השעה אשיב לך. כי האמת עיקר תקיעה על סדר ברכות. ואני הרגלתי בעירי לתקוע על סדר ברכות קשר''ק למלכיות. קשר''ק לזכרונות. קשר''ק לשופרות. כי בשלשה קשרק''ים הכל עשוי. ואין חסרון רק שאם אין גנח ויליל הפסיק בין פשוטה לפניה והפשוטה לאחריה בגינוח או ביליל ואין בכך כלום. כדא' ר' יוחנן שמע תשע תקיעות בתשע שעות ביום יצא. אבל קשר''ק וקר''ק אינו כלום. דכי קעביד קש''ק דילמא לא עביד תרועה. דגנוחי גנח. אבל כי עביד קשר''ק עביד כולהו. וכיון דבישיבה עבדינ' תקנתא דר' אבהו בעמידה לא חיישינן משום אפסוקי פורתא שלא להפסיק בסדר ברכות יותר מדאי. על תקיעות שאינו (כראי) [כדאי]. ואם בעיניך דומה עיקר תקנת ר' אבהו על סדר ברכות בעמידה. בעיני דומה עיקר תקנת ר' אבהו בישיבה. שלא להפסיק בברכות. תקיעות שאינן צריכות. יעקב בר' מאיר. וכנגד אילו שלשים תקיעות(י) היו שלשים תקיעות במקדש [סוכה נ''ג ע''ב] שלש לנעילת שערים. ותשע לתמיד של שחר. ותשע למוספין ותשע לתמיד של בין הערבים. [מחזור ויטרי סימן שי''ז].
-----
ולפי שלא נתגלה הלכה כאחד מהם בא ר' אבהו והתקין קשר''ק דילמא גנח וילול ור' אבהו לא שינה התקיעה ממנהג שהוא ולא האריך שיעור תקיעה והתקין קש''ק דילמא גנח והתקין קר''ק דילמא ילול ותוקעין מיושב ג''פ קשר''ק כנגד מלכיות זכרונות שופרות וכן קש''ק. וכן קר''ק ג' כנגד מלכיות זכרונות שופרות ומסתברא תקנת ר' אבהו מיושב דאי מעומד לא הצריך קש''ק קר''ק אלא קשר''ק ש''ק ר''ק שהתקיעה של סימן ראשון עולה לסימן השני וכן שני לשלישי אלא בישיבה תיקן וכתב רבינו אלפסי נוהגין לתקוע מיושב ומברך עליהן ברכת התקיעה ולפי שצריכין הציבור לשמען על סדר הברכות חוזרין ותוקעין על הברכות תשר''ת דמלכיות פ''א ותש''ת בזכרונות ותר''ת בשופרות ובדין הוא שיהיו תוקעין אותן מעומד כדרך שתיקנו מיושב אלא כיון שאין הברכות מעכבות את התקיעה הרי יצאו ידי חובתן מיושב ודי להם לתקוע תשר''ת תש''ת [תר''ת] על סדר הברכות פ''א שלא להטריח את הציבור ומסתב' שאין מהני טורח ציבור דהא קי''ל כשהוא שומען שומען על הסדר ועל סדר ברכות ומפני טורח אין להניח לעשות כהלכתה אלא שחשו להפסק התקינו אפי' בין הברכות שאם היינו תוקעין מעומד יש לנו לתקוע קשר''ק וקש''ק וקר''ק ביחד על כל ברכה וברכה והרי הפסק תש''ת תר''ת בין מלכיות לזכרונות ובין זכרונות לשופרות ולפי שלא עשו הפסק בברכות שלא יהא הפסק בברכות קבעו מיושב ג' סימנין כנגד כל ברכה וברכה ומיושב נמי חשו על אלו הפסקות שבדין היה לתקוע מעומד קשר''ק וקש''ק וקר''ק כנגד זכרונות וכן למלכיות ולשופרות וכשאנו עושין הסימן ג''פ כדי לסלק כל הספק כדי שלא יהא תש''ת תר''ת הפסק בינתיים ונהגו מעומד תשר''ת למלכיות וקש''ק לזכרונות וקר''ק לשופרות והן מתקיעין בין ישיבה לעמידה וכן המנהג אבל ר' יעקב ז''ל הנהיג קשר''ק בעמידה על כל ברכה ואין לשנות המנהג. [עשרת הדברות לבעל העיטור הלכ' שופר ח''ג].
-----
במאור דף י'. ד''ה אתקין רבי אבהו. לרי''ף סי' תתקנ''ו. כתוב שם. ונראה לי רבי אבהו לרווחא דמילתא אתקין דילמא איכא מאן דסבר כר''י וכו'. אמר אברהם. ואפילו לרבנן נהי דיצא דיעבד אבל לכתחלה לא מיבעי ליה לאפסוקי מדכתיב [ויקרא פרק כ''ה פסוק ט'] והעברת שופר תרועה, אי נמי [במדבר פרק י' פסוק ה'] ותקעתם תרועה, [ושם פסוק ו'] תרועה יתקעו, דאפקאינהו בחד לישנא ומשום הכי תקון תש''ת תר''ת, אי נמי לא דמי הפסקה דאקראי ורשותא דאי בעי מפסיק ואי [בעי] לא מפסיק, וכי מפסיק נמי חשיב ליה לחובה על נפשיה להפסיקה, דקביעותא דקביעא עילויה כעין מצוה. ותו לא מידי. [כתוב שם לראב''ד].
-----
תשובת שאלה לרבי' האי גאון ז''ל על התקיעות שהתקין ר' אבהו שאל רבינו הצדיק ז''ל מלפני אדונינו על התקיעות ואמר לו כי חברו לו דברים על חכמי אדום על איזה מהם החובה והשיב אדונינו כי החובה היו התשע ועל סדר ברכות כי התקיעות שמיושב לערבב את השטן הם ובקשו עכשו תלמידי אדונינו לדקדק שאלה זו כי עדיין לא נתברר לנו אותה קושיא דתנן (ל''ג:) סדר התקיעות שלש של שלש ואמרי' בגמרא (ל''ד:) שמע ט' תקיעות בט' שעות ביום יצא וק''ל הלכה כרבי יוחנן ולעולם כסדרן תר''ת פשוטה לפניה ופשוטה לאחריה היתכן לומר דברי רבי יוחנן אפילו שלא כסדרן ואם נאמר כי יש דברי רבי יוחנן על שלא כסדרן מנא לן או אפילו שנפסוק ביניהם (והוא) [והא] דאתקין ר' אבהו בקסרי ובאו אחר כך רבי עוירא ורבינא והתקינו על תקנתו ופרקו והעמידו תקנתו הלכתא כותיה ועבדינן הכי או לא ואי כותי' עבדינן תשר''ת [ותש''ת] ותר''ת במקום שלש חשובות דהיינו סי' א' מן הספק שנסתפק בתרועה אבל התשר''ת לבדו או התש''ת לבדו אינו כלום והנה בתקענו במלכיות תשר''ת לבד או התש''ת או התר''ת לבד נמצא שלא תקענו במלכיות כלל וכן בזכרונות וכן בשופרות נמצאו מהמלכיות ומהזכרונות ומהשופרות שנים מהם בלא תקיעה. וא''ת כי זה שמצאנו בתקנת ר' אבהו הדרינן עבדינן במלכיות והדר עבדינן בשופרות מה יועיל לכל אחד ואחד מהפרקים הללו מה שנעשה בחברו ועוד הא דאמרינן ונעביד איפכא אנא היכי אעביד הא כבר השלימו ועוד מקודם ר' אבהו מה היו עושין והוא החובה של כל שנה ושנה ולא כן יתכן מימות נביאים הראשונים ועד ימות ר' אבהו שהניחו שנה א' בלא תקיעה ואם החובה ידועה אצלם מה תקן להם רבי אבהו והתיקון לא יהא אלא על דבר שנסתפק ונתערבב ואנו אומרים שלא יתכן להיות האמת בשני דרכים אלא את התרועה היא האמת הג' שברים אינם חשובים ואם הג' שברים הם העקר התרועה לאו כלום היא ואם אמרנו אין אנו צריכים כסדרן הלא בתקענו בזכרונות תש''ת ובשופרות תר''ת אחת מהם טפל ואחת מהם עיקר הלא חסר המנין ועוד מנין אנו צריכין לתקו' שלשים מיושב וכענין תקנת ר' אבהו ואם הם לערבב את השטן ואינו מקום החייב למה מברכין עליהם ומתחילים בהם יבחר לנו אדונינו כי אלו התקיעות שבכל שנה ושנה ואנו עומדים בהם בקושיות ונושאין ונותנין בקשה מאדוננו יחיה לעד שיבאר לנו מיד איך היה הדבר קודם התקנה והאיך פי' הסוגיא והיאך יתרצו דבריהם עד שיראו לנו ויסתלקו כל הספקות.
תשובה כך ראינו כי זה הטורח הגדול בדבר זה אין אתם צריכים כי הדבר שאנו יוצאין מידי חובותינו ועושין בה רצון יוצרנו נכון הוא וברור בידינו ירושה משולשת מועתקה ומקובלת בקבלה מאבות לבנים דורות רצופים בישראל מימי הנביאים ועד עכשו מה שאנו עושים שתוקעים מיושב כמנהג ותוקעין מעומד על סדר ברכות שלש של שלש והלכה הולכות ופשוטה היא בכל ישראל וכיון שמעשה הזה בידינו נכון והלכה למשה מסיני כי יצאו ידי חובתם כבר סר כל קושיא ואם יאמר אדם אם תש''ת העיקר הרי תר''ת בטלה ואם תר''ת העיקר הרי תש''ת בטלה. תחלת תשובותו לומר מנין אנו יודעים כי יש עלינו מצוה לתקוע ביום זה ועקר התורה הכתובה תורת משה שכתבה מפי הגבורה ועם ישראל הנה אלו המעידים עליה גם הם מעידים כי במעשה יצאנו ידי חובתינו וכי כן העתיקו בקבלה מפני הנביאים הלכה למשה מסיני ודברי הרבים הוא המוכיח על כל משנה ועל כל גמרא ויותר מכל ראיה מזה פוק חזי מה עמא דבר (ברכות מ''ה.) זהו העיקר והסמך. ואחר כך אנו מביטים בכל הדברים שנאמרו במשה או בגמרא בענין הזה ומה שיעלה מהם ויתרץ כאשר את נפשותינו מוטב ואם יש בה כלום שלא יתכוין כאשר בלבבנו ולא יתברר בראיה אינו עוקר את העיקר. ויש לנו להביט לאותו עיקר שלא מחמת צורך במקום המצוה הרי הראיה הגדולה עמה כי נתקיימה כהלכה למשה מסיני והוצרכו בדברי' אלי בתשובה זאת כי רוב שאלות אלו כתואנות הם לפי' גלינו כי עקר המצוה אינו תלוי בהם ובפשוטן של דברי תורה הכתובים בלבד אין ללמוד כי אם תרועה בלבד שכך כתוב יום תרועה יהיה לכם והפשוטות לא נלמדו אלא מדברי חכמים וכל שכן פשוטה לפני התרועה ופשוטה לאחריה שאין בכתוב ראיה פשוטה על זאת אלא הלכה למעשה הוא ביד ישראל וכ''ש דמהימנין על התקיעות ועל התרועות עכשו שאתם אוחזים דברי ר' יוחנן שאמר שמע ט' תקיעות בט' שעות ביום יצא. ואמרינן לעולם כסדרן תר''ת פשוטה לפניה ופשוטה לאחריה היתכן לומר לדברי ר' יוחנן אפילו שלא כסדרן או אפילו שנפסיק ביניהם מנא לן מה צורך לכל זאת ומי אמר להם שנפסיק ביניהם מימר קאמרינן יחיד שומע שלא בחבר עיר כסדרן ולא מחייב על סדר ברכותיו. וכבר פירשנו לאלוף קדוש נ''ע כי שברים ותרועה אחת הם זה וזה תרועה נקראים ושמא בעלמא הם שנקראים שנים ובעבור השנוי שיש בין ראשה לסופה כי ראשה בכובד וסופה בקלות נראות כשתים ונקראות בב' שמות. ודבר זה עיקר וכל השבושים מחכמי' הבאים מרומי משבשים אתכ' להגדיל תורה ולהאדיר הוא וכשיעמד בלבבכם זה יסוב מלבבכם כי שתים הם. הרי נסתלק ספק ולא נשארה תואנה ובזאת יתבוננו כל הדברים שלש של שלש שלש עד תשע דקאמר רבי יוחנן עם המעשה שאנו עושים. וסתמא דמלתא התוקע מריע תחלה בכובד ואחר כך בקלות וסימנא דמלתא גנוחי (מגנח איבע') [גנח בעי] ברישא והדר מילול. כשאתם חושבים ג' שברים ותרועה כלם תרועה אחת הם וחושבים ג' שברים לבדם תרועה ותרועה לבד' תרועה לא נשאר כלום לשאול עליון וסר מה שהכבדתם והרחבתם דברים ושנית' ושלשתם ובניתם בנינים שלא על יסוד. ואמרתם במלכיות תשר''ת או התש''ת או התר''ת הם עיקר הלא תמצא שלא תקענו במלכיות כלל וכן בזכרונות וכן בשופרות והכבדתם ואמרתם נמצאו ב' ברכות בלא תקיעה. ומשום דהדרינ' ועבדינן אמרתם מה יועיל כל אחד מה שנעשה בחברו כל אלו דברי קנתרין ותואנות מאחר שידוע לכם כי יד ה' צוה בכל אחת תרועה ופשוטה לפניה ופשוטה לאחריה ויודע לכם כי ג' שברים ותרועה אחת הן שמקצתן בכבד ומקצתן בקלילה שברים גם הם לבדם תרועה ותרועה כמשמעה תרועה הרי קיימנו בכל אחת מצוה שלמה ונסתלקו כל הדברים. ושמא לא עמדתם על שאלתו של אלוף נ''ע ועל תשובותיו בדבר זה.
וזה נוסח שאלתו שבשנת ש''ט וזה נוסח תשובותיו. הנה שאלנא מקמי רבה נר''י בענין התרועה אי גנוחי אי ילולי היא ואסתבר ליה דבאימיה דסיסרא תלינן. ומשום הכי קשיא לן מילתא וכתב לן דבין השברים ובין תברתא כגון ילולי תרועה אינון ולשו' תרועה על תבראתא דיקירן בגנוחי ולכל תבראתה דקליל' דילולי. ומאן דעבד הכי יצא ידי חובתו דבין האי או האי תרועה נינהו (ולא הביא אבעיא) אלא [הכי איבעיא לן] גופא דתרועה דכל שתא עבדינן (היכא) [היכי] (ד)אתיליד בה ספקא אי גנוחי היא או ילולי הוא דהא מברייתא דת''ר (ל''ג:) מנין שבשופר שמעינן דתרועה וכגון שברים תרתי מילי נינהו והא אמרינן בהדיא שיעור תקיעה כתרועה שיעור תרועה כשלשה שברים. ומקושיא דאקשו רבנן ומן אתקפתא דאתקיפו רב עוירא ורבינא על תיקון דאתקי' ר' אבהו איפשיט דתרועה לא הוה ידענא לה אי גנוחי הוא או ילולי הוא אי משום לאשווי מנהגי בבא קמא ובבא מציעא ובבא בתרא למה להו ומדאקשו בסיפא תו אלא ר' אבהו מאי אתקי' אי גנוחי גנח הא קא עבדינן אי ילולי יליל הא קא עבדינן ומפרקינן מספקינן ליה דלמא גנח ויליל אלמא לא הוה ידעינן להו. ובכלהו נסחי דהלכות גדולות ומר יהודאי מתחיל לא ידעינן מאי נינהו פשוט לנו אדונינו האי קושיא כבר איכא בתשובה דליכא עיקריה דהני קושיא דאקשיתוה להאי דאמריתון הכי איבעיא לן גופא דתרועה דכל שתא עבדינן (הכי) [היכי] אתיל' בזה ספקא כבר פרישנא דספקא לא אתיליד (הכי) [היכי] עבדינ' מיהו הוה (עדות) [עיירות] בארץ ישראל דנהיג' למעבד תרועת' שברים יקירי ושארא עבדי(נן) תרועתם שברים קלולי. ובעא ר' אבהו לאשויי מנהגיהון ולעולם ספקא לא אתי לידי ו(מ)דאמרינן מדתנינן שיעור תקיעה כתרועה שיעור תרועה כשלשה שברים גמרינן דתרועה ושלשה שברים תרי מלי נינהו לאו הכין הוא ודוקני הכי תני שיעור תרועה השלשה שברים ולא גרסינן כשלשה שברים אלא מיהא פשיטא דתרועה שלשה שברים קלילי נינהו כגון ילולי ושברים יקירו נמי מיקרו תרועה וכיון דשיעור לזמן תרועה דאלו לא קיהיב אפשר למימר שיעור תרועה כדין ג' שברים אעפ''י שג' שברים תרועה וכן מתני' דתנן שיעור תרועה כשלשה יבבות ולא תרתין מילי נינהו. והא בריתא דשניא ג' שברים במקום ג' יבבות דמתניתין ראיה דשברים ויבבות חדא מילתא נינהו ולא תרתין ו(מ)דאמרינן ומקושיא דאקשי רבנן ומן אתקפתא דאתקיפו רב עוירא ורבינא על תקנתא דאתקין ר' אבהו איפשט דתרועה לא הוה ידענא להו אי גנוחי אי ילולי הא מלתא נמי הא (פרקנא לתשובה) [פריקנא בתשובה] דילנא ומשום הכי אקשינן ופרישנא מן כמה אנפי דלא תליא מלתא באם סיסרא ולא איכפת לן אי גנוחי גנחא אי ילולי יללא. ולא איכפת לן מאי פירושא ותיבב אלא הכי הוה מלתא כיון דכגו' גנוחי תרועה ואית מנהגי ו(ד)כגון ילולי היא פשוטה של תרועה וביה נהגי רוב ישראל ובעי ר' אבהו לאשווינכון דלא להוו כפלוגתא ביניהן כנפיהון ומאי דפרשנא דלא תליא מלתא באם סיסרא בראיות ברורות מגלי' למלתא דהאי קושיא דאקשינן אי ילולי הוא הא קא עבדינן ופרקינן מספקא ליה דלמא גנח וייליל לאו מימרא דוקא היא דהא ראיה אברירא לן דלא איכפת אי גנח יליל' אי יליל וגנח וסתמא דמלתא דגנוחי מגנח איניש ברישא והדר מייליל לומר דאם סיסרא גנח ויליל ומשום הכי אתקין שברים יבבת יקירי קמי יבבות קלילתא כבר ברירנא דלא אפשר דהויא מלתא הכי וליכא למיגמר מאם דסיסרא והאי דאם דסיסרא סימנא בעלמא הוא וכיון דאיכא למימר גנח ויליל וסתמא דמלתא דגנוחי ברישא והדר ילולי הוי סימנא (ויבבא) [ליבבה] דאי' בה שברים יקירא וילילי ביבבתא קלילתא יקירא ברישא והדר קילילי ודוכרנא בעלמא הוא ודאתקין רבי אבהו לכנפיהן מצד אחד ולא מספקא והוא מאי דפרישנא בתשובות ופקידנא וכתבי לותכון זה נוסח השאלה והתשובה ויש בה כמה דברים שהם סעד לכם בפרט ספק זה ששאלת' והכי מוברר לדבריכם שכתבתם זה שתיקן דבר זה מן הספק שנסתפק בתרועה כי לא מחמת ספק התקנה נתקנ' הזאת וגם מוברר בתשובה זאת מה ששאלתם איך היו עושים קודם רבי אבהו ואנו מוסיפים ביאור כי עקר הדבר מימות מרע''ה שלש של שלש שכל אחד מהם תרועה ופשוטה לאחריה והוא דת''ר (ל''ג:) מנין שבשופר ת''ל בחדש השביעי שאין ת''ל בחודש השביעי שתהא תרועת כל החדש הזה כזה ומנין שפשוטה לפניה ת''ל והעברת שופר ומנין שפשוטה לאחריה ת''ל תעבירו שופר ואין לי אלא ביובל וכו' ואל תחשבו בלבבכם כי מימי ר' אבהו נפל ספק בדבר הזה שהרי משניות קדמוניות א' אומרת תרועה ג' יבבות במשנתנו וא' אומרת שיעור תרועה כג' שברים וקאמרי' ביה בהדיא אמר אביי בהא ודאי פליגי וכך היה הדבר מימים קדמונים מנה' בכל ישראל מהם עושים תרועה יבבות קלות ומהם עושים תרועה יבבות כבדות שהם שברים ואלו [ואלו] יוצאים ידי חובתן כי שברים כבדים תרוע' ויבבות קלות תרועה הם. והיה הדבר נראה כחלוקה אעפ''י שאינה [חלוקה] והרי התנאים במה שאמרנו למעלה הללו שונים שיעור תרועה ג' יבבות והללו שונין שיעור תרועה ג' שברים אלו משנתם כמנהגם [ואלו משנתם כמנהגם] וקאמר אביי בהא ודאי פליגי ולאו פלוגתא היא ולא היו אלו מטעי' את אלו ואלו מטעי' את אלו אלא מר כי אתריה מר כי אתריה קתני וחכמים של דורות הללו מודים כי יבבות תרועה היא [וחכמים של הללו מודים כי שברים תרועה היא] וכשבא ר' אבהו ראה לתקן תקנה שיהיו עושין בה כל ישראל מעשה א' ולא יהיה ביניהם דבר שההדיוטות [רואין אותה כחלוקה] אחת היא שהרי היא אחת משלש של שלש ואף על פי שהאו' תשר''ת שמא בעלמא ואחת בזה המנהג כדי שלא יהיו קפיד לא מאלו ולא מאלו וכשר הדבר בעיני כל ישראל נהגו בו כלם ועכשו אם בא אדם לשנות בו לשוב כמנהג הראשון אם באלו ואם באלו שלא כדין ושלא כשורה הוא עושה וכאילו הוא עובר [על] לא תשי' גבול רעך אשר גבלו ראשונים ומה שכתבתם אנו אומרים שלא יתכן האמת בשני דברים בודאי כן הוא אלא מיהו [זהו רק] בזמן שאותם ב' דברים מכחישין זה את זה אבל בזמן שזה כשר וזה כשר יתכן להיות האמת בשני דרכים השברים אמת ותרועה כשרה גם ביבבות ותרועה כשרה הם ואין שם הפסד ולא חסרת מנין ולא אחד מן הברכות שלא תקע בהם כהוגן וא''ת מנין לנו תרועה פשוטה דבר זה ולא מן הראיה הברורה מדבריכם כי תרועה בראש השנה חובה בכל שנה ושנה וברור הוא כי הם שלש על שלש שלש וכל תרועה פשוטה לפניה ופשוטה לאחריה ולא משו לעולם מלעשות כן (ואל) [ואילו] ירשו מהנביאים כי תרועה יבבא היא ולא ידעו [אלא] יבבא כשבא ר' אבהו ואמר להם עשו שברים בברכה אחת והם אינם יודעים אותם היו אומרים לי הרי ברכה זו אומרו בלא תקיעה כהוגן או שהפסקת בין פשוטה לתרועה וג''כ אלו אמר להם עשו ביבב' א' והם אינם יודעים אותם היו אומרים לו כך. ואפילו קבל ממנו קהל לא היה מקבל ממנו קהל אחר ואי אפשר שלא יהיה זה בדרך המורשה ולא היה אדם בישראל חושב במחשבתו זאת ומערער ואומר כמו שאמרתם ומתוך שפשט מנהג זה בישראל וכולן עושים כמוה מעידים שיצאו ידי חובה ידענו (שכל שנה) [שבל שינה] עליהם מנהגם אלא תקן להיות הכל דרך אחת אף על פי כי כהוגן היו אלו ואלו יבבות מימות משה ואילך ואי אתה יכול לומר שהיתה ראיה שתרועה יבבות קלות הוא התרועה שברים הוא ובא ר' אבהו ודחה את ישראל מן האמת הברורה וקבלו כלם ממנו והקשה במה שאתה יכול לומר כי חלוקים היו ישראל מהם מתריעים שברים ומהם מתריעים יבבות ולא נמצא להוכיח וכלן כי אין לתקוע על סדר ברכות יותר משלש של שלש שלש מה יעש' התאמרו כי בטלה תורה התקיעה ח''ו וששכחו ישראל ובא ר' אבהו ועשה כדעתו ועל כל פנים הרי בא (אבי) [רבי] שמעון בר נחמני ואמר כי השלש של שלש אחת מדברי תורה וב' מדברי סופרים ולא מדברי תורה למדנו על סדר ברכות אלא מדברי סופרים ולא הכריעה תרועה אם מיושב שומעין תדחוה או בתפלה והרי מנהג כל ישראל לתקוע מיושב בכל אחת שלש של שלש מכל מקום כל טורח וכל קושיין שהרחבתם בשאלה זו אין צורך בהם וכשאתה אוחז הדרך שאחזנו הרי הוא דרך נכוחה וברורה וכל ספק נפשט וכל שבוש נסתלק אלו שני חכמים שאמר שני דברים זה כשר וזה כשר. וחקרנו תלמידיהם להיות בדבר זה עושין בזה כדי לחלוק כבוד לשניהם ולא יהא הפרש בין תלמידים ולא יבואו לידי שאומרים אלו כמנהג רבי' נעשה ואלו כמנה' רבי' נעשה ואעפ''י שהא' כשר וגם האחרון גם הם אומרים הלא טוב היה זה וכך עשה ר' אבהו וכל ישראל ישר בעיניהם וקבלוה בזאת תשובת מה (כתבם) [שכתבתם] אם החובה היא אצלם מה תקן להם ר' אבהו וכמה מנהגי תפלות בכנסיות שכלם נכוחות הללו אומרים ויתקלס והללו אין אומרים הללו אומרים והוא רחום [ב] ברכת יוצר והללו אין אומרים הללו מוציאין ס''ת בקלוס פלגי. ואשר אמרתם מאין ראיה שאנו צריכי' לתקוע ל' מיושב. אין ראיה בזאת אלא פוק (חזה) [חזי] מה עמא דבר כך אמרו חכמים שמעתא דר' יצחק (ט''ז) למה תוקעין ומריעים כשהם יושבים ותוקעים ומריעין כשהן עומדים כדי לערבב את השטן ואם אינו מקום החיו' למה מברכין עליהם ומתחילין בהם הנה פירשנו כי מן התורה אין הפרש בין יושב לעומד וכשתקעו מיושב יצאו ידי חובת התורה אם (אם) אחת של שלש שלש ואם שלש של שלש שלש אם בשברים ואם ביבוב והרי נשמעו על הסדר ואם אנו כתבנו על הסדר ברכות על תקון חכמים ומנהג להורות הלכה כתבנו ולא משום עקרי' לדברי תואנות ודאי כי צבור צריכים לשמוע על סדר ברכות אבל יחיד הא אמר רבא לרבי חייא בר אבין (שם ל''ד:) לא אמר על סדר ברכות אלא בחבר עיר ותניא נמי הכי (שם) כשהוא שומען על הסדר וסדר ברכות במה דברים אמורים בחבר עיר אבל יחיד שומען על סדר ושלא על סדר הברכות ואנו הרחבנו בתשובת שאלה זו כדרך שהרחבתם דברים אף על פי כן גופי הדברים שכתבנו של אלוף נ''ע יש בהם די. נשלמה תשובת שאלה לרבי' האי גאו' ז''ל בעני' התקיעות. [תמים דעים להראב''ד סימן קי''ט].
-----
ואמרינן בפרק בתרא דמסכת ראש השנה התקין ר' אבהו בקיסרי תשר''ק. ועביד נמי קש''ק וכן נמי קר''ק וקבלתי מאבא מורי רבי יהודה זצ''ל מאחר שיש בהלכה שברים ואין בספרים ישנים שלשה שברים אלא שברים סתם אם תקע שני שברים יצא שאין בספרים מניין שברים. ואם תקע ד' שברים יצא דתניא בתוספתא תקע והריע וחזר והריע וחזר ותקע אין בידו אלא אחת וכן כשמריע אם עשה טוט כמה פעמים יצא מדאמרי' גבי תקיעה תקע בשנייה כשיעור שני תקיעות יצא ורבינו אב''ן פי' אם תקע קשר''ק ועשה ב' שברים והתחיל בתרועה לא הפסיד סדרו דשברים ותרועה משום תרועה הם ואמרינן שיעור תקיעה כתרועה ושיעור תרועה כג' שברים אם קיצר פחות משיעור זה לא יצא. ואם האריך יותר מדאי אין זה חילול יום טוב כל זמן שעוסק בתקיעתו. כדאמר בפ' מילה (דף קל''ג) גבי ציצין שאין מעכבין את המילה פיר' אינו חוזר אלא על ציצין המעכבין את המילה הילכך אם תקע כסדר אפי' בנחת לא יחזור ויתקע פעם שנית דתנן כל הקולות כשירין בשופר היה קולו דק או צלול או עבה כשר. [הרוקח סימן ר''ב].
-----
בשילהי פ' י''ט אמרינן אתקין ר''א בקיסרי קשר''ק ומסיק דעביד נמי קש''ק וכן קר''ק ונ''ל הקטן דאם תקע ד' שברים או ב' שברים יצא דאינו אומר כמה שברים יש לתקוע ומה שכתב בספרים ג' שברים בספרים יש(י)נים אינו וכן הגיהו בברכות ד' ד' כל האומר תהלה לדוד בכל יום ג' פעמים כו' וכן קבלתי מאבא מורי הריב''ק התוקע ד' שברים או ב' תרועות זו אחר זו יצא מדאמרינן בתוספתא ותקע והריע וחזר והריע ותקע אינו אלא אחת אלמא דיצא ועוד אם תקע ב' יצא דר''א אתקין בקיסרי שברים ושני תקיעות ואין שינו מנהג (נ''ל שצ''ל ולא ישנה מנין ר''ל שאין מזכיר מנין השברים (ועם) [ואם] עשה הרבה טוט כשהוא מריע כשר מדאמרינן גבי תקיעה ד' ל''ג תקע בשני' כשיעור שני תקיעות אין בידו אלא אחת). [מעשה רוקח סימן קכ''ד].
-----
התקין ר' אבהו בקסרי תקיעה שלשה שברים תרועה ותקיעה, מתקיף לה רב עזרא ודלמא גנוחי הוא וקא מפסק' תרועה. וכי תימא ומאי קושייא והא אמר ר' יוחנן שמע תשע תקיעות בט' שעות ביום יצא. ה''מ דיעבד אבל לכתחילה אין לו להפסיק. ולהכי עביד ג' סימנין אלו קשר''ק קש''ק קר''ק. ומיהו אי לא עביד אלא קשר''ק יצא, דהא קיימל''ן כר' יוחנן דאמ' שמע תשע תקיעות בט' שעות ביום יצא אע''ג דאיכא הפסק. וכתב רבינו האיי כך אל תחשבו בלבבכם כי בימי רב אבהו נפל ספק בדבר זה, שהרי משניות קדמוניות אחת אומרת שלש יבבות במשנתינו, ואחת אומרת שלשה שברים, וקא אמרי' בה בהדיא [לעיל ל''ג ע''ב] אמר אביי בהא ודאי פליגי. וכך היה הדבר מימים קדמונים מנהג בכל ישראל, מהן עושין תרועה יבבות קלות, ומהן עושין תרועה יבבות כבדות שהן שברים, ואלו יוצאין ידי חובתן (כל) [כי] שברים תרועה הם ויבבות קלות תרועה הם, והיה הדבר נראה כחלוקה ואע''פ שאינה חלוקה. והרי התנאים כמו שאמרנו למעלה הללו שונים שיעור תרועה שלש יבבות, והללו שונים שיעור תרועה שלשה שברים, אלו משנתם כמנהגם ואלו משנתם כמנהגם, כלומ' כי מתרעי בהו מלתא אלו מגנחין ואלו מיללין. וקא' אביי בהא פליגי, ולא פלוגתא היא, ולא היו [אלו] ממעטים את אלו ואלו את אלו אלא מר כי אתריה קא תני ומר כי אתריה קא תני, וחכמים של אלו מודים כי שברים תרועה הם, וחכמים של אלו מודים כי יבבות תרועה הם, וכשבא ר' אבהו ראה לתקן תקנה שיהיו בה כל ישראל עושין מעשה אחד, ולא יראו ביניהן דבר שההדיוטות רואין אותה כחלוקה. עד כאן לשון רבינו האיי ז''ל. מה שכתב הרב אלפסי ז''ל בענין תפילין נראה מדבריו שאין מברך אלא ברכה אחת על של יד ושל ראש בשלא סח, ולא כן פרשו חכמי צרפת אלא אפי' לא סח מברך עליהן שתי ברכות על של יד להניח תפילין ועל של ראש על מצות תפלין. ומה שאמרו [מנחות ל''ו ע''א] לא סח מברך אחת על של ראש, סח מברך שתים על של ראש, מפני שחוזר ומברך ברכה של יד דהוה ליה כמברך שתים (ו)על של ראש, ומנהג הארצות האלה כדברי הרב אלפסי ז''ל. [השלמה].
-----
איתקן ר' אבהו בקסרין קשר''ק תקיע' שלש שברים תרועה תקיעה. מה נפשך אי ילולי הוא ליעבד קר''ק תקיעה תרוע' תקיעה ואי גנוחי הוא ליעבד קש''ק תקיעה ג' שברים תקיעה, מספקא ליה אי ילולי היא אי גנוחי הוא ועביד תרוייהו. מתקיף ליה רבינא ודילמא גנוחי הוא ואין לך לעשות תרועה יבבות וקא מפסקא תרועה בין שברים לתקיעה דלאחריה, דהדר עביד תקיעה וג' שברים ותקיעה. מתקיף לה רב עוירא ודילמא ילולי הוא ואין לנו לעשות שברים וקא מפסקי שברים בין תרועה לתקיעה שלפניה, דהדר עביד תקיעה ותרועה ותקיעה. אי הכי דר' אבהו דהיינו קשר''ק תקיעה ג' שברים תרועה תקיעה למה לי, אי ילולי הוא הא קא עבדינן אי גנוחי הוא הא קא עבדינן, אי מספקא ליה דילמא גנח ויליל א''ה ליעבד נמי איפכא קרש''ק תקיעה תרועה שברים תקיעה די''ל יליל וגנח, סתמא דמילתא כדמיתרע ביה מילתא באינש גנוחי מיגנח והדר מיליל. וצריך להזהר בשברים שלא יהא מאריך כל אחד בפני עצמו כשלש יבבות של ג' קולות כל שהן וא''כ נעשית תקיעה ולא שברים דהא שיעור תקיעה כתרועה ושיעור תקיעה כג' יבבות וחייב אדם להאריך בתקיעות של קשר''ק יותר משל קש''ק ובשל קש''ק יותר משל קר''ק דהא שיעור תקיעה כתרועה וקשר''ק אנו עושין משו' ספיקא דגנח ויליל נמצ' שצריך להאריך בתקיעות של קשר''ק כשיעור ג' שברים וג' יבבות ובתקיעה של קש''ק כשיעור ג' שברים דהא עבדינן קש''ק משום ספיקא דגנח ובתקיעות של קר''ק כשיעור ג' יבבות דהא עבדינן קר''ק משום ספיקא דיליל ומיהו אם מאריך בכל התקיעות כתקיעו' של קשר''ק אין לחוש דיכול להאריך כמו שירצה כדתנן משך בשנייה כשתים אין בידו אלא אחת ומטעם זה נמי אין לחוש אם עשה ד' או ה' שברים שהשברים במקום תרועה והויא לה תרועה אריבתא כמו שאין מקפידין אם מאריכין ביבבות. ורבי' יצחק בר' אשר וה''ר יצחק בר ה''ר מאיר ז''ל מפרשי' דיבבא הוא מג' כוחות של כל שהוא נמצאת תרועה ט' כחות ושיעור תקיעה כך הוא ולפירושם אין לחוש אם מאריך קצת בשברים וצריך למשוך בתקיעה של קשר''ק לפירושם כשיעור ג' שברים וט' כוחות ומי שלא משך בתקיעות כשיעור הזה ומשך קצת בשברים לא קיים מצוה לא כמר ולא כמר ופר''ח פירש כרש''י. פסק רבי' יצחק בר אשר המפסיק סותר את הכל וצריך לחזור לראש ואע''ג דאמר לקמן [ל''ד, ע''ב] שמע ט' תקיעות בט' שעות יצא אע''פ שהוא מפסיק בינתיים ה''מ שמפסיק כך שאינו תוקע לגמרי בינתים ואינו מפסיק שברים בין תרועה לתקיעה אי נמי תרועה בין שברים לתקיעה דקלקול הסדר הוא גורם שצריך לחזור לראש מיהו דוקא שמפסיק שברים בין תרועה לתקיעה כשעושה קר''ק א''נ תרועה בין שברים לתקיעה כשעושה קש''ק דחשיב הפסק וחוזר לראש, אבל אם עשה לכתחילה שתי תקיעות ביחד ולא היה צריך אלא אחת אי נמי שתי תרועות ביחד אי נמי ד' שברים או ה' לא חשיב הפסק לחזור לראש אלא גומר ויוצא דאינו הפסק אא''כ מפסיק תקיעה אחרת בינתים שלא כסדר אבל מה שיתקע שתי תקיעות ביחד דלא היה צריך אלא אחת או שתי תרועות אינו הפסק דחושבין אנו את שתיהן כאחד וגומר ויוצא אבל אם פיחת מן השברי' כגון שתוקע קשר''ק ולא עשה אלא ב' שברים ועשה תרועה אז הוא צריך לחזור לראש שאם לא יחזור לראש לתקיעה אלא יתחיל בשברי' נמצא שהתרועה הפסיק' בין תקיעה לשברים, ואפי' תקע שני סדרים כסדר ובשלישי פיחת מן השברים ועשה תרועה סותר הכל וחוזר לראש לגמרי ואם הוא תוקע קש''ק ופיחת מן השברי' ועשה תקיעה לאחר ב' שברים א''צ לחזור לגמרי לראש להתחיל תקיעה אלא בשברים והתקיעה שעשה לאחר ב' שברים עולה לו תקיעה ראשונה ואין מפסיק ביניהם כלום ע''כ. ואנו נוהגים בישיבה ל' קולות ג' קשר''ק וג' קש''ק וג' קר''ק ובתפילה אנו תוקעי' במלכיות קשר''ק ואזכרונות קש''ק ואשופרו' קר''ק והיה תמיה רבינו תם על מנהגינו דאי נגח ויליל מבעיא לן למיעבד ניעבד כולהו קשר''ק, ואי גנח לחוד מבעיא לן למעבד ניעבד כולהו קש''ק, ואי יליל ניעביד כולהו קר''ק והנהיג ר''ת לתקוע אזכרונות ואשופרות קשר''ק כמו אמלכיות דהשתא נפיק מכל ספיקי ובהכי סגי שלא לשנות המנהג ביותר דהא (לומר) [אמרינן] שמע תשע תקיעות בתשע [שעות] ביום יצא. ורבינו יצחק בר' אשר פסק דעיקר תקיעותינו זה מה שאנו תוקעין בישיבה לאחר קריאת התורה קשר''ק קש''ק קר''ק כל סדר וסדר ג''פ דהיינו כתקנת ר' אבהו ויוצאין אנו בהן ממ''נ מט' תקיעות בלי הפסק בינתיים מן תקיעה אחרת, וזה שאנו תוקעין במוסף אינו אלא כדי לערבב את השטן ומה שלא תקנו לצאת בעמידה על סדר הברכות שהרי מצוה מן המובחר לצאת על סדר הברכות היינו טעמא משום דלא איפשר לצאת על הסדר הברכות הואיל דמספקא לן בתרועה מה היא דהאיך ניתקן דאפי' היינו מתקנין לתקוע בכל ברכה וברכה סדר שלשתן קשר''ק קש''ק קר''ק פ''א כל סדר דהשתא ממ''נ בכל ברכה וברכה הוא יוצא מידי תרועה שכתב בתורה ופשוטה לפניה ופשוטה לאחריה מ''מ היה הפסק בין התקיעות דאם קשר''ק דיו לתקוע נמצא מה שתקנו קש''ק קר''ק הפסיקו בין קשר''ק שתקע בברכה ראשונה לקשר''ק שיתקע בברכה שניה וכן לעולם א''א בלא הפסק כשנתקע קש''ק קר''ק וא''ת נתקן סדר שלשתן ג''פ כל סדר וסדר על כל ברכה וברכה כמו שעושין בישיבה ה''נ לא היה יוצא על סדר ברכות דברכה ראשונה היה יוצא מכל ט' תקיעות, לפיכך הואיל דא''א לעולם לצאת על סדר ברכות התחילו לצאת בישיבה מידי כולם ושוב לתקוע בעמידה שלא לשם חובה אלא כדי לערבב את השטן. ופר''ח פירש דלכתחילה היו עושין קשר''ק קש''ק קר''ק ג''פ ודימה רבי אבהו אם הקשר''ק הוא עיקר הרי הפסיק בין הקשר''ק השני קר''ק קש''ק והתקין שיהו עושין קשר''ק קשר''ק קשר''ק קש''ק קש''ק קש''ק קר''ק קר''ק קר''ק דאז עשו בלי הפסק בנתי', והיינו כסברת רבי' יצחק בר' אשר ועוד פר''ח אע''ג שהציבור צריכין לתקוע על סדר הברכות מיהו הא אמרי' אין הברכות מעכבות את התקיעות ומפני שכבר יצאו ציבור י''ח לפיכך נהגו לתקוע במלכיות קשר''ק ובזכרונות קש''ק ובשופרות קר''ק להודיע ולברר שהכל אחד הן. ולא הבנתי מהו א' הן. ורבי' יצחק אלפס כתב נהגו לתוקען כשהן יושבין ומברכין עליהן ברכת התקיעה ומפני שהצבור צריכין לשמוע התקיעות על סדר הברכות חוזרין ותוקעין על סדר הברכות קשר''ק פעם אחת קש''ק פעם אחת וקר''ק פעם אחת ובדין הוא שיהיו תוקעין אותן על סדר ברכות כסדר שתקעו כשהן יושבין אלא כיון שהברכות אינן מעכבות את התקיעה הרי יצאו י''ח באותן שתקעו כשהן יושבין ודי להם לתקוע קשר''ק קש''ק קר''ק על סדר הברכות פ''א שלא להטריח את הציבור וכן המנהג בכל העולם ובשתי ישיבות עכ''ל. וכתוב בתשובו' רבותינו פ''א המליטה זכר בת ר' אלעזר כהן שבוע לפני ר''ה ולא הלכה בבהכ''נ ולא שמעה קול שופר ותקעו לה בביתה סדר של ישיבה ע''פ ר' קלונימוס. הרי ר''י בר אשר ופר''ח ורבי' יצחק אלפס כולהו ס''ל דבתקיעות שאנו תוקעים בישיבה (אמר) [אחר קריאת] ספר תורה בם אנו יוצאין ידי חובתנו וכולהו ס''ל דאמלכיות תוקעין קשר''ק ואזכרונות קש''ק ואשופרות קר''ק. ועוד יש מקיימין מנהג שלנו כדאמר לעיל נמצינו למדין לראש השנה ו' תקיעות וג' תרועות שתים מד''ת ואחת מד''ס שבת זכרון תרועה והעברת שופר תרועה מד''ת ויום תרועה יהיה לכם לגופ' אתא והעברת שופר תרועה מד''ת ויום תרוע' יהיה לכם לתלמודו ביום ולא בלילה דדילמא ס''ל כר''ש בר נחמני וכיון שעשו בישיבה כל ספיקי דאורייתא [ושל סופרים לא חשו לחזור ולעשות בשעת תפלה אלא ספיקא דאורייתא] ולא אתבריר לי זה הדיבור בלבי הלכך אנו תוקעי' ל' קולות בישיבה ג' קשר''ק וג' קש''ק וג' קר''ק ובתפילה תוקעין אמלכיות קשר''ק ואזכרונות קש''ק ואשופרות קר''ק הרי כאן מ' קולות וכן בקדושת אגן הסהר שעשה ה''ר שמשון בר יונה זצ''ל כתב נוי ארבעים קולות בהריענו, והיינו כמנהגינו וכן בסדר רב עמרם גאון זצ''ל אלא שכתב דבסוף מריע תרועה אחת בלא תקיעה. וצריך לדקדק באותן ל' קולות שאנו תוקעין בישיבה שכשמסיים (השלשי') [השלשה] קשרקי''ם ומתחילין (הקשרקי''ם) [הקשקי''ם] או כשמסיימין (הקשרקי''ן) [הקשקי''ם] ומתחילין הקרקי''ם למה יתקע ב' תקיעות זו אחר זו דמה נפשך יפטר בתקיעה אחת דאי גנח ויליל הרי יצא בג' קשר''ק ואי גנח לחוד אותה תקיעה אחרונה של קשר''ק אחרון תעלה לו למנין קש''ק וכן אם יליל לחוד אותה תקיעה של קש''ק אחרון תעלה לו למנין קר''ק וליכא למימר דכיון שעשה התקיעה לשום פשוטה שאחר התרועה אין לה להעלות לשום פשוטה שלפניה דהא תנן משך בשנייה כשתים אין בידו אלא אחת משום דפסוקי תקיע' בתרתי לא פסקי' הא אי פסקי' עלתה לה בפשוטה שלפניה אע''פ שעשאה לשם פשוטה שלאחריה ונראה לענין הלכ' למעשה שכן הוא האמת שדי לו בתקיעה אחת ואם לא עשה אלא תקיעה אחת יצא ידי חובתו מיהו נהגו לעשות שתי תקיעות לרווחא דמילתא כדפרי' לעיל שאם לא היה צריך אלא תקיעה אחת ועשה שתי תקיעות לא הוי הפסק. פיר''ת וכן ה''ר ברוך בר' יצחק זצ''ל דמצוה מן המובחר לעשות תקיעה ותרועה ותקיעה בנשימה אחת מי שיכול לעשות כן, כההיא דפרק החליל [נ''ג, ע''ב] דתני גבי תקיעות שהיו בבית המקדש ר' יהודה אומר הפוחת לא יפחות משבע והמוסיף אל יוסיף על ט''ז ואמרי' דר' יהוד' סבר תקיעה ותרועה ותקיעה א' היא ואמרי' התם כמאן אזלא הא דא''ר כהנא אין בין תקיעה לתרועה ותקיעה ולא כלום כמאן כר' יהודה מיהו רש''י פי' התם כדי נשימ' מפסיק. בערוך ערך ערב כתב בירושלמי כתיב בלע המות לנצח וכתיב והיה ביום ההוא יתקע בשופר גדול כד שמע שטן קל שיפורא זימנא חדא בהיל ולא בהיל וכד תנו ליה אמר הא ודאי האי שופרא דתקע בשופר קל גדול מטא זימניה למיתבלע ומרתיע ומתערבב ולית ליה פנאי למיעבד קטיגוריא ומיכן אנו למדין דבעינן למיעבד שלשים בעמידה כמו שלשים בישיבה והלין דמחמרן ועבדין ל' בדיתבי ול' בלחש ול' על הסדר כנגד ק' פעיות דפעיתא אימיה דסיסרא ואילן י' היכן אינון כשגומרין כל התפילה קל תקיעייא דיחיד' מתבעי למיהוי קשר''ק קש''ק קר''ק והן ק' עכ''ל וחולק על מנהגינו ועל מה שכתבו רבותי כדפרישי'. [או''ז הלכ' ר''ה סימן רס''ט].
-----
אתקין רבי אבהו בקיסרי קשר''ק קש''ת קר''ק. וצריך להזהר בשברים שלא יהא מאריך כל אחד בפני עצמו כשלש יבבות של שלשה קולות כל שהו, דאם כן נעשית תקיעה ולא שברים, דהא שיעור תקיעה כתרועה, ושיעור תרועה כשלש יבבות. וצריך להאריך בתקיעה של קשר''ק כשיעור שלשה שברים ושלש יבבות. ובתקיעה של קש''ק כשיעור שלשה שברים. ובתקיעות של קר''ק כשיעור שלש יבבות. ומיהו אם מאריך בתקיעות טפי, או אם יעשה ארבעה או חמשה שברים אין לחוש. ואם האריך בתקיעה שבין קשר''ק וקשר''ק, או שבין (קש''ת לקש''ת) [קש''ק לקש''ק], או שבין (קש''ק לקש''ק) [קר''ק לקר''ק] כשתים לא יצא ידי שתים, דפסוקי תקיעה אחת לשתים לא פסקינן. [פסקי או''ז].
-----
ואנו תוקעים שלשים קולות בישיבה, ג' קשר''ק וג' קש''ק וג' קר''ק. ובתפלה תוקעין אמלכיות קשר''ק, ואזכרונות קש''ק, ואשופרות קר''ק. ורב עמרם גאון זצ''ל כתב דבסוף מריע תרועה אחת בלא תקיעה. ורבינו תם זצ''ל הנהיג דבכל תפלה תוקעין קשר''ק. וכשמסיים הקשרקי''ם ומתחיל הקשקי''ם, או כשמסים הקשקי''ם ומתחיל הקרקי''ם, אם לא תקע אלא תקיעה אחת ביניהם יצא ממה נפשך. רבינו תם זצ''ל והרב ר' ברוך ברבי יצחק זצ''ל אומר, דמצוה לעשות תקיעה תרועה ותקיעה בנשימה אחת מי שיוכל לעשות כן, דאין בין תקיעה ותרועה ולא כלום. ורש''י זצ''ל פירש דכדי נשימה מפסיק. [פסקי או''ז].
-----
שיעור תקיעה כתרועה ושיעור תרועה כשלשה שברים. אתקין ר' אבהו בקסרי תקיעה שלשה שברים תרועה ותקיעה, מה נפשך, אי ילולי הוא, תרועה ניעביד שלשה שברים לא נעביד, ואי גנוחי הוא, שלשה שברים נעביד תרועה לא ניעביד. מספקא ליה אי גנוחי הוא אי ילולי היא. מתקיף לה רב עוירא ודיל' ילולי הוא, וקא מפסקי שברים בין תקיעה לתרועה. דהדר עביד תר''ת. מתקיף לה רבינא ודיל' גנוחי הוא, וקא מפסקא תרועה בין שלשה שברים לתקיעה, דהדר עביד תש''ת. איהכי דר' אבהו למה לי, אי ילולי הוא הא קא עביד, אי גנוחי הוא הא קא עביד, מספקא ליה דיל' גנח ויליל, איהכי נעביד נמי איפכא תרש''ת, דיל' יליל וגנח, סתמא דמילתא כי מיתרע באיניש מילתא ברישא גנח והדר יליל. ואי קשיא דר' אבהו דעבד כמאן, והא בין לתנא דידן בין לתנא דברייתא לא עבדא אלא חדא או גנוחי או ילולי. ואי מסתפקא ליה כמאן היל' ליעביד, תר''ת תש''ת, תשר''ת למה לי. תשובה בכמה מקומות בתלמוד תמצא שעוקרין האמוראין דברי התנאין עלפי קבלה שהיתה להם מרבותיהן או שמצאו ברייתות כדבריהן. נמצא שהרוצה לשומען על סדר ברכות צריך לעשות תשר''ת תש''ת תר''ת למלכיות, וכן לזכרונות, וכן לשופרות. וכשתוקעין אותו בישיבה אם רוצה לעשות שלשה פעמים כסדר הזה עושה, ואם רוצה לעשות ג' פעמים תשר''ת וג' פעמים תש''ת וג' פעמים תר''ת עושה ויצא, או בג' תש''ת או בג' תר''ת. וכתב רבינו יצחק זצ''ל נהגו העם לתוקען כשהן יושבין ומברכין עליהן ברכת התקיעה, ומפני שהציבור צריכין לשמוע התקיעות על סדר הברכות תוקעין תשר''ת פעם אחת ותש''ת פעם אחת ותר''ת פעם אחת, ובדין הוא שיהו תוקעין אותן על סדר הברכות כדרך שתקעו כשהן יושבין, אלא כיון שהברכות אינן מעכבות את התקיעו', הרי יצאו ידי חובתן באותן שתקעו כשהן יושבין, ודיי להם לתקוע תשר''ת תש''ת תר''ת פעם אחת על סדר ברכות שלא להטריח את הציבור, וכן נוהגין בכל העולם ובשתי ישיבות. וכמה נראה לי מנהג זה, רע, שכשאתה תוקע למלכיות תשר''ת כאילו לא עשית כלום, וכן תש''ת לזכרונות, וכן תר''ת לשופרות. ויותר טוב הוא שלא לעשותן כלל, אלא כיון שאנו עושין אותן כדי לשומען על הסדר שלברכות הנכון לעשות תשר''ת תש''ת תר''ת למלכיות וכן לזכרונות וכן לשופרות. ואם מפני טורח הציבור, על הקרובה שאנו אומ' אין חוששין לטורח ציבור, ובשעה קלה שלתקיעות אנו חוששין לטורח ציבור. וכיון שהברכות אינן מעכבות את התקיעות, אותן שלישיבה הן העיקר, וכיון שבירך על אותן שלישיבה, אין צריך לחזור ולברך על אותן שלעמידה, אלא לשומען על סדר ברכות. ומותר להשיח בין אילו לאילו, שאין תוקעין אותן שלעמידה, אלא לשומען על סדר ברכות, ומכל מקום ידי חובתו יצא בישיבה. [פסקי הרי''ד].
-----
התקין רבי אבהו בקיסרי תקיעה שברים תרועה תקיעה, כי מסופק היה בפירוש ותיבב אם יללה הוא אם גניחה הוא ועושה שניהם ואחר כך צוה שיהו תוקעין קש''ק [כי] שמא גניחה הוא וכשעושין קשר''ק מפסקת תרועה בין שברים לתקיעה ואחר כך צוה שיהו תוקעין קר''ק כי שמא יללה הוא וכשעושין קשר''ק מפסיקין שברים בין תרועה לתקיעה. ואין די בקש''ק וקר''ק כי שמא יש שניהם בפירוש ותיבב שגנחה וגם יללה, ואין לעשות [גם] קרש''ק משום [שמא] יללה וגניחה, לזה אין לחוש כי סתם אדם כשנארע לו דבר בתחילה גונח ואחר כך מילל. כתב רבינו שמשון נראה שחייב אדם להאריך בתקיעות קשר''ק יותר משל קש''ק וקר''ק דהא שיעור תקיעה כתרועה וקשר''ק אנו עושין משום ספיקא דגנח וילל (ל''ג ב' בתו'). [סמ''ג עשין סימן מ''ב].
-----
אתקין ר' אבהו בקיסרי תקיעה. שלשה שברים. תרועה. תקיעה סי' קשר''ק ומתמהינן עלה מה נפשך אי ילולי הוא תרועה (קא) נעביד שברים לא נעביד ואי גנוחי הוא שברים נעביד תרועה לא נעביד ומשנינן ספוקי מספקא ליה אי גנוחי היא אי ילולי היא מתקיף לה רב עוירא ודילמא גנוחי הוא ואתיא תרועה ומפסקא בין תקיעה לג' שברים ומשני דהדר עביד בבא אחרינא תקיעה שלשה שברים תקיעה סי' קש''ק מתקיף לה רבינא דילמא ילולי הוא ואתי שברים מפסקי בין תקיעה לתרועה ומשני דהדר עביד בבא אחרינא תקיעה תרועה תקיעה סימן קר''ק א''כ דר' אבהו למה לי דלמא גנח ויליל אי הכי איפכא נמי כלומר ליעבד קרש''ק דלמא יליל וגנח סתם איניש כי מיתרע ביה מילתא ברישא מגנח והדר מילל. כתב בעל המאור זצ''ל יש שואלין מה איכפת לן אי מפסקא תרועה או שלשה שברים והא קיי''ל כרבי (יהודה) [יוחנן] דאמר שמע תשע תקיעות בתשע שעות ביום יצא ואע''פ דפליג עליו ר' אבהו בהא הא אשכחן ליה נמי דסבירא ליה אם שהה כדי לגמור את כולה חוזר לראש ובהפסקת תרועה או שלשה שברים אין שהות כדי לגמור תשע תקיעות ועל מה הוצרך ר' אבהו להחמיר כל כך בתקנה זו ונראה לי כי רבי אבהו לרווחא דמילתא נקט [דלמא] איכא מאן דסבירי ליה כר' יהודה דאמר תקיעה ותרועה [ותקיעה] אחת הוא וכדגרסינן בערכין בפרק אין בערכין ואיתא נמי בסוכה בפרק החליל והתם אוקימנא לדרב כהנא דאמר אין בין תקיעה לתרועה ותקיעה ולא כלום כרב יהודה לפיכך חש לה ר' אבהו לדרב יהודה ואתקין למיעבד הכי לכתחלה לאפוקי נפשין מפלוגתא דכיון דזכרון הוא בין ישראל לאביהן שבשמים הכי עדיף למיעבד לכתחלה ולעולם בדיעבד קיי''ל כרבנן וכר''י. ורבינו יצחק פאסי זצ''ל כתב נמצא עכשיו שתוקעין קשר''ק ג' פעמים ותוקע קש''ק ג' פעמים ותוקע קר''ק ג' פעמים ונהגו העם לתוקען כשהן יושבין ומברכין עליהן ברכת התקיעה ומפני שהצבור צריכין לשמוע התקיעות על סדר הברכות לפיכך חוזרין ותוקעין על סדר הברכות קשר''ק פעם אחת קש''ק פעם א' קר''ק פעם א' ובדין הוא שיהיו תוקעין אותן על סדר הברכות כדרך שתקעו כשהן יושבין אלא כיון שהברכות אינן מעכבות את התקיעות הרי יצאו ידי חובתן באותן שתקעו כשהן יושבין ודי להם קשר''ק קש''ק קר''ק על סדר ברכות פעם אחת שלא להטריח את הצבור. וכך המנהג בכל העולם ובשתי ישיבות עכ''ד [ובשבה''ל הקצר סיים וכן מצאתי בספר זמנים של רבינו משה בן מיימון] ובעל הדברות זצ''ל כתב על זה [עי' הגירסא בבעל העיטור. ובשבלי הלקט הקצר.] מסתברא שאינו מפני טורח צבור דהא קיי''ל כשהוא שומען שומען על הסדר ועל סדר ברכות ומפני הטורח אין להניח מצוה כהלכתא אלא שחשו להפסק (התקיעה) [התקינו] אפי' בין הברכות שאם היינו תוקעין מעומד יש לנו לתקוע קשר''ק קש''ק קר''ק ביחד על כל ברכה וברכה ואם קשר''ק עיקר יש לנו לתקוע קשר''ק על כל ברכה וברכה והרי הפסיק קש''ק קר''ק בין מלכיות לזכרונות ובין זכרונות לשופרות ולפיכך לא עשו הפסקה בברכותיה שלא יהיו הפסקות וקבעו מיושב ג' סימנין ביחד ומעומד סימן אחד על כל ברכה וברכה ומיושב נמי חשו על אלו הפסיקות ובדין היה לתקוע מעומד כדרך שעליו לתקוע מיושב קשר''ק קש''ק קר''ק כנגד מלכיות וכן לזכרונות וכן לשופרות וכשאנו עושין ג' פעמים כדי לסלק כל הספיקות שלא יהא קש''ק קר''ק הפסק ונהגו מעומד קשר''ק במלכיות קש''ק בזכרונות קר''ק בשופרות וששים תקיעות מתקיעין בין ישיבה לעמידה וכן המנהג [אבל רבינו יעקב ז''ל הנהיג קשר''ק בעמידה על כל ברכה ואין לשנות המנהג] ותקיעה דמעומד אינה אלא [כדי] לערבב את השטן דאמר ר' יצחק למה תוקעין ומריעין [כשהן יושבין ותוקעין ומריעין] כשהן עומדין כדי לערבב [השטן] ולשתקו לפי שכבר יצאו ידי חובתן ועדיין מחבבין את המצות ושונין עליה. ועוד [שעדיין] לא הגיעו לסדר הברכות והשלימו מצות שופר וכיוצא בהן מצינו באגדה עשרת ימי תשובה השטן מקטרג שהרי סיימו התורה ואינן שונין ולפיכך נהגו לקרות בראשית במנחה ביום הכיפורים ויהי ערב ויהי בקר יום אחד ואמר ליה הקב''ה הרי (אלו) [ישראל] זריזין שהרי עדיין לא השלימו הסדר ומתחילין בראשית. וכן נוהגין בשתי ישיבות. ורבינו תם זצ''ל הנהיג לתקוע קשר''ק למלכיות קשר''ק לזכרונות קשר''ק לשופרות כי מתוך ההלכה נראה שצריך לתקוע בכל אחת מאלו השלש ברכות קשר''ק קש''ק קר''ק ואתקיעה דברכות קיימא לן תקנת ר' אבהו כי לפי המנהג מה מועיל כשתוקעין קש''ק לזכרונות קר''ק לשופרות הלא ממה נפשך אחת מהן אינה כלום דאי גנוחי גנח קר''ק אינה כלום ואי ילולי יליל קש''ק אינה כלום ואי גנח ויליל שניהם אינם כלום אבל כשתוקעין בכל פעם קשר''ק אז יוצאין ידי חובתן ולא מקרי עיכוב בהכי דשמע תשע תקיעות בתשע שעות ביום יצא. ולולא שלא רצה לשנות את המנהג כי אם בדבר מועט היה מצריך בכל פעם קשר''ק קש''ק קר''ק וגם רבינו ישעיה זצ''ל כתב מה שתוקעין קשר''ק למלכיות קש''ק לזכרונות קר''ק לשופרות כמה נראה לי מנהג זה רע שכשאתה תוקע למלכיות קשר''ק כאילו לא עשית כלום וכן קש''ק לזכרונות וכן קר''ק לשופרות ויותר טוב שלא לעשותן כלל אלא כיון [שאנו] עושין אותן כדי לשומען על סדר הברכות הנכון הוא לעשות קשר''ק קש''ק קר''ק למלכיות וכן לזכרונות וכן לשופרות ואם מפני טורח הצבור כל הקרובה שאנו אומרין אין חוששין לטורח צבור ובשעה קלה של התקיעות חוששין וכיון שהברכות אינן מעכבות את התקיעות אותן של ישיבה הן העיקר וכיון שבירך על אותן של ישיבה אין צריך לחזור ולברך על אותן של עמידה שאינן אלא לשומען על סדר ברכות ומותר להשיח בין אלו לאלו שאין תוקעין של עמידה אלא לשומען על סדר ברכות ומכל מקום יצא ידי חובתו בישיבה. וכן פי' רבינו חננאל זצ''ל שכיון שאין הברכות מעכבות את התקיעות יצאו ידי חובתן באותן של ישיבה. ומימרא דר' לוי דאמר למה תוקעין ומריעין כו' כדי לערבב את השטן פי' כיון שמצאנו אם יש עליו מלאך מליץ אחד כך יש מלאך משטין ומכוונין ישראל את לבם ואומרים שאם יעמוד משטין עלינו נדקדק במצות ומאחר שרואה המשטין שמחבבין את המצות מיושב ומעומד כאילו מתעכב מלהשטין ומדברי כולן אנו למדין שהתקיעות שאנו עושין מיושב הן העיקר אבל התקיעות מעומד אינן אלא לערבב את השטן. אך מדברי רבינו תם זצ''ל שפי' דתקנת של ר' אבהו על התקיעות דמעומד היא משמע שהם העיקר וכן פי' רבינו גרשום זצ''ל דכל דמיירינן במתני' ובגמרא כולא לא מיירי אלא בתקיעות שאנו עושין מעומד אבל מה שאנו [עושין] מיושב אין לנו [סמך] מן התורה אלא כר' לוי דאמר ר' לוי למה תוקעין ומריעין כשהן יושבין ותוקעין ומריעין כשהן עומדין כדי לערבב את השטן שתקיעות מעומד יודע שחייבין לתקוע וכשהוא שומע תקיעה מיושב חושב שהוא זמן גאולה הוא דכתיב והיה ביום ההוא יתקע בשופר גדול ואינו משטין עכ''ל וכן נראה בעיני דבודאי תקיעות דמעומד הם העיקר ובהם היתה תקנת ר' אבהו ואותם דמיושב הם כדי לערבב השטן ומימרא דר' לוי הכי פרושה למה תוקעין ומריעין כשהן יושבים ותוקעין ומריעין כשהן עומדין כלומר מאחר שהן עתידין לתקוע מעומד למה תוקעין כשהן יושבין כדי לערבב את השטן פי' התקיעות דמיושב הן כדי לערבב את השטן שעדיין לא נתחייבו בתקיעות והן תוקעין ודאי אז מתערבב השטן ואינו מקטרג כאדם ששומע קול המון פתאום ונבהל ונשתומם. ואין לומר דתקיעות דמעומד הן לערבב את השטן דמה ערבוב יש לו עמהן והלא יודע שעכשיו חייבין לתקוע ואם תאמר שהוא מתערבב לפי שרואה שישראל מחבבין את המצות ושונין עליהם אדרבה זה הוא עיקר הערבוב שהרי רואה שהן זריזין להקדים לתקוע עד שלא יתחייבו ומתוך כך אינו יכול לקטרג. צא ולמד שהתקיעות דמעומד הם העיקר דתנן העובר לפני התיבה ביום טוב של ראש השנה השני מתקיע ועוד דתנן סדר ברכות כיצד אומר אבות וגבורות וקדושת השם וכולל מלכיות עם קדושת היום ותוקע זכרונות ותוקע שופרות ותוקע ועוד תנן התם מי שבירך ואחר כך נתמנה לו שופר תוקע ומריע ותוקע שלשה פעמים ואמרינן עלה בגמרא טעמא דבירך ואחר כך נתמנה לו שופר אבל אי אית ליה שופר מעיקרא כי שמע להו אסדר ברכות שמע להו ואמר רבא לא אמרו אלא בחבר עיר ותניא נמי הכי כשהוא שומען שומען על הסדר ועל סדר הברכות בד''א בצבור אבל ביחיד שומען על הסדר ושלא על סדר הברכות הנה בפי' אנו למדין שעיקר התקיעות הן אותן דמעומד ומאחר שהן עיקר אותן דמיושב הן לערבב את השטן הלכך מן הדין נראה שצריך לתקוע קשר''ק קש''ק קר''ק למלכיות וכן לזכרונות וכן לשופרות דאי עביד קשר''ק למלכיות ותו לא דלמא ילולי היא וקא מפסקי שברים בין תקיעה לתרועה ואי גנוחי היא מפסקי תרועה בין שברים לתקיעה וקש''ק לחודיה או קר''ק לחודיה אינו כלום כדקיי''ל כתקנת ר' אבהו והא דאמרינן שמע תשע תקיעות בט' שעות ביום יצא התם ביחיד מיירי וכן הא דתניא תקיעות אין מעכבות זו את זו ברכות אין מעכבות זו את זו איכא לאוקמא בין ביחיד בין בצבור ולפרש אם הקדים בברכות אחת לאחת כגון שהקדים זכרונות למלכיות או שופרות לזכרונות וכן אם הקדים תרועה לתקיעה בראש השנה ויום הכיפורים לא יצא כמו שפי' רבינו שלמה [בכ''י ב' איתא ר' גרשום] זצ''ל תקיעות אין מעכבות זו את זו כגון דתעניות אם לא תקעו בברכה הראשונה יתקעו בשניה וכן נמי בברכות אם לא ברכו בראשונה יברכו בשניה ומשמע מפירושו דברכות של ראש השנה ויום הכיפורים מעכבות זו את זו ואם לא בירך כל אחת במקומה וכן תקיעות אם לא יתקע כל תקיעה במקומה. או יש לומר דאצבור לחודיהו קאי והכי פירושא ברכות ותקיעות של ראש השנה ושל יום הכיפורים מעכבות זו את זו ואם לא בירך כל אחת במקומה וכן תקיעות אם לא יתקע כל תקיעה במקומה שאם הצבור ברכו ולא תקעו או תקעו ולא ברכו לא יצאו ידי חובתן וכדתני טעמא אמר להן הקב''ה לישראל אמרו לפני בראש השנה מלכיות זכרונות ושופרות מלכיות כדי שתמליכוני עליכם זכרונות כדי שיעלה זכרונכם לפני לטובה ובמה בשופר וכן פי' רבינו שלמה זצ''ל תקיעות וברכות דעלמא כגון דתעניות אין מעכבין זו את זו אם בירך ולא תקע משמע הא דראש השנה מעכבות זו את זו אם בירך ולא תקע ודווקא כשיש להם שופר אבל אם אין להם שופר אין להם להתבטל מן הברכות מידי דהוי אראש השנה שחל להיות בשבת שמברכין ואין תוקעין. ומצאתי סעד לדברי בעל המאור ז''ל כאשר תמצא בהלכה שלפנינו דתקיעות שעל סדר ברכות היה העיקר הלכך הטוב והישר הוא ומצוה מן המובחר להסתלק מן כל ספק ולתקוע קשר''ק קש''ק קר''ק בין למלכיות בין לזכרונות בין לשופרות פעם אחת על כל ברכה וברכה וכן מצאתי בדברי הגאונים זצ''ל דגרסי' בירושלמי בלע המות לנצח וכתיב והיה ביום ההוא יתקע בשופר גדול כי שמע שטן קל שיפורא זמנא חדא בהיל ולא בהיל וכדתנין ליה אמר ודאי ההוא שופרא דתקע בשופר גדול הוא מטא זמנא להתבלע וממניא ומתערבב ולית ליה פנוי למיעבד קטוגוריא ומיכן אנו למדין דבעינן ל' תקיעות בעמידה כמו ל' בישיבה והלין דמחמרין ועבדין ל' כד יתבין ול' כד מצלי בלחש ול' על הסדר כנגד ק' פעיות דפעתא אימיה דסיסרא אילין אינון צ' וכשגומרין כל התפלה קל תקועיא דיחידאי מתבעי למהוי י' קשר''ק קש''ק קר''ק הרי בין כולם מאה. [שבלי הלקט סימן ש''א].
-----
אתקין ר' אבהו בקסרי וכו'. ודילמא ילולי הוא ואין לנו שברים וקא מפסקי שברים דתשר''ת לר' אבהו בין תקיעה ראשונה לתרועה ואין כאן פשוטה לפניה. הא דאקשי עליה דר' אבהו ודילמא ילולי הוא וקא מפסק. ק''ל והא לית הילכתא כר' יהודה דאמ' אין בין תקיעה לתרועה ולא כלום ואי נמי איתה מנא להו לרב עוירא ורבינא דר' אבהו כר' יהודה סבירא ליה כי היכי דליקשו עליה, ועוד דהוה לן למימר בגמ' דלר' יהודה קאמרי ולא לאקשויי סתם לפיכך נראה לי דאפי' לרבנן מקשו דנהי דאם הפסיק ביניהם יצא אבל אם תקע ביניהם לא יצא שאין כאן תקיעות על הסדר שאין כאן פשוטה לפניה ופשוטה לאחריה אלא הפסק יש בנתים לפיכך לא יצא דהואיל ותקע לשום מצוה תקיעות אחרות באמצע הרי הפסיק בנתים ולא יצא. ויש לנו סיוע לדבר בתוספתא. דתניא [ה''ט] תקע הריע ותקע אין בידו אלא אחת פי' אין בידו אלא תקיעה אחרונה ויחזור ויריע ויתקע לפי שהפסיק בתרועה אחת שכבר הריע וחזר ונתעסק בתרועה נמצאת אותה תרועה א[חרונה] שאי[נ]ה כלום מפסקת בין תקיעה אחרונה לתרועה לפיכך לא יצא והוא ושברים ותרועה ומסתברא שאין להפסיק כלל בתשר''ת בין שברים לתרועות ש[כיון] דמשום דילמא גנח ויליל הוא אם כן הכל תרועה אחת ואין להפסיק בינתים בתרועה עצמה ואם הפסיק נפסקה וליתא לשיעורא ואינה עולה קל וחומר הדבר דהא לר' יהודה דאמ' תקיעה ותרועה אחת היא כלומ' מצוה אחת אמרינן אין בין תקיעה לתרועה ולא כלום וכל שכן דשברים ותרועה בסימן תשר''ת שהכל תרועה אחת ממש שאין בין שברים לתרועה ולא כלום. וכתב הרב ר' יצחק אבן גיאת ז''ל ותוקע תשר''ת ותש''ת ותר''ת שלשה פעמים נמצא כל בבא שלש של שלש שלש שהם עשרים ושבעה דתרועה דתשר''ת ושברים אחת הן. והוי יודע שאין פי' שברים שישבור הקול ויפסוק אלא שבר כאדם הגונח משבר ומכאב לב והן יבבות ארוכות וטועין התוקעין המפסיקין אותו לגמרי. ושוב מצאתי בתשובות ר''ת ג' שברים בנשימה אחת עבדינן להו דבמקום תרועה קיימי אבל שברים ותרועה דתשר''ת לא מסתבר דגנוחי וילולי בחדא נשימה לא עבדי אינשי. ע''כ. ולא נהיר דהא תרועה אחת היא ואי איפשר להיות בה הפסק בשום פנים ולא מיחלקי גנוחי וילולי מפשוטה וילולי או גנוחי דר' יהודה ואע''פ כן צריך לעשותן בנשימה אחת. נמצא עכשו דתקעינן מיושב ג' סימנין אלו כל אחד ואחד שלשה פעמים משום דרחמנא אמ' דנתקע שלשה תרועות ופשוטה לפניהם ופשוטה לאחריהם ואין אנו יודעים אי זה מהן יכשר לעשותו שלשה פעמים הזה או זה לכך אנו עושין כולם שלשה פעמים מספק כתקנת ר' אבהו. [פירוש רבינו יצחק קרקושה].
-----
ובדין הוא שיהו תוקעין אותן על סדר ברכות תשר''ת תש''ת ותר''ת פעם אחת למלכיות ופעם אחת לזכרונות ופעם אחת לשופרות אלא כיון שאין הברכות מעכבות את התקיעות וכו' ואית דטעו ואמרי דרב אלפסי ז''ל קא יהיב טעמא אמאי לא תקעינן מעומד למלכיות שלשה סימנין שלשה פעמים וכן לזכרונות וכן לשופרות. והא ודאי טעותא הוא דאמאי נעביד ש[לש] אי הא לא אמ' לן רחמנא אלא שלש תרועות אחת למלכיות ואחת לזכרונות ואחת לשופרות ופשוטה לפניהם ופשוטה לאחריהם והמבין יבין. והרב רבינו יעקב ז''ל הנהיג בצרפת לעשות תשר''ת מעומד בכל ברכה וברכה ואמ' מוטב דליחוש לספקות ולא ליחוש להפסקות. ונשאל מלפני רבינו האיי גאון ז''ל מה היה... תקנת ר' אבהו איפשר מצוה אחת ממשה רבינו ועד עכשו ולא היו יודעים לעשותה כהלכתה. והשיב חס ושלום שלא יולד ספק בימי ר' אבהו ובימי משה רבינו ע''ה כך היה מנהגה התורה אמרה יום תרועה ומתרגמינן יום יבבא כדרך שמיבבין על צערם כך צוה לעשות ויש שהיו מגנחין על צערם וכך היו תוקעים ואלו מייל[ל]ין וכך היו עושין בשופר וכל אחד ואחד יוצא וראה ר' אבהו המנהגות במקומות חלוקין ונעשית תורה כשתי תורות והתקין שיעשו כולן כל התקיעות ככל המנהגות והא דאמרינן לעיל בהא ודאי פליגי לאו למימרא דלמר יצא ולמר לא יצא אלא בזה נחלק מנהגם וכל אחד ואחד שונה משנתו כמנהג מקומו. והרב בעל העיטור ז''ל כתב כשתוקע מיושב מסתברא שמברך על תקיעת שופר כמו שמברך על מקרא מגלה שהיא על השמיעה ואין אנו מברכין לשמוע והרב ר' יצחק אבן גיאת ז''ל אמ' רב עמרם שכתב לתקוע טעות הוא בידו ונהגו לברך לשמע וכן אמ' רבינו האיי והכל תלוי במנהג. וחייב לברך זמן ואינו נפטר באותו של קדוש היום דזמנו בלילה וזמן שופר ביום וכן לולב. וצריך לדקדק באותן תקיעות דמיושב כשמסיימין הג' תשר''תין ומתחילין התש''תין או כשמסיימין התש''תין ומתחילין התר''תין למה לי בתקיעות זו אחר זו דמה נפשך יפטר בתקיעה אחת אי גנח ויילול הרי יצא בג' תשר''ת. ואי גנח לחוד אותה תקיעה אחרונה של תשר''ת תעלה לו למנין תש''ת. וכן אם ייליל לחוד אותה של תש''ת אחרון תעלה לו למנין תר''ת ושמא כיון שעשו התקיעה לשם פשוטה שאחר התרועה לא רצו שתעלה לשם פשוטה לפניה. אי נמי משום דאתי למטעי דאם לא יעשה הסימן ...ון כי אם ש''ת לא יתנו לב לדעת דמשום תקיעה אחרונה של תשר''ת העולה לזו פשוטה היא ולא יעשה גם בשני גם בשלישי כי אם ש''ת ור''ת. [פירוש רבינו יצחק קרקושה].
-----
אתקין ר' אבהו בקסרי תקיעה ושלשה שברים תרועה ותקיעה, דילמא גנח ויליל. ודילמא גנוחי הוא ואתיא תרועה ומפסקא בין תקיעה לשלשה שברים. ומשנינן דהדר עביד בבא אחרינא תקיעה ושלשה שברים ותקיעה והדר עביד תקיעה ותרועה ותקיעה, דדילמא ילולי הוא ואתו שברים ומפסקי בין תקיעה לתרועה. וכי תימא דילמא יליל וגנח, והילכך נעביד נמי תרש''ת. ומשני סתמא דאיניש כי מתרע ביה מילתא ברישא מגנח והדר מילל. ואע''ג דקיימא לן [ל''ד ע''ב] שמע תשע תקיעות בתשע שעות ביום יצא, הני מילי דיעבד, אבל לכתחלה אין לו להפסיק, ולהכי עביד שלש סימנין אלו. ומיהו אי לא עביד אלא תשר''ת יצא בדיעבד, כדאמרינן דאע''ג דאיכא הפסק בתשע שעות ביום יצא. כך הוא דעת ההשלמה. והר''ם [פ''ג ה''ה] כתב דאע''ג דאמרינן שמע תשע תקיעות בתשע שעות ביום יצא, צריך שישמע כולן על הסדר. וכן נראה מן הירושלמי דתניא התם תקיעות אפילו שמען כל היום יצא, והוא ששמען על הסדר, שתוקעין תשר''ת שלש פעמים ותוקעין תש''ת שלש פעמים ותוקעין תר''ת שלש פעמים. ונהגו העם לתקען כשהן יושבין, ומברכין עליהן ברכות התקיעה שהן לשמוע קול שופר ושהחיינו. ומפני שהצבור צריכין לשמוע התקיעות על סדר הברכות, לפיכך חוזרין ותוקעין על סדר ברכות תשר''ת פעם אחת ותש''ת פעם אחת ותר''ת פעם אחת. ובדין הוא שיהיו תוקעין אותן על סדר ברכות כדרך שתקעו כשהן יושבין, אלא כיון שהברכות אינן מעכבות את התקיעות הרי יצאו ידי חובתן באותן שתקעו כשהן יושבין ודי להן לתקוע תשר''ת תש''ת תר''ת על סדר ברכות פעם אחת שלא להטריח על הצבור, וכן פשט המנהג בכל ישראל. כתב רבינו האיי אל תחשבו בלבבכם כי בימי ר' אבהו נפל ספק בדבר זה, שהרי משניות קדמוניות אחת אומרת שלש יבבות במשנתינו ואחת אומרת שלש שברים, וקא אמרינן בה בהדיא אמר אביי בהא ודאי פליגי. וכך היה הדבר מימים קדמונים ומנהג בכל ישראל, מהם עושין תרועה יבבות קלות, ומהם עושין תרועה יבבות כבדות שהן שברים, ואלו יוצאין ידי חובתן ואלו יוצאין ידי חובתן, כי שברים כבדים תרועה הם ויבבות קלות תרועה הם. והיה הדבר נראה כחלוקה, ואע''פ שאינה חלוקה והרי התנאים כמו שאמרנו למעלה הללו שונים שיעור תרועה כשלש יבבות והללו שונים שיעור תרועה כשלשה שברים אלו משנתם כמנהגם ואלו משנתם כמנהגם, כלומר כי מתרעי בהו מילתא אלו מגנחין ואלו מיללין. וקאמר אביי בהא פליגי, ולא פלוגתא היא, ולא היו אלו ממעטין את אלו ואלו את אלו, אלא מר כי אתריה קא תני, וחכמים של אלו מודים כי שברים תרועה הם וחכמים של אלו מודים כי יבבות תרועה הם. וכשבא ר' אבהו ראה לתקן תקנה שיהיו בה כל ישראל עושין מעשה אחד ולא יראה ביניהם דבר שההדיוטות רואין אותה כחלוקה. עכ''ל רבינו האיי גאון ז''ל. [המאורות].
-----
שיעור תקיעה כתרועה, ושיעור תרועה כג' שברים. סדר תקיעות אתקין ר' אבהו בקיסרין, תקיעה ג' שברים תרועה ותקיעה, שניה תקיעה שלשה שברים ותקיעה, שלישית תקיעה תרועה ותקיעה, ולא ידעינן תרועה מאי נינהו אלא כמתרגמינן יום יבבא, וגמרי מאימיה דסיסרא וכתיב בצערא ותייבב. ועדיין האי ותייבב לא ידעינן אי ילולי יליל או גנוחי גנח, שופירייר בלעז, לכך עבדינן האי והאי. ורחמנא אמר ליעביד פשוטא לפניה, מוהעברתם תעבירו לשון ויעבירו, ופשוטה לאחריה שנאמר תעבירו שופר, הילכך בבא קמא עבדינן תקיעה ושברים, דלמא גנוחי הוא, ועבדינן תרועה דילמא ילולי הוא, ועבדינן הדר תקיעה בתרייהו, ושוב מספקא לן דילמא גנוחי הוא ולית ביה ילולי ומפסקא תרועה בין שברים לתקיעה, הילכך עבדינן בבא תנינא תקיעה שברים תקיעה, ותוב מספקא לן דילמא תרועה ולית ביה גנוחי ומפסקא שברים, הילכך עבדינן בבא תליתאה תקיעה תרועה תקיעה. ולעשות תרועה ושברים בנשימה אחת ששניהם סימן לותייבב. ושברים הם שלש כחות והם טו טו טו, ולכך אנו תוקעים שלשים קולות לאפוקי נפשין מפלוגתא. [ספר נייר הלכ' שופר ותפילה].
-----
אתקין ר' אבהו בקסרי וכו' מספקא ליה אי. תרועה האמורה בתורה היא ילולי, והיינו בלא הפסק, והיא מה שאנו קוראין תרועה. אי גנוחי, והיינו שלשה שברים, שזה בהפסק. וכתב רבינו האיי כך אל תחשבו בלבבכם כי בימי רב אבהו נפל ספק בדבר זה, שהרי משניות קדמוניות אחת אומרת שלש יבבות במשנתינו, ואחת אומרת שלשה שברים, וקא אמרי' בה בהדיא אמר אביי בהא ודאי פליגי. וכך היה הדבר מימים קדמונים מנהג בכל ישראל, מהן עושין תרועה יבבות קלות, ומהן עושין תרועה יבבות כבדות שהן שברים. ואלו ואלו יוצאין ידי חובתן, כי שברים תרועה הם ויבבות קלות תרועה הם, והיה הדבר נראה כחלוקה ואע''פ שאינה חלוקה. והרי התנאים כמו שאמרנו למעלה הללו שונים שיעור תרועה שלש יבבות, והללו שונים שיעור תרועה שלשה שברים, אלו משנתם כמנהגם ואלו משנתם כמנהגם, כלומ' כי מתרעי בהו מלתא אלו מגנחין ואלו מיללין. וקא' אביי בהא פליגי, ולא פלוגתא היא, ולא היו אלו ממעטים את אלו ואלו את אלו אלא מר כי אתריה קא תני ומר כי אתריה קא תני, וחכמים של אלו מודים כי שברים תרועה הם, וחכמים של אלו מודים כי יבבות תרועה הם, וכשבא ר' אבהו ראה לתקן תקנה שיהיו בה כל ישראל עושין מעשה אחד, ולא יראו ביניהן דבר שההדיוטות רואין אותה כחלוקה. עד כאן לשון רבינו האיי ז''ל. ולשון הר''ם פרק ג' [ה''ב], תרועה האמורה בתורה נסתפק לנו בה ספק לפי אורך השנים ורוב הגליות ואין אנו יודעין איזה הוא, אם היא הילילה שמיללות הנשים ביניהן בעת שמייבבין, או האנחה כדרך שיאנח האדם פעם אחר פעם כשידאג לבו מדבר גדול וכו'. נראה דעתו שספק היה בדבר, ומחלוקת היה בין התנאים, אם היא תרועה או שברים כמנהג האנשים, או תרוייהו כמנהג הנשים. וכן מעידה השיטה דמחלוקת היא דקאמרינן בהא ודאי פליגי. ואמרינן דילמא גנח ויליל. וכן עיקר וכן כתב הרי''ף שמפני הספק תיקן. וקא מפסקא. ואע''ג דאמרינן שמע תשע תקיעות בתשע שעות ביום יצא, התם מיירי ששמע על סדרן אבל הכא לא שמען על סדרן. ואית דמתרצי הני מילי דיעבד אבל לכתחילה צריך שישמע בלי הפסק. גנח ויליל. כלומר שכן דרך לעשות לפעמים תרוייהו ר''ל הכל. סתמא דמילתא וכו'. כלומר ודאי פשיטא לן דמאן דעביד תרוייהו על צערו בתחילה גונח ואחר כך מיילל. הילכך צריך לשמוע שלשה קולות קשר''ק ג' פעמים, אחת למלכויות ואחת לזכרונות ואחת לשופרות. וכן קש''ק וכן קר''ק. [רבינו אברהם מן ההר].
-----
אתקין רבי אבהו בקיסרי קשר''ק קש''ק קר''ק דמספקא ליה אי גנוחי גניח אי ילולי יליל או דילמא גנוחי גניח וילולי יליל. ומברכין תחילה לשמוע בקול שופר ושהחיינו וביום שני אין מברכין שהחיינו. ואם יום ראשון בשבת מברכין ביום שני. פסק רב אלפס דאסור לדבר לכל אדם מתחילת ברכות תקיעות מיושב עד לאחר גמר תקיעות שמעומד דכולא חדא היא. מהכא משמע דיכול אחד לתקוע [א''ה בכת''י איתא ולהכי יכול אחר לתקוע] תקיעות שמעומד בלא ברכה. ואם דיבר מענייני התקיעות ומענייני התפלות אין לחוש דהוי  כמו [ברכות מ' ע''א] גביל לתורי או טול ברוך. [האגודה].
-----
כתוב אחד אומר כי מי גוי גדול אשר לו אלקים קרובים אליו כד' אלוקינו בכל קראנו אליו. יראה מזה שהשם הוא מצוי לתפלתנו בכל קראנו. ואמר הנביא דרשו ד' בהמצאו וגו' יראה שיש זמן מצוי לענות לקורא אליו ובארו חכמים ז''ל כאן בצבור כאן ביחיד ויחיד אימת מר''ה ועד יה''כ. ידוע הוא שקרוב ד' לכל קוראיו אם יקראוהו באמת. כי השם מצוי ומשגיח והרחוק והקרוב הוא מצד האדם, מעשיו יקרבוהו ומעשיו ירחקוהו. והשם רואה ומשגיח ושופט צדק תמיד הנה לא ינום ולא יישן שומר ישראל. ולפי שיצר לב האדם רע מנעוריו לרדוף אחר התאות וללכת בשרירות לבו נתנה התורה זמן מזמני השנה לחפש מעשיו ולשוב אל ד' והוא מר''ה ליה''כ לפי שהוא דעת מקובל ומפורסם שהזמן ההוא ראוי לתשובה, לפי שקדמה התשובה בראש השנה לאדם הראשון שבאותו יום נולד כמו שתקנו בעלי התפלות זה היום תחלת מעשיך שנאמר על יצירת האדם שנברא ביום ששי כמו שאמרו בתשרי נברא העולם ולא רצו שתחלת הבריאה היתה בתשרי אבל בריאת האדם שהוא המכוון בעולם השפל. ולפי שסוף המחשבה הוא תחלת מעשה והאדם הוא סוף המחשבה שנברא בר''ה ובו ביום חטא ובו ביום שב מחטאו ונתכפר לו במדת רחמים והוא היום הנאות לזמן התשובה ליוצאי ירכו כפי הדעות המקובלות. וזה שאמרו חז''ל לעולם ד' דברך נצב בשמים לדוד ודור אמונתך אמרו מה הוא לעולם ד' אלא כך אמר דוד רבש''ע אי אתה בא עלינו במדת הדין אלא במדת רחמים שאם אתה בא עלינו במדת הדין לא היינו יכולין לעמוד אפילו שעה אחת. אלקים לא נאמר אלא ד' שהוא מדת רחמים. ולא זו בלבד אלא אף לאדם הראשון יציר כפיך אלמלא שפתחת לו מדת רחמים בשעה שדנת אותו לא היה יכול לעמוד כן אתה עתיד לדון את בניו ולזכותם. מהו דברך נצב בשמים קיים דברך שהתנית עם אדה''ר וכתוב שם כוננת ארץ ותעמוד כי אין לה עמידה רק על הדרך הזה. ולפיכך ראויה הכפרה אחר התשובה וזהו שהתקינו זכרון ליום ראשון כי חק לישראל הוא משפט לאלקי יעקב. וכן סדרו סמוך לחתימה ודברך אמת וקיים לעד ומה כתוב אחריו למשפטיך עמדו היום. כלומר על ההבטחה הזאת אנו סומכין ביום הזה שאנחנו עבדיך ושבים אליך כדרך שעשה אבינו הראשון. וכמו שדנת אותו במדת רחמים כן תדיננו בעברנו לפניך כבני מרון לפני הרועה וכלן נסקרין בסקירה אחת והיא הידיעה הכוללת כל הפרטים כמו שאמר משמים הביט ד' ראה את כל בני האדם ממכון שבתו השגיח וגו' היוצר יחד לבם המבין אל כל מעשיהם. ובעבור שיקשה לחכמי העיון מדרך השנוי והרבוי הנמשך לדעת הפרטים אמר רבי יוחנן וכלן נסקרין בסקירה אחת משום דהיוצר יחד לבם וגו' ואין ידיעתנו כידיעתו ואין לה יחס אליה כלל כמו שאמר הנביא כי לא דרכיכם דרכי. נלוה לזה כי נעקד ביום זה יצחק. ואברהם אבינו מל ביוה''כ את ערלת בנו הכורתת ברית למול שאר הערלות כמו שכתבתי למעלה. וביום זה שהוא סוף העשרה נתכפרו על מעשה העגל וניתנו לוחות שניות אחר שנתחייבו כליה והתשובה הצילה אותם עם התפלה. והשם כפי רצונו צונו על הימים האלה שנחפשה דרכינו ונחקורה ונשוב מדרכנו הרעה ומחשבותינו המקולקלות שבזמן הזה שוקלין הזכיות והעבירות כמו שהמשיל החכם פלס ומאזני משפט לד'. ותשרי הוא הנאות לענין זה לפי היותו במזל מאזנים הנתון בשמים למשול בארץ ולכן נבחר הזמן הזה להעיר האדם בתרועה על התשובה. אמרו חכמי המזלות שיעלה בפנים הראשונים של מאזנים צורת אדם כעסן בידו השמאלית מאזנים ובידו הימנית ספרים כתובים. ועל דעת חכמי הודו כי יעלה שם אדם יושב בחנות בשוק ובידו מאזנים ירצה לקנות ולמכור ובפנים השניים אדם נוהג עגלה ויש בתוכה אדם ויש בידו שוט. וכל זה (יודה) [יורה] כי פלס ומאזני משפט לד' והנלבב יתן אל לבו אלה הימים המיוחדים להתפלל עלינו ועל בנינו ובנותינו כמו שסדרו ועל המדינות בו יאמר אי זו לחרב וכו'. ולפיכך קראו הכתוב יום תרועה ואמר זכרון תרועה ולא על קול השופר בלבד נאמר אלא שאנחנו חייבין להריע ולהעיר הלבבות לשוב בתשובה שלמה. ועל זה נאמר אשרי העם יודעי תרועה. ואע''פ שתקיעת שופר גזרת הכתוב רמז יש בו כמו שאמר הנביא אם יתקע שופר בעיר ועם לא יחרדו והוא כאלו אמר קול התקיעה והתרועה עורו ישנים מתרדמתכם וחפשו מעשיכם ושובו בתשובה וזכרו בוראכם. וכל זה הערה ליום הצום. ואמרו למה תוקעין ומריעין כשהם יושבין ותוקעין ומריעין כשהם עומדין כדי לערבב השטן. וכבר אחז''ל הוא שטן הוא יצר הרע הוא מלאך המות. והוא המביא כל חולי כמו שאמר והסיר ד' ממך כל חולי זה יצר הרע. והוא המחליא הגוף והנפש. ולכן צריך בימים הללו להרבות בתפלה ותחנונים ולאחוז בדרכי התשובה. ודעתי לכתוב פרקים ידועים לעשרת הימים האלה אחר ההלכות ולכן לא הארכתי בדרכי התשובה. אבל כדי לחבר אל תנאי התשובה ענין התקיעות אכתוב שלשה תנאים קצרים בתשובה. הראשון שישוב מדרכו הרעה ויעזוב העבירות כלם עזיבה גמורה ככתוב יעזוב רשע דרכו. השני שאחר תשובתו ינחם ויתחרט בלבו על החטא שקדם לו ויבכה ויאנח עליו כמו שיאמר כי אחרי שובי נחמתי ואחרי הודעי וגו' ר''ל כי לא הספיק התשובה בעזבו החטא כי אולי ישמח כאשר השיג מרצונו בעבירה אבל אמר שניהם ונתחרט וספק על ירך לרוב צערו ובזה נלחם ביצר. השלישי שיקבל השב קבלה קיימת שלא ישוב עוד לחטא ההוא כמו שאמר ולא נאמר עוד אלקינו למעשה ידינו. ועל הדרך הזה באה מצות היום על התרועה שהוא זכרון לנו להושיענו מן הצר הצורר. וכשהקול פשוט תקרא תקיעה וכשהוא שבור תקרא תרועה. ובמקומות היו נוהגין כשהיו מתריעין על צרה שלא תבא שהיו תוקעין בקולות תכופין מחוברים זה אל זה כאדם המתאנח בלא שהייה בין אנחה לאנחה וזו היא תרועה. ובמקומות היו רגילין להפסיק בין קול לקול כאדם המתאנח ושוהה בין אנחה לאנחה וזו היא שברים כמו שאמרו חז''ל על פסוק ותיבב אם סיסרא שלא ידעו אם גנוחי גנח שהוא כמו שברים או ילולי ייליל כמו תרועה והכל כפי שנוי תנועת אנחת כל המקומות. ולכן תקן רבי אבהו שלא יהיו כשתי תורות שיעשו זה וזה ופשוטה לפניה ופשוטה לאחריה. ונהגו לתקוע. ''תקיעה ''שברים ''תרועה ''תקיעה. ''תקיעה ''שברים ''תקיעה. ''תקיעה ''תרועה ''תקיעה. כדי שיעשה לפי המנהג האמתי, אבל התרועה והשברים הכל אחד. והוא לשבר הלבבות ולהעיר האדם על התשובה ועל שלשה תנאיה. התקיעה הפשוטה הראשונה להעיר על התנאי הראשון והוא להזכיר ולעזוב החטאים והעונות כדרך שבא בפסוק קרא בגרון אל תחשוך כשופר הרם קולך וגו' כי כן דרך הערת העם על מערכת המלחמה שתוקעין להיות נכונים יחד למלחמה. ואחר התקיעה ההיא תבא התרועה שהיא קול אנחה להעיר על התנאי השני והוא שיתחרט האדם ויבכה על החטאים וזו היא המלחמה עם היצר המסית והמליץ לעשות כל רע כי כן דרך אנשי הצבא לעשות קול המון רבה בחצוצרות ושופרות בעת המלחמה להבהיל האחרים. ואחר התרועה תבא תקיעה פשוטה להעיר על התנאי השלישי והוא שיבדל מן היצר וירחיקנו הרחקה גמורה ולא יביט אליו עוד וכן דרך אנשי המלחמה שתוקעין בצאתם מן המערכה להתרחק מן הצר הצורר. ומצורף לזה שבאו אלו השלש תקיעות להעיר האדם שיתרחק וישוב מדרך השלש כתות הבאים שהזכיר דוד בראש ספרו שהם רשעים וחטאים ולצים לבחור דרך הצדיקים שיודעים בוראם ומכירין אותו מתוך בחינת שלש עולמות כמו שהזכרתי בהלכות שבועות. ולפי שאנו נשענין ובוטחים על הכפרה מתוך התשובה באה המצוה שנשמח בראש השנה כמו שבאה הקבלה בעזרא לכו אכלו משמנים ושתו ממתקים וגו' ושנגיל במצותיו ושנזכרהו מתוך השמחה. ולכן אמרו חז''ל שנהגו לשום על השלחן סלקי תמרי רביא תומי כרתי קרא. וזה לא כדרך נחושי הסכלים אלא לפי שהטבע משלים כוונת היום צריך שיהא זה על שלחנו ויחשוב עליהם בדרך השתוף. סלקי יסתלק[ו] עונותינו. תמרי יתמו חטאתינו. רביא יתרבו זכיותינו. כרתי יכרתו שונאינו. תומי יתמו אויבינו. קרא יקראו זכיותינו. וכן מה שהורגלו לאכול ראש איל זכר לעקדת יצחק וכן כל כיוצא בזה. ובזה יקרא היום יום תרועה להעיר הלבבות לעבודת יוצרנו ושופטנו. ועל זה נאמר אשרי העם יודעי תרועה. והתוקעין והמריעין והמכוונים לדרכים האלה באור פני ד' יהלכון. כי יאר ד' פניו לבעלי תשובה. ולכן הקדים לפסוק זה צדק ומשפט מכון כסאך חסד ואמת יקדמו פניך. וידוע הוא שצדק ומשפט אינם גופות להעשות מהם כסא אבל הוא הכסא הנאות לו כי צדק ומשפט הבאים מצד פעולותיו הם הם מכון כסאו ששם הוא נמצא מתמיד לעולם לא כסף וזהב יקדמו פניו כשאר המלכים אבל חסד ואמת המראים אור פניו בסבת התשובה. ואע''פ שהיו עצבים בסבת העונות והחטאים. בתשובה השלמה יגילו וישמחו בד' כמו שאמר בשמך יגילון כל היום ובצדקתך ירומו. ומה היא התרומה כי תפארת עוזמו אתה וברצונך תרום קרננו. בכפרת עונותינו. ובהשקיט שאוננו. ובהכניע יצרנו מפנינו. ובהשמיד מוננו. ואנחנו לא נדע מה נעשה כי עליך עינינו. [צידה לדרך מ''ד כ''ה פ''א].
-----
אתקין ר' אבהו בקסרי. נשאל רב האי גאון ז''ל וכי עד שבא ר' אבהו לא היו ישראל יוצאין ידי תקיעת שופר. וכלשון הזה השיב אל תחשבו בלבבכם כי בימי ר' אבהו נפל ספק בדבר זה שהרי משניות קדומות אחת אומרת תרועה שלש יבבות ואחת אומרת תרועה שלשה שברים והא אמרינן בהדיא אמר אביי בהא פליגי וכך היה הדבר מימים קדמוני' מנהג בכל ישראל מהן עושין תרועה יבבות קלות ומהן עושין תרועות יבבות כבדות שהן שברים ואלו יוצאין ידי חובתן ואלו יוצאין ידי חובתן כי שברים כבדים תרועות הן ויבבות קלות תרועות הן והיה הדבר נראה כחלוקה אע''פ שאינו חלוקה והרי התנאים כמו שאמרנו למעלה הללו שונין שיעור תרועה שלש יבבות והללו שונין שיעור תרועה שלשה שברים אלו משנתן כמנהגם ואלו משנתן כמנהגם וקאמר אביי בהא פליגי ולאו פלוגתא היא ולא היו אלו מטעים את אלו ואלו את אלו אלא מר כי אתריה ומר כי אתריה קתני וחכמים של הללו מודים כי שברים תרועה היא וחכמים של הללו מודים כי יבבות תרועות הן וכשבא ר' אבהו ראה לתקן תקנה שיהו כל ישראל עושין מעשה אחד ולא יראה ביניהם דבר שההדיוטות רואין אותם כחלוקה. [חידושי הר''ן].
-----
אתקין ר' אבהו בקסרי תשר''ת דילמא גנח ויליל כי הדדי וכן תש''ת דילמא גנח וכן תר''ת דילמא יליל, אבל תשר''ת לא דיליל וגנח לא עבדי אינשי וכתב רבי' האיי גאון ז''ל שהדורות הראשונים היו נוהגין לתקוע כל אחד כפי מנהגו כי מתרע בהו מילתא או גנוחי או ילולי או גנוחי וילולי כי הדדי לפי שיש נוהגין כן וכולן היו יוצאין ידי חובתן אבל ההדיוטות היו חושבין שהיתה חלוקה בדבר לפיכך התקין שיהיו תוקעין הכל כאח' ואע''ג דקי''ל שמע ט' תקיעות בתשע שעות ביום יצא איצטריך לתיקוני כל הני בבי ולא סגי בבבא דתשר''ת לחודא משום (דאין) [דאנן] פשוטה [לפניה] ופשוטה (לאחריב) [לאחריה] בעינן ואע''גב שיש ביניהן זמן מרובה אבל אם הפסיקן בקול פסול אינו יוצא ידי חובתו לפיכך התקין כל אלו הבבות ואע''פי שיש חולקין בדבר זה ויש להן דרך אחרת בזה יש לחוש ולהחמיר שלא להפסיק בקול פסול. וכתב ר''ת ז''ל דשלשה שברים צריך שיעשה אותם בנשימה אחת דבמקום תרועה קיימי אבל ג' שברים ויבבות דתשר''ת לא מסתבר והרמב''ן ז''ל חולק עליו דכי היכי דא''ר יהודה פ' החליל [סוכה נ''ג ע''ב] אין בין תקיע' ותרועה ולא כלום ה''נ לדידן שברים ויבבות (הכי) [וכי] היכי דלר' יהודה תקיעה ותרועה הוו מצוה אחת הכי נמי לדידן הוו מצוה אחת שברים ויבבות ואין להפסיק ביניהן, ואצ''ל שאם הפסיק ביניהן בקול פסול שלא יצא וראיתי לרש''י ז''ל [שם] שפירש אין בין תקיעה ותרועה ולא כלום שלא היה מפסיק בנתים אלא כדי נשימה, דמשמע דכדי נשימה לא קרי הפסק והוי סיוע להפסק תקיעות שלש ובפ''ק דחולין [כ''ו ע''ב] אמרי' דתוקע ומריע בנשימה אחת הוא בהפסק א' דמ''ד הכי פליג אמ''ד תוקע ומריע מתוך תקיעה כלומר קודם שיסיים התקיעה ומ''ד תוקע ומריע בנשימה אחת מפסיק בנתי' וכ''כ רש''י ז''ל והריא''ג ז''ל כן נראה דעתו שאין מפסיק בשברים ותרועה דכלהו חד ומשום הכי לא קא חשיב להו ל' קולו' אלא בכ''ז קולות ולזה הסכי' הרא''ש ז''ל ומוכח בירוש' [ה''י] דתקיעה ותרועה בנפיחה [א'] יצא דקולות מופרשין הן ורישא אית ליה וסיפא לית ליה, ומכאן יראה דתקיעה ותקיעה בנפיחה א' לא דתקיעה מופסקת בנפיחה א' חדא תקיעה היא ונתקיי' המנהג וצ''ע. ויש שואלין למה צריך להתקין ל' קולות בכ''ח קולות ליסגי דתקיעה אחרונה של תשר''ת אחרון למה לא תעלה לתקיעה של תש''ת ראשון וכן סוף תש''ת לתחלת תר''ת שאם ישנו לסי' האחד אינו לסי' האחר ותירצו בתוספות דשמא אם יתקע ויתחיל יתעו ויאמרו שא''צ לעשו' באחרי' אלא ש''ת ש''ת ומקלקלי בתקיעתא וכן בתר''ת. נמצא שיעורן של קולות אלו, שיעור תרועה ג' קולות קצרים והם יבבות ששנינו במשנתינו והן טרימוטין בירושלמי וכן פירש''י ז''ל ולא ראיתי מי שהוסיף על זה השיעור אלא הרמב''ם ז''ל שכתב שם בתרועה. שיעור שברים ראיתי מי שכתב שיש מי שאומר שהן ג' קולות קצרין ג''כ ואין בין השברים ליבבות אלא שהשברים אינו תכופו' אלא מופסקין, ואינו נראה שהגניחה אינו קול כל שהוא וכ''כ רש''י ז''ל גניחות ארוכות קומפלנסימי''נטש בלע''ז ע''כ. ונראה נכון שהשברים הם כט' יבבות כל אחד כשיעור ג' יבבות ואם בא לקצר אינו רשאי וראיתי בספ' א''ח [סי' תק''צ] שכתב צריך ליזהר בשברים שלא יארי' בכל שבר כג' יבבו' שהן ג' כחות כל שהוא שאם כן יצא מכלל שבר ונעשה תקיעה שהרי שיעור תקיעה ג' קולות כל שהוא, וכ''כ הרמב''ן ז''ל בשם רבי' שמשון ז''ל וכתב עליו (שופר) [שיפה] עיין ושטוב ליזהר ונ''ל דלא דק בעל אורח חיים דתקיעה של שברים היא כשיעור ג' שברים ואי גנח לא יליל ואי יליל לא גנח א''כ למה לא יאריך בשבר יותר מג' יבבות, וא''צ לומר לפי' הראב''ד ז''ל שפי' ששיעור תקיעה כג' שברים אפי' בסימן תר''ת (ז''ל) וי''א שמאריך בהן כל מה שירצה ובלבד שתהיה התקיעה יותר ארוכה וגם זה אינו נראה דמ''מ קולות קצרי' קצת בעינן דמו לגנוחי ואם האריך אותן עד שאפשר להיותן פשוטות מה יועיל להן אריכות התקיעות שעמהן על כן נראין דברי הר''ן ז''ל שאין להאריך בכל שבר יותר מג' שברים בינוניים שהן כשיעור ט' יבבות שאם האריכן כל כך יצאו מכלל שבר ונכנסו בכלל פשוטות הילכך שיעור כל א' מהן למטה כג' יבבות ושיעורן למעלה עד ט' יבבות ויש תוקעין שהן תוכפין השבר האחרון של תשר''ת עם היבבות ועושין אותו קצר הרבה ולאו שפיר עבדי וי''א שאם בא להוסיף בשברים ולעשות מהן ד' וה' הרשות בידו דהא יבבו' אנו מוסיפין בהן יותר מג' הכי נמי שברים מוסיף ואינו נמנע דשברים לתנא דברייתא כיבבות לתנא דמתני'. שיעור תקיעה של תשר''ת בשיעור י''ב טרימוטין ולדברי הראב''ד ז''ל כשיעור ט' ויש לחוש ולהחמי', ושל תש''ת כשיעו' ט' טרימוטין לכ''ע, ושיעור תקיעה של תר''ת כשיעור ג' יבבות ולי נראה שיש לחוש לדברי הראב''ד ז''ל ולעשות כן ארוכות כשיעור ט' יבבות הנקראות טרימוטין ואם בא להאריך בתקיעות הרשות בידו. [חי' הרשב''ץ].
-----
הילכך עכשיו לצאת ידי כל הספיקות יש לנו לתקוע אחר קריאת התורה תשר''ת ג' פעמי' תש''ת ג' פעמי' תר''ת ג' פעמים והם ל' קולות כנגד ל' תקיעות שהיו תוקעין במקדש ואח''כ כשמחזיר ש''צ תפלת מוסף תוקע למלכיות תשר''ת ולזכרונות תש''ת ולשופרות תר''ת כן כתב רי''ף ז''ל והכי נהוג עלמא ואע''ג דהוה לן למיחש לספיקות ולמתקע תשר''ת תש''ת תר''ת למלכיות וכן לזכרונות וכן לשופרות, משום טירחא דציבורא איקלו בהו כיון שכבר יצאו ידי חובתן וכדי שלא להפסיק בתפילה בתקיעות שאינן צריכו', וכל שכן לדברי רבינו האיי גאון ז''ל דס''ל דמן התורה או גנוחי או ילולי ייליל כלהו תרועה נינהו ור''ת ז''ל הנהיג לתקוע בכולן תשר''ת ואמר מוטב ניחוש לספיקות ולא להפסקות ובעל הערוך כתב שתוקע ל' קולות מיושב ושלשים קולות מעומד כשמתפללין הצבור בלחש ול' כשמחזיר ש''צ תפלת המוספין וי' תשר''ת תש''ת תר''ת לאחר תפלה והן מאה כנגד מאה בעיות דבעיא אימיה דסיסרא כדדרשינן [תנחומא אמור סי' י''א] הן (פלכם) [אתם] מאין ופעלכם מאפע ממאה פעיות שהאשה פועה בלידתה תשעה ותשעים למיתה ואחת לחיים ואלו עשרה קולות האחרונים נהגו בהן הגאוני' ז''ל כדי לערבב השטן, וכתב רבינו האיי גאון ז''ל דלאו בתורת מנהגיהם בלבד הם נוהגין בהן אלא מדאמרי' בגמ' [לעיל ל' ע''א] מכי מסיים ש''צ תקיעה ביבנה לא שמע איניש אדניה מקל מתקועא מכאן נ''ל שאין לחוש לשבות דתקיעה ביום ר''ה לתקוע תקיעה שאינה צריכה שהרי החכמים שהיו מרבים לתקיעות ולא חשו כלל לאיסור שבות. כתב רי''ף ז''ל שאין לשוח שיחה של כלום ב[י]ן תקיעות שמיושב לתקיעות שמעומד דומה למה שאמרו [מנחות ל''ו ע''א] שח ב[י]ן תפלה לתפלה עביר' היא בידו ואחרים חולקין ומכל מקום ראוי הוא (נ''א אינו) שלא לדבר בהן כלל שלא לצורך הואיל ונפק מפומייהו דרבוותא ז''ל. [חי' הרשב''ץ].
-----
והרמיזם משה רבינו בברכת כהנים שהן ג' מקראות כנגד ג' תרועות של יום, וס' אותיות שבהן [כנגד] ס' תקיעות שנעשו משלש. ובא שלמה מלך ישראל ופירש במקרא [שיר השירים ג'] הנה מיטתו של שלמה. ולמה נאמר הנה, שבתחיל[ה] היתה שכינה במקום שישראל היו דרים בו דהיינו בירושלים שנאמר [דברים י''ב] לשכנו תדרשו. ועתה שגלו ישראל בין העמים השכינה בכל מקום. שנאמר [ויקרא ט''ז] השוכן אתם בתוך טומאתם. והנה דכתב הנה מיטתו של שלמה, ישראל מטתו ומשכן מנוחתו של מקום דכתב ושכנתי בתוכם. כי הנה היא עתה בכל מקום א[ף] ע[ל] פ[י] כ[ן] ששים אותייות שברכת כהנים. סביב. מיכאן שמצוה להזכיר בכל יום בברכת שים שלום אלהינו ואלהי אבותינו ברכינו בברכה. ומפני מה קראן הכתוב גיב[ו]רים, לפי שהק[דוש] ב[רוך] ה[וא] מסכים עם הכהנים כשמוציאין אותם מפיהם, כדכתיב ושמו את שמי ואני אברכם. מגבורי ישראל, ופירושו גיבורים שיוצאים מפי גיבורי ישראל ודוממין את השטן ונוצחין אותו, שהוא יצר הרע והוא שטן, דתניא [ב''ב ט''ז ע''א] הוא שטן הוא יצר הרע הוא מלאך המות יורד ומסית עולה ומקטרג ויורד וממית, וגיבורים הללו מכלים מעשיו ודוחין אותו מעל ישראל. ולמה כהנים נקראו גיבורי ישראל, לפי שאין אחד מישראל יכול להקריב קרבן כדכתיב והזר הקרב יומת, אפילו דוד מלך ישראל. כולם אחוזי חרב, כל האותיות שהם כולם אחוזי חרב כל אות ואות אחת הוא בקול תקיעה שהרי הם ס' תקיעות כנגד ס' אותיות והתקיעה דוחה את השטן יותר מן החרב. מלומדי מלחמה, מלומדי הן האותיות הללו שנקראו גיבורים בתקיעה לעשות מלחמה עם השטן כל שנה ושנה. איש חרבו על יריכו כל האותיות דוחה את השטן ודומה כאיש שיש לו חרב על יריכו, ונדחה ומתערב השטן מפחד בלילות, אל תיקרי בלילות אלא בילילות. וכן רבותינו קורין את התקיעה יללה, אי ילולי יליל הא עביד קר''ק. [הפרדס לרש''י הלכ' ראש השנה].
-----
והעברת, משמע פשוטה שהיא תקיעה, ודילמ' גנח, וצריך למיעבד שברים סמוך לתקיעה אחרונה, ואתיא תרועה ומפסקא בין שלשה שברים לתקיעה אחרונה. דיל' ילולי הוא, ויבבות צריך למיעבד, ואתו שברים ומפסקי בין תקיעה ראשונה לתרועה. אי הכי איפכא נמי, ליעביד, (תשר''ת) [תרש''ת]. לתקוע כשהן יושבין, כדאמ' בפרק קמא [ט''ז ע''ב], שצריך לתקוע ב' פעמ' לערבב את השטן. ואע''ג דתקיעות על סדר ברכות עיקר, יכול לברך על אותן של ישיבה, ויוצאין ידי חובתן על אותה ברכה. ולא אמרי' יתקע בישיבה בלא ברכה, ובעמידה בברכה, דלאחר שמילא כריסו יחזור ויברך כלומ' לאחר ששמע התקיעה יברך בתמיה. ואם תאמ' יתקע מעומד תחילה על סדר ברכות, ולאחר תפילה יתקעו פעם שנייה לערבב את השטן. אתו לזלזולי בהו ולא עבדי כלל, הואיל ששמעום על סדר ברכות. אבל עכשיו לא אתו לזלזולי, כיון דחובה היא על סדר ברכות. [ריבב''ן].
-----
אתקין ר' אבהו בקסרי וכו'. מתקיף לה רב עוירא ודלמא גנוחי הוא וקא מפסקא תרועה וכו' וכי תימא מאי קושיה והא קיימל''ן דשמע תשע תקיעות בתשע שעות יצא. איכא למימר דלא עביד מידי ביניהו מצי למימר דנהי דבמילי אחריני לא מפסקי, אבל אי עביד תקיעות דלאו כהלכה מפסקי. אי נמי איכא למימר דהתם דיעבד והכא לכתחלה דאין לו להפסיק. ויש לתמוה מקמי ר' אבהו הא לא קנפקי ידי חובתיהו, משום הכי כתב רבי' האי ז''ל אל תחשבו בלבבכם כי בימי ר' אבהו נפל ספק [בדבר] זה, שהרי משניות קדמוניות אחת אומר שלש יבבות במשנתנו, ואחת אומרת שלשה שברים ואמרי' עלה בהא ודאי פליגי. אלא כך היה הדבר מקדם בכל ישראל, מהן עושים תרועה יבבות קלות, ומהם עושין תרועה יבבות כבדות שהן שברים, ואלו ואלו יוצאין ידי חובתם, כי שברים כבדים תרועה הן, ויבבות קלות תרועה הן, והיה הדבר נראה כחלוקה ואע''פ שאינה חלוקה. והרי התנאים הללו שונין שיעור תרועה כשלש יבבות, והללו שונין שיעור תרועה כשלשה שברים, אלו משנתן כמנהגן ואלו משנתן כמנהגן. כלומר כי מתרעי בהו אלו מגנחין ואלו מיללין, ודקאמר אביי בהא ודאי פליגי, לאו פלוגתא היא ולא היו אלו ממעטין את אלו, אלא מר כי אתריה קתני ומר כי אתריה, וחכמים של אלו מודים כי יבבות תרועה הן, וכשבא ר' אבהו ראה לתקן תקנה שיהיו בה כל ישראל עושין מעשה אחד, ולא יראו ביניהם דבר שההדיוטות רואין אותו כחלוקה, ע''כ. ויש שאומרים כי מפני שמד שהיה בימיו נשתכח הדבר, ולא היו יודעים אם הלכה כר' יוחנן אם לאו. והר''ם ז''ל כתב שנסתפק מפני אורך הגלות וכו'. והריא''ף ז''ל כתב בדין הוא שיהיה תוקעין על סדר ברכות אלא כיון דתקיעות אינן מעכבות, [די] לנו שנתקע על סדר ברכות פעם אחת תשר''ת וכו'. ובעל הערוך כתב שיהיו נוהגין שלשים תקיעות בתפלה, כמו מיושב. ויש שהיו מחמירין לתקוע כל סימן וסימן ג' פעמים למלכיות וכן לזכרונות וכן לשופרות. ורבנו יעקב ז''ל הנהיג במקומנו לתקוע קשר''ק מעומד על כל ברכה וברכה, שזהו המעולה, לפי שיש בו גנוח ויליל, דילמא גנח ויליל, ואפילו נימא דלא הוי אלא גנוח או יליל, לא מפסקי לא שברים ולא תרועה בין התקיעות, כיון דקיי''ל דשמע ט' תקיעות בט' שעות ביום יצא, ולא מפסיק בהו מידי. ואיכא דשרו בה דנהי דבמילי אחרינא לא מפסקי, אבל תקיעות דמתעסק ודאי מפסקי בנתים. ומה שכתב הריא''ף ז''ל בענין תפילין, נראה מדבריו שאין מברכין אלא ברכה אחת על תפלין של יד ושל ראש בשלא שח. ולא כן פרשו חכמי צרפת, אלא אפילו לא שח מברך עליהן שתי ברכות, על של יד להניח תפלין, ועל של ראש על מצות תפלין. ומה שאמרו [מנחות ל''ו ע''א] לא שח מברך אחת, שח מברך שתים, הכי קאמר לא שח מברך אחת על של ראש, שח מברך שתים על של ראש מפני שחוזר ומברך ברכה של יד, ונמצא כמברך שתים על של ראש. וכן כתב בעל ההשלמה ז''ל. [המכתם].
-----
ודילמא ילולי הוא וקא מפסקי שברים בין תקיעה לתרועה. וא''ת וכי מפסקינן מאי הוי והתני בסמוך שמע תשע תקיעות בתשע שעות ביום [יצא] ואפילו לר' אבהו דאמר לא יצא הני מילי בששהא כדי לגמור את כולה אבל הכא הא לא שהא. תרצו בשם ר''ת ז''ל דהכי פרכינן דכיון דר' אבהו חייש לכלהו ומכניף לכלהו מנהגי וכדברי רבינו האי גאון ז''ל וכמו שכתבתי למעלה הוה ליה למיחש נמי לר' יהודא דאמר אין בין תקיעה ותרועה ולא כלום כדאיתא בפרק החליל [נ''ג ע''ב] ועוד דרבנן נמי נהי דשמע תשע תקיעות בתשע שעות ביום יצא הני מילי דיעבד אבל לכתחילה משמע ודאי דאינו רשאי להפסיק אבל הרמב''ן ז''ל כתב דלרבנן נמי אי מפסקי שברים בין תקיעה לתרועה לא יצא דנהי דאם הפסיק ביניהן יצא אפילו הכי אם תקע ביניהן לא יצא דאנן פשוטה לפניה ופשוטה לאחריה בעינן וליכא דהא תקע ביניהן תקיעה אחרת לשם מצוה והביא ראי' לדבריו מדתניא בתוספת' תקע והריע וחזר והריע ותקע אין בידו אלא אחת כלומר תקיעה אחרונה בלבד. אבל הרשב''א ז''ל כתב שמצא גרסא אחרת בההיא תוספתא וכך היא תקע והריע ותקע וחזר והריע ותקע אין בידו אלא אחת והכי פירושא שלאחר שתקע בראשונ' לתר''ת ראשון חזר והריע וחשב שתעלה לו אותה תקיעה משום פשוטה שלאחר תר''ת הראשון ומשום פשוטה שלפני תר''ת השני ומשו''ה קאמר דאין בידו אלא אחת והיינו פשוטה שלאחר תר''ת ראשון דאנן פשוטה לכל חד וחד בעינן כדקתני שלש של שלש שלש הלכך אין תקיעה זאת עולה לשתים ומ''מ יש לחוש בדבר ולהחמיר כדברי הרמב''ן ומסתברא שאם בא לרבות בשברים ולעשות מהן ארבעה או חמשה או יותר עושה ואינו נמנע שהרי שברים לתנא דברייתא כיבבות לתנא דידן ותנן שיעור תרועה שלש יבבות. והמנהג פשוט שמוסיפין ביבבות ועושין מהן אפילו כמה והכי נמי בשברים וכן כתב הרב ר' יצחק בן גיאת ז''ל בשם הגאוני'. ומ''מ צריך להזהר שיעשה השברים כולן והיבבות כולן בנשימה אחת דשברי' ויבבות לדידן ודאי מצוה אחת נינהו כתקיעה ותרועה לר' יהודה וכי היכי דלר' יהודה צריך שיעשה תקיעה ותרועה בנשימה אחת ה''נ בשברים ויבבות לדידן דמצוה אחת נינהו. ואם הוסיף שבר אחד ועשאו בנשימה אחת לד' הרמב''ן ז''ל פסל כל הסימן דכיון שהפרידו לעצמו אינו מן השברים והפסיק בין שברים לתרועה. ור''ת ז''ל כתב בתשובה דשלשה שברים בנשימה אחת עבדינן להו ובמקום תרועה קיימי אבל שלשה שברים תרועה דתשר''ת לא מסתבר דגנוחי וילולי בחדא נשימה לא עבדי אינשי. והרמב''ן ז''ל חלק עליו דהא תרועה אחת היא ואין ראוי להפסיק בהו ואעפ''י שהן קולות מוחלקין הרי אינן מוחלקין מפשוטה ושברים או תרועה אליבא דר' יהודא שהוא מצריך לעשותן בנשימה אחת משום דס''ל דמצוה אחת הן והוא הדין בשברים ותרועה לדידן. [חידושי הר''ן].
-----
הדר עביד תקיעה ותרועה ותקיעה. וא''ת והלא די לו בש''ת תש''ת תש''ת וכן ר''ת תר''ת תר''ת דהא לא בעינן אלא שלש של שלש שלש ואי גנח ויליל הרי יצא בסימן של תשר''ת ואי גנח לחוד תעלה לו תקיעה אחרונה של תשר''ת לפשוטה שלפני תש''ת וכן אתה אומר בשל תר''ת. ותירצו בתוס' משום דדילמא אתי למטעי שאם אתה אומר שבתש''ת ראשון לא יחזור ויתקע יטעו לומר שאינו צריך לעשות אלא ש''ת ש''ת ש''ת. ואנו עכשיו נוהגין לתקוע על סדר ברכות תשר''ת למלכיות תש''ת לזכרונות תר''ת לשופרות וצריך עיון למה שהרי היה לנו לעשות כולן למלכיות וכן לזכרונות וכן לשופרות דהא אנן משום ספק שלש דאורייתא עבדינן להו וצריך לשמען על סדר ברכות אמלכיות וכן אזכרונות וכן אשופרות והרב אלפסי ז''ל כתב דאקילו בהו משום טרחא דצבורא כיון שכבר שמעום שלא על סדר ברכות ואפשר עוד על דרך זה שחששו שלא להפסיק יותר מדי בתקיעו' שאינן צריכות בין מלכיות זכרונות ושופרות ואכתי לא נהירא ולדברי רבינו האי גאון ז''ל לא קשיא מידי דיום תרועה אמר רחמנא והלכך בין גנח בין יליל בין גנח ויליל יצא דכלהו תרועות דאורייתא נינהו הלכך להקל על הצבור ולתקוע כתקיעות דכלהו מקומות שפיר דמי. ור''ת ז''ל הנהיג לתקוע בכולן תשר''ת ואומר מוטב שנחוש לספיקות ולא נחוש לברכות. [חידושי הר''ן].
-----
ולענין מי שטעה אם תקע והריע וחזר והריע ותקע. י''א שאינו חוזר דדוקא תרועה בין השברי' לתקיעה או שברי' בין תקיעה לתרועה הוי הפסק אבל שברים ושברי' או תרועה ותרועה לא הוי הפסק והרמב''ן ז''ל פוסל בזו אף זו והביא ראיה מהתוספתא [פ''ב הי''ב], וכ''ש שאם הפסיק ביניהן בתקיעה ומתעסק שאינו עולה לו דהוי הפסק. ואם טעה ועשה שני שברים והתחיל בתרועה וקודם שגמר התרועה נזכר יש מי שאומר דלא הוי הפסק דחדא תרועה היא ג' שברים ויבבות אלא שנתקלקלה וחוזר לעשות שבר ג' ותרועה וי''א לפי דרך זו שאפי' גמר התרוע' יכול לעשות כן וזה דעת הרא''ש ז''ל, וי''א שחוזר לתחלת שברים ועושה ג' שברים ותרועה ותקיעה ומדברי אלו אתה לומד דאפילו למה שאנו חוששין להפסק קול פסול דדוקא קול פסול כגון תרועה שלימה או ג' שברים אבל קול שהתחיל אם נתקלקל חוזר אליו ואינו מפסיק, וי''א שצריך לחזור לתקיעה שהקול המקולקל הוי הפסק בין תקיעה לשברים וצריך לתקוע תקיעה אחרת וג' שברים ותרועה וזה נ''ל יותר נכון מהכל וכן ראיתי בשם הרמב''ן ז''ל ויש מחמירין עוד ואומרי' שאם אירע קלקול זה בתשר''ת הג' שחוזר לתשר''ת הראשון וזה חומרא יתירה. [חי' הרשב''ץ].
-----
מעשה שטעה בשברים של תשר''ת שלישי ועשה ב' שברים והתחיל לתקוע ומקצת הקהל החזירוהו לראש לתקוע שלשה פעמים תשר''ת. ורבינו יואל וחתנו ראב''ן נחלקו עליהם מרדכי ולפי דעת הר''ר אליעזר בר נתן צריך שיתחיל בתקיעה שלישית אבל השתי תשר''ת הראשונות לא הפסיד. והרא''ש כתב שאפי' התקיעה הראשונה שבתשר''ת שלישית לפני השברים לא הפסיד וחוזר ועושה שברים ותרועה. והרמב''ן כתב שהפסיד התקיעה ראשונה בשביל התרועה שהפסיק באמצע. אם תקע תשר''ת או תש''ת או תר''ת כהוגן וטעה באחרונה י''א שצריך לחזור כל הסי' מראש ג' פעמים והרמב''ן כתב שא''צ לחזור אלא לאחרון שטעה בו. [האגור סימן תתק''ז].
-----
ואסור להשיח בין תקיעות מיושב לתקיעות מעומד והשח גוערין בו ואינו צריך לחזור ולברך, כדאמרי' שמע תשע תקיעות בתשע שעות ביום יצא. ולא דמי לתפלין שאם שח בין תפלה לתפלה חוזר ומברך על מצות תפלין [מנחות ל''ו ע''א], דהתם שתי מצות נינהו, אבל הכא מצוה אחת הן, צא וראה שהרי ההלל שמברכין [עובר] לעשייתו ואעפ''כ בין פרק לפרק פוסק ולא הוצרך לחזור ולברך. [האשכול — דפוס י%ם, הלכ' ר''ה].
-----
[רי''ף תתקנ''ז] שאילו מיקמי ריש מתיבתא וכו' כדכתי' בהלכות. וכתב הרב זרחיה ז''ל אין אנו זקוקים בזה לגערה ולנזיפה וההיא דתפילין אין לה שום ענין בכאן ואין לנו כיוצא בה בכל הברכות ובכל המצות. ולפי דעתי נראה לי מה טעם אמרו סח בין תפלה לתפלה עבירה היא בידו אע''פ ששתי מצות הן כיון דכתי' בהו בתפילין של יד ושל ראש והיו לאות על ידכה ולזכרון בין עיניך צריך זכירה שיהא תכף תפילה של ראש לתפלה של יד כדי שתהא הויה אחת לשתיהן. ואם הסיח דעתו והפליג בדברים ביניהם עבירה היא בידו לפיכך חוזר ומברך ברכה של תפלה של יד וממשמש בתפילה של יד ומחזק את הקשר ועוד מברך ברכה שנייה על של ראש ותוכף שני המצות זו לזו וזו היא שאמרנו [מנחות ל''ו ע''א] סח בין תפלה לתפלה מברך שתים לא סח מברך אחת שאם לא סח ביניהם מברך ברכה אחת על זו וברכה אחת על זו ואם סח ביניהם מברך שתים על של ראש לפי שחוזר ומברך ברכה של יד ותוכף לה ברכה של ראש והוה ליה כמברך שתים על של ראש וכך פירשו הגאונים הראשונים. וכך נמצא בשאלתות דרב אחא גאון [פרשת בא שאילתא מ''ז] ובהלכות ר' שמעון קיירא. אבל הרב אלפסי ז''ל לא היה סובר כן וכן נראה מדבריו ממה שכתב כאן וממה שכתב בהלכות תפילין ועל זאת כתב בהלכות תפילין ואשכחנא בהא מילתא טעות בהלכות גדולות והרב מחכמי דורנו הכריעו כדברי ר' שמעון בעל הלכות. וכן נהגו עד היום כל חכמי צרפת ז''ל. [פירוש רבינו יצחק קרקושה].
-----
מי שתקע מקצת תקיעות ונאנס ועמד אחר תחתיו מתחיל מתקיעה שפסק זה וגומר והולך כולן בד''א בששמע ברכתו של ראשון ושהיה עמהם אבל בא ממקום אחר ועדיין לא יצא לעצמו צריך להתחיל ולברך ותוקע. אין לו רשות לתוקע לשוח מאחר שבירך על תקיעות שמיושב עד שמסיים כל התפי' וגוערין למי שסח עד שלא יתקע כל התקיעות אבל אם שח אינו חוזר ומברך ונר' לע''ד שדין זה שוה בכל מי שהוא בציבור בין שומע בין משמיע [ע''ב]. שמע תשע תקיעות בט' שעות ביום יצא מט' בני אדם כא' לא יצא. שמע תקיעה מזה ותרועה מזה יצא ואפי' בסירוגין ואפי' שהה כל היום ודעת הגאון דבעי' סימן א' ג' פעמים בזה אח''ז ולא יהיו בב''א ויזהר שלא יפסיק בין השברים או בתוך היבבות שאין להפסיק בתוך תרועה עצמה. [אהל מועד שער ר''ה ויוה''כ דרך ב'].
-----
אמר ר' יוחנן שמע תשע תקיעות בתשע שעות ביום יצא מתשעה בני אדם כאחד יצא ואפלו בזה אחר זה ואפילו בסירוגין ואפילו כל היום כלו, והני מילי והוא דשמע ממאן דבר חיובא אבל שמע מאשה מחרש שוטה וקטן דלאו בני חיובא נינהו לא יצא, דתנן וזה הכלל כל שאינו מחויב בדבר אינו מוציא את הרבים ידי חובתן, ומאן דשמע ממאן דנפק יצא דתני אהבה בריה דר' זורא כל הברכות כולן אף על פי שיצא מוציא חוץ מברכת הפירות ומברכת המזון שאם לא יצא מוציא יצא אינו מוציא. [הלכות פסוקות לרבינו יהודאי גאון הלכ' ראש השנה].
-----
אמר ר' יוחנן שמע תשע תקיעות בתשע שעות ביום יצא, מתשעה בני אדם יצא ואפילו בזה אחר זה, ואפילו בסירוגין, ואפילו כל היום כולו, והני מילי דשמע לה מן מאן דבר חיובא הוא, אבל ודאי שמע להו מאשה חרש שוטה וקטן דלאו בני חייובא נינהו, לא נפיק, [כ''ט ע''א] דתנן זה הכלל כל שאינו מחוייב בדבר אינו מוציא (ידי חובה לאחרים) [את הרבים ידי חובתן], והיכא דשמע ממאן דנפק יצא דתניא אמר אהבה בריה דר' זירא כל הברכות אעפ''י שיצא מוציא חוץ מברכת פירות וברכת המזון, שאם לא יצא מוציא, יצא אינו מוציא. [סידור רש''י סימן קס''ו].
-----
פיס'. תקע בראשנה ומשך בשנייה כשתים אין בידו אלא אחת. אמ' ר' יוחנ' שמע תשע תקיעות בט' שעות ביום יצא. תניא נמי הכי שמע תשע תקיעות בט' שעות ביום יצא, מתשעה בני אדם כאחד לא יצא. תקיעה מזה ותרועה מזה בזה אחר זה ואפי' בסירוגין, ואפי' כל היום כולו, יצא. כך היא כתובה בספרים, וכך פירושה, שמע תשע תקיעות בט' שעות ביום, יצא מאדם אחד, אבל מתשעה בני אדם כאחת לא יצא, דתרי קלי לא משתמעי. תקיעה מזה ותרועה מזה, שמע ט' תקיעות מט' בני אדם זה אחר זה אפי' בסירוגין, אפילו כל היום כולו יצא. וברישא אשמעי' היכא דשמעינהו לט' תקיעות מאדם אחד, אבל היכא דשמעינהו מט' גברי ובסירוגין הוה אמינא לא מצטרפי קמ''ל סיפא דמצטרפי. והמורה משביש לא יצא, וגריס יצא, משום דאוקימנה [לעיל כ''ז ע''א] תרי קלי מתרי גברי משתמעי [ואין נראה לי דמאי דאמרן לעיל תרי קלי מתרי גברי משתמעי] כי אמרי תרויהו חדא מילתא, דומיא דמקרא מגילה והלל, דשנים קורין יחד ואין קול זה מערבב את קול חבירו. אינמי שופ' וחצוצרות דראש השנה, שאין מצות היום אלא בשופר, ולא מיחייב לשמוע שופר וחצוצרות, התם ודאי אמרי' תרי קלי מתרי גברי משתמעי, ולא אמרי' קול החצוצרת מערבב את קול השופר, ולא שמע ליה. אבל לשמוע ולהבין שני הקולות ביחד, כגון זה ששומע ט' תקיעות ביחד מט' בני אדם, אין כח באוזן לשמוע כולן ביחד, ולא בלב לחלק כוונתו ביחד, לכולן ולהבינן, כי אם הבורא לבדו נתן זה הכח לישראל, כשאמ' זכור ושמור בדיבור אחד, ששמעו אותם, והבינו אותן ביחד, אבל מפי אדם אין אדם יכול להבין שני דברים ביחד. ובודאי אי הוו תקעי ליה ב' גברי ועבדי ליה סדר תקיעות כאחד, ומאי דתקע זה תקע זה, בכי האי גוונא אמרי' תרי קלי מתרי גברי משתמעי, ולא מערבב חד לחבריה, אבל לשמוע תקיעה מזה ותרועה מזה ביחד אין כח באוזן לשמוע ולא בלב להבין. ומי אמ' ר' יוחנ' הכי, והאמ' ר' יוחנ' משום ר' שמעון בן יהוצדק בהלל ובמגילה אם שהא כדי לגמור את כולה חוזר לראש, לא קשיא הא דידיה והא דרביה. וקיימל''ן כדידיה. [פסקי הרי''ד].
-----
אמר רבי יוחנן (ר''ה ל''ד א'—ב' ותד''ה לדידי ע''ש) שמע תשע תקיעות בתשע שעות ביום יצא, כי אין לחוש להפסקה, וכן בהלל ובמגילה ובקרית שמע וחולק על רבי אבהו שסובר שאם שהה בינתים כדי לגמור את כולו חוזר, והלכה כרבי יוחנן. ועכשיו נהגו העולם לתקוע בישיבה שלשים קולות שלש פעמים קשר''ק [ו]שלש פעמים קש''ק [ו]שלש פעמים קר''ק ובתפלה תוקעין במלכיות קשר''ק בשופרות קר''ק בזכרונות קש''ק וכן ישנו בסדר רב עמרם והרב רבי בנימין יסד כמו כן נוי ארבעים קולות בהריענו ודבר [זה] תימה מה מנהג הוא זה דקש''ק דזכרונות וקר''ק דשופרות סותרין זה את זה שאם ותיבב גניחה [הוא] קר''ק אינו כלום ואם הוא יללה קש''ק אינו כלום ואם שניהם הוא גניחה ויללה קש''ק וקר''ק אינו כלום, ובערוך בערך ערב משמע שהיו נוהגין בימיו שלשים קולות בתפילה כמו בישיבה קשר''ק קש''ק קר''ק למלכיות וכן לזכרונות וכן לשופרות שעכשיו עושין בטוב ממה נפשך, ורבינו יעקב הנהיג לעשות קשר''ק למלכיות וכן לזכרונות וכן לשופרות ואמר שדי בכך שלא לשנות המנהג ביותר שאם ותיבב גניחה ויללה די לתקוע קשר''ק ואם הוא אחד מהם שעכשיו יש הפסקה בנתים אין לחוש להפסקה שהלכה כרבי יוחנן (שם ל''ג ב' תד''ה שיעור ע''ש), דרבי אבהו עצמו שהנהיג לעשות קש''ק אחר קשר''ק זהו מפני שסובר הפסקה מעכבת ואין הלכה כמותו. ואומר עוד רבינו יעקב דשלשה שברים דברייתא צריך לעשותו בנשימה אחת כשלשה יבבות דמתניתין. [סמ''ג עשין סימן מ''ב].
-----
פיס' תקע בראשונה פשוטה שלפני התרועה תקעה כדרכה ומשך בשנייה תקיעה שלאחר תרועה כשתים לצאת ידי שתים שיהא צריך זו אחר זו פשוטה שבסוף סימן זה ופשוטה לסימן אחר אין בידו אלא אחת פי' ר''ש ז''ל אחת ולא שתים כאשר זמם. וכך פירשו הגאונים ז''ל שאם משך בתקיעה האחרונה של תר''ת הראשון לא עלתה לו אלא אחת וצריך לתקוע תקיעה אחרת לתחלת תר''ת שני אבל לתקיעה אחרונה של סימן [ראשון עלתה לו. ובא רב יצחק אבן גיאת ז''ל ואמר שמצא] בירושלמי שאף לתקיעה אחרונה של תר''ת [ראשון לא עלתה לו ומאי אלא] אחת היא התקיעה הראשונה של סימן ראשון שתקע בה [בפני עצמו. וזהו] הירושלמי כמו שכתבו תקע בראשונה ומשך בשניה כשתים אין בידו א[לא אחת] רבא בר זמנא אמ' בשם ר' זעירא אפי' אחת אין בידו למה רישא גבי סופ[א] מצטרף וסופא גבי רישא מצטרף לא רישא אית ליה סופא ולא סופא אית לי[ה] רישא ואמ' הרב מתוך שלא מצינו בעלי התלמוד באין לחלוק על המשנה חזרנו לומר על הראשונה ועליה אמ' אין בידו אלא אחת. פי' אותה ראשונה בלבד שתקע כתקנה אבל השנייה שמשכה כשתים אין בידו אפילו אחת מהן וזו היא דר' זעירא. וזה הפיר' כמה שהוא רחוק שיאמר תנא דמשנתינו אין בידו אלא אחת ויאמר ר' זעירא אפי' אחת אין בידו ולא לשנות אלא לפרש והלשון הזה דבר והפכו. ועוד אראך שאין זה דרך הירושלמי ולא זו העיר. אבל בתחלה הוצרכתי לכתוב כי לפי דעתי אי איפשר לפרש משנתינו אין בידו אלא אחת על הראשונה. חדא שהרי כשאמרו בגמ' למימרא סוף תקיעה בלא תחלת תקיעה יצא לא הקשו ממשנתינו דתקע בראשונה עד שדקדקו וממילא תחלת תקיעה בלא סוף נמי יצא. ואי ס''ד אותה התקיעה שנמשך בה לא עלתה לו כלל בלאו הכי נמי הוה יכול למידק ואם איתה דסוף תקיעה בלא תחלת תקיעה יצא הכא נמי תיפוק משום סופא בלא תחלה שהרי לשום מצוה הוא תוקע ומתכוין לשמע תקיעת מצוה ואע''פ שלא עלתה לשתים כשתמצא לומר תחלה בלא סוף לא יצא וזו הואיל ולשתים נתכון כשתים הן מכל מקום תיפוק ידי תקיעה ראשונה משום סופא ועוד דהוה לו למימר בגמ' ואמאי ליסליק נמי לתרתי כלומ' לא תבעיא לחדא שהוא בדין שעלתה לו אלא לשתים נמי תעלה לו מדלא קאמ' הכי שמע מינה דלא קשיא ליה אלא אמאי לא סליק ליה לתרתי לפי שלאחת ודאי עולה לו. ועוד שאם אינה עולה לו אלא אותה תקיעה הארוכה כלל אף אחת אין בידו לפי שהוא צריך [לתקוע תקיעה אחרת ונמצא שאותה תקיעה האר]וכה שלא עלתה לו מפסקת [בין תרועה לתקיעה וצריך לחזור] לראש כדאמרינן לעיל [ל''ג ע''ב] ודילמא ילולי הוא וקא [מפסקי שברים] בין תרועה ותקיעה ודילמא גנוחי הוא וקא מפסקא תרועה [וכו'] וא''ת תקיעה ותקיעה לא אפסק הוא ודאי כיון שלא עלתה לו הפסק [הוא] דומיא דשברים ותרועה דפשוטה לפניה ולאחריה בעינן ואין בתקיעה שיוצא בה לאחריה ממש. ותניא נמי בתוספתא תקע והריע וחזר והריע ותקע אין בידו אלא אחת פי' אין בידו אלא תקיעה אחרונה ויחזור ויריע ויתקע לפי שהפסיק בתרועה אחת שכבר הריע וחזר ונתעסק בתרועה נמצאת אותה תרועה אחרונה שאינה כלום מפסקת בין תקיעה אחרונה לתרועה לפיכך לא יצא כדאמרי' לעיל בשברים ותרועה. אלא שמע מינה מאי אין בידו אלא אחת דלא עלתה לו לשתים מחמת אורכה אלא לאחת עלתה לו והא דקתני תקע בראשונה ולא קתני האריך בתקיעה כשתים אין בידו אלא אחת משום דאי תנא הכי הוה אמינא דהכי קתני אם האריך בתקיעה ראשונה של סימן לא עלתה לו לשתי תקיעות ולא יהא צריך לתקוע אחרת בסוף משום דבעינן פשוטה לפניה ופשוטה לאחריה. אבל אם שתי תקיעות סמוכות על הסדר תקע בנשימה אחת עולות לו לשתים קמ''ל. ועוד איכא למימר לפי שאין שיעור לתקיעות למעלה ואם רצה להאריך מאריך אם האריך בה כשתים פשיט' שלא [עלתה] לו לשתים שעדיין מדין התקיעה הראשונה היא ואחת היא שהרי אין לה שיעור למעלה ומשום הכי [קתני] תקע בראשונה שהיא תקיעה שבתחלת הסימן והאריך בה כשעור ותקע בשניה והאריך בה כשתים בראשונה סד''א כיון שהאריך כשתים בראשונה הרי היא כאלו הפסיק ותקע שתים שהרי השניה ניכרת קמ''ל. וזה נראה לי באמת ובנכון.
ועכשו אפרש הירושלמי ואכתוב הגרסא מתחלתה שהרב הנזכר ז''ל קצר בה וכך הוא הירושלמי הזה בפיסק' דמתני' שופר של ראש השנה של יעל פשוט וכו' [פ''ג ה''ג]. אמ' ר' י[וס]ה הדא אמרה פשוטה ששמע מקצתה מן המתעסק יצא והידה אמרה דא תקע בראשונה ומשך בשניה כשתים אין בידו אלא אחת. ר' בא בר זימנא בשם ר' זעירא אפילו אחת אין בידו למה כו'. וכך פירושו זאת אומרת תקיעה שמתחלתה התחיל לתקוע להתעסק ולא לשם מצוה ובא אחר ואמר לו איכון ותקע לי וכיון והשלים תקיעותו או שהתחיל בה להוציאו ומשך בה יותר מן השיעור להתעסק בעלמא יצא. והידה אמרה דא אי זו משנה אומרת כן ומפרש תקע בראשונה ומשך בשניה כשתים דתנן אין בידו אלא אחת והא כיון שהשלים הראשונה ונתכון לשם שניה ואין עולה לו אינו אלא כמתעסק בעלמא אלמא שמע תחלת תקיעה בלא סוף אלא השלימה כמתעסק עולה לו לאחת. ובא ר' בא בר זימנא בשם ר' זעירא לחלוק על ר' יוסה דאמ' היכא ששמע מקצת תקיעה מן המתעסק אפלו אחת לא עלתה לו ואינו דומה למשנתנו למה רישא גבי סופא מצטרף וסופה גבי רישא מצטרף פי' כל תקיעה רישא וסופא מצטרפי' לפיכך שמע מקצת תקיעה מן המתעסק לא יצא לפי שראשה אין לה סוף כלומ' אם שמע תחלתה מן תוקע לשם מצוה שחזר להתעסק בסופה לא יצא שאותו ראש התקיעה אין לה סוף וכן אם היה מתעסק בראש וחזר ותקע לשם מצוה אין לאותו סוף ראש לפיכך לא יצא. אבל משנתינו ראש וסוף יש לה לשום מצוה ועלתה לו לאחת. והא דקאמ' אפי' אחת אין בידו ולא מיבעיא שתים לישנא בעלמא (נקט) קאמ' משום לתא דמתני' דגבי מתעסק פשיטא דלא תעלה לשתים ומדברי ר' יוסי יש סיוע לפירושנו הפך מדברי הרב יצחק ז''ל. וכמד[ומה] לי שהביאו זה הענין גבי האי מתני' משום דקתני מתני' שופר מאריך וחצוצרות מקצרות שמצות היום בשופר וקס''ד דבאותו אריכות הוא יוצא דהוא מקצת תקיעה ועלה קאמ' הדה אמרה פשוטה ששמע מקצתה מן המתעסק יצא. ושאלו עוד והיידא אמרה דא במתעסק דבמתני' דילמא מכולה תקיעה קא נפיק כדמסקינן בגמרין ואהדר תקע בראשונה וכו' כדפרישית ועוד במקום אחר ישנה לזו הסוגיא בפרק בתרא [ירושלמי ה''י] הכי אי זו היא הרעה ר' חנניה ור' מנא חד אמ' [הדין טריפוטה] וחורנא אמ' תלת דקיקין ר' חנניה חשש להדא דר' מנא ולהדא דידן והיידא אמרה דא תקע בראשונה ומשך בשניה כשתים אין בידו אלא אחת ר' בא בר זימנא בשם [ר'] זעירא אפי' אחת אין בידו למה וכו'. ופירושו שר' חנניה היה חושש לדברי ר' מנא שהתרועה קול המתרעש שנקרא להם טרפוטא והיא ילולי והיה חושש עוד להדא דידן דעבדינן תלת דקיקין שהם שלשה שברים והיה עושה שברים וחוזר ועושה תרועה או הפך ולא היה רוצה להוציא עצמו בסימן תשר''ת כלומ' שיעשה תרועה ושברים כאחת והיידא אמרה דא שאם יאריך בתרועה אחת ויעשה שברים ותרועה לא יצא דתנן אין בידו אלא אחת אף כאן לא היתה עולה לו אלא אחת ר' בא בר זימנא אף אחת אין בידו לפי שתחלתה שברים וסופה תרועה ואי שברים לא תרועה ואי תרועה לא שברים הילכך אין לראש סוף ואין לסוף ראש לא מזו ולא מזו יצא ידי חובתו. ונראה שלא היו חוששין בירושלמי להפסק בעושה תרועה ושברים כאחת אבל היה להם כמאריך בתקיעה ואם היה עושה תרועה ומפסיק ועושה שברים לא היו חוששים להפסק ומ''ה הוה ר' חנינא עושה תרועה וחוזר ועושה שברים בהפסקה בינתים שיהא להם ראש וסוף. ובזה אינו הולך בשיטת הגמ' שלנו. ואני חושב עוד בזה מה שנהוג בירושלמי במקומות רבים תדיר שהיא גירסא חסרה שהחזירו כאן והידא אמרה דא על פשוטה ששמע מקצתה מן המתעסק ואתמרא על פסקא דמתני' תקע בראשונה וכו'. ואינו מחובר למחלוקת ר' חנינא ור' מונא ומכל מקום פי' הענין כמו שבארתי לא כדברי הרב יצחק ז''ל. ובזה הדרך ישכן אור. והוי יודע שמה ששנינו אין בידו אלא אחת דוקא בתקיעה ותקיעה לפי שכיון שאין לה שיעור למעלה עדין תקיעה אחת היא אע''פ שתקע וקצר בראשונה שפעמים שאדם מאריך בזו ומקצר בזו ומשום הכי אפסוקי תקיעתא לא מפסקינן. אבל תקע והריע בבת אחת יצא ועולות לו לתקיעה ותרועה לפי ששינוי קול התרועה או התקיעה הוי ראש לה ולא מקריא תחלה בלא סוף וסוף בלא תחלה ולמדתיה מן הירושלמי דגרסי' התם בפירקין [פ''ד ה''י] אמרן בנפיחה אחת אשכח תניי תני אמרן בנפיחה אחת יצא. והא תנינן סדר תקיעות שלש של שלש שלש פי' כיון דקתני של שלש שלש אלמא מופסקות בעינן דאלו בנפיחה אחת אינן שלש ומפרקינן שלא יפחות כלומ' לא בא משנתנו אלא לומ' שלא יפחות משלש אלא יתקע פשוטה לפניה ופשוטה לאחריה אבל אם תקען בנשימה אחת יצא שלא פחת וקול תקיעה משונה מקול תרועה וניכר הוא שהם שלש. והא דתשכח בתוספתא [פ''ב הי''ב] תקע והריע ותקע בנשימה אחת לא יצא לא נסמוך עלה דמשבשתא היא ותני יצא שהיא אותה הבריתא שהביאו בירושלמי דקתני יצא ואע''ג דפרישנא לעיל בירושלמי דתרועה ושברים כאחת אינו עולה לו שאני התם דתרויהו שברים נינהו ודמו להדדי וא[פ]סוקי תקיעה היא. [פירוש רבינו יצחק קרקושה].
-----
מנהג קדום אצלנו ג''כ בכל ארצות אלו מימי הרבנים הגדולים כשתוקעין קשר''ק אנו מפסיקין הפסק נשימה בין שבר לשבר, וכן בין השברים לתרועה, אלא שאין אנו מפסיקין ביניהם בשהיה, וכשבאו הנה אותם התלמידים שהזכרנו הראו עצמם כמתמיהים על מנהגנו לומר שהשברים שבקש''ק והשברים והתרועה שבקשר''ק ג''כ ראוים להיות כולם בנשימה אחת, ושעשעתי עמהם לומר וכי עשרת בני המן הם וחזרו וצווחו שכך המנהג בכל ארץ קטלוניא עפ''י הרב רמב''ן, ובכל ארץ צרפת עפ''י חכמי התוספות.
נמתי להם, כבר אמרתי לכם שאין אנו צריכים להניח מה שנהגנו אנו ואבותינו מצד חכמים או רבנים שבשאר ארצות שכבר נקבעו מנהגים אלו בארצות הללו מפי רבנים וחכמים גדולים, כמה וכמה לאלפים ולמאות שאין למעלה מהם בעולם, אלא הביאו ראיה. והביאו לי מה שנאמר באחרון של סוכה ר' יהודה סבר תקיעה ותרועה ותקיעה אחת היא, ורבנן סברו תקיעה לחוד ותרועה לחוד, ואמרו שם כמאן אזלא הא דאמר רב כהנא אין בין תקיעה לתרועה ולא כלום, כמאן כר' יהודה, ואם כן לדעת ר' יהודה תקיעה ותרועה ותקיעה אחת היא, ומתוך כך אמ' שאין ביניהם כלום. ולא כלום ודאי ר''ל אפי' הפסק נשימה. ונהי דלית הלכתא כר''י, מ''מ שבקש''ק או שברים ותרועה שבקשר''ק אף לרבנן אחת הם, שהרי תרועה שבקר''ק היא משום דילמא ילולי יליל, ושברים שבקש''ק הוא משום דילמא גנוחי גנח, ושברים ותרועה של קשר''ק הם משום דילמא גנח ויליל, וא''כ אף רבנן מודים באלו שהם דבר אחד, והרי הם לרבנן ככל הסימן לר' יהודה, וכשם שכל הסימן לר''י אין ביניהם כלום, אף שברים שבקש''ק או שברים ותרועה שבקשר''ק לרבנן אין ביניהם כלום.
נמתי להם, הרי אתם רואים שר' יהודה אמר שאין בין תקיעה ותרועה ותקיעה כלום ושחכמים לא חלקו עליו אלא שאם רצה להפסיק מפסיק, כמו שאמרו שם, במה שאמרו כמאן אזלא הא דאמר רב כהנא, אין בין תקיעה ותרועה ותקיעה ולא כלום, כמאן כרב יהודה, והקשה, פשיטא, מהו דתימא ולא כלום לאו דוקא אלא לאפוקי מדר' יוחנן דמכשר תשע תקיעות בתשע שעות, ואתו רבנן למימר דכולי האי שיעורא לאו כלום הוא, דאין בין תקיעה ותרועה ותקיעה שיעורא כהאי, אבל שהייה בינונית לא מפסדא, והאי דקאמ' ולא כלום לאו דוקא, אלא לאפוקי שהיית תשע שעות קמ''ל. והקשו ואימא הכי נמי, ותירץ א''כ מאי ולא כלום, כלומר דולא כלום כל שהייה נכללת בו, ולא תירץ דלרבנן הואיל ותקיעה לחוד ותרועה לחוד צריך הפסק, אלמא רבנן לא פליגי אלא שההפסק אינו מפסיד, אבל אם עשאן ביחד כר''י יפה עשה, שלא חלקו עליו אלא שלא בהפסק, וזה דבר פשוט. וא''כ מה שאמרו בברייתא בסוף ראש השנה תקע והריע ותקע בנשימה אחת לא יצא כמאן ופי' הברית' שהתקיעות והתרועות כל חדא וחדא לחודה קיימא והם טעונות הפסק, שאין מנין תקיעות אלא בהפסק. ואם תקע והריע ותקע בנשימה אחת אע''פ שיש שנוי קול ביניהם, מ''מ קול (אחריהם) [אחד הם] ואנן שלש בעינן, וכמו שאמרו תקע בראשונה ומשך בשניה כשתים אין בידו אלא אחת. ואם תאמר התם הוא שאין שינוי בתנועת הקול וכלה כתנועה תקיעה אחת אלא שהאריך בה כשיעור שתים, אבל תקיעה ותרועה ותקיעה הרי יש שינוי קול ביניהם מתקיעה לתרועה ומתרועה לתקיעה, הגע עצמך אם תקע שתי תקיעות אלו בנשימה אחת ר''ל אחת של סוף קשר''ק ואחת של תחלת קש''ק, אלא שבכל אחת אדם מבחין בין תחלת התקיעה לסופה מתוך הגבהת הקול ונמיכתו מי סלקא ליה (אלא) [אפילו] לחדא, ואע''פ שיש אומרים כן אין לחוש לדבריהם שא''כ לא היה מחליט לומר אין בה אלא אחת. ואף בירושלמי (ר''ה פ''ד ה''י) אומר אף אחת אין בידו לא רישא אית ליה סופא ולא סופא אית ליה רישא, ואנן פסוקי קלא בעינן שאין מנין אלא בהפסק. וא''כ בריתא זו כמאן, אי כר' יהודה, הא אין בין תקיעה ותרועה ותקיעה כלום, אי רבנן, הא מכל מקום כל דלא מפסיק בהו טפי מעלי. אלא הוו יודעין שבריתא זו בין לר''י בין לרבנן נאמרה, ולעולם ר''י לא היתה כונתו לומר ולא כלום בלא הפסק נשימה, אלא ולא כלום שלא ישהה ביניהם כלל, אבל בכדי נשימה שאין הדבר מצוי לכל לעשות סימן אחת בנשימה, וכל שאין שם הפסק שהייה ולא כלום הוא שההפסק נשימה אינו הפסק. וכענין מה שאמרו בברכות (ל''ו:) אינו מברך עליה כלום בקצת דברים שאמרו עליהם אבל מברך עליהם שהכל, וכן בשלישי של חולין (חולין מ''ב. במשנה) ניטלה הכבד ולא נשתייר הימנה כלום ופירשו בגמרא שלא נשתייר ממנו כזית שכל שאינו כזית לא כלום הוא קרוי. וכן בשני של נדרים (נדרים י''ד.) אמרו הנודר בתורה לא אמר כלום, ואמרו ע''ז וצריך שאלה לחכם כלומר מדברי סופרים, אלמא כל שאין בו צורך שאלה מן התורה, לאו כלום הוא קרוי, ואע''פ שהוא צריך שאלה מדברי סופרים, שכל דבר מועט אדם רגיל לקרות למיעוטו, לא כלום. ואף כאן כל שאין בו שהייה אע''פ שיש כאן הפסק נשימה לא כלום הוא קרוי, אבל כל שעשאן בנשימה אחת אף ר' יהודה מודה שפסל, דפסיקא קלא בעינן שאם אין הפסק אין מנין. ורבנן חולקים לומר שאף השהיה אינה מפסקת. וכששאלו כמאן אזלא וכו' כר' יהודה, והוקשו בה פשיטא, השיבו מהו דתימא רבנן, ולא כלום דקאמרי לאפוקי שהייה גדולה דתשע שעות שאמרה ר' יוחנן, אבל מ''מ שהייה מועטת אם בפחות מכדי לגמור את כלן אם כשיעור אחר מותרת קמ''ל דכל שיש בו שהייה לא נאמר עליו ולא כלום, אלא ר' יהודה היא ולא התיר אלא בהפסק נשימה, הא לרבנן כל שהייה מותרת כר' יוחנן. וודאי שברים שבקש''ק ושברים ותרועה שבקשר''ק הדין בהם לחכמים ככל הסימן לר' יהודה, ואין להפסיק ביניהם בשהייה אלא שהפסק נשימה אינו הפסק ואדרבה כל שלא הפסיק בנשימה פסל ששלשה שברים נאמרו, וכל שאין בהם הפסק נשימה אינן שלשה. ולא עוד אלא שהדבר כך הוא נעשה שהשברים הם במקום גניחות והגניחות הם יללות ארוכות במעט הפסק ביניהם, והתרועה, הוא יללות תכופות זו בזו וכשתאמר גנח ויליל, כ''ש שאדם מפסיק בין הגניחות ליללות, וודאי צריכים אנו לשבור ולהריע כדרך שאדם גונח ומילל. ואף רבינו יעקב שהיה מגדולי צרפת ורבניה שאתם מגלגלים עלינו, כתב שהשברים אין ראוי להפסיק ביניהם אפילו בנשימה, מפני שדרך הגניחות כך הם, אבל בין שברים ותרועה צריך הפסק נשימה, שאין אדם גונח ומילל בנשימה אחת. הרי שלא כתב רק אלו מפני שסובר שהגניחות כך הם נעשות, וודאי כבר פשוט הוא שאף הגניחות אדם עושה אותם בהפסק, וא''כ בודאי צריכות הפסק. והתחילו צווחים לומר שהרב ר' משה בר' נחמן כתב שהתוספתא משובשת ושבירושלמי חולקים עמה.
נמתי להם, פליאה דעתכם נשגבה מי יוכל לה, כשאתם מוצאים שמועה עוזרת לסברא שלכם אפי' מן המדרשים אתם מביאים ממנה ראיה גמורה, וכשאתם מוצאים שמועה שתסתור את דבריכם אפי' בבריתא של ר' חייא, אתם אומרים שהיא משובשת, אין זה אלא כל קבל די רוח יתירא בכון, ואעפ''כ לא הועלתם כלום, שאף הירושלמי לא התירן בנשימה אחת אלא בדיעבד וכמו שנאמר שם (ירושלמי ר''ה פ''ד ה''י) אמרן בנפיחה אחת — כלומר שאמר וכוֵון בעצמו לעשותן בנשימה אחת — אשכחת תניי [אמר בנפיחה] אחת יצא, ויצא פירושו דיעבד הוא, לכתחלה ודאי לא, שאמר אשכחת תנא תני, כלומר אע''פ שרוב תנאים סוברים לא יצא, מצאו תנא שאומר שיצא, כמ''ש במס' מגילה (ירושלמי ב' ע''א) אשכח תנא תני כפרים וכרכים קורין כאחת כלומר כשחל י''ד להיות בערב שבת, ואין הלכה כן, אלא כרכים שמקדימים עם עיירות. וכן עוד שם (שם ע''ב) אשכח תנא תני כפרים קורין בע''ש ועיירות [גדולות] ידחו ליום הכניסה ואין הלכה כן.
ואף לזה שבירושלמי הקשו והא שלש שלש תנן, כלומר ואין מנין אלא בהפסק, ותירץ ההיא שלא יפחות, כלומר ולא למעוטי נשימה אחת, והדבר פשוט שזה שנויא דחוקא הוא, שלא הוצרך תנא ללמד שלא יפחות. ואלו הדברים ברורים שכל שעשה הסימן בנשימה אחת פסול. ואף בשברים של קש''ק או בשברים ותרועה של קשר''ק אע''פ שהם דבר אחד פסול, שהגניחות בהפסק נשימה ביניהם הן. וכן כשהאדם גונח ומילל הפסק מועט יש בין כל גניחה וגניחה ובין הגניחות והיללה, ואף ראוי להפסיק בין שבר לשבר כדרך שאדם מפסיק בין גניחה לגניחה, וכן בין השברים והתרועה שהיא במקום יללות. ומה שאמרו בראשון של חולין (חולין כ''ו:) ביו''ט הבא ערב שבת שתוקעין ולא מבדילין, ושאלו בגמרא היכי תוקע, ואמר רב יהודה תוקע ומריע מתוך תקיעה, ורב אסי אמר תוקע ומריע בנשימה אחת, אין ממנה ראיה על ר' יהודה שתהא כונתו בנשימה אחת דוקא, אדרבה ראיה היא לדברינו דההיא מתורת שינוי אתינן עלה, כלומר שאע''פ שהוא יו''ט תוקעין להבטל את העם ממלאכה, אע''פ שאין מלאכה ביום [טוב], מ''מ תוקעין להבטל ממלאכת אוכל נפש, וקא בעי היכי תקע שיהא בו שינוי, דודאי ביו''ט הואיל ואין כאן מלאכה גמורה, ושהתקיעה יש בה משום שבות, אלא דמשום צורך מלאכת אוכל נפש אצטריכי לה, ודאי שנוי בעי, ואמר ר''י תוקע ומריע מתוך תקיעה, כלומר שאינו מסיים, אלא קודם שיסיימה מתחיל להריע וזה השנוי ורב אסי אמר שתוקע ומריע בנשימה אחת וזהו השנוי. אלמא דבעלמא נשימה אחת בתקיעות ליכא, שא''כ היה לו לשאול ולר' יהודה מיהא מאי שנוי איכא, ועוד דהכא לאו לפסוקי תקיעתא אנו צריכים. ועוד שאף בזו פירוש רבינו שלמה ז''ל שמפסיק הוא בנתים, אלא שפירושו שמריע בתכיפה לתקיעתו.
ואחר כן חזרו ואמרו שהרב ר' יצחק אבן גיאות ז''ל כתב ותקע תשר''ת תש''ת תר''ת שלשה פעמים שהם עשרים ושבעה קולות, אלמא דשברים ותרועה דתשר''ת קול אחד הוא, שאם לא כן הרי (שלשה) [שלשים] קולות הן.
והשבתי להם זו אינה ראיה, שאע''פ שיש הפסק נשימה ביניהם, מ''מ שברים ותרועה דתשר''ת אחת היא, ומשום דגנח ויליל, ומ''מ כל העולם קורין אותם שלשים תקיעות, ומפני שדנין השברים קול אחד אע''פ שיש ביניהם הפסק והתרועה בקול אחד. וכן כתב הרב ר' משה בר מימון ז''ל (הלכ' שופר פ''ג ה''ב) ורבינו שלמה באחרון של ראש השנה (ל''ג:) שלשים תקיעות. ומ''מ אחר שאתם מביאים ראיה מן המנין, אני אביא לכם ראיה מן המנין מן הרב היותר גדול שבארצכם והוא הרב הנשיא ר' יהודה בר' ברזילי אל%ברגלוני שמנה כל הקולות ארבעים כמו שאכתוב לשונו בסמוך, אלא שקודם זה אני אומר לכם שזה שאתם אומרים שבכל צרפת ובכל ארץ קטלוניא עושין כמנהג שלכם, אני מניח לכם כל רבני הארץ הזאת ומראה לכם שהרב הגדול והמובהק שבכל ארץ צרפת והוא רבנו שלמה ז''ל, והרב הגדול והמובהק שבכל ארץ קטלוניא והוא הרב אלברגלוני כתבו בהדיא כמנהגנו, מדידכון ומדידהו אנא ממטי לכון, לדידכו רבינו שלמה כתב באחרון של סוכה שפירש דבריו של ר' יהודה בשהייה, אבל בהפסק נשימה לא, ע''ד שכתבנו. והוא שכתב שם תרועה ותקיעה ותרועה אחת היא, כלומר מצוה אחת וכו', אין בין תקיעה ותרועה ותקיעה ולא כלום, שלא יפסיק ביניהם אלא בכדי נשימה, ואלמלא שהוא מודה שכל שהן בנשימה אחת פסל, למה הוצרך לפרש כן, וכתב (רש''י שם דף נ''ד.) מהו דתימא רבנן היא ויוכל להפסיק בו הפסקה מועטת, והאי דקאמר ולא כלום לאפוקי מדר' יוחנן קמ''ל דלא כלום משמע אפי' הפסקה מועטת כל שיש שם השהייה, שלדעת ר' יהודה אין ראוי להיות שם אלא הפסק נשימה. (ובראשון) [ובאחרון] של ראש השנה (ל''ד.) כתב — בשמועת אתקין ר' אבהו — וז''ל, שברים יש הפסק ביניהם והיינו כעין גנוחי גנח, אבל יבבות אין הפסק ביניהם. ואף הרב אלברגלוני כתב בס' העתים בהלכות שופר כתיב יום תרועה ומתרגמינן יבבא וגמרינן מאימה דסיסרא מר סבר גנוחי גנח ומ''ס וכו' פי' יבבות זו אחר זו, שברים בנחתא והפסק ביניהם. ובהלכות ראש השנה כתב, המברך מיושב על תקיעת שופר תוקע שלשים תקיעות שהם ארבעים ושתים עם שלשה שברים וכשהוא תוקע על סדר ברכות תוקע עשר תקיעות שהם ארבעה עשר עם מנין השברים. והדברים פשוטים וברורים ומתקבלים.
אח''כ הראיתי להם מתוך דבריהם שכל קול שאינו ראוי שיארע לתקוע בתוך הסימן צריך לחזור מראש הסימן. ואף בזו השיבותי להם שאינו כן, שלא נאמר שיפסיק אלא שבאותו קול שהוא מפסיק בו עושה שלא כהוגן וכשיש עליו שם תקיעה או שם תרועה, על הדרך שאמרו בתוספתא (תוספתא ר''ה פ''ד) תקע והריע וחזר [והריע] ותקע אין בידו אלא אחת, ר''ל תקיעה אחת, והיא האחרונה שתהא תחלת סימן שהתקיעה הראשונה והתרועה הבאה אחריה כבר נפקע בחק שהתרועה צריך שתהא פשוטא לפניה ולאחריה, והרי יש כאן שתי תרועות, והראשונה אין לה פשוטא לאחריה, והאחרונה אין לה פשוטא לפניה. וזו שהקשו לר' אבהו בקשר''ק דילמא ילולי הוא, ואתי שברים ומפסיק בין תקיעה לתרועה, שאף השברים שם תרועה עליהם, וכן דילמא גנוחי הוא ואתא תרועה ומפסקא בין שברים לתקיעה, אלמא שאין הפסק אלא במה שיש עליו שם תקיעה או שם שברים או שם תרועה ונתקע שלא במקומו, אבל כל שתוקע, ומתוך שאין השופר מזדמן לו כהוגן הוא מצדדו ועושה בו קולות שאין ראויים ושאין עליהם שֵם, אינו פוסל כלל, כגון שהיה תוקע קר''ק ותוקע תקיעה ראשונה, וכשבקש לעשות תרועה לא נזדמנה לו ומצדד בה בקולות קצרים שאין עולים הואיל ובתרועתו הוא מתעסק ומשתדל אינו פוסל אלא א''כ עשאה כראוי עד ששם תרועה גמורה עליה וחזר והריע, וכן אם במקום תרועה טעה ועשה שלשה שברים פסל, הואיל ושלשה שברים שֵם תרועה עליהם, אבל כל שהקול אין לו שֵם לאחת מן התקיעות לא לפשוטה ולא לשברים ולא לתרועה, אינו נפסל, וכן אם תקע שבר אחד, שאין לשבר אחד שֵם כלל, שהרי אפילו הוסיף ותקע כמה שברים אין לנו [אלא תרועה] כמו שבארנו במקומו, שמאחר שענין אחד הם, אינו אלא כמאריך בתקיעה או בתרועה. והדברים ברורים. [מגן אבות להמאירי — הענין השני].
-----
תקע בראשונה ומשך בשניה כשתים אין בידו אלא אחת. (מפרש''י) [מפרשינן] טעמא בפרק ראוהו ב''ד משום דפסוקי תקיעתא מהדדי לא מפסקי. ומיהו דוקא בתקיעות שהן קול אחד אבל עשה תקיעה ושברים ותרועה בנפיחה אחת יצא שהרי הן קולות מופרשין וכבר ניכר סוף התקיעה וראש השברים. והיינו דגרסינן בירוש' תקע והריע ותקע בנפיחה אחת יצא. אנן תנן שלש שלש. ומשני שלא יפחות כלומר וזה אינו פוחת שהרי ניכר בקולן שהן שלש. [חידושי הר''ן].
-----
@ ל''ד ע''ב.
[ברכות כ''ב ע''ב] תנו רבנן היה עומד בתפלה ומים שותתין לו על ברכיו פוסק וממתין עד שיכלו המים וחוזר, להיכן הוא חוזר, רב חסדא ורב המנונא חד אמר חוזר לראש וחד אמר למקום שפסק. לימא הא דשהה והא דלא שהה ובהא פליגי דמר סבר אם שהא כדי לגמור את כולה חוזר לראש ומר סבר אם שהא כדי לגמור את כולה חוזר למקום שפסק, אמר רב אשי דכולי עלמא אם שהא כדי לגמור את כולה חוזר לראש והא פלוגתא בדלא שהא, מר סבר כיון דהוה צריך להטיל מים ואיתעקור מיניה, גברא דחיא הוא ולאו בר צלויי הוא, ומר סבר כיון דלא נפיק מעמוד מעיקרא, השתא הוא דאידחי אידחי ומאי דצלי צלי וחוזר למקום שפסק, ואם שהה כדי לגמור את כולה חוזר לראש. תנו רבנן (שם כג.) הצריך לנקביו אל יתפלל ואם התפלל תפלתו תועבה, אמר רב זביד ואיתימא רב יהודה לא שנו אלא שאין יכול לעמוד על עצמו אבל יכול לעמוד על עצמו תפלתו תפלה, ועד כמה, עד פרסה. הלכך כדצריך איניש לאיפנויי אסיר ליה לצלויי עד דמיפני ואי מצלי לא מקבלא צלותיה. אמר ר' אבהו אר''ש בן לקיש (פסחים מו.) לגבל ולתפלה ולנטילת ידים ארבע מילין. א''ר יוסי בר' חנינא לא אמרן אלא לפניו אבל לאחריו אפילו מיל אינו חוזר, אמר רב אחא בר יעקב ומינה מיל הוא דאינו חוזר הא פחות ממיל חוזר. תניא אידך (ברכות כג.) הצריך לנקביו אל יתפלל משום שנאמר (עמוס ד, יב) הכון לקראת אלהיך ישראל (קהלת ד, יז) שמור רגלך כאשר תלך אל בית האלהים רבי אסי ואיתימא ר' חנינא בר פפא אמר שמור נקביך בשעה שאתה עומד בתפלה לפניו. ומיבעי ליה לבר ישראל לנקויי נפשיה ולדכויי נפשיה והדר צלויי שנאמר (תהלים כו, ו) ארחץ בנקיון כפי וגו'. (יומא כט:) זה הכלל היה במקדש כל המסיך רגליו טעון טבילה וכל המטיל מים טעון קידוש ידים ורגלים, בשלמא רגלים משום ניצוצות אלא ידים מ''ט, אמר רב אשי זאת אומרת מצוה לשפשף, מסייע ליה לרבי אמי דאמר רבי אמי אסור לאדם שיצא בניצוצות שעל גבי רגליו מפני שנראה ככרות שפכה ומוציא לעז על בניו שהן ממזירין. [פסק] ואסיר ליה לאיניש למקרי קרית שמע או לצלויי או לברוכי או למיגמר הלילא בדוכתא דמיטנפא שנאמר (דברים כג, טו) כי ה' אלהיך מתהלך בקרב מחניך וגו'. [בה''ג הלכ' ברכות].
-----
אמר רבי יוחנן שמע תשע תקיעות בתשע שעות ביום יצא, מתשעה בני אדם כאחת, לא יצא. תקיעה מזה ותרועה מזה בזה אחר זה יצא, ואפילו בסירוגין ואפילו כל היום כולו. והני מילי הוא דשמע להו ממאן דבר חיובא הוא, אבל ודאי שמיע להו מאשה או מחרש או משוטה או מקטן דלאו בני חיובא נינהו לא נפיק, דתנן (כ''ט.) זה הכלל כל שאינו מחוייב בדבר אינו מוציא את הרבים ידי חובתן. [פסק] והיכא דשמע מן מאן דנפק יצא, דתני אהבה בריה דרבי זירא כל הברכות כולן אע''פ שיצא מוציא, חוץ מברכת הפירות וברכת המזון שאם לא יצא מוציא ואם יצא אינו מוציא. [בה''ג הלכ' ראש השנה].
-----
מכאן ואילך יסוד העמרמי. א''ר יוחנן שמע תשע תקיעות בתשע שעות ביום יצא. מתשעה בני אדם יצא. ואפילו בזה אחר זה. ואפילו בסירוגין. ואפילו כל היום כולו. והני מילי דשמע להו ממאן דבר חיובא הוא. אבל שמע להו מאשה חרש שוטה וקטן דלא בני חיובא נינהו לא נפיק. דתנן [כ''ט ע''א] זה הכלל כל שאינו מחוייב בדבר אינו מוציא את הרבים (ידי הרבים) ידי חובתן. והיכא דשמע מן מאן דנפיק ביה חובתיה יצא. דתני אהבה בריה דרב זירא. כל הברכות כולן אע''פ שיצא מוציא חוץ מברכת הפירות וברכת המזון שאם לא יצא מוציא ואם יצא אינו מוציא. בגליון הכתב יד נכתב, בסוף פרק ראוהו ב''ד חוץ מברכת היין וברכת הלחם. [מחזור ויטרי סימן שי''ז].
-----
ואם היה קורא את שמע והגיע למבואות המטונפות לא יניח ידיו על פיו ויקרא אלא פוסק. ואם לא פסק עליו הכתוב אומר כי דבר ה' בזה. ואם פסק עליו הכתוב אומר ובדבר הזה תאריכו ימים. וכשהוא חוזר חוזר למקום שפסק אע''פ ששהא כדי לגמר את כלה והכי מסקנא במסכת ראש השנה בין בתקיעת שופר בין בהלל ובין במגילה. אבל בתפלה בלחוד אם שהא כדי לגמר את כלה חוזר לראש. [האשכול — דפוס י%ם, הלכ' ק''ש].
-----
וכשהוא חוזר, חוזר למקום שפסק, אע''ג דשהה כדי לגמור את כולה, אין צריך לחזור לראש, כיון דגברא חזי והמקום גרם להפסיק והכי אסיקנא בין בק''ש בין בתפלה, ויש אומרין דבתפלה צריך לחזור אם שהה כדי לגמור כולה אף אם הי' יכול להתפלל בעת שהפסיק דהכי משמע מדקאמר התם דאינו חוזר לראש בין בהלל בין בתקיעות בין במגלה משמע בתפלה לחוד אם שהה כדי לגמור כולה חוזר לראש. [האשכול — רצב''א, הלכ' תפילה וק''ש].
-----
אר''י שמע ט' תקיעות בט' שעות ביום יצא. תנן התם שמע ט' תקיעות בט' שעות ביום יצא מט' בני אדם לא יצא תקיעה מזה ותרועה מזה בזה אחר זה יצא ואפי' בסירוגין ואפי' כל היום כולו והא דאר''י משום ר''ש בן יהוצדק בהלל ומגילה אם שהה כדי לגמור את כולה חוזר לראש דרבי' היא וליתא והלכתא חוזר למקום שפסק בתקיעה ובהלל ובמגילה וכן אם תקע מקצת תקיעה ונאנס ועמד אחר תחתיו מתחיל ממקום שפסק אעפ''י ששהה שם הרבה. ת''ר תקיעות אין מעכבות זא''ז [וכו'] ברכות ותקיעות של ר''ה ויוה''כ מעכבין זא''ז ואם הקדים זכרונות למלכיות או הקדים תרועה קודם תקיעה ראשונה לא יצא. אלא פשוטה לפניו ולאחריו ותרועה באמצע. ותניא בתוספתא (פ''ב) תקיעה וברכה בין הקדים ברכה לתקיעה בין הקדים תקיעה לברכה יצא. ותניא כשהוא שומען שומען על הסדר ועל סדר ברכות בד''א בחבר עיר אבל שלא בחבר עיר שומעין על הסדר ושלא על סדר ברכות ויחיד שלא תקע חבירו תוקע(ין) [לו] ויחיד שלא בירך אין חבירו מברך [עליו]. מצוה בתוקעין יותר מן המברכין כיצד שני עיירות בא' תוקעין ובא' מברכין הולך למקום שתוקעין ואין הולך למקום שמברכין. ואע''ג דהכא ודאי והכא ספק. ומסתברא בימי השמד שמתייראין לתקוע בגלוי. [עשרת הדברות לבעל העיטור הלכ' שופר ח''ג].
-----
ברכת גאולה של פסח, ברוך א''י אמ''ה אשר גאלנו. ברכה זו פותחת בברוך וחותמת בברוך. שהרי בירושלמי [ברכות פ''א ה''ה] חשיב לה כמטבע ארוך, לפי דשתים הם, אחת להבא ואחת לשעבר. כלומר תחלה מדבר על יציאת מצרים שעבר, ואחר כך מדבר על העתיד, כמו שפירשנו. וענין זה ע''ש דא' בספרי [האזינו של''ג] גדולה שירה שיש בה עכשיו ויש בה לשעבר ויש בה לעתיד לבא. ויש בעולם הזה ובעולם הבא. ואע''ג דסמוכה לחברתה היא לברכה שא' קודם הלל לקרוא את ההלל. יש לומר תחלת ההלל עד בצאת מפסיק, כדחזינן שהברכה מפסקת בין ברכה שלפניה ובין שלאחריה. וקריאת מגילה מפסקת בין ברכה שלפניה ובין שלאחריה. לפי שרגילות הוא שאין אדם נזהר יפה שלא יסיח על השלחן כשמתחילין הלל. וכן בבית הכנסת משיחין כשהחזן קורא המגילה. ולכך מתחיל בא''י הרב את ריבנו. ואע''ג דשמע ט' תקיעות בתשע שעות ביום יצא. התם מיירי ששתק ולא דבר ולא תקע תקיעות הבטלה בנתים. אבל תקיעות מפסקי להדדי, כדא' בראש השנה [ל''ד ע''א] מה נפשך אי גנח ולא יליל הא תרועות מפסקי, מכלל שהשתיקה לא גריעה כתקיעה או כדיבור. והכי נמי חזינן דשינה לא מפסקי לענין זה, שהרי קודם שינה מברך (המעביר שינה מעיני) [המפיל חבלי שינה] וכו' ואחר שינה כשייקץ מברך מיד אלהי נשמה שנתת בי טהורה. ואינו פותח בברוך, מכלל דשינה אינה מפסקת לענין ברכה. אבל הא דאמר [פסחים ק''כ ע''ב] נרדמו כולם לא יאכלו, ודא' בברכות היה אוכל על השלחן והפליג ויצא  לחוץ חוזר ונוטל, התם איכא טעמא אחרינא, משום דהסח הדעת פוסל בנטילת ידים, ושינה נמי עושה כשתי חבורות. [פירוש התפילות לר''י ב''ר יקר].
-----
בתשע שעות ביום יצא, אע''ג דאיכא הפסק ביניהם. מתשע בני אדם כאחת לא (לא) יצא, דתרי קלי לא משתמעי, ואפי' סבירא לן דמשתמעי בדבר החביב לו לאדם, אפי' הכי לא יצא, דבעי' תקיעה קודמת לתרועה ותרועה לתקיעה וליכא. תקיעות אין מעכבות וכו', מתקיעות וברכות דתעניות קאמ', דלא מעכבי אם לא שמען על הסדר, ואם יתריעו קודם תקיעה אין אנו חוששין בזה, ובלבד שיאמר כל שש מי שענה. אבל לא קאמ' משמנה עשרה, דההיא ודאי על הסדר צריך לאמרן, כדמפרש במגלה [י''ז ע''ב]. תקיעות וברכות של ראש השנה ויום הכפורים מעכבו על סדר תקיעות, כדאמרי' שאם שמען מתשע בני אדם כאחת לא יצא, וברכות מהאי טעמא דמפרש ואזיל (דרואי) [דראוי] לומר מלכיות תחלה והדר זכרונות והדר שופרות, וכיון שהברכות מעכבות ובעי' על הסדר, תקיעות נמי בעי' על הסדר. [רבינו יהונתן מלוניל].
-----
אמר רבי יוחנן שמע תשע תקיעות בתשע שעות ביום יצא מתשעה בני אדם כאחת יצא תקיעה מזה ותרועה מזה יצא בזה אחר זה ואפילו בסירוגין ואפילו כל היום כולו. וכתב בעל הלכות גדולות הני מילי [דשמע להו ממאן] דבר חיובא אבל שמע מחרש שוטה וקטן ונשים לא נפיק, דתנן [כ''ט ע''א] זה הכלל כל שאינו מחוייב בדבר אינו מוציא את הרבים ידי חובתן. ואם שמע ממאן דנפיק שפיר דמי דתני אהבה (אמר) כל הברכות כולן אף על פי שיצא מוציא וכו'. [ראבי''ה סימן תקמ''ה].
-----
אמר ר' [יוחנן] שמע תשע תקיעות בתשע שעות ביום יצא ומי אמר ר' יוחנן הכי והא''ר יוחנן משום ר' שמעון בן יהוצדק בהלל ובמגילה אם שהה כדי לגמור את כולה חוזר לראש לא קשיא הא דידיה הא דרביה. כתב רבי' יצחק אלפס וקיי''ל כר' יוחנן דאמר אפי' בט' שעות ביום יצא ובהלל ובמגילה נמי אע''פ ששהה כדי לגמור את כולה אינו חוזר לראש אלא קורא ממקום שפסק עכ''ל. ת''ר תקיעות אין מעכבין זו את זו ברכות אין מעכבות זו את זו תקיעות וברכות של ר''ה ושל יוה''כ מעכבות זו את זו פירש''י תקיעות וברכות דעלמא כגון דתעניות אין מעכבות זו את זו אם בירך ולא תקע עכ''ל א''כ משמע אבל של ר''ה ושל יוה''כ מעכבות זו את זו אם בירך מלכיות וזכרונות ושופרות ולא תקע או אם תקע ולא בירך א''כ קשה מיכן על מה שפי' רבותי' שאנו יוצאין בתקיעות שאנו עושין בישיבה לאחר קריאת התורה. פי' רבי' יצחק בר' שמואל זצ''ל דעל כרחן אי אפשר לומר כן כדתניא מצוה בתוקעין יותר מן המברכים כיצד היו לפניו שתי עיירות באחת תוקעין ובאחת מברכין הולך למקום שתוקעין ואינו הולך למקום שמברכין פשיט' הא דאורייתא והא דרבנן לא צריכא אע''ג דהא ודאי והא ספק ודאי הוא לו שאם ילך אצל המברכין ימצא שם עשרה ויתפלל ש''צ ויצא ידי חובתו ואם ילך אצל התוקעים שמא כבר עמדו והלכו לבתיהן אפ''ה הולך אצל התוקעים ותנן נמי מי שבירך ואח''כ נתמנה לו שופר, משמע דבלא שופרות יכול לברך ויכול לתקוע בלא ברכה אלא תקיעות וברכות דקתני מעכבות זו את זו היינו שהתקיעו' מעכבות זו את זו וברכות מעכבות זו את זו דכשמברך מלכיות וזכרונות ושופרו' מברך שלשתן או לא יברך כלל וכן תקיעות שברים ותרועות אם בקי בשלשתן יתקע ואם לאו אל [יתקע], ולעולם אנו יוצאין (בטובת') י''ח בתקיעות שאנו עושין בישיבה לאחר קריאת התורה. [או''ז הלכ' ר''ה סימן ר''ע].
-----
שמע תשע תקיעות בתשע שעות ביום יצא. הני מילי שמפסיק כך שאינו תוקע לגמרי בינתיים, אבל אם קילקל הסדר כגון שעשה שברים בין תרועה לתקיעה כשעושה קר''ק, אי נמי תרועה בין שברים לתקיעה כשעושה קש''ק, או כשתוקע קשר''ק לא עשה אלא שני שברים ועשה תרועה. ואפילו עשה שני הסדרים כסדר ובשלישי קילקל הסדר, חוזר לראש לגמרי. אבל אם עשה בתחילה שתי תקיעות ולא היה צריך אלא אחת, אי נמי שתי תרועות (ליחד) [ביחד], אי נמי ארבעה או חמשה שברים, לא חשיב הפסק לחזור לראש אלא גומר ויוצא, או כשתקע קש''ק פיחת מן השברים ועשה תקיעה אין צריך לחזור לגמרי לראש להתחיל תקיעה אלא השברים. [פסקי או''ז].
-----
שמע התקיעות לסירוגין, כגון ששמע התקיעה ואחר שעה גדולה שמע תרועה, וכן כולן, [ואפילו אם שהה בהן כל היום כולו] ואפי' אם שמע תקיע' מזה ותרועה מזה יצא, ובלבד שלא יהא שום קול מפסיק בין תקיעה לתרועה, כמבואר בקונטרס הראייות. שמע תשע תקיעות מתשעה בני אדם כאחת, שזה היה תוקע תקיעה, וזה תרועה, זה תקיעה וזה תרועה, לא יצא, שאינו יכול לכוין דעתו לשמוע תקיעה מזה ותרועה מזה, ולצאת בשתיהן כאחת. ועוד שכל תרועה צריכה פשוטה לפניה ופשוטה לאחריה, בלי הפסקת קול אחר, וכששומען כאחת אין כאן פשוטה לפניה ופשו' לאחריה, אלא זו מבטלת זו. [פסקי ריא''ז].
-----
[ברכות כ''ג ע''א] אם שהה כדי לגמור את כולה חוזר לראש, ואינו נראה לי דאי גברא חזי הוא אפי' פסק כדי לגמור את כולה אינו חוזר לראש דאמרי' בפר' בתרא דראש השנה שמע ט' תקיעות בט' שעות ביום יצא, אע''ג דשהא בין תקיעה לתקיעה יותר משיעור תקיעה. [ריבב''ן ברכות].
-----
פיס', תשע תקיעות בתשע שעות ביום יצא, אע''פ ששהא בין תקיעה לתקיעה כדי לגמור את כל התקיעות, יצא. מתשעה בני אדם כאחד לא יצא, אע''ג דתרי קלי מתרי גברי משתמעי הכא לא יצא, דצריך לשומען על הסדר, תקיעה לפניה ותקיעה לאחריה ותרועה באמצע, והכא כולן מעורבבין. ורש''י גריס יצא, וטעמ' משום דאמרי' [לעיל כ''ז ע''א] תרי קלי מתרי גברי משתמעי. ואינו נראה לי, וטעמ' כדפרשינן. דרביה, אם שהא כדי לגמור את כולה חוזר לראש. דידיה אינו צריך לחזור. תקיעות אינן מעכבות, כגון תקיעות של תעניות, דאמרי במסכת תעניות [ט''ו ע''ב] שהיו תוקעין בו' ברכות שהיו מוסיפין, אפי' אם לא תקעו כלל, אין מעכבות לחזור ולתקוע, ברכות, דאמרינן התם אין מעכבות. ואפי' בברכות של קרית שמע אמרי' [ברכות י''א ע''ב], דאנשי משמר מברכין יוצר אור ולא מברכין אהבת עולם, ואיכא מאן דמוקי לה התם (ביומא), שאין מעכבות כסדרן ומברך אהבת עולם, ולכשיגיע זמנו מברך יוצר אור. ברכות שלראש השנה מעכבות זו את זו, לברך תשע ברכות, ואם לא בירך כולן צריך לחזור ולברך. וטעמ' כדאמ' התם, אמרו לפני מלכיות וזכרונות ושופרות, מלכיות כדי שתמליכוני עליכם. זכרונות כדי שיעלה זכרוניכם לפני לטובה, ובמה בשופר. תקיעות של ראש השנה ושל יום הכיפורים מעכבות זו את זו, כדאמרי' לעיל, ג' קראי כתיבי מה שנאמ' בראש השנה כאילו נאמר ביום הכיפורים, ומה שנאמ' ביום הכיפורים כאילו נאמ' בראש השנה, ותקיעה לפניה ולאחריה נפקא לן מקראי, אבל ברכות של ראש השנה ושל יום הכיפורים אין מעכבין את התקיעות, מה ששמע יצא ידי חובתו, וצריך לחזור על מה שלא שמע. [ריבב''ן].
-----
א''ר יוחנן שמע תשע תקיעות בתשע שעות ביום יצא. תניא נמי הכי שמע תשע תקיעות בתשע שעות ביום יצא. פי' בין תקיעה בין תרועה בכלל כמו שאמרנו למעלה. סדר תקיעות שלש של שלש שלש מתשעה בני אדם כאחד לא יצא תקיעה מזה ותרועה מזה בזה אחר זה יצא ואפילו בסירוגין ואפילו כל היום כולו כך כתובה הגירסה ופי' רבינו שלמה זצ''ל שמע ט' תקיעות מתשעה בני אדם כאחד לא יצא דתרי קלא לא משתמעי כך פי' לפי מה שכתוב בספרים ולאו מילתא היא דאוקימנא תרי קלי מתרי גברי משתמעי והכי גרסינן בתוספתא מתשעה בני אדם כאחת יצא ואפי' כל היום כולה ולא גרסינן תקיעה מזה ותרועה מזה דהיינו רישא ואי גרסינן הכי גרסינן מתשעה בני אדם כאחד יצא תקיעה ותרועה מזה יצא ואפילו בסירוגין ואפי' כל היום עכ''ל והא דאמר ר' יוחנן משום ר' שמעון בן יהוצדק בהלל ובמגילה אפילו שהה כדי לגמור את כולה חוזר לראש דרבי' הוא וליתא וקיי''ל כר' יוחנן דאפילו שמע ט' תקיעות בט' שעות ביום יצא. [שבלי הלקט סימן רצ''ט].
-----
אמר ר' יוחנן שמע תשע תקיעות בתשע שעות ביום יצא. ותניא כוותיה. ותרועה בכלל תקיעה. שמע תשע תקיעות מתשעה בני אדם כאחד לא יצא. דתרי קלי לא משתמעי וכל שכן תשע. תקיעה מזה. ותרועה מזה. בזה אחר זה ואפילו בסירוגין. ואפילו כל היום כלו יצא. ואפילו שהה הרבה בין אלו התקיעות. חוזר למקום שפסק ואין צריך לחזור לראש התקיעה. מי שברך ואחר כך נתמנה לו שופר. תוקע ומריע ותוקע שלש פעמים. כלומר מי שהתפלל תפלת מוספים וברך תשע הברכות תוקע ומריע ותוקע שלש פעמים. אחת בשביל מלכיות. ואחת בשביל זכרונות. ואחת בשביל שופרות. טעמא דברך ואחר כך נתמנה לו שופר. אבל אי אית ליה שופר מעיקרא. כי שמע להו אסדר ברכות שמע להו. אמר רבא לא אמרו אלא בחבר עיר. תניא נמי הכי כשהוא שומען. שומען על הסדר. ועל סדר הברכות. בד''א בצבור. אבל ביחיד שומען על הסדר ושלא על סדר הברכות. כלומר מברך (על) הברכות תחלה ואח''כ תוקע כל התקיעות. יחיד שלא תקע. חבירו תוקע לו. ויחיד שלא ברך אין חבירו מברך לו. מצוה בתוקעין יותר מן המברכין. כיצד שתי עיירות. באחת תוקעין. ובאחת מברכין. הולך למקום שתוקעין ואין הולך למקום שמברכין, אע''ג דהכא ודאי מברכין. והכא ספק תוקעין ספק אין תוקעין, כי שמא כשילך הוא כבר תקעו. אפילו הכי ילך למקום שתוקעין. כתב בעל עשרת הדברות ז''ל. ומסתברא בימי הגזירה שמתיראין לתקוע בגלוי. עוד יש לומר באחת תוקעין שיודעין לתקוע. אבל אינן יודעין סדר הברכות. ובאחת מברכין שיודעין סדר הברכות ואין בהן איש שיודע לתקוע בשופר. וכתב בעל עשרת הדברות. וכשתוקעין מסתברא לברך כדרך שמברכין על המגילה שהיא על השמיעה ואין מברכין לשמוע. ורבינו אבן גיאת אמר שכתב רב עמרם ז''ל שאם ברך לתקוע טעות הוא. ונהגו לברך לשמוע. וכן אמר רבינו האי ז''ל. והכל תלוי במנהג. וחייב לברך זמן. ואינו נפטר באותו של קדוש היום. דזמנו בלילה. וזמנו של שופר ביום. המברך על השופר מיושב אין צריך לברך מעומד. ואפילו נאנס ראשון ונכנס אחר תחתיו. אין צריך לחזור ולברך. ואמר רבינו האי גאון ז''ל לפי שאינו מברך לתקוע אלא לשמוע. וכיון שברך הברכה שברך ראשון מיושב כבר יצא הוא וכל העם ידי חובה. אבל אחר שלא היה בשעת הברכה צריך לחזור ולברך. וטעמא קלישא הוא. ובתשובות רבינו האי ז''ל המברך יום ראשון על התקיעה של שופר. והשיח. גוערין בו עד שיתקע על סדר הברכות. אבל אינו חוזר ומברך. ואם ברך. ברכה שאינה צריכה היא. וגם הקהל צריכין להזהר שלא לשוח. שאין זה מברך לתקוע אלא לשמוע. ואמרו רב עמרם ורב סעדיה ז''ל, לאחר תפלת מוסף מנהג בשתי ישיבות להריע תרועה אחת גדולה כדי לערבב את השטן. ורבינו האי גאון ז''ל כתב אין עושין כזה המנהג. ולא שמענו שאבותינו נהגו כן. אלא כל אחד ואחד מתעסק בתאוותו בו. כי הא דכי אתא רב יצחק בר יוסף אמר כי מסיים שליחא דצבורא תקיעתא ביבנה. לא שמע איניש קל אוניה מקל תקועיא. למדנו מכאן שהיו רגילין לתקוע אחר התפלה. ולא שחייבין כן אלא כדי לערבב את השטן. ויפה לעשות כן ואם לא עשה כן לא הפסיד. וכן מנהגנו. עד כאן דברי בעל עשרת הדברות ז''ל. [תניא רבתי סימן ע''ז].
-----
[רי''ף תתקנ''ח] שמע תשעה תקיעות תרועות נמי קרי תקיעות. מתשעה בני אדם כגון שהששה תוקעין והשלשה מריעין בבת אחת לא יצא ואע''ג דאמרי לעיל [כ''ז ע''א] דתרי קלי מתריי גברי משתמעי לא קשיא מידי דנהי דתרי קלי מתרי גברי משתמעי אבל הכא אנן בעינן דלישמע תקיעה ותרועה ותקיעה בזה אחר זה והוא שומען בבת אחת. ואי נמי נראה לי דתרי קלי מתרי גברי משתמעי כגון שופר וחצוצרות ועשרה קורין את ההלל ואת המגלה דאמרינן יצא דכיון דחביב ליה יהיב דעתיה ושמע חד מיניהו ובחד קלא סגי ליה ואע''ג דאיכא תרי קלי כיון דתרי גברי נינהו יהיב דעתיה ושמע חד מיניהו ולא בהיל מאידך אבל הכא ודאי צריך שישמע כל תשע הקולות וכמה קלי מכמה גברי לא משתמעי כולהו ואע''ג דיהיב דעתיה. והני דאיכא בין פירושא קמא לפירושא בתרא דלפירושא בתרא אע''ג דאמרינן לא יצא מכל מקום יצא ידי תקיעה אחת. אבל לפירושא קמא אפיל' מידי תקיעה אחת לא יצא. וכן נראה ועיקר. וכן כתב רבינו הרב ר' משה ז''ל שלא יצא אפי' ידי תקיעה אחת. [פירוש רבינו יצחק קרקושה].
-----
[ברכות כ''ב ע''ב] להיכן הוא חוזר רב המנונא ור''ח חד אמר חוזר לראש וחד אמר חוזר למקום שפסק, וכתב רבנו האי גאון ז''ל דהילכתא כמ''ד חוזר למקום שפסק ואם שהה כדי לגמור את כולה חוזר לראש, פי' דוקא בתפלה ומשום דאסור להפסיק בה אית ליה האי דינא אבל בהלל ובמגלה וק''ש ובשאר ברכות באותן שיש לו רשות להפסיק בהן אפי' שהה כדי לגמור את כלה אינו חוזר לראש. [חידושי הרא''ה ברכות].
-----
[ברכות כ''ג ע''א] ואם שהה כדי לגמור את כלה חוזר לראש, ואם לאו, חוזר למקום שפסק. ואע''ג דבהלל ומגלה אפי' שהה כדי לגמור את כלה חוזר למקום שפסק. שאני תפלה דרחמי נינהו והוא כעומד בפני המלך, דאם נחש כרוך על עקיבו לא יפסיק, זהו דעת הריא''ף ז''ל, והרמ' ז''ל. אך הראב''ד ז''ל כתב דהא דפסק מחמת ריחו כגון זה שמים שותתין על ברכיו והיה ריחו מפסיקו מלקרות, בהא כולי עלמ' מודו בין בק''ש בין בהלל ומגלה ושאר מצות, אם שהה כדי לגמור את כלה חוזר לראש. ואם לא שהה, בתפלה חוזר לראש אבל בהלל ומגלה חוזר למקום שפסק, אבל אם פסק מחמת דבר אחר אפי' שהה כדי לגמור את כולה חוזר למקום שפסק, ואפי' בתפלה, וכל שכן בשאר מצות. [המכתם ברכות].
-----
שמע תשע תקיעות [בתשע] שעות ביום יצא. יש שפירש תשע תקיעות תשע סימנין, שהן תשע בין הכל ג' קשר''ק וג' קש''ק וג' קר''ק, ואמ' דב(ה)כי האי גונא יצא, שאע''פ שמפסיק בין סימן לסימן, כיון שאינו מפסיק בתוך הסימן עצמו, כגון בין תקיעה לתרועה או בין שברים לתקיעה יצא, אבל אם הפסיק בתוך הסימן עצמו, רוצים לומר שלא יצא. והאי פי' ליתיה כלל, דהא אמרי' בסמוך תקיעה מזה ותרועה מזה אפי' בסירוגין ואפי' כל היום כלו יצא. ובפ' החליל [נ''ג ע''ב] נמי מתברר שאין לפרש כפי' ראשון אלא כפירוש אחרון, דמפסיק בתוך הסימן עצמו. אלא הכי פירושא, שמע תשע תקיעות דודאי מן התורה אינן אלא תשע, דשלש תרועות כתובות בתורה בין ראש השנה ויובל וגמרי' להו מהדדי, ולכל תרועה יש פשוטה לפניה ופשוטה לאחריה, וקאמר דאם שמע אותן תשע בתשע שעות ביום יצא, אע''פ שיש הפסק גדול בין תקיעה לתרועה, או בין תרועה לתקיעה. מיהו אם יפסיק בתוך השברים עצמן בין ראשון לשני, או בין שני לשלישי לא יצא, שאין להפסיק בין שברים כמו שאין להפסיק בתוך התרועה עצמה, וצריך לחזור ולעשות כלן ג' השברים בלי הפסק. וכן יש שאומרים שאם היה צריך לתקוע קש''ק, וטעה ועשה אחר השברים קצת תרועה, לא די לו בהניח התרועה ועשות תקיעה, אלא כל אותו הקש''ק פסול, דאתא אותו קצת דתרועה שהתחיל ומפסיק בין השברים לתקיעה, וצריך לחזור ולעשות כל אותו הקש''ק פעם אחרת. וכן אם היה צריך לתקוע קר''ק, וכשרצה לעשות תרועה, טעה והתחיל לעשות שברים, אייתו אותם קצת השברים ומפסקי בין התקיעה והתרועה, וצריך לחזור ולעשות עוד כל ק' דקר''ק. אבל בשברים עצמן אם הוסיף בהם יותר על השלש, אין בכך כלום, כמו שאין מקפידין על אריכות התרועה, דהא נמי תרועה אריכתא היא. וכתב הרב בעל התוספות דצריך להאריך בתקיעות של קשר''ק כשיעור שברים ותרועה, וכן בקש''ק כשיעור שברים. וזה לדעת ר''ש ז''ל דשיעור תקיעה כתרועה, ושברים עם תרועה דקשר''ק, חדא תרועה היא, דילמא גנח וייליל, וכמו שעושין בקשר''ק שברים קודם תרועה, משום דסתמא דאיניש בריש מגנח והדר מייליל, הכי נמי עושין סימן של קש''ק, דהוא משום גנוחי, קודם סימן של קר''ק שהוא משום ילולי. מתשעה בני אדם כאחת לא יצא. יש שאומרים משום דתרי קלי לא משתמעי, והא ליתא, דהא אסיקנא לעיל [כ''ז ע''א] דבמידי דחביב ליה יהיב דעתיה ושמע, כדאמרינן גבי שופר וחצוצרות. ויש שדוחין זה ואומרי' דכי אמרי' דבמידי דחביב עליה משתמעי, הני מילי כששני הקולות הם של תקיעה או של תרועה, כגון שופר וחצוצרות, אבל היכא דחד עביד תקיעה וחד עביד תרועה לא משתמעי דמערבב קלא. והא נמי ליתא דהא פריך לעיל [שם] גבי שופר וחצוצרות ותרי קלי מי משתמעי, והא תנן זכור ושמור בדיבור אחד נאמרו מה שאין הפה יכולה לדבר והאוזן אין יכולה לשמוע, והא התם דזכור ושמור תרי מילי נינהו, ואפילו הכי אסיקנא עלה בסוף שמעתא דאפי' בכי האי גונא במידי דחביב עליה יהיב דעתיה ושמע. משום הכי מפרשי עקר טעמ' דמילתא דמתשעה בני אדם כאחד לא יצא, משום דבעי' פשוטה לפניה ופשוטה לאחריה. [המכתם].
-----
[ברכות כ''ד ע''ב] תלמיד חכם אסור לעמוד במקום הטנופת לפי שאי אפשר לו בלא הרהור תורה. בכל מקום מותר להרהר חוץ מבית המרחץ ובית הכסא. לא יהלך אדם במבואות המטונפות ויניח ידו על פיו ויקרא את שמע ולא עוד אלא שאם קורא ובא פוסק. לא פסק מאי, עליו הכתוב אומר גם אני נתתי להם חוקים לא טובים ומשפטים לא יחיו בהם, וכתיב כי דבר י''י בזה, וכתיב הוי מושכי העון בחבלי השוא. ואי פסק עליו הכתוב אומר ובדבר הזה תאריכו ימים. וכשהוא חוזר, חוזר למקום שפסק, ואע''פ ששהא כדי לגמור את כולה. והכי מסקנא בסוף מסכת ראש השנה. וכן בתקיעות וכן בהלל וכן במגילה. אבל בתפלה לחודה אי שהה כדי לגמור את כולה חוזר לראש. [המאורות ברכות].
-----
היה עומד בתפלה וראה צואה מהלך לפניו כדי שיזרקנה לאחריו ארבע אמות. ואי לא אפשר לזורקה לאחריו יזרקנה לצדדין. התפלל ומצא צואה במקומו הואיל וחטא אין תפלתו תפלה. אלא צריך לחזור ולהתפלל במקום אחר טהור. היה עומד בתפלה ומים שותתין על ברכיו ממתין עד שיכלו המים וחוזר למקום שפסק. וכן כתב הר''מ פרק רביעי בהלכות תפלה. ואם שהה כדי לגמור את כולה חוזר לראש. ודוקא בתפלה, אבל בק''ש ובשאר מילי אפילו שהה כדי לגמור את כולה חוזר למקום שפסק. ויש שפוסקים דהכא אפילו לא שהה כדי לגמור את כולה חוזר לראש, דהא אמרינן לקמן שמי שצריך לנקביו והתפלל תפלתו תועבה היכא שאין יכול לעמוד על עצמו עד פרסה, וזה אינו יכול לעמוד. מיהו לפי סוגיית הגמרא נראה כדפסקינן דאינו חוזר. ואפשר דהכא מיירי דבשעה שהתחיל להתפלל לא היה מרגיש בעצמו הצורך כל כך, והיה סבור שהיה יכול לעמוד על עצמו עד פרסה או יותר, והוי אנוס, והילכך לא הויא תפלתו תועבה. אבל לקמן מיירי במי שהיה מרגיש בעצמו שאינו יכול לעמוד עד פרסה, לכך תפלתו תועבה, דמזיד הוא. והא דאמרינן ימתין עד שיכלו המים, איכא דמפרשי עד שיתנגבו, כדאמרינן לקמן מי רגלים כל זמן שמטפיחין, אי נמי שישליך עליהם רביעית מים. אך ה''ר משה כהן כתב דכיון דקיימא לן דלא אסרה תורה אלא כנגד עמוד ראשון בלבד, ומדרבנן הוא דגזרו. הכא כדי שלא יפסיק אוקמוה אדאורייתא ולא צריך נגוב ומים. וכן עיקר. [המאורות ברכות].
-----
שמע תשע תקיעות בתשע שעות ביום יצא, מתשעה בני אדם כאחד לא יצא, פירוש דתרי קלי לא משתמעי. תקיעה מזה ותרועה מזה, בזה אחר זה יצא, ואפילו בסירוגין ואפילו כל היום כולו. וכן בהלל ובמגלה נמי אם שהה כדי לגמור את כולה אינו חוזר לראש אלא קורא ממקום שפסק. [המאורות].
-----
פסק השר מקוצי דכל הפוסק באמצע ברכה מחמת ריח כגון שהולך במבואות המטונפות כ''ע מודו שאם שהה כדי לגמור את כולה חוזר לראש אבל היכא דגברא חזי כגון ששמע ט' תקיעות בט' שעות ביום אינו חוזר אלא במקום שפסק. ורב אלפס פסק דבתפלה לחוד אם שהה כדי לגמור את כולה חוזר לראש אבל בק''ש ותקיעות והלל ומגילה אינו חוזר אלא למקום שפסק. [ריקאנטי סימן כ''ג].
-----
היה קורא והגיע במקום הטנופת לא יניח ידו על פיו ויקרא אלא יפסיק עד שיעבור, וכן הקורא שיצאתה ממנו ריח מלמטה יפסיק עד שתכלה באשה וחוזר לקריאתו וכן בדברי תורה, יצאתה רוח מחברו אע''פ שמפסיק לה [מ]ק''ש אינו פוסק לה מדברי תורה. לר''ם. הראב''ד כתב חוזר לראש, ונראין דברי הר''ם, וכן פסק הרי''ף. ויראה לי שאם הפסיק בברכות דינו כמו שהפסיק בק''ש וחוזר או לראש או למקום שפסק בו כפי הדעות שכתבנו. יש מן הגדולים שכתב שאם היה צריך לנקביו ואין יכול לעמוד עד פרסה וקרא ק''ש צריך לחזור ולקרות, היה קורא ק''ש ומים שותתין על ברכיו ממתין עד שיכלו המים וחוזר לקריאתו. [הבתים — שערי ק''ש שער חמישי].
-----
העומד בתפלה ונטפו מי רגלים על ברכיו ממתין עד שיכלו המים וחוזר למקום שפסק, ואם שהה כדי לגמור את כולה חוזר לראש. כתב הראב''ד שאינו צריך להמתין עד שינגבו המים מפני שהן תחת בגדיו והן כמכוסין. מלשון הראב''ד שמענו שאם נפלו על הקרקע ויש בהן טופח כדי להטפיח אסור להתפלל, וכן כתבו קצת מן הגדולים. ויש מי שפסק שמי רגלים לא אסרה תורה אלא כנגד עמוד בלבד, ואע''פ שאסור להתפלל כנגד מי רגלים, במקום דחק לא גזרו. ויש מי שכתב שאם נבלעו המים בבגדיו צריך שישליך עליו מים, ואם (צריך נגוב) [ניגבם] בידיו צריך נטילת ידים. והראשון עיקר: וכתב הראב''ד שאפי' לא שהה כדי לגמור את כולה חוזר לראש. והר''ז כתב אפי' שהה כדי לגמור את כולה חוזר למקום שפסק ודברי הר''ם נראין עיקר, וכן פסק רבינו האיי גאון: יש מן הגדולים שפסק שהמפסיק בתפלתו שלא מחמת דחוי, אם שהה כדי לגמור את כולה חוזר לראש. והראב''ד כתב חוזר למקום שפסק. והראשון עיקר וכן דעת הרי''ף: כשחוזר למקום שפסק, יש מי שכתב שאם פסק בשלש ראשונות חוזר לראש, בשלש אחרונות חוזר לעבודה, באמצעיות חוזר לתחלת ברכה שפסק בה. ויש מי שאומר בכל הברכות חוזר לתחלת הברכה שפסק בה, וכן נראה. [הבתים — שערי תפילה שער שביעי].
-----
[ברכות כ''ג ע''א] אלא דכ''ע שהה חוזר לראש וה''ה דהוה מצי לאוקמה לכ''ע אינו חוזר לראש ומדלא מוקי הכי ש''מ דהלכה חוזר לראש וכן לקמן בפירקין (ד' כד) אמר ר' אבא חוזר לראש ותימה דבמסכת ר''ה א''ר יוחנן שמע ט' תקיעות בט' שעות ביום יצא אלמא תקיעות מצטרפות ואע''ג דשהה כדי לגמור כולה וכן במגילה (דף יח) נמי אמרינן אמר רבא ואין הלכה כמ''ד חוזר לראש דאמר נקוט דרב [ביבי] בידך ופי' השר מקוצי דהכא גבי מהלך במבואות המטונפות אם שהה כדי לגמור את כולה חוזר לראש משום דגברא דלא חזי הוא כמו לעיל גבי תפלה ומים שותתין על ברכיו אבל בתקיעות דראש השנה והלל ומגלה התם מיירי דגברא חזי הוא. [מרדכי ברכות סימן ע''ד].
-----
יצא. והוא שישמע כל בבא מהם על סדרה. לא שישמע תרועה ואחר כך שתי תקיעות, או שתי תקיעות ואחריהן תרועה. כדאמרינן לקמן תקיעות של ר''ה מעכבות זו את זו. וכן פירש הר''ם [הלכ' שופר פ''ג ה''ה]. משום הכי נראה דהאי דקא מותבינן לעיל והאי קא מפסקי, דהואיל ומפסקי בתקיעות אחרות (אע''פ) שאינן מן המנין ואינן של [חיוב] לא יצא, כדתריצנא לעיל. הילכך צריך התוקע ליזהר שלא ישמעו [תקיעה] אחרת, שלא יהא צריך לחזור ולתקוע... כל הבבא, דהיינו [מה] שאנו קורין ''סימן'' [אחד] בתקיעות. ואיכא מאן [דאמר] יצא כיון שיש.0... [רבינו אברהם מן ההר].
-----
שמע ט' תקיעות בט' שעות ביום יצא אבל אם שמען מט' בני אדם כא' לא יצא אבל תקיעה מזה ותרועה מזה בזה אחר זה יצא אפילו בסירוגין ואפילו כל היום דקי''ל כרבי יוחנן דשהיות אין מפסיקות ואפילו שהה כדי לגמור את כלה כך פשוט בראש השנה פי' ושמע ט' תקיעות דאמרי' יצא דוקא דיעבד אף על גב דמסתמא הסיח דעתו. [רבינו ירוחם נ''ו ח''ב].
-----
מי שהוא צריך (כלל) לנקביו אל יתפלל, נתעורר לנקביו בעודו מתפלל אם יכול לעמוד עצמו עד פרסה אין תפילתו תועבה וא''צ לחזור, ואם אינו יכול לעמוד שיעור זה תפלתו תועבה וצריך לחזור. והואיל ונדחה חוזר לראש התפילה אע''פ שלא שהה כדי לגמור את כולה, וכבר נתבאר דין זה בסוף דרך א' משער ק''ש. היו מים שותתין לו על ברכיו הואיל ומלבוש העליון מכסה הכל ואין מהם בקרקע טופח אינו מפסיק, אלא ימתין עד שיכלו המים ומתפלל במקומו בלא הרחקה וחוזר למקום שפסק, ואם שהה כדי לגמור את כולה חוזר לראש. מסקינן בפ' בני העיר המשתין מים ישהה עד כדי הילוך ד''א משום ניצוצות, והמתפלל ימתין כדי הילוך ד''א ואחר ישתין. [אהל מועד שער התפילה דרך ג'].
-----
היה עומד בתפלה והיו מי רגלים שותתות לו על ברכיו, ממתין עד שיכלו המים וחוזר למקום שפסק, ואם שהה כדי לגמור את כל התפלה חוזר לראש, ובין כך ובין כך אינו צריך לילך לרחוץ ולחזור, דכיון דאנוס הוא אינו צריך רחיצה, וכן פסקו הרב אלפאסי ז''ל ורבנו האיי גאון ז''ל דסבירא להו כמאן דאמר גברא חזיא הוא, כמו שבארנו בשער השלישי מהלכות קריאת שמע. ואע''פ שבכל מקום ואפילו בקריאת שמע אינו חוזר אלא למקום שפסק, בתפלה בלבד חוזר לראש, כל ששהה כדי לגמור את כולה, מפני שהתפלה קשה להפסיק בה, כמו שמצינו בענין שאלת שלום ונחש כרוך על עקבו שאינו רשאי להפסיק, אבל לפי דברי הראב''ד ז''ל שפסק כמאן דאמר גברא דחיא הוא בתפלה אפילו לא שהה כדי לגמור את כולה חוזר לראש. [ספר השולחן הלכ' תפילה שער שני].
-----
היה קורא והגיע למבואות המטונפות לא יניח ידיו על פיו ויקרא, אלא פוסק עד שיעבור מאותו מקום, וחוזר למקום שפסק, ואם שהה כדי שיגמור את כולה חוזר לראש. ואע''פ שבכל מקום אנו אומרים חוזר למקום שפסק אע''פ [ששהה] כדי שיגמור את כולה, וכרבי יוחנן דאמר שמע תשע תקיעות בתשע שעות ביום יצא, וכן הדין ודאי אף בקריאת שמע כל ששהה מחמת דברים אחרים חוזר למקום שפסק ואע''פ ששהה כדי לגמור את כולה, אבל כל ששהה מחמת דיחוי כגון זה שאינו ראוי לקרות במבואות המטונפות חוזר לראש כל ששהה כדי לגמור את כולה, וכן הדין במי שהיה קורא קריאת שמע והיו מים שותתין לו על ברכיו ופסק, שאם שהה כדי לגמור את כולה חוזר לראש, שגם זה אינו ראוי לקרות מחמת דיחוי, וזה לדעת הרב רבי אברהם בן דוד ז''ל שפסק במים שותתין לו על ברכיו כמאן דאמר [ברכות כ''ג ע''א] גברא דחיא הוא, לומר שבאותה שעה אינו ראוי לקרות. אבל לדברי הרב אלפאסי ז''ל ורבנו האיי גאון ז''ל שפסקו כמאן דאמר גברא חזיא הוא, לומר שאינו אסור מן התורה אלא כנגד עמוד, וזה שמים שותתין לו על ברכיו אינו אסור לקרות אלא מדרבנן, אף בששהה כדי לגמור את כולה במים שותתין לו על ברכיו אינו חוזר אלא למקום שפסק, אבל בהגיע למבואות המטונפות כל ששהה כדי לגמור את כולה חוזר לראש אחר שאינו ראוי לקרות כלל. [ספר השולחן הלכ' ק''ש שער שלישי].
-----
היה קורא והיו מים שותתין על ברכיו ימתין עד שיכלו המים וחוזר למקום שפסק לפי שאינו אסור מן התורה אלא כנגד עמוד ורבנן הוא דאסרו זהו לדעת רבינו האיי והריא''ף והרמב''ם ז''ל. אבל הראב''ד כתב שאם שהה כדי לגמור את כלה חוזר לראש כמאן דאמר גברא דחויה הוא לפי שבאותה שעה אינו ראוי לקרות. [כד:] היה קורא והגיע למקום הטנופת לא יניח ידו על פיו ויקרא אלא יפסיק עד שיעבור אותו מקום. [כה.] נסתפק לו בבית אם יש צואה בבית אם לאו קורא לכתחילה ובאשפה לא יקרא אם נסתפק לו עד שיבדוק לפי שחזקתה מקום הטנופת. וספק מי רגלים באשפה מותר לקרות. [ארחות חיים הלכ' ק''ש סימן ל''ה].
-----
שמע תקיעה אחת בשעה זו, ושניה שעה שנית, ואפילו שהה כל היום, יצא ידי חובתו, וכולן מצטרפות. והוא שישמע כל בבא מהן על סדרה, לא שישמע תרועה ואחריה שתי תקיעות, או שתי תרועות ואחריה תקיעה, וכן כל כיוצא בזה. וכן השומע ט' תקיעות מט' בני אדם, או אפילו תקיעה מזה ותקיעה מזה, בזה אחר זה, ואפילו בסירוגין, כל היום, יצא. והוא שישמע כל ט' תקיעות על הסדר, שכולן מצוה אחת הן, ולפיכך מעכבות זו את זו. אבל שמע ט' תקיעות מט' בני אדם כאחד לא יצא. ולא משום דתרי קלי לא משתמעי, דבמידי דחביב ליה יהיב דעתיה ושמע, אלא משום דבעי פשוטה לפניה ופשוטה אחריה, וליכא. דבעידנא דעביד האי תקיעה, עביד האי תרועה. וזה שאמרנו שהשומע ט' תקיעות בט' שעות ביום יצא, לא שנא שישמע הסימן כולו כאחד, ולא שנא מסורג, שיהיה הפסק גדול בין תקיעה לתרועה ובין תרועה לתקיעה. מיהו אם יפסיק בתוך השברים עצמן, בין ראשון לשני, ובין שני לשלישי, לא יצא, שאין להפסיק בין השברים, כמו שאין להפסיק בתרועה, וצריך לחזור ולעשות הג' בלי הפסק. [כל בו הלכ' ראש השנה סימן ס''ד].
-----
כתב הרב רבי' שמשון מקוצי המתפלל ושהה באמצע התפלה כדי לגמור את כלה אם שהה מעצמו בלא דחוי ואונס שאם היה רוצה היה יכול לגמור אינו צריך לחזור לראש כההיא דמגלה שקרא לסירוגין (יח, ב). וכן ההיא דראש השנה (לד, ב) שמע תשע תקיעות בתשע שעות ביום יצא. אבל אם שהה מחמת שהיו מים שותתין על ברכיו ולא היה יכול להתפלל באותה שעה זה ודאי אם שהה כדי לגמור את כלה חוזר לראש. [אבודרהם סדר שחרית של חול].
-----
[ברכות כ''ג ע''א] דכ''ע חוזר לראש י''מ דווקא הכא ולקמן במבואות המטונפות חוזר לראש. אבל שמע ט' תקיעות בט' שעות או במגילה דגברא חזי אינו צריך לחזור לראש. פרק בני העיר המתפלל ישהא ארבע אמות טרם ישתין והמשתין ישהא וירחיק ד' אמות. [האגודה ברכות].
-----
אמר רבי יוחנן שמע תשע תקיעות בתשע שעות ביום יצא מט' בני אדם כאחת לא יצא ורש''י גורס יצא. תקיעה מזה ותרועה מזה ואפי' בסירוגין ואפי' כל היום כולו יצא. פסק רב אלפס קיי''ל כרבי יוחנן דאמר אפי' שמע תשע תקיעות בתשע שעות ביום יצא. וכן בהלל ומגילה אפי' שהה כדי לגמור כולה אינו חוזר לראש, ורבינו יצחק מסופק משום דרבי אבהו פליג עליה הכא ובפרק מי שמתו [כ''ג ע''א] מסיק דכולא עלמא [אם שהה] חוזר לראש. וקשה הדבר שהציבור בבית הכנסת ביו''ט ואומרים אמת ויציב ופוסקין וממתינין עד שיגמור שליח ציבור זולת. [האגודה].
-----
גרסי' בפר' שלשה שאכלו [ברכות נ''א ע''ב] אין משיחין בכוס של ברכה, פרש''י ז''ל שלא ישיח המברך משלקח כוס על דעת לברך. וכתבו בתוספות דהוא הדין שאין המסובין רשאין להשיח כלל מפני שצריכין לכוין שומע ומשמיע. וכתב הרב ר' יונה דמ''מ לדברי כולם לאחר שהתחיל המברך אין לאחרים לשוח באמצע הברכה אלא צריך שיכוונו לצאת וישמעו מפי המברך, ואע''ג דאמרי' בתקיעות שמע תשע תקיעות בתשע שעות ביום יצא ונמצא שמשיח בין תקיעה לתקיעה, זהו בדיעבד אבל לכתחילה צריך לשומעם על הסדר. [ספר הפרדס — שער עשירי].
-----
פירו' אין מסיחין. כדי שלא יסיח דעתו המברך והמסובין דהא בעינן כונת שומע ומשמיע, ואע''ג דאמרי' [ר''ה לד:] שמע תשע תקיעות בתשע שעו' ביום יצא דמשמע שסח בנתים הינו דיעבד, אי נמי אפי' בדיעבד אסור היכא שחברו מברך ולא יצא ואלו הכא בתקיעות חברו שותק: כוס שני. מפני זוגות והעומד משלחנו ושותה זוגות נזוק על ידי שדים: הכון לקראת. הכון לקראתו בדברים נאים ולא בדברי פורענות: יושב ומברך. לאו בדרך קאמר דודאי לא עדיף מקריאת שמע דסגי בעמידה אלא בבית (קאמא) [קאמר]. [נמוקי יוסף ברכות].
-----
כתב רבי' אלפסי ז''ל וזה לשונו וכשהוא חוזר חוזר למקום שפסק ואע''פ ששהה כדי לגמור את כולו והכין מסקנ' בסוף מסכת ראש השנה וכן בתקיעות וכן בהלל וכן במגלה אבל בתפלה בלחוד אם שהה כדי לגמור את כלה חוזר לראש עכ''ל והמפרשים האחרוני' כתבו על זה הרבה והסכימו דגם בק''ש היכא דאיכא תרתי לגריעותא כי הכא דגברא דחיא הוא שאין לו לקראת במקום מטונף וגם שהה כדי לגמור את כלה חוזר לראש אבל בתפלה אפי' בחדא לגריעותא בלחוד חוזר לראש ומי ששח שיחה בטלה בק''ש או בברכותיה עבירה היא בידו ואינו חוזר ואפי' שהה כדי לגמור ובתפלה חוזר לראש כדאמרן ואם לא שהה כל כך חוזר למקום שפסק עכ''ל. [נמוקי יוסף ברכות].
-----
שמע תשע תקיעות בט' שעות מהיו' יצא והוא שישמע בסדר תקיעה ותרועה ותקיעה וכן כולן לפיכך אם שומען מט' בני אדם כאחד לא יצא דליכא פשוטה לפניה ופשוטה לאחריה ורש''י ז''ל שכתב דיצא לא נראו דבריו. ונ''ל שאם תקעו ג' בני אדם כל אחד מהן בבא אחת יצא דהא קיימא [לן] בתרי קלי מתרי גברי משתמעי במילתא דחביבא ליה והרי יש פשוטה לפניה ופשוטה לאחריה. ונראה דיצא ידי שלשה בבי דומיא דשמע והלל ואמרינן בירושלמי פ' הקורא את המגילה למפרע [מגילה פ''ב ה''ב] היה זה צריך פשוטה ראשונה וזו פשוטה אחרונה תקיעה אחת מוציא את שניהן. [חי' הרשב''ץ].
-----
הלך במקום מבואות המטונפות והפסיק וכשחוזר פסק רב אלפס שיחזור למקום שפסק אפילו שהה כדי לגמור את כולו ור''י פסק דחוזר לראש אם שהה כדי לגמור את כולו דודאי היכא שפסק באמצע בלי אונס כיון דאם היה רוצה היה רואה אפילו שהה כדי לגמור את כולו חוזר למקום שפסק אבל זה שהוצרך להפסיק מפני האונס חוזר לראש וכן להלל ולתפלה ולמגלה. [האגור סימן ק''ל].
-----
מט' בני אדם לא יצא. כך גר' בספרים. והקשה רש''י דאמאי לא יצא, הא אמרינן לעיל [כ''ז ע''א] דתרי קלא מתרי גברי משתמעי. ופי' דגרסינן בתוספתא [במכלתין פ''ב הי''ב] מט' בני אדם (אחד) כאחד יצא, ואפי' בסירוגין ואפי' כל היום כולו תקיעה מזה ותרועה מזה יצא ואפילו בסירוגין. ונראה לקיים גירסת הספרים דמט' בני אדם כאחד לא יצא, משום דאין כאן בתרועה פשוטה לפניה ולאחריה, כיון שהכל ביחד. והשתא גרסינן שפיר תקיעה מזה ותרועה מזה יצא. ואפי' בסירוגין. פי', הפסקות שתוקע ומפסיק ושוהה לעשות עד לאחר שעה, כדאמרינן במגילה [י''ז ע''א] פרק הקורא למפרע סירוגין אם שהה כדי לגמור כולה חוזר לראש. [תוספות ישנים].
-----
[מתשעה בני אדם כאחד לא יצא וקשה] דהא [אמרי' לעיל [כ''ז ע''א] גבי שופר] וחצוצרות דמשתמעי לקולן דכיון דחביבי ליה יהיב דעתיה לשמוע הקול האחד ואין [קול האחר מערבב]... דלעיל, דהתם אינו צריך אלא קול אחד שאין חצוצרות [חיוב לשמיעה], והכא יהיב דעתיה [לשמוע הקול] האחד ואין הקול האחר מערבב. אבל הכא ששמע תשע תקיעות חלוקות זו מזו. אבל אם תקעו כאחד ויש לו לכוין לכולן אינו יכול לכוין אף לאחת ולא יצא. וכן כתב הר''ם פרק ג' [ה''ו]. תקיעה מזה ותרועה מזה. פירוש ושמע כל התקיעות כולן. אבל אם לא שמע את כולן לא יצא, שכולן מצוה אחת הן, ולפיכך מעכבות זו את זו. הא דידיה וכו'. וכתב הרי''ף וקיימא לן כר' יוחנן דאמר אפילו בתשע שעות ביום יצא. ובהלל ובמגלה נמי אע''פ ששהה כדי לגמור את כולה נמי אינו צריך לחזור לראש, אלא קורא ממקום שפסק ע''כ. ורבינו שלמה פירש, לדידי לא סבירא, כלומר שיהא צריך להפסיק במבואות המטונפין הואיל והתחיל קודם לכן, אלא מניח ידו על פיו וקורא, [כדאמרינן] בפרק מי שמתו [ברכות כ''ד ע''ב]. וכיון שאין צריך להפסיק, אע''פ שהפסיק לא שמיה [הפסק]. ואפי' סירוגין ואפילו כל היום כולו יצא. [רבינו אברהם מן ההר].
-----
מתשעה בני אדם כאחת לא יצא. והקשה רש''י ז''ל דהא אמרינן בפרקין דלעיל דתרי קלי מתרי גברי בהלל ובמגילה ובתקיעה משתמעי. ולפיכך מחק הגירסא ואמר דיצא גרסי'. וליתא דהכא משו''ה לא יצא לפי שהוא צריך לשמוע על הסדר תקיעה ותרועה ותקיעה הא לאו הכי לא יצא והכא הרי שמען כולן בבת אחת והיינו דקתני בתר הכי תקיעה מזה ותרועה מזה בזה אחר זה יצא. וגרסינן בירושלמי במגילה בפרק הקורא את המגילה למפרע ר' יוסי בשם יוחנן אפילו שמען כל היום יצא והוא ששמען על הסדר היה זה צריך פשוטה ראשונה וזה פשוטה אחרונה תקיעה אחת מוציא את שניהם. [חידושי הר''ן].
-----
תנו רבנן לא יהלך אדם במבואות מטונפות ויקרא קרית שמע ולא עוד אילא אפילו היה קורא ובא כיון שהיגיע למבואות מטונפות פוסיק וכיון שיצא מיהן חוזיר למקום שפסק, לא פסק מאי אמ' רב אדה בר אבה עליו הכתוב אומ' [במדבר ט''ו] כי דבר ייי בזה, ואם פסק מה שכרו אמ' ר' אבהוא עליו הכתוב אומ' [דברים ל''ב] ובדבר הזה תאריכו ימים, וכין בהיליל וכין במגילה אף על פי ששחא כדי ליגמור את כולן חוזיר למקום שפסק, דקימא לן הילכתא כרבי יוחנן דאמ' חוזיר למקום שפסק. [הלכות פסוקות לרבינו יהודאי גאון הלכ' ברכות].
-----
וכן הלכה דאי שהה אינוש בצלותי אפי' כדי שיגמור כולה אינו חוזר לראש, וכן א''ר יוחנן פ''ב דר''ה שמע ט' תקיעות בט' שעות ביום יצא, אפי' התם דפליג ר' אבהו ואמ' אם שהה כדי לגמור את כולה חוזר לראש מ''מ קי''ל כר' יוחנן כך כתוב בתו' ר' יהודה, ורב האי גאון ור' אלפס פסקו דאם שהה כדי לגמור את כולה זו חוזר לראש כדאמ' פרק מי שמתו לא דכ''ע שהה כדי לגמור את כולה חוזר לראש דהוא יכול לומ' איפכא אלמ' דהכי הלכתא מדיכול לומר ולאוקומי בע''א והוא אוקמי הכי אלמ' פסיקא ליה, ומפי הר''ם בשם רבי שמשון יצא האי מילת' לאורה דהכי הלכתא אם שהה כדי לגמור את כולה שהייה שלא לצורך כדההיא דשמע ט' תקיעות וכן כי ההיא דמגילה [י''ח ע''ב] גבי קראה סירוגין דאמ' אם שהה כדי לגמור את כולה חוזר לראש אבל אם שהה לצורך כגון דגברי דחזי כמים הניתזים על גבי רגלא או דחזי אחר דצריך לשהות כדי לגמור את כולה אז אינו חוזר לראש. [על הכל סימן ט''ז].
-----
הקורא את שמע והיו מים שותתין לו על ברכיו אין זה נקרא כנגד עמוד ואינו אסור אלא מדרבנן וע''כ מפני כך אינו דחוי וימתין עד שיכלו המים וחוזר למקום שפסק אפי' שהה כדי לגמור את כולה. שהה מחמת דיחוי כמו שהגיע למבואות מטונפות בין בק''ש בין בהלל בין במגילה אם שהה כדי לגמור את כולה חוזר לראש ובתפי' החמירו ואפי' אינו דיחוי אם שהה כדי לגמור את כולה חוזר לראש ואם היה דיחוי אפי' לא שהה כדי לגמור את כולה ג''כ חוזר לראש, ופסק זה כך הוא לדעת רבים וכ' ראב''ד ויש דעות אחרות בזה אל הגאון ואל רבותי' הצרפתים וכתבנום בחיבור הגדול ונראה מן הירוש' [מגילה פ''ב ה''ב] דכי אמרי' שהה כדי לגמור בעצמו של כל או''א שמין וי''א באדם בינוני. [אהל מועד שער קריאת שמע דרך א'].
-----
אמר ליה מהו לגמור. כתבו בתוספות דמהא שמעי' דלצורך תקון תפלה וק''ש מותר לדבר באמצע דהא משמע שמתוך ק''ש דבר ושאל מהו לגמור. לדידי לא סבירא לי כלומר לא סבירא לי כלל שיהא צריך לפסוק אלא מניח ידו על פיו וקורא והכי א''ר יוחנן בהדיא בפרק מי שמתו והלכך אפילו שהא כדי לגמור את כולה חוזר למקום שפסק אלא לדידך דפסקת אלמא קא סברת שהוא צריך לפסוק וכיון שכן הוית גברא דחיא וכל כי האי גוונא כל ששהא כדי לגמור את כולה חוזר לראש כדאמרינן בפרק מי שמתו גבי מים שותתין על ברכיו וכבר כתבתיה שם בס''ד. וקימ''ל כר' יוחנן בשמע תשע תקיעו' בתשע שעות ביום דיצא דהא תניא כותיה. [חידושי הר''ן].
-----
קראוה סירוגין ומתנמנם יצא. [מגילה י''ח:] ותנו רבנן קראה סירוגין יצא ר' מונא אומר משום ר' יהודה אף בסירוגין אם שהה כדי לגמור את כולה חוזר לראש. והכי אמר רב נטרונאי גאון ריש מתיבתא, בהלל ובמגילה ובק''ש אם פסק ושהה כדי לגמור את כלה אינו חוזר, דא''ר יוחנן [ר''ה ל''ד:] שמע תשע תקיעות בתשע שעות ביום יצא. ואעפ''י שאמר שמואל הלכה כר' מונא שאמר אם שהה כדי לגמור את כולה חוזר לראש, קיימי לן שמואל ור' יוחנן הלכה כר' יוחנן. הלכך בהלל ובמגילה ובק''ש, אעפ''י ששהה כדי לגמור את כולה, אינו חוזר לראש אלא למקום שפסק, משום דהלכה כר' יוחנן. [סידור רבינו עמרם גאון — סדר פורים].
לדידי לא סבירא לי. כלומר, שיהא צריך לחזור לראש כששהה לגמור כולה, ולא שיהא צריך להפסיק כשהגיע למבואות המטונפות, אלא מניח ידו על פיו וקורא ק''ש כדקאמר ר' יוחנן פרק מי שמתו [ברכות כ''ד ע''ב]. ונראה דקיימא לן כר' יוחנן דאם שהה כדי לגמור את כולה אינו חוזר לראש, דקאמר ר' יוסי בהקורא המגילה [מגילה י''ח ע''ב] נקוט דרב ביבי בידך דמתניתין רב אמר אין הלכה כר' (יודא) [מונא] דאמר חוזר ושמואל אמר הלכה כר' (יהודה) [מונא] דאמר חוזר, דחיישינן ליחידאי, וכרב קיימא לן, ואפי' לית ליה דרב ביבי אלא כלישנא קמא דהתם דרב סבר הלכה ושמואל סבר אין הלכה, מיהו רב ור' יוחנן הלכה כר' יוחנן [ערובין מ''ז ע''ב]. והא דאמר פ' מי שמתו [ברכות כ''ד ע''ב] גבי היה עומד בתפילה ומים שותתין על ברכיו רב חסדא ורב המנונא פליגי בה, ומסיק רב אשי דכ''ע אם שהה חוזר לראש והכא בדלא שהה. נראה לומר דשאני התם דגברא לא חזי, וכיון דגברא חזי [בגליון, ס''א דחי] כ''ע סברי דאם שהה חוזר לראש, אבל היכא דגברא חזי כגון הכא בתרועת שופר, וכן אההיא דמטא למבואות המטונפות דיכול להניח ידו על פיו, וכל היכא דחזי גברא קיימא לן כר' יוחנן דאינו חוזר לראש. ומכאן יש לסמוך לקורא אמת ויציב ושהה לענות קדושה או דבר אחר דאינו חוזר לראש. [תוספות ישנים].
-----
שמע תשע תקיעות בתשע שעות יצא. וכן בהלל ובמגילה אם שהה אע''פ ששהה כדי לגמור את כולו, אינו צריך לחזור לראש אלא קורא ממקום שפסק. תקיעות שברים ותרועות דראש השנה מעכבות זו את זו, שאם בקי בשלשתן יתקע ואם לאו לא יתקע. וכן הברכות, מלכויות זכרונות ושופרות, או יברך שלשתן או לא יברך כלל. כשהוא תוקע תוקע בעמידה, ומברך לשמוע בקול שופר ושהחיינו בשני הימים. [פסקי או''ז].
-----
[ברכות כ''ד ע''ב] ר' אבהו הוה קרי ואזיל בתריה דר' יוחנן, כי מטא במבואות המטונפות פסק, אמ' ליה מהו לגמור, אמ' ליה אם שהית כדי לגמור את כולה חוזר לראש. בשילהי מסכת ראש השנה אמרי', דר' יוח' לפי סברת ר' אבהו השיבו, אבל ר' יוח' סבר חוזר למקום שפסק. ואע''פ ששהא כדי לגמור את כולה, והל' כר' יוחנ' וכן בתקיעת שופר, וכן בהלל, וכן במגילה, אבל תפילה בלחוד אם שהה כדי לגמור את כולה חוזר לראש. [פסקי הרי''ד ברכות].
-----
[ברכות כ''ד ע''ב] לא יהלך אדם במבואות המטונפות ויקרא קרית שמע, ולא עוד אלא אפי' אם קורא ובא, פוסק ואחר כך חוזר למקום שפסק, ואע''פ שישהה כדי לגמור את כולה, כמו שמבואר בסוף מסכת ראש השנה. ומבואות שאינן מטונפות קורא לכתחלה, שאין חוששין לספק צואה ברשות הרבים. תלמיד חכם אסור לעמוד במקום הטנופת, מפני שאי אפשר לו בלא הרהור תורה, ואסור להרהר שם בדברי תורה. [פסקי ריא''ז ברכות].
-----
[ברכות כ''ד ע''ב] אמר רב חסדא ת''ח אסור לעמוד במקום הטינופות לפי שא''א לו בלא הרהור תורה ואמר ר' יוחנן בכל מקום מותר להרהר חוץ מבית המרחץ ובית הכסא. תניא לא יהלך אדם במבואות המטונפות ויניח ידו על פיו ויקרא ולא עוד אלא אם היה קורא ובא פוסק. לא פסק מאי אמ''ר מיאשא בר בריה דריב''ל [ברי''ף: משמיה דריב''ל] עליו הכתוב אומר וגם אני נתתי להם חוקים לא טובים (יחזקאל כ') כלומר דאינם טובים להם כיון שענושים בקיומם כגון זה שענוש כשקורא ק''ש, רב אדא בר אהבה אמר כגון (צ''ל: מהכא) כי דבר ד' בזה (במדבר ט''ו) פי' והינו דבור השם ית'. רבא אמר הוי מושכי העון בחבלי השוא (ישעיה ה') כלומר מושכי כאלו אונס אותו שיבא עליו בזה שדוחק לקרות במקום שקריאתו עון. פסק מאי א''ר אבהו עליו הכתוב אומר (דברים ל''ב) ובדבר הזה תאריכון ימים כלומר בדיבור זה דהיינו בקריאה זו כיון שמקיימה כהוגן יתקיים בו מקרא שכתוב למען ירבו ימיכם. כתב רבנו ז''ל וכשהוא חוזר כלומר לקרות את שמע חוזר למקום שפסק ואע''פ ששהה כדי לגמור את כלה והכי מסקנא בסוף מסכת ראש השנה וכן בתקיעת שופר וכן בהלל וכן במגלה אבל בתפלה אם שהה כדי לגמור את כלה חוזר לראש, פי' לא בשוהה כדי לגמור ממקום שפסק ואילך אלא כדי לגמור את כלה, פי' ומסתברא כשהן שמין, שמין באדם בינוני. [חידושי הרא''ה ברכות].
-----
תנו רבנן ברכות אין מעכבות זו את זו, תקיעות מעכבות זו את זו. ברכות של ראש השנה ושל יום הכיפורים מעכבות זו את זו. מאי טעמא, אמר רבה אמר הקב''ה אמרו לפני בראש השנה מלכיות זכרונות ושופרות, מלכיות כדי שתמליכוני עליכם, זכרונות כדי שיעלה זכרוניכם לפני לטובה, ובמה בשופר. [בה''ג הלכ' ראש השנה].
-----
תנו רבנן ברכות אין מעכבות זו את זו תקיעות מעכבות זו את זו ברכות שלראש השנה ושליום הכפורים מעכבות זו את זו מאי טעמא, אמ' ראבא אמ' הק' ב''ה אמרו לפני בראש השנה מלכיות זכרונות ושופרות מלכיות כדי שתמליכוני עליכם זכרונות כדי שיעלה זכרונכם לפני לטובה ובמה בשופר. [הלכות פסוקות לרבינו יהודאי גאון הלכ' ראש השנה].
-----
תקיעות וברכות (דעלמא) אין מעכבות זו את זו, פי' תקיעות וברכות דעלמא כגון תעניות אין מעכבות זו את זו אם בירך ולא תקע, תקיעות וברכות של ראש השנה ושל יום הכפורים מעכבות זו את זו, מאי טעמא אמר רבא אמר הקב''ה לישראל אמרו לפני בראש השנה מלכיות זכרונות ושופרות, [מלכיות כדי שתמליכוני עליכם, זכרונות] כדי שיעלה זכרוניכם לפני לטובה, ובמה בשופר, ושופרות, שתעלה תפילתכם בתרועה לפניי, תוספתא. [סידור רש''י סימן ק''ס].
-----
ת''ר תקיעות וברכות דעלמא כגון תעניות אין מעכבות זו את זו. תקיעות וברכות של ראש השנה ושל יום הכיפורים מעכבות זו את זו. מאי טעמא אמר רבא אמר להם הק' לישראל אמרו לפני מלכיות כדי שתמליכוני עליכם. זכרונות. כדי שיעלה זכרוניכם לפני לטובה. ובמה בשופר. ושופרות שתעלה תפילתך בתרועה לפניו. בתוספתא ובמסכת ר''ה. [מחזור ויטרי סימן שי''ז].
-----
תנו רבנן תקיעות אינן מעכבות זו את זו ברכות אין מעכבות זו את זו תקיעות וברכות של ראש השנה ויום הכיפורים מעכבות זו את זו, שאם דילג לא יצא אלא אם כן יתקן את המעוות וחוזר, מאי שנא דראש השנה ויום הכיפורים אמר להם הקדוש ברוך הוא לישראל אמרו לפני מלכיות זכרונות ושופרות מלכיות כדי שתמליכוני עליכם זכרונות כדי שיבא לפני זכרונכם לטובה במה בשופר של איל. [ראבי''ה סימן תקמ''ג].
-----
ת''ר תקיעה וברכות שלתעניות אין מעכבות זו את זו, תקיעות וברכות שלראש השנה ושליום הכיפורים מעכבות  זו את זו, מאי טע' כדרבא דאמ' רבא אמ' הקב''ה אמרו  לפני בראש השנה מלכיות, זכרונות ושופרות, מלכיות  כדי שתמליכוני עליכם, זכרונות כדי שיעלה זכרוניכם לפני לטובה, ובמה בשופר. פיס'. מי שבירך ואחר כך נתמנה  לו שופר כול'. טע' דלא הוה ליה שופר מעיקרא, הא הוה  ליה שופר מעיקר' כי שמע להי אסדר ברכות שמע להי.  [פסקי הרי''ד].
-----
תקיעות שלתענייות אין מעכבות זו את זו, שאם לא תקע בראשונות תוקע באחרונות. וכן ברכות שלתענייות אינן מעכבות זו את זו, שאם לא בירך הברכות הראשונות מברך האחרונו'. אבל תקיעות שלראש השנה מעכבות זו את זו, שאם תוקע מקצת התקיעות שלחובה ואינו תוקע כולן הרי הוא כאילו לא תקע כלום. וכן ברכות שלראש השנה מעכבות זו את זו, שאם אמר ברכת מלכייות וברכת זכרונות, ולא אמר ברכת שופרות, כאילו לא אמר כלום. [פסקי ריא''ז].
-----
[רי''ף תתק''ס] תקיעות וברכות דעלמא כגון דתעניות אין מעכבין זו את זו. שאם הקדים תרועה לתקיעה אי נמי ברכה לחברתה לא עכב אבל ברכות ותקיעות דראש השנה ויום הכיפורים מעכבות זו את זו אם הקדים זכרונות ושופרות למלכיות או שופרות לזכרונות עכב המליכהו עליך תחלה ואחר כך בקש רחמים ובמה בשופר סדר תקיעות נמי פשוטה לפניה ופשוטה לאחריה ותרועה באמצע ואם הקדים תרועה לתקיעה לא יצא. [פירוש רבינו יצחק קרקושה].
-----
תקיעות אין מעכבות זו את זו, כגון תקיעות וברכות דעלמא דתעניות, דאם לא שמען על הסדר אין בכך כלום. ואית דמפרשי תקיעות של מקדש דאמרי' במס' סוכה [נ''ג ע''ב] אין פוחתים מעשרים ואחת תקיעות במקדש ואין מוסיפין, ובהא הוא דאמר דאין מעכבות זו את זו. תקיעות וברכות של ראש השנה ושל יום הכפורים פי' של יום הכפורים של יובל מעכבות זו את זו, דבעי להו כולהו, ובעי נמי דלמרינהו על הסדר כדי להמליכו תחלה, ושתעלה זכרוננו לפניו לטובה ובמה בשופר, כדמפרשי' לעיל [ט''ז ע''א]. אמר רבא לא אמרו אלא בחבר עיר. פי', אין צריך לשמען על סדר ברכות אלא בחבר עיר, כלומר חבורת עיר דהיינו צבור, אבל יחיד שומען על הסדר, אבל אין צריך לשמען על סדר ברכות. ולא תימא דוקא כשהוא עצמו יתקע, שמא יטעה ולא ידע לחזור לתפלתו, אלא אפי' יהיה שם אחר שיתקע לו כשיהיה בין כל ברכה וברכה, אפי' הכי לא, כדחזינן בגמ' דאמ' ליה רב פפא לשמעיה כי נחירנא לך תקע לי, כלומר, כשארמוז לך בין כל ברכה וברכה תקע לי, ואע''פ כן אמ' ליה רבה לא אמרו אלא בחבר עיר, כלומר אין המצוה כלל אלא בחבר עיר. מיהו יחיד דשמע בין על הסדר בין שלא על הסדר יצא. ואיכא מאן דאמר דכיון דיחיד אינו שומען על הסדר, מאן דמצלי ביחיד טפי עדיף ליה לשמען קמי ברכות. והכי משמע לישנא דמתני', דקאמר מי שברך ואחר כך נתמנה לו שופר, מכלל דאי נתמנה לו מעיקרא, כי שמעינן להו מעיקרא טפי עדיף. יחיד שלא בירך אין חבירו מברך לו. פי' אפילו שאינו בקי, דשליח ציבור הוא שמוציא, אבל יחיד לא. ואע''ג דאמרי' בעלמא [סוכה ל''ח ע''ב] שמע ולא ענה יצא, הני מילי בברכת המזון, אבל בתפלה דרחמי נינהו, כל חד וחד צריך למיבעי רחמי לנפשיה. ואית דאמרי דתפלה הויא כברכת הנאה, דאין אדם מוציאם חברו. באחת תוקעין ובאחת מברכין. פי' באחת יש להם שופר לתקוע, ואין שם יודע לברך מלכיות זכרונות ושפרות. או אין שם צבור שישמע משליח צבור. ובאחת מברכין, שיש שם צבור ואין להם שופר. הולך למקום שתוקעין, ואע''ג דהא דמברכין היא ודאי, והא דתוקעין ספק אם יש להם שופר. [המכתם].
-----
תקיעות אין מעכבות זו את זו ברכות אין מעכבות זו את זו, פירוש של תעניות אם לא שמען על הסדר ואם יתריעו קודם תקיעה אין אנו חוששין לזה ובלבד שיאמר כל שש מי שענה. אבל לא קאמר משמונה עשרה, דהתם ודאי צריך שיאמרן על הסדר כדמפרש במגלה [י''ז ע''ב]. תקיעות וברכות של ראש השנה ויום הכפורים מעכבות זו את זו, כדאמרינן אמר הקב''ה לישראל אמרו לפני בראש השנה מלכיות זכרונות ושופרות, מלכיות כדי שתמליכוני עליכם, זכרונות כדי שיעלה זכרונכם לפני לטובה ובמה בשופר. [המאורות].
-----
ביום הכפורים מתפלל בכל תפלה מחמש תפלות שבע ברכות, שלש ראשונות ושלש אחרונות ואמצעיות מעין היום וחותם בה מלך על כל הארץ מקדש ישראל ויום הכפורים. ואם חל להיות בשבת חותם בכל תפלה מהם מלך על כל הארץ מקדש השבת ישראל ויום הכפורים. בד''א ביום צום של כל השנה, אבל ביום צום של שנת יובל מתפלל תפלת המוספין תשע ברכות כמו שמתפלל במוסף של ראש השנה, והן אותן ברכות עצמן לא פחות ולא יתר. ואין מתפללין אותן אלא בזמן שהיובל נוהג. בראשי חדשים ובחולו של מועד מתפלל ערבית שחרית ומנחה תשע עשרה ברכות כשאר הימים, ואומר בעבודה אלקינו ואלקי אבותינו יעלה ויבא יגיע יראה וכו'. במוסף בחולו של מועד מתפלל תפלת המוסף כמו שמתפלל ביום טוב. ובראשי חדשים מתפלל שבע ברכות שלש ראשונות ושלש אחרונות ואמצעיות מעין קרבן ראש חדש, וחותם בה מקדש ישראל וראשי חדשים, לר''ם. כתב הרב בעל התוספות שבמוסף חול המועד וראש חדש מתפלל שמנה עשרה, ודברי הר''ם נראין עיקר. [הבתים — שערי תפילה שער שני].
-----
יש מן הגדולים שכתב מי שאינו יודע אלא מקצת ברכות של שמנה עשרה ברכות מתפלל אותן ברכות שיודע, שאין הברכות מעכבות זו את זו. ויש מי שכתב שהברכות מעכבות זו את זו, והראשון נראה עיקר. [הבתים — שערי תפילה שער ראשון].
-----
מנהג קדום בארצות הללו מימי קדם, בימי הרבנים הגדולים, וכן בארץ צרפת ובאשכנז שאומרים אחר ברכת אהבת עולם כשבאים להתחיל בקריאת שמע, אל מלך נאמן, ובאמת לא היה מנהג זה לא בארץ המערב בא''י ולא בארץ המזרח, וגם לא בארץ קטלוניא אשר היתה מקדם בכלל ארץ ספרד. וכבר הגיע לידינו מחזורים מארץ קטלוניא כתובים מזמן קדם קדמתה שלא היה [מנהג זה] כי היה מנהגם כארץ ספרד ברוב הדברים או בכלם. ובימי הרב ר' זרחיה הלוי שיצא בבחרותו מעיר גירונדא וזכה ללמוד במגדל לוניל ועמד שם זמן רב וחזר ובא לו לשם, והנהיג לשם כל בני הקהל כמנהג הארץ הלזו, ונקבע במחזרותיהם כדרך שהוא קבוע במחזורים שלנו. ובהגיע תור הרב הגדול ר' משה בר' נחמן ז''ל, ראה שמקודם לא היו נוהגים כך ושבכל ארץ ספרד לא היו אומרים אותו ונתקשה בעיניו על שהיו אומרים אותו, מצורף למה שהיה הרב בר מחלקתו של הרב ר' זרחיה ומגיה על ספרו, עד שחיבר מזה ספר נכבד קראו ספר מלחמות והעיד הרב ז''ל ששאל בזה את הרב המופלג רבינו מאיר מטוליטולא ושהרב ז''ל השיבו שהוא טעות, ושאין אומרים אותו בכל ספרד, ולא בארץ ישראל ונתבטל המנהג על פי הרב ונמחק מן המחזורים, והחזיק הרב טובה לעצמו ונתן שבח והודאה לאל על שנתבטל השבוש הזה על ידו. ונתן טעם לדבריו מפני שברכת אהבת עולם הוא ברכת מצות שמע ואין להפסיק בין הברכה לעשיית הדבר שעליו בירך וענית אמן אחר הברכה הוא הפסק, והביא ראיה ע''ז ממה שאמרו בירושלמי של ברכות (פ''ה ה''ד) הפורס על שמע והעובר לפני התיבה והנושא את כפיו, והקורא בתורה, והמפטיר בנביא, והמברך על אחת מכל מצות האמורות בתורה, לא יענה אמן אחר עצמו, ואם ענה הרי זה בור, והיתה ראיה זו פשיטא בעיניו שעניית אמן זה הוא הפסק, עד שחתך את הדין מכחה, שכל שאומר אל מלך נאמן הרי הוא כאומר אמן, וכמו שאז''ל (שבת קי''ט ע''ב) מאי אמן אל מלך נאמן, ואף כשאמרו שלא במקום אמן, כל שכן שהוא הפסק, שהרי יש בו רבוי תיבות יותר מבאמן. וא''כ כל שאמרו בין במקום אמן, בין שלא במקום אמן הרי הוא בור וטועה, ושהוא הפסק וצריך לחזור ולברך. ובזמנינו זה באו הנה תלמידים מקובלים משנות הרב, והיו מתמיהים עלינו על שהיינו מחזיקים במנהג זה, ובאמרנו להם יום יום, שכך נהגו בארצות האלו בזמן כמה גאונים וכמה רבנים שהיו בארץ הזאת לאלפים ולמאות, רבני אלפין ורבני מאוון, הכל היה כאין בעיניהם. סוף דבר קשתה יד לשונם עלינו, חזקו ידיהם הגבירו בלשונם.
ואני בראותי כי גבהו דבריהם אמרתי אענה אף אני חלקי, ונכנסתי עמהם במשא ומתן, ושאלתי את פיהם זו מנין לכם שיהא הפסק עד שיהא צריך לחזור ולברך. ואם מפני שהרב ז''ל אמרה, באמת יודע אני על הרב ז''ל שהיה מופלג בחכמה ומופלא שבבית דין, שלא לחלוק עליו ולשַנות אחר דבריו, ומ''מ אף אנו נהגנו בזה ע''פ רבנים גדולים שאין כמותם, אוקי גברי בהדי גברא ואוקי מנהגא אחזקיה, אלא הביאו ראיה. ואף הם טרחו ועיינו בספר הרב בסוף מסכת ברכות ומצאו אותה ראיה שכתבתי. נמתי להם, בני, אע''פ שחייב אדם לומר בלשון רבו (כלים פ''ח מ''ט), אין כאן ראיה כלל שיש הפסק, שאף כשנאמר בה אמן, ואם אמרו הרי זה בורות, לא אמרו הרי זה הפסק, ואלו היה הפסק, היה אומר ואם ענה לא יצא, והרי אין זה אלא כמו שאמרו בתלמוד שלנו בפרק שלשה שאכלו העונה אמן אחר ברכותיו הרי זה משובח, ותני חדא הרי זה מגונה, ותירץ, לא קשיא, הא בסוף בונה ירושלים, הא בסוף כל ברכה וברכה, כלומר שאם כשמברך ברכת המזון עונה אמן אחר עצמו בסוף בונה ירושלים, שהוא סוף כל הברכות שהרי הטוב והמטיב אינה מן הכלל דלאו דאוריתא היא הרי זה משובח, שראוי לומר אמן אחר סוף הברכות, להודיע שכבר נגמר הסדר, אבל אם עונה אמן לעצמו אחר כל ברכה וברכה, הרי זה מגונה, ומ''מ לא שיהיה הפסק. ואף כאן אף כשנאמר בו אמן, הרי זה בורות אמרו ומפני שלא נגמרו, אבל הרי זה הפסק לא אמרו. ואע''פ שכל שיחה שבין הברכה לעשיית הדבר שעליו מברכין הויא הפסק, אמן מיהא אינו הפסק, שהרי אף בשאר שיחות של חולין ושל דברי הדיוטות אם הוא מצורך הדבר שעליו בירך אינו הפסק. ובצדק אמרו בפרק כיצד מברכין (ברכות מ' ע''א) שאם אחר שבירך המוציא קודם שיטעום אמר טול בריך אינו הפסק, ואינו צריך לחזור ולברך. וכן הביאו מלח, הביאו לפתן, וכן אפי' אמר גביל לתורי הואיל ואסור לאדם שיאכל קודם שיתן מאכל לבהמתו, צורך מאכל הוא ואינו הפסק. וכן הדין במצות אם ברך על הלולב ונפל מידו ואמר בין הברכה למצוה תן לי הלולב, או אם לא היתה שם ערבה וביקש ממנו, אין זה הפסק, וכן בכל כיוצא בזה, והוא הדין והענין אם אותו דבר שהוא אומר הוא מעין הברכה שסיים, וכמו שיתבאר בסמוך, בנקיט כסא דשכרא ופתח בדשיכרא וסיים בדחמרא, אם כן עניית אמן שהוא קיום השבח וההודאה שבירך, אינו הפסק, שאינו אלא כענין הברכה עצמה שבירך. וכן אם אמר אל מלך נאמן, הן במקום אמן, הן שלא במקום אמן, או כל דבר שהוא שבח לבורא, ענין הברכה הוא ואינו הפסק, שכל שהוא מעין חתימת הברכה שבירך, או מעין הדבר שעליו בירך, אינו הפסק.
וראיה לדבר בראשון של ברכות (י''ב ע''א) בשמועת נקיט כסא דשכרא בידיה וכו' לגרסת הרב אלפאסי והגאונים ז''ל נקיט כסא דשכרא בידיה ובריך ברכת שכר וסמך לה ברכת היין קודם שישתה, כגון שאמר בא''י אמ''ה שהנ''ב, בורא פרי הגפן, אע''פ שהפסיק בפה''ג בין חתימה הראויה לדבר [שברך] (ש)עליו, אינו הפסק, הואיל ומעין ברכה הוא, שכל שנותן שבח על שברא כך וברא כך, מעין הברכה הוא, ואף כאן אמן הוא קשר קיום הברכה, שאותו שמברכין לו הוא נאמן בהבטחתו. ואף אל מלך נאמן שבח הבורא הוא ומעין החתימה, שהוא ית' בחר בעמו ישראל באהבה ושהוא נאמן בבחירתו ובאהבתו, או שהוא מעין השְמַע, להורות חוזק מציאותו, א''כ הן שיענה אמן, הן שיאמר אל מלך נאמן אין כאן הפסק כלל.
ושמא תאמר זכית בדין לענין שאינו צריך לחזור ולברך, אבל מדי בורות מיהא לא יצאת והרי אתה מברך בכל יום שלא עשני בור, והרי נעשית בור במנהג זה.
נמתי להם יכולנא לשנויי לכו, שבזו [רק] בעניית אמן הוא שנעשית בור, שכל שאינו בסוף הברכות כולם, אין לו לענות אמן, שענייתו מורה שכבר נגמרו הברכות, והרי לא נגמרו, אדרבה הדבר שעליו אנו מברכין, עדיין הוא עתיד לבא. אבל כל שאינו אומר אמן, אלא אל מלך נאמן, אף כשיאמרהו במקום אמן, אין כאן הוכח לסילק ברכות, ומתוך כך אינו בורות. וכ''ש אם אמרו שלא במקום אמן, והפסק אין כאן, שהרי הוא אומר מעין הברכה או מעין השמע. ומ''מ ענין הדברים נראה לי לומר שאין כאן בורות אף בעניית אמן, ומפני שאפשר לדונם כסוף ברכות, והכלל ידוע בדין זה שאין בורות (אין) [או] גנאי בעניית אמן, אלא כל שעונהו על ברכה אחת לבד או בברכה שאינה סוף ברכות, שאלו בברכה אחת לבד, אף כשאין שם ברכה אחרת אין ראוי לומר אמן, ובשתי ברכות או יותר אין ראוי לומר אמן, אלא אחר אחרונה שבהם, ושהיא סוף ברכות, כגון בונה ירושלים שבברכת המזון וברכת שים שלום שבשמנה עשרה, אבל ברכות של מגילה הראשונות, אע''פ שהן מרובות אין אחריהן אמן, שאינן סוף ברכות, והאחרונה אע''פ שהוא סוף ענין, אין אחריה אמן, שאינה אלא ברכה אחת. ומ''מ ברכות ראשונות של שמע, הואיל ואין השמע מעכבן, וכמו שכתבנו במקומו, שברכות הללו אין מעכבות זו את זו, ולא מעכבות את שמע, ולא שמע מעכב אותן, אלא רשאי הוא לקרות שמע בלא ברכות, או ברכות בלא שמע, וכן הן עצמן אחת בלא חברתה, ומאחר שכן סוף ברכות הוא, ואף בעניית אמן שבו אין כאן בורות, ואין צריך לומר אל מלך נאמן.
ומה שאמרו בירושלמי (ברכות ס''פ אין עומדין) בפורס על שמע שאם ענה אמן אחר ברכותיו הרי זה בור, אפשר שהם מפרשים פורס על שמע כפירש רבינו שלמה ז''ל (מגילה כ''ג ע''ב) שפרשו בעשרה שבאו לבית הכנסת ומצאו צבור שהתפללו, ואף הם התפללו בינם לבין עצמם, אלא שרוצים לשמוע קדיש וברכו וקדושה שלא שמעם אחד מהם, או ששמעו מקצתם לא רובם, וכמו שאמרו במסכת סופרים (פ''י ה''ז) אין אומרים קדיש וברכו בפחות מעשרה, רבותינו שבמערב אמרו בשבעה, ויש אומרים ששה, והם מפרשים ששה, שאי אפשר לומר שבפחות מעשרה יהיו עונין קדיש וקדושה, אלא שמחלוקתם תלוי בזה, שלדעת ת''ק דוקא בעשרה שלא שמעוה אחד מהם, ולדעת רבותינו [שבמערב] אף כשהשבעה לא שמעו ושהם רובא דמנכר, ולדעת יש אומרים אף בששה, שהם אע''פ שאינן רובא דמנכר. ומ''מ רבינו שלמה פי' בה אף בששמעו כולם, כל שיש בה אחד שלא שמע, ויש מפרשים שצריך שיהא שם אחד שלא התפלל, ולדבריהם פריסת שמע הוא שעומד אחד מאלו במעמד העשרה ואומר קדיש וברכו וברכה ראשונה ר''ל יוצר אור עד יוצר המאורות ומדלג אהבת עולם וק''ש, ובא לו לשמונה עשרה ואומרים קדושה. וע''ז אמרו שאם ענה אמן אחריה הרי זה בור, שאין עונין אמן אחר ברכה אחת. והעובר לפני התיבה שהוא נאמר על י''ח, פירושו שעונה על כל ברכה וברכה, והנושא את כפיו שהרי אינה אלא ברכה אחת, ושאינו סוף ענין, שהרי על הברכות שבנשיאת כפים היא באה, כשמברכין בא''י אמ''ה אשר קדשנו בקדושתו של אהרן וגו'. והקורא בתורה פירושו אפי' באחרונה, הואיל ואינה אלא ברכה אחת, והמפטיר בנביא פירושו בראשונה ומפני שאינה אלא אחת ואינה סוף ענין, ואם תפרשנה בא[ח]רונה דוקא בין כל ברכה וברכה, וכן המברך על כל אחת ממצות התורה, אם באחת, מפני שאין עונין אמן אחר עצמו בברכה אחת, ואם בהרבה כגון חנוכה, מפני שאינן סוף ברכות, הא כל שהן שתים או יותר והם סוף ענין, עונה אחר האחרונה. ומ''מ למי שמפרש פורס על שמע שמסדר הברכות על הסדר, ומברך שתי הברכות וקורא את שמע, על כרחנו אנו צריכים להורות לפי הירושלמי שיש בעניית אמן שבהן בורות, מפני שאינן סוף ענין, אלא שבאל מלך נאמן מיהא אין בה לא הפסק ולא בורות.
ואף הרב ר' יהודה בר' יקר שהיה רבו של הרב הנזכר כתב בפי' התפלות שסוף ברכות הן, ושאפשר לענות אמן, ושבמקומו אומרים אל מלך נאמן. ואף הרב אלפאסי ז''ל כתב בתשובת שאלה, ששאלתם על איזו ברכה אדם עונה אמן אחר עצמו, כל ברכה שתופסת אחריה ברכה אחרת, אינו רשאי לענות אמן, וכל שאינו כן עונה אמן, כגון בונה ירושלים של ברכת המזון, שאין הטוב והמטיב מתחברת עמה, ששלשתן מן התורה והיא מדברי סופרים, וכגון הבוחר בעמו ישראל באהבה שאין אחריה אלא ק''ש שאינה מעכבת את הברכות, וכגון גאל ישראל שבברכה אחרונה של ק''ש, שק''ש לחוד ותפלה לחוד, אע''פ שצריך לסמוך גאולה לתפלה וכו'. אלמא שהם סוברים שסוף ברכות הם. וא''כ צריכין לפרש פורס על שמע כפי' רבינו שלמה ז''ל ומטעם שכתבנו, וכן עיקר שזהו לשון פורס, שמחלקן ואומר אחת מהן, וסמכו ע''ז מפני שאנשי משמר היו סומכין שלא לומר אלא ברכה אחת כמו שביארנו במקומו.
ואע''פ [שר' יהודה בן ברזילי מפרש] פורס לשון מברך מענין כי הוא יברך הזבח (ש''א ט' י''ג) שתרגומו יפרוס על דיבחא. אף זו נראה לי שרמז על פריסת שבבציעת המוציא תחלה לכל סדרי סעודה. ואע''פ שהרב רבינו משה ז''ל (פ''ח מהלכ' תפלה ה''ה) פירש בפריסת שמע כפי' האחרון האמת יעשה דרכו. נמצא מ''מ שיד שכלנו שוה שבאל מלך נאמן איננו הפסק ולא בורות, והוא שכל דבר האמור בתקנת חכמים אינה הפסק ולא בורות, שהרי בסמיכת גאולה לתפלה אמרו הכי (ברכות ד' ע''ב) והא אמר ר' יוחנן בתחלה אומר ה' שפתי תפתח וכו', כלומר והוה ליה הפסק לסמיכתו, ותירץ כיון דתקינו ליה רבנן בגאולה כגאולה דמי. וכן באכילה בסוכה מברך המוציא ומברך אחריה לישב בסוכה, ולא חששו להקדים ברכת ישיבת סוכה מפני ההפסק שבין ברכת המוציא לאכילת הלחם, שמאחר שמכח תקנה עושין כן אין כאן הפסק. ואף זו נתקן לומר אל מלך נאמן על פי הדרש, והוא בילמדנו פרשת קדושים ובפרשת ואתחנן, אל תהא ק''ש קלה בעיניך שרמ''ח תיבות יש בה, ורמ''ח אברים יש באדם, אמר הקב''ה שמור את שלי ואשמור את שלך. ואין רמ''ח תיבות בק''ש אלא בצירוף אל מלך נאמן וברוך שם כבוד מלכותו.
אלא שאף הם חזרו ואמרו שכבר הקשו תלמידים צרפתים מזו לרבם, ושהשיבם שבאותם הדורות לא היו הצבור מברכים הברכות, מפני שעמי הארץ היו, אלא ש''ץ אומרן והם עונים אמן וקורין את שמע שהיא עיקר המצוה והיו רמ''ח תיבות עם אותו אמן שהיה להם במקום אל מלך נאמן, או שהיו מחליפים אותם באל מלך נאמן.
נמתי להם כמה לא חלי ולא מרגיש גברא דמריה סייעיה (יומא כ''ב ע''ב), ואם היו עמי הארץ, היאך יודעים פרשיות של שמע יותר מן הברכות, והלא הרבה היה נקל להם לידע את הברכות מידיעת שמע, שהברכות אם הוסיף או גרע או החליף כל שלא שינה את המטבע יצא, ואלו בק''ש כל שהוסיף או גרע פסול. ועוד שהרי אמרו (ברכות י''ד ע''ב) לא אמר פרשת ציצית אינו אומר אמת, ופירשו, לא אמר פרשת ציצית כגון שלא היה יודעה, אינו אומר ברכת אמת ויציב אע''פ שיודעה, אלמא ניחא טפי למימר בברכות ידעו, מגוף הפרשיות ומטעם שכתבנו.
ועוד וכי בית הכנסת מלאה ריקנים, והיאך אפשר שלא יהא בצבור קצתם שהיו יודעין את הכל, והרי היודעים אין יוצאין בשל שליח צבור שאין ש''ץ מוציא את הבקי אלא מי שאינו בקי (רמב''ם ה' תפלה פ''ז ה''ט), וא''כ רמ''ח אברים של ע''ה משומרים ובאים מן המזיקין, והחכמים והבקיאים אין אבריהם נשמרים, התמהו תמהו, יציבא בארעא וגיורא בשמי שמיא (עירובין ט' ע''א) על כיוצא בזה אמרו (ברכות ט''ו ע''א) השמע לאזניך מה שאתה מוציא מפיך. אלא שהדבר ברור שכל שנתקן מצד חכמים אין בו לא הפסק ולא בורות.
והרי אף באמצע המצוה אמרו בשכמל''ו, שאינו הפסק שנתקן לאמרו כמו שנתבאר בפסחים (נ''ו ע''א), וא''כ כל שכן בין הברכה למצוה, שהרי בשמועת נקט כסא (ברכות י''ב ע''א) תמהו הרבה רבנים על הרב אלפסי ז''ל היאך אפשר לומר שבטעה באמצע הברכה יהא פשוט לו שיצא, יותר מבטעה בתוספת ברכה אחר השלמתה בין הברכה לדבר שבירך עליו.
חזרו אותם התלמידים וצווחו אם דעת המדרש כן היאך לא נהגו כן בספרד ובארץ ישראל. נמתי להם בני, בודאי זו חזקה מכולם. ואעפ''כ עוד לאלוה מלין. הוו יודעים שכל דבר הבא לנו מן המדרשות אינם הכרח לדין כאלו בא בתלמוד שלנו או בירושלמי ובריתא, אלא יוכל לקבלו מי שירצה, ומי שאינו רוצה אין בו הכרח. והרי אנו נוהגים לסיים ברכת השכיבנו בחול שומר עמו ישראל לעד. ובליל שבת הפורס סוכת שלום עלינו וכו'. והרי מצינו במדרש תלים (מזמור קי''ט) שבע ביום הללתיך אלו שבע מצות שבק''ש יוצר אור, ואהבה רבה, שמע, והיה אם שמוע, ויאמר, אמת ויציב, גאל ישראל, ולפי שאין מצות ציצית בערב מוסיף פורס סוכת שלום. אלמא שחתימת השכיבנו אף בחול ובכל יום הוא אומר פורס סוכת שלום לפי המדרש.
ואף בירושלמי (ברכות פ''ד ה''ה) דרשו ההיכל לפני (מ''א ו' י''ז) שכל הפנים פונות לשם, עד כדון בבנינו בחורבנו מנין, א''ר בון בנוי לתלפיות שכל הפיות מתפללין עליו בברכה בק''ש ובתפלה. בברכה [בברכת המזון] בונה ירושלים, בק''ש פורס סוכת שלום, בתפלה בונה ירושלים.
ואף בקצת מדרשות (במ''ר פכ''א א') ראיתי, ר' יהושע דסכנין בשם ר' לוי גדול השלום שכל הברכות והתפלות חותמות בשלום. קרית שמע ופרוש סוכת שלום וכו'. עד הפורש סוכת שלום וכו' ברכת כהנים חותמה וישם לך שלום תפלות חותמן עושה שלום במרומיו, וכן במדרש ר' תנחומה (פ' פנחס ס' א') גדול השלום שאין כל העולם מתנהג אלא בשלום, וכן התורה כולה שלום, שנאמר דרכיה דרכי נועם וכל נתיבותיה שלום. אדם בא מן הדרך שואלין אותו בשלום, שחרית שואלין אותו בשלום, בערבית שואלין אותו בשלום, וקורין שמע ישראל וחותמין פורש סוכת שלום. תפלה חותמה שלום, ברכת כהנים חותמה שלום. למדת שהכל היו חותמין כן בברכת השכיבנו אף בחול. ואף קצת רבנים ראיתי שנוהגים כן עפ''י המדרש והירושלמי ואעפ''כ לא נתקבל מעולם אצל רוב העולם.
ואף בשאלתות לרב אחא משבחא בפרשה ראשונה של סדר בראשית אמר מכאן רמז לומר ויהי נועם י''א עלינו במוצאי שבתות ובמוצאי יו''ט שחלו להיות בשבת, ואנו אין נוהגים כן בשום מקום אלא במוצאי שבת לבד. וכן הרבה כיוצא באלו, ואף זה מי שנהג נהג, ואין כאן לא הפסק ולא בורות, ומי שלא נהג לא נהג, וכ''ש בברכות אלו של ק''ש שאינן כשאר ברכות המצות לברך אשר קדשנו וכו' לקרות את שמע שיהא צריך לסמוך להם את שמע, אלא ברכות הן שנתקנו לעצמן, ראשונה על מציאותו של יום, ושניה על חבת התורה, אלא שאחר שנתקנו תקנו לסמוך להם מצות שמע, ומכל מקום אינן מעכבות את שמע, ולא שמע מעכב אותן כמו שביארנו, וכן אין הסדר מעכב בהן, והרי הן כברכת מלכיות זכרונות שופרות שנתקנו לעצמן, ואחר שנתקנו תקנו לתקוע על הסדר שלהן, ומ''מ לא הן מעכבות את השופרות ולא שופר מעכב אותן אלא מברכין בלא שופר ותוקע בלא אותם הברכות, אלא שלמצוה הואיל ונתקנו הוסיפו עליהן מצוה לתקוע על סדרן. ואף אלו הואיל ונתקנו נסדרו על השמע, וא''כ [אין] הפסק מעכב בהן. והראיה שאנשי משמר אחרי שברכו ברכה אחת של שמע, היו סומכין לה עשרת הדברות ואח''כ קורין את שמע, ואם מפני שעשרת הדברות דומות לקריאת שמע כמו שאמרו בירושלמי (ברכות פ''א ה''ה) מפני שעשרת הדברות כלולות בהן אנכי ה' אלהיך [שמע ישראל] ה' אלהינו, לא יהיה לך אלהים אחרים ה' אחד, לא תשא וכו' ואהבת וגו' מאן דרחים למלכא לא משתבע [בשמיה] לשיקרא, זכור את יום השבת וכו' למען תזכרו ועשיתם וגו' ודרשו בה זו שבת ששקולה כנגד כל המצות, כבד את אביך וגו' למען יאריכון ימיך וגו' למען ירבו ימיכם, לא תרצח ואבדתם מהרה [מאן] דקטיל מתקטיל, [לא תנאף] ולא תתורו וגו' עינא וליבא תרין סרסורי דחטאה אינון וכו', לא תגנוב ואספת דגנך ולא דגנו של חבירך, לא תענה אני ה' אלהיכם וכתיב וה' אלהים אמת וכו', לא תחמוד וכתבתם על מזוזות ביתך ולא של חבירך. ואם בא לומר שמתוך שדומות לה אינו הפסק, אף באל מלך נאמן כן, שהרי הוא מעין הברכה שבירך ומעין השמע כמו שביארנו. וכן מצינו שהותר בה להפסיק אף בשלא מן הענין לשאול מפני הכבוד ולהשיב לכל אדם, (ברכות י''ג ע''א) ואלו היתה כשאר הברכות של מצות, לא היינו מתירים אלא מפני היראה, ואף בזו היו מצריכים לחזור ולברך. וכן במה שאמרו (ברכות מ''ב ע''א) תיכף לנטילת ידים ברכה כתב רבינו אפרים בפרק מי שמתו (שם כ''ג ע''ב) בשמועת הנכנס לסעודת קבע חולץ תפיליו שקודם שיברך נוטל את ידיו ומניחן, ואח''כ מברך ואע''פ שאמרו תיכף לנט''י ברכה, סמיכת המצוה מונעת שלא ליקרות הפסק, וכן המתעטש בתפלתו ממתין עד שיכלה הרוח ואומר רבון העולמים אתה יצרתני נקבים וכו' כדאיתא בההיא פירקא (שם כ''ד ע''ב) וחוזר למקום שפסק, ואין דיבור זה הפסק. וכן אמרו (שם) ר' אבהו הוה אזיל לקמיה דר' יוחנן והוה קרי ק''ש, כי מטא למבואות המטונפות פסק, א''ל להיכא אהדר וכו' ולא דנו זה כהפסק, אחר שהיה צורך הענין. ואף זו אין צריך לומר שאין בה לא בורות ולא הפסק. והדברים ברורים, ואשרי המדבר על אוזן שומעת. [מגן אבות להמאירי — הענין הראשון].
-----
ברכות של י''ה מעכבות זו את זו ואם יודע כלן יברך ואם לאו לא יברך כך פשוט בר''ה וכן עקר אף על פי שיש מפרשים אחרים שלא הסכימו זה עקר ומחלקתם כתבתי בנתיב ו' בענין ר''ה ח''ב. [רבינו ירוחם נ''ז ח''ג].
-----
תקיעות וברכות מעכבות זו את זו כך בראש השנה. י''מ אם ברך ולא תקע או תקע ולא בירך דהתקיעות מעכבות הברכות והברכות התקיעות וכן נראה מפרש''י וי''מ דאם תקע ולא בירך דודאי יצא ידי תקיעה או אם בירך ולא תקע יצא ידי הברכות ומפרשינן מעכבות זו את זו דהתקיעות מעכבות זו את זו אם בקי בתקיעה ותרועה וג' שברים יתקע ואם לאו לא יצא וכן ברכות צריך לברך מלכיות זכרונות ושופרו' ואם חסר אחד מהן לא יצא ידי חובתו וכן דעת התוס' וכן עקר ולזה הסכימו רוב הפוסקים. [רבינו ירוחם נ''ו ח''ב].
-----
תקיעות וברכות של ר''ה מעכבות זא''ז ואם הקדים זכרונות או שופרות למלכיות לא יצא וסדר תקיעות ג''כ פשוטה לפניה ופשוטה לאחריה ותרועה באמצע ואם הקדים תרועה לא יצא. אין אדם יוצא עד שישמע כל תשע תקיעות שכולן מצוה א' והברכות אינן מעכבות התקיעות והתקיעות אינן מעכבות הברכות. [אהל מועד שער ר''ה ויוה''כ דרך ב'].
-----
כתב הרמב''ם ז''ל ג' ברכות אמצעיות אלו של ר''ה ויום הכפורים שהם מלכיות זכרונות ושופרות פי' בזמן שהיובל נוהג אומר אותן ביום הכפורים של יובל מעכבות זו את זו. [ארחות חיים הלכ' תפלת מוסף (ר''ה) סימן י'].
-----
וכתב הרמב''ם ז''ל, (שלשה) [שלש] ברכות אמצעיות אלו של ראש השנה ויום הכפורים של יובל, שהן מלכיות זכרונות שופרות, פירוש, בזמן שהיובל נוהג, אומר אותן ביום הכפורים של יובל, מעכבות זו את זו. [כל בו הלכ' ראש השנה סימן ס''ד].
-----
ת''ר תקיעות וברכות של ראש השנה ויום כפורים מעכבות זו את זו, וקשה הנך דבישיבות היכי נפקי. ויש לומר דהכי פירושו תקיעות, תקיעה ותרועה אי עביד קצת מינייהו לא נפיק, ברכות מלכיות זכרונות ושופרות אי אמר קצת מינייהו לא נפיק. [האגודה].
-----
ברכות ותקיעות של ר''ה ושל יוה''כ מעכבות זו את זו פי' לא שיהו הברכות מעכבות את התקיעות או התקיעות מעכבות את הברכות דהא תניא מצוה בתוקעין יותר מן המברכין וכו' ותנן מי שברך ואחר כך נתמנה לו שופר תוקע ומריע ותוקע. אלא הברכות מעכבות זו את זו והתקיעות מעכבות זו את זו קאמר כלומר שאלו יודע אחת מן הברכות או יודע לתקוע אחת מן התקיעות ואינו בקי בשאר אינו מברך ואינו תוקע אותן שבקי בהן. אי נמי לענין סדרן קאמר שאם הקדים תרועה לתקיעה או זכרונות למלכיו' לא יצא עד שיתקע על הסדר ויברך על הסדר. [חידושי הר''ן].
-----
תקיעות וברכות של תעניות אין מעכבות זו את זו שאם אינו יודע אלא קצת הברכות או קצת התקיעות השאר אינו מעכב, אבל תקיעות וברכות של ר''ה מעכבות זו את זו שאם אינו יודע אלא מקצתן לא יתקע אותן ולא יברך אותן מ''ט אמר רב אמר הקב''ה אמרו לפני בר''ה מלכיות זכרונות ושופרות מיהו (ו)אם ידע תש''ת בלבד או תר''ת בלבד יתקע אותו סי' שידע דמעיקר' מן הספק נתקנו ושמא אותו שיתקע הוא שאמרה תורה וכ''ש לדעת רבי' האיי ז''ל דמן התורה בכל א' מהן יצא וכדאמרן לעיל [ל''ד ע''א]. הצבור מברכין ותוקעין אותן על סדר ברכות אבל לא יחיד ואם ברכו ואחר נתמנה להם שופר תוקעין ומריעין. שתי עיירות באחד אפילו ספק תוקעין ובאחת ודאי מברכין הולכין למקום שתוקעין דעיקר הם התקיעות ולא הברכות. יחיד שלא תקע חברו תוקע לו ויחיד שלא ברך אין חברו מברך לו, דאע''ג דאמרינן באידך פירקא [לעיל כ''ט ע''א] כל הברכות כולן אע''פי שלא יצא מוצי', הא אפיקו מהאי כללא בברכות ירושלמי [פ''ג ה''ג] תפלה וכדכתיב' לעיל [שם] ואע''ג דאמרי' ואם אחד סופר וא' בור סופר מברך ובור יוצא הני (מאי) [מילי] בברכת המזון וברכת המצות אבל לתפלה שלא נתנה אלא בלחש וכן כתב הריא''ג ז''ל והבין שסדר רב שרירא אין רשות למתפלל להשמיע קולו ולהוציא את שאינו בקי עד שירד לפני התיבה. [חי' הרשב''ץ].
-----
ברכות ותקיעות של ר''ה ושל יה''כ אין מעכבות זו את זו. אין לפרש שיהו התקיעות מעכבות הברכות ולא הברכות התקיעות, דהא אמר מי שבירך ואח''כ נזדמנה לו שופר, אלמא משמע שבלא שופר יכול לברך. ועוד אמרינן בסמוך ב' עיירות באחת תוקעין ובאחת מברכין וכו', אלמא לא מעכבינן. הלכך צ''ל שהברכות אין מעכבות זו את זו [בתעניות], שאם אין בקי כי אם בתקיעה ולא בתרועה יתקע ולא יעכב עליו התרועה, אבל בר''ה ויום הכפורים אם אינו בקי בזכרונות ובקי במלכיות ושופרות לא יברך מלכיות ושופרות, וכן אם בקי בזכרונות ואינו בקי במלכיות ושופרות לא יברך זכרונות, ולא יברך אם אינו בקי בשלשתן. וטעמא כדמפרשי תלמודא דאמר הקדוש ברוך הוא לישראל הזכירו לפני מלכיות כדי שתעלה זכרוניכם לפני ובמה בשופרות, הלכך חדא מצוה נינהו ומעכבין, וכן התקיעות דרחמנא בעי תרועה שיש לפניה תקיעה, הלכך תקיעה מעכב אתרועה ותרועה אתקיעה, וברכות דעלמא היינו ברכות שתיקנו במועדות. [תוספות ישנים].
-----
כשם שתוקעין בשופר בראש השנה כך אומ' פסוקים שלמלכייות שלזכרונות שלשופרות. אמר הקב''ה, אמרו לפניי מלכייות זכרונות ושופרות, מלכייות שתמליכוני עליכם, זכרונות שיבא לפניי זכרוניכם לטובה, ובמה בשופר. ובתקיעות שהן מן התורה שנ' [במדבר כ''ט] יום תרועה יהיה לכם, וכתיב [ויקרא כ''ה] והעברת שופר תרועה, אבל הזכרת הפסוקים מדברי סופרים היא. אע''פ שאין אומרין מלכייות אלא במוספין, תקנו הגאונים להזכיר מלכייות בכל תפלות שלראש השנה, ואומרין מלוך על כל העולם כולו, לפי שהוא יום הדין. ומתפללין בראש השנה זה היום תחל' מעשיך זכרון ליום ראשון, לפי שבתשרי נברא העולם. [פסקי ריא''ז].
-----
והכי אמר מר רב יהודאי נהורא דעלמא. יחיד צריך לומר בתפלתו אלהינו וא''א מלוך על העולם כלו בכבודך וכו', והשיאנו ה' אלהינו וכו'. וכהן צדק ראש ישיבה כך אמר יחיד צריך לומר בכל תפלות מלוך על העולם כלו, כמו שאמרו חז''ל אמר להן הקב''ה לישראל המליכוני עליכם בראש השנה, וכך מנהג בשתי ישיבות. [סידור רבינו עמרם גאון — סדר ר''ה].
-----
וא''ר יהודאי ז''ל וכהן צדק יחיד בכל תפילותיו צריך לומ' מלוך (כש''ה) [כש''ח] המליכוני עליכם כדי שיעלה זכרוניכם לפני לטובה, ובמה בשופר, וכן מנהג בשתי ישיבות. [המנהיג הלכ' ראש השנה].
-----
מי שבירך ואחר כך נתמנה לו שופר תוקע ומריע ותוקע ותוקע ומריע ותוקע שלשה פעמים, טעמא דלא הוה ליה שופר מעיקרא, הא הוה ליה שופר מעיקרא כי שמע להי אסדר ברכות שמע להי. רב פפא בר שמואל קם לצלויי, א''ל לשמעיה כי נהירנא לך תקע לי, א''ל רבא לא אמרו אלא בחבר עיר, תניא נמי הכי כשהוא שומען שומען על הסדר ועל סדר ברכות, במה דברים אמורים בחבר עיר, אבל ביחיד שומען על הסדר ולא על סדר ברכות. ויחיד שלא תקע חבירו תוקע לו, ויחיד שלא בירך אין חבירו מברך לו. ומצוה בתוקעין יותר מן המברכין, כיצד, שתי עיירות באחת תוקעין ובאחת מברכין, הולכין למקום שתוקעין ואין הולכין למקום שמברכין. פשיטא, הא דאורייתא הא דרבנן, הא קמ''ל אע''ג דהא ודאי והא ספק. [בה''ג הלכ' ראש השנה].
-----
ותנן (לג:) מי שברך ואח''כ נזדמן לו שופר תוקע ומריע ותוקע ג' פעמים. וא''ר יוחנן שמע ט' תקיעות בט' שעות ביום יצא. תניא נמי הכי שמע ט' תקיעות בט' שעות ביום יצא מט' בני אדם לא יצא שמע תקיעה מזה ותרועה מזה בזה אח''ז יצא ואפילו בסרוגין ואפילו כל היום כולו והוא ששמע מפי המחוייב במצות. בירושלמי (מגילה פ''ב ה''ב) תקיעות אפילו שמען כל היום יצא והוא ששמען על הסדר. ובדידן ברכות ותקיעות של כל השנה אין מעכבות זו את זו פי' ברכות כגון שהקדים אהבת עולם ליוצר אור. ואית דאמרי ברכות ותקיעות של תעניות שאם הקדים תרועה לתקיעה אי נמי ברכה לחברתה לא עכב אבל ברכות ותקיעות של ראש השנה ויום הכפורים מעכבות זו את זו פירש אם הקדים זכרונות למלכיות או שופרות לזכרונות לא (עכב) [יצא]. סדר ברכות מלכיות זכרונות ושופרות המליכהו עליך תחלה ואח''כ בקש רחמים ובמה בשופר. סדר תקיעות נמי פשוטה לפניה ופשוטה לאחריה ותרועה באמצע אם הקדים תרועה לתקיעה לא יצא. תניא בתוספתא תקיעות וברכות בין שהקדים ברכות לתקיעות או תקיעות לברכות יצא פי' הני מילי ביחיד אבל בצבור לא דתניא כשהוא שומען שומען על הסדר ועל סדר ברכות בד''א בחבר עיר פי' בצבור אבל שלא בחבר עיר שומען על הסדר ושלא על סדר ברכות. מאי סדורן תקיעה תרועה ותקיעה ועל סדר ברכות נמי מלכיות ותוקע זכרונות ותוקע שופרות ותוקע. [ויחיד שלא תקע חבירו תוקע לו ויחיד שלא בירך אין חבירו מברך עליו] פי' שלא התפלל ברכות של ר''ה. ש''מ יחיד נעשה ש''צ ליחיד להוציא ידי חובת מצוה ואינו נעשה שליח להוציא ידי חובת תפלה מאי טעמא דאין היחיד נעשה שליח להוציא ידי חובת תפלה אלא לצבור וכיון שכן אינו נעשה שליח ליחיד. וההיא (כט.) דכל הברכות כולן אע''פ שיצא מוציא ק''ל במידי דחובת צבור ובמידי דחובת יחיד הלכך ברכות המצות וכיוצא בהן דיחיד נעשה שליח ליחיד יחיד נמי מוציא ידי חובתו אע''פ שיצא ונעשה לו שליח תפלה וכיוצא בה דאין שליחות ליחיד אלא בעשרה אין היחיד נעשה שליח להוציא בין יצא בין לא יצא אלא בצבור. ולא תקשי לך ההיא (ברכות מה.) דשנים שאכלו מצוה לחלק בד''א בששניהם סופרים אבל אחד סופר ואחד בור סופר מברך ובור יוצא דברכת המזון לברכות המצות דמיא ולא לתפלה. וברכות המצות וכיוצא בהן נתנו לשמוע ואפילו ביחיד מה שאין כן בתפלה שלא נתנה אלא בלחש. והכי אמר רב שרירא אין רשות למתפלל להשמיע קולו להוציא ידי חובת שאינו בקי להתפלל עד שירד לפני התיבה ואסור לעשות מהני קראי דחנה (ברכות לא.) ורבנו משה אמר גבי ברכות של ראש השנה דאי לא גמיר לצלויי למנחת חד ולמשמע חד מאחוריה לא דחובה דצבור הוא. הלכך יחיד מוציא ידי חובת יחיד גבי ברכות (ו)המצות וכיוצא בהן בין יצא בין לא יצא ואין מוציא ידי חובתו בתפלה כיוצא בה ואפילו לא יצא אלא בצבור לפי מה שסדרו בהלכות ברכות המזון. ומצוה בתוקעין יותר מן המברכין. כיצד היה לפניו שתי עירות באחד תוקעין ובאחד מברכין הולכין למקום שתוקעין ואין הולכין למקום שמברכין אע''ג דהא ודאי והא ספק. פירש דתקיעות דאורייתא וברכות דרבנן הלכך בשיש לפניו שתי עיירות באחד ודאי יש שליח צבור שמתפלל ומוציא ידי חובת רבים ובאחד נסתפק הדבר אם יש שם תוקע ואם לאו הולך למקום הספק שהוא מן התורה ואין הולך למקום הודאי שהוא מדרבנן. [רי''ץ גיאת הלכ' ר''ה].
-----
בפ' בתרא דר''ה (דף ל''ג) מי שבירך פי' מי שהתפלל ואח''כ נזדמן לו שופר תניא כשהן שומעין שומעין על סדר הברכות. בד''א בציבור אבל ביחיד שומעין על הסדר ושלא על סדר ברכות. ויחיד שלא תקע חבירו תוקע לו. יחיד שלא בירך אין חבירו מברך לו. שתי עיירות באחת תוקעין ובא' מברכין הולך למקום שתוקעין ואין הולך למקום שמברכי' אע''ג דשופר ספק באותה העיר ובאותה העיר ודאי מברכין. רב פפא ב''ש כד הוה מצלי ביחיד א''ל לשמעיה כי נהירנא תקע לי א''ל רבא לא אמר אלא בחבר עיר. [הרוקח סימן ר''ג].
-----
מתני' מי שבירך דהיינו שנתפלל תפילת המוספין ובירך ט' הברכות ואח''כ נתמנה לו שופר תוקע ומריע ותוקע ג''פ בשביל מלכיות וכן בשביל זכרונות ושופרות. טעמא דלא הוה שופר מתחילה הא הוה ליה שופר מעיקרא כי שמע ליה אסדר ברכות שמע ליה רב פפא בר שמואל קם לצלויי ביחיד א''ל לשמעיה כי נחירנא לך לסימן שסיימתי הברכה תקע לי א''ל רבא לא אמרו שיהא תוקע בכל ברכה אלא בחבר ציבור אבל ביחיד מברך את כולן ואח''כ תוקע ט' תקיעות. וכשהוא תוקע תוקע בעמידה שכך כתוב בתשובות וששאלתם תקיעת שופר בעמידה או בישיבה הכא חזינן דבעמידה דגמרינן לה מחצוצרו' דכתיב ותקעת' בחצוצרות וגמירי חצוצרו' בעמידה ותו דגמרינן לה מן וכי תבואו למלחמה בארצכם על הצר הצורר אתכם והרעותם בחצוצרות והיא תקיעה בעמידה. ומברך לשמוע בקול שופר כדאיתא בירושלמי דמכילתין ס''פ ראוהו ב''ד [לפנינו ליתא] התוקע בשופר צריך לברך אקבו''ץ לשמוע בקול שופר ושהחיינו ואח''כ תוקע. וכן בי''ט שני מברך שהחיינו כדפרישית ס''פ בכל מערבין. [או''ז הלכ' ר''ה סימן רע''א].
-----
מי שבירך ואחר כך נתמנה לו שופר תוקע ומריע ותוקע שלשה פעמים פי' שהתפלל תפלת המוספין ובירך תשע הברכות תוקע ומריע ותוקע שלש פעמים אחת בשביל מלכיות ואחת בשביל זכרונות ואחת בשביל שופרות. טעמא דבירך ואחר כך נתמנה לו שופר אבל אי אית ליה שופר מעיקרא כי שמע להו אסדר ברכות שמע להו אמר רבא לא אמרו אלא בחבר עיר תניא נמי הכי כשהוא שומען שומען על הסדר [בכ''י ב' איתא ועל סדר ברכות בד''א בצבור אבל ביחיד שומען על הסדר]. ושלא על סדר ברכות כלומר מברך כל הברכות תחלה ואח''כ תוקע כל התקיעות [ותניא בתוספתא תקיעה וברכה בין הקדים תקיעה לברכה או ברכה לתקיעה יצא. אבל אי הקדים זכרונות לשופרות או למלכיות או שופרות לזכרונות. או הקדים תרועה לתקיעה לא יצא. אלא פשוטה לפניה ופשוטה לאחריה ותרועה באמצע. כ''ה בשבלי הלקט הקצר]. יחיד שלא תקע חבירו תוקע לו ויחיד שלא בירך אין חבירו מברך לו. מצוה בתוקעים יותר מן המברכין כיצד שתי עיירות באחת תוקעין ובאחת מברכין הולכין למקום שתוקעין ואין הולכין למקום שמברכין אע''ג דהכא ודאי שאם ילך אצל המברכין וימצא שם עשרה ויתפלל שליח צבור ויוציאנו ידי חובתו והכא ספק שאם ילך אצל התוקעין שמא כבר תקעו ועמדו והלכו לביתם אפי' הכי מצוה בתוקעין מצאתי בשם רבינו סעדיה ורב עמרם גאונים זצ''ל לאחר תפלת מוסף מנהג בשתי ישיבות להריע תרועה אחת גדולה כדי לערבב את השטן ורבינו האיי גאון זצ''ל כתב אין אנו עושין כן בתורת מנהג ולא שמענו מאבותינו שנהגו כן אלא שהיחידים מתעסקין כל אחד ואחד כתאותו. כי הא דכי אתא רב יצחק ב''ר יוסי אמר כי מסיים שליחא דצבורא תקיעתה ביבנה לא שמע אינש קל אוניה מקל תוקעיא. למדנו מיכאן שהיו רגילין כן הראשונים שהיחידים תוקעין לאחר התפלה ולא שחייבין כן כי שליח צבור מוציאן ידי חובתן אלא מצוה מן המובחר וכדי לערבב את השטן ושפיר דמי לעשות כן ואם אין עושין כן אין בכך כלום. [שבלי הלקט סימן ש'].
-----
מי שבירך ואחר כך נתמנה לו שופר תוקע ומריע ותוקע שלש פעמים. פירוש תוקע השלשה סימנין, כמו שכתבנו למעלה. וטעמא דבירך ואחר כך נתמנה לו שופר, אבל אית ליה שופר מעיקרא, כי שמע להו על סדר ברכות שמע להו. והני מילי בחבר עיר, אבל ביחיד שומען על הסדר ושלא על סדר ברכות. תוספתא [פ''ב הי''ב], בין הקדים ברכות לתקיעות או תקיעות לברכות יצא. יחיד שלא תקע חבירו תוקע לו, ויחיד שלא בירך אין חבירו מברך לו. נראה לומר דהני מילי במי שהוא בקי, שאין חבירו מוציאו. אבל מי שאינו בקי חבירו מברך לו, דהא קיימא לן [כ''ט ע''א] כל הברכות כולן אע''פ שיצא מוציא חוץ מברכת הלחם וברכת היין, כמו שכתבנו למעלה. וכן כתב הראב''ד. והטעם בתפלה שאין הבקי יוצא [על] ידי אחר, דרחמי נינהו וכל חד וחד מבעי ליה למבעי רחמי אנפשיה. [המאורות].
-----
וחוזר שליח צבור התפלה, כדי לתקוע על סדר הברכות, דתנן (ראש השנה ל''ג ע''ב) מי שברך ואחר כך נזדמנה לו שופר, תוקע ומריע ותוקע שלשה פעמים, פירוש, שהתפלל תשעה ברכות ולא היה לו שופר, ואחר כך נזדמן לו שופר. ודייקינן, טעמא שלא היה לו שופר. אבל יש לו שופר תוקע על סדר ברכות. ומוקמינן לה דוקא בצבור, אבל יחיד לא, אפילו יש לו שופר. ואחר שגומר שליח צבור התפלה אומר קדיש תתקבל, ונפטרין לבתיהם לשלום. ואוכלין ושותין ושמחים, ואין להתענות כלל בראש השנה. וכן כתב רבינו האי, וזה לשונו, ולהתענות בשני ימים טובים של ראש השנה, אנו רואים שיפה הוא שלא להתענות, שכך אמרו פרנסי ישראל הראשונים לישראל בראש השנה, (נחמיה ח', י') לכו אכלו משמנים ושתו ממתקים. וכן בשבת שובה אין אנו רואים שיתענה שום אדם, שהרי תשעה באב שהוא תענית חמור לא רצו לקבעו בשבת, אלא דחו אותו, ואפילו להשלים בשבת תענית שהותחלה בערב שבת נסתפקו בכמה דורות, עד שנחתכה הלכה מתענה ומשלים, ואם להשלים בשבת כך, האיך נאמר שתענית נדבה שפיר דמי, הלכך לא תעשון כן. וכן כתב הרב יצחק בן גיאת, שאין להתענות, דעשרת ימי תשובה איקרו, ימי צום לא איקרו, ובתשובת רב נחשון גאון כתב אסור נמי להתענות בראש השנה, והכי איתא בירושלמי דתעניות (פרק ג' הלכה ג') בהדיא, בראש השנה מתריעין ולא מתענין. [אבודרהם תפילת ראש השנה].
-----
מי שבירך ואחר כך נתמנה לו שופר תוקע ומריע ומריע ותוקע שלש פעמים אבל אי אית ליה שופר מעיקרא כי שמע אסדר ברכות שמע להו אמר רב לא אמרן אלא בחבר עיר. [האגודה].
-----
ויחיד במקום שאין שליח צבור, מתפלל שבע ברכות ואומר עלינו לשבח ולאחר שסיים תפלתו תוקע תשר''ת תש''ת תר''ת. בד''א בשלא היה חבר עיר, אבל היה חבר עיר שומען על סדר ברכות, דתנן מי שבירך ואח''כ נתמנה לו שופר לתקוע, תוקע ומריע ותוקע שלשה פעמים, ואמרינן טעמא שלא היה לו שופר מעיקרא, הא הוי ליה שופר מעיקרא, כי שמע להו אסדר ברכות שמע להו. רב פפא בר שמואל קם לצלויי. אמר ליה לשמעיה חזי כי נחירנא לך תקע לי. אמר ליה רבא לא אמרו אלא בחבר עיר. תניא נמי הכי כשהוא שומען שומען על הסדר ושלא על סדר ברכות. ויחיד שלא תקע, חברו תוקע לו. ויחיד שלא בירך, אין חבירו מברך לו. [סידור רבינו עמרם גאון — סדר ר''ה].
-----
מי שבירך ואחר כך נזדמנה לו שופר תוקע ומריע ותוקע שלש פעמים, טעמא דלא הוה ליה שופר הא הוה ליה שופר מעיקרא כי שמע להו אסדר ברכות שמע להו, והני מילי בחבר עיר אבל ביחיד שמען על הסדר ולא על סדר ברכות. ומהכא שמעינן נמי עיקר תקיעות הם מיושב. ויחיד שלא בירך אין חבירו מברך לו, אם הוא בעצמו בקי. וכרבן גמליאל שייך. מצוה בתוקעין יותר מן המברכין כיצד שתי עיירות באחת תוקעין ובאחת מברכין הולכין למקום שתוקעין ולא למקום שמברכין, דאפילו הא ודאי והא ספק. [ראבי''ה  סימן תקמ''ד].
-----
רב פפא בר שמואל הוה מצלי ביחיד, אמר ליה לשמעיה כי נחירנא לך תקע לי, פי' נחירה נוחר בגרונו לסימן שסיימתי הברכה תקע לי, אמר ליה רבא לא אמרו אלא בחבר עיר, פי' לא אמרו שיהא תוקע בכל ברכה אלא בחבורת ציבור, אבל יחיד מברך על כולו ואחר כך תוקע ט' תקיעות. תניא נמי הכי, כשהוא שומען שומען על הסדר ועל סדר ברכות, במה דברים אמורים בחבר עיר, אבל שלא בחבר עיר שומען על הסדר ושומען על סדר ברכות. ויחיד שלא תקע חבירו תוקע לו, ויחיד שלא בירך אין חבירו מברך עליו, ומצוה בתוקעין יותר מן המברכין, כיצר שתי עיירות באחת תוקעין ובאחת מברכין, הולך למקום שתוקעין ואינו הולך למקום שמברכין, פשיטא הא דאורייתא והא דרבנן, (והא) [לא] צריכא דאע''ג דהא ודאי והא ספק, פי' ודאי הוא שאם ילך למקום שמברכין ימצא שם עשרה ויתפלל שליח ציבור ויוציאם ידי חובתן, ואם ילך אצל התוקעין שמא כבר עמדו והלכו לביתם. [סידור רש''י סימן קס''ה].
-----
רב פפא בר שמואל הוה קא מצלי ביחיד. א''ל [לשמעיה] כי נחירנא לך תקע לי. פי' נחירנא נוחר בגרונו. לסימן שסיימתי הברכה. תקע לי. א''ל [רבא] לא אמרו אלא בחבר עיר. פי' לא אמרו שיהא תוקע לכל ברכה אלא בחבורת ציבור. אבל יחיד מברך על כולן. ואחר כך תוקע תשע תקיעות. תניא נמי הכי. כשהוא שומעו שומעו על הסדר ועל סדר ברכות. במה דברים אמורים בחבר עיר. אבל שלא בחבר שומעו על הסדר ושלא על סדר ברכות. ויחיד שלא תקע חבירו תוקע לו. יחיד לא בירך אין חבירו מברך לו. מצוה בתוקעין יותר מן המברכים. כיצד שתי עיירות באחת תוקעין ובאחת מברכין. הולך למקום שתוקעין ואינו הולך למקום שמברכין. פשיט'. הא דאורייתא. והא דרבנן. לא צריכא אע''ג דהא ודאי והא ספק. פי' ודאי הוא לו שאם ילך אצל מברכים ימצא שם עשרה ויתפלל שליח ציבור ויוציאנו ידי חובתו. ואם ילך אצל תוקעים שמא כבר עמדו והלכו לביתם. [מחזור ויטרי סימן שי''ז].
-----
רב פפא בר שמואל קם לצלויי, אמ' ליה לשמעיה כד נחירנא לך תקע לי, אמ' ליה רבא לא אמרו אלא בחבר עיר. פי' בחבורת הציבור. תניא נמי הכי כשהוא שומען שומען על הסדר ועל סדר ברכות, בד''א בחבר עיר, אבל שלא בחבר עיר שומען על הסדר ו[לא] על סדר ברכות. ואנן השתא אפי' בחבר עיר, עבדינן בישיבה שלא על סדר ברכות כר' יצחק, והכא נמי צריך לומר שקבלה היתה בידם לעשות כן שלא כדברי התנאין. [פסקי הרי''ד].
-----
כי נחירנא לך תקע לי — פי' נהים. [הערוך ערך נחרגג]. לא אמרו אלא בחבר עיר, אבל שלא בחבר עיר — לא — פי' גאון ז''ל גדול העיר אשר יועדו עליו כל הזקנים שנאמר ''כל אלה חברו'' (בראשית י''ד, ג'), פירוש אחר צבור מקום שמתחברין בני העיר להתפלל בו. [הערוך ערך חברגא].
-----
וששאלתם ביחיד שקורא הלל. תשובה מאן דצלי ביחיד באילו כ''א יום שהיחיד גומר בהן את ההלל. חייב לברך לגמור את ההלל ולקרותו כולו ולחתום אחריו. ובשאר ימים שאין גומרין בהן את ההלל. כשם שאין פותחין כך אין חותמין וכן מנהג בשתי ישיבות. ומה שחקקתם לפנינו מצינו בהלכות קטועות. לא יחיד יחיד ממש אלא אפילו ציבור נקראו יחידים. לא שמענו מעולם לא בכתב ולא בעל פה. ולא תעשו כן. שאין מנהג אלא כמו שפירשנו לכם. ולא תטעו באותם הלכות קטועות כי הם מוטעות ומקוטעות והאל לנו למושעות. יוסף טוב עלם בר שמואל. [מחזור ויטרי סימן שי''ז].
-----
וכת' ר''מ גאון ז''ל, יחיד דמצלי בר''ה אי גמר עלינו לשבח לימא בלחישא ואי לא אמ' לימא מלוך, ולא ליתקע ליה חבריה על סדר התקיעות כי היכי דתקיע שליח ציבור אלא כי היכי דמתרמי ליה, דתנייא כשהוא שומען שומען על הסדר, ועל סדר ברכות, ולא אמרו אלא בחבר עיר, אבל שלא בחבר עיר שומען על הסדר ושלא על הסדר ברכות, פי' על הסדר, קשר''ק קש''ק קר''ק ג' פעמי' כל סימן וסימן, ועל סדר ברכו' ג' הסימני' למלכיות, וכן לזכרונו' וכן לשופרות. [המנהיג הלכ' ראש השנה].
-----
ולא אמרו לשומען על סדר הברכות אלא בחבר עיר, אבל ביחיד שומען על הסדר, כדרך שתוקעין בישיבה, ואינו צריך לשמוע על סדר הברכות. ונראה בעיניי, שחבר עיר הוא כששליח ציבור אומר תפלתו בקול, אבל כשהציבור מתפללין כל אחד תפלתו בלחש כולן יחידין הן. יש שאוסרין להשיח בין תקיעות שתקעו כשהן יושבין ובין תקיעות שתוקעין כשהן עומדין. וכבר ביאר מז''ה שמותר להשיח ביניהן, שכבר יצאו ידי חובתן בתקיעות שלישיבה, ותקיעות שלעמידה אינן אלא לשומען על סדר הברכות, ובחבר עיר בלבד, כמו שביארנו. [פסקי ריא''ז].
-----
פיס', לא אמרן, דצריך לשומען על סדר ברכות, אלא בחבר עיר, בציבור חבורת ציבור. שומען על הסדר, ג' למלכיות וג' לזיכרונות וג' לשופרות. ואפי' שלא על סדר ברכות, אלא שומען כולן יחד. סדר ברכות הוא, אחר שבירך למלכיות תוקע, וכן אחר שבירך זכרונות תוקע, וכן שופרות. חבירו תוקע לו, ויוצא ידי חובתו. יחיד שלא בירך מלכיות זכרונות ושופרות, אין חבירו מברך לו, לפי ששליח צבור מוציאו ידי חובתו. אי נמי בכל הברכות אין חבירו מברך לו, לפי שצריך להתפלל הוא על עצמו. הכא ודאי. ברכה ודאי מוצא, אבל תקיעה ספק שמא תקעו כבר. למה ציבור מתפללין, בלחש, הואיל דשליח ציבור מוציאן. מודין חכמ' לרבן גמליאל, עדיין היא מחלוקת, שלא הודו לו. [ריבב''ן].
-----
[רי''ף תתקס''א] לא אמרו שיהא תוקע לכל ברכה אלא בחבר העיר חבורת צבור אבל יחיד מברך את כולן ואחר כך תוקע תשע תקיעות. שומען על הסדר שתרועה ותקיעה כסדר הזה שלשה פעמים ולא שיקדים תרועה לתקיעה. כתב הרב ר''ז ז''ל מה שנהגו לתקוע כל התקיעות כשהם יושבין ומברכין עליהם ברכת התקיעה נראה לי שלא היה כן בימי [רבות]ינו חכמי התלמוד אלא מנהג הוא שהנהיג[ו] דורות האחרונים וכו' עד וסמכו להם על מאי דגרסינן בפסחים [ז' ע''ב] אמרי בי רב כל המצות כולן מברך עליהם עובר לעשייתן חוץ מן הטבילה ושופר אלמא יש לשופר ברכה ממטבע קצר והתם בדוכתא אדחיא ליה ההיא דשופר. אמר רבי' זה אינו דעד כאן לא אדחיא אלא שאינה לאחר ע[שיה] דלא חיישינן דילמא מתקלקלי תקיעתא אבל עובר לעשייתה היא. ומה [שאמר] עוד אי נמי לא אדחיא יש לומר הא כדאיתה והא כדאי[תה]. ואין ברכה במטבע קצר בשופר אלא ממנהג [האחרונים] דברי הבאי הם [דאי] ברכת שופר מלכיות זכרונות ושופרות מאי היא דאמרינן אין מברך עליהם עובר לעשייתן דילמא מתקלקלי תקיעתא ומאי היא דאסיקנא אלא חוץ מן הטבילה בלבד איתמר אבל שופר מברך עליו עובר לעשייתן והא לכולי עלמא שופר אסדר [ברכות] שמע ליה כשהשלים כל ברכה וברכה דתנן מלכיות ותוקע שופרות ותוקע ומה מקום לספק זה אלא ודאי על ברכה של מטבע קצר הדברים אמורים ואין ספק ולא מקום למחלוקת שהיחיד שאינו תוקע על סדר ברכות ודאי צריך לברך על מצוה זו מטבע קצר כדרך שמברכין על המ[צות]. ויכולין אנו לפרש זו שבפסחים על היחיד התוקע לעצמו אבל צבור שתקע[ו] על סדר ברכות בלבד כדין המשנה אינו נראה שיברכו במטבע קצר אלא ברכות עולות לתקיעות וכיון שתקנו אחרונים או נהגו להקדים ולתקוע כדין היחיד על כרחן היו צריכין לברך במטבע קצר. [פירוש רבינו יצחק קרקושה].
-----
כשהוא שומע התקיעות שומען [על סדר הברכות] בציבור, אבל ביחיד שומען שלא על סדר ברכות. [האורה לרש''י סימן צ''ג].
-----
ויחיד המתפלל בראש השנה אינו צריך לתקוע על סדר ברכות של תפילה, אלא יגמור כל תפילתו מלכות זכרונות ושופרות ואחר כך יתקע, כדתניא כשהוא שומען שומען על הסדר ועל סדר ברכות במה דברים אמורים בציבור אבל ביחיד כשהוא שומען שומען על הסדר ולא על סדר ברכות. [ראב''ן].
-----
יחיד שומע התקיעות על סדר התקיעות ולא על סדר הברכות אבל בצבור שומען על הסדר ועל סדר הברכות אם יש להם שופר מתחלה כשברכו כלומר כשהתפללו מלכיות זכרונות ושופרות אבל מתחלה כשהתפללו הברכות לא היה להם שופר ואח' כך נתמנה לו שופר תוקע ומריע ותוקע  ג' פעמים כלומר תוקעים בלא סדר ברכות ויצאו ידי חובה. ויחיד שלא תקע חבירו תוקע לו. ומצוה בתוקעין יות' מבמברכין כיצ' שתי עיירות בא' תוקעין ולא מברכין פי' מלכיות זכרונות ושופרות ובאחרת מברכין ולא תוקעין ואין יכול לילך כי אם לא' מהם הולך למקום שתוקעין ומניח מקום שמברכין אף על פי שמקום שתוקעין ספק אם יתקעו ומקום שמברכין ודאי שיברכו כך פשוט בר''ה. [רבינו ירוחם נ''ו ח''ב].
-----
רמב''ם [פ''ג מהלכ' שופר הי''ב] אבל היחיד בין ששמע וכו'. נראה מדברי רבינו שהיחיד שהיה מתפלל וא' משמיע לו התקיעות על סדר הברכות שמותר. וי''א שהיחיד אפי' היה שופר בידו אסור לתקוע באמצע תפילתו, וגם ע''י אחר אינו שומע שמא יטעה בתפלתו. ונ''ל שהיחיד שיש בידו שופר ורצה לתקוע על סדר הברכות שתוקע ואין חוששין שמא יטעה כיון שאין שם דיבור כלל כי אם השמעת קול. ובפי' אמרו [ברכות ל''ד ע''א] כהן שהוא ש''צ אם הבטחתו וכו' ואעפ''י שיש שם דיבור, כ''ש כשאין שם דיבור, וכ''ש שרשאי לשמוע התקיעות ע''י אחר. [פירוש רבינו ישמעאל בן חכמון — הובא בריש ספר מעשה רקח על הרמב''ם].
-----
ויחיד שלא תקע חברו תוקע לו, דהא לא כתי' ותקעתם כדכתי' בלולב ולקחתם [ויקרא כ''ג], שתהא לקיחה ביד כל אחד ואחד [סוכה מ''א ע''ב], אלא זכרון תרועה [ויקרא שם] ויום תרועה [במדבר כ''ט], לפי' כיון ששמע התקיעה מחברו יום תרועה איכא, וזכרון תרועה איכא. ויחיד שלא ברך אין חברו מברך לו, לא מיבעיא אם יצא ידי חובתו אותו חבר, כלומ' שכבר התפלל, שאינו חוזר ומוציא, שהרי כבר התפלל, ואע''פ ששנינו [לעיל כ''ט ע''א] כל המצות כולן אע''פ שיצא מוציא, משום דחובה מוטלת על היחיד כבצבור, וכיון דהכל חיבין במצות ואין הכל בקיאין במצות, מצוה לשאינו בקי שיוציאנו הבקי. אבל בתפלה לא תקנו חכמים שיוכל אדם להוציא את חברו, אלא כשהוא שליח צבור, אבל שלא בצבור לא תקינו, ואפי' לא יצא ידי חובתו אינו מוציאו. וצריך לעיין דהא אמרינן [סוכה ל''ח ע''ב] שומע כעונה, ואפילו בבקי. ובעונה אמן יותר גדול מן המברך [ברכות נ''ג ע''ב], ויש לומר דתפלות ראש השנה ויום הכפורים כי היכי דלכוין בתפלתו לא התירו לענות אמן לבד למי שהוא בקי. באחת תוקעין שיודעין לתקוע, אבל אינן יודעין תשע ברכות. ובאחת מברכין, יודעין להתפלל, אבל אין להם שופר, הולכין למקום שתוקעין, שהרי תקיעת שופר הוא מן התורה, ותפלה דרבנן. ואף על פי דהא ודאי שיודעין להתפלל, לא יטרח לשוא אם ילך לשם. והוא ספק אם יש להם שופר אם לאו, אפילו הכי ספק דברי תורה עדיף מודאי דדבריהם. [רבינו יהונתן מלוניל].
-----
ירושלמי [ה''י] אדם יוצא ידי חובתו בתקיעות חבירו ואין אדם יוצא ידי חובתו בברכה שמברך לו חבירו. [ראבי''ה סימן תקמ''ו].
-----
יחיד שלא בירך אין חבירו מברך לו. ומיירי כששניהם יודעים לברך, דאם האחד אינו יודע לברך, מי שיודע לברך מברך לו, דהכי אמרינן גבי ברכת המזון [ברכות מ''ה ע''ב] שנים שאכלו מצוה לחלק, במה דברים אמורים כששניהם סופרים אבל אחד סופר ואחד בור סופר מברך ובור יוצא, והא נמי יחיד שלא תקע חבירו תוקע לו מיירי כשאין חבירו יודע לתקוע, ושאני ברכות משום קבלת עול מלכות שמים. ותפילה יש להחמיר לברך כל אחד לעצמו, אבל תקיעה לא. והריב''ן פי' דגבי ברכות בעינן כדי שיתבייש כל אחד ואחד כדי שילמוד הברכות, אבל גבי תקיעות לא חשו אם כל אחד ואחד אינו יודע לתקוע, שהרבה בני אדם אינם בקיאים לתקוע. [תוספות ישנים].
-----
יחיד שלא תקע חבירו תוקע לו, ויחיד שלא בירך אין חבירו מברך לו. פי' כרבנן דאמרי כשם ששליח ציבור חייב כך כל יחיד ויחיד חייב, ואינו יכול להיפטר על ידי שליח ציבור, והכא נמי אינו יכול להיפטר אחד בברכת חבירו, אלא כל אחד ואחד מברך לעצמו. מצוה מן התוקעין יותר מן המברכין, כיצד שתי עיירות באחת תוקעין ובאחת מברכין, הולך למקום שתוקעין ואינו הולך למקום שמברכין, פשיטא, הא דאורייתא והא דרבנן, לא צריכא אלא אע''ג דהא ודאי היא ספק. [פסקי הרי''ד].
-----
יחיד שלא תקע חברו תוקע לו יחיד שלא בירך אין חברו מברך לו ומסתברא טעמא כדאיתה בברכות ירושלמי [פ''ג] דתניא [כל] הברכות שא[דם פטור מוציא א]ת הרבים ידי חובתן חוץ מברכת המזון דכתי' ואכלת ושבעת ו[ברכת מי ש]אכל יברך ר' יוסי ור' יהודה בן פזי הוו יתבין ואמרין לא מסתברא בק''ש שיהא כל אחד ואחד משנן בפיו ולא מסתברא בתפלה שיהא כל אחד מב[קש] רחמים על עצמו. הילכך אין יחיד נעשה שליח ליחיד להתפלל אלא בצבור. והא דתניא [כ''ט ע''א] דיחיד כל הברכות אע''פ שיצא מוציא במידי דחובת יחיד ובמידי דחובת צבור קאמ' והילכך ברכת מצה וכיוצא בה דיחיד נעשה שליח ליחיד יחיד נמי מוציא אע''פ שיצא תפלה וכיוצא בה שאין שליח ליחיד אלא בעשרה אין היחיד שליח להוציא בין יצא ובין לא יצא אלא בצבור. והא דגרסינן התם [ברכות מ''ה ע''ב] סופר מברך ובור יוצא מברכת המזון משום דברכת המזון דמי לברכת המצוות שניתנו לשמוע אפי' ליחיד מה שאין כן בתפלה שלא ניתנה בלחש. [פירוש רבינו יצחק קרקושה].
-----
בשאר ימות השנה זולתי בראש השנה ויום הכפורים שליח צבור אינו מוציא אלא למי שאינו בקי אבל הבקי כשם ששליח צבור חייב כך כל יחיד ויחיד חייב מאחר שהוא בקי כך פשוט בר''ה. וכן של פרקים כלומר כשאומרי' בתחלה מוריד הטל או הגשם צריך להסדיר וכמה שלשים יום צריך להסדיר כמו בראש השנה. [רבינו ירוחם נ''ג ח''ז].
-----
יחיד שאינו יודע לברך כלומר להתפלל מלכיות זכרונות ושופרות אין חבירו מברך לו שאין יחיד מוציא את חבירו בתפלה כך פשוט בר''ה. שליח צבור בר''ה ובי''ה מוציא את הבקי ושאינו בקי, ועם שבשדות דאניסי ואינם יכולים לבא לבית הכנסת בראש השנה וביום הכפורים שליח צבור מוציאם ידי חובתם אבל בעיר אין שליח צבור מוציאם ידי חובתן עד שיבאו לבית הכנסת וישמעו התפלה מפי שליח צבור מראש ועד סוף וכן בירושלמי והוא שישבו שם מראש התפלה כל זה פשוט ומוכח בר''ה וכתבו המפרשים דוקא ביום הכפורים של יובל דשוה לר''ה בתקיעות וברכות אבל שאר י''ה אין שליח צבור מוציא הבקי. ועוד פשוט ומה שהצבור מתפללין בלחש כדי שיסדיר שליח צבור תפלתו כלומר שיתפלל בלחש בראש השנה. [רבינו ירוחם נ''ו ח''א].
-----
יחיד שלא תקע חבירו תוקע לו ויחיד שלא בירך אין חבירו מברך לו שאין היחיד נעשה שליח ליחיד להתפלל אלא בציבור והטעם לפי שכל א' צריך לבקש רחמים על עצמו וכן אמרו בק''ש שכל א' צריך לשנן בפיו וכן גבי ברכת הנהנין אמרו שכל מי שאכל הוא יברך. מצוה בתוקעין יותר מן המברכין וסבה דשופר שהוא מה''ת עדיף מברכות אפי' בודאי הואיל ואין הברכות אלא מד''ס. [אהל מועד שער ר''ה ויוה''כ דרך ב'].
-----
כת' הגאון יחיד אי גמיר לצלי עלינו לשבח בלחישה ולא ליתקע ליה חבריה כי היכי דתקע לש''ץ אלא שומע תקיעות כל שעתא דמתרמי ליה ואי לא גמיר לא מחייב למימר אלא מלוך ע''כ וגו' ושומע תקיעות על הסדר ויצא י''ח. [אהל מועד שער ר''ה ויוה''כ דרך ב'].
-----
ויחיד שלא תקע חבירו תוקע לו, ויחיד שלא בירך אין חבירו מברך לו. מצוה בתוקעין יותר מן המברכין כיצד שתי עיירות באחת תוקעין ואחת מברכין, הולכין למקום שתוקעין ואין הולכין למקום שמברכין אע''ג דהא ודאי והא ספק. [האגודה].
-----
יחיד שלא בירך אין חבירו מברך לו. פי' דאף ע''ג דקיימ''ל כל הברכות כולן אע''פ שיצא מוציא כבר הוציאו מכלל זה בירושלמי ק''ש ותפילה וברכת המזון דגרסינן התם לא מסתברא בק''ש דכתיב ושננתם שיהא כל אחד משנן בפיו ולא מסתברא בתפלה שיהא כל אחד מבקש רחמים על עצמו וגרסי' נמי התם א''ר אליעזר שניא ברכת המזון דכתיב ואכלת ושבעת וברכת מי שאכל יברך. ומיהו ה''מ בשיודע לברך אבל בשאינו יודע חברו מוציאו כדאמרינן בפרק שלשה שאכלו אבל אחד סופר ואחד בור סופר מברך ובור יוצא. [חידושי הר''ן].
-----
העומד בין שתי עיירות, ויודע שבאחת מברכין בה ברכות שלמלכייות זכרונות ושופרות, אבל אין להם שופר לתקוע, ובאחת יודע שאין להם ברכות הללו, ואין בקיאין בהן, אבל הוא מסופק על התקיעות אם יש להן שופר לתקוע ואם לאו, הרי זה הולך למקום התקיעות המסופקות, ואל ילך למקום הברכות הודאות, לפי שהתקיעות מדברי תורה והברכות מדברי סופרים. [פסקי ריא''ז].
-----
מצוה בתוקעין יותר מן המברכין, כיצד שתי עיירות באחת תוקעין ובאחת מברכין הולכין למקום שתוקעין ואין הולכין למקום שמברכין. ואע''ג דהא ודאי והא ספק, פירוש במקום שמברכין ודאי, ובמקום שתוקעין ספק אם יש להם שופר או מי שיתקע. והטעם מפני שהברכות דרבנן ותקיעות דאורייתא. בירושלמי פרק קמא דשבועות [ה''ד], העובר לפני התיבה ביום טוב של ראש השנה בשחרית אומר שבע, במוסף אומר תשע. מכאן ראיה למנהגנו שלא כדברי הרב בעל המאור שכתב אף בשחרית ובערבית חייב לומר תשע עד כאן. [המאורות].
-----
ודע כי תקיעת שופר היא מן התורה, אבל ברכות התפלות מדרבנן, ולכן אם יש שני מקומות באחד מהן תוקעין שופר ובשני מתפללין, יקדים וילך למקום שתוקעין. וזה אומרם, כיצד היו לפניו שתי עיירות באחת תוקע ובאחת מברך, הולכים למקום שתוקעין ואין הולכים למקום שמברכין. [ספר מצות זמניות הלכ' ר''ה שער שני].
-----
התקיעות אינן מעכבות את הברכות והברכות אינן מעכבות את התקיעות כמו שבארנו. ב' עיירות באחת יודע ודאי שיש שם מברך להם ט' ברכות ואין להם תוקע ובשניה ספק יש שם תוקע ספק אין שם הולך לשניה שהתקיעו' מדברי תורה והברכות מדברי סופרים. [ארחות חיים הלכ' תקיעת שופר סימנים י''ח—י''ט].
-----
התקיעות אינן מעכבות הברכות, והברכות אינן מעכבות התקיעות. שתי עיירות, באחת יודע בודאי שיש שם מברך להם ט' ברכות, ואין שם תוקע, ובשניה ספק יש שם תוקע ספק אין שם תוקע, הולך לשניה, שהתקיעה מדברי תורה, והברכות מדברי סופרים. [כל בו הלכ' ראש השנה סימן ס''ד].
-----
דהא ודאי והא ספק ודאי הוא שאם ילך אצל המברכין ימצא שם עשרה ויתפלל שליח ציבור ויוצא ידי חובתו. ואם ילך אצל התוקעין שמא כבר עמדו (ותקעו) והלכו לביתם שהרי תקיעת שופר מן התורה ותפלה דרבנן הילכך ספק דדברי תורה עדיף מודאי דדבריהם. [פירוש רבינו יצחק קרקושה].
-----
וכשם שש''צ חייב כך כל יחיד ויחיד חייב, ר''ג אומר ש''צ מוציא את הרבים ידי חובתן. תניא א''ל לר''ג, לדבריך, למה ציבור מתפללין, כדי להסדיר ש''צ את תפילתו. אמר להם, לדבריכם, למה ש''צ יורד, אמרו לו כדי להוציא את שאינו בקי, אמר להם כשם שמוציא את שאינו בקי כך מוציא את הבקי. אמר רבה בר בר חנה א''ר יוחנן מודים חכמים לר''ג. א''ר אלעזר (ל''ה.) לעולם יסדיר אדם תפילתו ואחר כך יתפלל. א''ר אבא לא אמרן אלא דפרקים, אבל של כל השנה כולה לא. כי אתא רבין א''ר יעקב בר אידי אר''ש חסידא לא פטר ר''ג אלא עם שבשדות בלבד משום דאניסי. [בה''ג הלכ' ראש השנה].
-----
ותנן כשם ששליח צבור חייב כך כל יחיד ויחיד חייב, רבן גמליאל אומר שליח צבור מוציא את הרבים ידי חובתן, ואמר רב הונא צפוראה אמר ר' יוחנן הלכה כרבן גמליאל. ובמקום שיש שליח צבור אין היחיד חייב, שהלכה כרבן גמליאל, אבל במקום שאין שליח צבור, חייב. והני בני העיר שאין באין לבית הכנסת חייבין, שלא פטר רבן גמליאל אלא עם שבשדות, הואיל ואניסי. והני דקיימי בבית הכנסת, ששומעין משליח צבור. אבל הני דעיר לא. ובמקום שיש שליח צבור עומדין בתפלה ומתפללין ביחיד שבע ברכות, וכשיורד שליח צבור בברכות, בברכה ראשונה תוקעין קשר''ק. ובשניה, קש''ק. ובשלישית קר''ק, ולאחר התפלה מריעין בלא תקיעה ובלא שלשה שברים, וכך מנהג בשתי ישיבות. [סידור רבינו עמרם גאון — סדר ר''ה].
-----
כשם ששליח צבור חייב כך כל יחיד ויחיד חייב. רבן גמליאל אומר שליח צבור מוציא את הרבים ידי חובתן. תניא אמרו לו לרבן גמליאל לדבריך למה צבור מתפללין אמר להם כדי להסדיר שליח צבור את תפלתו אמר להם רבן גמליאל לדבריכם למה שליח צבור יורד אמרו לו כדי להוציא את שאינו בקי אמר להם כשם שמוציא את שאינו בקי כך מוציא את הבקי. אמר רבן יוחנן בן זכאי הלכה כרבן גמליאל בברכות של ר''ה וביום הכפורים. ובירושלמי (ר''ה בסופה) הלכה כרבן גמליאל באלין תקיעות והוא שיהא [שם] מראש התפילה. אמר רבין א''ר יעקב בר אידי א''ר שמעון חסידא לא פטר רבן גמליאל אלא עם שבבית הכנסת ושבשדות דאניסי אבל כולי [עלמא] דבעיר לא. ואמר רב סעדיה ברכות של ראש השנה במקום שיש שליח צבור הוא מוציא ידי חובת העומדין אחריו ואינן צריכין להתפלל הואיל ויוצאין בתפלת שליח צבור ובלבד שיתכוון לשמוע מתחלה ועד סוף. ורב משה אמר דיחיד דבעי לצלויי עלינו לשבח אי גמיר ליצלויי לצלי ואי לא גמיר לצלויי למנחת חד ולמשמע חד מאחוריה לא דחובה [דציבורא] הוא דקאמר (לב.) סדר ברכות אומר אבות וגבורות וכולי, ואי גמיר ליצלי עלינו לשבח בליחשא ולא ליתקע ליה חבריה כי היכי דתוקע לשליח צבור אלא שומע תקיעות כל שעה דמתרמי ליה ואי לא גמיר לא מתחייב למימר אלא מלוך על כל העולם כולו בכבודך ושומע תקיעות על הסדר ונפיק ידי חובתיה. ור' נטרונאי אמר נהיגי בתרתי מתיבתא בראש השנה לצלויי שליח צבור [תשע] וצבור שבע ויחיד מתפלל בביתו תשע כדי שיצא ידי חובתו במלכיות זכרונות ושופרות. ואמר רב צמח כל מאן דקאי אחרי שליח צבור נפיק ידי חובתיה בברכות של ראש השנה ומאן דליתיה אחוריה מיבעי ליה למיזל לצבור אחר לשמוע ברכות ותקיעות. ואמר רב עמרם במקום שליח צבור אין יחיד מתפלל ט' ברכות שהלכה כרבן גמליאל שאמר שליח צבור מוציא את הרבים ידי חובתן אבל במקום שאין שליח צבור יחיד חייב בט' ברכות. והני שאין באין בבה''כ חייבין שלא פטר רבן גמליאל אלא עם שבשדות דאניסי. והני דקיימי בבית הכנסת ששומעין משליח צבור ובמקום שיש שליח צבור מתפללין ביחיד ז' ברכות. ורב שרירא ורב האיי פסקו הכי והכי אמר רבן גמליאל כל השנה כולה כשיש שליח צבור אין כל יחיד צריך להתפלל אלא בשמעו משליח צבור [יצא] וחכמים אמרו כל יחיד ויחיד חייב ותניא אמרו לו לרבן גמליאל לדבריך למה צבור מתפללין וכולי ואמרינן דר' מאיר מודה לו בברכות של ראש השנה ויום הכפורים ולא פטרו אותו מברכות של כל השנה מפני שאין אחרת (דומה) בשאר ימות השנה דומה להן ובאין יחידים לטעות ולהשתבש בז' דיום הכפורים ובט' דראש השנה והיינו דקאמרי (לה.) משום דאוושן אבל סדר עבודה לא [היינו ברכות דיום הכפורים שנאמרו כאן] שאין יחיד חייב לומר סדר עבודה במקום שאין צבור ואם בקי הוא ויודע שאינו משתבש שפיר דמי לומר. הרי את למד מדבריהם דלא שני ליה לרבן גמליאל בין ראש השנה ליום הכפורים, וכרבנן (בגליון. נ''ל דצ''ל ובין) בשאר ימות השנה ושאני בין הני להני משום דאתי לאשתבושי ואם בקי הוא ויודע שאינו משתבש שפיר דמי לומר בראש השנה וביוה''כ. ורב האיי אמר מנהגנו כדמר רב נטרונאי ושאני שליח צבור מצבור המתפללין שבע משום דלא שמעי תקיעתא על סדר ברכות ושליח צבור יורד ומשמיע בט' תקיעות על סדר ברכות.
ועוד נשאל יש שאומרין עלינו לשבח חייב על כל אח' ואח' לאמרו ואע''פ שעומד אחר שליח צבור ומתפלל בלחש אותה מתפלל. ואם התפלל שבע לא יצא עד שיתפלל ט' בין בבית הכנסת ובין בביתו ואין במוסף של ר''ה ז' כלל אלא ט'. והשיב מעולם לא נעשה כן בישיבות אלא בזמן שהצבור מתפללין בחבר עיר אין יחיד מתפלל בלחש אלא ז' בלבד [וגם ש''צ אינו מתפלל בלחש אלא ז' בלבד] וכשיורד שליח צבור לפניהם אומר ט' ובכך יצאו ידי חובתן. והכי אמרו רבנן דמתניתין דכשם ששליח צבור חייב כך כל יחיד ויחיד חייב וכולה אחבר עיקר קיימא ועל צבור שמקובצין להתפלל דתנא קמא סבר כל יחיד ויחיד מתפלל ט' ורבן גמליאל סבר כל אחד ואחד מתפלל שבע ואין אומר מלכיות זכרונות ושופרות אלא שליח צבור אומרן ומוציא את השומעין ידי חובתן. ופסיקא הלכה כרבן גמליאל וכן המנהג. וצריך יחיד לכוין את לבו לש''צ מתחלת ירידתו מאבות עד סוף התפלה כדי שיהא עומד אחריו כמו שהוא עומד בתפלה. ומי שישנו במקום ולא בא להתפלל בבית הכנסת אי גמיר למימר ט' כתקנן ושומע תקיעות אפילו שלא כסדר הברכות אע''ג דליתה מן המובחר. ומאן דלא גמיר ולא בא לשמוע משליח צבור לא יצא, והעם שבשדות דאניסי ולא באו לבית הכנסת אע''ג דלא גמירי למימר ט' יצאו ידי חובתן. ומאן דגמיר מנהון לימא ט' איהו מתפלל ונפקי דאמר לא פטר רבן גמליאל אלא עם העומדים בבה''כ ועם שבשדות משום דאניסי ואי לא גמיר יצא.
ועוד נשאל ממנו קים לן דהלכה כרבן גמליאל להוציא את הבקי ואת שאינו בקי כדמכון בקי דעתיה בתר שליח צבור כי מסיים צלותיה צריך שיפסע ג' פסיעות לאחריו ואח''כ יתן שלום או דילמא הני מילי כד מצלי בלחש אבל הכא לא צריך שיפסע ג' פסיעות. [וכן] שליח צבור דלא מצי לצלויי בלחש ואפיק נפשיה בצלותא דצבורא מיחייב למפסע ג' פסיעות כמשלם תפלה אי לא. והשיב כך (וכך) מנהג בישיבה כי בזמן שיחיד מתפלל לעצמו ז' ברכות בראש השנה אע''פ שלא אמר מקראות של מלכיות ושל זכרונות ושל שופרות אלא שליח צבור בירך ט' ברכות ויצא היחיד ידי חובתו אין היחיד פוסע ג' פסיעות לאחריו אבל בתפילה שהתפלל לעצמו שהיא ז' ברכות פוסע ג' פסיעות אבל ודאי אם לא התפלל היחיד כל עקר ואפילו ז' לא יצא ידי חובת המוספין אלא בתפלת שליח צבור צריך כל יחיד לפסוע אחר שמסיים שליח צבור וכן שליח צבור עצמו אם התפלל ז' בלחש אחריהם פוסע ואם לא התפלל אלא מעיקרא ט' בקול גדול לצבור אינו פוסע אחר תפלתו. ויש בשלוחי צבור מי שמחמיר על עצמו לפסוע אלא שהוא מבליע את פסיעותיו לבלתי הראות דלא ניחזי כיוהרא זהו המנהג. וכל יחיד ויחיב חייב בט' ברכות ובדין היה דאפילו בצבור כדי שיסדר שליח צבור את תפלתו אלא שתקנו לו בלחש יותר מז' בזמן שהוא בצבור ולא תקנו לו לפסוע אחריו בצבור אלא לאחר תפלה שבלחש. נמצאת למד מדבריו שאין היחיד מתפלל בצבור אלא ז' בלבד.
ואנו קבלנו מחכמים ובעלי הוראה ואנשי מעשה שקבלו אף הם מחכמים שלפניהם וכגון רבינו שמואל הלוי שקבל מהרב ר' חנוך וזקנים שבדורו הלכה למעשה שאין מתפללין בתפלת המוספין של ראש השנה כלל ז' אלא ט' ברכות מתפללין וכן היו מורין ועושין ומתניתין דכשם ששליח צבור חייב כך כל יחיד ויחיד חייב מסייע להו דבט' ברכות קיימא ולא בז'. והכי פרושיה כשם ששליח צבור חייב ט' ברכות כך כל יחיד ויחיד חייב ט' ברכות רבן גמליאל אומר שליח צבור מוציא את הרבים ידי חובתן אמרו לו לדבריך למה צבור מתפללין אמר להם כדי להסדיר שליח צבור את תפלתו הכי קאמרו לו אם כדבריך ששליח צבור פוטרן למה הם מתפללין ט' ברכות בלחש אמר להם כדי להסדירם שליח צבור ואח''כ יעבור לפני התיבה ואומרן בקול רם כדי להוציא ידי חובת הצבור. אחוז לך מעתה שכשהצבור מתפללין בלחש ט' ברכות מתפללין ולא ז' שהסדרת ש''ץ לט' היא שהוא צריך לומר בקול רם ולא ז' ואי איפשר לומר שכך אמרו לו למה צבור מתפללין ז' מפני תשובתו כדי להסדיר שליח צבור את תפלתו ותפלתו ט' היא (והוא) [אלא דהוא] והן שוין בה. ועוד אם איתא דז' מתפללין היה לו להשיב כלום צבור ט' מתפללין שאין צריכין לירידת שליח צבור ז' הוא שמתפללין וחכמים עצמן אי קים להו דז' מתפללין והיאך היו מקשין למה צבור מתפללין ותפלתן לא היא תפלתו של שליח צבור. ועוד מדברי רבן גמליאל שמקשה על חכמים למה שליח צבור יורד כך הוא אומר לדבריכם שאתם סוברים שכבר יצאו הצבור ידי חובתן בתפלת ט' ברכות שהתפללו ולא נתכוונו אלא לצאת ולא להסדרת שליח צבור (ולא) מפני מה הוצרך לירד ולשנותה לפניהם והם כבר יצאו אמרו לו להוציא ידי חובת שאינו בקי. ועוד חזוק לדבר ממה שנפסקה הלכה כר''ג בר''ה וביום הכפורים מכלל דהם הכי סבירא ליה בשאר ימות השנה דש''ץ מוציא ידי חובת רבים דאי לא נימא הכי אלא שוה היה עם חכמים בשאר ימות השנה ואין חלוקה ביניהם אלא בראש השנה וביום הכפורים בפירוש לימא הלכה כרבן גמליאל סתם ואנן ידעינן דבראש השנה וביום הכפורים הוא דהא ליכא פלוגתא בנייהו בחד מהני אלא ש''מ דאף בשאר ימות השנה (פליגי) אין הלכה כמותו אלא כחכמים ומינה מה בשאר ימות השנה תפלה שמתפללין בלחש הצבור היא עצמה מסדרה שליח צבור ועובר לפני התבה ואומרה אף שלשני פרקים הללו תפלה שמתפללין הצבור היא גופה מסדר שליח צבור וחוזר ויורד לפני התיבה ואומרה בקול גדול ותו לא מידי. ומדאמר רב האיי בדין הוא שאפילו בלחש בצבור נמי כדי שיסדר שליח צבור את תפלתו אלא שלא תקנו לו בלחש אלא ז' אתה מכיר שנתברר לו דמתנית' בט' ברכות עומד ולא ז' לפי פירושנו ותקנה זו שחזר ותלה הדבר בה לא נתבררה ולא נתפשטה שהרי הוא ואביו אמרו אם בקי הוא ויודע שאינו משתבש שפיר דמי לומר ואם נתקנה תקנה לומר ז' ונתפשטה בישיבות היאך סוברין לומר שפיר דמי ט' ולפי שתלה הדבר במנהג מנהג לשנות מטבע שטבעו חכמים לא שמענו ולא ראינו. הוה ליה פסקא מי שהוא בקי מתפלל ט' ברכות בין ביחיד בין בצבור ביחיד לצאת ידי חובתו ושומע תקיעות שלא על סדר ברכות. בצבור כדי להסדיר שליח צבור את תפלתו עם תפלת הצבור ועוד מתוך שאין ברכות הללו שגורין בפי המתפלל חיישינן שמא בא לידי שבוש לפיכך שליח צבור יורד ומוציא ידי חובת בקי וכל שכן מי שאינו בקי ועוד כדי שיהיו שומעין תקיעות על סדר הברכות דהא ק''ל דחבר עיר דהיינו צבור שומעין על הסדר ועל סדר ברכות ושלא בחבר עיר שומעין על הסדר ושלא על סדר ברכות נמצא שליח צבור מוציא ידי חובת העומדין אחריו בבית הכנסת שהתפללו ושאינן בקיאין להתפלל ועם שבשדות האנוסין מלבא שאינן בקיאין להתפלל והוא הדין לחולה ולזקן שאנוסין מלבא אבל עם שבשדות הבקיאין להתפלל מתפללין לעצמן שם ויוצאין. ובני אדם העומדים בעיר ואינם בקיאים בתפלת ט' ונתעכבו מלבא מאין אונס אינן יוצאין עד שבאים ושומעין. והבקיאין להתפלל ונמנעו מלבא והתפללו במקומם יצאו אלא שלא עשו מצוה כתקנה. ובשאר ימות השנה כל יחיד ויחיד חייב ואין שליח צבור מוציא אלא ידי מי שאינו בקי ובלבד שיהא מצוי ושומע אבל ידי הבקי ושאינו מצוי ואנוס אינו מוציא. ויש מקומות נהגו בראש השנה לירד שליח צבור לפניהם ומתכונים צבור לעמוד אחריו ואין זה העקר אלא שהרב ר' ישראל הורה לעשות כן בכל תפלה ותפלה ולא סמכו חכמים על דבריו.
ולענין ג' פסיעות שהורה רבינו האיי שהיחיד שלא התפלל בלחש צריך לפסוע כשמסיים שליח צבור אינו כן. תדע שהרי מעשים בכל יום בשאינו בקי בשאר ימות השנה להתפלל ושליח צבור פוטרו ואי אתה מצריכו לפסוע בסוף כל תפלה ותפלה אלא שליח צבור במקומו עומד בתפלותיו וכריעותיו ופסיעותיו והוא אינו מחוייב אלא כיון שמיעה לבד הם הכי נמי הבקי בשני פרקים הללו שלא התפלל אי נמי שאינו בקי אינן צריכין לפסוע ושליח צבור שפוטרן מן התפלה פוטרן נמי לענין פסיעות ושליח צבור נמי אינו צריך לפסוע כלל והנוהג לעשותו בהבלעה שלא בפרסום מנהג בורות הוא דמתוך שעתיד לפסוע בסיום כל תפלתו לאחר הקדיש למה לי לפסוע ולחזור ולפסוע אלא אע''פ שסיים תפלתו בלחש שוהה עד שגומר כל התפלה ופוסע ודיו דפסיעות הללו בגמר תפלה נתקן ולא באמצעיתה בסוף תפלת לחש ליחיד ובסיום כל התפלה לשליח צבור. וברכות דיום הכפורים דשיכי הכא בהדי ברכות של ראש השנה אמרו רבנן דלאו ז' ברכות דיום הכפורים הם אלא ט' ברכות דיום הכפורים הם של יובל דתנן (כו:) שוה היובל לראש השנה לברכות ולתקיעות. [רי''ץ גיאת הלכ' ר''ה].
-----
כשם שש''ץ חייב כך יחיד חייב רשבג''א ש''ץ מוציא את הרבים י''ח תניא אמר להם לר''ג לדבריך למה ציבור מתפללין כדי להסדיר ש''ץ תפלתו אמר להם לחכמים למה ש''ץ יורד לפני התיבה אמרו לו כדי להוציא את מי שאינו בקי אמר להם כשם שמוציא מי שאינו בקי כך מוציא את הבקי ואסיקנא אמר רבב''ח אר''י מודים חכמים לר''ג ומי אמר ר''י הכי והא אר''י דציפורי בשם ר' יוחנן הלכה כרבנן והלכה מכלל דפליגו מאן מודים ר''מ והלכה מכלל דפליגי רבנן דתניא (במכות) [ברכות] של ר''ה ויוה''כ ש''ץ מוציא את הרבים י''ח דר''מ וחכ''א כשם שש''ץ חייב כך כל יחיד ויחיד חייב ואפסקא הלכתא כר''ג בברכות של ר''ה ויוה''כ שש''ץ מוציא את הרבים י''ח בין בקי בין שאינו בקי אבל בשאר ימות השנה כל יחיד ויחיד חייב. ומ''ש [הני] אילימא משום דנפיש (קריאה) [קראי] והא א''ר חננאל א''ר כגון שאמר ובתורתך כתוב א''צ אלא משום דאוושי ברכות ובנוסחא דר''ח ורבינו אפרים משום דנפישי ברכות. כי אתא רבין א''ר יעקב אר''ש חסידא לא פטר ר''ג אלא עם שבשדות משום דאניסי והלכך עם שבבהכ''נ ששומעין מן הש''ץ בקיאין ושאינן בקיאין ואותן שעמדו בשדות וחולה וזקן שלא באו לביהכ''נ יוצאין י''ח בברכות אבל אותן שבעיר [אין ש''ץ מוציאן יד''ח עד דאתו לבי כנישתא ושמעו מש''ץ מרישא] ועד סופא דהא תני אבא בריה דרב מונימון עם שאחורי ביהכ''נ אינן בכלל ברכה והדין סברא דר''ח ורבינו אלפסי ואבן גיאות ולישנא דשדרו ממתיבתא הכין היא, לא פטר ר''ג אלא עם שבשדות [דאניסי] ועם שבבהכ''נ (דאניסי) אבל יחיד במקום שאין הציבור אין יוצא עד שיגמור כל הברכות וק''ל טובא דמשמע עם שבשדות נפטרו אבל כ''ע אפי' אותן שבביהכ''נ אין ש''ץ מוציאן י''ח וה''ק לא פטר ר''ג אלא עם שבשדות דאניסי ואין יכולין להסדיר תפלתן בשדה וכן חולה וכן זקן וכשיבואו לביהכ''נ ש''ץ פוטרן אבל דעיר שבאו לביהכ''נ שהיו יכולין להסדיר תפלתן אין ש''ץ פוטרן וכל יחיד ויחיד חייב להתפלל בפ''ע ואין ש''ץ מוציא אלא מי שאינו בקי. ובקי חייב להסדיר תפלתו ולהתפלל בלחש ט' ברכות בר''ה ויוה''כ כדרך כל השנה וכן הלכתא. וכן המנהג. ירושלמי רג''א ש''ץ מוציא את הרבים י''ח ר''ה ציפוראה בשם ר''י הלכה כר''ג באילין תקיעתא. והוא שישנו שם מראש התפלה. ואר''א יסדר אדם תפלתו ואח''כ יתפלל. ודווקא בברכות של ר''ה ויוה''כ (דפסקום) [ושל פרקים] וזמן הפרקים ל' יום. ותניא יחיד שלא תקע חבירו תוקע לו. ויחיד שלא יברך אין חבירו מברך לו. מצוה בתוקע יותר מן המברך. ומסתברא כדאיתא בברכות ירושלמי (פ''ג ה''ג) דתניא כל הברכות כולן שאדם פטור מוציא את הרבים י''ח. חוץ מברהמ''ז דכתיב ואכלת ושבעת וברכת מי שאכל (וברך) [מברך]. ר' יוסי ור''י בן פזי הוי יתבין ואמרו לא מסתבר בק''ש שיהיה כל אחד ואחד משנן בפיו ולא מסתבר בתפלה שיהא כ''א ואחד מבקש רחמים ע''ע וכן הלכתא אין יחיד נעשה שליח ליחיד להתפלל ואפילו בש''ץ. אבל רבינו אבן גיאות פי' אין היחיד נעשה שליח בתפלה אלא בציבור. והא דתניא (כ''ט.) ביחיד כל הברכות אעפ''י שיצא מוציא במידי דחובת יחיד ובמידי דחובת ציבור קאמר. (והלכתא) [הלכך] ברכת מצוה וכיוצא בהן דיחיד נעשה שליח ליחיד ויחיד נמי מוציא אעפ''י שיצא (תפלין) [תפילה] וכיוצא בהן שאין שליח ליחיד אלא בעשרה אין היחיד נעשה שליח להוציא בין יצא בין לא יצא אלא בציבור. והא דגרסינן התם (ברכות מ''ה:) סופר מברך ובור יוצא. ברהמ''ז (וברכת) [לברכת] המצות [דמיא] שנתנו לשמוע אפי' ליחיד משא''כ בתפלה שלא נתנה אלא בלחש. והכי אמר רב(א) [שרירא] אין רשות למתפלל להשמיע קולו להוציא את שאינו בקי עד שירד לפני התיבה מקראי דחנה (ברכות ל''א.). ור' עזריאל פי' טעם חבירו תוקע לו שאינו מתבייש אם אינו יודע לתקוע. בברכות מתבייש. וליתא דגרסינן בירושלמי הולך לו אצל המברך ואינו הולך לו אצל התוקע. למה שהכל יודעין לתקוע ואין הכל יודעין לברך. [עשרת הדברות לבעל העיטור הלכ' שופר ח''ד].
-----
וכת' רב נטרונאיי, דנהיגי' בתרתין מתיבתא בר''ה לצלויי שליח ציבור תשע, וציבור שבע דנפקי לה מתשע בצלותא דשליחא, ויחיד בביתו תשע להוציא ידי חובתו במלכיות זכרונות ושופרות, וכן כת' רב עמרם ז''ל וכל אותן שאינן באין לבית הכנסת חייבי' בתשע, דלא פטר ר''ג אלא עם שבשדות כו', וכן כת' רבי' שרירא, ורבי' היי בנו ז''ל כרב נטרונאיי. ומנהג כל ישראל שהציבור מתפללין תשע וראיות הרבה, מדתנן כשם ששליח ציבור חייב, כך כל יחיד ויחיד חייב, ושליח ציבור תשע מתפלל לכולי עלמא, ועוד דאמרו לו לר''ג לדבריך למה ציבור מתפללי' (ושליח ציבור תשע) אמ' להם כדי להסדיר שליח ציבור לעבור לפני התיבה בקול רם ולהוציא את שאינו בקי, ושליח ציבור תשע הוא דמצלי כמה שסידרו לו, ואם הם מתפללין שבע מה יסדרו לו, ועוד היה לו להשיב כלום ציבור מתפללי' תשע שלא יצטרך שליח צבור להוציאן ועוד דקאמ' להם למה שליח ציבור יורד, והלא צריך לירד ולהוציאם בתשע שלא התפללו אלא שבע ותו לא מידי, כך כת' הרב בן גיאת ז''ל. [המנהיג הלכ' ראש השנה].
-----
מתני' [ר''ה כ''ט, ע''א] חרש שוטה וקטן אין מוציאין את [הרבים] ידי חובתן זה הכלל כל שאינו מחויב בדבר אינו מוציא את הרבים ידי חובתן תני (אבא) [אהבה] בר בריה דר' זירא כל הברכות כולן אע''פ שיצא מוציא שהרי כל ישראל ערבים זה בזה במצות חוץ מברכת הלחם וברכת היין וברכת שאר הפירות וריחני שאינן [חובה] אלא שלא יהנה מזה העולם בלא ברכה ובזו אין כאן ערבות שאין כאן חובה על האדם דלא ליתהני ולא לבריך הלכך אם לא יצא מוציא ואם יצא אינו מוציא. בעי רבא ברכת הלחם של אכילת מצה שמברכין לפניה המוציא וברכת היין של קידוש היום שמברכין לפני קידוש מהו ברכת אכילת מצה וברכת קידוש היום לא תבעי לך דחובה נינהו ומפיק, אלא ברכת היין התחלת ברכה וברכת המוציא מבעיא לן לפי שאינן באות אלא לפי שהמברך צריך שיטעום וא''א ליהנות מעוה''ז בלא ברכה אי נמי לא טעם איהו א''א דלא יהיב לחד מנייהו למיטעם ובעי ברכה מאי, כיון דחובה היא אכילת מצה חובה עליו וכן קידוש היום חובה עליו וא''א שלא בהנאה והנאה אי אפשר בלא ברכה נמצאת המצוה תלויה בברכת הנאה ומפיק, או דילמא ברכת הנאה לאו חובה הוא דלמצוה אתיא דאף בכל ההנאות היא נוהגת ת''ש דאמר רב אשי כי הוינן בי רב פפי הוה מקדש לן וכי הוו אתו אריסי מדברא הוה מקדש להו הילכ' ש''מ דאף בהני אפי' שיצא מוציא. ת''ר לא יפרוס אדם פרוסת ברכת המוציא לאורחין אא''כ אוכל עמהן כדאמרי' לעיל שאינה חובה עליהם לא יאכלו ולא יברכו ואם עשה הרי הוציא ש''ש לבטלה, אבל פורס הוא לבניו ולב''ב כדי לחנכן במצות. בהלל ובמגילה (אבל) [אע''פ] שיצא מוציא הילכך כל הברכות דהן חובה וא''א לו שלא יברך כגון הלל ומגילה ושמונה עשרה ושלא עשאני עכו''ם וכיוצא בהן וברוך שאמר וברכת המצות כגון להניח תפילין ולהתעטף בציצית אע''פ שזה מקיים המצוה חבירו מברך עליו כדפרי' דברכת אכילת מצה לא תבעי ליה דחוב' הוא אע''פ שיצא מוציא אע''פ שזה אוכל מצה חבירו מברך עליו. וההיא תוספתא דברכות פרק ברכת זימון דתניא עשרה שהיו עושין עשר מצות כאו''א מברך לעצמו היו כולן עושין מצוה אחת אחד מברך לכולן, התם ה''פ עשרה שהיו עושין עשר מצות שאין ברכותיהן שוות כגון זה לובש תפילין זה מתעטף בציצית זה קובע מזוזה וזה שוחט וזה מעשר וזה תורם וזה מוהל וזה פודה בנו וזה מדליק נ''ח וזה מדליק נר שבת (וזה מדליק נר יו''ט) הואיל ואין ברכותיהן שוות כל אחד מברך לעצמו אבל היו כולן עושין מצוה אחת שכולן לובשין תפילין או מצוה אחרת והואיל וברכה אחת היא אחד מברך לכולן ולאו דוקא שגם המברך עסוק באותה מצוה אלא ה''ה אפילו אינו עוסק בה כדפרי' שזה אוכל מצה וזה מברך אלא אגב דתני רישא עשרה שהיו עושין עשר מצות דדוקא עשר מצות כדפרי' תנא נמי היו כולן עושין מצוה אחת הלכך כל הברכות שהן חובה שאינן באות בעבור הנאת הגוף אלא שמצות ברכה עליו ואי אפשר לו להפטר ממנה אע''פ שיצא מוציא ואפילו ברכת המצות שזה עושה המצוה וחבירו מברך עליו ואפילו הוא בקי חבירו מברך עליו ואפילו לכתחילה חוץ מברכת המזון וק''ש ותפילה כההיא דברכות פרק מי שמתו ירושלמי [הלכה ג'] תני כל מצות שאדם פטור אדם מוציא את הרבים י''ח חוץ מברכת היין פי' פטור דקתני היינו אע''פ שכבר יצא ונפטר ומסיק והא אנן תנינן בניחותא כל שאינו חייב בדבר אינו מוציא את הרבי' ידי חובתם הא אם היה חייב אפילו יצא מוציא, פי' כל הברכות שהן חובה שאינן באות בעבור הנאת גופו כדפרי' לעיל ומסיק א''ר לא שנייא היא ברכת המזון דכתיב בה ואכלת ושבעת וברכת מי שאכל הוא יברך ר' יוסי ור' יהוד' בן פזי הוו מתיבין אמרו לא מיסתבר בק''ש שיהא כל אחד ואחד משנן בפיו לא מסתברא בתפילה שיהא כל אחד ואחד מבקש עליו רחמים ע''ע, פי' הני שלשה אף על פי שהן ברכות שהן חובה ואינן באות בעבור הגוף אפ''ה אין סברא לומר שיהא חבירו מוציאו הואיל ויודע בעצמו אלו הברכות והטעם כדפרי' אבל שאר ברכות אע''פ שיודע בעצמו חבירו מברך עליו ואם בעצמו אינו יודע גם באלו שלשה בבהמ''ז ובק''ש ובתפילה חבירו מברך עליו ומוציא אותו י''ח. ותנן לקמן סו''פ יום טוב [ל''ג, ע''ב] כשם שש''צ חייב כך כל יחיד ויחיד חייב ר''ג אומר שליח ציבור מוציא את הרבי' י''ח [שם ל''ד, ע''ב] תניא א''ל לר''ג לדבריך למה צבור מתפללין אמר להם כדי להסדיר ש''צ את תפלתו אמר להו לדבריכ' למה ש''צ יורד א''ל כדי להוציא את שאינו בקי אמר להן כשם שמוציא את שאינו בקי כך הוא מוציא את הבקי ארבב''ח א''ר יוחנן מודי' חכמי' לר''ג אחר שנחלקו חזרו והודו ורבא אמר עדיין היא מחלוקת שמעה חייא בריה דרבה בר נחמני אזל אמרה קמיה דרב דימי בר חיננא וא''ל הכי אמר רב עדיין היא מחלוקת אמר ליה חייא לרב דימי רבה בב''ח אמר נמי הכי (שנחלק רב) [שנחלקו] על ר' יוחנן שאמר כך כי אמרה ר' יוחנן להא שמעתא אפליג עליה רשב''ל ואמר עדיין היא מחלוקת ומי (א''ר) [אר''י] הכי והא''ר הונא צפוראה אמר רבי יוחנן הלכה כר''ג הלכה מכלל דפליגי כי סליק רבי אבא מימי, שהפליג בספינה וחזר, פירשה מודים חכמים לר''ג בברכות של ר''ה ויוה''כ כדמפרש טעמיה לקמן והלכה כר''ג מכלל דפליגי בברכות דכל השנה כולה איני והא''ר הונא צפוראה א''ר יוחנן הלכה כר''ג בברכות של ר''ה ושל יוה''כ ופרקי' אלא ארנב''י מאן מודים ר''מ והלכה מכלל דפליגי רבנן עליה דר''מ מאי היא דתניא ברכות של ר''ה ושל יוה''כ ש''צ מוציא את הרבים י''ח דברי ר''מ וחכ''א כשם שש''צ חייב כך כל יחיד חייב מ''ש הני דר''ה ודיוה''כ משום דאוושי ברכות שהרי הן ט' וארוכות ואין הכל בקיאין בהן. כתב רבי' יצחק אלפס ושמעינן מהא דהלכה כר''ג בברכות של ר''ה ושל יוה''כ בלבד אבל בשאר ימות השנה לא אלא כשם שש''צ חייב כך כאו''א שהוא בקי חייב וכן הלכה עכ''ל והיינו כדפרישית שתפילה של כל השנה אם הוא בקי אין חבירו מברך עליו. כי אתא רבין א''ר יעקב בר אידי א''ר שמעון חסידא לא פטר ר''ג [אלא] עם שבשדו' בלבד הואיל ואניסי במלאכה אבל כולי עלמא לא משום דלא אניסי ויכולין להסדיר תפילתן. ירושלמי [פרק ד', הלכה י'] רב הונא רבה דציפרין בשם ר' יוחנן הלכה כר''ג באילן תקיעייא ר' זעירא ורב חסדיי הוו יתבין תמן בתקיעתא מן דצלון את צלותא קם ליה רב חסדיי ומצלי א''ל ר' זעירא לא כבר מצלינן א''ל מצלי' וחזר ומצלי דנחתין מערבאי לתמן אמרין מן שם ר' יוחנן הלכה כר''ג באילין תקיעייא (ואתא) [ואנא] לא כונית הא אילו כוונית הוינא נפיק ידי חובתי א''ר זעירא ויאות כל תנאי תנו לה בשם [רבן גמליאל ורבי הושעיא תני לה בשם] חכמין (דבי קסרי) [ר' אדא דקסרין] בשם ר' יוחנן והוא שיהא שם מראש התפילה ועד סופה ואע''פ שהוא בקי כר' זעירא ורב חסדיי ושל שאר ימות השנה אינו יוצא בתפילה של ציבור אלא שאינו בקי אבל בקי לא. הילכך ליתא ליה למה שפסק (כר''ג) [בה''ג] דיחיד שטעה ולא הזכיר של ר''ח יכוין את לבו לתפילתו של ש''צ מתחילה ועד סוף ויוצא אע''פ שהוא בקי דהא פסקינן בשאר ימות [השנה] ש''צ אינו מוציא אלא למי שאינו בקי ותו קשה לדבריהם דהא אסקי' דלא פטר ר''ג אלא עם שבשדות בלבד דאניסי במלאכתן ואין יכולין להסדיר תפילתן אבל דעיר לא מיהו ה''מ שלא באו לביהכ''נ ולא שמעו תפילה כלל אבל אם באו ושמעו התפילה מתחילה ועד סוף אע''פ שהיו בעיר והיו יכולין להסדיר תפילתן אפ''ה ש''צ מוציא אותן כדתני אבא בריה דר' מניומי בר חייא העם שאחורי הכהנים אינן בכלל ברכה ופירש''י ואע''פ שעם שבשדות בכלל ברכה הני דמצו למיתי קמי כהנים ויפנו הכהנים אליהם ויברכום והם לא באו אינם בכלל ברכה ועלה קאמר ר''ש חסידא דלא פטר ר''ג אלא עם שבשדות דאניסי שאינן יכולין לבא לביהכ''נ אבל דעיר שיכולים לבא לביהכ''נ לא פטרם ש''צ אבל אם באו לביהכ''נ ושמעו התפילה מתחילה עד סוף ה''נ דיצאו ואין הטעם תלוי בלהסדיר תפלתו אלא בביאה לביהכ''נ והשתא לא תקשי לה''ג. אבל הא קשיא להו דאין ש''ץ מוציא את הבקי בשאר ימות השנה כדפרי'. וההיא דתפילת השחר [כ''ט, ע''א] דאמר רב אשי טעה ולא הזכיר גבורות גשמים בתחיית המתים מחזירין אותו ושאלה בברכת השנים אין מחזירין אותו מפני שיכול לאומרה בשומע תפילה ופריך עליה מדתני טעה ולא אמר שאלה בברכת השנים וגבורות בתח''ה מחזירין אותו ומשני הא ביחיד והא בציבור ופריך אי הכי מפני ששומעה משליח ציבור מבעי ליה ומסיק אידי ואידי ביחיד הא דאידכר קודם שומע תפילה הא דלא אידכר קודם שומע תפילה, משמע דבצבור יוצא ע''י שליח ציבו' שאני התם שהתפלל כל התפילה בעצמו אלא שטעה בשאלה בעלמא שהיא בקשה ואינה ברכה הלכך יוצא ע''י ש''צ אבל תפילה של כל ימות השנה שהן ברכות ולא התפלל כלל ה''נ שאינו יוצא בתפילת ש''צ הואיל והוא בקי והשתא דאתינא להכי לה''ג נמי לא תקשי דהואיל והתפלל כל התפילה אלא שדילג יעלה ויבוא והיא אינה ברכה אלא בקשה ה''נ שיוצא בתפילת שליח ציבור. [או''ז הלכ' ר''ה סימן רס''ב].
-----
פיס'. כשם ששליח ציבור חייב כך כל יחיד ויחיד חייב. תניא אמרו לו לרבן גמליאל למה ציבור מתפללין. פי', למה מתפללין בלחש כלל, יוציאם שליח ציבור כשיורד לפני התיבה, ואומרן בקול. אמ' להן כדי להסדיר שליח ציבור תפילתו. פי' שיתפל' גם הוא עמהן בלחש, ויסדיר תפילתו בפיו, כשצריך לומר בקול. אמ' להן רבן גמליאל לזקנים לדבריכן למה שליח ציבור יורד. פי', כיון שכל אחד חייב לעצמו, למה תיקנו שיהא שליח ציבו' יורד ואומ' בקול. אמרו לו כדי להוצי' את שאינו בקי. אמ' להם כשם שמוציא את שאינו בקי כך מוציא את הבקי. אמ' רב הונא ציפוראה אמ' ר' יוח' הלכה כרבן גמליאל בברכות שלראש השנה ושליום הכיפורים. [פסקי הרי''ד].
-----
ומסקינן שם שהתקיעות מדברי תורה ותשע הברכות מדברי סופרים. תו מסקינן התם (ל''ה א' ורש''י ד''ה אלא) דברכות של כל השנה כשם ששליח צבור חייב כך כל יחיד ויחיד חייב ולמה שליח צבור יורד לפני התיבה להוציא את שאינו בקי אבל בברכ[ו]ת של ראש השנה ושל יום הכיפורים שיש בהן תשע ברכות ארוכות טועים בהן יחידים ואין הכל בקיאין בהן הלכה ששליח ציבור מוציא מהן את הרבים ידי חובתן ולמה צבור מתפללים כדי להסדיר שליח צבור את תפלתו. [סמ''ג עשין סימן מ''ב].
-----
שליח צבור מוציא אחרים ידי חובתו מי שאינו יודע להתפלל אבל היודע אינו יוצא ידי חובתו אלא בתפלת עצמו (ע''פ רמב''ם תפלה פ''ח ה''ט) כדאיתא במסכת ראש השנה. [סמ''ג עשין סימן י''ט].
-----
כשם ששליח ציבור חייב כך כל יחיד ויחיד חייב רבן גמליאל אומר שליח ציבור מוציא את הרבים ידי חובתן, תניא אמרו לו לרבן גמליאל לדבריך למה צבור מתפללין, אמר להם כדי להסדיר שליח ציבור את תפלתו, אמר להם רבן גמליאל לדבריכם למה שליח ציבור יורד, אמרו לו כדי להוציא את שאינו בקי, אמר להם כשם שמוציא את שאינו בקי כך מוציא את הבקי, פירשו הגאונים דר''ג ורבנן בכל השנה פליגי, דלר''ג שליח ציבור מוציא את הרבים ידי חובתן בין בקי בין שאינו בקי, ולרבנן מוציא את שאינו בקי ואינו מוציא את הבקי, ממאי, מדקאמר להם לדבריכם למה שליח צבור יורד, והלא לדבריו שליח צבור יורד כל השנה כולה, ועוד מדפריש ר' אמי הלכה, מכלל דפליגי כל השנה כולה, ועוד מדאמר ר' יוחנן הלכה כרבן גמליאל בר''ה ויה''כ, מכלל דפליגי אפילו בשאר ימות השנה, ומסקנא דהלכה כרבן גמליאל בשל ר''ה ויה''כ דשליח ציבור מוציא את כולן בין בקי בין שאינו בקי, והוא ששומעין אותן ממנו כגון של בית הכנסת, והוא הדין לעם שבשדות דאניסי ולא מצו למיתי לבי כנישתא, [נ''א, שליח ציבור מוציאן אע''פ שאינן שומעין אותו], אבל דעיר דלא אניסי ומצו למיתי לבי כנישתא לא מפיק להו עד דמשעי, כך פירשו כל הגאונים.
אבל מדברי רש''י משמע דהוא מפרש דלא פטר ר''ג אל אעם שבשדות בלבד, אבל דעיר אפילו בבית הכנסת צריכין הן להתפלל ואין ש''צ פוטר הבקי, ואי אפשר לומר כן שהרי אמרו לו לר''ג לדבריך למה צבור מתפללין ואמר להם כדי להסדיר וכו', מ''מ למדנו ממשנתינו שאע''פ ששליח צבור מוציא את הכל הציבור מתפללין הן בראש השנה ויום הכיפורים, וכתב ה''ר יצחק אבן גיאת בהלכותיו שנהגו בשתי ישיבות ובכולה בבל שמתפללין הצבור שבע, ושליח צבור יורד ואומר תשע ומוציא את הכל ידי חובתן, והביא תשובות הרבה לראשונים לרב עמרם ולרב נטרונאי שאמרו מעולם לא התפלל צבור בראש השנה אלא שבע, ורבינו שרירא ורבינו האיי בנו ז''ל כך אמרו, והזכיר עוד גאונים אחרים וכולם כך אמרו וכך העידו, וכתב הרב הזה ז''ל [נ''א, נמצאת למד מדבריו שאין היחיד מתפלל בצבור אלא שבע בלבד] ואנו קבלנו מחכמים גדולים ובעלי הוראה ואנשי מעשה שקבלו אף הם מחכמים גדולים שלפניהם וכגון רב שמואל הלוי שקיבל מן הרב ר' חנוך וזקנים שבדורו הלכה למעשה שאין מתפללין שבע כלל אלא תשע, וכך מורין ועושין, ומתניתא מסייעא להו דמקשו רבנן לר''ג לדבריך למה ציבור מתפללין (והם אמרו לו לדבריך) [והוא אמר להם לדבריכם] למה שליח ציבור יורד אלמא מה שהציבור מתפללין שליח ציבור יורד ומחזיר, ולרבנן של ציבור עיקר ולרבן גמליאל של שליח ציבור עיקר, ועוד האריך בראיות וטענות.
ובאמת שטענותיו של הרב טענות גדולות הן, אבל כיון שהגאונים מעידים ואומרים שמעולם לא נעשה כן בישיבה, אלא היחידים מתפללין שבע ושליח צבור אומר לפניהם תשע, וכך מנהגם מעולם, על כרחינו יש לנו לקבל עדותם שהגאונים קבלו וראו מרבנן סבוראי ורבנן סבוראי מרבנן אמוראי ובישיבתו ועל כסאו של רב אשי הן יושבין ושונין, ובבית הכנסת שלו היו מתפללין, ועוד שהרי מנהגם פשוט ברוב ישראל עד שבאו דברי ה''ר יצחק אבן גיאת וחזר מקצת המערב למנהג שלו, ומפני זה נתתי לבי בדבר ונתקיים בי מה שאמרו חכמים [עי' ירו' פאה פ''א ה''א] כל דבר שבית דין נותנין לבם עליו לסוף עולה בידם כמו שנאמר למשה בסיני, וכך היא הצעה של הלכה זו דודאי ר''ג ורבנן בין בראש השנה בין בכל השנה כולה פליגי כמו שהוכחנו למעלה וכך הסכימו כל המפרשים, ולפיכך הקשו לו למה ציבור מתפללין כלל לא בראש השנה ולא בכל השנה כולה, והוא השיב שנהגו כן כדי להסדיר שליח ציבור את תפלתו ולא שיהא הדבר קבוע עליהם חובה, ולבסוף נפסקה הלכה כרבן גמליאל בשל ר''ה ויוהכ''פ בלבד ונמצאו פטורין מתשע ששליח ציבור פוטרן משום דאוושי [נ''א, שש''צ פוטר מהן אפילו הבקי], וחייבין הן בשבע כשאר ימים טובים, שהרי חובת היום חייבין הן בה כשאר ימים טובים וכשם שהן חייבין בשבע דיוצר ומנחה, אבל התקיעות דאינון מלכיות זכרונות ושופרות שתוקעין בהן הם הם ששליח ציבור פוטרן, וזה נכון ועיקר הוא.
ומן הירושלמי למדתיו, דגרסינן התם [פ''ד ה''י] ר' הונא רבה דצפורין בשם ר' יוחנן הלכה כרבן גמליאל באילין תקיעתא, ר' זעירא ורב חסדא הוון יתבין תמן בתקיעתא מן דצלון את צלותהון קם רב חסדא בעי מצליא אמר ליה ר' זעירא והלא כבר צלינא אמר ליה מצלינא והדר מצלינא דנחתין מערביא מן תמן ואמרין בשם ר' יוחנן הלכה כרבן גמליאל באילין תקיעתא ואנא לא כוינית הא אילו כוינית הוינא נפיק ידי חובתי, אמר ר' זעירא ויאות כל תניא תני לה בשם ר''ג ור' הושעיה בשם חכמים, ר' אבא דקסרין בשם ר' יוחנן והוא שישנו שם מראש התפילה, אמר ר' תנחום ב''ר ירמיה מתני' אמרה כן סדר ברכות אומר אבות וגבורות וקדושת השם וכו', וזה הירושלמי כתוב בהלכות של רבינו ז''ל, ופירושו ברור הוא שפסקו תחלה הלכה כר''ג בתקיעות, ופירש רב חסדא דדוקא במתכוין אבל אם לא נתכוון אע''פ ששמען משליח ציבור לא יצא, ואתא ר' אבא והוסיף והוא שישנו שם מראש התפילה מתחלת אבות, הא אילו היה שם מתחלת התקיעות ושמע מלכיות זכרונות ושופרות בלבד לא יצא, ואמר ר' תנחום מתני' אמרה כן סדר ברכות אבות וגבורות וקדושת השם, דאלמא סדר תפילה זו מתחלת אבות היא ועד הסוף כדקתני ואומר עבודה והודאה וברכת כהנים.
עכשיו נלמוד מכאן שלא פסקו הלכה כר''ג אלא במלכיות זכרונות ושופרות בלבד, והוא שאמרו הלכה כר''ג באילין תקיעתא אבל לא בשאר התפילה, ולפיכך הוצרכו לומר שהוא צריך להיות שם מראש התפילה שלא תאמר כיון שאינו מוציאו אלא ידי מלכיות זכרונות ושופרות והוא מתפלל לעצמו ג' ראשונות לא יהא צריך לשמוע ממנו אלא מה שמוציאו, בא להודיענו שיש סדר לתפלה וצריך להיות שם מתחילה ועד סוף.
ומכלל הענין נלמוד שצריך היחיד להתפלל שבע שהן חובת היום, וזה דבר מתוקן מאד ומקיים כל המנהגות כהוגן, כי מהן שמתפללין תשע להסדיר ש''צ ויוצאין בשל עצמן דבקיאין הן, ומהם שאינן בקיאין באלו או שאינן רוצים להתפלל אלא חובתם ומתפללין שבע ודי לשליח צבור להסדיר תפלתו בקצר בשבע שלהן. [דרשת הרמב''ן לר''ה].
-----
כשם ששליח ציבור חייב כך כל יחיד ויחיד חייב רבי גמליאל אומר ש''ץ מוציא רבים ידי חובתן. תניא אמרו לו לרבי גמליאל לדבריך למה צבור מתפללין אמר להם כדי להסדיר ש''ץ את תפלתו, אמר להן רבן גמליאל [לדבריכם] למה ש''ץ מתפלל אמרו לו להוציא מי שאינו בקי. פירש ר''י פסק בהלכות גדולות יחיד שטעה ולא הזכיר של ר''ח יכוון את לבו לתפלת ש''ץ מתחילה ועד סוף ויוצא אע''פ שהוא בקי כדאמר ר' גמליאל הכא ואע''ג דאמר אותם דבקיאין בעיר לא פטרי הני מילי שלא התפללו כלל, אבל היכא דהתפלל וטעה סגי בש''ץ. וכן משמע פרק תפלת השחר [כ''ט ע''א] דמשני אשאלה הא ביחיד הא בצבור. אמר להם כשם שמוציא מי שאינו בקי כך מוציא את הבקי. אמר רבי יוחנן הלכה כרבי גמליאל בברכות של ראש השנה וי''ה אבל בשאר ימות השנה כל יחיד ויחיד שהוא בקי חייב ואם אינו בקי חבירו מפיק ליה אפי' יחיד דאמרינן [ברכות מ''ה ע''ב] סופר מברך ובור יוצא. [האגודה].
-----
סדר תפלת צבור כך הוא, בשחר כל העם יושבין, ושליח צבור יורד לפני התיבה ועומד באמצע העם, ומתחיל ואומר קדיש וכל העם עונין אמן יהא שמיה רבא בכל כחן, ועונין אמן בסוף הקדיש, ואחר כך אומר ברכו את ה' המבורך והם עונין ברוך ה' המבורך לעולם ועד. ומתחיל ופורס על שמע, והם עונין אמן אחר כל ברכה וברכה, והיודע לקרות ולברך קורא עמו עד שמברך גאל ישראל, והכל עומדין מיד ומתפללין בלחש, וכל מי שאינו יודע להתפלל עומד ושותק עד שיתפלל שליח צבור בלחש עם שאר העם. וכל שיגמור תפלתו מן הצבור יפסיע שלש פסיעות לאחוריו, ועומד למקום שהגיע אליו בעת שפסק, ואחר שיפסע שליח צבור שלש פסיעות לאחריו יעמוד ומתחיל ומתפלל בקול רם מתחלה הברכות להוציא את מי שלא התפלל. והכל עומדין ושומעין ועונין אמן אחר כל ברכה וברכה בין אלו שלא יצאו ידי חובתן בין אלו שיצאו ידי חובתן. ואומר קדושה בברכה שלישית, וכיון שהגיע שליח צבור לקדושה יש רשות לכל אחד ואחד לחזור למקומו שעומד בו בתפלה, ואחר שישלים כל התפלה ישב ויפול על פניו [ויטה] מעט הוא וכל הצבור ויתחנן, והוא נוטה ויושב ויגביה ראשו הוא ושאר העם ומתחנן מעט בקול רם מיושב. ואחר כך יעמוד שליח צבור לבדו ואומר קדיש פעם שניה, והם עונין כדרך שעונין תחלה, ואומר והוא רחום וכו' תהלה לדוד וכו', הוא עומד והם יושבין והם קורין עמו, ואחר כך אומר ובא לציון וכו' ואני זאת בריתי וכו' וקרא זה אל זה ואמר קדוש, והם עונין קדוש קדוש קדוש שלשה פעמים, וחוזר ואומר הקדושה תרגום, ואומר ה' ימלוך לעולם ועד, וקורא הוא תרגום כדי להבין אל העם. ואלו הפסוקים שלפני הקדושה ושלאחריה הם הנקראים סדר היום. ואחר כך מתחנן בדברי תחנונים ובפסוקי דרחמי, ואומר קדיש, וכן העם עונין כדרכן ונפטרין. לר''ם, ומנהגינו לומר אחר כך שיר מזמור, ואומר קדיש כלו בלא תתקבל. כתב הר''ם. למנחה אומר שליח צבור אשרי יושבי וכו' תהלה לדוד וכו', קורא הוא והעם מיושב, ועומד שליח צבור ואומר קדיש, והן עומדין אחריו ועונין כדרכן ומתפללין כלן בלחש, ואחר כך חוזר שליח צבור ומתפלל בקול כדרך שעשה בשחרית, עד שישלים כל התפלה, ויושב הוא ונופלין על פניהם ומתחנן ומגביה ראשו ומתחנן מעט מיושב כדרך שעשה בשחרית, ועומד ואומר קדיש, וכל העם עונין כדרכן אמן, ונפטרין למעשיהן. בערב כל העם יושבין והוא עומד ואומר והוא רחום וכו', ברכו את ה' המבורך והם עונין ברוך ה' המבורך לעולם ועד, ומתחיל לפרוס על שמע ואומר קדיש, ואחר כך עומדין ומתפללין בלחש וכשמשלימין אומר קדיש והם נפטרין, ואינו חוזר ומתפלל בקול רם ערבית, לפי שאין תפלת ערבית חובה, לפיכך לא יברך ברכות לבטלה שאין שם בן אדם שנתחייב בהם להוציאו ידי חובתו, ע''כ. וכבר נהגו העולם לומר אחר כך שיר מזמור כדרך שעושין בתפלת שחרית. כתב הר''ם בשבתות וימים טובים כשגומר שליח צבור שחרית בקול רם אומר קדיש, ואחר כך קורא תהלה לדוד וכו' ואומר קדיש, ומתפללין מוסף בלחש, ואחר כך מתפלל מוסף בקול רם כדרך שעושין שחרית, ואומר קדיש אחר תפלת מוסף, והעם נפטרין. ואין אומר קדושה ולא תחנונים אחר תפלת שחרית כשאר הימים, אלא אומר אותה קודם תפלת המנחה, כיצד קורא תהלה לדוד ואומר סדר היום ודברי תחנונים, ואומר קדיש ומתפללין מנחה וחוזר ומשמיע תפלת המנחה בקול רם ואומר קדיש, בראשי חדשים ובחולו של מועד אומר סדר היום קודם תפלת מוסף ובמוצאי שבת אומרים סדר היום גם אחר תפלת הערב ואומר קדיש, ואחר כך מבדיל ע''כ. וכבר נהגו העם לומר אחר תפלת ויהי נועם וסדר היום ואחר כך אומר קדיש שלם ואחר אומר ויתן לך ואומר קדיש. [הבתים — שערי תפילה שער תשיעי].
-----
שליח צבור מוציא את הרבים ידי חובתן בשעה שהוא מתפלל והם שומעין ועונין אמן על כל ברכה וברכה והרי הם כמתפללין, בד''א במי שאינו יודע להתפלל, אבל היודע אינו יוצא ידי חובתו אלא בתפלת עצמו. בד''א בשאר ימות השנה אבל בראש השנה ויום הכפורים של יובל שליח צבור מוציא את היודע כשם שמוציא את שאינו יודע, מפני הן ברכות ארוכות ואין רוב היודעים אותן יכולין לכוין דעתם בהם כשליח צבור, לפיכך אם רצה היודע בשני ימים אלו לסמוך על תפלת צבור הרשות בידו, לר''ם. כתב הרי''ף עם שבשדות שהם אנוסין ואינם יכולין לבא לבית הכנסת בראש השנה וביום הכפורים שליח צבור מוציאן ידי חובתן, אבל העומדים בעיר אין שליח צבור מוציאן עד שיבואו לבית הכנסת וישמעו משליח צבור כל התפלה מתחלה ועד סוף, ע''כ. דבר זה אינו מבואר בלשון הר''ם, ויראה מדבריו שאינם יוצאים ידי חובתן אלא השומעים משליח צבור, ששליח צבור אינו מוציא בשאר ימות השנה את שאינו בקי ובראש השנה ויום הכפורים אפילו הבקי אלא בזמן ששומעין תפלתו מתחלה ועד סוף ועונין אמן על כל ברכה וברכה, וזה נראה עיקר. כתב הריא''ג שליח צבור הוא שנעשה שליח להוציא את שאינו בקי, אבל אחר אינו עושה שליח להוציא חברו ידי תפלה ואפילו אינו בקי. ויראה לי שמי שאינו בקי חברו מוציאו בין בק''ש בין בתפלה כדרך שאמרנו בברכת המזון [סופר מברך ובור] יוצא. יש מי שכתב שברכת יוצר אור הרי היא כברכת הנהנין שאם יצא אינו מוציא, ויראה לי שברכות אלו תקנום חכמים לפני ק''ש ולא משום הנאת האורה אלא להודות לבורא שברא וסדר המאורות, וראיה לדבר שהרי סומא פורס על שמע ומברך יוצר המאורות. וזה הכלל יראה לנו במצוה שאדם מוציא את חברו ובאותן שאינו מוציא. כל מצוה שהיא בעצמו של אדם כגון אכילת מצה שצוהו המקום לאכול, או תפילין שצוהו המקום להניחן, או לעשות ציצית בבגדו, או להתפלל שהיא עבודה שבלב. או לקרוא ק''ש ולקרוא בתורה וכיוצא בזה, דברים אלו אי אפשר לעשותן על ידי אחר, שלא יוכל אדם לומר אכול מצה בעבורי או התעטף בציצית או לבוש תפילין בעבורי. ובענין התפלה הבקי מוציא את שאינו בקי והוא שיתן לב לשמוע מה שהוא אומר. וכן בנטילת לולב ותקיעת שופר וכיוצא בזה לא יוכל אדם לפטור עצמו על ידי חברו אם לא יתקע או לא שמע התקיעה או לא נטל הלולב. אמנם קביעת מזוזה ועשיית מעקה וביעור חמץ וכיוצא בהן, זה אפשר להעשות על ידי שליח, שאין לנו בזה רק שתעשה המצוה על ידי מי שהוא. [הבתים — שערי תפילה שער תשיעי].
-----
ואם ראוי לחזן להתפלל מתוך הספר אם לאו, מצאתי לרבינו אפרים זצ''ל שכתב בסוף מסכת ראש השנה כשם שמוציא את שאינו בקי כך מוציא את הבקי. אמרו לו. לדבריך למה ציבור מתפללין. אמר להן. כדי שיסדיר שליח ציבור את תפילתו עם שהציבור מתפללין. שמע מינה, שצריך שליח ציבור להסדיר את תפילתו עם שהציבור מתפללין, שאם אינו מסדיר הוייא לה תפילת הציבור תפילה שאינה צריכה. ושמע מינה שאסור להתפלל בספר, שאם אתה אומר שמותר להתפלל בספר, למה לי לצלויי תפילה שאינה צריכה כדי שיסדיר, ולמה לי לאטרוחי ציבורא מאחר שאינה חובתך, ליצלי בספרא ותו לא מידי. ולי נראה שיש להביא ראייה מיהא דמייתינן תו התם אמר ר' אלעזר לעולם יסדיר אדם תפילתו ואחר כך יתפלל וכול'. ואם תאמר שמותר להתפלל בספר, אמאי צריך להסדיר תפלתו, יתפלל בספר, אלא לאו שמע מינה שאסור להתפלל בספר. ומאי דמסיק התם, דתפילה שלשאר ימות השנה אינו צריך להסדיר, התם היינו טעמא משום דרגיל בהו וסדורין בפיו. מכל מקום הנראה בעיניי שמותר להתפלל בספר לפי שעיקר כוונתו היא כדי שלא יטעה ותהא סדורה על שפתיו שלא ייכשל בתפילתו. ור' בנימן אחי נר''ו כתב, דהא דאמרינן כדי שיסדיר שליח ציבור את תפילתו, לא בא לומר שאם אינו מסדיר תהא תפילת הציבור תפילה שאינה צריכה ולאסור תפילה בספר, אלא בא לומר, שאע''פ שיכולין ליפטר בתפילת שליח ציבור יתפללו גם הם מאחר שהם בקיאין, ובין כך ובין כך יסדיר החזן את תפילתו. צא ולמד שגם היחידים צריכין להסדיר תפילתן, כדאמר ר' אלעזר לעולם יסדיר אדם תפילתו ואחר כך יתפלל, ואוקימנה בברכות שלראש השנה ושלפרקים. אם כן אי איפשר שלא הסדירו תפילתן מתחילה אפילו היחידים, כל שכן שליח ציבור. ומכל מקום שליח ציבור בעי הסדרה יתירה מפני אימת הציבור. ומה שלא הזכירו תפילה בספר, לא ליחידים ולא לשליח ציבור לפי שבאותו זמן לא ניתנו ברכות ותפילות ליכתב, כדאמרן. כותבי ברכות כשורפי תורה, אבל עתה שנהגו לכותבן וסמכו משום עת לעשות ליי' הפרו תורתך (תהלים קי''ט, קכ''ו) מה לי הסדרה בכתב מה לי הסדרה בעל פה. ועוד, הא מעשים בכל יום ומנהג הפשוט בישראל, ולא ראינו מי שימחה בו. [שבלי הלקט סימן י''ב].
-----
מצאתי בשם רבינו אפרים שאוסר להתפלל החזן בספר. ומדקדק במה שאמרינן בסוף מסכת ראש השנה כשם שמוציא את הבקי כך מוציא את שאינו בקי. אמרו לו לדבריך למה צבור מתפללין. אמר להם כדי שיסדיר שליח צבור כשהצבור מתפללין. שמע מינה שצריך שליח צבור להסדיר את תפלתו בעוד שהצבור מתפללין, שאם אינו מסדיר הויא לה תפלת הצבור תפלה שאינה צריכה, ושמע מינה שאסור להתפלל בספר. שאם אתה אומר שמותר להתפלל בספר למה לי להתפלל תפלה שאינה צריכה כדי שיסדיר. ולמה לי לאטרוחי ציבורא מאחר שאינה חובתן. ליצלי בספרא ותו לא מידי. ומנהגנו להתפלל החזן בספר אם יתירא שמא יכשל בתפלתו. ומעולם לא ראינו מי שימחה בדבר. ומצוה מן המובחר הוא להתפלל בספר, כי יתפלל תפלתו ויכוין את לבו יותר. ותו קאמר רבי אלעזר [ר''ה ל''ה ע''א] לעולם יסדיר אדם תפלתו ואחר כך יתפלל. ואוקימנה בברכות של ראש השנה ויום הכפורים ושל פרקים, שכל אדם חייב להסדיר תפלתו כדי שלא יטעה ואפילו היחידים כל שכן שליח צבור שאימת הצבור יתרה עליו. ויש אומרים מה שלא הזכירו תפלה בספר לא ליחידים ולא לשליח צבור לפי שבאותו זמן לא ניתנו ברכות ותפלות ליכתב. כדאמרינן [שבת קט''ו ע''ב] כותבי ברכות כשורפי ספר תורה. אבל עתה שנהגו לכותבן וסמכו על (תהלים קי''ט) עת לעשות לה'. מה לי הסדרה בכתב ומה לי הסדרה על פה. ועוד הא מעשים בכל יום ומנהג פשוט בישראל ולא ראינו מי שימחה בו. כך מצאתי בשם החבר ר' בנימין בר' אברהם הרופא ז''ל. [תניא רבתי סימן ג'].
-----
למה צבור מתפללין כדי להסדיר שליח צבור את תפלתו. מכאן הוכיח הריא''ג ז''ל דצבור מתפללין בלחש תשע ברכות, לאפוקי ממאן דאמר דאין צבור מתפללין אלא שבע ברכות, דודאי הסדרת שליח צבור לתשע הוא לא לתשע לסדר. ועוד דהיה לו להשיב אטו צבור תשע שמתפללין דצריכין להסדרת שליח צבור, שבע הוא שמתפללין. ועוד רבן גמליאל דאמר לדבריכן למה שליח צבור יורד לפני התיבה, אם לא יצאו בתפלת עצמן אלא משבע ברכות, למה לא ירד לפני התיבה בשביל תשע. וכתב הריצ''ג ז''ל שהיחיד שלא התפלל מוסף אלא שסמך וכיון לבו לשמוע משליח ציבור ולצאת ידי חובתו בתפלתו צריך היחיד שלש פסיעות אחר שמסיים שליח צבור את תפלתו, וכן שליח צבור עצמו אם נתפלל שבע בלחש פוסע אחריהם שלש פסיעות, ואם לא נתפלל אינו פוסע. ויש בשליח צבור מי שמחמיר על עצמו לפסוע אחר שמסיים, אלא שהוא מבליע פסיעותיו לבלתי הראות דלא ניחזי כיוהרא. [המכתם].
-----
מקצת הגאונים כתבו כי כשהצבור מתפללין בלחש מוסף בר''ה אין מתפללין כי אם ז' ברכו' והחזן כשמתפלל מתפלל ט' ועל זה הרבה ראיות וכמה תשובות מגאונים ואנו נהגנו להתפלל ט' בלחש כמו ש''צ ואין לשנות ממנהג אבותינו. [רבינו ירוחם נ''ו ח''א].
-----
לדבריכם למה שליח צבור יורד לפני התיבה. פי' בשאר ימות השנה דאלו בר''ה מאי קא מהדר להו והרי צריך הוא לירד לפני התיבה כדי שיתקעו על סדר ברכות שלא אמרו אלא בצבור. כשם שמוציא את שאינו בקי כך מוציא את הבקי דכיון שהוא מוציא את שאינו בקי הא עבדינן לה לתפלה כברכות של חובה שאעפ''י שיצא מוציא וכיון שכן בדין הוא שיוציא אף את הבקי. [חידושי הר''ן].
-----
ויש לתמוה כיון שאמרנו אהבה לברך על התורה איך יכול להיות שהברכה אומר בקול רם וקרית שמע אומר בנחת שאין האחרים שומעים את החזן, אם כן למה השמיעם את הברכה כלל ושאלה גדולה היא, וכך הוא העיקר שהחזן אינו מתפלל להוציא סופר כי אם להוציא בור שאין יודע להתפלל, ואומר ברכות של יוצר ושל אהבה, כי ארוכות הם. אם הבור יודע לומר שמע ישראל (ו)אומר אותו, ואם אינו יודע אותו אין חזן בעולם שיוכל לפטור הבור מתלמוד תורה, דודאי קריאת התורה בספר תורה שהיא תקנת עזרא וקראת מגלה ותקיעת שופר ותפלה תלוי הדבר בשמיעה כמו בקריעה, ואחד יכול לפטור מאה אלף, אבל מתלמוד תורה אין שום אדם יכול לפטור חברו, דכתיב ולמדתם, וכתיב ודברת בם. ואין דבר זה תלוי על ידי שליח ציבור. אבל הברכה שלפניה אם אינו יודע אותה ישמענה מפי אחרים והוא יקרא קריאת שמע אם יודע. או יקרא פסוק אחד בתורה כפי מה שלמד. ולכן קורין את שמע כלו בנחת, שאין מועיל קריאתו אלא לקורא. ואם תאמר יאמר החזן קריאת שמע בקול רם והבור יאמר אחריו כל תיבה ותיבה. אדרבה, אם יאמר קריאת שמע בקול רם יהיה הבור סבור להיות פטור בקריאת החזן בק''ש בשמיעהכמו שהוא פטור מהברכות בשמיעה לבד. אבל עכשיו שאומרו בנחת אין שוטה בעולם שיהיה סבור להיות פטור במה שאינו קורא ואינו שומע. ומתוך כל ילמד כל בור לומר ק''ש מפיו או שום דבר תורה ויפטר מברכת קריאתו ע''י אהבה רבה ששומע מן החזן. ואחר כך אומר אמת ויציב החזן בקול רם לפטור מברכה של אחריה, ויחתום בגאולה, ויסמוך גאולה לתפלה. [פירוש התפילות לר''י ב''ר יקר].
-----
ואע''פ שמתוך התלמוד בפ' הרואה נראה שכל אותן הברכות שלפני ברוך שאמר, צריך אדם לברך כל אחת בשעתה, השומע קול הגבר, הנותן לשכוי בינה וכן כולם, וכן כת' הר''מ במז''ל [בספר אהבה פ''ז וכתב בסוף דבריו וברכות אלו נהגו ברוב המקומות לברך אותם בבית הכנסת בין שנתחייבו בהן ובין שלא נתחייבו בהן, ואין ראוי לעשות כן לברך ברכה אלא אם כן נתחייב בה ע''כ בספר אהבה. ואני התלמיד אומ' מטיבותיה דמרן ז''ל שגם בט' באב אם צריך אדם לנקיות פניו וידיו ורגליו כדאמרינן בפ' יום הכפורים כך היה מנהגו של ר' יהושע בן לוי ערב ט' באב מביאין לו מטפחת ושורה אותה במים ומקנח בה פניו ידיו ורגליו, למחר מעבירה על גבי עיניו ואינו חושש, ערב יום הכפורים מביאין לו מטפחת ושורה אותה במים ועושה אותה כמין כלים נגובים למחר מקנח בה פניו ידיו ורגליו ואינו חושש ומעתה צריך לברך על נקיות ידים כדאמרי' בברכות דמי שאין לו מים ליטול ידיו מקנח ידיו בצרור או בעפר ובקיסמית דכתי' ארחץ בנקיון כפי כל מידי דמנקי מדלא כתי' ארחץ במים, ויברך גם כן המעביר שינה מעיני בקנחו ידיו במטפחת, וגם אם לא נכנס לבית הכסא לגדולים יברך אשר יצר לקטנים, וכתב רב נטרונאי ז''ל] מנהג כל ישראל לסדרן בבית הכנסת כדרך שהיה צריך לאומרן זה אחר זה. והטעם כי לא יוכל אדם לברך כל אחת ואחת בשעתה, מפני הידים שהן עסקניות למשמש בכל מקום, ואין ראוי להזכיר שם שמים מי שאין ידיו נקיות משום דכתי' והיה מחניך קדוש. על כן כשייעור אדם משנתו ויבדוק תפי''ו ונקביו, כמו שכתו' שמור רגליך כאשר תלך אל בית האלהים, שמור נקביך, וירחץ פניו ידיו ורגליו כהוגן, לקיים מה שנ' הכון לקראת אלהיך ישרא', אז יסדרם במקדש מעט על הסדר, כך כתב רבי' נטרונאי ז''ל. ואע''פ שאמ' בעלי קריין מותרי' בדברי תורה כר' יהודה בן בתירא, אבל לתפי' צריך אדם להיות נקי כפים, ולפנינו יתבאר הכל בעה''ו. ואם תשאל סוף סוף לא נאמרו על מתכונתם הלא למדונו חכמי' זמן אומרו ואפי' בשוק, וכן נר משייאותו לאורו מברכי' עליו, וכן בשמים משיריח בהן, ואפי' הכי א''ח חוזרן וסודרן על הכוס כדי להוציא בניו ובני ביתו, וכן בכל הברכות שהן מצוה וחובה לעשותן אע''פ שיצא הוא מוציא אחרי' ידי חובתן דכל ישרא' ערבי' זה לזה, כמו שאומ' בר''ה פ' ראוהו ב''ד. וכן באלו הברכות להוציא את מי שאינו בקי יש לסדרן בבית הכנסת, גם להוציא את עצמן, כי אין לך אדם מלובן ומזורז לברכם בשעתם בסעיפים מחזיונות לילה בנפול תרדמה על אנשי'. אב''ן. וכן כת' רב עמרם זצ''ל מנהג כל ארץ ספרד להוציא את מי שאינו בקי, מתחיל החזן בקול רם כל הברכו' על הסדר והן עוני' אמן, על כל ברכה וברכה, ויוציאי' ידי חובתן דגדול העונה אמן יותר מן המברך, וכן השיב רב נטרונאי ז''ל והנם על הסדר, על נטילת ידים, אשר יצר, מפליא לעשות, נתן לשכויי, אלהי נשמה, שלא עש' גוי, שלא עש' אשה, מתיר אסורי', פוקח עיורי', זוקף כפופי', מלביש ערומי', רוקע הארץ, המכין מצע' גבר, אשר לא חסר, אוזר ישרא', עוטה ישרא', המעבי' שינה, יהי רצון וגומ', גומל חסדי', אקב''ו על דברי הערב נא, בא''י נותן התורה, ובצרפת ובפרובינ' חותמין בא''י המלמד תורה לעמו ישרא', אשר בחר בנו בא''י נותן התורה, וקורא צו את בני ישרא' ובשבת מוסיף, וביום השבת ושונה אי זהו מקומן, ודורש ר' ישמע' לעולם יהא אדם ירא שמים, ברוך מקדש שמו ברבי'. [המנהיג הלכ' תפילה].
-----
ת''ר ק''ש ככתבה דברי רב[י] כתב ה''ר יצחק בן גיאת ז''ל לענין מי שאינו מבין בלשון הקודש, שאם אפשר לו ללמוד ולהבין יישר כחו, ואם אי אפשר לו ללמוד ולהבין יקרא, שהכל יודעין שענינה קבלת מלכות שמים, וכן לענין תפלה אע''פ שאינו מבין מתפלל שהרי רחמים בעלמא נינהו. ומטעם זה שליח צבור מוציא ידי חובת[ו] שאינו בקי ואינו מבין. [ספר השולחן הלכ' ק''ש שער שני].
-----
וש''צ מוציא שאינו בקי השומע ועונה אמן על כל ברכה וברכה. אבל הבקי אינו יוצא אלא בתפלת עצמו. ובר''ה וי''ה של יובל מוציא אף הבקי כן דעת הרמב''ם ז''ל וכן נמי כתב הרשב''א ז''ל. והטעם לפי שהן ברכות ארוכות ואין רוב העם יכולין לכוין לבם כש''צ לפי' הרוצה לסמוך על תפלת ש''צ הרשות בידו. ויחיד שלא ברך אין חברו מברך לו אפי' בר''ה וי''ה של יובל. ולא מבעיא אם אותו יחיד יצא ידי חובתו שאינו חוזר ומתפלל להוציאו. ואע''פי שיצא מוציא בתפלה לא תקנו חכמים שיוציא אדם חברו אלא ש''צ בצבור. חדא דתפלה בלחש תקנוה ועוד דרחמי נינהו ואיבעי ליה למבעי רחמי אנפשיה ואפי' לא יצא אינו מוציא ואפי' בבקי כך פי' גאון ז''ל וכן נמי כתב הבעל עשרת הדברות בשם הריא''ג ז''ל אחר שהביא הרבה ראיות הילכך ברכת מצות וכיוצא בהם דיחיד נעשה שליח ליחיד יחיד נמי מוציא אע''פי שיצא. תפלה וכיוצא בה דאין יחיד נעשה שליח יחיד אלא בעשרה אין היחיד שליח להוציא יחיד אלא בעשרה בין יצא בין לא יצא עכ''ל. ונשאל רבי' שרירא ז''ל על ענין בני אדם שאין יודעים בתפלו' כתקנן מהו להשמיע שליח לפניהם וילכו אחריו ולא יטעו. והשיב אין לו רשות להשמיע קולו כשמתפלל לעצמו עד שירד לפני התיבה ואסור לעשות כך מהני קראי דחנה ע''כ: מקומות שנהגו לעשות ב' חזנים א' ליוצר ואחד למוסף הראשון קורא ואחר ההפטרה יאמר אשרי ויחזיר הספרי' למקומן ויעמוד השני ויאמר קדיש ויתפלל תפלת מוסף: וכיצד תפלת הצבור בשחרית ובמוסף ובמנחה. אחר שהתפללו הצבור בלחש פותח ש''צ התפלה בקול רם להוציא מי שאינו בקי או כדי לענות קדושה. [ארחות חיים הלכ' תפילה סימנים ע''ט—פ''א].
-----
תשובה לרבינו האיי גאון ז''ל אם צריך שאינו בקי שיוצא בתפלת ש''צ לעשות ג' פסיעות אחר תפלת ש''צ אם לאו. ואם ש''צ עצמו צריך לעשות ג' פסיעות אחר שהתפלל בקול רם. והשיב שצריך מי שאינו בקי לעשות ג' פסיעות. וכן ש''צ אם לא התפלל בלחש אלא שיוצא בתפלה זו שמתפלל בקול רם צריך לעשות ג' פסיעות ויש בש''צ שמחמיר על עצמו לפסוע אלא שמבליע פסיעותיו לבלתי הראות דלא ליחזי כיוהרא אע''פי שהתפלל בלחש: והריא''ג ז''ל כתב ולענין ג' פסיעות שהורה רבינו האיי שיחיד שלא התפלל צריך לפסוע ג' פסיעות אינו כן שש''צ במקומו עומד בתפלותיו וכריעותיו ופסיעותיו והוא אינו מחוייב אלא כיוון שמיעה בלבד וש''צ כשהוא פוטרן מן התפלה פטרן נמי מן הפסיעות. וש''צ נמי אינו צריך לפסוע והנוהג לעשותן בהבלעה שלא בפרסום מנהג בורות הוא דמתוך שעתיד לפסוע בסיו' תפלתו לאחר קדיש למה לו לפסוע ולחזור ולפסוע אלא אע''פי שסיים תפלת לחש שוהה עד שגומר כל התפלה ופוסע ודיו דפסיעו' הללו בגמר תפלה נתקנו ולא באמצעיות בסוף תפלת לחש ליחיד ובסיום כל התפלה לש''צ ע''כ והבעל האשכול כתב יש מי שהצריך לש''צ לעשות ג' פסיעות אחר שהתפלל בקול רם ויש מי שאומר שאינו צריך שכבר פסע בתפלתו בלחש וכן אינו מתחיל ה' שפתי תפתח ואינו אומר יהיו לרצון וכו' והרשב''א ז''ל כתב שש''צ פוסע ג' פסיעות לאחריו אחר שהתפלל בלחש. [ארחות חיים הלכ' תפילה סימנים פ''ו—פ''ז].
-----
לא הזכיר יעו''י שחרית ומנחה. ס''פ תפילת השחר טעה ולא הזכיר של ר''ח בערבית אין מחזירין אותו מפני שיכול לומר בשחרית [בשחרית] אין מחזירין אותו מפני שיכול לומר במנחה ואוקמה ר' [חייא בר] אבא בציבור פי' בש''צ ומפני טורח הצבור אבל יחיד שטעה הא אסיקנא לעיל [ברכות כ''ט ע''ב] דא''ר תנחום אמר רב אסי [אריב''ל] טעה ולא הזכיר של ראש חודש בעבודה ונזכר בהודאה חוזר לעבודה ואם סיים חוזר לראש ואוקמה ר''פ בריה דרב אחא בר אדא כגון שעקר את רגליו אבל אם לא עקר את רגליו חוזר לראש אוקמ' רנב''י לפי לישנא קמא כגון שאינו רגיל לומר תחנונים אחר תפלתו אבל אם רגיל לומר תחנונים אחר תפלתו חוזר (לראש) [לעבודה] אף על פי שעקר את רגליו ולישנא בתרא הא דאמר כי לא עקר את רגליו חוזר לעבודה דוקא שרגיל לומר תחנונים אחר תפלתו אבל אם אינו רגיל לומר תחנונים אחר תפלתו חוזר לראש אע''פ שלא עקר את רגליו מיהו ה''מ ביחיד שהתפלל בבית מדרשו אבל יחיד שהתפלל בביהכ''נ בכל ענינים א''צ לחזור אלא מכוין דעתו לש''צ ויוצא כדאמר לעיל [שם כ''ט ע''א] גופא אמר רבי תנחום טעה ולא הזכיר גבורות [גשמים] בתחיית המתים מחזירין אותו ושאלה בברכת השנים אין מחזירין אותו מפני שיכול לאומרה בשומע תפלה מיתיבי טעה ולא הזכיר שאלה בברכת השנים מחזירין אותו ל''ק הא ביחיד הא בצבור מ''ט משום דשמעה מש''צ אי הכי האי מפני שיכול לאומרה בש''ת מפני ששומע מש''צ מבעי ליה אלא אידי ואידי ביחיד ול''ק הא דאידכר קמי שומע והא דאידכר בתר שומע פי' אבל בצבור אפי' אידכר אחר ש''ת אינו חוזר דשמע לה מש''צ וכן פי' בה''ג שאם שכח אדם יעו''י או דבר שצריך לחזור ולהתפלל יכוין דעתו וישמע מפי ש''צ מראש ועד סוף ומוציאו מידי חובתו כדאמר בשלהי ר''ה [ל''ד, ע''ב] א''ל ר''ג כשם שמוציא את שאינו בקי כך מוציא את הבקי ואר''י הלכה כר''ג וא''ת והא כי אתא רבין א''ר יעקב אר''ש חסידא לא פטר ר''ג אלא עם שבשדות משום דאניסי אבל דעיר לא י''ל דהיינו היכא שלא התפללו כלל אבל היכא שהתפלל וטעה הא אניס ואי הדר ושמע מש''צ מראש ועד סוף כל י''ח יצא י''ח בין בתחיית המתים בין בשאלה בין ביעו''י  וכל כיוצא בו וכן פי' בשאלתות דרב אחאי בפ' ויצא יעקב. [או''ז הלכ' ר''ח סימן ת''ס].
-----
יחיד שלא הזכיר של ר''ח או כל דבר שמחזירין אותו כלומ' שצריך לחזור ולהתפלל יכוין דעתו וישמע מפי ש''צ כל י''ח ברכות מראש ועד סוף ויוצא ידי חובתו כך כתבו בתוספות ובה''ג בר''ה ודקדקו מההיא דר''ג כשם שהוא מוציא את שאינו בקי כך מוציא את הבקי דוקא עם שבשדות דטרידי ואניסי אבל דעיר לא, ודוקא שלא התפלל אבל התפלל מוציא את הבקי אם טעה בשום דב' בתפלתו שצריך לחזור. [רבינו ירוחם ני''א ח''א].
-----
ק''ש ותפלה אף על פי שיצא מוציא ודוקא שליח צבור בעשרה אבל יחיד אע''פ שלא יצא אינו מוציא כך מוכח בר''ה וכן פשוט בירושלמי [ברכות פ''ג ה''ג]. [רבינו ירוחם נ''ג ח''ז].
-----
ובר''ה שמתפללין מלכיות זכרונות ושופרות ש''ץ מוציא את הרבים י''ח ודווקא מברכות אלו מוציא אותם כל שיהיו שם מראש התפי' ועד סוף אבל שאר הברכות חייבין הם להתפלל אפי' ששמעו אותם מש''ץ וא''ת למה צריך שיהיו שם מראש התפי' הואיל ואין ש''ץ פוטר אותם אלא מברכות של תקיעות הטעם הוא לפי שאין בשמיעת מקצת ברכות התפי' כלום ואפי' מברכות אלו לא פטר ר''ג אלא עם (שכרות) [שבשדות] שאנוסין הן ואינם יכולין ליכנס בבהכ''נ אבל אותן שבעיר שלא באו לבהכ''נ לשמוע תפי' ש''ץ לא פטר ר''ג שהרי אינם אנוסים ויכולין ליכנס לבהכ''נ. בשאר ימות השנה כשם שש''ץ חייב כך כל יחיד ויחיד חייב והוא שיהא בקי וש''ץ יורד לפני התיבה להוציא מי שאינו בקי והוא שישנו שם בשעת תפי'. [אהל מועד שער ר''ה ויוה''כ דרך ב'].
-----
@ ל''ה ע''א.
ובברכות של ראש השנה ויום הכיפורים שליח צבור מוציא את הרבים ידי חובתן מה שאין כן בברכות של כל ימות השנה דתנן כשם ששליח צבור חייב כך כל יחיד ויחיד חייב רבן גמליאל אומר שליח צבור מוציא את הרבים ידי חובתן. תניא אמרו לו לרבן גמליאל לדבריך למה צבור מתפללין אמר להן כדי להסדיר שליח צבור תפלתו אמר להם לדבריכם למה ש''ץ יורד א''ל להוציא את שאינו בקי א''ל לדבריכם כשם שמוציא את שאינו בקי כך מוציא את הבקי. אמר רבה בר בר חנה א''ר יוחנן מודים חכמים. ורב אמר עדיין הוא מחלוקת. ומי אמר ר' יוחנן הכי והא אמר ר' יוחנן הלכה כרבן גמליאל בברכות של ראש השנה ויום הכיפורים והלכה מכלל דפליגי. אמר רבא מאן הכל מודים ר' מאיר והלכה מכלל דפליגי רבנן דתניא ברכות של ראש השנה ושל יום הכיפורים שליח צבור מוציא את הרבים ידי חובתן דברי ר' מאיר וחכמים אומרים כשם ששליח צבור חייב כך כל יחיד ויחיד חייב שמעינן מהא דהלכה כרבן גמליאל בברכות של ראש השנה ויום הכיפורים בלבד אבל לא בשאר ברכות של ימות השנה. אלא כשם ששליח צבור חייב כך כל יחיד ויחיד חייב וכן הלכתא. ועם שבשדות דאניסי ולא מצו למיתי לבי כנישתא בראש השנה ויום הכיפורים שליח צבור מוציאן ידי חובתן. אבל דעיר אין שליח צבור מוציא עד דאתו לבי כניסתא ושמעי משליחא דצבורא מתחילה ועד סוף. א''ר אלעזר לעולם יסדיר אדם תפלתו ואחר כך יתפלל אמר רבא מסתברא מילתא דר' אלעזר בברכות של ראש השנה ושל יום הכיפורים ושל פרקים אבל של שאר ימות השנה לא וכמה הוא של פרקים משלשים יום ואילך. [שבלי הלקט סימן רצ''א].
-----
[רי''ף תתקס''ב] למה צבור מתפללין בלחש. מודים חכמים אחר שנחלקו עמו חזרו והודו. מאן מודים לו בברכות של ראש השנה ושל יום הכיפורים ר' מאיר והלכה מכלל דפליגי דקאמ''ר יוחנן הלכה כרבן גמליאל מכלל דעמד במחלקתם רבנן שאר חכמים חוץ מר' מאיר. [פירוש רבינו יצחק קרקושה].
-----
והילכתא כרבן גמליאל דאמר שליח ציבור מוציא את הרבים ידי חובתן, והני מילי בברכות של ראש השנה ושל יום הכיפורים משום דאוושי ברכות, הילכך אפילו לבקיאין מוציא. אבל בברכות של כל השנה לא קיימא לן כוותיה, אלא כל יחיד ויחיד חייב לקרותם אם הוא בקי. והא דאמרינן בפרק לולב הגזול [ל''ח ע''ב] דשומע כעונה ותו אמרינן שמע ולא ענה יצא פירש רבינו שלמה התם במי שאינו יודע לא לקרות ולא לענות אם שמע וכיוון לבו אף על פי שלא ענה יצא, וזה מסייע לדברינו. אי נמי המתפללים בציבור ושליח ציבור אומר קדיש ואומר יהא שמיה רבא ישתקו מתפלתן וישמעו והרי הן כעונין ולכשיגמור הקדושה יחזרו לתפלתן, וכן תיקן רב יהודאי גאון. והכא נמי אנוס, שהתחיל כבר, אבל לכתחלה לא, דאמרינן בפרק מי שמתו [כ''א ע''ב] אמר רבי יהושע בן לוי הנכנס לבית הכנסת אם יכול להתחיל ולגמור עד שיגיע שליח ציבור לקדושה יתחיל ואם לאו לא יתחיל, אלמא דלא סמכינן לכתחלה להיות שומע כעונה. ובברכות דראש השנה ויום הכיפורים נמי אמרינן בתלמוד ירושלמי [ה''י] והוא שיהא שם מראש התפלה כדי שיכוין. ואם אינו בקי אפילו חבירו יחיד מפיק ליה, דומיא דסופר ובור דסופר מברך ובור יצא, כדאמרינן בפרק שלשה שאכלו [מ''ה ע''ב]. והנשים ועמי הארץ אף על גב דלא ידעי מאי דקאמר שליח ציבור אי נמי דיחיד מצלי קמייהו ולא ידעי מאי קאמר נפקי ידי חובתן. ובררתי דבר זה בפרק שני דמגילה בחיבור זה. וגרסינן בפרק שלשה שאכלו [בירושלמי ה''ג] רבי אבא בר אמי הוי משמש קמיה דרבי זירא מזיג ליה כסא אמר ליה סב בריך אמר ליה [חורנה] הב (מעלי דב') דעתך דאת משתי דתני השמש מברך על כל כוס וכוס ואינו מברך על כל פרוסה ופרוסה אמר ליה כמא דאנא יהיב דעתי מפקא יתך ידי חובתך בברכתא כן הב דעתך מפקא ידי חובתי באמן אמר רבי תנחום מתניתא אמרה כן המתעסק לא יצא והשומע מן מתעסק לא יצא. ולא פטר רבן גמליאל אלא עם שבשדה מאי טעמא משום דאנוסי אבל דעיר לא, אם הם בקיאין. ושבת ויום טוב אף על גב דלא אנוסי במלאכה, אם אית להו אונס אחר פטירי. והני טעמא נמי דעם שאחורי הכהנים אינם בכלל ברכה, משום דלא אנוסי. גירסת הירושלמי [ר''ה פ''ד ה''י] רב הונא רבה דציפורין בשם רבי יוחנן הלכה כרבן גמליאל באילון תקיעיה רב זעירא ורב חסדא הוי יתבי תמן בתקעתא מן דצלין את צלותא קם ליה רב חסדא מצלייה אמר ליה רב זעירא לא כבר צלינן אמר ליה מצלינא וחזר ומצלי דנחתין מערבאי לתמן (ואמר) ואמרין (מאן) משמיה דרבי יוחנן הלכה כרבן גמליאל באילן תקיעיה [ואנא דלא כוונית אילו כוונית הוינא נפק ידי חובתי אמר רבי זעירא כל תנייא תני לה בשם רבן גמליאל] רבי אושעיא (תני לה בשם ר''ג ור' אושיעא) תני לה בשם חכמים רבי אדא דקיסרין בשם רבי יוחנן והוא שיהיה שם מראש התפלה אמר רבי חייא מתניתא אמרה כן. סדר ברכות של ראש השנה אומר אבות וגבורות וקדושת השם וכולל מלכיות עם קדושת השם וחותם ברוך אתה ה' מלך על כל הארץ מקדש ישראל ויום הזכרון ותוקע קשר''ק אומר זכרון וחותם זוכר הנשכחות ותוקע קש''ק שופרות וחותם שומע תרועה ותוקע קר''ק ואומר עבודה והודאה וברכת כהנים, הדה אמרה חיובא דיומא בתשע ברכות דאמר מר ברכות של ראש השנה כנגד מי רבא קרטגנא אמר כנגד תשע אזכרות שכתובים בפרשת חנה [ש''א ב'] וכתיב בסיפא ה' ידין אפסי ארץ. עד כאן לשון הירושלמי. שמעינין מיניה דבעינן שיהא שם מתחלת התפלה ויכוין בכל תשע ברכות למה שמתפלל השליח ציבור עד גמירא, ובהא הילכתא כרבן גמליאל, מכלל דבשאר ברכות של כל השנה, דלא קיימא לן כותיה, אפילו כיוון על כל דבר ודבר לא סמכינן לכתחלה למיהוי שומע כעונה, כדפרישית לעיל, וחייב היחיד ל(ה)חזור ולהתפלל. וכן בראש חדש אם שכח ולא אמר יעלה ויבא אינו יכול להתכוין ולשמוע מפי שליח ציבור אפילו כיון מראש ועד סוף, לדברי רברבתא והלכות גדולות דגרסי בברכות [ל' ע''ב] בשליח ציבור שני, שאותו אינו חוזר, הא יחיד שהתפלל עם הציבור חוזר. ורש''י פירש התם אפילו יחיד שהתפלל [עם הצבור], ומיהו אף לדבריו נפקא מיניה לחולו של מועד ולשאר מילי טובא. וגם שמעינן מן הירושלמי כנהוגינו, שבפרק שלישי בירושלמי הזכיר לתקנת רבי אבהו, כאשר כתבתי לעיל בפרק שלישי, ועם סדר ברכות לא הזכיר בפרק בתרא בירושלמי שלשה קשרקי''ם שלשה קרקי''ם אלא קשר''ק קש''ק קר''ק, שמע מינה שתקנת רבי אבהו לא היתה בעמידה על סדר הברכות, דהא אמוראי בתראי דהיו תלמידי דרבי יוחנן כמו רבי אבהו הוי מפרשי להאי סידרא דתיקון תקיעות ותפלות כדנהיגינן. אך בחתימת הברכות משונה במקצת. [ראבי''ה סימן תקמ''ו].
-----
כשם ששליח צבור חייב כך כל יחיד ויחיד חייב, רג''א שליח ציבור מוציאין ידי חובתן. לפי גמר' משמע דבתרתי פליגי, פליגי בעם שבשדות ופליגי בעם שבעיר. פליגי בעם שבשדות, דאליבא דר''ג לא צריך למיתא לבי כנשתא, דשליח צבור מוציא(י)ן. ואליבא דרבנן אם בקיאין הן, צריכין להתפלל, ואם אינן בקיאין צריכין שיבאו לבית הכנסת וישמעו משליח צבור כל התפלה. ופליגי בעם שבעיר, דאליבא דר''ג מוציא אף הבקי, ואליבא דרבנן אינו מוציא את הבקי. והלכתא כר''ג בברכות של ראש השנה ויום הכפורים, בין בעם שבשדות בין בעם שבעיר. אבל בברכות של כל השנה הלכה כרבנן, שאין שליח צבור מוציא עם שבעיר אלא מי שאינו בקי. ועם שבשדות אם בקיאין הן צריכין להתפלל, ואם אינן בקיאין צריכין שיבואו לבית הכנסת וישמעו את התפלה משליח צבור, מתחלה ועד סוף. והלכתא כאומ' זמן בראש השנה וביום הכפורים. [השלמה].
-----
ברכות שלראש השנה ויום הכפורים שליובל, שהם מלכייות זכרונות ושופרות, שליח ציבור מוציא את הרבים ידי חובתן, לפי שהן תשע ברכות בין כולן מאריכי' בהן. אבל ברכות שלכל ימות השנה כגון שמונה עשרה ברכות שלתפלה. וכן (תשע) [שבע] ברכות שמתפללין בשב' וימים טובים, אין שליח ציבור מוציא אותן, אלא כל יחיד ויחיד מתפלל לעצמו, ומי שאינו בקי בא לבית הכנסת ועונה אמן על כל ברכה וברכה. [פסקי ריא''ז].
-----
ושליח צבור מוציא בראש השנה וביום הכפורים אף הבקי, משום דאוושי כולי עלמא ודילמא לא מצי מכוין דעתיה. אבל בשאר ימות השנה כשם ששליח צבור חייב כך כל יחיד ויחיד חייב. ולמה שליח צבור יורד ומתפלל, כדי להוציא את שאינו בקי. [המאורות].
-----
מי שטעה בליל שבת, ופתח באתה חונן, ולא הזכיר של שבת, אם נזכר בתוך תפלתו, גומר אותה ברכה שנזכר בה, וחוזר ואומר של שבת, ואם לא נזכר עד שעקר את רגליו, חוזר ומתפלל של שבת. וכן כתב רב עמרם. וכתב רב משה גאון, שאם טעה ולא הזכיר אתה קדשת, אם שמע משליח צבור מגן אבות בדברו, שהיא ברכה אחת מעין שבע, מראש ועד סוף, יצא ידי חובתו. ורב נטרונאי כתב, שאפילו לא התפלל כלל אתה קדשת, ושמע משליח צבור מגן אבות בדברו מראש ועד סוף, יצא ידי חובתו. וכת הרב רבי יעקב בן הרא''ש, כיון שמחזירין אותו אם לא הזכיר של שבת, האיך יוצא בברכה אחת מעין שבע, ולא דמי למה שכתוב בהלכות גדולות. יחיד שלא הזכיר של ראש חודש ושמע משליח צבור התפלה מראש ועד סוף שיצא, דשאני התם, ששומע כל התפלה, אבל הכא דשאני יצא בברכה מעין שבע במקום שבע. ויותר קשה לרב נטרונאי שאמר שיוצא בה, ואפילו לא התפלל כלל, דהא קימא לן כרבן גמליאל, דאמר (ראש השנה ל''ד, ב') שליח צבור אין פוטר היחיד אלא בראש השנה ויום הכפורים, אבל בשאר ימות השנה לא. ועוד נראה לי, שאינו יוצא ידי חובתו בברכה מעין שבע מטעם אחר, שכיון שאפילו בשבת לא בעי למימרה, שלא תקנוה אלא משום מזיקים, ואם חל יום טוב בשבת אינו אומר בה בשל יום טוב, כמו שאמרנו למעלה, אינו יוצא בה ידי חובתו, וחוזר ומתפלל שבע ברכות. וכן מצאתי בתשובת הגאונים, שאם שכח אתה קדשת שמחזירין אותו. [אבודרהם סדר תפילות השבת].
-----
שליח צבור מוציא את הרבים ידי חובתן בר''ה משום דאושי ברכות שהן תשע וארוכות ומטעות ואין הכל בקיאין וכתב הרב בעל העטור ז''ל דדווקא למי שאינו בקי, ולא כתבו כן שאר המחברים ז''ל אלא בין בקי בין שאינו בקי מוציא ודדוקא בברכות של ר''ה אבל לשאר ימות השנה אינו מוציא אלא את שאינו בקי, ובר''ה דמוציא הכל דוקא אותם שהן בב''הכ מראש התפלה ועד סופה אי נמי עם שבשדות דאניסי אבל אי לא אניסי ולא אתי בבי כנשתא אינו מוציא אבל עכשיו נהגו להתפלל כל יחיד ויחיד ואין סומכין על תפלת ש''צ דשמא לא ישמעו כל התפלה שמא יטרדם שום אדם ואם חיסר אפי' תיבה אחת שלא שמע לא יצא ואין כל אדם יכול לעמוד בזה על כן טוב הוא לכל יחיד להתפלל. ונרא' שבימי הגאוני' ז''ל לא היו מתפללין הצבור בלחש אלא שבע ג' ראשונות וג' אחרונות ואמצעית אתה בחרתנו ומפני חטאינו עד כהלכתן וכו' מלוך וקדוש וחותם מקדש ישראל ויום הזכרון ואחר ש''צ מוציא(י)ן ממלכיות זכרונות ושופרות והרמב''ן ז''ל טרח לקיים מנהגן, ואנו נוהגין כיוצא בזה בכ''ד ברכות של תעניות אבל הריא''ג ז''ל כתב שהוא קבל מחכמים גדולים שיש ליחידים להתפלל תשע וכ''כ הרא''ש ז''ל ואמר דאדרבה מי שמתפלל שבע הוי ברכה לבטלה מפני שמשנה מטבען של חכמים בברכות וכבר נהגו להתפלל יחיד ט' ולא שמעתי שמתפללין שבע בשום מקו'. [חי' הרשב''ץ].
-----
תניא ברכות שלראש השנה ושליום הכיפורים שליח ציבו' מוציא הרבים ידי חובתן דברי ר' מאיר. מאי שנא הני, אי משום דנפישי קראי, והאמ' רב חננאל אמ' רב כיון שאמר ובתורתך כתוב לאמר שוב אינו צריך. (לימא) [פי' לומר] מלכיות וזכרונות ושופרות. ואע''ג דלא אתי לא כר' יוח' בן נורי ולא כרבנן, גם כאן יש לומר שעקר דברי התנאין על פי הקבלה כדאמ' במילתיה דר' אבהו ודר' יצחק. אלא משום דנפישי ברכות. גופה אמ' רב חננאל אמ' רב כיון שאמ' ובתורתך כת' לאמר שוב אינו צריך. סבור מינה הני מילי ביחיד אבל ציבור לא. איתמר ר' יהושע בן לוי אמ' אחד יחיד ואחד ציבור כיון שאמ' ובתורתך כת' לאמר, שוב אינו צריך. אמ' ר' אלעזר לעולם יסדיר אדם תפילתו ואחר כך יתפלל. אמ' ר' אבא מסתב' מילתיה דר' אלעזר בברכות שלראש השנה ודפרקים, אבל דכל השנה כולה לא. כי אתא רבין אמ' בר מר אמ' ר' שמע' חסידא לא פטר רבן גמליאל אלא עם שבשדות, דאניסי, אבל כולי עלמ' דשכיחי בעיר לא, עד דאתו לבי כנישתא וענו אמן על כל ברכה. ורבנן לא פליגי עליה בהא, דהא לא פליגי עליה אלא בבקיאין דאיתנהו בכנסת דלא פטרי להו [בשליח ציבור, ורבן גמליאל פטר להו], אבל בהני דאניסי לא פליגי. ודווקא בתפילה פוטר שליח ציבור את עם שבשדות, אבל לא בשאר מצות כגון תקיעת שופר ומקרא מגילה והלל, וטע' דתפלה משום דתפילות כנגד תמידין ומוספין תיקנום, וכי היכי דקורבנות מיחייבי להביא כל ישראל למיעבדינהו, ועבדי כהנים ומשמרות ופטרי כל ישראל הם, הכי נמי בתפילת המוספין כיון דאניסי, מתפלל שליח ציבור תפילה יתירה כדי להוציאן ידי חובתן. [פסקי הרי''ד].
-----
העם המצויין בשדות כל ימות השנה, שליח ציבור מוצי' אותן ידי חובתן, לפי שהן אנוסין אינן יכולין לבא לבית הכנס', ואם היו בקי' מתפל' במקומן. ומז''ה ביאר שלא אמרו כן אלא בתפלות שהן כנגד התמידין, שאין כל יש' יכולין לעמוד עליהם אלא שלוחיהן, אבל תקיעת שופר ומקרא מגילה וקריאת ההלל, אין שלי' [ציבור] פוטר עם שבשדות, אלא כולן צריכין לשמוע. תפילות הבאות לפרקים כגון שלראש השנה ושליום הכפורים, ושלשאר ימים טובים יסדיר אדם תפלתו בהן, ואחר כך יתפלל, אבל בשאר ימות השנה אינו צריך להסדיר. [פסקי ריא''ז].
-----
ותפלות של ר''ה הם רבים, ושליח ציבור מוציא בין לבקי בין לשאינו בקי. וכן מוציא לעם שבשדות אפילו דלא בקיאי והם אנוסים ואין יכולים לבוא. אבל אותן שבעיר אפילו אינם בקיאים אם לא באו לבית הכנסת אינו מוציא. [צרור החיים הדרך הרביעי סימן ו'].
-----
ואחר שהתפללו הצבור בלחש חוזר הש''צ התפלה להוציא מי שאינו בקי ומי שירצה לסמוך על תפלתו ולא התפלל דקיימא לן דש''צ מוציא את הבקי בר''ה וביום הכפורים של יובל והטעם משום דאוושי כולי עלמא הברכות פי' שאומרים אותן בקול רם ומשבשין זה את זה ואינם יכולין לכוין את לשונם ואת לבם בתפלה. והר''ש ז''ל פירש משום דאוושי ברכות שהרי הן ט' וארוכות ואין הכל בקיאין בהם. וכן נמי פירש הרשב''א ז''ל ולפיכך טוב לשמוע אותן מש''צ. וש''צ מוציא כל אחד ואחד ידי חובתו ובלבד שיכוין לצאת והיה שם מראש ועד סוף וכן כתב הבעל ההשלמה ז''ל ודוקא בר''ה וי''הכ של יובל מהטעם שביארנו אבל בברכות של כל השנה אין ש''צ מוציא אל[א] העם שבשדות דאניסי או מי שאינו בקי ועם שבשדות ג''כ אם הן בקיאין צריכין להתפלל ואם אינם בקיאים אינם צריכים לבא לבית הכנסת שישמע התפלה מראש ועד סוף מש''צ את שבעיר צריכין לבא ואם לאו אינם יוצאין. והא דאמרינן דעם שבשדות דאניסי דש''צ מוציאן ה''ה לזקן או לחולה שאנוסין לבא לבית הכנסת ש''צ מוציאן. ועתה פשט המנהג ברוב שאין שום אדם בקי רוצה לפטור עצמו בש''צ ואפי' בר''ה ויום הכפורי' ומתפללין כלן בלחש. ונראה לומר כי המנהג לפי שאין אנו בקיאין בכונה שנכוין בש''צ מראש ועד סוף. ויחיד שלא התפלל אלא שסמך על תפלת ש''צ וכיון לבו לצאת בה כתב רב האי גאון ז''ל שצריך לפסוע ג' פסיעות אחר שישלים ש''צ תפלתו. ויש בשלוחי צבור מי שמחמיר על עצמו לפסוע אלא שהוא מבליע פסיעותיו לבלתי הראות דלא ניחזי כיוהרא ולמעלה בהל' תפלה הארכתי בזה די. [ארחות חיים הלכ' סדר תפלת מוסף (ר''ה) סימנים ט'—י'].
-----
ואחר שהתפללו הציבור בלחש, חוזר שליח צבור התפלה, להוציא מי שאינו בקי, ומי שירצה לסמוך על תפלתו ולא התפלל, דקיימא לן דשליח ציבור מוציא אף את הבקי בראש השנה ויום הכפורים. והטעם משום דאוושי כולי עלמא בברכות. כלומר, שאומרין אותן בקול רם, ומשבשין זה את זה, ואינן יכולין לכוין לשונם ולבם לתפלה. ולפיכך טוב להם לשמוע משליח ציבור. ושליח ציבור מוציא כל אחד ידי חובתו, ובלבד שיתכוין לצאת, ויהיה שם מראש ועד סוף. וכן כתב הבעל ההשלמה ז''ל. ודוקא בברכות של ראש השנה ויום הכפורים, מהטעם שביארנו, אבל בברכות של כל השנה, אין שליח ציבור מוציא אלא עם שבשדות דאנסי, או מי שאינו בקי. ועם שבשדות גם כן, אם הם בקיאין, צריכים להתפלל. ואם אינן בקיאין, צריכין להיות בבית הכנסת, וישמעו התפלה משליח ציבור מראש ועד סוף. וכיון דאמרינן עם שבשדות דאנסי דשליח ציבור מוציאן, הוא הדין לזקן או חולה שאנוסין מלבא לבית הכנסת, ששליח ציבור מוציאן. ועתה פשט המנהג ברוב שאין שום אדם בקי רוצה לפטור את עצמו בשליח ציבור, ואפילו בראש השנה ויום הכפורים, ומתפללין כולם בלחש. ונראה לומר, כי המנהג לפי שאין אנו בקיאין בכונה, שנוכל לכוין לש''צ מראש ועד סוף. וכתב הריא''ג ז''ל שהיחיד שלא התפלל מוסף, אלא שסמך על תפלת שליח ציבור, וכיון לצאת בה, שצריך לפסוע ג' פסיעות אחר שסיים שליח ציבור תפלתו. ויש בשלוחי צבור מי שמחמיר על עצמו לפסוע, אלא (שהיה) [שהוא] מבליע פסיעותיו לבלתי הראות, דלא נהוי כיוהרא. [כל בו הלכ' ראש השנה סימן ס''ד].
-----
וכל אחד ואחד חייב לומר התפילה עם החזן בלחש, ואפילו בחתימות, שאין שליח ציבור מוציאן ידי חובתן, כדמשמע בסוטה בפרק כשם שהמים בודקין אותה כיצד אמרו שירה כול', ר' נחמיה אומר כסופר הפורס על שמע בבית הכנסת שהוא פותח תחילה והן עונין אחריו. פירוש, שהחזן מתחיל בברכות שלפני קריאת שמע והציבור קורין עימו ביחד. וכן משמע בסוף מסכת ראש השנה. [שבלי הלקט סימן י''ג].
-----
והילכתא בראש השנה וביום הכפורים ובשאר ימים טובים שלכל השנה כולה כיון שאמר בתורתיך כתוב ואמר במוספי יום פלוני הזה לא אטרחוהי רבנן למימר קראיי. [הלכות פסוקות לרבינו יהודאי גאון הלכ' סוכה].
-----
וכן דרך מוסף כל חג, בשינוי הפסוקים כפי המתאים לו. ואם חל פסח להיות בשבת יצרף את השבת אתו באתה בחרתנו, ויקדים את פסוקי השבת ר''ל וביום השבת ועולת שבת ויאמר זה קרבן שבת קרבן היום נאמר ויאמר פסוקי [מוסף] החג. וכן דרך מוסף כל חג שיחול להיות בשבת, בשינוי הפסוקים כפי המתאים לו. ורבים מחברינו אינם אומרים כלל פסוקים במוסף מפני שחוששים מן הטעות בפסוקים, והם אומרים על ידי משה עבדך ואח''כ אומרים מלך רחמן רחם עלינו, וזה מספיק בודאי, אבל אם מישהו למד פסוקי כל חג וחג בעל פה בלי להחליף, אמירתם בזהירות עדיפה מהשמטתם. ובשני הימים הראשונים אומרים ד' הפסוקים האלה כמו שרשמתי, אבל בששת הימים האחרונים אין אומרים מהם אלא והקרבתם אשה בלבד. [סידור רבינו סעדיה גאון].
-----
וכיון שאמר בקרבן מוסף בתורתך כתוב שוב אין צריך. וכן אמר רב שר שלום נוהגין לומר בישיבה קרבן מוסף [אוצ''ל—דשבת] וקרבן ר''ח, הללו בלבד, אבל שאר י''ט לא מפני שיש בהן טורח וחיישינן שמא תטרף דעתו של מתפלל ואתי למטעי, וכן אמר רב נטרונאי. ומר רב סעדיא אמר יפה לסדר כל פסוקי קרבן וקרבן במועד. [רי''ץ גיאת הלכ' חוה''מ].
-----
ובשלישי של חול המועד אומר מפי כבודך כאמור, וביום השני וגו', וביום השלישי, (וביום הרביעי וביום החמישי ובששי אומר וביום החמישי וביום הששי וביום השביעי), [ומנחתם ונסכיהם, ביום השני של חוה''מ אומר, כאמור, וביום השלישי וגו' וביום הרביעי, וביום השלישי של חוה''מ יאמר כאמור, וביום הרביעי וגו', וביום החמישי וגו' וביום רביעי של חוה''מ יאמר כאמור, וביום החמישי וגו' וביום השישי. ביום חמישי לחוה''מ הוא הושענא רבא יאמר, כאמור וביום הששי וגו' וביום השביעי וגו'] בשמיני עצרת אומר את מוסף יום השמיני חג העצרת הזה נעשה ונקריב לפניך באהבה כמצות רצונך [כמו שכתבת עלינו בתורתך על ידי משה עבדך מפי כבודך] כאמור, ביום השמיני עצרת היא תפילתו שלימה מנהג אבותינו הוא, ואע''ג דקבעינן הילכתא כרב חננאל אמר רב, דאמר כיון שאמר ככתוב בתורתך שוב אינו צריך, אלא אין אדם יכול לפטור בכך לכתחילה, ותדע לך דבשבתות וראשי חדשים דמרגלא בפומייה דכולי עלמא לפרש מקראות וביום השבת ובראשי חדשיכם, ש''מ לא הנהיגו קדמונים כרב חננאל, אלא בדיעבד, ובני אדם המונעים מלומר מקראות המוספין ברגלים בתווך במפני חטאינו מתוך שאינם רגילים ושמורים בפה כשל שבת וראש חדש, מצאו עלילה ליפטר כרב חננאל, ולא כל הימים, ואין שומעין להם ומיהו במלכיות וזכרונות ושופרות לא אמרו כרב חננאל אלא בדיעבד שכן באין. [סידור רש''י סימן רי''ט].
-----
וכבר נחלקו גדולי הדור על מוספי ראש השנה, כגון ר' יצחק הלוי יש שמזקיקין לפרש מקראות של כל מוספי היום במפני חטאינו כאמור, ובראשי חדשיכם תקריבו עולה לה' וגו', ובחדש השביעי באחד לחדש וגו', שהרי אמר ואת מוספי יום הזכרון נעשה ונקריב לפניך, ובאותו המשמע היה ראש חדש כשמועה [ה]שנויה בעירובין שאומר זכרון אחד עולה לו לכאן ולכאן, ואומר ותתן לנו ה' אלהינו באהבה את יום הזכרון הזה, ומוסב אשניהם, שכן אי איפשר לראש השנה בלא ראש חדש, (ואם) [ויום] ראש חדש זה קרוי זכרון, כדכתיב (ו)בחדש השביעי באחד לחדש יהיה לכם שבתון זכרון תרועה (ויקרא כ''ג כ''ד), מה שאין כן בשאר [שתי] קדושות לפי שיש שבת בלא פסח ופסח בלא שבת, לפיכך אין בהזכרת אחד מהן משמע הזכרת חבירו, וצריך לנקוב בו בהדיא את יום המנוח הזה, ואת יום חג המצות הזה, (והכי) [והני] נמי דפטר בזכרון אחד לשניהם, מיהו כשבא לפרש מניין המוספין בראש השנה אם אינו אומר ובראשי חדשיכם, מונה מחצה ודולג מחצה, ונראה כממעט במוספין. [וכן אומרים] כל גאוני לותיר. ויש שהן מוחין לומר ובראשי חדשיכם בראש השנה דילמא נפיק [מיניה] חורבא, וליהוו מדמי ומשוויי ליה להאי ראש חדש כשאר ראשי חדשים דכולה שתא למנות את המועדות מיום שיני כדרך כל השנה שאנו מחשבין ומתקנין את המועדים מיום אחרון של ראש חדש, ועבדי ליה לראש השנה כשתי קדושות, ואומרים הם אין לנו לסמוך אלא אמסקנא דשמעתא זכרון אחד עולה לו לכאן ולכאן, ונשתלחו הדברים לרבינו נ''ע, ובא והכריע כדברי האומר צריך להזכיר פסוקים של כל מוסף ומוסף ולא להקפיד שמא יאמרו אלול מעובר הוא, ויקחו מיניינם מיום שיני. והי לך תשובתו. אשר הזקיקני לתת לב על סדר מקראות מוספי יום הזכרון, אשר הנהיג רבינו לפני פטירתו להזכיר ובראשי חדשיכם, ולאחר פטירתו חלוקין על דבריו, להחזיר הדבר ליושנו, ואומרין שיש חילול ואיסור בדבר, שהשומע הזכרת ראש חדש ביום שיני יהיה סבור שאלול מעובר, ובא לקלקל את המועדות, ועוד ראיה לדבריהם מאשר פסקו רבותינו זכרון אחד עולה לו לכאן ולכאן, ולא שמענו את דברי החולקין, ולא להכריע באתי, כי איני כדאי ליעשות סעד לדברי הארי שן סלע וגבעות עולם, אך מעבור על משלחתו אשר הזקיקנו להודיעו מה קבלתי מרבינו יעקב זצ''ל באותה שמועה אני משיבו כששמשתי לפניו לא שמעתי מפי קדוש באותה שמועה בסדר המקראות כלום ומהו להזכיר בראש השנה של ראש חדש, פירש לתלמידיו כגון ותתן לנו ה' אלהינו את יום הזכרון הזה ואת יום ראש חדש הזה, וכן ביעלה ויבא במוסף את מוספי יום הזכרון הזה ואת יום ראש החדש הזה נעשה ונקריב, וכן בחתימה, מקדש ישראל ויום הזכרון וראשי חדשים, אבל בסדר המקראות הוא לא הזכיר, ואני לא שאלתי, כי לא ראיתי נוהגין במקומינו בשום יום טוב הזכרת מקראות של מוספין, לפי שאין שגורין בפה חוץ ממוספי שבת וראש חדש שהן תדורין ושגורין בפה, ומסיימין מפי כבודך, כדרב חננאל ורב. ומשבאתי משם ושמעתי מפי צדיק ר' מאיר בר יצחק שמסדרן, הנהגתי אני במקומי. ועתה שמעתי שהנהיג רבינו יצחק הלוי להזכיר את מוסף ראש חדש במקראותיו, ורואה אני את דבריו, ולא כחולק על רבינו יעקב שלא הנהיג כן, כי ידעתי [מידתו] בחר לו בגדולה מכולם, והנהיג עצמו כאסקופה הנדרסת, ושם עצמו שירי שיריים, ולא מלאו לבו לעטרת הראויה לו, לחדש דבר בדורו, ואם רבינו יצחק הלוי שם דברים על לבו, ופיזר בשעת המכנסין אומר אני מקום הניחו לו אבותיו [להתגדר בו], ועל שניהם אני קורא, ועמך כלם צדיקים, ואת אשר עם לבבי אני משיב, כי דבריו נכוחים למבין, ואם באנו לפרוש מהם כפורש מן החיים, ומן הטעם הזה ראו רבותינו לחלק שתי קדושות הללו משאר כל שתי קדושות שחלו ביום אחד, שהוזקקנו בשאר שתי קדושות להזכיר את שתיהן בפתיחה ובחתימה, ובזה אומר' זכרון אחד, אלא שבזה יש לומר שמשמע האחד עולה לו לכאן ולכאן, מה שאין (כאן) [כן] בשאר שתי קדושות לפי שיש שבת בלא פסח, ופסח בלא שבת, לפיכך אין במשמע הזכרת אחד מהן הזכרת חבירו, אבל יום הזכרון אינו אלא בראש חדש השביעי, ויום ראש חדש זה קרוי זכרון, כדכתיב באחד לחדש יהיה לכם שבתון זכרון תרועה (ויקרא כ''ג כ''ד) לפיכך כשמזכירין יום הזכרון הרי ראש חדש במשמע, וזהו פירוש עולה לכאן ולכאן, מלשון התלמוד אנו למידין. וכשנשאלה השאילה בבית המדרש ופרשו שני צידי טעמיה לדרך זו וזו לדרך זו כדרך כל השאילות שבתלמוד, ולא תלו טעם שלא להזכיר בחששא איסור וחורבה, אלא בשלא לצורך תלאוהו, דהכי אמרינן כיון דחלוקין במוספין מדכרינן, או דילמא אומר זכרון אחד ועולה לו לכאן ולכאן, כלומר סגי בהכי, ולא קאמר או דילמא חיישינן לחורבה פלונית, ואילו היה בידו לתלות הטעם בחשש איסור, לא היה תולהו ברשות, הואיל וטעם דהזכרה עולה לו לכאן ולכאן הא תינח היכא דאיכא למימר עולה לו לכאן ולכאן, כגון בפתיחה ובחתימה, שהוא אומר את יום הזכרון הזה, שהרי ראש חודש במשמע, אבל כשבא לפרש את מיניין מוספין ומונה ומשייר, נראה כממעט את המוספין שהרי אומר את מוספי יום הזכרון נעשה ונקריב לפניך, ובאותו משמע הזה ראש חדש ומנה מחצה ודילג מחצה, טוב לו לישתוק משתיהם ולסיים מפי כבודך ואם בא להזכיר יזכיר את שניהם, ואומר אני שכך נהגו הראשונים, [להזכיר את שניהם] ודורות האחרונים קבעו המקראות במוספין ושגו במשמע זכרון אחד, ולא קבעו בו אלא מקראות של ראש השנה בלבד. שלמה בר יצחק. [סידור רש''י סימן קע''ד].
-----
והבא לומר אחרי [ש]שעירי המוספין באים לכפר על טומאת מקדש וקדשיו, מאן נימא לן [ש]שעיר(י) ראש חדש היה קרב היום, הרי יש לסמוך על של ראש השנה, אין הדין עמו, ראויין שעירין ליקרב היום, על טומאה שאירע לה בין זה לזה, כמו ששנינו בזבחים, [ו' ע''ב] ראויין היו ישראל להקריב קרבנותיהן בכל שעה על טומאה שאורעה בין זה לזה, אלא שחיסר הכתוב, ועוד [שבועות ט' ע''א] בשעיר ראש חדש אמר הקב''ה הביאו כפרה עלי על שמיעטתי את הירח, ובפרק החליל [סוכה נ''ד ע''א] פרכינן גבי ארבעים ושמונה תקיעות, וליתני ראש השנה שחל להיות בשבת, דאיכא תלתא מוספי, מוסף דשבת, מוסף דראש השנה, מוסף דראש חדש, שמע מינה כלן קריבין ואין אחד מהן משוייר ומלבד עולת החדש דכתיב במוסף דראש השנה, לא למעט חטאת החדש אתא, אלא דאורחא דקרא הוא להזכיר את המרובה. כך נזרקה מפי רבי. [סידור רש''י סימן קע''ה].
-----
פעמים שהיה רבי מסיים מפי כבודך בלא שום פסוקים, לאפוקי נפשיה מפלוגתא ממוראו של יום, והיה פוטר את עצמו כדרב חננאל, ולא לשנות את המנהג. [סידור רש''י סימן קע''ו].
-----
והילך תשובתו. אשר הזקיקני לתת לב על המקראות מוספי יום הזכרון, אשר הנהיג רבינו לפני פטירתו, להזכיר ובראשי חדשיכם, ולאחר פטירתו חלוקין על דבריו להחזיר הדבר ליושנה. ואומרין שיש איסור וחילול בדבר, שהשומע אזכרת ראש חדש ביום שני יהא סבור שאלול מעובר ובא לקלקל את המועדות. ועוד ראייה לדבריהם מאשר פסקו רבותינו אומרין זכרון אחד ועולה לכאן ולכאן. לא שמענו את דברי החלוקין ולא להכריע באתי כי אני [—איני] כדיי לעשות סעד לדברי הארי שן סלע וגבעת עולם. אך מעבור על משלחתו אשר הזקיקני להודיעו מה קיבלתי מרבינו יעקב זצ''ל באותה שמועה. אני משיבו כששימשתי לפניו לאותה [לא אותה שמועה] שמעתי מפיו קדוש בסדר המקראות כלום. ומהו להזכיר של ראש חדש בראש השנה, פירש לתלמידיו כגון ותתן לנו את יום הזכרון הזה ואת יום ראש החדש הזה, וכן ביעלה ויבא, וכן במוסף את מוספי יום הזכרון הזה ואת יום ראש החדש הזה נעשה ונקריב, וכן בחתימה מקדש ישראל ויום הזכרון וראשי חדשים. אבל בסדר המקראות הוא לא הזכיר, ואני לא שאלתיו כי לא ראיתי(ו) נוהגין במקומינו בשום יום טוב הזכרת מקראות של מוספין, לפי שאינן שגורין בפה, חוץ ממוספי שבת וראש חדש שהן תרידין [—תדירין] ושגורין בפה מיסיימין מפי כבודך כדרב חננאל אמר רב. ומשבאתי משם ושמעתי מאותו צדיק ר' מאיר בר' יצחק שמסדרן, הנהגתי אני במקומי [—לסדרן]. ועתה שמעתי שהנהיג רבינו הלוי להזכיר את מוסף ראש חדש במקראותיו. רואה אני את דבריו, ולא כחולק על ישיבת רבינו יעקב שלא הנהיג כן. ידעתי מדתו בחר לו מגדולה מכולם והנהיג את עצמו כאיסקופה הנדרסת ושם עצמו שירי שיריים, ולא מלאו לבו לעטרת הראויה לו לחדש דבר בדורו. ואם רבינו יצחק הלוי שם דברים על לבו ופיזר בשעת המכנסים, אומר אני מקום הניחו לו אבותיו להתגדר בו, ועל שניהם אני קורא ועמך כולם צדיקים. ואת אשר עם לבבי אני משיב, כי דבריו נכוחים למבין. ואם באנו לפרוש מהם כפורשים מן החיים. ומן הטעם הזה מה ראו רבותינו לחלק שתי קדושות הללו משאר כל שתי קדושות שחלו ביום אחד, שהוזקקנו בשתי קדושות להזכיר את שניהם בפתיחה ובחתימה, ובזה אומר זכרון אחד. אלא שבזה יש לומר שבזכרון אחד עולה ומשמע אחד עולה לו לכאן ולכאן מה שאין כן בשאר שתי קדושות, לפי שיש שבת בלא פסח, ופסח בלא שבת, לפיכך אין במשמע הזכרת האחד מהן הזכרת חבירו. אבל יום הזכרון אינו אלא בראש חדש השביעי, ויום ראש חודש זה קרוי זכרון, כדכתיב באחד לחדש יהיה לכם שבתון זכרון תרועה. לפיכך כשמזכיר את יום הזכרון הרי ראש חדש במשמע. הזכרת האחד מהן הזכרת חבירו, אבל יום הזיכרון, אינו אלא בראש חדש, וזה הוא פירוש לשון עולה לכאן ולכאן, מלשון התלמוד אנו למידין. וכשנשאלה השאלה בבית המדרש ופירשו שני צידי טעמיה לדרך זו ולדרך זו כדרך כל השאילות שבתלמוד, לא תלו טעם שלא להזכירו בחשש איסור וחורבה, אלא בשלא לצורך תלאוהו. דהכי אמרינן כיון דחלוקין במוספין אמרינן מזכרינן, או דילמא אומר זכרון אחד עולה לכאן ולכאן, כלומר סגי בהכי דלא קאמרינן או דילמא חיישינן לחורבה פלונית, ואילו היה בידו לתלות הטעם בחשש איסור לא היה תולהו ברשות, הואיל וטעם דהזכרה דעולה לו לכאן ולכאן הוא. תינח היכא דאיכא למימר עולה לו לכאן ולכאן כגון בפתיחה ובחתימה, שהוא אומר את יום הזכרון הזה, שהרי ראש חדש במשמע. אבל כשבא לפרש מניין המוספין ומונה ומשייר, נראה כממעט את המוספין, שהרי אומר את מוספי יום הזכרון הזה נעשה ונקריב, ובאותו המשמע היה ראש חדש ומנה מחצה ודילג מחצה. טוב לו לשתוק משתיהם ולסיים מפי כבודך, ואם בא להזכיר יזכיר את שניהם. ואומר אני שכך נהגו הראשונים [—להזכיר את שניהם] ודורות האחרונים קבעו המקראות במוספין ושגו במשמע זכרון אחד, ולא קבעינן אלא במקראות של ראש השנה בלבד. שלמה בר' יצחק. [שו''ת לרש''י סימן ס''ה].
-----
וכבר נחלקו גדולי הדור על מוספי ראש השנה. הגאון ר' יצחק לוי ור'. יש שמזקיקין לפרש מקראות של כל מוספי היום במפני חטאינו. כאמור. ובראשי חדשיכם וגו'. ונא' ובחדש השביעי. וגו'. שהרי א' את מוספי יום הזכרון הזה נעשה ונקריב לפניך. ובאותו המשמעות היה ראש חדש. כאותה שמועה השנוייה בעירובין שאו' זכרון אחד ועולה לכאן ולכאן. ואמ' ותתן לנו י''י אלהינו את יום הזכרון הזה. ומוסב אשניהם. שכן אי אפשר לראש השנה בלא ראש חדש. ויום חדש זה קרוי זכרון דכת' באחד לחדש יהיה לכם שבתון זכרון תרועה. מה שאין כן בשאר שתי קדושות. לפי שיש שבת בלא פסח ופסח בלא שבת. לפיכך אין בהזכרת אחד מהן משמע אזכרת חבירו. וצריך לנקוב בו בהדיא את יום המנוח הזה ואת יום חג המצות הזה. והני נמי דפטר בזכרון אחד לשניהם. מיהו כשבא לפרש מניין המוספים בראש השנה אם אינו אומ' ובראשי חדשיכם. מנה מחצה ודילג מחצה ונראה כממעט במוספין וכך אומרי' כל גאוני (לוהיר) [לותיר]. ויש שהן מוחין לומ' ובראשי חדשיכם בראש השנה. דדילמא נפיק מיניה חורבא. ולהוו מדמו ומשוו ליה כשאר ראש חדש דכולא שתא למנות המועדות מיום שני. כדרך כל השנה שאנו מחשבין ומתקנין מועדים מיום (ראשון) [שני] של ראש חדש ועבדי ליה לראש השנה כשתי קדושות. ואמרי' הן שאין לנו לסמוך אלא אמסקנא דשמעת' זכרון אחד עולה לכאן ולכאן. וכבר נשתלחו הדברים לרבינו נ''ע. ובא והכריע כדברי האומ' צריך להזכיר פסוקין של כל מוסף ומוסף ולא להקפיד שמא יאמרו אלול מעובר הוא ויקחו מניינם מיום שני. והילך תשובתו אשר הזקיקני לתת לב על סדר המקראות מוספי יום הזכרון. אשר הנהיג רבינו לפני פטירתו להזכיר ובראשי חדשיכם ולאחר פטירתו חלוקין. להחזיר הדבר ליושנו ואמרי' שיש איסור וחילול בדבר. שהשומע אזכרת ראש חדש ביום שני סבור אלול מעובר ובא לקלקל את המועדות. ועוד ראייה לדבריהם מאשר פסקו רבותינו או' זכרון אחד עולה לכאן ולכאן. לא שמענו את דברי כת החלוקין ולא להכריע באתי כי איני כדאי לעשות סעד לדברי הארי שן סלע וגבעת עולם. אך מעבור על משלחתו אשר הזקיקני להודיע מה קיבלתי מרבינו יעקב בר' יקר זצ''ל באותה שמועה. אני משיבו כששימשתי לפניו לא שמעתי מפיו קדוש באותה שמועה בסדר המקראות כלום. ומהו להזכיר בראש השנה את של ראש חדש. פירש לתלמידיו כגון ותתן לנו י''י אלהינו את יום הזכרון הזה ויום ראש החדש הזה וכן ביעלה ויבא. וכן במוסף את מוספי יום הזכרון הזה ואת יום ראש החדש הזה. וכן בחתימה. מקדש ישראל ויום הזכרון וראשי חדשים. אבל בסדר המקראות לא הזכיר. ואני לא שאלתי. כי לא ראיתי נוהגין במקומינו בשום יום טוב הזכרת מקראות של מוספין. לפי שאין שגורין בפה חוץ ממוספי שבת וראש חדש שהן תדירין ושגורין בפה. ומסיימין מפי כבודך. כדרב חננאל אמ' רב. ומשבאתי משם ושמעתי מפי צדיק ר' מאיר בר' יצחק שמסדרין הנהגתי במקומי לסדרן. ועתה שמעתי שהנהיג רבינו הלוי להזכיר את מוסף ראש חדש במקראותיו. ורואה אני את דבריו ולא כחולק על רבינו יעקב בר' יקר. שלא הנהיג כן. כי ידעתי מדתו בחר לו בגדולה מכולם והנהיג עצמו כאסקופה הנדרסת ושם עצמו שירי שיריים. ולא מלאו לבו לעטרת הראוייה לו לחדש דבר בדורו. ואם רבינו יצחק הלוי שם דברים ופיזר בשעת (המכנסיים) [המכנסין] אומר אני מקום הניחו לו אבותיו להתגדר בו. ועל שניהם אני קורא. ועמך כולם צדיקים. ואת אשר עם לבבי. אני משיב לנדיבי. כי דבריו נכוחים למבין. (ואין) [ואם] באנו לפרוש מהן כפורשים מחיים. ומן הטעם הזה מה ראו רבותינו לחלק בין קדושות הללו. משאר כל שתי קדושות שחל ביום אחד. שהוזקקנו בשאר קדושות להזכיר את שניהם בפתיחה ובחתימה. ובזה אומ' זכרון אחד. אלא שבזה יש לומ' (ששמע) [שמשמע]. (העולה) [האחד] עולה לכאן ולכאן מה שאין (כאן) [כן] בשאר שתי קדושות לפי שיש שבת בלא פסח. ופסח בלא שבת. לפיכך אין במשמעות הזכרת אחד מהן הזכרת חבירו. (אצל) [אבל] יום הזכרון. [אינו] אלא בראש חדש השביעי. ויום ראש חדש קרוי זכרון. כדכ' באחד לחדש יהיה לכם שבתון זכרון תרועה. לפיכך כשמזכיר יום הזכרון הרי ראש חדש במשמע. וזהו פי' עולה לכאן ולכאן. מלשון התלמוד אנו למידין. וכשנשאלה השאלה בבית המדרש. ופירשו שני צידי טעמיה לדרך זו ולדרך זו כדרך כל השאילות שבתלמוד. ולא תלו שלא להזכיר בחשש איסור וחורבא. אלא בשלא לצורך תלאוהו. דהכי אמרי' כיון דחלוקין במוספין מדכרינן. או דילמא (או) אומר זכרון אחד ועולה לכאן ולכאן. כלומ' סגי בהכי. ולא אמרינן או דילמא חיישינן לחורבא פלונית. ואילו היה בידו לתלות הטעם בחשש איסור. (ולא) [לא] היה תולהו ברשות. הואיל וטעם דהזכרה משום עולה לכאן ולכאן הוא. תינח. היכא דאיכא לו למימר עולה לכאן ולכאן. כגון בפתיחה ובחתימה. שהוא אומ' את יום הזכרון הזה. שהרי ראש חדש במשמע. אבל כשבא לפרש את מניין המוספין. ומונה ומשייר. נראה כממעט את המוספין. שהרי או' את מוספי יום הזכרון הזה. ובאותו המשמע הזה ראש חדש. ומנה מחצה ודילג מחצה. טוב לו לשתוק משניהם ולסיים מפי כבודך כאמור. ואם בא להזכיר מזכיר שניהם. ואו' אני שכך נהגו הראשונים להזכיר את שניהם ודורות האחרונים קבעו המקראות במוספין ושנו במשמע זכרון אחד. ולא קבעו בו אלא מקראות של ראש השנה בלבד. שלמה בר' יצחק והבא לומר אחרי ששעירי המוספין באים לכפר על טומאת מקדש וקדשיו. מאן נימא לן ששעיר ראש חדש לחטאת היה קרב היום. הרי יש לסמוך על של ראש השנה. אין הדין עמו ראוין שני שעירין ליקרב היום. על טומאה שאורעה לה בין זה לזה. כמו ששנינו בזבחים. פ''ק ראויין היו ישראל להקריב קרבנותיהם בכל שעה על טומאה שאורעה בין זה לזה. אלא שחיסך הכת'. ועוד בשעיר של ראש חדש אמ' הק'. הביאו כפרה עלי על שמיעטתי את הירח. ובפ' החליל [סוכה נ''ד ע''א] פרכינן גבי ארבעים [ושמונה] תקיעות. וליתני ראש השנה שחל להיות בשבת. דאיכא תלתא מוספי. מוסף דשבת ודראש חדש. ודראש השנה. ש''מ כולן קריבין. ואין אחד מהן משוייר. ומלבד עולת החודש דכתיב במוסף ראש השנה לאו למעט אתא אלא אורחיה דקרא הוא. להזכיר את המרובה. כך נזרקה מפי' ר' פעמים היה ר' מסיים מפי כבודך. בלא שום פסוקין. לאפוקי נפשיה מפלוגתא. ממוראו של יום. והיה פוטר עצמו כדרב חננאל. ולא לשנות את המנהג. וכן היה נוהג רבינו שלמה זצ''ל. ת'. ורבינו ר' יצחק הלוי מזקיק לומר ובראשי חדשיכם בשיני כבראשון. מה נפשך. אם יום ראשון הוא יצא ידי חובתו. ואם חול הוא א''כ למה אנו אומרי' ובחדש השביעי. סוף דבר כל זמן שאתה קורהו באחד לחדש אתה צריך לומר ובראשי חדשיכם. וזה בלא זה אי אפשר. אם אחד בחדש הוא ראש חדש הוא. ושני מוספין היו קריבין בו ביום. ואם ספק הוא. כשם שאנו רגילין לומ' בפסח בעצרת ובחג מוסף של יום ראשון בשני מחמת ספק. כך אנו צריכין לומ' מוספי של ראש השנה בשני כבראשון. ובספר הישר כת' ר''ת. מורי אבי היה מתפלל בראש השנה ושני שעירים לכפר ושני תמידין כהילכתן. האחד שעיר של ראש חדש. והשני שעיר של ראש השנה. כדמוכח ביומא ובשבועות שהרי שעירי הרגלים ושעירי ראשי חדשים אין כפרתן שוה. ופשוט הוא. אלא שטעו במקרא וקבעו בו להתפלל. ובתשובת ר''ת (לר''ס) [לר''מ] ואשר כתבתי כי היה לו לכתוב מלבד חטאת החדש. כדכת' גבי יום הכיפורים דרשה זו אינה מסירה לכאן ולכאן ואין עיניינה לכאן. אך לתינוקות של בית רבן אנו מפרשים של יום הכיפורים שניתן לכפרת ישר'. והוצרך בו מלבד להודיע שיש שתי כפרות לדבר אחד. כדאמרי' גבי עצרת אבל גבי (עצרת) [ראש השנה] ששעיר של יום כת' בו לכפר עליכם. ושל ראש חדש לי''י כת'. ואין כפרתם אלא זה לגבוה וזה להדיוט. ולמה יבטל זה את זה. אבל בשעיר יום הכיפורים ובשל עצרת הוצרך לפרש שלא יבטל זה את זה אע''פ שכפרה אחת היא. וגם בעולת התמיד שלא יבטלו משום עולות של יום. ולא זהו בכללם ליבטל בשבילם. וכו'. ומאריך בתשובה בעיניין אחר. פר''ת. ועוד ראייה לדבר בתוספתא דקתני שלשים (ושלשה) [ושנים] שעירים קריבין בכל שנה. שנים עשר לכל חדשי השנה ושעירי הרגלים כו'. אלמ' דבראש השנה קרב שעירי של ראש חודש לבד אותו של רגל. ומיהו אין מזכירין אותו להדיא שהרי זכרון אחד עולה לכאן ולכאן. כד' בפ' בכל מערבין. ומכל מקום במסכ' סופרים [פי''ט ה''ח] מצאתי ובראש השנה יאמר ביום טוב מקרא קודש הוא ובראש החדש הזה וביום ראש השנה הזה. וביום תקע שופר הזכרון הזה. ומיהו ההוא דבכל מערבין לא תקשי להא. דההיא לעניין פרשת חדש קאמ' דלא צריך. ולעולם מדכר דראש חדש במסכת סופרים. ומיהו סוף סוף הא ליתא. מדגרסי' בריש שבועות ירושלמי. ר' יעקב בר אחא בשם ר' אחא אמ'. העובר לפני התיבה ביום טוב של ראש השנה אין צריך להזכיר של ראש חדש. חד בר נש עבר קמי תיבותא ולא אידכר דירחא. וקלסוניה. ע''כ ת'. (בלוהיר) [בלותיר] רובם היו או' והשיאנו בראש השנה ויום הכיפורים. ורבינו יצחק בר' יהודה בשם רבו ר' אלעזר אומר אותו כל ימיו. וכן היו נוהגין (במיצצא) [במגאנצא] ור' משולם בר' משה שאל את פי אריות יושבי ירושלים עיר הקדש והשיבו. שאו' והשיאנו. ומביאין ראייה לדבריהם ממסכת ברכות ירושלמי בפ' הרואה. והגאון ר' יצחק הלוי ביטלו בגרמייזא. מפני שרוצה לומר את ברכת מועדיך. וברכת מועדים לא כתיבא אלא אשלש רגלים. דכת' שלש פעמים בשנה יראה (דברים ט''ז) וגו' וכת' בתריה איש כמתנת ידו כברכת י''י אלהיך אשר נתן לך. וראש השנה לאו מן הזמנים הוא. דהא לא (חתמינו) [חתמינן] מקדש ישר' והזמנים. ת'. ואני אומ' דודאי מן הזמנים הוא. ומועד אקרי. וראייה ממסכת סוטה [מ''א ע''א] דאמרי' בפ' ואילו נאמרין גמרא פרשת המלך. ואי כתב רחמנא במועד הוה אמינא מראש השנה פרש''י שכולן נקראו מועד. כדכת' אלה מועדי י''י (ויקרא כ''ג). וקא חשיב נמי ראש השנה. יצחק בר' דורבלו. ולי נר' ראייה מפ' אילו מגלחין דפסקינן הילכת' כר''ג דאמ' ראש השנה יום הכיפורים כרגלים. מאי טעמ' הוקשו כל המועדים זה לזה. (אב''ו) [אבן]. [מחזור ויטרי סימן שכ''א].
-----
אמר רב חננאל אמר רב כיון שאמר ככתוב בתורתך שוב אינו צריך לקרות את הפסוקים, סבור מינה הני מילי ביחיד אבל בציבור לא, איתמר אמר ר' יהושע בן לוי כיון שאמר ככתוב בתורתך אחד יחיד ואחד ציבור שוב אינו צריך. מכאן נהגו גאוני מגנצא שאין שלוחי ציבור קורין פסוקי של מועדות בתפילה, אבל מלכיות זכרונות ושופרות בראש השנה קורין בין יחיד בין ציבור מהאי טעמא אמר הקב''ה לישראל אמרו לפני מלכיות זכרונות ושופרות ותמליכוני עליכם ויבא זכרונכם לטובה לפני ובמה בשופר. ומטעם זה צריך לומר המלך הקדוש והמלך המשפט בשביל המליכוני עליכם. ואחר המקרא שאומר והאל הקדוש נקדש בצדקה [ישעיה ה'], ואינו אומר ואל הקדוש, הנהיגו לומר המלך הקדוש והמלך המשפט, ולא מלך הקדוש ומלך המשפט. מצאתי סמך להמלך המשפט שאנו אומרים בראש השנה, בראש ספר יהושע בפסוק והכהנים נושאי הארון הברית לפני י''י [יהושע ג']. וכן בעי, וכל העם המלחמה אשר אתו [שם ח'] וגו'. וכן בחילוק הארץ כתיב לתשעת השבטים וחצי השבט המנשה [שם י''ג]. [ראב''ן].
-----
מהו להזכיר של ר''ח בראש השנה [עירובין מ'.] ולומר את יום ראש החודש הזה ואת יום הזיכרון הזה, ומסקנא דאין מזכירין. אבל בקריאת בפסוק מוסף מלבד עולת החודש ומנחתה נחלקו גאוני עולם, גאוני מגנצא נהגו לקרות, כי מפרשין איזהו חג שהחדש מתכסה בו [ר''ה ח'.] הוי אומר זה ר''ה שאין החדש נזכר בו כלל, וגם מפרשין הא דאמר ר' אבהו כי הוינן בי ר''ה איבעיא לן מהו להזכיר של ר''ח לומר את יום החדש ואת יום הזיכרון הזה ולקרות מלבד עולת החדש כיון דחלוקין במוספין שחלק הכתוב מוסף לראש חדש, לחדש אנו נמי נזכיר או דילמא כיון דקראו הכתוב לחדש זה זכרון כדכתיב זכרון תרועה וכשאומר את יום הזכרון הזה עולה לר''ח וגם (לר''ח) [לר''ה] ומסקנא עולה לכאן ולכאן ואין מזכיר ראש חדש כלל והכי הילכתא, וכיון דאינו מזכיר אף (הפסח) [הפסוק] לא יקרא מלבד עולת החודש, וסומכין אהא דאמר רב חננאל אמר רב [ר''ה ל''ה.] כיון שאמר ככתוב בתורה שוב א''צ לקרוא את הפסוק, סבור מינה ה''מ ביחיד אבל בצבור לא, איתמר אריב''ל כיון שאמר ככתוב [בתורתך] שוב א''צ, וגרסינן בירושלמי העובר לפני התיבה בראש השנה צריך לחדש דבר בתפילת המוספין מאי מחדש אפילו אמר נעשה לפניך את חובותינו תמידי יום וקרבן מוסף יצא. ורבינו שמואל בן רבינו יצחק הלוי מוורמשא הינהיג מלבד עולת החדש ומפרש הכי (כגון) [כיון] דחלוקין במוספין שמזכיר ר''ח בקריאת פסוקי המוספין אמרינן נמי את מוספי יום ראש החודש או דילמא זכרון אחד וכו' דר''ח זה קרוי זכרון ומסקנא דאין אומר את ר''ח, ומיהו הפסוקים יקרא, וחג שהחודש מתכסה בו מפרש שהלבנה מתכסה בו שאינה נראית, שבכל המועדים היא נראית לבד מר''ה שהוא [ראש] החדש, ואף רבינו שלמה הינהיג כך ופירש כן כמו רבינו שמואל, ואילו ואילו דברי אלקים חיים ודעבד כן עבד ודעבד כן עבד ופירוש האחד נראה לעינים. [ראב''ן עירובין].
-----
(ערובין מ'.) מהו להזכיר ר''ח בר''ה ואסיקנא זכרון א' עולה לכאן ולכאן. וכיון שאמר יום הזכרון הזה א''צ יום ר''ח שבכלל יום זכרון הוא ואם בא לומר מוספי ר''ח והזכרון תולה אותן בכלל יום הזכרון ואומר את [מוספי] יום (מוסף) הזכרון הזה נעשה ונקריב לפניך כאמור ובחדש השביעי ואומר והקרבתם ובראשי חדשיכם. ואצ''ל את מוסף יום ר''ח והיינו דאמרינן (ר''ה ל''ה.) כיון שאמר (בתורת כהנים) [בתורתך כתוב] א''צ [והיינו] להזכיר את מוסף יום ר''ח ויום הזכרון אבל אם בא להזכיר מזכיר. וכולהו רבוותאי דמפרשו כיון שאמר במלכיות זכרונות ושופרות ככתוב בדברי קדשך וע''י עבדיך הנביאים א''צ להזכיר הפסוקים בין ביחיד בין בציבור ליתא דהא תנן אין (פותחין) [פוחתין] ותניא (ר''ה ל''ב.) הפוחת לא יפחות מז'. וליכא למימר דרב פליגו אכולהו. ואיבעיא לן התם (עירובין מ':) מהו להזכיר זמן בר''ה וביוה''כ ואסיקנא אומר זמן בר''ה ויוה''כ ולא מיבעיא לן בשלש רגלים דחובה היא ואומר זמן בשני יו''ט אעפ''י שקדושה א' הן כשני יו''ט של גליות דמי ואומר זמן בשתיהן דהא טעמא דאם באו עדים מן המנחה ולמעלה שנוהגין אותו יום קודש ולמחר קודש. ועיקר יו''ט ליל ב' והיו אומרים וליל ראשון היו אומרים אותו מספיקא אף אנו נאמר בשתיהן כמנהג אבותינו. וכך השיב רבינו משולם בר' קלונימוס. אבל הר''ר יצחק בר' יהודה צרפתי לא היה אומרו אלא בליל א' וליתא. ואסיקנא התם זמן אומרו אפי' בשוק. ומשום דחזינן לרב [כהנא] (סוכה מ''ו.) דמסדר להו אכסא דקידושא נהגו לומר על הכוס. ויוה''כ דליכא כוס נהגו לומר בביהכ''נ אחר כל נדרי. [עשרת הדברות לבעל העיטור הלכ' שופר ח''ד].
-----
במאור דף ח': ד''ה אמר רב הונא. לרי''ף סי' תתקנ''ב. כתוב שם. ואין הדברים נראין כן שיהיה רב חננאל (ז''ל) חולק על כל התנאין והאמוראין. אמר אברהם. ומי הגיד לו דרב חננאל בא למעט חשבון המקראות, והלא לא בא אלא למעט המקראות עצמן, אבל יאמר ככתוב בתורתך. ועוד כתיב וכן לדברי קדשך ג' פעמים, וכן לדברי עבדיך הנביאים ג' פעמים, ואף על פי שלא הזכיר המקראות עצמן יצא, ומאי דאמר ואסיקנא וכו' על זה הדרך אמר, וזה עיקר ולא כדברי הצרפתי. [כתוב שם לראב''ד].
-----
כיון שאמ' ובתורתך וכו'. לפי סוגיית ההלכה פי' כיון דאמר ובתורתך כתוב לאמר לא מיירי אלא בפסוקים של מוספין, אבל בפסוקים של מלכיות וזכרונות ושופרות אין לנו לפחות משלשה [לכל] אחד ואחד. [רבינו יהונתן מלוניל].
-----
וראיתי בתשובת רבינו יצחק בר''א הלוי שמצריך לומר בשני כבראשון ובראשי חדשיכם תקריבו וגו', דכי היכי דאמרינן בשני ובחדש הראשון באחד לחודש, הכי נמי אמרינן ובראשי חדשיכם, דהיינו ראש חדש היינו אחד לחודש, מידי דהוי אשני ימים טובים של גליות שקורין ובחמשה עשר יום בשני כבראשון. וכן כתב רבינו שלמה בשם רבו רבינו יעקב ברבי יקיר. וגם כן כתב רבינו שמואל ברבי מאיר נכדו. והא דקיימא לן בפרק בכל מערבין [מ' ע''א] זכרון אחד עולה לכאן ולכאן, היינו לענין שאין צריך לומר ותתן לנו ה' אלהינו את יום הזכרון הזה ואת ראש החדש הזה, וכן ביעלה ויבוא אינו מזכיר של ראש חודש, גם במוסף אינו אומר את מוספי יום הזכרון הזה ויום ראש החדש הזה. וודאי אם רוצה לא יזכיר כלל הפסוקים לא לראש השנה ולא לראש חדש, דקיימא לן כיון שאמר ככתוב בתורתך שוב אינו צריך, אבל אם בא להזכיר מזכיר את שניהם, ולא יצטרך לומר מלבד עולת החודש ומנחתה, ו(א)לא ושני תמידין כהלכתן, שאין לאמרו לחצאין, שנראה כאלו אין כאן מוסף עוד. ותימא קצת לדבריהם אם כן למה לא נוציא שלשה ספרי תורות, כדעבדינן באחד בטבת שחל להיות בשבת. ועוד מנא להו לחלק בפתרון זכרון אחד שלא יעלה גם על הפסוקים. ועוד שבסדר רב עמרם כתוב כניהוג שלנו. גם רב הא(ר)י גאון ורבינו חננאל וספר חפץ כתבו כן, והביאו [ראיה] מן הירושלמי בריש שבועות [פ''א ה''ה], דגרסינן חד בר אביי עבר קמיה תיבתא ולא אדכיר דריש ירחא וקלסוניה. וסיים [בספר] חפץ וכל העושה דבר ואינו צריך נקרא הדיוט. ובדבר זה איני רואה דבריו, ולא שייכא [הך] מילתא למימר אלא במידי דיוהרא, כאשר בררתי בספר זה בסוף מגילה. ועוד תדע דהא קיימא לן כיון שאמר ככתוב בתורתך שוב אינו צריך, ואפילו הכי אמרינן להו לקראי. ובירושלמי דפירקן גרסינן בעון קומי רבנן מהו להזכיר של ראש חדש בראש השנה אמר רבי יעקב (בשם) בר [אחא] בשם רבי יסא העובר לפני התיבה ביום טוב ראשון של ראש השנה אין צריך להזכיר של ראש חדש חד בר אביי עבר קמיה תיבתא ולא אדכיר דריש ירחא וקלסוניה. ואתיא כדאמר רב חסדא זכרון אחד עולה לכאן ולכאן ומעתה יבטל ראש חדש בתפלה כיון שאמר בסוף שופרות וביום שמחתכם ובמועדיכם ובראשי חדשיכם וגו' יצא, רב מפקד לתלמידאי לאדכורי במוספים ועולת החודש ומנחתה ושעיר לכפר [ושני תמידין כהלכתן] מאחר שאנו קורין מלבד עולת החדש אשר לעולת התמיד, [וסיים] כדאמר במפטירין כך במוספין. עד כאן לשון הירושלמי. וכך עיקר, והמשנה הפסיד. וגאוני מגינצא לא [מדכרי] כלל דראש חדש, ואף פסוקי דראש חדש, מפני שמפרשין איזה חג שהחודש מתכסה בו הוי אומר זה ראש השנה [א]הזכרתו בתפלה, ומפרשי מהו להזכיר [של ראש חדש] לומר את יום ראש החדש הזה, ומסקנא זכרון אחד עולה לכאן ולכאן לכל מילי ואפילו מלבד עולת החודש אינו צריך למימר. ורבינו שמואל ברבי יצחק הלוי הנהיג בעיר ווירמיישא לומר הפסוקים ולומר מלבד עולת החדש ומנחתה ושני תמידין כהלכתן ואינו אומר את מוסף יום ראש החדש הזה, ולענין זה עולה לכאן ולכאן. ובירושלמי גרסינן העובר לפני התיבה בראש השנה צריך לחדש דבר בתפילת המוסף מאי מחדש אפילו אמר נעשה ונקריב לפניך את קרבנות חובותינו תמידי(ן) יום וקרבן מוסף יצא. ורב עמרם כתב שאומר רק מלבד עולת החדש ומנחתה ושני תמידים כהילכתן. [ראבי''ה סימן תקל''ז].
-----
כיון שאמר ובתורתך כתוב לאמר שוב אינו צריך לומר קראי. פרש''י דאיכא קראי דמוספי ר''ח ור''ה ומלכיות וזכרונות ושופרות, כיון שאמר ובתורתך כתוב לאמר, כלומר כיון שאמר נעשה ונקריב כמו שכתבת עלינו בתורתך אין צריך לומר מקראי המוספים. ובשם רבותיו פי' להא דרב חננאל במלכיות זכרונות ושופרות, והקשה על פירוש זה, וזה אינו אלא כרבנן ולא כר' יוחנן בן נורי, דתנן [ל''ב ע''א] אין פוחתין מעשרה מלכיות. אומר ר''ת דאפסוקי מלכיות זכרונות שופרות קאי, והיכא דהתחיל פליגי דלא יפחות למר כדאית ליה ולמר כדאית ליה, אבל יכול לפטור עצמו לגמרי ע''י בתורתך כתוב לאמר, אבל מקראי מוסף צריך להזכיר לעולם, אבל מוסף דר''ח אינו צריך לומר בר''ה אלא שיאמר מלבד עולת החדש ומנחתה. וכן הגיה ר''ת במחזור שלו, והגיה נמי וב' שעירים לכפר ושני תמידים כהלכתן. ורבינו שמואל אומר דאכולהו קאי מועיל ובתורתך כתוב לאמר. ויש גאונים קדמונים שאומרים שאין לומר בר''ה ובראשי חדשיכם, דלא אתי לזלזולי במועדות שלא יאמרו יום שני עיקר, כמו בחדשי כל השנה ואתי למימני מועדות מיום שני. ולא יתכן כלל דבסוף פרק בכל מערבין [ערובין מ' ע''א] גבי זכרון אחד עולה לכאן ולכאן, לא חייש בכולה שמעתתא לאותו זלזול. [תוספות ישנים].
-----
ואין מזכירין בר''ה את יום ראש החודש הזה, דאמ' בפ' בכל מערבי' [מ' ע''א] דזכרון אחד עולה לכאן ולכאן, ועוד כתי' תקעו בחודש שופר בכסא ליום חגינו, אי זהו חג שהחודש מתכסה בו הוי אומ' זה תשרי. וכן אמ' בירושל', [שבועות פ''א ה''ד] א''ר יעקב בר אחא בשם ר' דוסא העובר לפני התיבה בי''ט שלר''ה אין צריך להזכיר ר''ח עם שלר''ה כלל. ופי' ר''ש דאם הוא מזכיר במוספי' קורבנו' ר''ה ואינו מזכיר שלר''ח נמצא כממעט את המוספי' שהוא אומ' את מוספי יום הזיכרון, ולא יפרש את שלר''ח אלא שלר''ה, וטוב לו שלא להזכיר כלל, דהא כיוון דאמ' כמו שכתו' בתורתך שוב אינו צריך, כדאמ' בסוף ר''ה, כך מצ' בתשובותיו בצרפת. ואם חל בשבת מזכיר שלשבת תחילה דתדיר ושאינו תדיר תדיר קודם. [המנהיג הלכ' ראש השנה].
-----
הא דאמר רב חננאל אמר רב, כיון שאמ' ובתורתך כתוב לאמר שוב אינו צריך. פירשה הרב אלפסי ז''ל במלכיות זכרונות ושופרות, וסבירא ליה כר' יוחנן בן נורי, וכי אמר ר' יוחנן שלש מכלן אחת מן התורה שיאמר בתורתך כתוב לאמר, ואחת מן הנביאים שיאמר ובדברי נביאיך כתוב לאמר, ואחת מן הכתובים שיאמר ובדברי קדשך כתוב לאמר. ור''ש ז''ל פי' להא דרב חננאל בקראי המוספין. ופי' הרב אלפסי ז''ל מסתבר, מדקא אמרי' מאי שנא דראש השנה ויום הכפורים אי לימא משום דנפישי קראי, והא אמר רב חננאל אמר רב כיון שאמר בתורתך כתוב לאמר שוב אינו צריך ואי בקראי דמוספין קא' מאי שנא דראש השנה ויום הכפורים משאר ימים טובים. בשלמא ראש [השנה] איכא מוספי דראש חדש וראש השנה, אלא דיום הכפורים מאי איכא למימר. וי''ל נפישי קראי דקא' ממוספין וממלכיות זכרונות ושופרות קאי, ואקשי ליה מדרב חננאל ומקראי דמוספי. [השלמה].
-----
[עירובין מ', ע''א] אמר רבה כי הוינן בי רב הונא איבעיא לן מהו להזכיר של ראש חודש בר''ה כיון דחלוקין במוספין שמקריבין מוספי ר''ח כדכתיב מלבד עולת החודש בתפילה נמי אמרינן את יום ראש החודש הזה ואת יום הזכרון הזה או דילמא זכרון אחד הוא ועולה לכאן ולכאן דכתיב בחודש השביעי באחד לחודש זכרון תרועה יהיה לכם וכיון דאמרי' את יום הזכרון הזה עולה לו בעבור ר''ה ובעבור ראש החודש. אמר ר''ח זכרון אחד הוא ועולה לו לכאן ולכאן וכן אמר רבה זכרון אחד הוא ועולה לו לכאן ולכאן. פירש רבי' שמואל זצ''ל נמצא ר''ח בכלל זכרון לפיכך אינו צריך להזכיר של ר''ח בכל תפילה אלא אומר ביום הזכרון הזה וכשבא לומר בתפילת המוסף פסוקין של מוסף אומר את מוספי יום הזכרון הזה נעשה ונקריב לפניך וכו' ככתוב בתורתך ובראשי חדשיכם וגו' ונאמר בחודש השביעי וגו', דפשיטא שצ''ל פסוקים של ר''ח שלא נאה לומר לחצאין שהרי דומה שאין עוד מוסף ביום אלא זה, לפיכך אם התחיל לאחר שאמר את מוספי יום הזכרון הזה נעשה ונקריב לפניך ככתוב בתורתך אם בא לומר הפסוקים צריך לומר הפסוקי' של כל שני המוספין של ר''ח ור''ה הואיל וחלוקין במוספין ששני מוספין יש. מיהו קים לן בראש השנה [ל''ה, ע''א] שאם אמר בפסוקי דמוסף ככתוב בתורתך שוב אינו צריך להזכיר פסוקי דמוסף אם אינו רוצה כך פי' רבינו שמואל זצ''ל. וכן הנהיג רבי' יצחק הלוי בגרמייש''א [שלא] להתפלל ובראשי חדשיכם דלא אתי לזלזולי במועדות ובשני ימים של ר''ה שלא יאמרו יום שני עיקר כמו בחדשים של כל השנה ואתי לממני מועדות מיום שני ועל זה השיבו רבינו שלמה וה''ר מאיר חתנו זצ''ל בתשובה המתחל' אור נוגה ועתה שמעתי שהנהיג רבינו יצחק הלוי את מוספי יום ראש החודש במקראותיו רואה אני את דבריו ולא כחולק על ישיבת רבי' יעקב בר יקר זצ''ל שלא הנהיג כן כי ידעתי מדתו בחר לו הגדולה מכולם ונוהג בעצמו כאסקופה הנדרסת ושם עצמו שירי שיריים ולא מלאו לבו לעטרה הראויה לו לחדש דבר בדורו. ואם רבי' יצחק הלוי שם דברים על לבו בשעת המכנסין שהיה דבר ומנהיג לדור ועל פיו יצאו ויבואו. אומר אני מקום הניחו לו אבותיו להתגדר בו ועל שניהם אני קורא ועמך כולם צדיקים ואת אשר בלבבנו אנו משיבים כי דבריו נכוחים למבין ואם באנו לפרוש מהם הננו כפורשים מחיים. ומן הטעם הזה מה ראו רבותינו לחלוק שתי קדושות הללו משאר כל שתי קדושות שחלו ביום אחד שהוזקקנו בשאר שתי קדושות להזכיר את שניהם בפתיחה ובחתימה ובזה אומרים זכרון אחד. אלא שבזה יש לומר שמשמעות הא' עולה לו לכאן [ולכאן] משא''כ בשאר שתי קדושות לפי שיש שבת בלא פסח פסח בלא שבת לפיכך אין במשמעות הזכרת אחד הזכרת חבירו אבל יום הזכרון אינו אלא בר''ח השביעי ויום ר''ח זה קרוי זכרון כדכתיב באחד לחודש השביעי וגומר יהיה לכם שבתון זכרון תרועה לפיכך כשמזכירין יום הזכרון הרי ראש חודש משמע וזהו פירוש עולה לכאן ולכאן מלשון התלמוד נלמד. וכשנשאלה השאלה בבית המדרש ופירשו שני צידי טעמיה לדרך זו ולדרך זו כדרך כל שאילות שבתלמוד לא תלו הטעם שלא להזכיר כחשש איסור וחורבה אלא בשלא לצורך תלאוהו דהכי אמ' כיון דחלוקין במוספין מדכרינן או דילמא אמרי' זכרון אחד הוא ועולה לו לכאן ולכאן כלומר סגי בהכי ולא קאמר או דילמא איכא למיחש לחורבה פלונית ואילו היה בידם לתלות בחשש חילול לא היה תולהו ברשות והואיל וטעם דהזכרת היום דעולה לו לכאן ולכאן הוא תינח היכא דאיכא למימר עולה לכאן ולכאן כגון בפתיחה ובחתימה שהוא אומר את מוסף יום הזכרון הזה שהרי אמר את מוסף יום הזכרון הזה נעשה ונקריב לפניך ובאותו המשמעות היה ר''ח ומונה מחצה ודולג מחצה טוב לו לשתוק משתיהן ולסיים מפי כבודך ואם בא להזכיר את שניהם יזכיר ואומרי' אנו שכך נהגו הראשונים ודורות אחרונים קבעו המקראות במוספים ושהן במשמעות זכרון אחד ולא קבעו בו אלא מקראות של ר''ה. שלמה בר יצחק זצ''ל. ובירושלמי דפרקין [הלכה י'] גרסי' ר' יעקב בן אחא בשם ר' יסא העובר לפני התיבה ביו''ט של ר''ה א''צ להזכיר בשל ר''ח [עד עבר קומי תיבותא ולא אדכר דירחא וקלסוניה זה הלשון איתא בשבועות פרק א' ה''ד ע''ש] ובירושלמי דיומא בעון קומי רבנן מהו להזכיר ר''ח בר''ה ואמר אין צריך להזכיר של ר''ח בר''ה זכרון א' הוא עולה לכאן ולכאן מעתה יבטל ר''ח בתפלה כיון שאמר בסוף שופרות וביום שמחתכם ובמועדיכם ובראשי חדשיכם יצא רב מפקד לתלמידוי לאדכורי במוספין ועולת החודש ומנחתה ושעיר לכפר ושני תמידין כהלכתן. וכן א''ל מורי רבי' יהודה בר' יצחק שרבי' יעקב זצ''ל כך היה מתפלל ובחודש השביעי באחד לחודש כו' עד כבשים בני שנה שבעה תמימים מלבד עולת החודש ומנחתה ועולת התמיד ומנחתה ונסכיהם כמשפטם לריח ניחוח כו' עד עשרון לכבש ויין כנסכו ושני [שעירים] לכפר ושני תמידין כהילכתן. ובערוך בערך חדש כתב בביצה בריש גמרא דפ' יו''ט [ט''ז, ע''א] איזהו חג שהחודש מתכסה בו הוי ר''ה פי' אין מזכירין בראש השנה ובראשי חדשיכם לא בתפילה ולא בזולתה פי' מורי ה''ר יהודה חסיד זצ''ל לא בזולתה היינו שאין אומר לאחר הפטרה על יום ראש החודש וגם שאינם אומרים בקרבנות ובראשי חדשיכם ובסדר ה''ר משה מיימון זצ''ל כתוב מלבד עולת החודש ומנחתה ואינו כתוב בו ובראשי חדשיכם [לפנינו ליתא ברמב''ם הלכות שופר ובסוף ס' אהבה מלבד וכו' לכן נ''ל שצ''ל אין כתוב מלבד וכו'. כך נמצא כתוב עה''ג]. ואמרי' בירושלמי [דפרקין הלכה ט'] ר' יוסי משלח אע''ג ששלחנו לכם סדר מועדות אל תשנו ממנהג אבותיכם נוחי נפש. [או''ז הלכ' עירובין סימן ק''מ].
-----
שלהי פרקין א''ר חננאל אמר רב כיון שאמר ובתורתך כתוב לאמר שוב אינו צריך לומר קראי סבור מינה ה''מ ביחיד אבל בציבור לא אתמר א''ר יהושע בן לוי אחד יחיד ואחד ציבור כיון שאמר ובתורתך כתוב לאמר שוב אינו צריך לומר קראי פירש''י כיון שאמר נעשה ונקריב לפניך באהבה כמצות רצונך כמו שכתבת עלינו בתורתך אין צריך לומר מקראות המוספין ורבותי מפרשים להא דרב חננאל במלכיות זכרונות ושופרות וקשיא לי הא דלא כרבנן ודלא כרבי יוחנן בן נורי דתנן אין פוחתין מי' מלכיות עכ''ל ור''ת מפרש דאפסוקי מלכיות וזכרונות ושופרות קאי והיכא דהתחיל פליגי דלא יפחות למר כדאית ליה ולמר כדאית ליה אבל יכול [לפטור] עצמו לגמרי ע''י ובתורתך כתוב לאמר אבל מקראות של מוסף צריך לעולם להזכיר. ומוסף דר''ח אם צריך להזכיר פירשתי ס''פ בכל מערבין. [או''ז הלכ' ר''ה סימן רס''ג].
-----
אמר רב חננאל אמר רב אחד יחיד ואחד שליח צבור כיון שאמר בתורתך כתוב לאמר שוב אינו צריך, פירש רבינו שלמה כלומר כיון שאמר נעשה ונקריב לפניך כמצות רצונך כמו שכתבת עלינו בתורתך שוב אינו צריך לומר מקראות של מוספין ורבותי מפרשים במלכיות זכרונות ושופרות דכיון שאמר ככתוב בתורתך [על ידי משה עבדך] מועיל כאילו אמר מלכיות של תורה וצריך לומר כמו כן ככתוב בדברי קדשך ועל ידי עבדיך הנביאים וכן בזכרונות וכן בשופרות וקשה לו לרבינו שלמה (לפיכך) [על פירוש זה לפי] מה ששנינו (ל''ב א') אין פוחתין מעשרה מלכיות וכו' ואין כל כך קשה שזהו אם בא להזכיר מכיון שהתחיל גומר אבל אם רצה לפטור עצמו בככתוב הרשות בידו (שם תד''ה אילימא). ואומר רבינו יצחק ברבי שמואל שהוא הדין בקרבנות מוסף שאין צריך להזכיר מכיון שאומר ככתוב בתורתך וכן אומר רבינו שמואל. וחולק עליו ר''ת ואומר שמקראות של קרבנות מוסף צריך להזכירם לעולם אבל קרבנות דראש חדש אין צריך להזכיר בראש השנה שנפטר במה שאמר מלבד עולת החדש ומנחתה, והגיה במחזור שלו ושני שעירים לכפר ושני תמידין כהלכתן (תו' שם ועירובין מ' א' ד''ה זכרון) וגרסינן בירושלמי (שבועות דף ו' א') חד בר אנש עבר קמיה תיבותא ולא אדכר [ד]ריש ירחא וקלסוניה ואמר נמי בפרק בכל מערבין בסופו (עירובין שם) זכרון אחד שכתוב בראש השנה זכרון תרועה עולה גם בשביל ראש חדש שכתוב בו והיו לכם לזכרון בפרשת בהעלותך גבי חצוצרות. כתב רבינו משה בן מיימון (שופר פ''ג הי''א) וכן כתב רב אלפס (דף י''א א' ע''ש) זה שתוקע כשהן יושבין הוא תוקע על סדר הברכות כשהן עומדין ואם שח ביניהם אע''פ שעבר אינו חוזר ומברך. [סמ''ג עשין סימן מ''ב].
-----
כיון דאמ' ובתורתך כתוב לאמר שוב אינו צריך לומר פסוק' של מלכיות זכרונות ושופרות, ורש''פ אמוספין קאי כיון שאמ' נעשה ונקריב לפניך באהבה כמצות רצונך כמה שכתבת עלינו בתורתך על ידי משה עבדך מפי כבודך כאמור אין צריך להזכיר פסוק' של מוספין, דאי פסוקין של מלכיות הא אמר' [לעיל ל''ב ע''א] הלכה כר' יוחנן דאמ' אם אמ' שלש יצא. [ריבב''ן].
-----
[רי''ף תתקס''ג (עירובין מ', א'—ב)] כיון דחלוקין במוספין שמקריבין מוספי ראש חדש ומוספי ראש השנה דכתי' עולת החודש וגו' [במדבר כ''ט] אמרינן בתפלה נמי את יום ראש חדש הזה ואת יום הזכרון הזה. אקרא חדתא כשאני רואה משנה לשנה דלעת כשהיא מתחדשת אמרי' זמן. רשות לא קא מיבעיא לי פי' וזה שאתה מברך שהחיינו כשאתה רואה דלעת חדשה רשות היא ולא חובה. כי קא מיבעיא לי חובה ואני שאלתי על חובה. והילכתא אומ' זמן בראש השנה ויום הכיפורים. ולא מיבעיא בליל ראשון דאמרינן זמן אלא אפלו בליל שיני אומ' זמן דכשני ימים של גליות דמי וטעמא משום [...המנח]ה ולמעלה שנוהגין אותו היום קדש ולמחר קדש. ועיקר יום [... ...] אומרין זמן וליל ראשון היו אומרי' אותו מספיקא אף אנו נאמר בשתיהם כמנהגא שת[..] וכן השיב רבי' משולם בר' קלונימוס אבל ר' יצחק בר יהודה צרפתי לא היה אומרו אלא בליל ראשון וליתא. וכי אמרינן זמן ביום הכיפורים לא אמרינן אכוס ואפילו מבעוד יום. דכיון דאמ' זמן קבליה עלויה ואתסר ליה למשתי אלא בלא כוס אומרו דקימא לן כרב נחמן דאמ' זמן אומרו ואפילו בשוק [ערובין מ' ע''ב]. גרסינן בפרק קמא דכריתות [ה' ע''ב] גבי ההיא דתניא אין מושחין מלכים אלא על גבי מעין כדי שתימשך מלכותן שנאמ' ויאמר המלך אל בניהו בן יהוידע וגו' [מלכים א' א'] אמ' אביי השתא דאמרת סימנא מילתא היא הני דרגילי למיתי בריש שתא קארא רוביא כרתי סלק ותומי ותמרי שרי פי' קארא יקרע גזר דין. רוביא ירבו זכיותנו. כרתי יכרתו שונאינו. סלקי יסתלקו עונינו תומי ותמרי יתמו עונינו. [פירוש רבינו יצחק קרקושה].
-----
בספרים שלנו גרסינן מאי טעמא אילימא משום דנפישי בהו קראי דמלכיות זכרונות ושופרות הא אמ' רב חננאל כיון שאמ' ובתורתך כתוב ועל ידי עבדיך כתוב ובדברי קדשך כתוב כדמפרשינן לעיל. ואתיא שמעתין כר' יוחנן בן נורי דאמ' [ל''ב ע''ב] אם אמ' שלש מכולן יצא לפיכך אם אמ' נוסח ברכותינו וכשהגיעו יקבלו כולם עול מלכותך אמ' ובתורתך כתוב לאמר כי המלכות שלך היא וכן כתוב בדברי קדשך וכן כתוב על ידי עבדיך הנביאים יצא כאלו הזכיר שלשה פסוקי מלכיות. והכי אקשינן מעיקרא למה מוציאן שליח צבור מוטב שיתפללו הם עצמם ויזכרו שלש מכולם כדברי ר' יוחנן בן נורי ולא יאמרו הפסוקים עצמן אלא ככתו' כדברי ר' חננאל דאמ' כיון שאמ' ובתורתך כתוב לאמר שוב אינו צריך להזכיר פסוק עצמו. וכן פי' ר''ח ז''ל בפירושיו ור' שמעון בעל הלכות ראשונות ורבינו יצחק ז''ל. ומפרקינן אלא משום דאוושי ברכות שהם תשע ארוכות ואתי למטעי לפיכך תקנו שיהא שליח צבור מוציאן. וכן הוא עיקר הפי' באמת שאלו לדברי רש''י שפי' הא דר' חננאל בקראי דמוספין היאך אמרו בגמ' אילימא משום דכתיבי קראי והא אמ' ר' חננאל וכו'. מאי קושיא מקראי דמוספין הא איכא קראי דמלכיות זכרונות ושופרות דנפישי מקראי דמוספין דהוו להו תשע קראי, ואפי' לדברי ר' יוחנן בן נורי. והיכי קס''ד דמשום קראי דמוספין קאמ' ושבקינן הנך קראי דנפישי ועוד דהוה ליה לתרוצי אלא משום קראי דמלכיות זכרונות ושופרות ולא משום דאוושי דמשמע דקראי ליכא אלא ברכות הוא דאוושי בעצמן מפני שהן תשע. ועוד מדקאמרינן אילימא משום דכתיבי בהו קראי והאמ' רב חננאל וכו' משמע דלרב חננאל לא כתיבי בהו קראי כלל. אלא משום דאוושי שאומרי' הפסוקים בקול רם. ובנוסחא דרבינו חננאל והרב אלפסי ורבינו אפרים ז''ל משום דנפישי ברכות דכל שבתות וימים טובים שבע והני תשע. ושל פרקים כל תפלה דלא אתי אלא מתלתין יומין ואילך הוי של פרקים. והכי מוכח בגמ'. [פירוש רבינו יצחק קרקושה].
-----
אסקינן בעירובין [מ' ע''א] שאינו צריך להזכיר של ראש חדש בראש השנה, ואע''ג דחלוקין במוספין, אומר זכרון אחד ועולה לכאן ולכאן. ונראה לפרש דהני מילי לענין חתימת הברכה כשחותם מקדש ישראל ויום הזכרון שאינו צריך להזכיר של ראש חדש. אבל במוסף כשהוא אומר את מוסף יום הזכרון הזה צריך שיאמר את מוספי יום החודש הזה ויום הזכרון הזה. כמו שכתוב במקרא מלבד עולת החודש וגו'. וכן נמצא כתוב בתפלות של ראש השנה שכתב ה''ר זרחיה מידו, ונסחא דוקא היא. ואומרין זמן בראש השנה וביום הכפורים, ואפילו אקרא חדתא אמרינן זמן. מיהו התם רשות הכא חובה. יש מפרשים אקרא חדתא רשות, אם ירצה לברך עליה זמן יברך, ומוכיחין מכאן לכל הני דאמרינן בברכות [נ''ד ע''א] דמברכין עלייהו זמן דרשות הוא ואינו חובה. ואפשר לפרש דכי אמרינן דרשות הוא, הני מילי שאינו צריך לחזר אחריהם, כגון אחר קרא חדתא או אחר כלים חדשים שיברך עליהם זמן, שאם ירצה לא יקנה מהם ולא יתחייב לברך. אבל אם קנה אותם ודאי חייב לברך עליהם זמן. אבל ביום טוב, על כרחו כשיבא הזמן חייב לברך עליו. והמחמיר תבא עליו ברכה. [המאורות].
-----
יום טוב ראשון של ראש השנה אע''פ שהוא ראש חדש אינו מזכיר של ראש חדש במוסף, שזכרון אחד עולה לכאן ולכאן. יש מי שכתב שמכל מקום מזכיר במוסף פסוקים של ראש חדש, ומזכיר אותן הפסוקים קודם הפסוקים של ראש השנה, ויש מי שכתב שאינו מזכיר פסוקים של ראש חדש כלל, אלא אומר אחר שהזכיר פסוקים של ראש השנה מלבד עולת החדש ומנחתה. [הבתים — שערי תפילה שער שני].
-----
הגהה. תשובת רבינו יוסף טוב עלם בסדר מוסף בקרבנות. מתפלל אדם תפילה שלימה ואומר הקרבנות דמנהג אבות הוא. ואע''ג דאמר רב חננאל כיון שאמר ובתורתך כתוב לאמור אין צריך, מ''מ צריך לכתחילה לאומרם, שהרי בשבת ור''ח מרגלא בפומא דכל, ולא הנהיגו הקדמונים אלא בדיעבד. והנימנעים עילא מצאו ברב חננאל ואין שומעין להם גם חייבין לגעור בם. מיהו במלכיות זכרונות ושופרות צריך לומר ובתורתך אפילו בדיעבד. וכן עמא דבר. כלתה התשובה. [ספר נייר הלכ' שופר ותפילה].
-----
גם כתב יש לומר במוסף מלבד עולת החודש ומנחתה ונסכיהם כמשפטם שעיר לחטאת ושני תמידין כהלכתן בשם רבינו שמואל בן רבינו יצחק ובשם רב עמרם גאון גם כתב בשם רב האי בר נחשון גאון וכן בתשובת רב יהודאי גאון וכן פסק רבינו שב''ט וכן בערוך בערך ראש. וכן כתב רבינו אלעזר בשם אביו רבינו יב''ק וכ''כ בשם מר רב שלום גאון ורבינו שמואל בן חפני גאון הכהן ועוד גאוני עולם. [ספר הפרנס סימן תי''ד].
-----
כיון שאמר ובתורתך יי' אלדינו כתוב לאמר שוב אינו צריך כך פשוט בר''ה [ל''ה ע''א] ופרש''י דמיירי במוסף כלומר כיון שאמר נעשה ונקריב לפניך באהבה כמצות רצונך כמו שכתבת עלינו בתורתך שוב אינו צריך לומר מקראות של מוספין ופי' אחר כך בשם רבותיו דמיירי במלכיות זכרונות ושופרות פי' דאם התחיל בקראי ולומר פסוקי' לא יפחות מעשר' כמו שכתבתי אבל אם בא לכוללן כלם ולומר ובתורתך כתוב לאמר ומכוין לכלם שוב אינו צריך וכן כתבו רי''ף ור''ת ומדברי הרמב''ם דפסוקים של תורה יכול לפטור עצמו בובתורתך כתוב לאמר אבל בשל נביאי' צריך לומר ועל ידי עבדיך הנביאים כתוב לאמר וכן בשל כתובים צריך לומר ובדברי קדשך כתוב לאמר ורבי' תם כתב כי בכלל ובתורתך הם נביאים וכתובים כמו של תורה ועוד כתב רבינו תם דקראי דמוסף דר''ה צריך לאומרם שהם במקום הקרבנו' אבל אין צריך להזכיר מוסף של ראש חדש אלא שיאמר מלבד עולת החדש ומנחתה ושני שעירים לכפר ע''כ ואין אנו רגילין לומר מלבד עולת החדש אלא מנהגנו לומר את מוספי יום הזכרון הזה נעשה ונקריב לפניך באהבה כמצות רצונך כמו שכתבת עלינו בתורתך על ידי משה עבדך וזכרון אחד עולה לכאן ולכאן כמו שאכתוב ואין לנו לשנות מנהג אבותינו וכן בירושלמי אף על פי ששלחנו לכם סדר המועדות אל תשנו מסדר אבותיכם נוחי נפש. בפ' בכל מערבין [עירובין מ' ע''א] זכרון אחד עולה לכאן ולכאן פירו' כשאמר במוסף את יום הזכרון הזה עולה גם לראש חדש דכתיב בראש חדש ונזכרתם לפני יי' אלדיכם ואין צריך להזכיר קרבנות מוסף ראש חדש וכבר כתבתי כי רבינו תם היה אומר מלבד עולת החדש ומנחתה וכו' ואין לשנות ממנהג שלנו. [רבינו ירוחם נ''ו ח''א].
-----
ואין מזכירין בר''ה ר''ח אלא אומ' אדם זכרון א' ועולה לו לכאן ולכאן ובתפי' מוסף צ''ל את מוספי יום הזכרון הזה ואי לא לא יצא וכן פסק הרא''ה וי''א שאינו חוזר. [אהל מועד שער ר''ה ויוה''כ דרך ב'].
-----
כתב הרב רבי יצחק בן גיאת ז''ל בשם גאון ז''ל שאין מזכירין בראש השנה של ראש חדש, דכתיב בכסה ליום חגינו, דראש חדש מתכסה בו, וקיימא לן דאומר אדם זכרון אחד ועולה לו לכאן ולכאן. ומן האחרונים ז''ל אמרו, שלכתחילה אומר את מוספי יום הזכרון הזה, ואם לא אמר אין מחזירין אותו. כתב רב האיי גאון ז''ל אחד ראש השנה ואחד יום הכפורים שחל להיות בשבת, אומרים צדקתך כהררי אל בתפלת המנחה אחר אבינו מלכנו כשאר שבתות, הלוא אומרים ויגבה י''י צבאות במשפט, [והאל הקדוש נקדש בצדקה]. ורבינו יצחק בן גיאת ז''ל גם כן כתב שהמנהג לאומרו. [ספר השולחן הלכ' תפילה שער ראשון].
-----
אבות וזכרנו וגבורות ומי כמוך אתה קדוש ובכן ובכן ובכן קדוש אתה. אתה בחרתנו. ומפני חטאינו. כתב הר''ם נ''ע ואינו אומר ובראשי חדשים ואומר ושעיר לכפר מלבד עולת החדש ומנחתה ושעיר לחטאת ושני תמידין כהלכתן והגיה עליו הר''פ ז''ל ר''ת אומר מלבד עולת החדש ושני שעירים לכפר ע''כ וכ''כ הר' נתן ז''ל וז''ל אומרי' מלבד עולת החדש ומנחתה ואומר ושני שעירים לכפר הא' בשביל היום והא' בשביל ר''ח ששעיר ר''ח היה קרב בר''ה כדאיתא בזבחים פרק כל התדיר מוספי ר''ח קודמין למוספי ר''ה. ובפרק החליל וליתני ר''ה שחל להיות בשבת דאיכא תלתא מוספין. ובתוספתא דשבועות תניא שלשים ושש שעירים קרבים לישראל בכל שנה י''ב דר''ח אלמא קא חשיב אותו של ר''ה ע''כ. ויש כתבו דאמרי' הכי את מוספי יום הזכרון הזה אע''פי שלא חל בשבת מפני מוסף ר''ח שבו אך לא יזכיר דר''ח ולא את יום ראש החדש הזה משו' דנפיק מיניה חורבא דיאמר ביום שני כסדר הזה ויאמרו אלול מעובר הוא וימנו יום הכפורים וכל המועדות מיום שני כמו שמונין בכל שאר החדשים שהם שני ימים ונמצא כל המועדות מקולקלים וכ''כ הרשב''א ז''ל. אמנם בתפילות שכתב הר''ז ז''ל מידו כתוב את מוספי יום ר''ח הזה ויום הזכרון הזה. וזאת הנוסחא ליום ראשון נסחא דווק' היא כמו שכתוב במקרא מלבד עולת החדש אבל ביום שני נפיק מיניה חורבא כדכתבינן ומן האחרונים כתבו שלכתחלה יאמר את מוספי יום הזכרון הזה ואם לא אמר אין מחזירין אותו ומה שאמרו שאין צריך להזכיר ר''ח לענין חתימה הוא כשחותמין מקדש ישראל ויום הזכרון שאין להזכיר וראשי חדשים. [ארחות חיים הלכ' סדר תפלת מוסף (ר''ה) סימן ח'].
-----
כתב הרמב''ם ז''ל ואפי' אומר ובתורתך כתוב לאמר ואמר פסוק אחד של תורה והפסיק שוב אינו צריך והריא''ף ז''ל כתב שאין צריך לומר שום פסוק כיון שאמר נעשה ונקריב לפניך כמו שכתוב בתורתך וכו' אבל צריך לומר מלכיות זכרונות ושופרות ור''ת ז''ל פי' דאמלכיות זכרונות ושופר' קאי לבד הסוגיא דובתורתך כתוב לאמר והא דאמרינן דצריך לומר מלכיות י''ל כשהתחיל לומר הפסוקים אבל מקראות של מוסף של שאר ימים טובים צריך לומר ואין להפטר בנעשה ונקריב וכו' שהמקראות הם עיקר הקרבנות יותר מעשרה פסוקי' של מלכיות שאינם קרבנות והר''י בעל המנהל כתב בשם רבו דלכל הלשונות אם אמר כאמור צריך לומר הקרבנות דלמה כפל אם לא לאמרם. והר''ז ז''ל כתב שצריך לומר פסוק א' של תורה וא' מכתובים וא' מנביאים ואם אמר ג' מכלן יצא וזה שאז''ל כיון שאמר ובתורתך כתוב לאמר שוב אינו צריך על פסוקי המוסף הוא ר''ל שאין צריך להזכיר כלל לפסוקי המוסף דהיינו ובחדש השביעי וכו' אלא כיון שאמר ובתורתך כתוב לאמר דיו כמו שעושין בשאר ימים טובים שאין מזכירין פסוקי המוסף אלא שאומר כמו שכתבת עלינו בתורתך וכו' דמשום דלא רגילי בהו לא צריך לאדכורינהו הכא נמי לא שנא. אבל פסוקי מוסף שבת וקצת פסוקי מוסף דר''ח אמרינן משום דרגילנא בהו והרשב''א ז''ל כתב שאין צריך להזכיר פסוקי ר''ח כלל אלא אומר את מוסף וכו' והראב''ד ז''ל כתב דהא אמרינן כיון דאמר ובתורתך כתוב לאמר ובדברי קדשך כתוב לאמר אע''פי שלא הזכיר הפסוקים כיון שהזכיר למקו' כתיבתן יצא וכ''כ הרשב''א ז''ל וזה בשלא התחיל בפסוקים כלל אבל התחיל בפסוקים אין פוחתים מעשרה לכתחלה ובדיעבד בשלש יצא. [ארחות חיים הלכ' סדר תפלת מוסף (ר''ה) סימן י'].
-----
וכתב רבינו תם שצריך להזכיר קרבנות המוספין בכל תפילה של מוסף, שהם במקום הקרבת המוספין, ואין יוצאין במה שאומר כמו שכתבת עלינו בתורתך וכו', אבל שאר המפרשים פירשו שיוצא ידי המוספין במה שאמר כמו שכתבת עלינו בתורתך וכו'. וכן נוהגין בספרד, שאין אומרין פסוקי הקרבנות, אלא בשבת ובראש חודש, שהם רגילין בהם, ולא יבואו לטעות, אבל בשאר מועדים שאינם רגילין בהם, ויבאו לטעות, אין מזכירין אותם. [אבודרהם תפילת מוסף של פסח].
-----
בפרק בכל מערבין [מ' ע''ב] מסיק זכרון אחד עולה לכאן ולכאן. פי' שאין מזכירין את ר''ח הזה ובערוך פירש הערוך (בערוך) [בערך] חדש אין אומרים ר''ח לא בתפלה ולא בזולת. פי' שאין אומרין ובראשי חדשיכם בברכות. ומסיק אומר זמן בר''ה ויוהכ''פ ולומר זמן בלילה שניה עיין פרק ערבי פסחים [ק''ב ע''ב]. [האגודה].
-----
והא אמר רב חננאל אמר רב כיון שאמר ככתוב בתורתך שוב אינו צריך. פירש''י ז''ל בשם רבותינו דמקראי דמלכיות זכרונות ושופרו' קאמר והקשה הוא ז''ל דא''כ רב חננאל דאמר כמאן דלא כרבנן ודלא כר' יוחנן בן נורי דהא אפילו לר' יוחנן בן נורי לכתחילה עשרה בעינן ובדיעבד נמי שלש מכולן בעי ולפיכך פי' ז''ל דמפסוקי (דמוסיפין) [דמוספין] קאמר אבל פסוקי מלכיות זכרונו' ושופרות צריך להזכיר בפי' למר כדאית ליה ולמר כדאית ליה. וקשיא עליה טובא דאם איתא כי אמרינן אלימא דנפישי בהו קראי אמאי אמרינן טפי מקראי דמוספי ולא אמרינן דטעמא משום קראי דמלכיות זכרונות ושופרות דנפישי טפי טובא. ועוד דכי קא משני אלא משום דאושי ברכות הו''ל לשנויי אלא משום קראי דמלכיות זכרונות ושופרות. ועוד דאי מקראי דמוספי קאמר היכי נפישי וכי תימא משום מוספי ראש חדש ור''ה הרי מקצת הגאונים ז''ל אמרו שאין אומרין בר''ה ובראשי חדשיכם כדי שלא יאמרו יום שני עיקר כבשאר חדשים ואתי לזלזולי ביו''ט ולא עוד אלא אפילו בשאר חדשים אינו צריך להזכיר פסוקי המוספין ולא לאמר ככתוב בתורתך דהא אמרינן בירושלמי פרק תפלת השחר אפילו אמר נעשה לפניך חובותינו בתמידי יום ובקרבן מוסף יצא. אלא עיקר הדבר כמו שפירשו רבותינו דמפסוקי מלכיות זכרונות ושופרות קאמר וכן פירשו הגאונים ז''ל וכן דעת הרב אלפסי ז''ל בהלכותיו וכי תימא א''כ רב חננאל דאמר כמאן איכא למימר דכר' יוחנן בן נורי אתיא דאמר אם אמרן שלש שלש יצא ומשום הכי אמר רב חננאל שאלו אמר כי המלכו' שלך היא ולעולמי עד תמלוך בכבוד ככתוב בתורתך וכן כתוב בדברי קדשך וכן כתוב על יד עבדיך הנביאים יצא כאלו הזכיר ג' פסוקי מלכיות. ואע''ג דר' יוחנן בן נורי בדיעבד קאמר הכי מקשינן למה מוציאין שליח צבור מוטב שיתפללו הצבור הן בעצמן ויזכירו שלש מכלן כר' יוחנן בן נורי ולא הפסוקין אלא יאמרו במקומן ככתוב דהא אמר רב חננאל אמר רב וכו'. והרמבמז''ל כתב בפ''ג מהלכות שופר אפי' אמר ובתורתך ה' אלקינו כתוב ואומר פסוק אחד של תורה והפסיק שוב אינו צריך כלום. ותימא הוא לדבריו רב חננאל אמר רב דאמר כמאן דלא כר' יוחנן בן נורי ודלא כת''ק אלא ודאי כמו שפרשנו עיקר. [חידושי הר''ן].
-----
כתב ר''ת שצריך להזכיר קרבנות המוספין בכל תפלות המוסף ואין יוצאין במה שאמר ככתוב בתורתך על ידי משה עבדך. אבל של ר''ח א''צ להזכיר כלל בר''ה שדי לו במה שאומר מלבד עולת החדש ומנחתה שבזה נכלל כל מוספי ר''ח העולות וכדי להזכיר גם השעיר שהיא חטאת אומר ושני שעירים לכפר ושני תמידים כהלכתן. ושאר המפרשים לא פירשו כך אלא שיוצאין ידי המוספים במה שאומר ככתוב בתורתך וכו'. כי היכי שיוצא בו ידי מלכיות זכרונות ושופרות. וכן נוהגין בספרד שא''א פסוקי קרבנות אלא בשבת ור''ח דרגילי בהו ולא אתי למטעי אבל בשאר המועדים לא רגילי בהו ואתי למטעי אין מזכירין אותו. ובעל העטור כתב כיון שאמר את יום הזכרון א''צ לומר ר''ח שבכלל יום הזכרון הוא. ורב עמרם כתב שא''א רק עולת החדש ומנחתה ושני תמידין כהלכתן. וגדולי מגנצא הנהיגו שאין להזכיר ר''ח כלל ואפילו מלבד עולת החודש ומנחתה אין לומר וכן פי' הערוך איזהו חג שהחדש מתכסה בו שא''א ובראשי חדשיכם לא בתפלה ולא במוסף ולא בבקר כשקורין פ' הקרבנות שיש מקומות שקורין בר''ח בבקר לאחר שקראו פרשה תמיד. וכ''כ קצת הגאונים שאין לומר ובראשי חדשיכם שחרית בר''ה כי היכי דלא לזלזלו במועדים שאם יאמרו אותו ביום שני יאמרו שני עקר כמו בשאר חדשי השנה. אבל ריב''א כתב שיש לאומרו ביום שני והרא''ש היה נוהג בפסוקי הקרבנות כרבינו תם לשון הטורים. וכתב ה''ר אברהם בר יצחק מה שנוהגים שלא להזכיר של ראש חדש מפני שכך משמע מן הירושלמי. והגאון ר''י הלוי כתב יש מדקדקין לפרש המקראות של כל מוספי היום וכל גאוני לותי''ר מורין לומר ובראשי חדשיכם ונשתלחו הדברים לפני רש''י והכריע כדברי האומר צריך להזכיר פסוקים של כל מוסף ומוסף ואין להקפיד שמא יאמרו אלול מעובר הוא. אמנם ר''ח הביא מן הירושלמי שאצ''ל. ואני ראיתי הרבה מפרשים הא דאיתא בירושלמי א''צ להזכיר של ר''ח כגון ותתן לנו ה' אלהינו באהבה את יום הזכרון הזה ואת יום ר''ח הזה וכן נמי א''צ לחתום מקדש ישראל ויום הזכרון וראשי חדשים. ולא אתפלת מוסף לבד קאי אלא אכל תפלות קאי אערבית ושחרית ומוסף ומנחה אבל הפסוקים של מוסף ר''ח צריך להזכיר. ובעל הדברות היה רגיל לומר ושעיר לכפר ועולת החדש ומנחתה ושני תמידין כהלכתן. שבה''ל. ר''י בר יהודה הנהיג לומר והשיאנו בר''ה ויה''כ בשם ר''א הגדול. וגם ר' משלם שאל פי ראש ישיבה שבירושלים והשיבו שיש לאומרו משום שאינו יכול לומר ברכת מועדיך. ובתשו' רב שר שלום גאון כתב ביה''כ אומרים בב' ישיבו' בין בתפלה בין בקידוש מועדים לשמחה חגים וזמנים לששון מרדכי. ובכל ארץ אשכנז נוהגים שלא לאומרו. [האגור סימן תתקי''ב].
-----
אר''ח אמר רב כיון שאמר ובתורתך כתוב לאמר שוב א''צ. אחד יחיד וא' ציבור. וכתב ר''י אלפס דאפי' בהנך קראי דמלכיות זכרונות ושופרות. וכן נמצא לגאון א'. ור' שלמה פירש להא דרב בקראי מוספין דכיון שאמר ובתורתך כתוב לאמר שוב אצ''ל פסוקים של מוספין. ורבותינו מפרשים להא דרב בקראי דמלכיות זכרונות ושופרות ולא נהירא לי אלא בקראי דמוספין קאמר אבל לא במלכיות זכרונות ושופרות, דהא תנן אין פוחתין מעשר מלכיות שבלי הלקט. [האגור סימן תתקי''ד].
-----
אמר שמואל הלכה כר' יוחנן בן נורי דאם אמ' שלש מכאן יצא. וכתב הרי''ף ז''ל ואסיקנא אמר רב חננאל אמר רב כיון שאמ' ובתורתך כתוב לאמר שוב אינו צריך כו'. דרב חננאל אומ' להקל טפי ולאפוקי מדר' יוחנן בן נורי דאפי' שלש אינו צריך, כיון שאמ' ובתורתך כתוב לאמר יצא אפי' לא הזכיר שום פסוק. והר''מ ז''ל [פ''ג שופר ה''ח] פי' שאומר ובתורתך כתוב לאמור ואומר פסוק אחד של תורה יצא. מיהו הר''ז ז''ל כתב דתרוייהו הילכתא נינהו, אלא שר' יוחנן בן נורי דבר על פסוקי מלכיות זכרונות ושופרות דאם אמ' (שלא) [שלש] יצא, ורב חננאל אמ' רב לא אתי לאפלוגי בהא כלל אלא מפסוקי המוספין הוא אומר, שאע''פ שאינו מזכיר כלל פסוקי המוסף דהיינו ובחדש השביעי, [א]לא שאומר ובתורתך וכו' כמו שעושים בשאר הימים טובים שאין מזכירין פסוקי המוסף, אלא שאומרים כמו שכתבת עלינו (לשבח) בתורתך על ידי משה עבדך מפי כבודך דמשום דלא רגילי בהו לא צריך לאדכורינהו, הכא נמי לא שנא. אבל פסוקי מוסף דשבת וקצת פסוקי מוסף דראש חדש דתדירי אמרי' להו משום דרגילנא בהו. והראב''ד ז''ל פי' לההיא דרב חננאל הכי, כיון דאמר ובתורתך כתוב לאמר ובדברי קדשיך כתוב לאמר, ועל ידי עבדיך הנביאים כתוב לאמר, שוב אינו צריך להזכיר הפסוקים עצמן, כיון שהזכיר מקום (כתו') [כתיבתן] ועל זה בא לפרש דברי ר' יוחנן כיון שהזכיר שלש מכולן הן עצמן או מקום כתיבתן דיו ויצא. והא דבנביאים אומר ועל ידי עבדיך הנביאים. לפי שנאמרו לשליחות לנביאים לאמור לישראל, אבל של כתובים לא נאמרו לשליחות, אלא שנאמרו ברוח הקודש, לפיכך אומר ובדברי (עבדיך) [קדשיך] כתוב לאמר. [המכתם].
-----
אוושי קראי — פי' קול הברה של רבים. [הערוך ערך אווש].
-----
משום דנפישי ברכות, ואין כל אדם בקי בהן. ורש''י גריס משום דנפישי קראי של מלכיות זכרונות ושופרות. ורבי' הגאון הפוסק לטעמי' דפירש לעיל, כיון שאמ' ובתורתך כתוב לאמר, שוב אינו צריך לומ' קראי דמלכיות זכרונות ושופרות. ושל פרקים, שלא התפלל שלשים יום, צריך לסדרה בפיו שמא שכחה. [עירובין מ' ע''א] מהו להזכיר של ראש חודש בראש השנה לומ' את יום ראש החודש הזה, ואת יום הזכרון הזה. אומ' זיכרון אחד ועולה לכאן ולכאן, אם היה אומ' את יום ראש השנה הזה, [כמו] שאומ' את יום חג פל' הזה, בשאר מועדו', ודאי לא היה עולה לראש חדש. אבל עכשיו שאומ' את יום הזיכרון הזה, משמע זכרון לראש חודש ולראש השנה. ולהזכיר מוספי ראש חודש ובראשי חדשיכם [רש''י] מצריך להזכיר, ורבינו חננאל פי' דאינו צריך להזכיר. מהו לומר זמן, שהחיינו. כיון דלא איקרו רגלים דמתרגמ' זמנין [שמות כ''ג], אקרא חדתא, כשאני רואה דלעת חדשה אמינא זמן, רשות לא מיבעיא לי דיכול לברך. [ריבב''ן].
-----
אלא משום דאושי ברכות. פי' שהן תשע ברכות דכי אמרינן הלכה כר''ג בר''ה ויוה''כ היינו במוספי ר''ה ויוה''כ של יובל דאיכא תשע ברכות (דבמלכיות זכרונות ושופרות בלבד הוא שש''צ מוציאין) [ירושלמי, ר''ג אומר אמר רב הונא צפוראה בשם ר' יוחנן הלכה כר''ג באילין תקיעתא פירוש דכי אמר הלכה כר''ג בברכות של ר''ה ויוה''כ דוקא באילין תקיעתא כלומר בברכות של מלכיות זכרונות ושופרות שתוקעין בהם אבל הם חייבין להתפלל שאר הברכות] והיינו דגרסינן בירושלמי ר' זעירא ורב חסדא הוו יתבן תמן באלון תקיעת מן דצלין אתא צלותא קם רב חסדא א''ל ר' זעירא (א''ל) [לאו] כבר מצלי' א''ל מצלי והדר מצלי דנחתן מערביא להכא אמרי בשם ר' יוחנן הלכה כרבן גמליאל באלין תקיעתא. וכך פי' דר' זירא הקשה על רב חסדא כיון דכבר מצלי יוצר למה ליה לצלויי תו דבשלמא יוצר היה צריך להתפלל דכיון שאינו אלא שבע ברכות אין שליח צבור מוציא את הרבים ידי חובתן אבל מוסף שהוא תשע כיון דאושי ביה ברכות לא היה צריך להתפלל שהרי שליח צבור מוציא בו את הרבים ידי חובתן ואהדר ליה דהלכה כרבן גמליאל באלין תקיעתא פי' לברכות של מלכיות זכרונות ושופרות קרי תקיעתא לפי שתוקעין בהן ו[ב]הנהו קיימ''ל כר''ג אבל שבע ברכות של מוסף עצמו צריך כל יחיד להתפלל ומשום הכי אע''ג דכבר צלי יוצר הדר מצלי' למוספין שבע שבמלכיות זכרונות שופרות בלבד הוא ששליח צבור מוציא את הרבים ידי חובתן. ולפיכך יש שהיו נוהגין להתפלל שבע ואח''כ שומעין תפלת המוספין משליח צבור מתחלה ועד סוף והיו יוצאין בה ידי מלכיות זכרונות ושופרות ששליח צבור מוציאן ועכשיו נהגו כולם להתפלל תשע. [חידושי הר''ן].
-----
אמ' רבי אלעזר לעולם יסדיר אדם תפלתו ואחר כך יתפלל, אמ' רבי אבהו לא אמרן אילא בפרקים אבל שלכל השנה לא. כי אתא ראבון אמ' רבי יעקב בר אידי אמ' רבי שמעון חסידא לא פטר רבן גמליאל אילא עם שבשדות בלבד מאי טעמא משום דאניסי. [הלכות פסוקות לרבינו יהודאי גאון הלכ' ראש השנה].
-----
ותפלת מוסף [ר''ח] גם היא ז' ברכות מגן ומחיה והא—ל הקדוש, והברכה האמצעית ראשי חדשים לעמך נתתה וכו', והיהודי צריך להסדיר לו את התפלה הזאת לפני שיתפלל, וכן כל תפלה שלא אמרה שלושים יום או יותר כגון תפלת הפסח ושל כל החגים, וכן מסדיר אותה החזן בפני הקהל. [סידור רבינו סעדיה גאון].
לעולם יסדר אדם תפלתו בראש השנה וביום הכפורים ובפרקים ואח''כ יתפלל אבל בשאר ימות השנה כיון דדש בה אינו צריך. ורב סעדיה אמר כל תפלה שאינו מתפלל אותה עד שלשים יום צריך לסדרה ואח''כ יתפלל. למדה מההיא דאמרינן שאני רב יהודה כיון דמתלתין יומין לתלתין יומין קא מצלי כפרקים דמו ליה ומשום הכי הוה מסדר בשאר ימות השנה. [רי''ץ גיאת הלכ' ר''ה].
-----
וקיימא לן בשילהי מס' ראש השנה אמר ר''א לעולם יסדר אדם תפלתו ואחר כך יתפלל ומסתברא מילתא דר''א בברכות דר''ה ושל יוה''כ ושל פרקים אבל של שאר ימות השנה לא צריך וקיימא לן ששליח ציבור מוציא את הרבים ידי חובתן כר''ג בברכות של ר''ה ויו''כ ומשמע בירושלמי שצריך לשמוע כל התפלה מפי שליח ציבור ולכוין דעתו. רב הונא רבה דציפרין בשם ר' יוחנן הלכה כר''ג באילין תקיעתות. ר' זעירא ורב חסדאי הוו יתבין תמן בתקיעת' מן דצלון צלותיהון קם ליה רב חסדאי מצלי א''ל רב זעירא ולא מצלינן א''ל מצלי אנא והדר מצלי דנחתון מערבי לתמן אמרין משום ר''י הלכה כר''ג באילין תקיעתא ואנא דלא כוונית הא כוונית הוינא נפיק ידי חובתי ר' דקיסרין בשם ר' יוחנן והוא שיהא בראש התפלה. אמר ר' תנחו' בר ירמיה מתנתא כן אמרה סדר ברכות אומר אבות גבורות וקדושת השם וקיימא לן כר''א או' גבורות וקדושת השם וכולל מלכיות עם קדושת היום וזכרונות ושופרות עבודה והודאה וברכת כהנים. [הרוקח סימן ר''ג].
-----
לעולם יסדיר אדם תפלתו ואחר כך יתפלל. והני מילי בברכות של ראש השנה ושל יום הכפורים ושל פרקים, אבל של [שאר] ימות השנה לא צריך. וכמה היא פרקים, משלשים יום ולהלן. [המאורות].
-----
לעולם יסדיר אדם תפלתו ואחר כך יתפלל, בד''א בתפלה של ראש השנה ושל יום הכפורים ושל מועדות ושל ראש חדש, אבל בתפלת כל השנה אינו צריך. [הבתים — שערי תפילה שער שני].
-----
בי''ה יסדיר תפילתו ואחר כך יתפלל כלומר שיתפלל קודם בלחש כך פשוט בר''ה. [רבינו ירוחם נ''ז ח''ג].
-----
ובר''ה יסדיר אדם תפלתו ואחר כך יתפלל כלומר להתפלל קודם בלחש כך פשוט. [רבינו ירוחם נ''ו ח''א].
-----
וצריך כל מאמין להסדיר תפלת ר''ה ויוה''כ כדי שידעה על פה, ואז יתפלל. אך שאר התפלות א''צ לזה מאחר שהן ידועות ומורגלות בלשון. ורב עמרם ורבים מהגאונים ז''ל אמרו במקום שיש ש''ץ אין יחיד מתפלל תשע ברכות, דהלכה כר''ג דאמר [ל''ג ע''ב] ש''ץ מוציא את הרבים ידי חובתן. פטרו חכמים את היחיד במקום שיש שם ש''ץ בתפלה זו, מפני שאין תפלה אחרת בשאר ימות השנה דומה לה ובאים יחידים לטעות ולהשתבש בה. ונהגו כולם בדורנו זה להתפלל בין ביחיד בין בצבור. וכשחל ר''ה בשבת יזכרהו בקידוש ובכל התפלות כמו בשאר המועדים. וכתב רבינו האי ז''ל, ומנהגנו לומר צדקתך בי''ט של ר''ה שחל להיות בשבת. ומנהג יפה הוא, שיום דין הוא. [ספר מצות זמניות הלכ' ר''ה שער שני].
-----
ונהגו לחזר אחר שליח צבור ראוי והגון ורצוי לרוב אחיו בתפלות ימים אלו. והטעם, לפי שמוציא את הרבים ידי חובתן אם ירצו, ולפיכך הדין נותן שיהיו מחזירים אחר איש שלם ובעל מדות הגונות וטובות, ורצוי את הרבים, כי אפילו בשאר ימות השנה כשמעמידים חזן על הצבור להתפלל עליהם, צריך שיעמידוהו ראוי והגון, כי התפלה נקראת עבודה, כמו שדרשו גבי דניאל תפלות כנגד תמידין תקנום. על כן צריך שיתן האדם אל לבו כשהוא מתפלל, כנגד מי הוא מתפלל, כמו שדרשו בברכות. ולרוב מעלות התפלה אמרו ז''ל אין להקדוש ברוך הוא אלא ד' אמות של תפלה. ודרשו במדרש עיר קטנה ואנשים בה מעט. עיר קטנה, זו היא בית הכנסת. ואנשים בה מעט, זו צבור. ובא אליה מלך גדול, זה הקדוש ברוך הוא. ומצא בה איש מסכן וחכם ומלט הוא את העיר בחכמתו, זה שליח צבור. [כל בו הלכ' ראש השנה סימן ס''ה].
-----
וכשם שמחשבה פוסלת את העבודה כשאינה מחשבה ראויה לקרבן. כך בתפלה. וכשם שחוץ לזמנו וחוץ למקומו מפגל, כך חוץ למקומו הראוי לתפלה וזמן הראוי לתפלה. וכשם שנבחרו הכהנים שהם בני לוי לעבודה, לפי שנדבק אותו השבט להקדוש ברוך הוא, כך יש להעמיד אדם כשר וירא שמים ודבוק בדרכי ה' לשליח צבור להתפלל על הצבור, שהתפלה במקום עבודה. ורז''ל אמרו [תענית ט''ז ע''א] שראוי למנות מי שטפולו מרובה וביתו ריקן, ופי' מאי ריקן, ריקן מעבירות, כלומר הוא צדיק. והרמב''ם ז''ל פירש שלא יהיו בו ובבני ביתו ובכל קרוביו ובכל הנלוים עליו בעלי עבירות, אלא יהיה ביתו ריקן מעבירות. וכשם שצריך שילמדו הכהנים ה' שנים בהלכות עבודה, קודם שיעבדו, כמו שדרשו ז''ל דכתיב בן חמש עשרים שנה, וכתיב בן שלשים שנה, כך צריך שירגיל עצמו וילמוד סדר התפלה וקריאת התורה זמן מרובה, קודם שיעמוד להיות שליח צבור, כדי שיהיה בקי יפה יפה, וכך אמרו ז''ל לעולם יסדיר אדם תפלתו אחר כך יתפלל. (ומהם) [ואמנם] פסקו שאין החיוב כל כך אלא בתפלות של ראש השנה ויום הכפורים ושל פרקים, אבל בשאר ימות השנה לא צריך. וכמה הוא פרקים, משלשים יום ולהלן. ואם יודע בעצמו שהוא אינו בקי מאד וידע להשמר אפילו משגגה, אין לו להכניס עצמו בעבודת ה' בדברי קדושה, להיות אמצעי בין ישראל לאביהם שבשמים. [כל בו הלכ' עשי''ת סימן ס''ה].
-----
וצריך לדקדק שיהיה בשניו כמספר שני העובדים עבודה, מבן כ''ה שנה ולמעלה, והמצוה מן המובחר מבן שלשים, שאז הוא ימי הזקנה, ולבו נכנע ונשבר יותר. ונהגו שאין מתפלל אלא מי שהוא נשוי אשה, דומיא דכהן גדול, שאמרו ז''ל שתהיה לו אשה לשמרו מן החטא, כדאיתא התם ביבמות [ל''ז ע''ב] שהן שומרות אותנו מן החטא ועונש. שליח צבור שאינו ראוי והגון ובקי ועומד לקרא בתורה שהיא הוראות משפטי ה' ואיסורין והיתירין, אין מקיפין לו כשאר עונשין, כדכתיב בקרובי אקדש. והעד על זה, נדב ואביהו, קרח ועדתו, ופרץ עוזה, וצרעת עוזיהו כשגבה לבו לעבוד. ושכרו מרובה אם היה מן ההגונים שביארנו, ויתנהג כהוגן וכשורה, ויהיה ממצדיקי הרבים בתפלתו, והוא הנקרא מלאך ה', כמו שדרשו ז''ל ואל תאמר לפני המלאך כי שגגה היא, בשליח צבור. שכל העושה מלאכת ה' ומצותו הוא מלאך, כמו שמצינו בגדעון ויקרא מלאך ה'. (ואמר) [ואמרי'] זה פנחס. וצריך שיקדש עצמו קודם שיעמוד להתפלל מטומאת קרי, ושיהיה קדוש ממחשבת עבירה, וכל שכן ממעשה, כי את לחם אלהיו הוא מקריב. וצריך שתהא תפלתו שגורה בפיו. וישמר מרשע בפי יכלתו, שאם לא כן אין ראוי לספר חקיו של הקדוש ברוך הוא, כמו שכתוב ולרשע אמר אלהים מה לך לספר חקי. ודרשו בסנהדרין לא תטע לך אשירה כל עץ, גבי פורס שאינו הגון. ואין לך פורס יותר משליח צבור, שהוא מזהיר את העם בפיוטיו ובזמיריו כדי לרצותם לאביהם שבשמים. ואף על פי שיהיה ראוי והגון ויודע זה בעצמו, צריך שיסרב מעט, כדרך שאמרו ז''ל ראשונה מסרב, שנית מסרהב, שלישית דומה לתבשיל שאין בו מלח. [כל בו הלכ' עשי''ת סימן ס''ה].
-----
וכשיהיה ליל ראש חודש מתפללין כשאר הימים, ומכריז שליח צבור לקהל להזכיר של ראש חודש בתפילה. ומתפללין שמונה עשרה, ומוסיפין בעבודה יעלה ויבא. גרסינן בשילהי ראש השנה אמר רבי אלעזר לעולם יסדר אדם תפילתו ואחר כך יתפלל. אמר רב מסתברא מילתה דרבי אלעזר בברכות של ראש השנה ושל יום הכפורים ושל פרקים, אבל של שאר ימות השנה לא. כמה הוא של פרקים, משלשים יום ולהלן. [אבודרהם סדר ראש חודש].
-----
אמר רבי אלעזר לעולם יסדיר אדם תפלתו ואח''כ יתפלל. אמר רבה מסתברא מילתא בברכות של ר''ה וי''ה אבל בשאר ימות השנה לא. [האגודה].
-----
א''ר אלעזר לעולם יסדר אדם תפילתו להיות שגורה בפיו ודוקא בתפילות של ר''ה ושל פרקי' כגון מתלתין לתלתין כדר' יהודה דהוה מצלי מתלתין יומין לתלתין יומין ולפי שהיה מחזיר תלמודו ולא היה מתפלל אלא פעם א' בל' יום. [חי' הרשב''ץ].
-----
וצריך שיסדר תפלתו קודם שיתפלל כדי שתהא שגורה בפיו ודוקא תפלה של פרקים. כ' הרמב''ם כגון של ר''ח ומועדים והרא''ש כתב של פרקים דוקא משלשים יום ולהלן ולפי זה של ר''ח א''צ סדר. [האגור סימן קמ''ד].
-----
ושל פרקים כגון חנכה ופורים וראשי חדשים. [לשון הרי''ף] כיון שחלוקין במוספין דכתוב [במדבר כ''ט] מלבד עולת החדש. [לשון הרי''ף] מה הוא לומר זמן פי' שהחיינו וקיימנו וכו' ומסקנא אומר זמן בראש השנה, והוא חוב לאומרו בתורת חובה. [רבינו יהונתן מלוניל].
-----
וזו התשובה השיב ר' יוסף טוב עלם. בראש השנה מקום שיש שליח ציבור מתפלל יחיד תשע. ושומע עלינו לשבח וסדר תקיעתא מפי שליח ציבור. ויוצא ידי חובתו. שכך שנינו כשם ששליח ציבור חייב כך כל אחד ואחד חייב. ר''ג אומ' שליח ציבור מוציא אחרי' ידי חובתם. ואע''ג שר''ג יחיד הלכה כמותו. דאמ' רב הונא אמ' ר' יוחנן הלכה כר''ג. אבל במקום שאין שליח ציבור חייב לומ' עלינו לשבח בתוך התפילה. שאפי' ר''ג לא אמ' אלא לאותן העומדים בבית הכנסת ושומעים מפי שליח ציבור. ולאנוסים שאינם יכולין לבא בבית הכנסת מפני האונס. אבל שאר העם לא פטר. דאמר רב אחא אמר רב שמעון חסידא פוטר היה ר''ג אפילו עם שבשדות. ולא מבעיא הני דקיימי. ומקשינן תו. מעם שאחורי הכהנים שאינן בכלל ברכה. ומתרצינן. אלא כי אתא רב אחא א''ר שמעון חסידא לא פטר ר''ג אלא לאותם העומדים בבית הכנסת. ועם שבשדות דאניסי. אבל יחיד במקום שאין שליח ציבור חייב. והני דעיר נמי שאין באים בבית הכנסת אע''ג דיש שליח ציבור חייבין. שלא פטר ר''ג כו'. וכשהן מברכין תשע ברכות היכא דליכא חבר עיר. יחיד אינו תוקע על סדר הברכות אלא לאחר תפילתו תוקע. קשר''ק קש''ק קר''ק. בזה אחר זה. דתנן מי שברך ואחר כך נתמנה לו שופר. תוקע ומריע ותוקע שלשה פעמים. ואמרי' טעמ' שלא היה לו שופר מעיקרא אבל היה לו שופר מעיקרא כי שמע להו אסדר ברכות שמע להו. ואמרי' תו רב פפא בר שמואל קם לצלויי. (א''ר שמעיה) [אמר ליה לשמעיה] כו'. וכן הלכה. וכשם שאין אומרי' סדר עבודה ביום הכיפורים אלא במוסף כך אין אומרי' סדר תקיעות אלא במוסף בלבד. ואע''פ שזריזין מקדימין למצות. הרי אמרו חכמים שעת השמד היתה ותיקנוה בסדר המוסף כדי שלא יכירו בהם אויבים. ושוב לא זז הדבר ממקומו ולא חזר ליושנו. וקריאת התורה מסדר המוסף. שהרי שנינו. [ל''ב ע''ב] בזמן שיש שני שליחי ציבור הראשון מקרא את ההלל. והשני מתקיע. מכלל שהשני מקרא את התורה. הא למדת שהיא מסדר מוסף. ועוד מטעם זה התקינו לתקוע אחר קריית התורה מפני העם המתאספים שם לשמוע קריית התורה. שאף מטעם זה התקין עזרא שישבו בתי דינין מפני אסיפת העם לקריית התורה. ולפיכך תוקעים בישיבה אעפ''י שעתידין לומ' בעמידה בתפילה על סדר ברכות. כדר' יצחק. דאמר ר' יצחק [ט''ז ע''ב] למה תוקעים ומריעים בישיבה ותוקעין ומריעין בעמידה כדי לערבב את השטן. ואם נפשך לומר יתקעו ביוצר וקריאת התורה. הרי תשובותיו בצידיו. האחת שאין ציבור מצויין בתפילת יוצר. ועוד מצינו באגד' א''ר פינחס בשם ר' יהושע בן לוי למה תוקעים בתפילת המוספים כדי שיהו (ישר) [ישראל] תוקעים ומליאים מצות כרימון. בשכבר קרו את שמע והתפללו וקראו בתורה. והואיל וכבר יצאנו ידי חובת ט' תקיעות אין חוששין עוד בתפילת המוספין אלא לתקיעה של שלש הואיל ויש שם עירבוב במקצת שלא להטריח את הציבור. ואו' מלכיות ותוקע קשר''ק דשמא הוא עיקר הסימן. ואומ' זכרונות ותוקע קש''ק. שיש לומר שכן היא סדר התקיעה או יש לומר שסדר התקיעה הוא קר''ק. נמצא תוקע בסוף אחר הברכות כסדר ממה נפשך. ומנין שתוקעין על סדר ברכות. שכך שנינו כשהוא שומעם שומעם על הסדר ועל סדר ברכות. בד''א בחבר עיר כו'. [מחזור ויטרי סימן שי''ז].
-----
רבי שמעון בן גמליאל אומר שליח ציבור מוציא את הרבים ידי חובתן. וא''ר שמעון חסידא לא פטר רבן שמעון אלא עם שבשדות שאנוסין במלאכתן ואין באין לבית הכנסת להתפלל, אבל אותן שבעיר דמצו לבוא לבהכ''נ להתפלל לא פטר. מכלל דשבתות וי''ט שאינם אנוסים במלאכה לא פטר, לבד מר''ה ויוה''כ דאוושי בברכו' ואע''ג שהעם בבהכ''נ ש''צ מוציאן, דא''ר יוחנן הלכ' כרבן שמעון בברכות [ר''ה] ויוה''כ. והעם שאחורי הכהנים נמי, בין שהן בעיר בין שהן בבהכ''נ ואינם באין לפני הכהנים, אינם בכלל ברכה כיון דמצו למיתי ולא אתו דלא אנוסי, אבל עם שבשדות שהם אנוסין במלאכה ולא מצו אתו הרי הם בכלל הברכה. [ראב''ן].
-----
לא פטר ר''ג אלא עם שבשדות. פרש''י דאניסי דאין להם שהות לשהות כ''כ בבית הכנסת לסדר תפילתן. וקשה דא''כ מאי קאמרי ליה רבנן לרשב''ג לדבריך למה צבור מתפללין בפני עצמן, הלא בני העיר מיהא צריכים להתפלל אפי' לרשב''ג. לכן נ''ל לא פטר ר''ג אלא עם שבשדות דאניסי, ואין יכולים לבא לבית הכנסת, אבל בעיר דלא אניסי דמצו לבא לבית הכנסת לא פטר שליח צבור אם לא באו לבית הכנסת, אבל באו לבית הכנסת מיהא מיפטרי בשליח צבור, ואין צריך להסדיר תפילתן, והלכה כרשב''ג. וכן מצינו בפר' תפילת השחר [ברכות כ''ט ע''א] דאמר רב יוסף טעה ולא הזכיר גבורת גשמים בתחיית המתים מחזירים אותו, שאילה בברכת השנים אין מחזירין אותו מפני שיכול לאומרה בשומע תפילה. ופריך עלה מדתניא [שם] טעה ולא אמר שאלה בברכת השנים גבורות בתחיית המתים מחזירין אותו, ומשני הא ביחיד הא בצבור, ופריך אי הכי מפני ששמעו משליח צבור איבעי ליה, ומסיק אידי ואידי ביחיד הא דאידכר קודם שומע תפילה, מ''מ משמע מההיא דבצבור יוצא ע''י שליח צבור מתחילה ועד סוף, אע''ג שהוא בקי דאמר ר''ג כשם שמוציא שאינו בקי כך מוציא מי שהוא בקי. [תוספות ישנים].
-----
בגמ' אמרינן לא פטר רבן גמליאל אלא עם שבשדות. פרש''י ז''ל אבל דעיר לא משום דלא אניסי ויכולין להסדיר תפלתן. נראה שהוא מפרש דעיר שיכולין להסדיר צריכין להתפלל ותמהני אם כן היאך אמרו לו לרבן גמליאל לדבריך למה צבור מתפללין שהרי צריכין להתפלל ואין שליח צבור מוציאם. והגאונים ז''ל פרשו כך דלא פטר רבן גמליאל מי שלא שמע תפלת שליח צבור אלא עם שבשדות דאניסי ולא מצו למיעל לבי כנשתא אבל דעיר שלא יבאו לבית הכנסת לא דהא לא אניסי ומצו למיעל לבית הכנסת אבל א[ותם שבאו] לבית הכנסת כולם פטורין. אבל לא נתקררה דעתי עדין משום דהוה לן למימר בגמ' הכי פוטר היה רבן גמליאל עם שבשדות אע''פ שלא שמעו מדקאמרינן סתם לא פטר אלא עם שבשדות משמע ולא אחרים בין דבית הכנסת בין דעיר. ובדקתי ומצאתי בתשובת הגאונים ז''ל שהם גורסים כך לא פטר רבן גמליאל אלא עם שבשדות ושבית הכנסת, דאניסי אבל כולי עלמא לא וכן ראיתי בנוסחא של ר''ח ז''ל ובירושלמי כך אמרו שליח ציבור מוציא את הרבים ידי חובתן וכו' והוא שישנו שם מראש התפלה. ואיפשר שרש''י ז''ל כך אמ' דאותם דעיר שלא באו לשמוע תפלת שליח צבור צריכין להתפלל ולא פטרם רבן גמליאל מפני שאינם אנוסין ויכולין להסדיר תפלתם. ושמעינן מיהא דהילכתא כר''ג וכו'. אבל בתפלות של כל השנה הלכה כרבנן בתרויהו בעם שבשדות ובעם שבעיר דבתרתי פליגי רבן גמליאל ורבנן פליגי בעם שבשדות ופליגי בעם שבעיר פליגי בעם שבשדות דלר''ג מוציא אף הבקי כיון דאניסי. ולרבנן אינו מוציא אף שאינו בקי אע''ג דאניסי כיון דלא שמעי. ופליגי בעם שבעיר דלרבנן מוציא את שאינו בקי אם יבא לבית הכנסת וישמע התפלה מפיו מתחלה ועד סוף אבל מי שהוא בקי צריך להתפלל שאין שליח צבור מוציא בקי לעולם עד שיתפלל. ור''ג מוציא עם שבבית הכנסת בין בקי בין שאינו בקי. [פירוש רבינו יצחק קרקושה].
-----
והא דאמרינן דעם שבשדות דאניסי דשליח צבור מוציאן ידי חובה, הוא הדין נמי לחולה וזקן שאנוסין מלבא לבית הכנסת ששליח צבור מוציאן. כתב הרב בעל השלמה דהלכתא כר''ג בברכות דראש השנה ויום הכפורים בין בעם שבשדות בין בעם שבעיר, אבל בברכות של כל השנה הלכה כרבנן שאין שליח צבור מוציא עם שבעיר אלא שאינו בקי. ועם שבשדות אם בקיאין הן צריכין להתפלל, ואם אינן בקיאין, צריכין לבא לבית הכנסת וישמעו התפלה משליח צבור מתחלה ועד סוף. לעולם יסדיר אדם תפלתו וכו'. ואסיקנא דכל תפלה דאיכא תלת' יומין דלא צלי יתה, כגון של ר''ח ושל מועדים, צריך להסדיר תחלה. מאי שנא דראש השנה ויום הכפורים ששליח צבור מוציאין ידי חובה, משום דנפישי ברכות, ששאר ימות השנה שבע והיום תשע, כך הביא הרי''ף ז''ל דעת הירוש'. ובגמ' דילן אמרי' אילימא משום דנפישי בהו קראי, והאמ' רב חננאל אמ' רב כיון שאמ' ובתורתך כתוב לאמר שוב אינו צריך, וכבר כתבנו לעיל פירושו, אלא משום דאוושי ברכות. ויש מפרשים דנפישי ברכות כדעת הירושלמי. ויש מפרשים דאוושי כולי עלמא הברכות, כלומר, שאומרי' אותן בקול יותר משאר תפלות (ומשככין) [ומשבשין] דעת קצת השומעין, ואין יכולין לכוין את לשונם ואת לבבם לתפלה, ולפיכך טוב להם לשמוע משליח צבור. ומנהגנו האידנא נהוג עלמא ברוב מקומותינו שאין שום אדם בקי רוצה לפטור את עצמו בשליח ציבור וכלן מתפללין בלחש. וכתבו הגאונים כי מנהג רבי' האיי ז''ל להביא לפניו כסא תמחוי שבו דלועים ופול המצרי וכרשים ותרדין ותמרים. ורוביא וכרתי ופושט ידיו ונוטל דלעת ואומ' קרע יקרע גזר דיננו. רוביא ירבו זכיותנו. כרתי, יכרתו שונאינו. סילקא, יסתלקו עונותינו. תמרי יתמו אויבינו או יתמו עונותינו. ונוטל דבש ומיני מתיקה ופירות של שבעה המינים ומברך ואוכל מהן. והכל היה המנהג לסימן טוב כדאמרי' בהוריות [י''ב ע''א] השתא דאמרת סימנא בעלמא מילתא היא נחזי אינש בריש שתא, קרא, רובי, כרתי, סילקא, תמרי, וסימן ק'ר'כ'ס'ת'. והילכתא אומרים זמן בראש השנה וביום הכפורים. והלכתא דאין צריך להזכיר ראש חדש בשום תפלה מן התפלות, ולא בקדוש ולא בברכת המזון, אלא אומר יום הזכרון הזה. דזכרון אחד עולה לכאן ולכאן, פי' עולה להזכרת ראש חדש ולהזכרת ראש השנה, דבתרוייהו כת' לשון זכירה בתורה כדכתי' [במדבר י'] וביום שמחתכם ומועדיכם ובראשי חדשיכם והיו לכם לזכרון לפני אלי'כם. ויש שאומרים במוסף את מוספי יום הזכרון אפילו כשחל ראש השנה להיות בימות החול, מפני שיש בו שני מוספי ראש חדש ומוסף היום. [המכתם].
-----
ועם שבשדות דאניסי ולא מצו אתו לבי כנישתא בראש השנה וביום הכפורים שליח צבור נמי מוציאן ידי חובתן. ואם בקיאין הן צריכין שיתפללו במקומן. אבל בעיר אין שליח צבור מוציאן ידי חובתן ואע''פ שאינן בקיאין אלא עד דאתו לבי כנישתא ושמעי משליחא דצבורא מתחלה ועד סוף. אבל בשאר ימות השנה אפילו עם שבשדות אין שליח צבור מוציאן ידי חובתן עד דאתו לבי כנישתא ושמעי מיניה מתחלה ועד סוף. ונראה לפרש הטעם, דבראש השנה ויום הכפורים נפישי ברכות ושליח צבור מאריך בתפלה הרבה, ומשום הכי אניסי שאינן יכולין להתעכב שם כל כך מפני שמור הפירות. אבל בשאר ימות השנה יכולין לבא ולשמוע ואחר כך יצאו למלאכתן. ונראה מדאמרינן בראש השנה וביום הכפורים דשליח צבור מוציא עם שבשדות משום דאניסי בשמירת הפירות ולא מצו למיתי, הכי נמי בשאר ימות השנה כשמעכבין תפלה בבית הכנסת כשיש לאדם אחד תרעומת על חבירו כפי שנהגו עכשו ורוב הקהל יוצאין למלאכתן שאינן יכולין להמתין כל כך ולאחר זמן שליח צבור יורד לפני התיבה ומתפלל שאפילו אין בבית הכנסת אלא בקיאין כיון דיש בקהל שאינן בקיאין שיצאו למלאכתן ששליח צבור מוציאן. דלא גרע עיכוב התפלה זמן מרובה מברכות של ראש השנה ויום הכפורים דאניסי דלא מצו למיתי. ואפילו נתפללו כל אותן שהם בבית הכנסת, והשליח צבור עצמו נתפלל, חוזר ומתפלל ואפילו קריאת שמע וברכות שלפניה ואחריה. ואינו צריך לדלג ברכת אהבת עולם ואמת ויציב, שהרי צריך הוא להוציא שאינו בקי, וקיימא לן [כ''ט ע''א] דכל הברכות כולן אע''פ שיצא מוציא, חוץ מברכת הלחם וכו' משום דברכת הנהנין הוא. ואין צריך לומר שאם יש בבית הכנסת מי שאינו בקי, שאז בודאי אין ספק שיש לו להתפלל על הסדר, ואין לו לדלג מן הברכות כלל ואע''פ שכבר נתפלל, שהרי צריך הוא להוציא את שאינו בקי. ומזה השיב רבינו דודי נ''ר שאין ספק בזה. וכך הוא דעתו. וגם אי אפשר שלא יהיה שם אף מן הבקיאין שלא נתכוין יפה, שמן הדין היה שיצטרך לחזור אם מובטח שיכוין לבו בפעם שניה, אלא שלא נהגו העולם בכך ואפשר שסומכין על מה שאמרו בירושלמי [ברכות פ''ד ה''ד] אמר רבי יוחנן מחזיקנא טיבו לרישאי דכי מטי מודים מנפשיה כרע. וכן שם דברים כיוצא בזה. וצריך שיוציאנו שליח צבור, ונפטר בזה ואע''פ שהוא בקי, כדאמרינן [ברכות ל' ע''א] במי שטעה ולא הזכיר של ראש חדש שאם הוא בצבור אין צריך לחזור כיון ששומעה משליח צבור. ואע''פ שהוא בקי שאין לו לכתחלה לסמוך עליו, בכי האי גונא בדיעבד יוצא ואינו חוזר. [המאורות].
-----
לא פטר ר''ג אלא עם שבשדות דאניסי אבל דבעיר אין ש''ץ מוציאו. [האגודה].
-----
לא פטר רבן גמליאל אלא עם שבשדות דאניסי. פי' לא פטר אותן שלא שמעו סדר ברכות מפי שליח צבור אלא אותן שבשדות דאניסי אבל דעיר דלא אניסי ולא אתו לבי כנישתא אין שליח צבור מוציאן אבל כל אותן שהן בבית הכנסת ואפילו של עיר כיון שהן שומעין מפי שליח צבור פטר ר''ג וכדאמרי ליה לדברך למה צבור מתפללין דאלמא לדברי ר''ג אין הצבור צריכין להתפלל אלא כדי שיסדר שליח צבור את תפילתו. [חידושי הר''ן].
-----
ברם צריך למימר מהו לומר זמן בראש השנה ויום הכפורים כיון דמזמנא לזמנא אתו אמר או דילמא כיון דלא איקרו רגלים לא ת''ש [עירובין מ':] שדרו לרב ייבא סבא לקמיה דרב חסדא לכפריא במעלי דראש השנה טרף על בבא אמר ליה רב ייבא לרטיבא רפסה לו בדוכתיה בשביל זמן בההיא שעתא יהבו ליה כסא (חדיש) [קדיש] ואמר עליה זמן והלכתא אומר זמן בראש השנה ויום הכפורים והלכתא כרב נחמן דאמר רב נחמן אומר זמן אפילו בשוק וכן הלכתא. [שאילתות פרשת וזאת הברכה שאילתא קע''א].
-----
והילכתא אומרים זמן בראש השנה וביום הכפורים וזמן אומרו אפילו בשוק, בראש השנה דאיכא קידושא אומר לה על כסא דקידושא, ביומא דכפורים דלא איפשר למימר על כסא אומר שליח ציבור בציבורא. [סידור רש''י סימן קס''ט].
-----
ולומר זמן ביום טוב שיני של ראש השנה, נוהגין אנו במקומינו ובכל המקומות שעברתי בהן, ואין חילוק בין שני ימים טובים של ראש השנה לשני ימים טובים של גליות, אלא לעיניין ביצה ומחובר לאסור את זה בזה, וטעמא משום דאף בזמן בית המקדש פעמים שהיו עושין שניהן יום טוב ארוך, ואעפ''י שלא היה שום ספק דהא יום שיני היה עיקר יום טוב היו גומרין יום ראשון בקדושה, שלא יזלזלו בה לשנה הבאה, ואההוא מנהגא סמכינן, ולא משוינן לאיסורן תורת ספק, אבל לעיניין זמן מה נפשך, אי ספיקא נינהו אמרינן זמן, ואי אמנהגא דבית דין סמכינן שהיו נוהגין אותו היום קודש ולמחר קודש אומרין זמן, דהא מיום שיני היו מונין המועדים והוא עיקר ראש השנה וצריך לומר זמן ביום שיני וכן הלכה. שלמה בר יצחק. ורבותינו חולקין עליו מטעמים שמעתי מפי מורי בשני ימים טובים של גליות שהם משום ספק ושתי קדושות הן אומרים זמן בשניהם, שמא יום ראשון חול והשיני קודש, אבל בשני ימים טובים של ראש השנה, שהן קדושה אחת, כחד יומא אריכא דמי, ולא אמרינן זמן אלא ביום ראשון. [סידור רש''י סימן קע''א].
-----
רבותינו כאן וכאן [אין] אומר[ים] זמן בקידוש שני לליל(י) שני של ראש השנה לפי שקדושה אחת היא. אבל בארץ (רומנים) [רומיים] חולקים על זה. [הפרדס לרש''י הלכ' ראש השנה].
-----
ואומרין זמן על הכוס יום אחד בלבד, אבל כל שאר ימים טובים שהם מספק, אומרים בשני ימים הראשונים. [האורה לרש''י סימן ע''ג].
-----
תשובה מפי ר''ש ע''ה. על ברכת זמן של יום שיני של ר''ה נוהגין אנו במקומנו ובכל מקומות שעברתי לאומרו. ואין בשני ימים של ר''ה [—לשני ימים טובים של גליות אלא] לגבי ציד ומחובר לאסור את של זה בזה. והטעם לפי שאף בזמן ב''ד היו עושין שני י''ט בלא שום ספק ויום השיני היה עיקר י''ט. ויום ראשון היו גומרין בקדושה דלא ליתי לזלזולי לשנה הבאה, ואהא מנהגא סמכינן ולעניין זמן מה נפשך, אי ספיקא נינהו נימא זמן, ואי אמנהגא דב''ד ק[א] סמכינן שהיו נוהגין אותו קדש ולמחר קדש, גם כן אומ' זמן. דהא מיום שיני היו מונין כל המועדות, והוא עיקר החג. עוד מצאתי תשובה אחרת בשמו שחזר בו ופסק שלא לברך זמן ביום טוב שני כלל. וזה נוסח לשונו, אומרין זמן ביום שני של ראש השנה. כי יש שהיו אומרים שאין לאומרו משום דקדושה אחד הן לענין ביצה. ולאו מילתא היא, אלא ודאי צריך לאומרו. ועתה נראה לי, שאין צריך לומר זמן אלא ביום ראשון בלבד ככל ימים טובים. [שו''ת לרש''י סימנים קט''ז—קי''ז].
-----
והילכת' אומ' זמן בראש השנה ויום הכיפורים וזמן אומרו אפילו בשוק. בראש השנה דאיכא קידושא אמרי' ליה על כסא דקידושא. ביומא דכיפורא דלא איפשר למימר אמ' ליה שליח ציבור בציבורא. ת'. והא דאמרי' [עירובין מ' ע''ב] ליתביה לינוקא גבי זמן דכוס של יום הכיפורים. וקשיא לך מה אהני המברך צריך שיטעום קאמ'. ולא שיטעים. ופרשו לן. ליתביה לינוקא וליבריך ינוקא. אי איפשר לומר כן. דמי שאינו מחוייב בדבר אינו מוציא את הרבים ידי חובתם. ואי בקטן שהגיע לחינוך כאשר פירשו לך וברכת זמן דרבנן היא. ואתי דרבנן ומפיק דרבנן. אי אפשר לומר כן. לחינוך כרת לא הגיע. דמשקינן ליה ביום הכיפורים. ועוד (לית ביה) [ליתביה] לינוקא. מאן ליתביה נהליה. מי הוזכר כאן. דקאמ' ליתביה. הכי איבעי למימר ליבריך ינוקא. לא זו הדרך. אני כך קיבלתי שהגדול יברך. וניתביה איהו לינוקא שלא הגיע לחינוך. ודקא קשיא לך שיטעום ולא שיטעים. היכא דאיפשר טעים איהו. והיכא דלא איפשר יהיב ליה לינוקא וטעים. כדי שלא יהא שם שמים נזכר לבטלה. כדא' [ר''ה כ''ט ע''ב] אבל פורס לבניו ולבני ביתו כדי לחנכם במצות. אלמא כל על ידי הדחק כי לא טעים איהו וטעמי אחריני כגון בניו ובני ביתו שפיר דמי. וכן הלכה. למה. ת'. [מחזור ויטרי סימן שי''ח].
-----
ולומר זמן ביום טוב שני של ראש השנה נוהגין אנו במקומינו ובכל המקומות שעברתי בהם. ואין חילוק בין שני ימים טובים של ראש השנה לשני ימים טובים של גליות. אלא לעניין ביצה ומחובר ולאסור את של זה בזה. וטעמ' משום דאף בזמן הבית פעמים שיהו עושין שניהם יום ארוך. ואע''פ שלא היה שם ספק. דהא יום שני הוא היה עיקר יום טוב היו גומרין יום ראשון בקדושה שלא יזלזלו בה לשנה הבאה. ואההוא מנהגא סמכינן אנן. ולא משוינן לאיסורו תורת ספק. אבל לעיניין זמן. מה נפשך. אי ספיקא הוא אמרינן זמן כשל גליות. ואי אמנהגא דבית דין סמכינן שהיו נוהגין אותו היום קודש ולמחר קודש אומרי' זמן. דהא מיום שני היו מונין תיקון המועדות והוא עיקר ראש השנה וצריך לומר בו זמן. וכן הלכה שלמה בר' יצחק ורבותיו חלוקים עליו. וטעמם שמעתי. מפי מורי בשני ימים טובים של גליות שהן משום ספק דשתי קדושות הן (או) [אומרים] זמן בשניהם שמא יום ראשון חול והשני קודש אבל בשני ימים טובים של ראש השנה שהן קדושה אחת כחד יומא אריכא דמי. ולא אמרי' זמן כי אם בראשון. בתשובת ר' יוסף טוב עלם מצאתי. שני ימים טובים של ראש השנה לאו דאורייתא נינהו. ואפילו הכי קדושה אחת הן. מה טעם כיון דקבעום קודם חורבן הבית. דתנן [ר''ה ל' ע''ב] בראשונה היו מקבלין עדות החדש כל היום. פעם אחת כו'. ואם נפשך לומר והלא סנהדרים גדולים תיקנו לנו שני ימים טובים של גליות ואפילו הכי שתי קדושות הן. אותם לא הוקבעו אלא לגולה ומשום דספיקא דקביעותא דירחא. ומקרא מעיד וצווח הרימו מכשול מדרך עמי (ישעיה נ''ז). ובני גולה טפילין היו לארץ ישראל ונעשת כמי שלא פשט איסורו ברב הקהל. אבל שני ימים טובים של ראש השנה דבפני הבית נתקנו. ופשט איסורו בכל ישראל נעשה הדבר כמו שניתנו מהר סיני וקדושה אחת להן. שהן לא קבעום משום ספיקא. דהא אינהו בקיאי בקיבועא דירחא. יוסף טוב עלם בר' שמואל. ת'. [מחזור ויטרי סימן ש''כ].
-----
ואומר זמן בשני לילות של ראש השנה, כדפירשתי בפרק בכל מערבין. המנהג כשר שכן הלכה שלימה, לאכול ולשתות בראש השנה, וגם לשמוח. [פסקי או''ז].
-----
ובערב חג שבועות אין נופלין על פניהן אפי' בשחרית וכ''ש במנחה ואם (היום) [הוא יום] חמישי אין אומרין וידוי ולא אבינו הרחמן. וכל שלש רגלים שוים בכך בין בתפילה בין בקידוש בין בהזכרה (בין) בברכת המזון ובשלשתם חותמין מקדש ישראל והזמנים ואין חילוק ביניהם רק להזכיר שם המועד ביומו וכן שני ימים טובים של גליות דינם אחד בקדוש וברכת המזון ובתפלה ובשניהם נהגו לברך זמן בכוס של קידוש וכל הגאונים זצ''ל שוים בכך אך בשם הרב ר' אלעזר מוירונא זצ''ל מצאתי שאין אומרין זמן בליל יום טוב שני של גליות לא בפסח ולא בעצרת ולא בחג מאי טעמא כיון דביום טוב ראשון בירך שוב אינו מברך דכל הפחות מדרבנן הוא וכל שכן דהאידנא בקיאינן בקביעה דירחא כדמוכח בשמעתא תנינא דביצה וקידוש שאנו חוזרין ומקדשין משום מנהג [כדשלחו הזהרו במנהג] אבותיכם בידיכם. וקידוש יום ראשון אינו מועיל ליום שני אבל זמן מועיל וכן נראה בעיני שאין מברכין זמן בליל יום טוב שני של גליות דאנן בקיאין השתא בקביעה דירחא ויום טוב ראשון עיקר. וכן פסק רבינו שלמה זצ''ל במס' עירובין דאנן קיימא לן בקביעה דירחא ויום טוב ראשון עיקר. וכיון דקי''ל דיום ראשון עיקר. ויום שני אינו אלא משום דשלחו מתם הזהרו במנהג אבותיכם בידיכם מה לנו לברך זמן ביום טוב שני כיון שברך ביום טוב ראשון והלא ברכת זמן אינה קבועה אלא על דבר הבא מזמן לזמן ועל דבר חדש דקי''ל אקרא חדתא אמרינן זמן. ואין מברכין זמן אלא פעם אחד הכא נמי כיון שבירך זמן פעם אחת למה יברך פעם שנית לא מצאנו דבר זה בכל התלמוד שיהיו מברכין זמן שתי פעמים על דבר אחד. ובפרק במה מדליקין גבי נר חנוכה אמרינן מכאן ואילך ממעט זמן ופרכינן ונמעט נס ומשני נס כל יומא איתיה ופי' רבינו שלמה זצ''ל נס כל יומא איתיה שהרי כל יום ויום הדליקו מן הפך אבל זמן משהיגענו לתחילת הזמן הגיענו הכא נמי כיון שהגיענו לתחלת הזמן הגיענו ואין צריך לברך זמן ביום שני. ובעירובין פרק מי שהוציאוהו פרש לגבי מעשר בהמה דאם יצאו שנים בעשירי עשירי ואחד עשר מעורבין זה בזה פירש התם דאינו מברך על הסמיכה ועל התנופה דלא להוי ברכה לבטלה והטעם הוא משום ספקא וכל שכן הכא דיום טוב ראשון עיקר שאין לברך זמן בליל שני. ועוד ראיה דיום ראשון עיקר דאמרינן בפסחים פרק מקום שנהגו אמר ליה רב ספרא לרב אבא כגון אנא דידענא בקביעה דירחא בישוב לא עבידנא במדבר מאי ופירש רבינו שלמה זצ''ל מאור הגולה דידענא בקביעה דירחא דלא צריך לי לאוסופי יום טוב שני [בכ''י ב' איתא דאנן משום ספיקא מוסיפין ביישוב לא עבדינן מלאכה ביו''ט שני] משום דשכיחי אינשי התם והרואה אומר מותר לעשות מלאכה בכל יום. במדבר מאי פי' מהו לעשות מלאכה ביום טוב שני אמר ליה הכי אמר רב אמי בישוב אסור במדבר מותר הא למדת שאפילו מלאכה דחמירא מותר לעשות למי שבקי בקביעות החדש באתרא דלא שכיחי אינשי דלא [אתי] לזלזולי בשאר ימים טובים. ואנן בקיאין בקביעה דירחא כדמוכח במס' ביצה וכן כתב בעל המאור זצ''ל הני דנחתי ממערבא אסור להון למיעבד עבידתא ביו''ט שני בישוב אפי' דעתו לחזור לפי שהוא מנהג גדול שפשט בכל הגולה כולה ואין לפרוץ בו. ובמדבר מותר אפי' אין דעתו לחזור כל זמן שלא הגיע ליישוב לפי שעדיין לא הוקבע להיות כמותם ואם הגיע ליישוב ואין דעתו לחזור הרי הוקבע להיות כמותם ואסור בין במדבר בין ביישוב. ורבינו ישעיה זצ''ל כתב זה המנהג אינו כשאר מנהגות שאין משמתין עליהן שזה המנהג לא נהגנו אנחנו מעצמינו אלא שלחו מתם שנעשה כמנהג שהיו עושין אבותינו והם גזרו עליו והחמירו עלינו לעשות ואם כן איסור דרבנן הוא ומשמתינן עליו עד כאן דבריו. ואין להקשות אם כן למה מקדשין בליל שני מאחר שיום טוב ראשון עיקר. דודאי צריך לקדש מאחר שאנו נוהגין אותו קודש והרי הוא אסור בעשיית מלאכה ואם לא היינו מקדשין ודאי אתי לזלזולי ביה והיו עושין מלאכה. ומיהו קשיא לי בפרק לולב וערבה במס' סוכה משמע דלא בקיאינן בקיבעה דירחא. והרב ר' אביגדור כהן צדק נר''ו השיב לו על ענין ברכת זמן תיקשי לך קידוש עצמו לפי דעתך שאתה עושהו חול ואנו מקדשין אלא הואיל ושלחו מתם עשאוהו מדבריהם כאילו לא בקיאינן בקיבעא דירחא ומעתה לא הוי ברכה לבטלה מי שבירך זמן ביום טוב שני של גליות ומהשתא לא תקשי לן משמעות דפרק לולב וערבה שכתבה דלא בקיאינן בקיבעה דירחא שזהו פירושו בכל מקום עשאוהו מדבריהם כאילו לא בקיאינן עד כאן תשובתו וכן כתבו רוב הגאונים זצ''ל שמברכין זמן ביום טוב שני של גליות ובברכות פוקו חזו מה עמא דבר מיהו אנו כתבנו מה שנראה לנו בעיני בשר שלנו שאין מברכין זמן בלילי יום טוב שני וכן מצאתי בשם רבינו שלמה זצ''ל שאין צריך לומר זמן אלא ביום ראשון בלבד בכל ימים טובים ותשובתו כתובה לפנינו בערוגה העשירית הלכה רפ''ה. [שבלי הלקט סימן רל''ז].
-----
ובקידוש שעל הכוס מקדשין כשאר ימים טובים בין בחול בין בשבת בין במוצאי שבת אך בשם רב האיי גאון זצ''ל מצאתי שאין אומרים ותתן לנו ה' אלהינו באהבה מועדים לשמחה וחגים וזמנים לששון לא בקידוש ולא בתפלה אלא אומר ותתן לנו ה' אלהינו באהבה את יום הזכרון הזה יום תרועה מקרא קודש. ויש שנוהגין לאומרו (ואומר) בקידוש ודברך אמת וקיים לעד וכו' כמו שאומרים בתפלה וחותמין מלך על כל הארץ מקדש ישראל ויום הזכרון ובשבת מלך על כל הארץ מקדש השבת וישראל ויום הזכרון ומברכין שהחיינו. והכי איתא בירושלמי בפרק ראוהו בית דין אומר זמן על הכוס בראש השנה מדברי סופרים בשופר מדברי תורה ובירושלמי בפרק ערבי פסחים תני אין אומרין זמן אלא בשלשה רגלים בלבד אמר ר' מני מתניתא אמרה כן בחג המצות ובחג השבועות ובחג הסוכות תנא כל שנאמר בו מקרא קודש אומר בו זמן הא למדת שאומרין זמן בראש השנה שהרי נאמר בו מקרא קודש. ומקדשין על הכוס בליל יום טוב שני של ראש השנה כסדר יום טוב הראשון אך אין אומרין בו שהחיינו משום דקדושה אחד הוא אע''פ שמצאתי בתשובות הגאונים ז''ל שצריך לאומרו. וזה נוסח התשובה ולענין זמן הכי הלכתא אומר זמן בכל המועדים אפי' בראש השנה ויום הכפורים הואיל ומזמן לזמן קאתו. וזמן אינו חובה לאומרו על הכוס אלא אפי' אמרו בשוק יצא. ומה שנהגו לאומרו על הכוס משום דהכי שפיר לאקרובי דעתיה טפי וביום הכפורים כיון דליכא כוס שכבר קיבל עליו תענית אומר בבית הכנסת אחר כל נדרי בלא כוס ובשני ימים טובים של גליות אומרים זמן בשני לילות משום ספיקא ואפי' בראש השנה אע''פ שקדושה אחת הוא שהרי בירושלים היו נוהגין אותו היום יום שלשים לאלול קודש ולמחר קודש ביום ל''א כגון אם באו עדים ביום ל' מן המנחה ולמעלה וכבר אמרו זמן בערב יום ל' משום ספיקא שמא יבואו עדים למחר קודם המנחה ויעידו על ראיית הלבנה ויהיה יום ל' קודש ואם לא באו עדים אלא מן המנחה ולמעלה היו אומרים זמן (אפי') בליל ל''א לפי שלמחר קודש ואותו יום הוה זמן שלא מספק אף אנן נמי הואיל ומשום ספק ילפינן דשני ימים של ראש השנה קדושה אחת הן והכי נמי מספקא שמא היו באין עדים ביום ל' לאלול מן המנחה ולמעלה או מן המנחה ולמטה. והר''ר אביגדור כהן צדק זצ''ל השיב לי שאין צריך לברך זמן בליל שני של ראש השנה וכן דעתי נוטה דהא קיימא לן קדושה אחת הן וכן מצאתי לגאון אחר זצ''ל. ובשם רבינו שלמה זצ''ל מצאתי לומר זמן ביום טוב שני של ראש השנה נוהגין אנו במקומנו ובכל המקומות שעברתי בהן ואין חילוק בין ב' ימים טובים של ר''ה לב' ימים טובים של גליות אלא לענין ביצה בלבד ומחובר לאסור של זה בזה וטעמא משום דאף בזמן בית דין פעמים שהיו עושין שניהם יום טוב ואע''פ שלא היה שם ספק והיום יום שני הוא היה יום עיקר יום טוב היו גומרין יום ראשון בקדושה שלא יזלזלו בו לשנה הבאה ואההיא מנהגא סמכינן ולא משוינן לאיסורן תורת ספק אבל לענין זמן מה נפשך אספיקא הוא אומר זמן ואי אמנהגא דבית דין סמכינן שהיו נוהגין אותו היום קודש ולמחר קדש אומר זמן דהא מיום טוב שני היו נוהגין ומונין תיקון המועדות והוא עיקר ראש השנה וצריך לומר בו זמן וכן הלכה. עוד מצאתי תשובה אחרת בשמו שחזר בו ופסק שלא לברך זמן ביום טוב שני כלל וזה נוסח לשונו אומר זמן ביום שני של ראש השנה כי יש שהיו אומרים שאין לאומרו משום דקדושה אחת הן לענין ביצה ולאו מילתא היא אלא ודאי צריך לאומרו ועתה נראה לי שאין צריך לומר זמן אלא ביום ראשון בלבד ככל ימים טובים. ובוצעין על שתי ככרות כשאר ימים טובים וצריך להזכיר בברכת המזון מעין המאורע דהיינו יעלה ויבא ואם לא הזכיר מספקא לן אם צריך לומר ברוך שנתן יום הזכרון לעמו ישראל וכו' כמו שאומר בשאר ימים טובים לפי שמצינו בהלכה סתם אם לא הזכיר של יום טוב ושמא ראש השנה אינו בכלל דהא לאו מג' רגלים הוא מכל מקום נראה לי שאם לא הזכיר צריך לחזור לראש אפי' אם אינו צריך לומר ברוך אשר נתן יום הזכרון. ואחי ר' בנימין זצ''ל כתב דליכא לאיסתפוקי בכך דודאי ראש השנה בכלל ימים טובים הוא אע''ג שאינו מג' רגלים והראיה על זה (והא) [מהא] דתניא לילי שבת ולילי יום טוב יש בהן קדושה על הכוס ויש בהן הזכרה בברכת המזון ואם לא אמר מחזירין אותו ולא מצינו שהזכיר ראש השנה בפני עצמו לא לקדוש ולא להזכרה בברכת המזון בשום מקום הא למדת שבכלל ימים טובים הוא בין להזכיר בין להחזיר אם טעה ולא הזכיר ומסתמא הוא הדין לומר ברוך אשר נתן דהא הזכרה היא מיהו אינו חותם מקדש ישראל והזמנים אלא מלך על כל הארץ מקדש ישראל ויום הזכרון. ומה שהקדמתי סדר קידוש וסעודה לסדר תפלת ערבית כדי להסדיר הלכות סדר היום של תפלת זה אחר זה שהרי תפלת [שחרית] ומנחה נשתוו לתפלת ערבית. [שבלי הלקט סימן רפ''ה].
-----
מברך שהחיינו בשני הימים קודם התקיעה ובשתי הלילות בקידוש אמנם הוא רגיל להמתין מלשתות יין חדש עד ליל שנייה של ר''ה ומברך שהחיינו לאפוקי נפשיה מפלוגתא כי יש גדולים שאמרו שאין לברך זמן ביום שני אמנם אפילו לא היה לו יין חדש מברך זמן. הגה''ה לאפוקי מאותן שאין אומרים זמן כלל בליל שנייה של ר''ה ונותנים טעם לדבריהם משו' דקדושה אחת היא והויא להו השני ימים כיום ארוך ולא דמי לשני ימים טובים של גליות דב' קדושות הן. ומיהו רש''י מצא במחזור ויטרי שיש לומר זמן בי''ט שני של ר''ה דמאי אמרת קדושה אחת היא וכיומא אריכא הוי אדרבה היא הנותנת שהרי אימת הוי קדושה אחת כשבאו עדים מן המנחה ולמעלה ואף על גב דלאחר חורבן הוי יום ראשון עיקר כדאמרינן משחרב בית המקדש התקין רבן יוחנן בן זכאי שיהיו מקבלין את העדים כל היום כולו מכל מקום מה שאנו נוהגים בהן קדושה אחת היינו מחמת תקנה הראשונה שהתקינו שלא יהיו מקבלי' עדות לאחר המנחה ואז הוי יום שני עיקר כדאמרי' התם שלא היו נוהגין אותו היום קדש רק שלא יזלזלו בו משום שהתחילו לנהוג בו ביום קדש בבקר שהיו מצפי' לביאת העדים קודם המנחה. עכ''ל. [תשב''ץ סימן ק''כ].
-----
ומתוך שעלה בידנו שאין שום חלוק לתפלות בין ראשון לשני, הולך וקובע סדר ברכותיו כדרך שקובען בראשון, אלא שראינו מחלקת בין הגאונים בברכת שהחיינו, יש אומרים שאינו צריך להזכירה בשני שהרי שני ימים טובים של ראש השנה קדשה אחת הן, וכשם שאין המברכו בלילה צריך לחזור ולברכו ביום כך אינו צריך לחזור ולברכו בשני מכיון שברכו בראשון, ואע''פ שבברכת שופר אנו מברכין אותו אעפ''י שכבר הזכירהו בלילה, לא לקדשת היום אנו מזכירין אותו אלא מטעם השופר, אבל בשני אין צריך להזכירו לא בשופר ולא בקדוש, אבל יש מי שפרש בזה שמאחר שמגזרת הכתוב אין קדשה אלא ליום אחד ומספק הוא שקבעוה לשנים דינו כראשון לכל דבר, ובזמן הזה גם כן שמתורת מנהג אנו מחזיקים בקדשת שני ולא מכח ספק, מכל מקום אנו נוהגין בו כהלכותיו של ראשון, שהרי במנהג אבותנו אנו צריכין להחזיק בקדשתו וכבר היו הם נוהגין בו כראשון, כן כתב הרב ברצלוני ז''ל, והביא עוד הטעם שאין קדשתם קדשת יום אחד שהרי אסור לאפות מיום טוב לחברו, ואמת שדבריו נכוחים, אבל הראיה אינה מן השם, מכל מקום כדבריו אנו נוהגין ואין אנו מחלקים שום חלוק בתפלה בין ראשון לשני.
ודברים שבין ראשון לשני בשאר דברים אין זה מקומם, יתבאר בג''ה בבאור הלכות ימים טובים, אבל מה שראינו בקצת דברי הגאונים שהתירו להתענות בראש השנה מצד היות התענית חלק מחלקי התשובה ונתיב מנתיבותיה כמו שיתבאר, והתר זה לא השוו בענינו כל הגאונים יש שהתירו להתענות אף ביום ראשון ואפילו בשבת אם חל להיות בשבת או בשבת שבין ראש השנה ליום הכפורים, ויש שלא התירו אלא ביום שני, ויש שאוסרין אף בשני, וכבר נשאו ונתנו הגאונים בענין זה, מצד שכבר היה מנהג קדום בימיהם בימי קצת זקנים ויחידים להתענות בכל אותם הימים הן יום טוב הן שבת, ולהרבות בתפלות וצדקות, ולהיות עומדים באימה וביראה מהיום הבא ומפחד היותו, והיו סומכים מנהגם אל מה שראו ממנהגות רבותינו הקדומים לעשות כן לפי מה שמצאו במדרשות, כענין מה שאמרו בדרש [ויק''ר ל' ז'], ולקחתם לכם ביום הראשון [ויקרא כ''ג] וגו', למדינה שהיתה חייבת למלך וכו', וכבר קדם לנו ספורו, ובסוף הדרש אמרו, כך ראש השנה גדולי הדור מתענין והב''ה מתיר להם עוד שליש, מראש השנה ועד יום הכפורים יחידים מתענין והב''ה מתיר וכו', יום הכפורים כלם מתענים וכו' כמו שכבר קדם לנו, מכאן סמכו של בית קצת הגאונים להתענות בשני ימים טובים של ראש השנה ובשבת שבתוך עשרת ימי תשובה, היתה כונתם בזה שאין דמיון בין ימים אלו לשאר שבתות ושאר ימים טובים שאסור להתענות בהם כמו שיתבאר בענין הלכות תענית, מפני שבימים אלו העירונו הערות תוריות היותו ית' יושב על כסא דין וספרים פתוחים לפניו להביא כל נעלם במשפט אם טוב ואם רע, עם דעתם אמרם ז''ל [ברכות י' ע''א] אפילו חרב מנחת על צוארו של אדם אל ימנע עצמו מן הרחמים, וכאמרו ע''ה [ישעיה נ''ה] דרשו יי בהמצאו, ומפני זה נהגו להתענות ולהרבות בסליחות ובבקשות ותפלות עם הצבור, והיחיד כל אחד ואחד לעצמו בין בשבת בין ביום טוב, והתפשט מנהג זה עד שכתב אחד מהם בתשובת שאלה, כבר נהגו להתענות בהם ולהרבות בתחנונים ואם יכולין כל ישראל לעשות כן יעשו וצריכים הם לכך וכן המנהג בשתי ישיבות, והרבה מהם היו חולקים בדבר והיו אוסרין לגמרי מפני שאסור להתענות בשבתות וימים טובים כמו שיתבאר, ויש שהיו מוחין בדבר מצד אחר מפני שאפשר לטעות ולתקן מאכלו מבעוד יום ומכינים מיום טוב לחברו או מיום טוב לחול ונמצאת תקנתם קלקלתם, ורב נטרונאי ז''ל היה מכריע בדבר מדרך פשרה שלא להתענות ביום ראשון וכל שכן בשבת ושיהו מתענין בשני שאינו מן התורה, וכבר היו שם גם כן מכריעין לדעת אחרת ליתענות אף ביום ראשון אבל לא בשבת, אלא שזה המכריע היה בא מכח הלכה ולהתיר כן בכל יום טוב, ר''ל להתענות בהם, מפני שדעתו לפסוק כר' אלעזר [פסחים ס''ח ע''ב] שאומר בכל יום טוב או כלו ליי או כלו לכם חוץ מעצרת ושבת, ויש מי שהתיר תענית מצד תשובה אף בשבת כמו שיתבאר דרך פרט בבאור ענין התעניות בג''ה, וסוף דבר הרבה מן הגאונים היו נוהגין בענין זה זה בכה וזה בכה עד שנתגלגל הדבר אצל חכמי הדורות האחרונים ומחו בדבר, והורו שלא להתענות אף בשני, והעושה כן הרי זה מחלל יום טוב ועובר על דברי חכמים ומכריע את עצמו לכף חובה וכל שכן בשבת שאסור להתענות, והרי תשעה באב שהוא תענית צבור ושמוטל עלינו להתענות בו ושמצותו מצד התשובה, שהתעניות הקבועים כלם כדי להעיר את התשובה הם קבועים כמו שיתבאר, ועם כל זה הוא נדחה מפני השבת, ולא עוד אלא שמעלה על שלחנו כסעודת שלמה בשעתה, ובפרק יום הכפורים [פ''א ע''א] אמרו ומה ענוי שאינו נוהג בשבתות ובימים טובים ענש וכו', וכן אמרה תורה [דברים ט''ז] ושמחת בחגך וג', וכבר נקרא יום טוב של ראש השנה חג שנאמר [תהלים פ''א] בכסא ליום חגנו, ומכל אלו הצדדין בטלה הלכה את המנהג, אלא שמתוך כך קבעו להם להתענות ערב ראש השנה, ולא חששו למקצת ערב יום טוב האמור במגלת תענית כמו שיתבאר, והוא מנהג נאה, אבל ביום טוב ודאי אין תענית כלל, ואם אמר [ישעיה נ''ה] דרשו יי וגו', לא התענית בלבד היא הדרישה אלא תשובה ומעשים טובים, ולא עוד אלא שאף עונג שבת ויום טוב בכלל הדרישה הם, ולא נאמר באנשי ננוה וירא אלים את שקם וגו' אלא [יונה ג'] כי שבו מדרכם הרעה, וכן עזרא לא אמר להם לישראל ביום זה שיתענו אלא אמר להם [נחמיה ח'] לכו אכלו משמנים ושתו ממתקים, כי הערת המבוקש בידיעת דרכיו וזכירת נפלאותיו יתע' המבוקשת בשביתת החגים גם כן הערה נכבדת ונאותה, וכל הערות התפלות והבקשות גם כן יפנו אליה עין בעין, אמר דוד ע''ה [תהלים פ''ו] האזינה יי תפלתי והקשיבה בקול תחנונותי, כי אתה יי טוב וסלח וגו', אמר בסמוך לזה [שם] הורני יי דרכך וג', נמצאת למבינים היראה המבקשת מבוא לשמחה המכוונת, וכן העיר על השמחה בדבריו הפונים אל זה היום על דעת בעלי מדרשות אמר [שם צ''ח] הריעו ליי כל הארץ וגו', אמרו זמרו ליי בכנור וגו', בחצוצרות וקול שופר וג', וכל זה דמיון המשך מליצות להערת שמחה מכוונת, ואמר אחר זה כרומז ליום הנועד לשפוט את העם משפט צדק אמר [שם], לפני יי כי בא לשפוט הארץ ישפוט תבל בצדק וג', אמר שעם היות ידו ית' מאחזת פני כסא המשפט ראוי לשמוח על מה שיגיע לאדם בהערותיו מהתבונן בנפלאותיו ית' והוא אמרו אחר זה, [שם ק'] עבדו את יי בשמחה באו לפניו ברננה, ואחר זה העיר לשמחה מה זו עושה, ר''ל מה הוא הענין הראוי לשמוח עליו, והוא אמרו [שם] דעו כי יי הוא האלים וגו', רמז בזה ידיעתו וידיעת דרכיו ית' והוא אמרו דעו וג', ובאמרו [שם] עמו וצאן מרעיתו, רמז היותנו תלויים בהשגחתו ית', והודיע אחר זה שמן הראוי לפי הנמשך להרבות בתפלה, לבקש מלפניו ולהתחנן לו ית' ברוב תפלות ובתחנונים בתום לבב ובנקיון כפים, ואז נעמוד בטוחים על יעודי הנביאים כלם ועל קיום הבטחות, לא שיפול יאוש בלבבנו להמשך תוחלת ולאורך גלות, והוא שקרא זה בלשון אמונה על דרך אמרו במקום אחר [שם צ''ב], להגיד בבקר חסדך וגו', רוצה במלת אמונה גם כן היותנו בטוחים לקיום הבטחתו, שלשון נאמנות יפול בלשון בהיות האדם מקיים דבריו והבטחותיו, וכן יאמר עליו ית' על צד משל, וכבר רמזו זה באמרו ומקיים אמונתו לישני עפר, וכן ונאמן אתה להחיות מתים, כל זה לקיום ההבטחה אם לתחיה המיועדת כמו שהתפרסם מן הקבלה, אם להגבהת השפלים, על דרך משל רמז על הגאלה על דרך קצת מפרשים, על דרך אמרו [ישעיה כ''ו] הקיצו ורננו שוכני עפר, וכן על דעת קצת רבותינו במיתי יחזקאל, כמו שאמרו קצתם בפרק חלק [סנהדרין צ''ב ע''ב] משל היה, רוצה בו היותם נקראים כן לרוב שפלותם, עד שלרוב שפלותם בא התמה עליהם [יחזקאל ל''ז] התחיינה העצמות האלה, וכבר העיד הספור על זה והוא אמרו [שם], בן אדם העצמות האלה כל בית ישראל המה וגו', הנה אני פותח את קברותיכם וגו' והבאתי אתכם אל אדמת ישראל, והיא הכונה במה שיעדו בהגדות על מלך המשיח שהוא יחיה מתים, וכבר רמזו גם כן הם בענין מתי יחזקאל דעת אחרת ואמרו [סנהדרין שם], אלו בני אדם שאין בהם לחלוחית של מצוה, רוצה בו על הרקות הנמצא בהם וחסרון הידיעה מהם שהיא המיתה באמת, והוא אצלי אמרו [יחזקאל שם] ונתתי בכם רוח וחייתם וגו', ולהעיר על זה, ר''ל היות נעדרי הידיעה קרויין מתים, אמרו חכמי המוסר על רופא אחד עיין במלאכת הרפואה יפה וראה בספר אחד מחכמיהם דבר זה לשונו, בבית הנזירים אשר בהודו תמצא עמודים יפרחו מהם עשבים יחיו המתים, והרופא הסכל הניח הדבר על פשוטו, ויחפז ללכת ויחפש ולא מצא, עד בא רעהו וחקרו עד אשר הגיד את לבו, והוא באר לו הדבר כי העמודים הם משל לחכמים והעשבים הם דבריהם וחידותם והמתים הם בני אדם הרקים, וסוף דבר על אי זו מן הכונות כל קיום הבטחה יקרא אמונה, אלא שמכל מקום ראוי לפרש באמרו ונאמן אתה להחיות מתים, על התחיה המיועדת, ואצלי באמרו ונאמן אתה להחיות מתים דרך צחות, על צד אמרו [תהלים ל''א] בידך אפקיד רוחי, ר''ל שהושאלה שיבת הרוח לפקדון בידו ית', אמר שהוא נאמן בפקדונו להשיבה לבעליה למועד אשר  דבר אותו אלים, ואמנם כונת נעים זמירות הנה להעיר האדם לתפלה ולתשובה אחר דעתו היות השגחתו ית' תלויה  בענינו ואז יגעהו גמול מאתו ית' לקיים הבטחותיו לאלף דור, ר''ל אף לארך זמן, והוא אמרו [שם ק'], באו שעריו בתודה וגו' הודו לו ברכו שמו, כי טוב יי לעולם חסדו עד דור ודור אמונתו. [חבור התשובה להמאירי — משיב נפש מאמר ב' פ''ז].
-----
אומ' זמן בר''ה ומנהגינו לאומ' אפי' ביו''ט שני של ר''ה אעפ''י שיש נמנעין מלאומרו מטעם שאמרו דכיום ארוך הוא. [אהל מועד שער ר''ה ויוה''כ דרך ב'].
-----
ובמנחה יתפלל כמו ליוצר. ואם חל ר''ה בשבת אמרו הגאונים ז''ל שאומרים צדקתך, שאין ר''ה כשאר המועדים דכתיב בהם ושמחת בחגך (דברים ט''ו) ויום הדין הוא. וביום שני ינהוג אדם כמו שנהג ביום ראשון. וכן יאמר זמן בקידוש ובתקיעת שופר. וכן דעת הרשב''א ז''ל. וכשחל יום טוב שני של ר''ה באחד בשבת אומרים בין קדושת שבת, בין בתפלה בין בקדוש כשאר ימים טובים. ויש חוששים לומר ותודיענו כשאר ימים טובים בעבור שמזכיר בו זמני ששון וחגי נדבה, ובעבור זה אין למנוע מלאומרו, כי כבר כתבנו כי נקרא יום טוב של ר''ה וזמן נקרא, ואפילו שלא יאמר אלו הענינים על יו''ט של ר''ה אלא על ימים טובים האחרים יש לומ' דסדר הבדלות הוא מונה ואומר הנוסח שהרי לכולי עלמא בין קדושת שבת לקדושת יו''ט צריך לאומרו. [צרור החיים הדרך הרביעי סימן ו'].
-----
וגם יש שאין אומרין יום טוב של ראש השנה מקרא קודש הזה, ואינו, כי ר''ה יום טוב. כדתנן, יו''ט של ר''ה. וגם אמרו, שני ימים טובים של ר''ה (וגם אמרו) נולדה בזה אסורה בזה (ביצה ד', ב'). ומקדשין ואומרין זמן בין בליל ראשון בין בליל שני, דכל דברים הנוהגים ביום ראשון נוהגין ביום שני, ואע''פ שאמרו כי ר''ה קדושה אריכתא היא, לאו למעט מן הדברים אמרו. וכן דעת מורי הרשב''א ז''ל. אע''פ שיש שנוהגין שלא לומר זמן בליל שני מטעם זה דיומא אריכתא הוא. ואינו נראה. [צרור החיים הדרך הרביעי סימן ד'].
-----
אמנם קידוש ר''ה כשאר ליל י''ט, זולתי שיאמר במקום ''כי בנו בחרת'' ''ודברך אמת וקיים לעד בא''י מלך על כל הארץ מקדש ישראל ויום הזכרון''. ואומר שהחיינו, לאומרם והלכתא אומר זמן בר''ה וביוה''כ. אך בליל שני כתב זה בעל העיטור ז''ל, דאומר זמן בליל שני של ר''ה אע''פ שקדושה אחת הן, כמו בליל י''ט [שני] של גליות, דהא טעמא משום דאם באו עדים מן המנחה ולמעלה שנוהגין אותו היום קודש ולמחר קודש, שעיקר י''ט יום שני הוא והיו אומרים בו זמן, ובליל ראשון היו אומרים אותו מספק, אף אנו נאמר בשניהם כמנהג אבותינו. וכן השיב ר' משולם בר' קלונימוס ז''ל. אבל ר' יצחק בעל התוספות ז''ל כתב אין אומרים זמן אלא בליל ראשון. והגיד לי אבא מארי ז''ל בעד ר' מאיר הלוי ז''ל, כי בגלל זה הספק היה נוהג לקדש בליל שני של ר''ה ביין חדש, והיה אומר שהחיינו. ואם היה צריך משום י''ט עולה לכאן ולכאן. ואם לאו היה על היין לבד. ואני נוהג [כן] תמיד כשיש יין חדש, ובשלא היה לי יין חדש אביא לפני פירות חדשים כמו חבושים או רמונים ונברך עליו שהחיינו כדי להסיר הספק. [ספר מצות זמניות הלכ' ר''ה שער שני].
-----
ואחר תפלת ערבית אומר קדיש ואחר מקדש על הכוס כמו בשאר ימים טובים ובמקום מועדים לשמחה אומר את יום הזכרון הזה וחותם ודברך אמת וכבר כתבנו למעלה דעת ה''ר נתן על זה. וכדרך שמקדש בראשון מקדש בשני. והר''מ נ''ע היה רגיל להמתין יין חדש עד ליל שניה לאפוקי נפשיה מפלוגתא כי יש גדולים שאומרים שאין אומרים זמן בליל שני וכן כתב הר''ף ז''ל שהוא עיקר לאפוקי נפשיה מאותם שאומרים שאין לומר זמן בליל שני של ר''ה ונותנים טעם לדבריהם משום דקדושה אחת הן והוי כיומא אריכתא ולא דמי לשני ימים טובים של גליות דשתי קדושות הן מיהו רש''י מצא בתשובות דמחזור דויטרי שיש לומר זמן ביום טוב שני של ראש השנה דמאי אמרת קדושה אחת אריכתא היא הנותנת שהרי אימת הוי קדושה אחד אם באו עדים מן המנחה ולמעלה כדאיתא בר''ה ואז הוי יום שני עיקר כדאמרינן לא היו מקבלין עדות לאחר המנחה ואע''ג דהשתא לאחר חרבן הוי יום ראשון עיקר כדאמרינן משחרב בית המקדש התקין ריב''ז שיהיו מקבלין עדו' וכו' מ''מ מה שאנו נוהגין קדושה א' היינו מחמת תקנה ראשונה שהתקינו שלא יהיו מקבלין עדות מן המנחה ולמעלה עכ''ל ומנהגנו בכל אלה הארצות לאמרו ביום שני בין בקדוש בין בתקיעה. [ארחות חיים הלכ' סדר תפלת ר''ה סימן ג'].
-----
ואם חל ר''ה להיות בשבת במוצאי שבת שהוא ליל שני מבדיל בתפלה ואומר ותודיענו כמו בשאר י''ט ואע''פי שמזכיר בה כבוד מועד וחגיגת הרגל אמרינן דסדר קדושת הרגלים הוא מונה כדאמרינן בהבדלה דסדר הבדלות הוא מונה וי''א דאין לומר בה מועד ולא רגל וגם מקצת הגאונים ז''ל לא היו אומרים והשיאנו לפי שיש בה ברכת מועדיך. וכן מבדילין על הכוס ומברכין יקנ''הז כמו בשאר מוצאי שבת לי''ט וכן נמי מקדשין בבית. ואם חל בשבת מוסיפין ויכלו. [ארחות חיים הלכ' סדר תפלת ר''ה סימן ד'].
-----
ואחר תפלת ערבית אומר קדיש. ומקדש על הכוס, כמו בשאר ימים טובים. ובמקום מועדים לשמחה, אומר את יום הזכרון הזה. וחותם ודברך אמת כמו שחותם בתפלה. ואם חל להיות בשבת, מזכיר שבת כמו בתפלה, ואומר אחר כך זמן. וכדרך שקדש בראשון מקדש בשני. וכן היה נוהג הר''מ [נ''ע]. אמנם היה רגיל להמתין יין חדש עד ליל שני, לאפוקי נפשיה מפלוגתא, כי יש גדולים שאומרים שאין לברך זמן בליל שני. והר''ף ז''ל כתב וכן עיקר. לאפוקי נפשיה מאותן שאין אומרין זמן בליל שני של ראש השנה, ונותנין טעם לדבריהם, משום דקדושה אחת הן, והוי כיומא אריכתא, ולא דמי לשני ימים טובים של גליות, דשתי קדושות הן. מיהו ר''ש ז''ל מצא בתשובות במחזור ויטר''י, שיש לומר זמן ביום טוב שני של ראש השנה, דמאי דאמרת דקדושה אחת אריכתא, היא הנותנת, שהרי הוי קדושה אחת, כשבאו עדים מן המנחה ולמעלה, כדאיתא בראש השנה, ואז הוי שני עיקר, כדאמרינן לא היו מקבלין עדות לאחר המנחה. ואף על גב דהשתא לאחר חורבן בית, הוי יום ראשון עיקר, כדאמרינן משחרב בית המקדש התקין רבן יוחנן בן זכאי שיהיו מקבלין עדות וכו', מכל מקום מה שאנו נוהגין קדושה אחת, היינו מחמת תקנה ראשונה שהתקינו שלא יהיו מקבלין עדות מן המנחה ולמעלה. עכ''ל. [כל בו הלכ' ראש השנה סימן ס''ד].
-----
וכשחל להיות בשבת, אומר בערבית מוצאי שבת, שהוא ליל שני, ותודיענו, כמו בשאר ימים טובים, להיות מבדיל בתפלה. ואף על גב שמזכיר בה כבוד מועד וחגיגת הרגל, אמרינן דסדר קדושת המועדים מזכיר והולך, כדאמרינן בהבדלה, דסדר הבדלות הוא מונה. וכן מבדילים על הכוס, ועושים יקנה''ז, כמו בשאר ימים טובים. ויש אומרים דאין לומר בו לא רגל ולא מועד, שלא מצינו בשום מקום שיהיה ראש השנה נקרא מועד, דגם הגאונים לא היו אומרים והשיאנו, מפני שיש בו ברכת מועדיך בהבדלה, כמו בשאר מוצאי שבת ליום טוב. [כל בו הלכ' ראש השנה סימן ס''ד].
-----
ואומר זמן ביום טוב שני של ראש השנה, בין בקדוש, בין בתקיעת שופר. שכיון שצריך לעשות גם בשני כמו שעשה בראשון, ראוי לברך כמו בראשון. ויש חולקין על זה ואומרים, כי אחר שהם קדושה אחת, (וביום) [וכיום] אחד, אין לחזור ולברך זמן פעם שנית. ומנהג נרבונ''א וכל אלה הארצות, לומר זמן ביום שני, בין בקדוש בין בתקיעת שופר. וכשחל להיות בשבת, כשמקדשים בבית, מנהג לפתוח ויכולו לפני הקדוש. [כל בו הלכ' ראש השנה סימן ס''ד].
-----
ומביאין לפני בעל הבית תמחוי, ובו כל מיני מגדים, לסימן טוב, ובתוכו קרכסתא. פירוש, קרא רוביא כרתי סלקא תמרי, לעשות זאת, מאי דגרסינן במסכת כריתות [ו' ע''א], אמר אביי השתא דאמרת סימנא מילתא היא, ליחזי איניש בריש שתא קרכסתא. ונהגו ליקח כל אחד בידו, ואומר, קרא, יהי רצון מלפניך ה' אלוהינו ואלוהי אבותינו, שיקראו לפניך זכיותינו, ויקרע רוע גזר דיננו. רוביא, יהי רצון מלפניך וכו' שירבו זכיותינו. כרתי, יהי רצון מלפניך ה' אלוהינו ואלוהי אבותינו, שיכרתו שונאינו וכל מבקשי רעתינו. סלקא, יהי רצון מלפניך ה' אלוהינו וכו', שיסתלקו עוונותינו, ויסתלקו שונאינו וכל מבקשי רעתינו. תמרי, יהי רצון מלפניך וכו', שיתמו שונאינו עם כל חטאתינו. ושאלו לרב, למה אנו אוכלין ראש האיל בראש השנה, והריאה, כמו כן בדבש. וענה להם, ראש האיל, זכר לאותו איל שעקד אברהם אבינו, שנאמר וישא אברהם את עיניו וכו'. ולהכי אוכלין הראש, כי הוא ראש השנה. והריאה, משום שמאירה את העינים. וכן היה רגיל לעשות הר''מ [נ''ע]. ואינו נזהר לאכול שומין ואגוזים, ולא שום דבר. [כל בו הלכ' ראש השנה סימן ס''ד].
-----
ואחר כך אוכלין כל סעודתן. ומברכין על המזון. ואומר יעלה ויבא בברכת בונה ירושלים, להזכיר מעין המאורע. ואם חל להיות בשבת, אומר תחילה רצה והחליצנו, ואחר כך יעלה ויבא. ומזכיר שבת בפני עצמו, ויום הזכרון בפני עצמו. וכבר ביארנו שאין צריך להזכיר של ראש השנה. [כל בו הלכ' ראש השנה סימן ס''ד].
-----
אסיקנא דחובה לומר זמן ב' ר''ה וביו''הך. ויש גאונים שאומרים שאין לאומרו ביום ב' לא בקידוש ולא בתקיעת שופר ורש''י ז''ל ורשב''ם ז''ל אומרים שיש לאומרו וראיתי מי שמביא ראיה לזה מדלא אמרינן פ' ערבי פסחים [ק''ב ע''ב] גבי יקנ''ה אלא ליל ז' של פסח והרא''ש אומר לצאת ידי ספק זה ליקח פרי חדש וינחנו לפניו ויהא דעתו על הפרי דאקרא חדתא אמרינן זמן אבל אנו נהגנו לומר זמן בין בשופר בין בקידוש וכן דעת נוטה ועיקר. ובליל הכפורים דליכא כוס נהגו לאומרו בבה''כ וש''צ מוציא ס''ת ומברך זמן. [חי' הרשב''ץ].
-----
ולענין זמן בליל י''ט שני על הקדוש וביום על השופר כתב רש''י בתשובה רבותי' אומרים שאין אומרים זמן אלא בליל ראשון דקדושה אחת היא וכחד יומא אריכתא הוא. אבל אני אומר שצ''ל זמן וכן נוהגים במקומינו ובכל מקום שעברתי ואין חלוק בין י''ט שני של ר''ה ושאר י''ט [של] גליות אלא לענין ביצה ומחובר לאסור של זה בזה וכן הלכה. וכ''כ רשב''ם בשם זקנו רש''י. וכן דעת בעל העטור. והגאונים כתבו שאין לומר זמן בשני אלא בקדוש ולא בשופר. וכתב הרא''ש וטוב שיקח האדם פרי חדש ויתננו לפניו ויברך שהחיינו ויהיה דעתו גם על הפרי ויוצא ידי ספק. וכן היה נוהג מהר''ם. ונ''ל שאם חל יום ראשון בשבת שיש לומר זמן ביום שני על שופר מאחר שלא תקעו ביום ראשון לה''ט. וכ''פ בעל שבה''ל, ובתשובות הגאונים שצ''ל זמן בליל י''ט שני בקדוש ובשופר. וכן השיב ה''ר משלם בר קלונימוס וכן כתב בעל הדברות. והר''ר אביגדור כהן לא היה מברך אלא ביום ראשון וכן הר''ר יצחק בר יהודה הצרפתי וכן נמצא לגאונים ז''ל. שבה''ל. ואני המחבר כותב מנהג בעלי נפש מאשכנז שאומרים זמן בליל שני בקדוש ומהדרים להשיג פרי חדש או יין חדש ונותנים עיניהם בו בשעת הברכה של שהחיינו כמו שכתוב לעיל. אבל אם אין משיג פרי חדש אעפ''כ מברך זמן. ובשופר ביום שני אין מברכין זמן אלא א''כ חל י''ט ראשון בשבת אז מברכין זמן בלחש. [האגור סימן תתקכ''א].
-----
בלותיר רובם היו אומרים והשיאנו בראש השנה וביום הכפורים, ורבינו יצחק בר' יהודה בשם רבו ר' אליעזר אמרו כל ימיו, וכך היו נהגין במגנצא, ור' משולם בר' משה שאל את פי אריות יושבי ירושלים, והשיבו לומר והשיאנו, ומביאין ראייה לדבריהם ממסכת ברכות ירושלמי פרק הרואה [פ''ט ה''ב]. והגאון ר' יצחק הלוי ביטלו בוורמשא, מפני שאינו יכול לומר את ברכת מועדיך, דברכת מועדים לא כתיב אלא בשלש רגלים בלבד, כברכת ה' אלהיך אשר נתן לך, וראש השנה לאו מן הזמנים, דהא לא חתמינן מקדש ישראל והזמנים. [סידור רש''י סימן קע''ז].
-----
ותשובת הלוי השיב ר' על שאנו אומר[ים] זוכרינו בשלש ראשונות וגם קרובות. תניא ר' אליעזר אומר לעולם ישאל אדם צרכיו ואחר כך יתפלל שנאמר (תלפה) [תפלה] לעני כי יעטוף ולפני ה' ישפוך שיחו. ר' יהושע אומר יתפלל וא[חר] כ[ך] ישאל צרכיו שנאמר אשפוך לפניו שיחי וגו'. א[ף] ע[ל] ג[ב] [ברכות ל''ג ע''א] דאמר ר' חייא בר אבא אמר ר' יוחנן אנשי כנסת הגדולה תיקנו להם לישראל ברכות ותפילות קדושות והבדלות. [מגילה י''ז ע''ב] אמר רבי ירמיה ק''כ זקנים ומהם כמה נביאים תיקנו תפילה זו על הסדר. אפי[לו] הכי עד שלא בא רבן גמליאל ביבנה ולא סדרה [אלו] (אלא) על הסדר, דתניא שמעון הפקולי הסדיר י''ח ברכות על הסדר לפני רבן גמליאל ביבנה כולי'. ודקא מיפליגי רבי אליעזר ור' יהושע מיקמי דסידרא פליגא. (משום) ר' יהושע בן לוי אמר שכל זמן שיבוא אדם לבקש רחמים יקדים שבחו של מקום. דתני בסיפרי [בהעלותך] ויצעק משה, בא הכתוב ללמדך דרך ארץ שכל זמן שתבא לבקש שאילתך [צריך שיאמר שנים ושלושה דברי תחנונים ואחר י]בקש [שאלותיו]. ואמר מר יכול ישאל [אדם צרכיו] קודם, (צריך לומר שנים ושלשה דברי תחנונים), ואחר כך יתפלל, ומפורש על ידי שלמה [שנאמר] [מלכים א' ח'] לשמוע אל הרינה ואל התחינה. וכך דרש רבי שמלאי לעולם יסדר אדם שבחו של מקום ואחר כך יתפלל. ומנלן ממשה. וחכמים אומרים לא כדברי זה ולא כדברי זה, אלא כדברי רבי יהושע, שכבר סידרו את התפילה, ויש לומר ראשונות אמצעיות ואחרונות וכשמגיע בשומע תפלה שואל יחיד צרכיו, לפי שאין יחיד קובע לעצמו כמו לבד בר הוא. והיחיד אומר בשומע תפלה. וכן הציבור קבעו ככה שלישית אחר שתים של קרית שמע, אף על פי ששנינו [ברכות י''א ע''א] שתים לאחריה, ביחיד עסיק, ואחר כך שלשה אחרונות. וכל שכן שאין הלכה כרבי אליעזר דאמר שואל אדם צרכיו ואחר כך יתפלל. ואמר רב יהודה אמר שמואל הלכה כחכמים. והיינו דאמר אביי עבדינן כנחום המדי דאמר [כ]חכמים שואל אדם צרכיו בשומע תפלה. אמר ר' חייא בר רב אשי משמיה דרב א[ף] ע[ל] פ[י] שאומר שואל אדם צרכיו בשומע תפלה, אם יש לו חולה בתוך ביתו שואל בברכת החולים אפילו באמצע ברכ[ה]. דאי בסוף כל ברכה וברכה האמר רב יהודה בריה דרב שמואל בר שילת משמיה דרב א[ף] ע[ל] פ[י] שאמר שואל אדם צרכיו בשומע תפילה אם בא לומר מעין כל ברכה וברכה אומר. ור' חייא בר רב אשי משמיה דרב מאי אתא לאשמעונין, אלא ש[מע] מ[ינה] ר' חייא בר רב אשי דאמר אומר בברכת החולים אפי[לו] באמצ(א)[ע] ברכה קאמר אפי[לו] יחיד בצורך יחיד. ואמר ר' יהושע א[ף] ע[ל] פ[י] שאמר[ו] שואל אדם צרכיו בשומע תפילה אם בא לומר אחר תפילתו אפי[לו] כסדר וידוי של יום הכיפורים אומר. מדברי שלשתן למדנו שיחיד שואל צרכיו אפילו באמצע הברכה מן האמצעייות. ובסוף כל ברכה וברכה וכן בסוף תפילה. [ברכות ל''ד ע''א] ואמר רב יהודה אמר רב לא ישאל אדם צרכיו לא בג' ראשונות ולא בג' אחרונות אלא באמצעיות והני מילי יחיד בצרכיו, אבל יחיד בצרכי צבור שואל, וכ[ל] ש[כן] צבור בצרכי צבור שואלין צרכיה[ן] בכל מקום בין בראשונות בין באחרונות. ירושלמי [ברכות פ''ד ה''ד] ר' אחא בשם רבי אבא כל ששליח צבור עומד לפני התיבה ותובע צורכי עמך ישראל לפניך. מדהוה ליה למימר כל זמן ששליח צבור וכו' ואמר כל ששליח צבור עומד לפני התיבה. ש[מע] מ[ינה] שליח צבור תובע צרכי ציבור בכל התפילה כולה בין בראשונות בין באחרונות. ר' פנחס ורבי לוי ורבי יוחנן בשם ר' מנחם דגילייא זה שהוא עובר לפני התיבה אין אומר לו בוא והתפלל. שמ[ע] מ[ינה] אין ציבור צריך סידור שבח, שכל תפילה תביעת צורכיהן היא. דלשון תפילה הוא סדרו שבח. דאמר מר מתפלל אדם ואחר כך תובע צרכיו. ומדאמר מתפלל אדם ואחר כך תובע, אלמא לשון תפילה סדור שבח. ומדאמר אין אומר לו בוא והתפלל ש[מע] מ[ינה] אין ציבור צריך שבח, אלא כל התפילה תביעת צורכיהן. וטעמא מאי, משום דכתב [איוב ל''ו] הן אל כביר ולא ימאס. ודאמר רב יהודה לא ישאל אדם צרכיו בג' ראשונות, בצרכי יחיד הם. ועוד קמפריש למילתיה, ראשונות דומות לעבד שמסדר שבחו לרבו. וסידור שבח לא למדנו אלא ממשה ומשה יחיד הוה, וכי תימא, [שאני] משה דאלים זכותיה וכרבים דמי, התם צרכי יחיד הוה שנאמר (אעברנה) [אעברה] נא ואראה. אבל צרכי רבים אפי[לו] סידור שבח לא בעי, משום שלא ישנו ממטבע תפילה הוא דאמר להו לשלשה ראשונות ושלשה אחרונות. ירושלמי [ברכות פ''ה ה''ב] בנינוה בעין מר' מהו לענוע' בתר פיסחא. אמר להו עשו ובלבד שלא תשנו מטבעה של תפילה. הכא נמי גבי צבור אי לאו משום שינוי מטבע של תפילה לא הואי צריכי ראשונות ואחרונות. דהשתא דטבעה של תפילה אמרינן ומאריך בה כל צרכי רבים כגון זוכרינו לחיים, ומי כמוך בתחיית המתים אומרין סמוך לחתימה וחותם. ואפי[לו] יחיד אומרן הואיל וצרכי רבים הם, שהרי יחיד בצורכו שואל בסוף כל ברכה וברכה מעין הברכה ואפילו באמצע הברכה כדרבי חייא בר רב אשי, ההוזכר למעלה. (שיכון) [ונכון] שצרכי הרבים שבכל התפילה שואל אפילו בראשונות ובאחרונות. תדע שכן הוא, שהרי מזכירין בראש חודש מעין המאורע בעבודה ובכלל המאור(ה)[ע] מזכירין ושואלין זוכרינו ה' אלהינו בו לטובה. ובהודאה על הניסים בחנוכה ופורים, ושואלין בהן צורכיהן, כשם שעשית עמהם נס פלא וניסים כן עשה עמנו ניסים וגבורות והושיענו. ואין לך בקשה גדולה מזו, ואומר בהודאה. ושלשתן אחרונות בקשה.
ומהכא נמי שמעינן דרב יהודה בצרכי יחיד אמר לא ישאל אדם צרכיו, ולא אמר בצרכי ציבור. הכא נמי בראש השנה בג' ראשונות אומר זוכרינו ומי כמוך וגם קרובות של כל השנה אומר בשלשה ראשונות, שהציבור רשאין להאריך בתפילתן. דתניא [ברכות ל''ד ע''א] מעשה בתלמיד שירד לפני התיבה לפני ר' אליעזר והיה מאריך ברחמים יותר מדאי, אמר[ו] לו תלמידיו כמה ארכן הוא זה, [אמר להם] כלום (והאריך) [מאריך] יותר ממשה רבינו דכתב ואתנפל לפני ה' וגו'. וכן מצינו בשבעת ימים אחרונים של תענית ציבור שהוסיפו עליהן עוד שש וקבעו תפילת תענית בין גואל לרופא, העונה בעת צרה ברכה בפני עצמה. וכן ברכת המינין. אלמא רשאין הציבור בין בתפלת שמנה עשר בין בברכות של קרית שמע שהוא שונה שתים לאחריה והציבור הוסיפו שלישית. וכיון שרשאין על מניין של ברכות להוסיף אין צורך לומר שרשאין להאריך ביוצרות (ואונפים) [ואופנים] וזולתות. וכן רשאין לקצר בתפלה. דתניא [שם] מעשה בתלמיד א[חד] שירד לפני התיבה לפני רבי אליעזר והיה מקצר בתפילה, אמר[ו] לו תלמידיו ר' כמה קצרן הוא זה. אמר להם כלום קיצר יותר ממשה רבינו שנאמר אל נא רפא נא לה. ויש שמביאין ראיה בטעות מההוא דנחית קמיה דר' חנינא ואמר האל הגדול הגיבור והנורא האדיר והאמיץ החזק ובאמיץ והעיזוז. אמר ליה סיימתא שבחיה דמרך וכו'. ומיהא מביאין ראיה וטעם לדבריהם אלמא אין הציבור להוסיף רשאין על התפלה. ולא חששו להפסיד קמחייהו דאניסין למיטחן ליה חיוורתא וטחני ליה סובין. התם ודאי אסור להוסיף כדמפרש טעמא, משל למה הדבר דומה לאדם שהי' לו אלף אלפים דינרי זהב וכשמקלסין אותו מקלסין אותו בדינרי כסף לא גנאי הוא לו, הילכך אין אדם רשאי להוסיף על עטרת הישנה אלא האל הגדול הגיבור, כתיקון אנשי (כנשת) [כנסת] הגדולה ודיו. מי ימלל גבורותיך ה', הלא אין קצבה לשבחו. והיינו דאמר לך דומיה (תחילה) [תהלה]. אבל בשאר מוסיפין בהן הציבור ומקצרין. דהא אמר כדין הוא להתפלל בשבת שמנה עשר וקצרים מפני טורח ציבור והעמידום על שבע. וכן רשאין להאריך ולקצר כאותן תלמידים שהאריכו וקצרו כמו שביארנו למעלה. ועוד אמרינן משמיה דרב אפילו יחיד לצרכו אם רצה לומר מעין כל ברכה וברכה בסוף כל ברכה וברכה הרשות בידו. ושמע מינה אין משגיחין בדברי האומר אין מערבין דברי חול על קודש, לדחות יסוד הפיוטים. וכן אמר ר' חייא בר רב אשי משמיה דרב אם יש לו חולה אומרו בברכת חולים, ואם צריך לפרנסה אומר בברכת השנים, ואפילו יחיד לצורכו. ואמר מר יחיד שהתפלל ונכנס לבית הכנסת ומצא צבור מתפללין אם יכול לחדש דבר בתפילתו יתפלל וכו'. הנה בתפלת יחיד מאריך ומקצר אפילו יחיד בצורתו בכל ברכות האמצעית, והצבור מאריך ומקצר ומבקש צרכיו בין בראשונות בין באחרונות. ואפילו יחיד בצורכי צבור שואל בראש חודש כאשר פירשתי כבר.
ואין בתפיל[ת] י''ח משום להאריך שלא לקצר או לקצר שלא להאריך, שהדין מפורש בירושלמי [ברכות פ''א ה''ה] ובתוספתא [שם פ''א ה''ח] מקום שאמרו להאריך אינו רשאי לקצר לקצר אינו רשאי להאריך, אלו ברכות שמאריכין בהן ברכות של ראש השנה ושל יום הכיפורים וברכות של תענית ציבור. ובראש של ראש השנה מאריכין בהן בתקיעות דבי רב, דהיינו עלינו לשבח דנפישי בגוה פסוקי דמלכיו[ת] זכרונו[ת] ושופרו[ת], ומאריכין בברכות דיום הכיפורים בוידוי ובאתה בחרתנו ובתחנונים ובכל מילי דתחנונים ובשאר דברים אחרים האמורים בשלהי יומא [פ''ז ע''ב] וברכות של תענית צבור מאריכין בהם בשש שהוסיפו על י''ח בסליחות ותחנונים, על אילו [אמרו] מקום שאמרו להאריך אינו רשאי לקצר. וברכות שמקצרין בהן, המברך על המצות ועל הפירות וברכת הזימון וברכה אחרונה של ברכת המזון על אילו אמר[ו] מקום שאמר[ו] לקצר. ולא תימא האי דקתני אילו ברכות שמאריכין בהן, למעוטי שאר ברכות שאין מאריכין בהן כגון ברכות של קרית שמע, וכן אילו שמקצרין למעוטי שאר ברכות שאין מקצרין. דהא ברכות של קרית שמע הוסיפו שלישית ואין לך אריכות מזו. ואי אמרת לאו אירייא כמנהג בתראי הוא, (ת''ש) [תא שמע], דאמרי במערבא כל הלכה שהיא רופפת בתלמוד ואין אתה יודע האיך נוטה צא וראה במה הצבור נהגו ונהג. כגון הא דתני(ה)[א] בערב מברך שתים, ולא ידעינן אי שתים דוקא אי לאו דוקא, שיש להם שיעור למטה ואין להם שיעור למעלה, רואין אנו שהציבור נוהגין להוסיף על שתים, שאין להם שיעור. וכן אנו נוהגים בהלכה רופפת במצות רבותינו, כי הוראת זו הוראה, למדנו שמנהג אחרונים תורה היא, על זה נאמר אל תיטוש תורת אמך, במנהג דנהיגי רבנן, קרא אי לא צריך קרא, דאפילו במקום הלכה הוא ניהו, דהוו עיקר דמעשה רב, דתניא הלכה ומעשה נזקקין למעשה. וברכות של תפילה מאריכין ומקצרין, בחול מאריכין בהן ובשבת מקצרין בהן. אלא הא דקתני בעניין אלו מאריכין ומקצרין, לפירושי מתני[תן] הוא דקתני אלו. הא דתניא בתוספתא, מקום שאמרו להאריך כולה אלא ברכות שמאריכין ולא מקצרין ואלו שמקצרין ולא מאריכין. והכי נמי מפרש בירושלמי [שם] אילו ברכות שמקצרין בהן וכו' הא שאר ברכות מאריכין. מדתניא דמאריך הרי זה מגונה והמקצר הרי זה משובח, הדא אמרה אין זה בכלל. והכין פיר[ושא], אמאי תני אילו ברכות שמקצרין בהן, דכל מקום ששונה התנא מיעוטא הוא. דתניא [פאה פ''א מ''א] אילו דברים שאדם אוכל פירותיהן בעולם הזה כול'. ואמר [קידושין מ' ע''א] מאי טעמא אילימא משום דכת[יב] בהו הטבה ואריכות ימים ליתני קן ציפור. ופריק תנא ושייר. ואקשינן תניא אילו למעוטי. משום הכי קא מקשי אלא ברכות שמאריכין בהן, מכלל דשאר ברכות מקצרין, ואמאי תני אילו, דמשמע אילו ותו לא. ופריק מדתני באילו ברכות שמקצרין המאריך הרי זה מגונה, מקום שאמרו לקצר הוא וכו' כלומר אילו דקתני גבי מאריכין ומקצרין אינו בכלל אלא שבאין למעט כי אם לפרושי מתני[תין] הוא דתני להו. כלומר אלו המקומות ששנינו בהם מקום שאמר[ו] להאריך אינו רשאי לקצר, לקצר אינו רשאי להאריך. ולא שנא התנא מקום שאמר[ו] להאריך אינו רשאי לקצר בברכות של קרית שמע ובברכות של תפילה.
הילכך רגילין כל הגולה להאריך בברכות של קרית שמע לפייט יוצר בתוך היוצר ואופן בתוך האופן וכן זולתי, וכן רשאין להאריך בתפילת בקרובות אפילו בשלשה ראשונות כאשר ביארנו הטעם מירושלמי, שכל התפילה טביעת צורכיהן של ישראל, שלא אמר רב יהודה שלא ישאל מפני סידור שבח, והן דומין לעבד שמסדר שבח לרבו, אלא ביחיד ובצרכיו כדמפרש לעיל. ואינהו איהו צריך שבח קודם בקשתו דממשה גמר סידור שבח בצרכו, אעברה נא ואראה, אבל ציבור אין צריכין סידור שבח מדכתב הן אל כביר לא ימאס. ואי אמרת הלא משום טורח ציבור קיצרו י''ח (לשבת) [לשבע] והאיך נאריך בהם בקרובות וביוצרות, אפי[לו] הכי אומר אותן שהרי [מגילה ל''ב ע''א] משה תיקן להם לישראל שיהו שואלין ודורשין בעניינו של יום. ולפי שאין רגילין הגולה לדרוש בכל מקום מדרש, קדושי עליון כגון ר' אלעזר בר' קליר מקרית ספר ור' שלמה הבבלי וגלות ירושלים אשר בספרד וגלות כנעני עד צרפת גם בארץ רומי יסדו מעינייני ימים טובים אזהרות דחג שבועות וקרובות ויוצרות מעינייני מתן תורה. עיר וקדיש זקינינו הרב ר' בנימין בר' שמואל מקוסטני זק''ל אמר כשקצרו י''ח לשבע היתה חכמה מרובה בישר[אל] ולא הוצרכו אלא לדרוש ולא לפייט. ולפי שכבר דל החכמה ונתמעטה עמדו במקום מדרש ופיוט העניין, (אף) על (פי) כן לא הוצרכו להן בין ביום טוב בין בשבת. א[ף] ע[ל] פ[י] שרבותינו קצרו י''ח לשבע אין לנו לחוש משום טורח צבור לדבר מצוה משום עת לעשות לה' הפרו תורתך, דהא [תמורה י''ד ע''ב] רבי יוחנן וריש לקיש הוו מעייני בספרא דאגדתא בשבתא, ואמרי, והא לא ניתנה להיכתב אלא עת לעשות לה', לדרוש ולהורות לעולם, ואי אפשר בפה לפרש ששר של שכחה מצוי ודורשין בכתב, א[ף] ע[ל] פ[י] שלא ניתן להיכתב פי[רש] התורה. הכי נמי, עת לעשות לה', ולא חששו מלהאריך בפייוט בשבת משום טורח צבור, ומחזיקים ביסוד הפיוטים גלות אשר בספר[ד] וגלות כנען עד צרפת וכל ארץ רומי וכל ארץ אלמניאה המעמיקין להבין מצות סוד בוראינו בתורה שיש לה בית אב כמנהג אבות ובקבלה מרב. נוהגין לומר בכל שבת הכל יודוך א[ף] ע[ל] פ[י] שאמר לפניו יוצר אור זולתו, כי אנשי כנסת הגדולה תיקנו במקום אשר תיקנו אל ברוך גדול דעה בחול תיקנו בשבת כנגדו אל אדון על כל המעשים, אלף בית לשאר ימים בפני עצמן ואלף בית לשבת. ואם תימצא לומר איפכא אל אדון על כל המעשים בשאר ימים ואל ברוך בשבת, הא לא מצית אמרת, שהרי בששה ברא עולמו ובשביעי נתעלה וישב על כסא כבודו, היות אדון על כל המעשים. אלף בית של מעשה בשאר ימים ואלף בית של מלכות בשבת. המתגאה על חיות הקודש ונהדר בכבוד על המרכבה. ואם תמיה היאך תיקנו לומר, ומוציא חמה ממקומה ולבנה ממכון שבתה, בוא וראה ממה ששנה ר' אליעזר בפירקין [פ''ז] מדור הלבנה נתונה בין ענן לערפל עשויין כמי שני קערות כפויות זו על גבי זו [והוא יוצא] בין שניהם. כדמפרש התם. ירושלמי [פסחים פ''ו ה''א] בשמנו בני בתירה את הלל הזקן התחיל דורש להן (מהקשה) [מהיקש] ומקל וחומר ומגזירה שוה. אמר[ו] לו כבר אמרנו אם יש תוחלת מן הבבלי. (הזה) [היקש] שאמר יש לו תשובה, וקל וחומר יש לו תשובה, גזירה שוה אין אדם דן גזירה שוה מעצמו. ר' יוסי בר' אבין בשם ר' אבא בר' ממל אם (הוא) [בא] אדם לדון גזירה שוה מעצמו עושה הוא את השרץ כמת ואת המת כשרץ מטמא בכעדשה דדורש בגד בגד ועוד לגזירה שוה. ר' יוסף בר' אבן בשם ר' אבא בר' ממל אדם דן קל וחומר מעצמו ואין אדם דן גזירה שוה מעצמו, לפיכך משיבין מקל וחומר ואין משיבין מגזירה שוה. אף על פי (שהיא) שהיה [יושב ו]דורש כל היום כולו לא קבלו הימנו עד שאמר להם יבא עלי כך שמעתי מפי שמעיה ואבטליון. ר' זעירא בשם ר' אבהו אמר רבי אלעזר כל תורה שאין לה בית אב אינה תורה. ופירש, כל תורה שאינה קבלה מרב אינה תורה.
הילכך אין לתמוה על המוסיפין וגורעין ביסודות התורה להעביר ברכת היין של מילה, והכל יודוך שהיא תקנת אנשי כנסת הגדולה. וכן נמי זוכרינו שבתפילה עשרת ימי תשובה ושל י[ום] הכ[יפורים], וכן, עשה עמנו ה' אלהינו פלא ונסים, של חנוכה ופורים ויוצרות ואופנים וזולתות וקרובות של כל השנה מה שלא קיבלו מרב ולא נהגו מאב, כסבורין הן שקנו מקום להתגדר בו. ואינו אלא להתגדר בו הואיל ומחדשין מנהג בפני עצמן ולא חששו לשנות מפני המחלוקת ללכת בדרכי יושר. סדר תפלות של ראש השנה כך הוא. ערבית ושחרית ומנחה מתפלל שבע ג' ראשונות וג' אחרונות ואומר קדושת היום באמצעי ואומר בסוף מגן זוכרינו, ובסוף מחיה מי כמוך אב הרחמים ובסוף הודאה וכותבינו לחיים ובשים שלום ובספר חיים. וכן אמר רב עמרם ורב כהן צדק כך אנו רגילין ובישיבה לאומרו, ולא פליג אל ישאל אדם צרכיו לא בג' ראשונות ולא בג' אחרונות דהתם צרכי יחיד אל ישאל, אבל צרכי צבור ישאל. ורב פלטוי גאון אמר מרבנן דלא מדברי אפילו זוכרינו ואיכא דמדברי ואמרי צרכי רבים ישאל צרכי יחיד אל ישאל. ובהלכות גדולות, לעולם אל ישאל צרכיו לא בג' הראשונות ולא בג' אחרונות וכו' ומהכא לא שבקין רבנן למימר ואפילו זוכרינו וזכור רחמיך וכבוש כעסך במודים לא אמרין, אבל ובספר חיים אומר בשים שלום דסליק להו י''ח והוו להו כתחנונים. ואמר רב האיי גאון זק''ל לא מצינו זכר במשנה ובתלמוד לזכרינו לחיים ומי כמוך וכותבינו לחיים ובספר חיים, ומנהג הוא ויש שנמנעין לאומרו משום דאין ברכות הללו מקומו[ת] לשאול צרכים. ובתשובה אחרת, אל ישאל אדם לא בג' ראשונות ולא בג' אחרונות אלא באמצעייות אומר, דהני מילי צרכי יחיד אבל צרכי צבור לא, דהא עבודה כולה צרכי צבור היא רצה בעמך ובתפילה כול'. ואפילו במקדש שהיו אומ[רים] תירצה לפניך עבודתינו צורך הוא. אלא (מיאה) [מיהא] א[ף] ע[ל] פ[י] דהני ראשונות שבח הן ואין בהן מקום שאילת צורך לא ליחיד ולא לצבור אפילו למאן דאמר זוכרינו באבות וזכור רחמיך בהודאה, ואפילו למאן דאמר בחנוכה ובפורים כשם שעשית לראשונים הני מילי לא רגילי למימרינה במתיבתא ונהגו ראשונים לומר כרבנן דמדכרו. ומשום רבינו סעדיה גאון זק''ל אמר יש אומר במגן זוכרינו לחיים, ואומר מעין זכרונות וכדומה להן בשאר ג' ראשונות וג' אחרונות. ויש שאין אומר בראש השנה והנחילינו בשמחה ובששון וכו' ואומר במקום והנחילינו משפטי צדקיך, ואינו מטבע שטבעו חכמים. ומי שאומר אין מחזירין אותו. ואמר רב יהודאי גאון צריך לומר יחיד בכל תפילותיו מלוך על כל העולם כולו, וכן אמר רב כהן גאון ורב פלטוי נמי. ולעניין יעלה ויבוא אמר רב פלטוי מנהג הוא לאומרו ואם לא רצו לאומרו אין אומר שהרי שליח ציבור מזכיר בזכרונות. ויש במקומינו שמזכירין אותו ויש שאין מזכירין אותו. וצריך לומר ותתן לנו ה' אלהינו באהבה מועדים לשמחה כול' ורב האיי גאון אמר אין מנהגינו לומר ותתן לנו באהבה מועדים לשמחה, אלא ותתן לנו ה' אלהינו באהבה את יום הזיכרון (הוה) [הזה]. חל להיות בשבת מזכיר של שבת תחלה ואחר כך של ראש השנה וחותם מלך על כל הארץ מקדש השבת ויום הזיכרון. [הפרדס לרש''י הלכ' ראש השנה].
-----
כאן וכאן אין אומר[ים] אבינו מלכינו בערב שבת דמנחה של ראש השנה וכל שכן בשבת. ואשר שאלתם נבונינו עבור מהו לומר והשיאנו, ועבור הח[י]לוק שיש בין חכמי (מקומהים) [מקומכם]. חס ושלום שיהא בדבר זה חילוק, שכן אנו נוהגין בתרי מתיבתא, מתיבתא בארץ ישראל ונהרדעא שאומר[ים] והשיאנו בראש השנה ויום הכיפורים. שהלכה (בהודאה) [בירושלמי בהרואה ברכות פ''ט ה''ב] ששמואל אומר צריך לומר והשיאנו. [ו]גם חיזוק של ר' הושעיא דאמר והיו לאותות ולמועדים. וכן הילכתא, ואין לשנות. במגניצא [מנהג] נופלים בתחנונים בערב ראש השנה [בסליחות אבל לא לפני סדר קדושה. במגנצא לא אמרו זמן בכוס ובשופר ביום טוב שני של ראש השנה. וכן מצאתי בהלכות גדולות שצריך לומר בראש השנה] והשיאנו ה' אלהינו וגו'. [הפרדס לרש''י הלכ' ראש השנה].
-----
בראש השנה ויום הכיפורים בלותיר רובם אומר[ים] והשיאנו. ורבינו יצחק בר' יהודה בשם רבו ר' אליעזר אמרו כל ימיו. וכן נוהגין במגנצא. ור' משולם בר' משה שאל את פי אריית יושבי ירושלים עיר הקודש, והשיבו שאומר[ין והשיאנו. ומביאין ראיה לדבריהם מירושלמי דברכות] בפרק הרואה [ה''ב]. והגאון ר' יצחק [ה]לוי ביטלו בוורמשא. מפני שאינו יכול לומר את ברכת מועדיך, דברכת מועדיך לא כת[י]ב אלא אשלש רגלים בלבד [כדכתיב] [דברים ט''ז] כברכת ה' אלהיך אשר נתן לך, וראש השנה לא מן הזמנים [הוא], דהא לא חתים מקדש ישראל והזמנים. וגם הורה ר' יצחק הלוי ז''ל לומר ובראשי חדשיכם בראש השנה כדרך שעושין בשבת וראש חודש, וכן דעת רבי. ואין אומר[ים] אבינו מלכנו בשבת שבין ר[אש] ה[שנה] ליום הכפורים ולא בערב שבת [אין אומרים אבינו מלכנו]. ואין אומר[ים] אדיר אדירנו בקדושה אלא בראש השנה (ליוה) [ויום] הכיפורים [ו]לא יותר. לפי שהוא שיר של מלאכים ולא התירו לאומרה אלא באילו הימים שהן ימי הדין, אבל בשאר ימים טובים ובכל שבתות של כל השנה אין אומר[ים]. אבל רבי[נו] אליקים גזר לשליח צבור לאומרו פעם אחת בעצרת משום האי טעמא, דאמר הלא אותו [ה]שיר לא אמרוהו מלאכים אלא בשעת מתן תורה כדגרסינן במסכ[ת] שבת [פ''ט ע''א] בשעה שנתן ה[קדוש] ב[רוך] ה[וא] תורה לישראל אמרו מלאכי השרת ה' אדוננו מה אדיר שמך בכל הארץ תנה הודך על השמים לכך בדין לאומרו בעצרת משום מתן תורה בו ביום. [והרגישו בדבר שנהג מנהג שלא נהגו קדמונים, ואמר [משלי כ''ג] אל תבוז כי זקנה אמך]. ואין נוהגין רבותינו שבאישפירא להתענות בשני ימים של ר[אש] ה[שנה] ולא לעמוד בבוקר להתפלל סליחות. וכן מצאתי בתשובות של רב יהודאי גאון שאסור להתענות בר[אש] ה[שנה] משום שקרוי חג כשאר ימים טובים שנאמר תקעו בחודש שופר בכסה ליום חגינו, וכשם שבשאר ימים טובים אסור להתענות כך [אסור להתענות] בראש השנה משום עונג יום טוב. ונוהגין [לעמוד] להתפלל [סליחות] ביום ראשון לעולם בין חל ר[אש] ה[שנה] בשבת הבאה ובין [אם] חל באמצע שבת. [הפרדס לרש''י הלכ' ראש השנה].
-----
למה אנו אומרים בראש השנה היום הרת עולם, וכי בראש השנה נברא והלא בכ''ה באלול נברא העולם. פירש רבינו הרת לשון דין, ומצינו ראייה מן משלי. כי במשלי בכל מקום שכתב ריב או מדון או מצה מפרש המתרגום הרת. לכך אנו אומרים בראש השנה היום הרת. ואין הרת אלא דין. ולכך אנו אומרים היום דין. [הפרדס לרש''י הלכ' ראש השנה].
-----
שאלתי אני מנחם, יום טוב של ראש השנה שחל להיות בשבת במוצאי שבת אם אומר ותודיענו כשם שמתפללין בשאר ימים טובים שבמוצא[י] שבת, משום דסדר ימים טובים הוא מונה, כי היכי דגבי הבדלה [חולין כ''ו ע''ב] סדר הבדלות הוא מונה. [הכי נמי גבי יום ראש השנה בותודיענו סדר ימים טובים הוא מונה]. ומעין השאילה הזאת שאלו לפני גאון אם אומר בראש השנה, ותתן לנו ה' אלהינו [באהבה מועדים לשמחה חגים וכו'] את יום הזיכרון. והשיב, צריך לומר, ותתן לנו ה' אלהינו באהבה [מועדים לשמחה חגים וזמנים לששון] את יום הזכרון. [הפרדס לרש''י הלכ' ראש השנה].
-----
דרשו י''י בהימצאו. אילו עשרת ימים שבין ראש השנה ליום הכיפורים. ועושין בהם תשובה. ומתענין בהן ומשכימין בכל יום לבית הכנסת לפני עמוד השחר ומבקשין רחמים. ומנהג ממוצאי שבת לפני ראש השנה. וכך מתחיל. ופותח שליח ציבור בתהילה. אשרי יושבי. ועונין אחריו. עד תהילת י''י ידבר פי. ועומד שליח ציבור לפני התיבה. ואומ' קדיש. אם יש שם עשרה. ומתחיל פסוקים של רחמים כמו שהן על הסדר. סליחות וידוי. ותפילות של חול כל עשרת ימי תשובה מראש השנה עד יום הכיפורים. אמ' בסוף מגן. זכרינו. ובסוף מחיה. מי כמוך אב הרחמים. ואו' המלך הקדוש. והמלך המשפט. ובסוף הודאה. וכתוב לחיים. ובשים שלום. ובספר חיים ברכה ושלום. ובשחרית ומנחה לאחר שמונה עשרה אומ' בכל יום אבינו מלכינו. ואינם כתענית ציבור. ובשני ובחמשי שלהן אין קורין כי אם כסדר השבת כמנהג ימות השנה. ובשבת אין אומ' אבינו מלכינו לא בערבית ולא בשחרית ולא במנחה. והמלך המשפט שהוקשה בה שהיה לנו לומר מלך המשפט. גם אני הוקשיתי בה שנים רבות. ואו' לבי שהגרסני' לפי מרוצתם שנו בגירסתם המלך המשפט וגם המלך הקדוש. אך שלא לשנות מנהג ראשונים יש לנו לסמוך על כמה מקראות שדברו בלשון הזה. בספר יהושע. ויהי בנסוע העם מאהליהם. וגו' נושאי הארון הברית. ואין לנו לומר שהארון עצמו קורא ברית. אלא הלוחות שבו ברית. כמו שקורהו בכמה מקומות. ארון הברית. ארון העדות. ובספר מלכים ויקצץ אחז את המסגרות המכונות. ית גדפי בסיסיא. ובספר ירמיה וכל העמק הפגרים. כמו עמק פגרים. ואת מזבח הנחשת אשר לפני י''י ויקח את ספר המקנה. יתן חביבי לבו וימצא הרבה לעזרה. שלמה בר יצחק. [מחזור ויטרי סימן שי''ג].
-----
ובמקום אחר מצאתי. אין אומ' בראש השנה והשיאנו י''י אלהינו את ברכת מועדיך לחיים לשמחה ולשלום כאשר רצית ואמרת לברכינו. לפי שלא הוזכרו ברכה ושמחה אצל ראש השנה ויום הכיפורים כל עיקר. אלא אצל שאר הרגלים. במשנה תורה כביכול אין שמחה לפני המקום באותה שעה מפני העולם התלוי לחובה. וכן במצרים הוא אומ' ולא קרב זה אל זה כל הלילה. וביהושפט הוא אומ' (ותעבר) [ויעבר] (הרינה) [הרנה] במחנה (מלכים א' כ''ב) הודו לי''י (כי טוב) כי לעולם חסדו (ד''ה ב' כ') אבל כי טוב לא נאמר שם מלמד שהק' אינו שמח על אבדן מעשה ידיו. וכן הוא אומ' חי אני נאם אדני יהוה אם אחפוץ במות הרשע (יחזקאל ל''ג) והואיל ולא הוזכרה בהם שמחה אין הדבר נאה ומתקבל לומרה בתפילה. ואף מן הטעם הזה אין אומ' הלל בראש השנה דא' ר' אבהו [ר''ה ל''ב ע''ב] אמרו מלאכי השרת לפני הק' כו'. עוד מצאתי כל האומ' והשיאנו בראש השנה ויום הכיפורים אינו אלא טועה. ועליו הכת' אומ' (קהלת ב') והכסיל בחשך הולך. שאע''פ שהושבה תשובה מארץ ישראל שאומ' אותו אין בכך כלום שמנהג ארץ ישראל לבדו. ומנהג בבל לבדו. כמו שמצינו תשובה שהרבה דברים בין בני בבל ובין בני ארץ ישראל. וזהו שפירשנו בתלמוד [חגיגה י' ע''א] וליוצא ולבא אין שלום (זכריה ח') א''ר יוחנן זה היוצא מתלמוד לתלמוד. מפני שחלוקים במנהגם ובשמועותיהם. ובפסקי הלכותיהם. שהרי לדבריהם אומרי' והשיאנו בראשי חדשים. כדמפורש בתחילת פסיקתא הגדולה. ר' שמעון בר אבא אמ' בשם ר' יוחנן צריך לומ' והשיאנו בראשי חדשים. ואף חותמים בארץ ישראל בהזמנים כדמפורש בהרואה ירושלמי אצל תפילת ראש חדש רב אמ' צריך לומר בה זמן. ושמואל אמ' צריך לומר והשיאנו. לפיכך בארץ ישראל אומ' והשיאנו וחותמי' בהזמני' בראש השנה. כמו שמפורש במסכת סופרים לפי שהוא ראש חדש. ואנו אין אומרי' בו בראש חדש. לפיכך בראש השנה אין לנו לעשות כמותם. שהרי אף לומר בה זמן נסתפק לנו במסכת עירובין. ואע''פ שחל מידי שנה בשנה מפני שלא נקראו רגלים. דמדתרגמ' זימנין. ומתוך הדברים למדנו שכל שאינו רגל אינו חשוב לא מועד ולא זמן לקרותן כן בעיקר השם. ואע''פ שכלולין הן בכלל מועדו' שבתורה. שהרי ממה נפשך מועד בלשון תורה. הוא זמן בלשון חכמים. צא ולמד. ממה שאנו מתרגמין ויששכר באהליך (דברים ל''ג) במהכך למיעבד זימני מועדייא בירושלם. והיו לאותות ולמועדים. (בראשית א') ויהון לאתין ולזמנין. ומ''מ אינן חשובים זמן גמור לקרותם בעיקר השם לא מועד ולא זמן. ואע''פ שפסקנו שאומ' בהן זמן. הוא מפני שחלין מזמן לזמן. ואין הלכה בזו כבארץ ישראל. וזהו שהוקשה לו לר' [דאיתא] במסכת ברכות מקדש ישראל וראשי חדשים. וכן בסנהדרין בהיו בודקין. עוד מצינו שחותמין כך מקדש ישראל וראשי חדשים. ועוד בעירובין מצינו שאינה לגירסת הרואה ירושלמי. שלא אמרו רב ושמואל כן לומר זמן בראש חדש. שהרי אין ראש השנה מוצא מכלל ראש חדש. ומצינו בעירובין רב ושמואל דאמרי תרוייהו אין אומ' זמן לא בראש השנה ולא ביום הכיפורים מכלל שאינן חשובין מועד. ואע''פ שנקרא ראש חדש מועד. כדכת' קרא עלי מועד (איכה א') שעיברו את תמוז ואף מהטעם הזה אינו ראוי לקרותו חג לומר בתפיל' חגים וזמנים לששון ואע''פ שכת' בכסא ליום חגינו (תהילים פ''א) ועוד שמפרש בפסיקתא. ליום שיש בחדשו רוב חגים. ועוד ראייה. שאין חותמין מקדש ישראל והזמנים. אלא באילו הא למדת שאילו בלבד שם מובהק שלהם זמן ומועד. אבל לא הנותרים. ע''כ ת'. [מחזור ויטרי סימן שכ''ב].
-----
מי שטעה ולא אמ' זכרינו. ומי כמוך. וכתוב לחיים. בספר חיים. אינו חוזר בו אם סיים הברכה. אבל על המלך הקדוש. והמלך המשפט. חוזר אעפ''י שסיים הברכה. ואמרי' בברכו' [מ' ע''ב] כל המשנה ממטבע שטבעו חכמים בברכות לא יצא ידי חובתו. ודווקא באלה שהם ממטבע חכמים אבל באינך שאינן אלא תקנת רבנן סבוראי לא. לפיכך אנו אומרי' זכרינו במגן לפי' שמצינו זכירה באבות. דכת' זכר לעבדיך לאברהם ליצחק וליעקב. (דברים ט') לכך אנו אומרי' זכירה בזכירה. [מחזור ויטרי סימן שכ''ז].
-----
מספר הישר. למה אנו מתפללין בכריעה בראש השנה ויום הכיפורים. לפי שאנו נידונין באותו זמן. ומצינו במלך שהוא נידון בכל יום. שנאמר לעשות משפט עבדו ומשפט עמו ישראל דבר יום ביומו (מלכים א' ח'). ומלך היה מתפלל בכל יום בכריעה ומניין דכת' ויהי ככלות שלמה להתפלל אל י''י וגו'. קם מכרוע על ברכיו וגו' (מלכים שם). ובראש השנה ויום הכיפורים אנו כמלכים. שאנו נידונין. פ''ר ת''ם. [מחזור ויטרי סימן שכ''ד].
-----
ורבינו יצחק ברבינו יהודה הנהיג במגנציא לומר והשיאנו בראש השנה וביום הכיפורים בשם רבינו אליעזר הגדול וגם רבינו משולם שאל את פי [ראשי] ישיבה בירושלים, והשיבו שאומר, והביאו ראיה לדבריהם מן הירושלמי דברכות. אבל הגאון רבינו יצחק הלוי הנהיג בווירמיישא שלא לאמרו, מפני שברכת מועדיך לא שייך אלא אשלש רגלים, כדכתיב [דברים ט''ז] שלש פעמים בשנה וגו', וסמיך ליה איש כמתנת ידו וגו'. ובתשובת מר שר שלום גאון זצ''ל כתב בראש השנה אומרים בשתי ישיבות בין בתפלה ובין בקידוש מועדים לשמחה חגים וזמנים לששון את יום הזכרון הזה, שהרי אלה מועדי ה' דריש ענינא וסוף ענינא וידבר משה את מועדי ה' קאי אכל (סוף) ענינא, אפסח ועצרת וראש השנה ויום הכיפורים וסוכות ושמיני עצרת, כולהו איתקשי להדדי לקרותן מועדי ה' מקראי קודש, וכתיב זכרון תרועה מקרא קודש. ושנינו במשנה [כ''א ע''ב] על שני חדשים השלוחין יוצאין על אלול מפני תקנת המועדות מקיש ראש השנה לסוכות. ומנין שנקרא חג, שנאמר בכסא ליום חגינו. ומנין שנקרא שמחה שנאמר [במדבר י'] וביום שמחתכם ובמועדיכם ובראשי חדשיכם, ואמר מר [סוכה נ''ה ע''א] חדשכם כתיב וזהו ראש השנה. וגם בספר עזרא [נחמיה ח'] מצאנו שהיו בוכים בשובם מגלותם ואמר להם עזרא אל תעצבו כי קדוש היום לאדונינו ואמר אכלו משמנים ושתו ממתקים (וגו'), כדי שתהא שנה טובה שמינה ומתוקה עליכם, ושלחו מנות לאין נכון לו, ודרשו רבותינו [ביצה ט''ו ע''ב] למי שלא הניח עירוב תבשילין, ופשוטו של מקרא למי שהיה בדעתו לצום מאתמול ולא הכין לו מאכל. מכאן שאין מתענין בראש השנה. וכן הוא בירושלמי תענית [פ''ג ה''ג] רבי עקיבא אומר מתריעין ולא מתענין [שכן מצינו בראש השנה מתריעין ולא מתענין]. ובמסכת ערכין [י' ע''ב] אמרינן בהדיא דראש השנה ויום הכיפורים איקרי מועד. ובסוטה [מ''א ע''א] גבי פרשת המלך אמרינן אי כתיב רחמנא במועד הוה אמינא ראש השנה דאיקרי מועד. והגאון רבינו שמואל בן חפני הכהן כתב נמי שכן המנהג בשתי ישיבות, והוסיף [לומר] שאם חל ראש השנה בשבת אומר מועדים לשמחה חגים וזמנים לששון את יום הזכרון הזה זכרון תרועה מקרא קודש, ואם חל בחול אומר את יום הזכרון הזה יום תרועה באהבה מקרא קודש. ואף על גב דחג הוא, יומא דרחמי הוא ואמרינן [אבינו מלכנו]. ובפרק סדר תעניות [כ''ה ע''ב] גרסינן מעשה ברבי אליעזר שירד לפני התיבה ואמר עשרים וארבע ברכות ולא נענה וירד אחריו רבי עקיבא ואמר אבינו מלכנו אין לנו מלך אלא אתה אבינו מלכנו רחם עלינו, והעם הוסיפו עליהם כמו שהוסיפו על שבעה עניות דמתניתין דהתם. ושמעתי בשם רבי שמואל החסיד אבינו מלכינו חטאנו לפניך עולה בגימטריא רבי עקיבא הוא יסדו, ואמר חד חסר היא הקריאה. ובערב שבת במנחה ובשבת לא אמרינן ליה, זולתי ביום הכיפורים שחל להיות ב[שבת]. ויש שאומר בשם רבינו גרשם מאור הגולה שיש לאמרו אפילו בשבת, ויש שאומר משמו שרק בערב שבת במנחה יש לאמרו ולא בשבת. והעם לא נהגו כן. [ראבי''ה סימן תקל''ז].
-----
גרסינן בפרק קמא דברכות אמר רבה בר בר חנה כל השנה כולה מתפלל אדם האל הקדוש האל המשפט חוץ מעשרת ימים שבין ראש השנה ליום הכיפורים שמתפלל המלך הקדוש המלך המשפט ור' אלעזר אומר אפי' עשרת ימים שבין ראש השנה ליום הכפורים אם אמר האל הקדוש האל המשפט יצא שנאמר ויגבה ה' צבאות במשפט והאל הקדוש נקדש בצדקה אימתי ויגבה ה' צבאות במשפט אלו עשרת ימים שבין ראש השנה ליום הכיפורים מאי הוי עלה ר' יוסף אמר האל הקדוש האל המשפט [צ''ל רבה בכל הענין. וכ''ה בגמ'.] ורבא אמר המלך הקדוש המלך המשפט והילכתא כוותיה דרבא. רבינו יצחק פאסי זצ''ל פסק שאם אמר האל הקדוש האל המשפט מהדרינן ליה דהא איפסקא הילכתא כרבא ורבינו ישעיה זצ''ל כתב דלא סבירי ליה לאהדורי ליה דרב יוסף ורבא בלכתחילה הוא דפליגי ובהא איפסקא הלכתא כרבא לכתחילה אבל דיעבד לאהדורי' לברוכי המלך הקדוש לא וכן כתב בעל המאור ז''ל וכן נראה לי שאם התפלל האל הקדוש האל המשפט בדיעבד אין מחזירין אותו ושמא לדידן שאנו רגילין לומר מלך אוהב צדקה ומשפט אפי' לכתחילה נמי מכל מקום בדיעבד אין מחזירין אותו ויש תמהין על לשון המלך המשפט שהיה לו לומר מלך המשפט דבשלמא המלך הקדוש מסתברא שפיר המלך שהוא הקדוש אבל המלך המשפט אין לומר כן המלך שהוא המשפט ומפרשין כי אגב שיטפא דגמרא איתמר הכי כדקאמר המלך הקדוש הכי אמר המלך המשפט וה''ה דהמלך יתירה הוא וכן ה''ה דהאל הקדוש ורבינו שלמה ז''ל פי' שמצינו כיוצא בזה ויעש את המסגרות המכונות ופתרונו מסגרות המכונות וכן ויתנו העבותות הזהב ופתרונו עבותות הזהב וה''ה הראשונה לייחד הדבור בשתי תיבות. ומראש השנה עד יום הכיפורים בכל תפלה ותפלה מתפללין זכרינו ומי כמוך זכור רחמיך וכתוב לחיים ובספר חיים ואומר אבינו מלכנו בכל יום בין בשחרית בין במנחה בין בחול בין בשבת. ויש מקומות שאין אומרים אבינו מלכנו בשבת כלל ומנהגינו לאומרו. ובמס' סופרים מצאתי אין מזכירין זכרינו בג' ראשונות ובג' אחרונות אלא בשני ימים של ראש השנה ויום הכיפורים בלבד אף באלו בקושי התירו ומנהג פשוט בידינו לאמרו. [שבלי הלקט סימן ש''ה].
-----
ונהוג עלמא למימר זכרנו לחיים ומי כמוך וכתוב לחיים ובספר חיים, ומצינו בתשובות שנשאל הדבר לגאונים הראשונים ז''ל והשיבו כך אנו רגילין בישיבה לאומרן ולא פליגא אמאי דאמרינן לא ישאל אדם צרכיו לא בשלש ראשונות ולא בשלש אחרונות, דהתם צרכי יחיד לא ישאל אבל צרכי רבים ישאל דהא עבודה כולה צרכי רבים היא, ונושאין ונותנין הגאונים בדבר זה הרבה, וכן כתוב בהלכות של ה''ר יצחק בן גיאת, ואני תמה עליהן שהרי במסכת סופרים [פי''ט ה''ח] מפורש כלשון הזה כשם שחתימתן של ר''ה ויוהכ''פ משונה משאר הימים טובים כך תפלתן משונה, ואין אומרים זכרנו בג' ראשונות וזכור לחיים בג' אחרונות אלא בשני ימים טובים של ר''ה ויוהכ''פ ובקושי התירו, ע''כ. ונראין הדברים שהמסכתא הזו היא חיצונית וירושלמית היא ולא הוחזקה אצלם בבבל ובשתי ישיבות מ''מ כל ישראל נהגו בכך, ואמרו הגאונים שאם לא אמר אין מחזירין אותו אבל המלך הקדוש והמלך המשפט מחזירין אותו בין ש''צ בין יחיד. [דרשת הרמב''ן לר''ה].
-----
תשובה לגאון. על שנהגו לומר זכרנו לחיים באבות. זה שאמרו אל ישאל אדם צרכיו לא בשלש ראשונות ולא בשלש אחרונות, הני מילי צרכי יחיד אבל צרכי צבור לא דהא עבודה כולה [צרכי] צבור הוא. ואפילו במקדש שהיו אומרים תרצה לפניך עבודתינו צורך [רבים] הוא. ואמר רב עמרם, בעשרת ימים שבין ראש השנה ליום הכפורים משכימין בכל יום לבתי כנסיות לפני עלות עמוד השחר ומבקשים רחמים, ומתחיל שליח צבור תהלה לדוד, ואומרין אחריו, ועומד ואומר קדיש, ומתחיל תחנונים. ולאחר שמסיים אומר ואנחנו לא נדע ואומר קדיש. [המאורות].
-----
ואומר בחתימה ודברך אמת וקיים לעד. ונראה לומר שזה רוצה לומר, לפי שאמר למעלה מזה מלוך על כל העולם בכבודך וכו' עד ויאמר כל אשר נשמה באפו י''י אלקי ישראל מלך ומלכותו בכל משלה. ועל זה אומר ודברך אמת וקיים לעד, שהבטחנו כך בעתידת הגאולה, כמו שכתוב והיתה לי''י המלוכה, ונאמר והיה י''י למלך על כל הארץ ביום ההוא יהיה י''י אחד ושמו אחד, ונאמר אז אהפך אל עמים [שפה ברורה] לקרא כולם בשם י''י וגו'. הרי שהבטיח בכמה מקומות. ולכך אנו מבקשים שיאמת אותה הבטחה שהבטיחנו, כי דברו אמת וקיים לעד. ובהגדה דרשו שעל אדם הראשון נאמר, שהבטיחו המקום שביום זה ירחם על זרעו בתשובה ויתנהג עמם במדת הרחמים. וזהו לשון המדרש [ויק''ר פ' אמור]. והדרש ידרש, אמנם על דרך פשט הענין הנכון הוא מה שפירשנו. בפרק קמא דברכות דין המלך הקדוש והמלך המשפט ביארנו שם. עד כאן. [המאורות].
-----
גרסינן בפ''ק דמסכת ברכות [י''ב ע''ב], כל השנה כולה מתפלל אדם הא%ל הקדוש והא%ל המשפט. והרי''ף גריס ומלך אוהב צדקה ומשפט. חוץ מראש השנה ועד יום הכפורים שמתפלל המלך הקדוש והמלך המשפט. [כתוב] בהלכות ה''ר יצחק אבן גיאת, אמר רב האיי גאון אם טעה בהמלך הקדוש (ואמר) [וב]המלך המשפט, אם לא סיים התפלה שפיר דמי לחזור. ואי סיים כיון שלא אמרו חכמים צריך לחזור ליכא כח לחיוביה. אך יש פוסקים שצריך לחזור כיון שטעה במטבע שתקנו חכמים. וכן נראה, ושם ביררנו עוד. ונהגו לומר מראש השנה ועד יום הכפורים זכרנו לחיים באבות ומי כמוך אב הרחמן בגבורות וזכור לחיים בהודאה ובספר חיים בשים שלום. [המאורות].
-----
תפלה נאמרת בכל לשון, שלש ראשונות ושלש אחרונות אין פוחתין מהם ואין מוסיפין עליהן, לפיכך לא ישאל  אדם צרכיו לא בשלש ראשונות ולא בשלש אחרונות. יש  מן הגאונים שכתב שלא אמרו אין מוסיפין עליהם אלא  בצרכי יחיד, אבל בצרכי רבים מותר להוסיף, ולפיכך נהגו לומר זכרנו ומי כמוך ופיוטין בשלש ראשונות, וכן וכתוב לחיים בספר חיים בשלש אחרונות. ויש מי שאמר שלא  נקרא תוספת ולא שנוי מטבע אלא כשמשנה מטבע ומוסיף בתורת קבע, אבל הפיוטין אינו בתורת קבע, וזכרנו ומי כמוך תקנו החכמים הגאונים בימים הידועים ואין לזוז מתקנתם. [הבתים — שערי תפילה שער ראשון].
-----
בתפי' של ב' ימים של ר''ה אומ' בסוף מגן זוכרנו ובסוף גבורות מי כמוך ובסוף הודאה וכתוב לחיים ובשים שלום ובס' חיים והמנהג לומ' ובכן ובכן ובכן וכת' הרא''ה אע''ג דאין לשנות ממטבע ברכות ה''מ דרך קבע אבל היכא דלאו דרך קבע מותר וכבר כתבנו מזה בס' מערכת תמיד. צריך היחיד לומ' בתפילתו מלוך ע''כ העולם וגו' ואין אומ' ותתן לנו אלקינו באהבה מועדים לשמחה אלא יום הזכרון הזה זכרון תרועה וגו'. [אהל מועד שער ר''ה ויוה''כ דרך ב'].
-----
בראש השנה חותמין מלך על כל הארץ מקדש ישראל ויום הזכרון. ואם היה שבת מזכיר של שבת תחילה ואחר כך של ראש השנה, וחותם בה מלך על כל הארץ מקדש השבת וישראל ויום הזכרון, ובמוסף של ראש השנה מתפלל תשע ברכות, שלש ראשונות ושלש אחרונות של כל יום ויום ושלש אמצעיות. ראשונה של אמצעיות ענינה מלכויות, שניה זכרונות, שלישית שופרות וחותם בכל אחת מהם מענינה. ואין צריך לומר ותתן לנו י''י אלהינו באהבה מועדים לשמחה, אלא ותתן לנו י''י אלהינו באהבה את יום הזכרון הזה זכרון תרועה, וכן המנהג. [ספר השולחן הלכ' תפילה שער ראשון].
-----
כל השנה כולה חותמין בברכה שלישית האל הקדוש ובברכת עשתי עשרה, מלך אוהב צדקה ומשפט, ובעשרה ימים שמראש השנה עד מוצאי יום הכפורים חותמין בברכה שלישית המלך הקדוש ובעשתי עשרה המלך המשפט. מנהג פשוט להוסיף בעשרת ימים אלו בברכה ראשונה זכרנו לחיים וכו' ומוסיפין בברכה אחרונה וכתוב לחיים וכו' וכן מוסיפין בראש השנה וביום הכפורים, ובכן, ובכן, ואז, וכו'. ובשער השלישי נכתוב יותר מזה בג''ה. [ספר השולחן הלכ' תפילה שער ראשון].
-----
ונהגו לומר מראש השנה ועד יום הכפורים זכרנו באבות, ומי כמוך בגבורות, וכתוב לחיים בהודאה, בספר חיים בשים שלום. וגרסינן בפרק קמא דברכות [י''ב ע''ב], כל השנה כולה מתפלל אדם האל הקדוש ומלך אוהב צדקה ומשפט, חוץ מימים שבין ראש השנה ליום הכפורים, שמתפללין המלך הקדוש והמלך המשפט. ואמר רבינו האי ז''ל, אם טעה בהמלך המשפט או בהמלך הקדוש, אם לא סיים התפלה שפיר דמי שיחזור, ואם סיים, כיון שאמרו שצריך לחזור יחזור, כיון שטעה במטבע שטבעו חכמים. וכן נראה ונאות לעשות. וכבר כתבנו כל הדעות בהלכות תפלה. [כל בו הלכ' עשי''ת סימן ס''ה].
-----
יש שאומרים בין בתפילה בין בקידוש זכרון תרועה מקרא קודש אפילו אי איקלע בחול משום דלישנא דקרא הוא ולא מצינו בפסוק יום תרועה מקרא קודש אכן במסכת סופרים [פי''ט ה''ח] איתא בהדיא אי מיקלע ראש השנה בחול לומר יום תרועה מקרא קודש ובשבת לומר זכרון תרועה. [האגודה].
-----
ואסור להתענות ביום שני וכל שכן ביום ראשון. [האורה לרש''י סימן צ''ג].
-----
ולישב בתענית בשני ימים טובים של ר''ה ובשבת שבין ר''ה ליוה''כ איכא מנהגא, איכא מן הגאונים שהתירו, ויש שאסרו. ורבואתא דווקני אסרו, ועוד שבעזרא [נחמי' ח'] כתיב בי''ט של ר''ה אכלו משמנים ושתו ממתקים וגו'. [האשכול — דפוס י%ם, הלכ' ר''ה].
מנהג כל צרפת [ורוב חכמי] (ו)פרובינצ' להתענו' ערב ר''ה. ויש לי סמך בתנחומ' באמור אל הכהני', ולקחתם לכם ביום הראשון, והלא ט''ו הוא, אלא ראשון לחשבון עוונות, בשם ר' לוי משל למדינה שחייבת למלך מס גדול ולא היו פורעי', הלך לגבותה עד שנתקרב כעשרה מילין יצאו גדולי העיר לאפנטי שלמלך ואמרו לו אין לנו מס ליתן, הניח להן מחצה, נתקרב יותר אל העיר יצאו בריוני העיר לקראתו הניח להן מחצה על מחצה נתקרב יותר מעט אל העיר יצאו כלם לקראתו, אף כאן המלך הוא הקב''ה ובני המדינה אלו ישראל המסגלי' (מעות) [עוונות] בכל שנה ושנה. ערב ר''ה הגדולים מתענים ומוותר להם שליש העוונות, בעשרה הימים בינוני' מתעני' ומוותר להם השליש, ביום הכיפורי' מתענים כולם ומוותר להם הכל שנ' כי ביום הזה יכפר עליכם, ונ' בירושלמ' כי מי גוי גדול [אשר לו אלהים קרובי' אליו] כיי' אלהי' בכל קוראינו אליו, אין אומה זו כאומה אחרת, בנוהג שבעולם אדם יודע שיש לו דין לובש שחורי' ומתכסה שחורי' ומתעטף שחורי' ומגדל שער שאינו ידוע היאך דינו עולה, אבל ישראל לובשים לבנים ומתעטפי' לבנים ומגלחי' שערן ואוכלי' ושותי' ושמחים שיודעים כי הקב''ה יעשה להם נס, כך ר''ל מגלחין את שערן ערב ר''ה שלא יהו פריעי ראש ביום הדין ומתעטפי' לבנים לכבוד י''ט ואוכלי' ושותי' ושמחי' בר''ה, דכך אמ' להם עזרא לישראל אכלו משמ' ושתו ממתקי' ושלחו מנות לאין נכון לו. ומכאן תשובה למתעני' בר''ה כי המקרא עומד וצווח אכלו משמני' וגו' [ו]אל תעצבו, ובר''ה הוא דכתי' בספר עזרא, ועוד י' ימי תשובה איקרו, יימי צום לא איקרו והתשובה היא המועלת ולא התענית, כדאמ' בתעניות [ט''ו ע''א] אחינו לא נאמ' באנשי נינווה וירא י' את שקם ואת תעניתם אלא וירא י' את מעשיהם כי שבו מדרכם הרעה, ובסוף יומא ומה עינוי שאינו נוהג בשבתות ובימי' טובים ענש איסור מלאכה שנוהג בשבתו' וימים טובי' אינו טוב שיענש. ובברכות פ' [שלשה שאכלו], [מ''ט ע''ב] שבתות וי''ט דלא סגי דלא אכל אם טעה ולא הזכיר מעין המאורע מחזירי' אותו לאחר שפתח בהטוב והמטיב חוזר לראש. ובתענית ירושלמ' [פ''ב הי''ב] בכל מתעני' חוץ משבתו' וי''ט וחול המועד ור''ח וחנוכה ופורים. ובפ''ק דשבת ירושל' [ה''ג] ר' חייא רבה מפקד לרב אין את יכיל למיכל כל (שהוא) [שתא] חולין בטהרה אכול, ואי לא תהי אכיל שבעה יומין מן שתא. פי' ז' ימים שבין ר''ה וי''ה זולתי שני ימים טובים שלר''ה שבוודאי יש לו לאכול בטהרה, ובכל הימים טובים כמו כן, דכיון שחייב אדם לטהר את עצמו ברגל כדאית' (בחגיגה) [בראש השנה] [ט''ז ע''ב] כל שכן שיש לו לאכול בטהרה ובכיפור לא יאכל, הנה ז' הימים שהיה מצריכו לאכול בטהרה לכל הפחות. הא למדת שבעשרת הימים יכול לאכול ובטהרה ובתשובה דהכל תלוי בזה. אב''ן. [המנהיג הלכ' ראש השנה].
-----
וכן כת' רב נטרונאי, בי''ט הראשון שלר''ה אין להתענות כד מן התורה הוא, אבל ביום שיני ובשבת [יכול] להתענות. ואין נראה לי כי הוא סותר דבריו, שגם השבת מן התורה דכתי' ביה וקראת לשבת עונג, וחמור מי''ט לגבי אוכל נפש, ועוד י''ט שיני ספק מן התורה הוא ויש בו להחמיר כראשון, דשלחו מתם הזהרו במנהג כו' בריש י''ט ולא הקלו בו אלא לעניין מת ובמקום בני תורה, אבל שלא במקום בני תורה [לא] כדאמ' בשבת פ' תולין. אב''ן. אבל דברי רבי' היי הם הנראי' לעינים, שכת' כך, ולהתענות בשני י''ט שלר''ה, ובשבת שבין ר''ה לכפור אסור שהרי פרנסי הדור הראשוני' אמ' לישראל בר''ה אכלו משמ' ושתו ממתקי' כו'. וכן בשבת שובה אין להתענות שהרי שבת ט' באב או ערבו אוכל ושותה כסעודת שלמה המ' בשעתו ודחו התעני' לכבוד השבת ואף בערב שבת אי בעייא לן אם מתענה ומשלים כ''ש שבתות אחרונות דלא דחינן משום תענית דרשות לעשות תשוב', ולא אמ' חכמ' [ברכות ל''א ע''ב] לדחות עונג שבת אלא להתענות תענית חלום משום צערא דגופא דאין לך עונג גדול מזה שקורעי' לו גזר דינו, ואפעפ''כ אמרו ליתיב תעניתא על תעניתא, ודרשו י' בהמצאו לאו בתענית' תלייא מילת', וי' ימי תשובה איקרו, י' ימי צום לא איקרו, וכל מי שאינו רוצה להתענות בהן אין כופין אותו אלא בתענית הכתו' על פי התורה ועל פי הקבלה, וכ''ש בשבת, דאמרי' בפסחי' [ס''ח ע''ב] פ' (מקום שנהגו) [אלו דברים] הכל מודים בשבת דבעי לכם וקראת לשבת עונג. [המנהיג הלכ' ראש השנה].
-----
הרב ר' אברהם מביהם הי' מתענה בר''ה והי' מביא ראי' מק''ו של תענית חלום שהתירו חכמים להתענות אע''פ שספק אם ע''י מלאך או ע''י שד כ''ש בר''ה שבוודאי נידון שמותר להתענות וה' אברהם בר' עזריאל אינו נ''ל דגבי חלום אם הוא ע''י מלאך אז בבירר צריך להתענות כי בעבור כן מראין לו מן השמים אבל בר''ה שמא לטובה דנין אותו, הילכך לא יתענה אבל אם יודע שיש בו עונות יתענה קודם ר''ה אבל ה' יצחק אומר מפי הרב ר' אברהם זצ''ל שהוא מחויב להתענות שלא יהא שלחנך מלא ושלחן רבך חסר שהרי בכל מועד כתיב פרים ובר''ה כתיב פר בן בקר אחד והשיב ר' עזריאל א''כ בש''ע יתענו מדתנן פ' לולב וערבה ד' מ''ו הפרים והאילים והכבשים כולן מתעכבין זא''ז שהרי מתענין והולכין (נ''ל שט''ס וצ''ל הפרים וכו' כולן מתמעטין והולכין בשמיני) ה''נ גבי ר''ה אין מתענין אע''פ ששלחן רבך חסר והביא ראיות הרבה באסור להתענות ולא העתקתי ועוד ר''ח הביא ראי' שאסור להתענות דכתיב גבי ר''ה אכלו מעדנים ושתו ממתקים נחמי' ח' וכו' כי קדוש היום לאדונינו. [מעשה רוקח סימן ק''ל].
-----
והלכתא אומרים זמן בר''ה דהא ר''ה אקרי מועד כדאיתא בפ''ג דעירובין ובפס' פ' כיצד צולין ד' ע''ו ובפ''ק דשבועות ד' י' וכתיב בעזרא אכלו משמנים ושתו ממתקים ושלחו מנות איש לרעהו כו' ובפ''ב בערכין ד' י' אמרינן דר''ה ויוה''כ אקרו מועד דאסור בעשיית מלאכה לגמור את ההלל כדר' אבהו דא' ר''א אמרו מלאכי השרת כו' ומהכא איכא למשמע דר''ה אקרי מועד רבינו שב''ט ועוד גרסינן בסוטה שילהי וא''נ ד' מ''א פרשת המלך כיצד כו' לאו כתיב רחמנא במועד ה''א מריש שתא כתב רחמנא בחג הסוכות אלמא דאי לאו כתב ר' בהדיא בחג הסוכות ה''א במועד דא''ק בר''ה ויוה''כ דאקרי מועד כך פירש הרב רבינו שב''ט. [מעשה רוקח סימן קל''א].
-----
בתשובת הגאון מר רב שלום זצ''ל כתוב בר''ה בשתי ישיבות אומרים בין בתפלה ובין בקדושא דיומא מועדים לשמחה חגים וזמנים לששון ומנין שנקרא מועד דכתיב מועדי ד' מקראי קודש בראש ענין המועדות מתחלה כלל ואחריו התחיל לפרוט פסח ועצרת ור''ה ויו''כ וסוכות וש''ע הרי פרט, ולבסוף חזר וכלל אלה מועדי ד' וכתיב וידבר משה את מועדי ד' אל בני ישראל הרי לך ראי' שנקרא ר''ה מועד בכלל ופרט וכלל שהן משלוש עשר' מדות שהתורה נדרשת בהן ומנין שנקרא קודש שנ' שבת שבתון שבות ול''ת מלאכה ולמה הוצרך לומר מקרא קודש אלא מקיש שבתון מקרא קודש דכאן למקרא קודש שבאלה מועדי ד' מקרא קודש ללמדך שנקראת מועד כשאר מועדות ועוד במשנה ראי' על ו' חדשים השלוחים יוצאין כו' מפני תקנת המועדות ומצאתי בירושלמי פ' הרואה בענין ר''ה ר' אומר צריך להזכיר בה זמן שמואל אומר צריך לומר והשיאינו ד' אלקינו את בר' מועדיך ובפ''ק דר''ה בירושלמי גרסינן בנוהג שבעולם אדם שיש לו דין לובש בגדים שחורים ומגדל זקנו ואינו חותך צפרנו לפי שאינו יודע איך יצא דינו, אבל ישראל אין עושין כן שהם מובטחים בהקב''ה שימחול עונותיהם ולובשים לבנים ומגלחים וחותכין צפרנים ואוכלין ושותין שהקב''ה מוציא דינינו לכף זכות וקורע גזר דינינו. [מעשה רוקח סימן קל''ב].
-----
ור''ח אינו מזכיר במוסף עם קרבן מוסף ר''ה ויעלה ויבא ביום ר''ח הזה ושעיר לכפר ועולת החודש ומנחתה ושני תמידין כהלכתן צריך להזכיר שכן מפורש בסדר מוספין מלבד עולת החודש ומנחתה ועוד אם מזכירין בסוף שופרות דפסוקים ומדברי ר' יצחק בר' אליעזר הלוי למדנו שמזקיקין לומר ובר''ח בשני ימים של ר''ה כך פי' רבינו שמואל בר נטרונא. [מעשה רוקח סימן קל''ג].
-----
אם יש נער למול בר''ה מלין אותו אחר קריאת התורה והפטורה קודם שיתקע בשופר כדי שתה' בר''מ תכופה לתק''ש שיזכור לנו הקב''ה ברית אברהם ועקידת יצחק וראי' מבוררת בתחילה אנו אומרים זכור ברית אברהם ועקידת יצחק לזרעו היום ברחמים תזכור בא''י זוכר הברית ואח''כ תוקעין כ''מ בס' הגאונים. (עיין בפסקי מהר''ם רקנטי ס' תקצ''ז שכתב (ל''ז) [ד''ז] בשם הרר' אליעזר מוורמישא בשם רבותיו ושם איתא וז''ל וראי' מדאמרינן בתפ' היום וזכור לנו ד' אלקינו את הברית ואת החסד ואת השבועה אשר נשבעת לאברהם אבינו בהר המורי' ויראה לפניך עקידת יצחק כו' דהיינו ברית תחילה ואח''כ עקידה דהיינו תקיעת שופר ובחתימת הברכה עקידת יצחק לזרעו תזכור בא''י זוכר הברית עכ''ל לכאורה אין הראי' מסיום הברכה מובנת אמנם ראיתי באגודה ד' קע''ב איתא שם העתק מן המרדכי הגדול וכן הוא בש''ג אשר סביב למרדכי סוף מס' שבת והובא ג''כ במטה משה ס' תתי''ב וז''ל אמר אבא מורי רבינו יהודא בר' קלונמס בשם מרנא יהודה חסיד בשם אביו ר' שמואל חסיד שאמר בשם רבינו קלונמס הזקן בן רבינו יצחק שאירע מילה בר''ה ושאלו לקדושי אשר בארץ המה רבינו גרשום מ''ה כו' ועוד דחתימת הברכה ועקידת יצחק וכו' בא''י זוכר הברית וסמוך אל אתה נגלית0 דהיינו שופרות וחותמין שומע כו' וע''ש מ''ש בשם רוקח ולפנינו ברוקח ליתא עיין בב''י מ''ש בשם הרוקח הטעם והוא בה' יוה''כ ע''ש. [מעשה רוקח סימן קל''ה].
-----
בתשובת הגאונים. על שכתבתם שאנו מחללים שבת ור''ה שאנו מתענים בר''ה ובשבת שבין ר''ה ויוה''כ הלואי שכל ישראל יכולין לעשות כן ואנו נוהגין להתענות קודם ר''ה עשרה ימים ואפי' בשבת שכך אמרו חכמים לפני ר''ה גדולי הדור מתחילין להתענות והקב''ה מכפר להם עד שליש מעונותיהם מר''ה עד יו''כ התחילו היחידים להתענות והקב''ה מכפר להם עד שליש מעונותיהם הגיע יום הכיפורים כל ישראל מתענין אנשים ונשים וטף ולובשים לבנים כמלאכי השרת ועומדים יחיפים כמתים והקב''ה מתמלא עליהם רחמי' ומכפר על עונותיהם ומקבל תשובתם שנא' כי ביום הזה יכפר עליכם וגו' ואמרו חכמים [י''ח, ע''א] דרשו ה' בהמצאו אימתי הוא מצוי לישראל בעשר ימים שבין ר''ה ליום הכיפורים קראוהו בהיותו קרוב ביום הכפורים יכול בלא תשובה ת''ל יעזוב רשע דרכו ואמרי' נמי יחיד אימת אר''נ בעשרה ימים שבין ר''ה ליו''כ. מיכן למדנו שצריכין להתענות ולבקש תחנונים בעשרה ימים הללו כדי שיתקרע גזר דינם וירחמו עליהם מן השמים עכ''ל. אין מיכן שום ראיה שיהיה מותר להתענות בר''ה וכ''ש שאין לשבת ראיה להתענות בה ועוד שבפסיקתא מוכיח שלא היו מתחילין תעניות כ''א בער''ה ולא עשרה ימים קודם ר''ה דאמר בפסיקת' מתענין ער''ה לקיים מה שנאמר לפני ה' תטהרו משל למלך שסרחה עליו מדינה ובא לדונה ויצאו הגדולים לקראתו אמר המלך בשבילכם אניח מחצה כשקרב לעיר חצי מיל יצאו בני העיר לקראתו אמר עדיין אכפר בשבילכם וכשבא לפתח העיר יצאו אנשים ונשים לקראתו אמר המלך אכפר בשבילכם הכל  כך הקב''ה יצא לדון בראש השנה ומתענים גדולי הדור והקב''ה מוחל עונות בזכותם לאחר ר''ה כשכבר מתקרב ליום הכפורים מתענים האנשים ונשים והקב''ה מוחל כל עונותיהם אבל לא היו מתחילין להתענות כ''א בער''ה ודוקא גדולי הדור ולא אחרים כדאמר בירושלמי פ''ב דתענית [הלכה י''ב] ר' יונתן ציים כל עירובא דריש שתא, ואם אחרים כמו כן היו מתענים מאי רבותיה דר' יונתן אלא דוקא גדולי הדור היו מתענין. ודווקא בער''ה ולא קודם לכן שא''כ אמאי נקט ער''ה אבל בר''ה ובשבת שבין ר''ה ליו''כ עדיין אין לנו שום ראיה שמותר להתענות. ובפ''ק דשבת ירושל' [הלכה א'] אמרי' ר' חייה רבה מפקד (לאילן דבי רב) [לרב] אין את יכול למיכל חולין בטהרה כל שתא אכול ואין לא תהא אכיל שבעה יומין מן שתא ופי' רבי' ר' נסים גאון זצ''ל מיום ראשון דר''ה עד יו''כ ויוה''כ בכלל עשרה ימי' כד דלית מנייהו שני ימים של ר''ה ויוה''כ שאין בהם אכילה ושתייה אשתייר שבעה ימים ועליהם צוה ר' חייא לרב (אשי) [למדתי] מדבריו שלא היו מתענין בין ר''ה ליו''כ שאם תאמר שהיו מתענין ועל אכילת לילות צוהו א''כ הלא גם בר''ה אפי' המתענה אוכל בלילה מיהו הוא סובר שמותר להתענות בר''ה מיהו אין לי ראיה משם שאני יכול לומר דלא צוהו ר''ח לרב אלא על שבעה ימים בשנה איזו שבעה שיהיו. ומורי ה''ר יצחק בר מרדכי מפרגא היה מתענה בר''ה והיה דן ק''ו מתענית חלום שהתירו חכמים להתענות בשבת אע''פ שספק לו אם ע''י מלאך חלם או השד בלבלו כ''ש בר''ה ברור נידון שמותר להתענו' ואינה ראיה דהתם אם ע''י מלאך חלם צריך להתענו' דע''כ הראוהו והזהירוהו שיתענה אבל בר''ה אע''פ שנידון שמא לטובה דנין אותו. ואם יודע בעצמו שצריך לסגף נפשו בתענית יתענה קודם ר''ה. ור' משה בן רבינו אפרים היה אומר להתענות בר''ה כדי שלא יהא שלחנך מלא ושולחן רבך ריקם שהרי בכל המועדים כתיב פרים ובראש השנה כתיב פר בן בקר אחד והשיב עליו ה''ר ברוך בר יצחק מריגנשפורק דא''כ בשמיני נמי יתענו דכתיב ביה פר בן בקר ותו לדבריו עשית ראש השנה חובה להתענות. ובלקח טוב כתוב דיש בתשובת רב יהודאי גאון אסור להתענות בר''ה מפני שנקרא חג שנא' בכסה ליום חגנו ופר''ח כתב דאסור להתענות בר''ה דכתיב גבי ר''ה אכלו משמנים ושתו ממתקים ושלחו מנות לאין נכון לו כי קדוש היום לאדונינו ויש אומרים שרב האי גאון כתב כן. ובערוך בערך ראש כתב ר''ה אסור בתענית מהכ' דאמ' בירושלמי כדאיתא בגמ' דפ' סדר תעניות האלו [י''ט, ע''א] ר''ע אומר מתריעין אבל לא מתענין ועוד הביא ראיה מפ''ק דר''ה [י''ח, ע''ב] דאמר התם מתיב רב אחא בר הונא בתלת בתשרי בטילת אדכרתא מן שטריא שגזרו מלכות יון הרשעה שמד על ישראל שלא להזכיר ש''ש על פיהם וגברה מלכות בית חשמונאי ונצחום התקינו שיהו מזכירים ש''ש ואפי' בשטרו' וכך היו כותבין בשנת (לירח) כך וכך ליוחנן כה''ג דהוא כהן לאל עליון וכששמעו חכמים בדבר [אמרו] למחר הוא פורע לזה את חובו ונמצא שטר מוטל באשפה וביטלום ואותו היום עשאוהו יו''ט ואי ס''ד בטלה מגיל' תענית קדמייתא בטלנו אחרנייתא הוספנו הב''ע בזמן שבית המקדש קיים ותיפוק לי דהוה ליה יום שנהרג בו גדליה בן אחיקם כלומר אי בית המקדש הוה קיים בלא''ה הוי יו''ט דהיינו צום גדליה וקרייה רחמנא מועדים טובים (אפילו) בזמן הבית אמר רב לאסור יום שלפניו דהיינו ב' בתשרי ושלפניו נמי תיפוק לי דהו''ל יום שלאחר (ר''ה ר''ה) [ר''ח ר''ח] דאורייתא ודאורייתא לא בעי חיזוק פי' דאין צריך לאסור יום שלאחריו כדי שלא יתענה בו דכיון שהוא דאורייתא נזהרין היטב מלהתענות בו הא למדת שאסור להתענות בר''ה. ואפ''ק דר''ה ירושלמי [הלכה ג'] כי מי גוי גדול ר' חנינא ור' הושעיה חד אמר איזו היא אומה [כאומה זאת] שיודעת אופיה של אלהיה בנהוג שבעולם אדם יודע שיש לו דין לובש שחורים ומתעטף שחורי' ומגדל זקנו ואינו חותך צפרניו לפי שאינו יודע איך דינו יוצא אבל ישראל אינן כן אלא לובשים לבנים ומתעטפים לבנים ומגלחים זקנם ומחתכים צפורנים ואוכלי' ושותים ושמחים בר''ה לפי שיודעים דהקב''ה עושה להם נסים ומוציא דינם לכף זכות וקורע להם גזר דינם וחד אמר בנוהג שבעולם השלטון אומר הדין היום וכו' הרי הלכה שלימה שכן מנהג כשר בראש השנה לאכול ולשתות ולשמוח. [או''ז הלכ' ר''ה סימן רנ''ז].
-----
יש נוהגין להתענות בשני ימים של ראש השנה וסומכין על האגדה הכתובה למעלה בהלכה רפ''ב שיש ספרים שכתוב בהן באין גדולי ישראל ומתענין בראש השנה ושמעתי מבחור אחד ור' דוד שמו שהיה רגיל להתענות בראש השנה והיה אומר שכך קבלה בידיהן שכל מי שרגיל להתענות בראש השנה ומשנה רגילתו שלא להתענות אינו משלים שנתו. ובמנהגות בני אישפירא מצאתי שאין חכמי אישפירא נוהגין להתענות בראש השנה ולא לעמוד בבוקר לומר סליחות ובשם רב יהודאי גאון זצ''ל מצאתי אסור להתענות בשני ימים טובים של ראש השנה משום שקרוי חג כשאר ימים טובים שנאמר תקעו בחודש שופר בכסא ליום חגנו. וכשם שבשאר ימים טובים אסור להתענות כך אסור להתענות בראש השנה משום עונג יום טוב. ורבינו סעדיה גאון זצ''ל כתב בפי' ספר עזרא שפירש ובראש השנה אסור להתענות בין מדברי תורה ובין מדברי קבלה בין מן הברייתא בין מן התלמוד. מדברי תורה מניין ששוה לכל המועדות שנאמר בו מקרא קדש כמו שנאמר בכולם. וקרוי חג ככל החגים שנאמר תקעו בחדש שופר בכסא ליום חגנו איזה חג שהחודש מתכסה בו הוי אומר זה ראש השנה וקרי ליה חג וכתוב ביה בחג ושמחת. ועוד אמר ר' יונה הוקשו כל המועדות זה לזה הא למדת ששוה ראש השנה לכל ימים טובים. מדברי קבלה [מניין] שכך כתוב בעזרא ויאמר להם התרשתא לכו אכלו משמנים ושתו ממתקים ושלחו מנות לאין נכון לו וגו' וענין זה ביו''ט של ראש השנה כתוב. מן הברייתא מניין דתניא וכל סביבותיה מתענות ולא מתריעות שכן מצינו ביום הכפורים מתענין ולא מתריעין ר' עקיבה אומר מתריעות ולא מתענות שכן מצינו בראש השנה מתריעין ולא מתענין. מן התלמוד מניין דהכי גרסינן בתלמוד ארץ ישראל אמר רב סימון כתיב מי גוי גדול ר' חנינה ר' יהושע חד אמר אי זו אומה כאומה זו בנוהג שבעולם אדם שיודע שיש לו דין לובש שחורים ומתעטף שחורים ומגדל זקנו ואינו חותך צפרניו לפי שאינו יודע האיך דינו יוצא אבל ישראל אינם כן לובשין לבנים ומתעטפים לבנים ומגלחים זקנם ומחתכין צפורניהם ואוכלים ושותין ושמחים בראש השנה לפי שיודעים שהקב''ה עושה להם ניסים ומוציא דינם לכף זכות וקורע להם [את] גזר דינם הרי מכמה ראיות שאסור להתענות בראש השנה וכן מצאתי בספר רב האיי גאון זצ''ל. [שבלי הלקט סימן רפ''ד].
-----
כתב רבינו האיי ולהתענות בשני ימים טובים של ראש השנה, כך אנו רואים, יפה שלא להתענות, שכך אמרו פרנסי ישראל הראשונים בראש השנה, לכו אכלו משמנים ושתו ממתקים. וכן בשבת שובה אין אנו רואים שיתענה אדם, שהרי תשעה באב, שהיא תענית חמורה לא ראו לקבעה בשבת, אלא דחו אותה. ואפילו בשבת להשלים תענית שמערב שבת נסתפק בכמה דורות עד שנחתכה ההלכה מתענה ומשלים [ערובין מ''א ע''א]. ואם להשלים בשבת כך, היאך נאמר שתענית נדבה בשבת שפיר דמיא. הילכך אל תעשו כך. ולדעת זו אנו נוטים ועושים. שעשרת ימים אלו ימי תשובה מיקרו, ימי צום לא מקרו. ומעיקרא כי דרוש רבנן דרשו י''י בהמצאו אלו עשרת ימים שבין ראש השנה ליום הכפורים, לאו למיקבעינהו בתענית, אלא להתנפל ולהתחנן ולהתודות ולהתפלל ולעמוד בתחנונים ולחזור בתשובה. וכי ההיא דאמרינן השב בנתים מוחלין לו וכו'. ואין דוחין עונג שבת ושמחת יום טוב הקבועין מן התורה מפני תענית נדבה. ושבת לא הותרה אלא לתענית חלום בלבד משום צערא דגופא. וקיימא לן כר' יהושע בשמחת יום טוב דאמר מצוה. וההיא דמר בריה דרבנא [פסחים ס''ח ע''ב] דהוה יתיב בתעניתא כולה שתא בר מיומא דעצרת ופוריא ומעלי יומא דכפורי, ליכא למסמך עליה, דלאו כהלכתא עביד. עד כאן. ובירושלמי במסכת תענית [פ''ב הי''ב], בכל מתענין חוץ משבתות וימים טובים וחולו של מועד וראשי חדשים וחנוכה ופורים. ובמסכת יומא [פ''א ע''א] גרסינן שאינו ענוי נוהג בשבתות וימים טובים. עוד כתב רבינו האיי גאון, אומרין צדקתך בראש השנה שחל להיות בשבת. הלא אנו אומרים ויגבה י''י צבאות במשפט והא%ל הקדוש נקדש בצדקה. ומנהג יפה הוא, עד כאן. ומנהג בנרבונה שלא לאמרו, מפני שהוא ראש חדש. אבל ביום הכפורים אומרין אותו. והלכות ה''ר יצחק אבן גיאת, כל היום כשר לתקיעת שופר אלא שהזריזין מקדימין למצות. ביום הראשון מוציאין שני ספרי תורה. באחד קורין חמשה מן וי''י פקד את שרה עד והאלקים נסה את אברהם וגו'. ובשבת קורין שבעה. ובשני קורא מפטיר ובחדש השביעי באחד לחדש שבחומש הפקודים. ומפטיר ויהי איש אחד מן הרמתים צופים עד וירם קרן משיחו. וביום שני קורין באחד והאלקים נסה את אברהם עד סוף הסדרה. ובשני קורא מפטיר כאתמול, ומפטירין מצא חן במדבר עם שרידי חרב, עד רחם ארחמנו נאום י''י. הטעם להפטרה ראשונה, שבראש השנה נפקדה שרה רחל וחנה, להפטרה שניה דכתיב בה ענין זכירת ישראל למקום דכתיב זכור אזכרנו עוד. [המאורות].
-----
מהר''ם ז''ל התענה בסוף ימיו שני ימים טובים של ראש השנה וקידש לבני ביתו קידושא רבה מטעם שהקידוש הוי דאורייתא. [תשב''ץ סימן תקס''ו].
-----
אסור להתענות בראש השנה וצריך להזהיר ולהנהיג את התוקע שיתקע ג' שברים בנשימה אחת ועוד ראיה מירושלמי דתענית שמצינו ר''ה שמתריעין ולא מתענין ובתשובת ריצב''א כתב דאפי' בט''ו בשבט אין להתענות ואפילו אם גזרו הציבור תענית דוחין תענית זה כיון דנמנה בארבע ראשי שנים כולן שוין שלא להתענות בהן גם מהר''ם אמר שלא להתענות אך קבלה הוא בידינו מקדמונים שהמתענה פעם אחד בר''ה יתענה שני הימים וכן נהג הוא בעצמו ע''י חלום. [ספר הפרנס סימן תט''ו].
-----
ורבו הסברות בענין שנוהגים הרבה בני אדם להתענות בר''ה, ומתוך פשטא דגמרא משמע שאין להתענות והרי הוא כשאר ימים טובים. דקרא דעזרא דאמר, אכלו משמנים ושתו ממתקים ושלחו מנות לאין נכון לו, כי חדות ה' היא מעוזכם אמרו כי על יו''ט של ר''ה נאמר. ואותן הנוהגין בתענית אמרו כי אין בו איסורא [כלל], כי כל דבר הנעשה על דרך התשובה אפילו בשבת מותר להתענות. כמו שאמרו הרואה חלום בשבת קורעין לו גזר דינו, אמרו, אפילו בשבת. והראיה ממר בריה דרבינא דהוה יתיב בתעניתא כוליה שתא לבד ממעצרתא ופוריא ומעלי יומא דכפורי (פסחים ס''ח, ב'), הנה שהיה מתענה כל הימים טובים. והטעם מפני שהיה עושה דרך תשובה. ומורי הרשב''א ז''ל נותן סמך למתענין ולשאינן מתענין מההיא פסוקא (תה' פ''א) הרנינו לאלהים עזנו הריעו לאלהי יעקב, הנה שאמר רנה ואמר הריעו. והענין אם תרצו לעשות רנה עשו לאלהים עזנו, ואם תרצו תרועה לשון שבירה עשו לאלהי יעקב. והאי פסוקא גבי ר''ה כתיב שנא' בכסא ליום חגנו שנאמר על יום טוב של ר''ה שהחדש נזדמן בו מלשון ליום הכסא יבא ביתו (משלי ז'). [צרור החיים הדרך הרביעי סימן ו'].
-----
טעם למנהג שנהגו בכל מקומות ישראל להתחיל ולתקוע בשופר בר''ח אלול יש במנהג הזה עיקר במדרש וכן כתוב בפרקי ר''א מצוה לתקוע בשופר בר''ח אלול שבו תקעו ישראל שהוא ר''ח אחרון של סוף ארבעים שנה שעמדו ישראל במדבר ובאגדה כתוב בר''ח אלול עלה משה להר לקבל לוחות שניות והעבירו שופר במחנה שהיה משה עולה בהר שלא יטעו עוד בע''א. והקב''ה נתעלה באותה תרועה ובאותו שופר שנאמר עלה אלהים בתרועה ה' בקול שופר ועל כן התקינו חכמים ז''ל שיתקעו בר''ח אלול בכל שנה. טעם למנהג שנהגו בקצת מקומות להשכים קודם היום להתפלל תחנוני' וסליחות מר''ח אלול עד יום הכפורים. יש מקומות שנהגו להשלים מר''ח עד יום הכפורים ומתפללין תפלות ותחנונים וסליחות כנגד מ' יום שעמד משה בהר לקבל לוחו' אחרונו' וביום הכפורי' אמר לו השם סלחתי כדברך וירד. וברוב המקומות נהגו להשכים בעשרת הימים שבין ראש השנה ליום הכפורים וכן נמי כתב רב עמרם בעשרת הימים משכימין בכל יום בבתי כנסיות קודם עלות השחר ומבקשים רחמים ומתחיל ש''צ תהלה לדוד ואח''כ אומרים קדיש אם יש שם מנין וכן נמי כתב הר''ש ז''ל וביאר שאין לומר קדיש לעולם אא''כ אומר בתחלה שום דבר ע''כ וכתב ה''ר מאיר ז''ל בתשובה שאין אומרי' קדיש על פסוקים מן התורה שאינם צריכים חזוק אבל תהלה לדוד עשאוהו כתפלה שהיא מדברי סופרים לומר אחריו קדיש ואין להרהר אחר מנהג הראשונים ועל כיוצא בזה נאמר ואל תטוש תורת אמך. והקדיש שאומר אחר סדר קדושה אין אנו אומרים אותו על הפסוקי' אלא על התרגום שהוא מדברי סופרים ע''כ. ומתחיל לומר פסוקי דרחמי ותחנונים ולאחר שמסיים אומרין לא נדע מה נעשה כי עליך עינינו ואומר קדיש שלם. ועל ענין פסוקי דרחמי של סליחות כתב ר''מ ז''ל בתשובה שיכול אדם לחזור ולאומרם מלשון יחיד ללשון רבים ומה שאז''ל בסוף מגילה הכתוב לרבים אין מכנין אותו ליחיד ליחיד אין מכנין אותו לרבי' לא נאמרו דברים אלו אלא למתרגם הפסוקים שאינו רשאי לשנותן מיחיד לרבים ומרבים ליחיד וכן הדין בקורא הפסוק כתקנו בזמן שמתכוין לקרות אבל פסוקים של סליחות שאין כוונת הצבור לקרותן אלא להתחנן בה' דרך תחנה ובקש' הרי הן כשאר התפלה ורשאי לשנותן לפי צורך השעה ולפי ענין תחנתן צא ולמד מפסוק שנא' בירמיה שהוא בלשון יחיד ואנו אומרים אותו בתפלה בלשון רבי' וגם פסוקים של סליחות כיוצא בו עכ''ל. ובתשובה אחרת כתב שלעולם אינו משנה מרבים ליחיד אפילו המתפלל ביחידי דהא אמרינן לעולם לישתתיף איניש בהדי צבורא עכ''ל. וכשמשכי' לומר סליחות ואין בהם מנין יתחילו לומר התחנונים ואם בין כך באו אנשים והשלימו מנין טרם יאיר היום יאמר החזן ג' פסוקי' אומר קצת מן הסליחה אחר שבאו מנין כדי לומר עליהם קדיש ויש מקומות שנהגו לפתוח דלתות הדביר אבל לא הארון כי אם ביום ספר. ויש מקומות שאומרים תחנה בלילי ראש השנה. ויש מקומות שנהגו שמי שמתפלל באשמורת יתפלל אמש ערבית וגם יתפלל בבקר בשחרית. [ארחות חיים הלכ' ראש השנה סימנים א'—ב'].
-----
כתב ר' האיי גאון ז''ל להתענות בשני י''ט של ר''ה כך אנו רואין יפה שלא להתענות שכך אמרו פרנסי הדור הראשוני' לישראל בר''ה אכלו משמנים ושתו ממתקים שעשרת ימים אלו מקרי ימי תשובה ימי צום לא מקרו אלא להתפלל ולהתחנן ולהתודו' ולעמוד בתחנונים ולחזור בתשובה. ובירושלמי במס' תענית בכל מתענין חוץ משבתות וי''ט וחש''מ וחנוכה ופורים. וכתב הר''ם נ''ע גאון א' אומר הלואי שיהיו מתענין בב' י''ט של ר''ה אבל הוא כתב בתשובה האוכל לשם שמים תבא עליו ברכה וכן המתענה לשם שמים כדי שלא יבא לידי קלות ראש מרוב אכילה ושתיה יתברך באלקי אמן והוא היה מתענה בהן ובשבת שבעשרת ימי תשובה לא היה מתענה. [ארחות חיים הלכ' סדר תפלת מוסף (ר''ה) סימן י''ז].
-----
ונהגו בכל מקומות ישראל לתקוע שופר ביום ראש חדש אלול, ויש למנהג הזה סמך במדרש, וכן כתוב במקצת אגדות. בראש חדש אלול עלה משה להר לקבל לוחות שניות, והעבירו שופר בכל המחנה, שהרי משה עלה להר שלא יתעו עוד בעבודה זרה, והקדוש ברוך הוא נתעלה באותה תרועה ובאותו שופר, שנאמר עלה אלהים בתרועה ה' בקול שופר. וכן התקינו חכמים ז''ל שיתקעו בשופר בראש חדש אלול, בכל שנה ושנה. ונהגו לומר אחר תפלת יוצר ומנחה אבינו מלכנו, ואפילו בשבת. [כל בו הלכ' עשי''ת סימן ס''ה].
-----
וגם נהגו כל ישראל לטבול בנהר בערב ראש השנה ויום הכפורים. ולולי צינת אלה הארצות, מחייבי כל ישראל לעשות כן, דבעל קרי אסור בתפלה. וסמכו על הא דאמר ר' יוחנן בטלוה לטבילותא. וכתב הרי''ף לטבילותא בטלו, אבל לנטילותא לא בטלו, ועתה נקוט מנהג כל ישראל שאין מתפללין עד שירחצו. ובספרד שאין להם צינה טובלין, אבל באלה הארצות לא, ובירושלמי משמע, דמקומות יש שטובלין ויש שאין טובלין. ומפני שתפלות ראש השנה ויום הכפורים צריכות טהרה מאוד, ואין הצינה עדיין, נהגו לטבול. ע''כ. ואין מברכין על טבילה זו, לפי שאינה רק בשביל טהרה. כך כתב הר''מ [נ''ע]. והוא היה נוהג לשפוך על גופו ט' קבין מים חמין, שהם רי''ו ביצים, במקום טבילה, כי אותה טבילה אינה אלא בשביל טהרה ולא בשביל חובה עכ''ל. [כל בו הלכ' ראש השנה סימן ס''ד].
-----
וכתב רב האי גאון להתענות בב' ימים של ראש השנה, כך אנו רואין יפה שלא להתענות, שכך אמרו פרנסי הדור הראשון לישראל בראש השנה אכלו משמנים ושתו ממתקים, שעשרת ימים אלו ימי תשובה מקרו, ימי צום לא מקרו, אלא להתפלל ולהתחנן (ולהתענות) [ולהתוודות] ולעמוד בתחנונים ולחזור בתשובה. ובירושלמי במסכת תענית בכל מתענין חוץ משבתות וימים טובים וחולו של מועד וחנוכה ופורים. ואומר הר''מ [נ''ע] שגאון אחד אמר לו, הלואי שיהיו מתענין בב' ימים של ראש השנה, אבל הוא כתב בתשובה אחרת האוכל לשם שמים תבא עליו ברכה, וכן המתענה לשם שמים תבא עליו ברכה, כדי שלא יבואו לידי קלות ראש, מרוב אכילה ושתיה. יתברך באלהי אמן. והוא היה רגיל להתענות בהן. ובשבת שבעשרת ימי תשובה, לא היה מתענה. [כל בו הלכ' ראש השנה סימן ס''ה].
-----
ואמר רב עמרם ז''ל, בעשרת ימים שבין ראש השנה ליום הכפורים, משכימין בכל יום בבתי כנסיות קודם עלות השחר, ומבקשים רחמים. ומתחיל שליח צבור תהלה לדוד, ואחר כך אומר קדיש, ומתחיל תחנונים, ולאחר שמסיים אומר ואנחנו לא נדע [מה נעשה] וכו'. ואומר קדיש. כשמשכימין לומר סליחות בעשרת ימי תשובה, ובאו אנשים והשלימו מנין טרם יאור היום, יאמר החזן ג' פסוקים, או קצת מן הסליחה, אחרי שבא המנין, כדי לומר עליהם קדיש. ויש מקומות שנהגו לפתוח דלתות הדביר, אבל לא הארון, כי אם ביום ספר. וגם יש מקומות שאומרים תחינה בלילה הראשונה. וגם יש מקומות שנהגו שמי שמתפלל באשמורת יתפלל אמש ערבית, וגם מתפלל בבוקר שחרית. ויש מנהג בכמה מקומות שמשכימים מראש חדש אלול עד יום הכפורים, ומתפללים סליחות ותחנונים, כנגד מ' ימים שעמד משה לקבל עשרת דברות אחרונות, וביום הכפורים אמר לו סלחתי כדבריך, וירד. [כל בו הלכ' עשי''ת סימן ס''ה].
-----
ועל התענית דראש השנה איכא פלוגתא דרבוותא ונתעצמו בראיותיהם, ועל כולם אני קורא ועמך כולם צדיקים. אמנם האוכלים לא יאכלו כל שובעם למען לא יקילו ראשם ותהי' יראת השם על פניהם. והמתענים פעם אחת תענית חלום בר''ה לא יאכל כל ימי חייו בראש השנה כך מקובלני. [האגודה].
-----
אמרי' בפרקי דר' אליעזר בן הורקנוס בראש [חדש] אלול אמ' הק' למשה עלה אלי ההרה והעברת שופר בכל המחנה שהיה משה עולה בהר שלא יטעו עוד ישראל לע''ז. והקב''ה נתעלה באותו שופר... שנאמר עלה אלהים בתרועה י''י בקול שופר (תהילים מ''ז) ולכך התקינו חכמים שיהו תוקעים בראש חדש אלול בכל שנה ושנה. מצ' בפ''א דכריתות [ו' ע''א] גמרא המפטם את השמן. אמ' אביי השתא דאמרת סימנא מילתא היא. יהא איניש רגיל למחזי בריש שתא קרא כרתי סילקא ותמרי. מיכן נהגו בני צרפת לאכול בראש השנה תפוחים אדומים. וכן בפרוונצא אוכלין ענבים לבנים ותאנים לבנים וראש כבש. כל דבר חדש וקל וטוב לסימן טוב לכל ישראל. [מחזור ויטרי סימן שכ''ג].
-----
אני אבי העזרי פרשתי מקצת מנהגים על סדר מסכת ראש השנה ברוך נותן ליעף כח. מצאתי בתשובת קדמונים שחקקתם שאנו נחשי נחישות במה שאנו רגילים ליקח ראשי כבשים בראש השנה ואוכלין דבש וכל מיני מתיקה ואוכלים טיסני עם בשר שמן ואוכלין רביא וכרתי, ושאנו שוחטים תרנג[ו]לים בערב יום הכיפורים כמספר בני הבית, ושאנו מסתכלין בצפרנים בבורא מאורי האש ומטילין מים על כוס של הבדלה ורוחצים פנינו. נשיב לכם על ראשון ראשון ועל אחרון אחרון. הנה זה הנחוש טוב הוא ורובו מן יסוד המקרא והאגדות. ראשי כבשים שאנו רגילין לאכול בראש השנה, כדי שישימנו הקדוש ברוך הוא שהוא ראש לכל לראש (לראש) ולא לזנב. ומה שאנו אוכלין טיסני עם בשר ושותין דבש וכל מיני מתיקה, כדי שיהיה השנה הבאה עלינו שמינה ומתוקה, וכן אומר בעזרא [נחמיה ח'] לכו אכלו משמנים וגו'. רביא דהוא פול המצרי אנו אוכלים, כדי שירבו נכסינו כרביא זו. וכרתי אנו אוכלין כדי שיכרתו שונאינו. שוחטין תרנגולים בערב יום הכיפורים, בכונה טובה אנו עושין. וכן מנהג כל חכמי הארץ ובעלי בתים לוקחין תרנג[ו]לים זכרים ונקבות ומחזירים אותם בחייהם על כל אחד ואחד ואומרין זה תחת פלוני וזה חלופו [של] פלוני זה נכנס לחיים וזה נכנס למיתה, ושוחטים ומחלקים בין עניים ויתומים ואלמנות, כדי שיהא כפרה על נפשותינו. ויש חכמים ובעלי בתים עושים גם בראש השנה כן. ויש עשירים גדולים ששוחטין בענין זה אלים וכבשים וגדיים ומחלקין לעניים. ומה שאנו מסתכלים בצפורנים זה הדבר שנוי בתלמוד בבלי [ברכות נ''א ע''ב] ובירושלמי [שם פ''ט ה''ז] אין מברכין על האור עד שיאותו לאורו, ופי' עד שמרגיש בוהק האור של נר הבדלה, ומאחר שכן שנינו אין זה כי אם ניחוש של מצוה. ומה שאנו מטילין מים בכוס של הבדלה ושותים ומה שנשתייר אנו רוחצין פנינו, כדי לחבב את המצות, ואמרו חכמים שיורי מצוה מעכבין את הפרענות. ומה שכתבו שאנו מחללים שבת וראש השנה שאנו מתענין בראש השנה ובשבת שבין ראש השנה ליום הכיפורים הלואי שכל ישראל יכולין לעשות כן. ואנו נוהגין להתענות קודם ראש השנה שבעה ימים ואפילו בשבת, שכבר אמרו חכמים [תנחומא אמור כ''ב] לפני ראש השנה התחילו גדולי הדור להתענות והקדוש ברוך הוא מכפר להם שליש מעונותיהם מראש השנה ועד יום הכיפורים התחילו היחידים להתענות והקדוש ברוך הוא מכפר להם שליש מעונותם הגיע יום הכיפורים כל ישראל מתענים אנשים ונשים וטף ולובשים לבנים כמלאכי שרת ועומדים יחפין כמתים והקדוש ברוך הוא מתמלא עליהם רחמים ומכפר על כל עונותיהם ומקבל תשובה כשנאמר [ויקרא ט''ז] כי ביום הזה יכפר עליכם וגו'. ואמרו חכמים [לעיל י''ח ע''א] מאי דכתיב [ישעיה נ''ה] דרשו ה' בהמצאו וגו' אימתי המצאו לישראל בעשרה ימים שבין [ראש השנה ליום הכיפורים קראוהו בהיותו קרוב ביום הכיפורים יכול בלא תשובה תלמוד לומר יעזוב רשע דרכו ואמרינן נמי יחיד אימת אמר רב נחמן בעשרה ימים שבין ראש השנה ליום הכיפורים]. מכאן למדנו שצריכין כל ישראל להתענות ולבקש תחנונים בעשרה ימים אלו עד שיתקרע עליהם גזר דין וירחמו עליהם מן השמים. ואני אב''י העזר''י מוסיף כדי לאמץ הניהוגים. גרסינן בפרק קמא דכריתות [ה' ע''ב] ובפרק בתרא דהוריות [י''ב ע''א] האי מאן דבעי למידע אי מפיק שתא אי לא לייתי בהלין עשרה יומין שבין ריש (ירחא) שתא ליומא דכיפורי שרגא וליתליה בביתא דלא נשיב זיקא אי משוך נהורא נידע דמסיק שתיה וכו' עד אמר אביי השתא דאמרת סימנא מילתא היא יהא אדם רגיל למיכיל בריש שתא קריא ורביא וכרתי [סילקא] ותמרי. והא דאמרינן לעיל מיניה ולאו מילתא הוא דילמא חלש דעתיה ומיתרע מזליה, לא קאי אלא אמאי דקאמר האי מאן דבעי למיפק לאורחא ובעי למידע אי הדר לביתיה אי לאו וכו', משום שהשטן מקטרג בשעת הסכנה, כגון בדרך, וגרסינן בירושלמי ברכות [פ''ד ה''ג] כל הדרכים בחזקת סכנה וכן כל החולים בחזקת סכנה, ובדבר קטן חלש דעתיה ומיתרע מזליה. ובזמן הזה נוהגין להדליק נר כל אחד ואחד ביום הכיפורים בבית הכנסת, שהוא יום גמר דין, וגם נקרא ראש השנה בעשור לחודש וגו' ואמרינן בפרק שני דערכין [י''ב ע''א] איזה שנה שראש השנה שלה בעשור הוי אומר זה יובל. [ראבי''ה סימן תקמ''ז].
-----
אמרי' (בנדרי') [בכריתות], השתא דאמרת סימנא מילתא היא לנקוט איניש בריש שתא רובייא, וכרתי, ותמרי, ד[י]רבו זכיותינו, יכרתו שונאינו יתמו עוונותינו. ומכאן יש לי סמך למנהג פרובינצ' לקחת כל עינייני חידוש ולתת על השלחן בלילי ר''ה לסימנא טבא לכל שנה הבאה, ראש כבש שיהיו לראש ולא לזנב, וריאה שהיא דבר קל וכמ' דברי' ומנהג אבותי' תור' היא. אב''ן. [המנהיג הלכ' ראש השנה].
-----
בתשובות הגאונים שחקקתם שאנו נוחשין נחישות שאנו רגילין ליקח ראשי כבשים בר''ה ואוכלים דבש וכל מיני מתיק' ואוכלים טיסני עם בשר שמן ואוכלים רוביא דהוא פול המצרי וכרתי ואנו שוחטים תרנגולת בערב יום הכיפורים כמספר בני הבית, וזה הניחוש טוב הוא ורובו מיסוד המקרא והגדות, על ראשי כבשים שאנו אוכלים כדי שיזכרנו הקב''ה לטובה וישימנו לראש ולא לזנב, ומה שאנו אוכלים טיסני ושותים דבש וכל מיני דבר מתוק כדי שתהא השנה הבאה עלינו שמינה ומתוקה וכן כתוב בספר עזרא אכלו משמנים ושתו ממתקים, רוביא אנו אוכלין כדי שירבה נכסינו כרוביא זו, וכרתי אנו אוכלים כדי שיכרתו שונאינו ומורי רבי'  אב''י העזרי הביא מפ''ק דכריתות [ו', ע''א] ופרק בתרא דהוריות [י''ב, ע''א] דאמר אביי השתא דאמרת סימנא מילתא היא יהא רגיל אינש למיכל בריש שתא קרא ורוביא וכרתי וסילקי ותמרי. ואנו רגילין לאכול ראש של איל ודבש חי ומטבילין הראש בדבש כדי שיזכור לנו איל של יצחק ודבש כדי שתהא השנה הבאה עלינו שמינה ומתוקה. וכשמקדשין על השלחן ערב ר''ה אומר זמן בשתי לילות כדפריש ס''פ בכל מערבין. [או''ז הלכ' ר''ה סימן רנ''ז].
-----
אמר אביי השתא דאמרת סימנא בעלמא מילתא היא יהא איניש רגיל למיכל בריש שתא קרא ורוביא וכרתי וסילקא ותמרי. ואנן רגילין לאכול ראש של איל ודבש חי, ומטבילין את הראש בדבש. [פסקי או''ז].
-----
גרסינן בהוריות [י''ב ע''א] אמר אביי השתא דאמרת סימנא מילתא היא יהא רגיל איניש למיחזי בריש שתא קרא ורוביא כרתי סילקא ותמרי, סימן קרכס''ת ע''כ. ונהגו עלמא למנקט כל חד וחד, ואומרין אקרא יהי רצון מלפניך י''י אלקי ואלקי אבותי שיקראו לפניך זכיותנו ושיקרע רוע גזר דיננו. רוביא, ירבו זכיותנו. כרתי, יכרתו שונאינו. סילקא, יסתלקו עוננו. תמרי, יתמו שונאינו יתמו עוננו. ומזה יוכל כל משכיל לדעת כי רבותינו עליהם השלום רמזו על זה שלא יסמוך אדם על הנחשים וסימנים, רק שישים בטחונו בצור אדון הכל אשר בידו להפוך את הקללה לברכה, שהרי בזה תראה שכל אלו הפירות שהם קרכס''ת שמותיהם משונים ונוטים יותר לרוע מטוב. וכיונו על זה שיתפלל האדם שרוע השמות יהפוך אותם הצור יתעלה על כלוי העונות והאויבים, שהרי לשון קריעה לשון קשה הוא ונבקש מאתו שיקרע רוע גזר דיננו. וכן לשון רוביא מורה על לשון ריב ומדון, ואנו מהפכין אותו בתפלתנו לרבוי הזכיות. וכן כרתי שיכרתו שונאינו. וסילקא שיסתלקו אויבינו ועונינו. ותמרי שיתמו אויבינו ויתמו חטאינו. על כן ראוי לכל אדם לאמת בלבו שאין עוד מלבדו, ומאתו ישאל העזר והטוב. ולא ילך אחר נחשים, כי הרעים יהפכם על אויביו לרעה ויהפכם אליו לטובה. [המאורות].
-----
גרסינן במסכת [ע''ז] [ד' ע''ב] לא לצלי איניש צלותא דמוספי בתלת שעי קמייתא [בריש שתא]. [המאורות].
-----
במסכת הוריות [י''ב ע''א] ובכריתות [ו' ע''א] אמר אביי להוי רגיל אינש למיכל בריש שתא רוביא וכרתי יש מפרשים רוביא שירבו ישראל וכרתי כדי שיכרתו שונאי ישראל. וקשה א''כ יאכל כל דבר, אם טוב הוא יהי' כנגד ישראל, ואם רעה הוא יהפך כנגד שונאי ישראל, אלא יש לומר רוביא וכרתי שניהם גדילים מהר וסימן טוב הם. וכתבו הגאונים הילכך רגילין לאכול דבש ותפוחים מתוקים סימן לשנה מתוקה. ולא יאכלם בלא ברכה, ואף כי אוכלם תוך הסעודה אחר ברכת המוציא. [האגודה].
-----
ומנהג הוא בכמה מקומות שמשכימין מראש חדש אלול ועד יום הכפורים ומתפללין סליחות ותחנונים, כנגד ארבעים יום שעמד משה רבינו ע''ה בהר לקבל דברות אחרונות, וביום הכפורים אמר לו סלחתי כדבריך וירד. ונהגו כל ישראל להתענות בערב ראש השנה ולעשות צדקות גדולות כדאמרינן אגרא בתעניתא צדקתא. [ספר המנהגות לרבינו אשר מלוניל].
-----
ונהגו כל ישראל [לטבול] בנהר בערב ראש השנה ובערב יום הכפורים, ולולי צנת הארצות האלה מחייבי כל ישראל לעשות כן, דבעל קרי אסור בתפלה וסמכו על הא דאמרינן [ברכות כ''ב ע''א] בטלוה לטבילותא, וקאמ' בהלכות ר' יצחק אלפאסי ז''ל השתא דלא אתמר הילכתא לא (נ''א) כמר ולא כמר דאמ' בטליה לטבילותא ולא כמר דבטליה לנטילותא אבל טבילותא לא בטלו נקוט מנהג דכל ישראל אין מתפללין עד שירחצו, וקא אמרי הם נהגו בספרד שאין להם צנה אבל באלה הארצות לא, ובירושלמי דמקומות יש טובלין ויש שאין טובלין, דקאמ' תפתר במקום שאין טובלין, מפני שתפלות ראש השנה ויום הכפורים צריכות מאד ואין הצנה עדיין על כן נהגו לטבול. [ספר המנהגות לרבינו אשר מלוניל].
-----
ומה שנהגו לתקוע מראש חדש אלול בכל יום ויום, הכי תניא בפרקים דרבי אליעזר [פמ''ו] רבי יהושע בן קרחה אומר ארבעים יום עמד משה בהר קורא מקרא ביום ושונה משנה בלילה ולאחר ארבעים יום ירד ושבר הלוחות בשבעה עשר בתמוז ועשה ארבעים יום במחנה והרגו הלוים את ישראל והתקין כל שבט [ושבט] במקומו באחד באלול אמר לו הקדוש ברוך הוא למשה עלה אלי ההרה והעבירו שופר בכל המחנה שהרי משה עולה להר שלא יטעו עוד בעבודה זרה והקדוש ברוך הוא נתעלה באותו שופר שנאמר עלה אלהים בתרועה וגו' ולכך התקינו חכמים שיהיו תוקעין בראש חדש אלול כל החודש בכל שנה ושנה כדי להזהיר ישראל שיעשו תשובה שנאמר [עמוס ג'] אם יתקע שופר בעיר וגו' וכדי לערבב השטן שלא להסטין על ישראל. [ראבי''ה סימן תקמ''ב].
-----
מנהג צרפת להתחיל מר''ח אלול ואילך לתקוע בכל יום, ויש לי סמך לדבר בפרקי ר' אליעזר, בר''ח אלול אמ' הקב''ה למשה עלה אלי ההרה והעבירו שופר בכל המחנה שהרי משה עלה להר ואל יתעו עוד ישראל אחר ע''ז והקב''ה נתעלה באותו שופר שנ' עלה אלהי' בתרוע' י' בקול שופר, לכן התקינו לתקוע בר''ח אלול בכל שנה ושנה, והצרפתי' עושים אף משם ואילך. אב''ן. [המנהיג הלכ' ראש השנה].
-----
נהגו בכמה מקומות לתקוע מר''ח אלול בכל בקר וכל ערב לעורר דרכי התשובה וכן נהגו באשכנז אחר תפלה בכל בקר וערב וסמכו על פירקי רבי אליעזר פ' מ''ו שבר''ח אלול שעלה משה להר העבירו קול במחנה שעלה משה להר שלא יטעו עוד בעבוד' זרה והקב''ה נתעלה באותו שופר שנ' עלה אלהים בתרועה כו' (וכן) [לכן] התקינו חכמים שיהו תוקעים שופר בר''ח [אלול] בכל שנה כדי להזהיר את ישראל שישובו בתשובה שנ' אם יתקע שופר בעיר וגומר וכדי לערבב את השטן שלא להשטין את ישראל. [רבינו ירוחם נ''ו ח''א].
-----
כתב ה''ר אשר ז''ל, ערב ראש השנה, נהגו להתענות, ולעשות צדקות גדולות, כדאמרינן אגרא דתעניתא צדקתא. [כל בו הלכ' ראש השנה סימן ס''ד].
-----
ומפני שיום זה הוא יום הדין, נהגו כל ישראל להקדים מחמשה עשר יום באלול, להשכים ולומר תחנונים, ולשאול רחמים מהשם יתעלה, עד יום הכפורים, שהוא יום חתימת הדין. ויש מקומות שנוהגין להשכים מראש חודש אלול, כי בראש חודש אלול עלה משה להר פעם שלישית, לקבל לוחות שניות, והתפלל בהם על ישראל, ונתקבלה תפילתו, ונתנו לו הלוחות, וירד ביום הכפורים, ונקבע יום מחילה וסליחה לדורות, והדרשנים אומרים סמך לדבר, אני לדודי ודודי לי, ראשי תבות אלול. וסופי תבות ארבעה יודין, מספר ארבעים יום, וכן (דברים ל', ו') ומל ה' אלהיך את לבבך ואת לבב זרעך, ראשי תבות אלול. וכן (ישעיה נ''ט, כ') ובא לציון גואל ולשבי, שתי אותיות אחרונות של גואל ושתי אותיות ראשונות של ולשבי הרי אלול. ורבינו האי כתב, מנהג לומר תחנונים בהני עשרה ימים בלחוד, ושמענא דבמקצת אתרותא קיימן מראש חודש אלול. וכתב הרב רבי יצחק בן גיאת, אנו מנהגנו כהני דקיימי מתחילת אלול. [אבודרהם תפילת ראש השנה].
-----
וכבר נשאל מאת גור אריה, מפני מה תוקעין במוצאי יום הכפורים קודם שיתפללו שמונה עשרה ויאמרו הבדלה בחונן הדעת, והשיב תקיעת שופר חכמה ואינה מלאכה היא, ואינו אסור לתקוע בשבת, אלא דלא ליתי לטלטולי ברשות הרבים כדי לילך אצל בקי ללמוד סדר תקיעות והוצאה מרשות היחיד לרשות הרבים מלאכה גמורה היא, אבל בתקיעה אחת במוצאי יום הכפורים ליכא למיחש להכי, משום דבחדא תקיעה לא צריך למיזל א[צל] בקי. ועוד שהרי כבר תקעו בראש השנה וזכור הוא בתקיעות יפה, והשופר מראש השנה בבית הכנסת הוא עומד, ואינו צריך להביאו ממקום אחר לשם. [סידור רש''י סימן ר''ו].
-----
עשרת ימים שבין ראש השנה ליום הכיפורים קבעום בתפילה ותחנונים. לפי שבראש השנה נידון כל חלד. והמושב לי''י כיפר לו תשובתו. ויום כיפור. כדכת' ויהי כעשרת הימים ויגוף י''י את נבל וימות (שמואל א' כ''ה) ודרשינן [ר''ה י''ח ע''א] לעשרת ימי תשובה אשר עיכבו לו מן השמים אולי יעשה תשובה. ועוד מצינו בפ' סדר תעניות. [תענית ט''ז ע''א] אחינו נאמר באנשי נינוה וירא אלהים כי שבו מדרכם הרעה וגו' (יונה ג'). שקם ותעניתם לא נאמר. אלא כי שבו. הא למדת שגדולה תשובה שמקרעת גזר דין. שנ' ושב ורפא לו (ישעיה ו'). ונ' שובו בנים וגו' (ירמיה ג'). ועוד דרשי' בפ''ק דראש השנה. [י''ח ע''א] כת' דרשו י''י בהמצאו (ישעיה נ''ה). וכת' בכל קראינו אליו (דברים ד'). לא קשיא כאן ביחיד. כאן בציבור. ויחיד אימתי מצוי להם. בעשרת ימים שבין ראש השנה ליום הכיפורים. וגרסינן בגמרא דבני מערבא ביציאות שבת. [פ''א ה''ג] ר' חייא רבה מפקד לרב אי אתה יכיל למיכל כל שתא חולין בטהרה אכיל. ואי לא. תהא אכיל שבעא יומין מן שתא. פי' שבעה ימים שבין ראש השנה ליום הכיפורים. כד בצרת מינייהו שני ימים של ראש השנה ויום הכיפורים אשתיירו שבעה יומין. [מחזור ויטרי סימן של''ז].
-----
מנהג כל ישראל להשכים ולומ' תחנוני' מר''ה ועד כיפור שהם ימי רחמ' כדאמ' בר''ה דרשו י' בהמ', אמתי בי' ימי' שבין ר''ה ליה''כ. ויש מקומות בספרד שמתחילין מר''ח אלול, ויש לי סמך למנהגם מפני שעלה משה למרום בר''ח אלול לקבל לוחות האחרונות וירד ביום הכיפו' ולכך הוקבע לדורות יום מחילה וסליחה שנ' לו סלחתי כדבריך. אב''ן. [המנהיג הלכ' ראש השנה].
-----
נהגו לקום לסליחות ולומר תחנונים בי' ימי תשובה שהן הימים שבין ר''ה וי''ה ויש מקומות שנהגו לקום מר''ח אלול וכתב רב כהן צדק נהגו לומר בב' ישיבות תחנונים בי' ימים שבין ר''ה לי''ה וכן אמר רב עמרם ומר רב האיי מנהג לומר תחנונים בהני יומי שבין ר''ה לי''ה לחוד ושמענא דבמקצת אתרוותא קיימי מר''ח אלול ואומרין שבו עלה משה למרום פעם שלישי וירד בלוחות שניות בי''ה וכל המוסיף לבקש רחמים זכות הוא לו וכתב הריב''ג ואנו מנהגנו כהנך דקיימי מר''ח אלול. להתענות בב' י''ט של ר''ה ובשבת שבנתים לאותם שמתענין י' ימי תשובה כתב רב נטרונאי גאון שאין מתענים ביום ראשון של ר''ה אבל ביום טוב שני ובשבת בינתים הם משונים מכל השנה לפיכך נהגו רבותי להתענו' בהן בין בחול בין בשבת ע''כ ותמהו עליו ותפסו עקר דברי רבינו האיי גאון שכתב שאין מתענין לא בב' י''ט של ר''ה ולא בשבת שובה והביא ראיה מעזרא [נחמיה ח', י'] שאמר אכלו משמנים וכן כתב ריב''ג ורז''ה ימי תשובה מיקרו ימי צום לא מיקרו וכן כתב מר שר שלום גאון ורבי אבי''ה והביא ראיה מהירושלמי [ר''ה פ''א ה''ג] וכן כתב רב נחשון גאון בתשובה. נהגו כמה אנשים ליזהר שלא לאכל פת של גוים כלל בי' ימי תשובה אפילו שאין נזהרין כל השנה כלה וסמכו על הירושלמי [שבת פ''א ה''ג] רבי חייא רבה מפקד לרב אי את יכיל למיכל כולי שתא בטהרה איכול ואי לא איכול ז' ימים בשתא וכתב רבי אבי''ה קבלתי שאלו הז' ימי' הם ז' שבין ר''ה לי''ה וכן נוהגין באשכנז. [רבינו ירוחם נ''ו ח''ג].
-----
גרסינן בירושלמי בפרקא קמא דשבת (הלכה ג') רבי חייא רבה מפקד לרב, אי את יכול למיכל כוליה שתא בטהרה אכול, ואי לא אכול שבעה יומין בשתא, וכתב אבי העזרי, קבלתי שאלו שבעה ימים הם שבעה ימים שבין ראש השנה ליום הכפורים. וכתב הרא''ש, על כן נהגו באשכנז, אף אותם שאין נזהרין מפת של גוים כל השנה, בעשרת ימי תשובה נזהרין. [אבודרהם תפילת ראש השנה].-----

