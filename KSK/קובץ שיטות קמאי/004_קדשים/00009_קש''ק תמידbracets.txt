&UniqueId=1279&CosmeticsType=#dii=1#is2=13#is3=20#ip2=<img  alt=''''  src='..\pics\dot.bmp''>_nbsp#ix2=_nbsp_nbsp#ti2=60#sil=3#bs2=20#bs3=30#pr2=<BR>#pr3=<BR><HR><BR>#pr4=<BR><HR><BR>&LastLevelIndex=2&Comments=&wrap=1

מסכת תמיד
<h2> כ''ה ע''ב.</h2>
בשלשה מקומות הכהנים שומרים בבהמ''ק בבית אבטינס. לשכה שמפטמין בו הקטרת. ובית הניצוץ. כך שמה של לשכה. ובית המוקד. לשכה שהיה שם מדורה כדאמרינן לקמן, באותן ג' מקומות הכהנים משמרין העזרה אבל הלוים משמרין במקומות אחרים בכ''א מקומות כדאמרן לקמן. והרובים. כהנים ילדים שלא הגיעו לפירקן כגון רביא. רובדין. כסאות. ועליהן זקני כהנים של בית אב ישנים. ופרחי כהונה. בחורים שהביאו שתי שערות שראויין לעבודה. כסתו. כסת שלו של חול מניח בארץ על גבי הרצפה וישן על גבו. 
<h3>[רבינו גרשום]</h3>
------
בשלשה מקומות הכהנים שומרים. שאינם ישנים כל הלילה, ושומרים את המקדש בשביל כבודו. בית המוקד. לישכה שהיתה [בה] מדורה שהכהנים מתחממים בה. ובאותן ג' מקומות הכהנים שומרים את העזרה, אבל הלווי' בכ''א מקומות כדנימא לקמן [כ''ו ע''א]. הרובים. הילדי' כמו רבי'. רובדין. כסאות. ועליהם. ועל אותן רובדין. זקני בית אב. של כהנים שהיו משמשים למחר ישנים שם. והרובים שהיו שומרים לא היו ישנים. ופרחי כהונה. הראוים לעבודה וגדולים מהרובים כדמפ' בגמר' [כ''ז ע''א]. כסותו. כסות של עצמו של חול היה מונח בארץ, וישן עליה. ובפתרוני הרב ר' שמואל החסיד והרב ר' יצחק ב''ר שמואל ז''ל נוטין לומר, דמהאי טעמא היו בית אבטינס ובית הניצוץ עליות כדי שיהיו יכולין לישב כשהיו רוצים, מפני שתחתיהם של אלו עליות היה קדוש קדושת העזרה וקיימ' לן [לקמן כ''ז ע''א] דאין ישיבה בעזרה לפיכך עשו אותן עליות, לפי' שאמר רב בפ' כיצד צולין [פסחים פ''ה ע''ב] גגות ועליות לא נתקדשו. ומביאין ראיה כמו כן שבית אבטינס היה צריך להיות קדוש קדושת העזרה, מפני שבבית אבטינס היו מפטמין את הקטורת, וקיי''ל בפ''ק דכריתות [ו' ע''א] שאין שורין את הצפורן במי רגלים משום שאין מכניסין מי רגלים במקדש מפני הכבוד, וחוץ לעזרה אי אפשר לשרותה במי רגלים, מסייע ליה לר' יוסי בר חנינא, קדש היא קודש תהיה לכם, כל מעשיה לא יהו אלא בקודש. ובמסכת שקלים נמי בפ' התרומה [פ''ד ה''ג, י''א ע''א] אפליגו בה ר' יוסי בר חנינא ורב יוחנן אם פטמה בחול. וקשה לי על זה הפירוש. חדא שהרי הלוים שהיו שומרים למטה מה תקנה היה להם כשהיו רוצים לישב. ועוד כי היכי דמסיק לקמן [כ''ז ע''ב] מסייע ליה לר' יוחנן דאמר מחילות לא נתקדשו. אמאי לא אמר נמי מסייע ליה לרב דאמר [פסחים פ''ה ע''ב] גגין ועליות לא נתקדשו. ועוד דמוכח בהדיא בפ''ק דיומא [י''ח ע''ב] דבית אבטינס היה מקום קדוש קדושת עזרה. דתנן מסרוהו זקני בית אב לזקני כהונה והוליכוהו לעליית בית אבטינס, ואמרי' [שם י''ט ע''א] דללמדו חפינה היו מוליכין אותו לשם. וא''כ אי ס''ד דבית אבטינס היה חול היה הקטורת נפסל ביוצא, שהרי כל הקטורת שראוי לחפינה מסתמא קדוש הוא, ותניא בפ' קמא דשבועות [י''א ע''א] דניתנה במכתשת נפסלה בטבול יום, ומסיק התם משום דקדושה קדושת הגוף היא כבר מאחר שנכנסה במכתשת שהיא כלי שרת איקדשה לה. ואגב גררא נפרש מ''ש בהמה מקטורת ומנחות, דבהמה כשאדם מקדישה לאלתר הויא קדושת הגוף, וקטורת ומנחות לא הויין קדושי קדושת הגוף עד דמקדישן בכלי, כדתנן [מעילה ט' ע''א] המנחות כשקדשו בכלי נפסלין בטבול יום וכולי מילתא, כדקתני במעילה [שם] ובפ''ק דשבועות [י''א ע''א] קא מייתי לה. וי''ל דהיינו טעמא דבהמה לאלתר קדשה קדושת הגוף, משום דלאלתר הויא ראויה להקרבה ואינה מחוסרת מעשה רבה אלא שחיטה בלבד. אבל קטורת מחוסרת מעשה רבה כגון כתישה, ומנחות בלילה. על כן לא קדשי קדושת הגוף בפה אלא בכלי שרת דוקא. ואחר כן נחזור לקושיא. דמהתם מוכח דבית אבטינס היה קודש. והא ליכא למימר שהיה לומד חפינה ע''י קמח או דבר אחר שאינו קטורת, דהא לאו מילתא היא, דא''כ למה יותר הוליכוהו לבית אבטינס מלשכה אחרת. אלא ע''כ משום דאבטינס היו מפטמין את הקטורת לשם, לפיכך היו מוליכין אותו לשם. ובשביל כך נראה דבית אבטינס ובית הניצוץ לא בשביל כך היו גבוהים משום דגגין ועליות לא נתקדשו, אלא מקודשין היו, ומה שעשו אותם עליות מפני שכך היו אותם מקומות עומדין שאם לא היו עליות היה מקום צר ביותר ולא היה כ''כ נוי לעזרה כמו עכשיו כשעשו עליות. ולישיבה בעזרה אין לחוש, כי כללא דמילתא נראה שכך הוא בכל מקום שאי אפשר לעשות בעזרה שום דבר שהצריך הכתוב לעשות בעזרה כי אם בישיבה זו, יכול לעשות בין כהן בין מי שיהיה. כגון קדוש ידים ורגלים מן הכיור אי לאו כתיב קרא אחרינא לעמוד לשרת וכדאיתא בפ''ב דזבחים [י''ט ע''ב]. וכגון שמירת המקדש שאי אפשר בלא שמירה כדילפינן בגמרא [לקמן כ''ו ע''א]. וצריך לשמור הכהנים במקום הקדש ממש וכדאיתא בספרי [במדבר י''ח ב'], וכמו שהביא גם בפירושו הרב שמואל החסיד כדכתיב [במדבר שם] אתה ובניך אתך לפני אהל מועד הכהנים מבפנים והלוים מבחוץ, בכה''ג לא חיישי' לישיבה בעזרה. ולקמן בגמ' [כ''ז ע''א] מפ' טעמא מ''ש הר הבית דעבדינן מתוכו ומ''ש עזרה מבחוץ, לשם נפרש יותר ונאריך בדבר. 
<h3>[פירוש הראב''ד הנדמ''ח]</h3>
------
והמצוה הכ''ב היא שצונו לשמור המקדש וללכת סביבו תמיד בכל לילה כל הלילה לגדלו ולכבדו ולרוממו. והוא אמרו יתעלה לאהרן (קרח י''ח) אתה ובניך אתך לפני אהל העדות. כלומר שהם יהיו לפני תמיד. וכבר נכפל צווי זה בלשון אחר והוא אמרו ית' (שם) ושמרו את משמרת אהל מועד. ולשון ספרי אתה ובניך אתך לפני אהל העדות הכהנים מבפנים והלוים מבחוץ. כלומר לשמרו וללכת סביבו. ובמכילתא (ספ''ז בילקוט ובמדרש הגדול והו' בל''ת ס''ז) אמרו זה הלשון ושמרו את משמרת אהל מועד אין לי אלא בעשה ומניין בלא תעשה ת''ל ושמרתם את משמרת הקדש. הנה כבר התאמת לך כי שמירתו מצות עשה. ושם נאמר גדולה למקדש שיש עליו שומרים לא דומה פלטורין שיש עליה שומרין לפלטורין שאין עליה שומרין. וידוע כי פלטורין הוא שם ההיכל. ואמרו כי מהגדלת ההיכל ורוממותו שיהו שומרים מסודרים עליו. וכבר התבארו משפטי מצוה זו כלם בפרק ראשון ממסכת תמיד וממסכת מדות. 
<h3>[ספר המצות לרמב''ם — עשין כ''ב]</h3>
------
והמצוה הס''ז היא שהזהירנו מהתעצל בשמירת המקדש ומלכת סביבו תמיד כל הלילה והוא אמרו יתעלה (קרח י''ח ד') ושמרתם את משמרת הקדש. וכבר בארנו במצות כ''ב ממצות עשה ששמירת מקדש ולכת סביבו מצות עשה. וכן נבאר הנה שבטול זה הוא מצות לא תעשה. ולשון מכילתא (ספ''ז הובא בילקוט ומדרש הגדול) ושמרו את משמרת אהל מועד [שם ה'] אין לי אלא בעשה בלא תעשה מנין תלמוד לומר ושמרתם את משמרת הקדש. וכבר התבארו משפטי מצוה זו בתחלת מסכת תמיד ומסכת מדות. 
<h3>[ספר המצות לרמב''ם — לאוין ס''ז]</h3>
------
בשלשה מקומות הכהנים שומרים בבית המקדש, מפני הכבוד, שלא יסיחו דעתן מן המקדש לא ביום ולא בלילה, והיו הכהנים נעורים שם. בית אבטינס, לישכה שמפטמין בה את הקטורת, אבטינס היה ראש לאותה משפחה שהיו עושין הקטורת כדמשמע ביומא [ל''ח ע''א] שלא רצו ללמד מעשה הקטורת. בית הניצוץ, כך שם הלשכה, ובערוך [ערך ניצוץ] פי' על שם זהרוריתו ויופיו נקרא ניצוץ. בית המוקד, לשכה שהיה בה מדורת אש, שהכהנים מתחממין שהיו הולכין יחפים על הרצפה, באלו ג' מקומות הכהנים שומרים העזרה שלא יסיחו דעתם מן המקדש, כדכתיב, ביהוידע [מלכ' ב' י''א] ושמרתם את הבית מסח אבל הלוים בכ''א מקומות אחרים כדאמרינן לקמן [כ''ו ע''א]. בית אבטינס ובית הניצוץ היו עליות והרובים שומרים שם, בבית המקדש, רובים ילדים, נער [בראשית כ''א] רבייא. בית המוקד כיפה, אותו הבנין היה כיפה. בית גדול מוקף רובדים, מעלות איצטבאות של אבנים סביביו מתוכו כמו הר הבית סטיו לפנים מסטיו [פסחים י''ג ע''ב] וזקני בית אב, שהיה להם לעבוד למחר. היו ישנים שם, בלילה שהיו משכימים למחר ועל כן ישנים על הרובדים. ומפתחות העזרה בידם, ברשותם של הזקנים. ופרחי כהונה, בחורים שהביאו ב' שערות שראויין לעבודה כדמשמע בפרק הכל שוחטין [חולין כ''ד ע''א], אבל רובים אותם שלא הגיעו לפירקן. איש כסותו בארץ, כסת שלו למטה מרובדי הכהנים. ולא היו ישנים בבגדי הקודש, אלא פושטים. בכסות עצמם, של חול. 
<h3>[שיטה לרבינו שמואל ב''ר יצחק]</h3>
------
ושנינו במסכת תמיד (כ''ה ב') שאותן שלשה המקומות היו בית אבטינס ובית הניצוץ ובית המוקד, בית אבטינס ובית הניצוץ היו עליות בצד שערי העזרה והרובים שומרים שם, הם נערים שלא הגיעו לחינוך עבודה, ילד תרגומו רביא, בית המוקד כיפה [ו]בית גדול היה מוקף רובדין של אבן וזקני בית אב ישנים שם, אחר שפשטו בגדי קדש והניחום כנגד ראשיהם וישנים בבגדי עצמן, ומפתחות העזרה בידם ופרחי כהונה שהגיעו לעבוד עבודה איש כסותו בארץ, והם השומרים, אירע באחד קרי יוצא והולך [לו] במסיבה ההולכת תחת הבירה, שהמחילות לא נתקדשו, והנרות דולקין מכאן ומכאן עד שמגיע לבית הטבילה ומדורה גדולה היתה שם ובית הכסא של כבוד ירד וטבל ועלה ונסתפג ונתחמם כנגד המדורה בא וישב לו אצל אחיו הכהנים עד שהשערים נפתחים ויוצא והולך לו. שאע''פ שטבול יום אין נכנס לעזרת נשים שהוא מחנה לויה לזה הקלו שישהו שם עד הבקר מפני שנטמא בפנים אי נמי דרך השערים המש(ת)משין כניסה ויציאה החמירו יותר (זבחים ל''א ב' תד''ה ובטמאים). 
<h3>[סמ''ג עשין סימן קס''ה]</h3>
------
שנצטוו הכהנים והלויים לשמור המקדש וללכת סביבו תמיד בכל לילה ולילה כל הלילה. ושמירה זו היא כדי לכבדו ולרוממו ולפארו, לא מהיות שום פחד מאויב חלילה, שנאמר [במדבר י''ח] ושמרו את משמרת אהל מועד. ולשון ספרי, ואתה ובניך אתך לפני אהל העדות, הכהנים מבפנים והלויים אף מבחוץ, כלומר לשמור אותו וללכת סביבו. ובמכילתא אמרו ושמרו את משמרת אהל מועד, אין לי אלא בעשה וגומר, הנה התבאר ששמירתו מצות עשה היא. ושם נאמר עוד גדולה למקדש שיש עליו שומרין, אינו דומה פלטרין שיש עליה שומרין לפלטרין שאין עליה שומרין, וידוע שפלטרין שם ההיכל. משרשי המצוה מה שכבר כתבתי כמה פעמים כי בכבוד הבית סבה לתת מוראו אל לב בני אדם ובבואינו שם לבקש תחנה וסליחה מאת אדון הכל יתרככו הלבבות אל התשובה במהרה, וכענין שאמרנו בארוכה בסדר ואתה תצוה [מצוה צ''ח]. ומכבודו של בית הוא למנות עליו שומרין כדרך המלכים הגדולים אשר בארץ שיעשו כן, וכמו שבא במכילתא אינו דומה וכולי, כמו שכתוב סמוך. מדיני המצוה מה שאמרו זכרונם לברכה [מדות פ''א מ''א] שארבע ועשרים עדה שומרים אותו בכל לילה בארבעה ועשרים מקומות, הכהנים שומרים בג' מקומות מבפנים והלויים בכ''א מקומות מבחוץ, ומעמידין אחד שהוא מחזר על המשמרות כל הלילה ואבוקות דולקות לפניו ואיש הר הבית נקרא, וכל משמר שאינו עומד ואומר לו איש הר הבית שלום עליך ניכר שהוא ישן וחובטו במקלו ורשות היה לו לשרוף את כסותו, עד שהיו אומרים בירושלם מה קול בעזרה, קול בן לוי לוקה ובגדיו נשרפין שישן על משמרו. ויתר פרטיה כגון היכן היו הלויים והכהנים שומרים, ואם אירע קרי לאחד מהם כיצד הוא עושה, וכיצד סדרן ומעשיהן סמוך לשחר, הכל מתבאר יפה בפרק ראשון ממסכת תמיד ומסכת מדות. ונוהגת בכהנים ולויים בזכרים בזמן הבית כי הם נתיחדו בצוואת שמירת המקדש ולא הישראלים, ואם עברו על זה ובטלו שמירה זו בטלו עשה מלבד שעברו על לא תעשה כמו שנכתוב בסדר זה [מצוה שצ''א] בעזרת השם. 
<h3>[ספר החינוך מצוה שפ''ח]</h3>
------
שלא לבטל שמירת המקדש ללכת סביבו תמיד בכל לילה, שנאמר [במדבר י''ח] ושמרתם את משמרת הקדש, וידוע שלשון שמירה עומד במקום לאו, וכמו שאמרו זכרונם לברכה [עירובין צ''ו ע''א] כל מקום שנאמר השמר פן ואל אינו אלא לא תעשה. ואמרו במכילתא ושמרו את משמרת אהל מועד אין לי אלא בעשה, ומנין בלא תעשה תלמוד לומר ושמרתם את משמרת הקדש, עד כאן. ואולי דרשו עשה ולאו כשימצאו שני המקראות מורים על דבר אחד, ומאותו שבא דרך צווי לנכח למדו הלאו והצווי הנסתר שהוא קל ממנו דרשו בעשה, וכל שוקל הדברים במאזני צדק יודה בזה שהנסתר קל מצווי שהוא לנכח. משרשי המצוה עם קצת דיניה כמשפט הספר כתוב בסדר זה במצוה ראשונה [מצוה שפ''ח]. 
<h3>[ספר החינוך מצוה שצ''א]</h3>
------
מצות שמירתו שיהיו הכהנים שומרים מבפנים והלוים מבחוץ. וארבעה ועשרים שומרין אותו בכל לילה תמיד בארבעה ועשרים מקום. והיכן הכהנים שומרים, בבית אבטינס ובבית הניצוץ ובבית המוקד. בית אבטינס ובית הניצוץ היו עליות בנויות בצד שער העזרה, והרובין היו שומרין שם. בית המוקד בארץ, וזקני בית אב של אותו משמר היו ישנים שם, ומפתחות העזרה בידם. לר''ם. רובין הם הטף הנקראים פרחי כהונה, נער רביא. והר''ם ביאר רובין הם המורדים בקשת, והביאור הראשון יותר נראה. 
<h3>[הבתים — שערי בית המקדש שער חמישי]</h3>
------
המצוה כ''א לשמור את משמרת המקדש [סהמ''צ עשין כ''ב] שנאמר [במדבר י''ח ד'] ושמרו את משמרת אהל מועד לשון הר''ם בספר המצות צונו בשמירת המקדש וללכת סביביו תמיד כל הלילה תפארת לו וכבוד וגדולה, והוא אמרו יתעלה לאהרן [במדבר שם ב'] [ו]אתה ובניך אתך לפני אהל העדות, ר''ל אתם תהיו לפני תמיד. וכבר נכפל זה הצווי במקום אחר והוא אמרו [במדבר י''ח ד'] ושמרו את משמרת אהל מועד. וכתוב בספרי [במדבר פיס' קט''ז] אתה ובניך אתך לפני אהל העדות, הכהנים מבפנים והלויים מבחוץ, ר''ל לשמירה ולחבוב [צ''ל וללכת סביבו] ובמכילתא אמרו ושמרו את משמרת אהל מועד אין לי אלא בעשה בלא תעשה מניין ת''ל ושמרתם את משמרת הקדש. הנה נתאמת לך ששמירת המקדש מצות עשה. ושם נאמר גדולת המקדש שיש עליה שומרים, אינו דומה פלטרין שיש עליהם שומרים לפלטרין שאין עליהם שומרים, וידוע שפלטר הוא ארמון, והוא אמרו שמכבוד הארמון ליקרו שיהיו לו שומרים סדורים עליו ע''כ. כבר התבאר כונת מצוה זו מלשון הר''ם כי השמירה תעורר על כבוד הארמון ומעלתו, ויבאו ליראה ממנו להערת השוכן כמו שכתבנו. 
<h3>[הבתים — ספר המצוה]</h3>
------
אמר מנחם בן שלמה לבית מאיר י''א אלו שתי המסכיות ר''ל מסכת תמיד ומסכת מדות הם מסדר קדשים ואני הורגלתי בלמודם לכללם בסדר מועד אחר מסכת שקלים וכבר בארנו בפתיחת זה החבור שמצד שנתפשט המנהג להיות התלמידים בלתי משתדלים רק בשלשת הסדרים הידועים לבד ר''ל מועד נשים נזיקין והיות השלשה הנשארים ר''ל קדשים זרעים טהרות נעזבים עזיבה מוחלטת רק ליחידים והשרידים אשר י''י קורא והיה ענין קצת מסכיות שבאותם הסדרים הכרחי בלמוד לצרך ידיעת עניניהם באלו הזמנים ראו הגאונים להעתיק קצת מסכיות מאותם הסדרים ולתת להם מהלכים בין המסכיות שבאלו הסדרים כמו שקרה להם במסכת ברכות מסדר זרעים ובמסכת חולין מסדר קדשים ובמסכת נדה מסדר טהרות וגם אני נמשכתי אחריהם לזאת הסבה בעצמה וכללתי באור עניני מסכת חלה מסדר זרעים אחר מסכת פסח ראשון וביאור עניני מסכת מקואות מסדר טהרות אחר מסכת נדה ונמלכתי עכשו להיות נוהג ומנהיג זאת השטה בעצמה באלו שתי המסכיות ואע''פ שאין לידיעת עניניהם צרך בזמן הזה הרגשתי בהם סבה אחרת הכריחתני לכלול עניניהם בסדר מועד והוא שראיתי באמת שידיעת עניניהם צריך צרך גדול לקצת מסכיות שבסדר מועד ובפרט למסכת יומא ולמסכת פסח שני ולמסכת שקלים עד שבודאי אי אפשר לשנות הרבה שמועות מהם בלתי ידיעות עניני שתי אלו המסכיות ומתוך כך הנחתי להם מקום קבוע אחר מסכת שקלים.
ועניני המסכיות הראשונה מהם ר''ל מסכת תמיד כוללת ששה פרקים וסדרם לפי שטתנו א' בשלשה מקומות ב' ראוהו אחיו ג' אמר להם הממונה וכו' ד' לא היו כופתים את הטלה ה' אמר להם הממונה ברכו ברכה אחת ו' החלו עולים וענינה לבאר סדר עבודת התמידים שבכל יום והנהגת הכהנים בעזרה בכל עניניהם מעלות השחר עד סוף הקרבת התמיד כדינו וכהלכתו.
והמסכתא השנית ר''ל מסכת מדות כוללת חמשה פרקים כמו שנבאר בפתיחתה וענינה לבאר תכונת המקדש בכל צורותיו חדרים ולשכות ומזבחות ושלחן ומנורה ושאר הדברים שבעזרה ובמקדש ואינם ענינם יצטרכו למפרש לסדרם לחלקים שונים כי כל ענין מהם ענין אחד נמשך לדבר אחד ומעתה נחל בבאור עניני מסכת תמיד בעזרת שדי.
והוא שהתחיל בזאת המשנה בשלשה מקומות הכהנים שומרים את המקדש פי' כבר ידעת ששמירת המקדש מצות עשה שנאמר בפרשת קרח [במדבר י''ח] ושמרו את משמרת אהל מועד ולא סוף דבר שמירה מפחד אויבים בזמן המלחמות או אף מחשש חרב של שלום כשרואין שכניהם מתגרים זה בזה אלא אף בזמן הבטוח מכל אותם הדברים צריך שמירה דרך כבור ודרך מעלה יתירה ושומרים אליהם כהנים ולויים כמו שנאמר לאהרן בפסוק שהזכרנו וגם את אחיך מטה לוי הקרב אתך ונלוו עליך וכו' ושמרו וכו' ושמרתם את משמרת הקדש ואמר עכשו שבשלשה מקומות היו הכהנים שומרים והביאוה בגמ' מדכתיב בפרשת מדבר סיני [שם ג'] והחונים לפני המשכן קדמה לפני אהל מועד מזרחה משה ואהרן ובניו שומרי משמרת המקדש למשמרת בני ישראל הרי לשון שלש שמירות ושלשתן על פי חשבון המשמרות ומ''מ בגמ' יתבאר שהלויים היו שומרים בכ''א מקומות על חמשה שערי הר הבית ועל ארבעה פנותיו ואלו התשעה מקומות היו שומרים בהם בתוך הר הבית ועוד על ארבע פנות העזרה ועל חמשה שערי העזרה ואלו התשעה מקומות היו שומרים בהם מבחוץ שהרי אין ישיבה בעזרה והרי י''ח מקומות והיו ממנים עוד שומרים בלשכת הקרבן ובלשכת הפרכות ואחורי בית הכפורת ואע''פ ששבעה שערים היו בעזרה כמו שביארנו בראשון של יומא שלש בצפון ושלש בדרום ואחת במזרח מכוונת כנגד בית קדשי הקדשים פרשו בגמ' ששתים מהם אין צריכות שמור ויראה שהם האמצעיות שבדרום ושבצפון הואיל ויש לה שומרים בדלתות שמכאן ומכאן ומה שאמרו בשקלים [פ''ו ה''ב] ששלש עשרה השתחויות היו שם כנגד שלש עשרה פרכות שפרצום מלכי יון והחזירום אפשר שאין כל מקומות הפרכות כמנין השערים ועכשו בא להזכיר שלשה מקומות שהכהנים היו שומרים בבית אבטינס ובבית הנצוץ ובבית המוקד ושלשתם חוץ לעזרה היו בנויות כנגד שערי העזרה כמו שיתבאר ומתוך כך היו יכולין לשמור בתוכם שאלו היו מן העזרה לא היו יכולין לשמור בתוכם שאין ישיבה בעזרה.
ואמר אחר כן שבית אבטינס ובית הנצוץ היו עליות ופרשו בגמ' עליות ממש שהיו תחתיהן דירות והרובים שומרים שם פי' מלמדים לירות בקשת ובחצים מלשון [בראשית כ''א] רובה קשת והתבאר בגמ' שהן הן פרחי כהנה אלא שבזמן שאינו ראוי לעבודה הוא קורא אותם רובים ובזמן הראוי לעבודה הוא קורא אותם פרחים וביאר אחר כן שבית המוקד היה כיפה כלומר שקירויה עשוי בעגול ובית גדול היה ומוקף רובדין של אבן ר''ל איצטבאות רחבות של אבן ואע''פ ששני שערים היו לו אחד פתוח לחיל ואחד לעזרה לא הוצרך אלא לשמור אחד כך אמרו בגמ' כיון דגגי דידהו כי הדדי נינהו כלומר שפתחיהן שוות בחד שימור סגאי להו כלומר שמראיתם שולט על שתיהן כאחת ואמר אחר כן שזקני בית אב של אותו משמר היו ישנים שם ומפתחות העזרה בידם ופרחי כהנה איש כסותו בארץ כלומר שלא היו ישנים שם על גבי מטות שאסור הוא להשתמש שם בהדיוטות כל כך אלא בארץ היו ישנים שהיו מניחים [כסותם] בקרקע ולא היו ישנים בבגדי קדש ר''ל בגדי כהנה שהרי האבנט מיהא הוא של כלאים ואסור שלא בשעת עבודה כמו שביארנו ביומא אלא פושטים אותם ומקפלין ומניחים אותם תחת ראשיהם ופרשו בגמ' שלא תחת ראשיהם ממש שאם כן מה הועלנו והלא כלאים אסורים אף תחת הראש אלא כנגד ראשיהם ומתכסין בכסות עצמן אירע קרי באחד מהן יוצא לו במסבה ההולכת תחת הבירה ר''ל שנכנסין בה מאותו בית והולכת תחת העזרה עד מקום הטבילה שהמחילות לא נתקדשו כמו שביארנו בפסח שני והנרות דולקות שם ר''ל באותם המחילות מכאן ומכאן עד שמגיע לבית הטבילה וכן היתה שם מדורה להתחמם בה כשישוב ובית הכסא של כבוד היה שם ר''ל צנוע דרך כבוד הנכנסים לשם ומהו כבודו שהיו פתחים ואם מצאו נעול בידוע שיש אדם ואם מצאו פתוח בידוע שאין שם אדם ויכול ליכנס ירד וטבל ועלה ונסתפג ונתחמם כנגד המדורה וחזר לו באותו דרך בעצמו ויושב עם שאר אחיו עד שיפתחו השערים ויוצא והולך לו שהרי טבול יום הוא ואינו יכול ליכנס לעזרה עד שיעריב שמשו. זהו ביאור המשנה וכלה הלכה היא. 
<h3>[חדושי המאירי]</h3>
------
בשלשה מקומות הכהנים שומרים בבית המקדש וכו'. עד סוף הפרקים פי' בשלשה מקומות הכהנים שומרים שימור זה אינו משום חישוב גניבה דאין עניות במקום עשירות אלא גזירת הכתוב הוא דכתיב ושמרו וגם כבוד המקדש שלא יסיחו דעתם ממנו לא ביום ולא בלילה כדכתיב ביהוידע [מ''ב י''א] ושמרתם את משמרת הבית מסח. בית אבטינס. לשכה שמפטמין בה את הקטורת. ואבטינס היה ראש לאותו משפחה שהיו בקיאים בפטום הקטרת כדאיתא ביומא [ל''ח ע''א] שלא רצו ללמד על מעשה הקטורת. בית הניצוץ. כמין אכסדרה היתה פתוחה מרוח אחת וניצוצי חמה מנצצין בה והיתה בה אורה מרובה לכך נקראת הלשכה בית הניצוץ. בית המוקד. על שם שתמיד היה בה מדורות גדולות להתחמם בהם הכהנים המהלכים יחפים על הרצפה [ומלובשים] בכתונת א' נקראת בית המוקד. היו עליות. מפ' בגמ'. והרובים. ילדים כדמתרגם ילד רביא שלא הגיעו לעבודה והם זריזים לעלות בעליות [לפיכך] שומרים שם. מוקף רובדין של אבן. אצטבאות חתיכות של אבני גזית בולטות מן החומה זו למעלה מזו ועליהם היו ישנים זקני אותו בית אב שיש להם לעבוד למחר. ובית מוקד היה חציו בנוי בקודש וחציו בחול. ומפתחות העזרה בידם. לשמור דלתות העזרה. ופרחי כהונה. אותן שהגיעו לכלל עבודה. איש כסותו בארץ. כסת הוא הקטן שנותן אדם תחת מראשותיו כשהוא ישן והגדול ששוכב כל גופו עליו הוא נקרא כר. וכן מוכח במסכת כלים [פכ''ח מ''ה] דתנן סדין שעשאו כר ומטפחת שעשאו כסת. וכן אמרינן בפרק בתרא דעירובין [ק' ע''ב] אשה נעשית כר לבעלה ואמרינן נמי בפרק בתרא דע''ז [ס''ה ע''א וע''ש בתוס' ד''ה ה''ג] מניח אדם עליו כסתו ולגינו ול''ג כסותו. 
<h3>[פירוש הרא''ש]</h3>
------
[ערכין י''א ע''ב] גמ', מעשה בר' יהושע וכו'. הקשה הר''ר אברהם מטולטילא דהכא משמע שהלוים היו מגפין הדלתות ובפרק החליל בסופו אמרינן דמשמר שזמנו קבוע נוטל עשר חלות והמתעכב נוטל שתים וקאמר בגמרא הני תרתי דמשמר המתעכב מאי עבידתיהו אמר רבי יצחק בשכר הגפת דלתות משמע דהכהנים היו מגיפין דלתות ולאו קושיא היא דכהנים היו מגיפין דלתות ההיכל במקום שהלוים לא היו יכולים לילך כדתנן במסכת תמיד [ל' ע''ב] מי שזכה בדישון וכו' נטל המפתח ופתח את הפשפש ונכנס לתא עד שהוא מגיע לשער הגדול הגיע לשער הגדול העביר את הנגר ואת הפותחת ופתחו וכן במקומות שהיו הכהנים שומרים שם היו שוערים כדתנן במס' תמיד [כ''ה ע''ב] בשלשה מקומות הכהני' שומרים בבית המקדש והא דכתיב בשמואל ויפתח שמואל את דלתות בית ה' לאו בדלתות ההיכל משתעי אלא לשכה היה שם וקראוה בית ה'. תוס' הרא''ש ז''ל. 
<h3>[שיטה מקובצת — ערכין]</h3>
------
בית אבטינס — פי' בית אבטינס — שהיו ממונים על מעשה הקטרת. [הערוך ערך אבטינס]. והרובין שומרים שם — ''בחורים טחון נשאו'' (איכה ה', י''ג) תרג' רוביא ריחיא נטלו. [הערוך ערך רבגב]. בית המוקד כיפה ובית גדול היה מוקף רובדין של אבן. פי' מצבות. [הערוך ערך רבד0ב]. בית אב. פי' בית אב כדתניא בתוספת תעניות בפ' שני (ה''ב) ד' משמרות עלו מן הגולה וכו' עד עמדו ראשי משמרות וקבעו עצמן בבתי אבות וכו' עד משמר שיש בו ז' בתי אבות כלומר ז' משפחות כדכתיב (דה''י א' כ''ד, ו') בית אב אחד אחוז לאלעזר ואחד אחוז לאיתמר. כל בית אב מקריב יומו הקבוע לו, משמר שיש בו ח' מקריבים ו' בו' ימים וב' מקריבים יום אחד וכו'. וכבר פירשנו בערך אנשי. [הערוך ערך בית0אב]. אנשי משמר ואנשי בית אב. בפרק סדר תעניות כיצד (תענית ט''ו ע''ב) פי' כהנים נחלקים לכ''ד חלקים וכן הלוים וכן ישראל. ויודעין היו הכהנים והלוים וישראל שבכל משמר ומשמר, הגיע זמן המשמר כהניו ולויו עולין לירושלים וישראל שבאותו משמר שאינן יכולין לעלות לירושלים מתקבצין בעריהן וקוראין בענין הקרבנות ובענין מעשה בראשית ובטלין ממלאכה כל אותה שבת וישראל שבמשמר נקראין אנשי מעמד בשביל שעומדין בתפלה ומתענין ד' תעניות בשבת כמפורש בגמ' דעל כל משמר ומשמר בפ' ג' פרקים בשנה (שם כ''ז ע''ב) אנשי בית אב נקראין אותן שעובדין באותו יום שמגיעין. אנשי משמר נקראין אותם שעובדין באותו שבוע. [הערוך ערך אנש]. העזרה. י''מ בשביל כן נקראת עזרה מן (תהילים מ''ו ב') עזרה בצרות, כלומר ששם מתפללין לאל ושומען ועוזרן. [הערוך ערך עזרה]. ופרחי כהונה איש כסותו בארץ. פירוש בני כהנים הראויים לעבודה. 
<h3>[הערוך ערך פרח0ג]</h3>
------
בית הניצוץ כתוב בתוספות צרפת שכן כתוב בשם הר''ר יצחק ב''ר ברוך דעל שם האורה נקראת הניצוץ. שהיתה עשויה כמין אכסדרה, כמו ששנינו במס' מדות [פ''א מ''ה] ובגמ' לקמן [כ''ו ע''ב] נמי קא מייתי לה. ואכסדרה היא פרוצה מרוח אחת כדמשמע בבבא בתרא בפ' לא יחפור [כ''ה ע''ב] דעולם לאכסדרא הוא דומה. וניצוץ לשון ניצוצות חמה כדאמרינן במס' יומא [ל''ז ע''ב] גבי נברשת שעשתה הילני המלכה, וספר הערוך (ערך ניצוץ) כמו כן יסדו בשער ניצוצות. 
<h3>[פירוש הראב''ד הנדמ''ח]</h3>
------
בית המוקד כתוב בתוספות צרפת דשני בית המוקד היו, אחד בית המוקד הגדול וא' בית המוקד הקטן שהוא בית מיצות בית המוקד הגדול כדמוכח לקמן. וכתב לשם שר''ח פירשו שמן אלו ב' לישכות היו לוקחין אש הדיוט להדליק ע''ג המזבח, דתני' בת''כ [ויקרא א' ז'] שמצוה להביא מן ההדיוט. ועוד האריך יותר בדבר הזה. וגם כתוב בתוספי צרפת בשם הרב ר' יצחק ב''ר ברוך שאמר משום ר' יעקב דבית המוקד כמו כן היתה עליה שהיו הכהנים שומרים מלמעלה והלוים למטה. והוצרך הר' יצחק ב''ר שמואל ז''ל לעשות פירוש לפירושו, שבית המוקד היה עשוי בזה הענין שכיפת בית המוקד היה סמוך לפתח כעין הר בשיפוע, והיו הכהנים שומרים מלמעלה ומבפנים ובן לוי מבחוץ לרגלי הכיפה. ולהכי לא קתני במתניתין דבית המוקד היתה עליה כמו בית אבטינס ובית הניצוץ, מפני שהיה נח לעלות יותר מכולם, שלא היתה כ''כ גבוהה, ולכך היו זקני בית אב ישנים שם. כל אלה דוחקי' ביותר בלא צורך. ועוד שהיה צריך לפ' במשנה או בברייתא שכך היה עשוי. וגם במס' מדות [פ''א מ''ט] נמי מוכח שבפנים בית המוקד היה הכהן ובן לוי מבחוץ מבית ממש. ונראה לומר דבשביל כן לא היה בית המוקד עשוי עליה, מפני שבית המוקד היו מדליקין בו האש לצורך מדורה, והיה צריך לחוש פן תבער האש בתקרת בית המוקד. ועוד יש לחוש שלא יעלה עשן דרך הסדקים שבתקרה לעליה ויצטערו אחיהם הכהנים שמלמעלה. ועוד שבית המוקד היה צריך להיות למטה ולא למעלה, משום טירחא דכהנים, ואנן בעינן שהכהנים יהיו למעלה והלוים יהיו למטה, לפיכך אי אפשר בית המוקד לעשות עליה על גביו, דא''כ היו צריכים לוים להיות למעלה, ולכך לא היו באותם ב' מקומות אלא הכהנים למעלה. ועוד י''ל לפי הנראה שכיפה ע''ג כיפה לא היו יכולין לעשות, ואע''פ שהכהנים למעלה והלוים למטה, משום דבעינן וילוו עליך, וש''מ דהיינו כמו (שהיו) [שיהו] ביחד, כמו בעליה ובית שתחתיה, ותקרה שמפסקת ביניהם לא חשיבא כולי האי הפסק', אבל אם היתה כיפה של אבנים בינתים אז י''ל דלמא חשיב הפסק, שאל''כ למה לא עשו בית אבטינס ובית הניצוץ כיפה ע''ג כיפה כיון שאין עניות במקום עשירות. והאי דקתני בפ''ק דמסכת מדות [מ''ט] דבן לוי ישן לו מבחוץ, ואע''ג דנעילת השער מפסיק בין לוי לכהן. י''ל דנעילה לא חשיב [הפסק] כמו כיפה שמפסקת בין בית שלמטה לבית של מעלה. מיהו אינו טעם גמור, משום דאיכא למימר דהוה סגי בבנין של עץ והיו יותר ברצון בונין בנין של עץ, מפני שבבנין אבנים מתמעט רוחב הר הבית והעזרה ע''י כותלים שצריכין לעשות רחבים משל עץ. ומיהו לפי זה תקשה מאי קמיבעיא לה בגמרא [לקמן כ''ו ע''ב] אי עליות ממש הוו אי מיגבה גביהי כעליות, הרי הוא כמו בית המוקד, ואמאי קתני בההוא תרתי דעליות היו אבל בבית המוקד לא קתני. וי''ל דלאו מילתא היא, דודאי גבוה היה כך שלא היה יכול לבנות עליה על גביו, אבל בגובה העליה לא היה כמו הנך דקתני דעליות היו.
ומה שפי' המפרשים שכסות עצמו של חול היה מניח בארץ וישן עליה. יש קצת להקשות על פי' זה, שהרי אלו פרחי כהונה היו שומרים את בית המוקד כמו הרובים את בית אבטינס וניצוץ, אלא דהתם היו הרובים שומרים ובכאן פרחי כהונה. והטעם נראה לומר, מפני שבזה המקום בבית המוקד היה צריך יותר בני דעת לשמור, מפני שמקום חשוב וקדוש היה יותר מהנהו ב' מקומות, מפני שהיה מקצת בית המוקד בעזרה כמו שאנו עתידין לצייר לקמן בפ''ג [ל' ע''א] בס''ד. ואע''פ שלא היה קדוש קדושת העזרה, מ''מ כיון שהיה בנוי בתוך העזרה החמירו בו יותר משאר מקומות. וא''נ משום דשני שערים לבית המוקד כדאמרינן בגמרא [לקמן כ''ו ע''ב] ואפ''ה לא הוה ליה אלא חד שומר, היה צריך בן דעת יותר, דהיינו גדולים שהיו ראויין לעבודה. ועל כן נראה שלא היו ישנים על הכסתות, אלא אם היה צריך לישב אחד מהם כשהיה חלוש היה יושב עליה על כסתו. וא''ת ומ''ש דלרובין לא היה כסתות ולפרחי כהונה הי' כסתות. וי''ל מפני שפרחי כהונה כיון שהגיעו לעבודה היו מחנכין אותם זקני בית אב בעבודה, והיו צריכין חיזוק יותר מן הרובים. וזקני בית אב עצמם היו ישנים כדי שיוכלו לסבול הטורח בעבודה ביום, ואע''פ דאין ישיבה בעזרה כ''ש שינה, הא אמרן היכא דלא אפשר שפיר דמי. וא''נ מצינן למימר כפי' המפרשים דממש היו ישנים עליהם, וכגון שהממונה בא להם קודם היום, כדבעי' למימר לקמן [כ''ו ע''א] שקודם היום היה רגיל לבוא להעמיד את זקני בית אב להעסיקם בצורכי העבודה, אז היו פרחי כהונה הולכים לישן כל א' על כסותו. אלא שקשה אכתי מן הרובים דאמאי לא היו גם הם ישנים לאחר שהעמידו הזקנים לעבודתם, שהרי יותר לא היו צריכין לשמור. אבל קמן בגמרא [כ''ז ע''א] מוכח דיש מקומות שהיו שומרים בין ביום ובין בלילה כדמפרש לקמן, ובמס' מדות [פ''א מ''ט] קתני בהדיא נתן כסותו עליה וישן לו, אלמא שהיו ישנים עליהם. 
<h3>[פירוש הראב''ד הנדמ''ח]</h3>
------
והרובים. הבחורים כלומר בחורי הלוים. ובית המוקד. מקום במקדש שמבעירין בו אש שיקחו ממנה על גבי המזבח כמו שאמרו [יומא כ''א ע''א] אע''פ שהאש יורדת מן השמים מצוה להביא מן ההדיוט שנא' [ויקרא א' ז'] ונתנו בני אהרן הכהן אש על המזבח. ועל מקום זה אמרו במסכת שבת [י''ט ע''ב] ומתיזין את האור במדורת בית המוקד. רובדין. שורות אבנים מחוברות. ומקפלין תחת ראשיהם. מקפלין את הבגדים. 
<h3>[פירוש רבינו נתן אב הישיבה]</h3>
------
לא היו ישנים בבגדי קודש. אזקני בית אב קאי, כלומר דשמא ס''ד למימר שהיו ישנים בבגדי קודש כדי שיהו מזומנים בלי איחור לעבודה, קמ''ל שלא היו ישנים בהם, מפני שבזיון לבגדי קודש הוא זה, אלא פושטין ומקפלין ומניחין וכו'. אירע קרי באחד מהם. נראה דאכולהו קאי, בין לאותם ששומרים בבית אבטינס ובבית הניצוץ ובין לאותם ששומרים בבית המוקד. 
<h3>[פירוש הראב''ד הנדמ''ח]</h3>
------
לא היו כהנים ישנים בבגדי כהונה, אלא מקפלין אותן, ומניחין אותם תחת ראשיהם, ולובשין בגדי עצמן, וישנים על הארץ, כדרך כל שומרי חצרות המלכים לא שיישנו על המטות. אירע קרי לאחד מהם הולך במסבה שתחת הקרקע שהמחלות הפתוחות להר הבית לא נתקדשו, וטובל, וחוזר ויושב אצל אחיו הכהנים, עד שפותחין השערים בבקר, ויוצא והולך לו. לר''ם. 
<h3>[הבתים — שערי בית המקדש שער חמישי]</h3>
------
[יבמות ז' ע''ב] מצורע שחל שמיני שלו בערב הפסח וראה קרי בו ביום. פי'[רש] רש''י דווקא וראה קרי, אבל טמא מת הוא עצמו נמי יכול ליכנס בעזרה, כדאמ'[רינן] במס'[כת] סוטה [כ' ע''ב] ויקח [שמות י''ג] משה את עצמות יוסף עמו, עמו במחיצתו. וקשי'[א] לר'[בי] מיהא דאמרינן במשניות בריש (מסכת) [סדר] טהרות [כלים פ''א מ''ח] החיל מקודש ממנו שאין טמא מתים נכנסים לשם, (עזרה) [עזרת] נשים מקודשת ממנו שאין טבול יום נכנסין לשם, (היכל) [עזרת ישראל] מקודש ממנו שאין מחוסר כיפורים נכנסין לשם, אלמ'[א] דטמא מתים אסור ליכנס בחיל, וכל שכן (בעזרה) [בעזרת] נשים, וי''ל דמדרבנן הוא דאסור, מדאורייתא מותר, ורש''י אזיל לטעמיה דמפ'[רש] דתנא קמ'[א] פליג אדר'[בי] יוחנן ואית ליה דאית ביה עשה מדאורייתא מיהא, א''נ כמו שאפרש. לכך נר'[אה] דלאו דווקא נקט וראה קרי, דהוא הדין טמא מת [אסור] מדרבנן, והא דנקט ראה קרי, לרבותא נקטיה, דאפילו טבול יום דקרי שהוא דאורייתא משולח חוץ לב' מחנות נדחה מפני הפסח. וא''ת והאמרינן במס'[כת] סוטה [שם] הוציאוה הוציאוה שלא תטמית העזרה, ופריך למימרא דטמא מת אסור במחנה לוייה, והכת'[יב] ויקח משה את עצמות יוסף עמו, עמו במחיצתו, ומשני חיישינן שמא תיפרס נידה, ואמאי לא משני דמדרבנן מטמא, ומשום הכי קאמ'[ר] הוציאוה, ואו'[מר] ר''ת דכי אמרינן דטמא מת אסור ליכנס בתוך העזרה מדרבנן, היינו היכא שניטמאת בחוץ כל עזרה אבל היכא שניטמאת בעזרה אינו צריך להוציא'[וה] חוץ לעזרה. ויש לר''ת ראייה מיהא דאמרינן במס'[כת] תמיד פ''ק [כ''ה ע''ב] אירע קירי באחד מהם יוצא וילך במסיבה [תחת] הבירה והנירות דולקות מיכן ומיכן עד שמגיע לבית הטבילה, ומדורה היתה שם ובית הכסא של כבוד, וזה היה כבודו, מצאו נעול בידוע שיש שם אדם, ירד וטבל ועלה וניתחמם כנגד המדורה כו'. פירוש, בית הכבוד היתה שם, משום דאמרינן בעלמ'[א] [חולין כ''ד ע''ב] [בעל קרי שטבל] ולא הטיל מים לא עשה ולא כלום, לפי [שנש]אר באמה מן הקרי. וא''ת וליעבדו גומא [וישתין שם], וי''ל משום הכי היה שם בית הכבוד [כדי שי]שב עליה בשעה שישתין, דאמרינן בגמ'[רא] [ברכות מ' ע''א] [דאין מי רגלים] כלים אלא בישיבה, מפני שהניצוצות [ניתזין, וחושש שיהא] נראה ככרות שפכה אינו משתין כל [צרכו. מיהא] קתני התם דהולך ויושב אצל אח[יו הכהנים] (במדורה) [במדורת] בית המוקד, ומדורת [בית] המוקד [היה] חציו בקודש וחציו בחול [מדות פ''א מ''ו], וכל שכן ש[הוא מותר ב]שאר בעזרת נשים שכולה בחול, אלמ'[א] כיון שהטומאה בא לו לשם אינו צריך ליצא לחוץ, וכן משמ'[ע] בסנהדרין בפ'[רק] אילו (הנחנקים) [הנשרפין] [פ''א ע''ב] כהן ששימש בטומאה אין אחיו הכהנים מביאים אותו לבית דין אלא פירחי כהונה מוציאין אותו חוץ לעזרה ופוצעין את מוחו בגיזרין, דווקא חוץ לעזרה היו מוציאין אותו והורגין אותו (בעזרה) [בעזרת] נשים, אלמ'[א] כיון שהטומאה בא לו שם אין צריך להוציאו משם. ואו''ר דאין חילוק בין היכא שהטומאה בא לו בפנים לבין היכא שבאה לו לחוץ, דבכל עיניין אין טבול יום מותר (בעזרה) [בעזרת] נשים, והא דתמיד לא קשי'[א] מידי, שמדורת בית המוקד הרי היא מן הצדדין לצד צפון ואין דרך ליכנס בעזרה דרך שם, ולא ניתקדש כל כך שלא יכנס שם טבול יום, אבל עזרת נשים שדרך שם כל העולם נכנסין בעזרה, שם החמירו יותר, וההיא דסנהדרי'[ם] לא קשי'[א] מידי, דמה שהיו מוציאין אותו חוץ דלעזרה, היינו חוץ מכל העזרות, והא דלא משני בסוטה דמשום טומאה דמת אמ'[רו] הוציאוה הוציאוה, או''ר דמתני'[תין] משמע בטומאה דאורייתא, מדקתני הוצי'[אוה] הוציאוה במהירות, ש''מ דאיכא טומאה דאוריית'[א], דאי ליכא אלא טומאה דרבנן, א''כ אמאי ממהרין אותה כל כך להוציא, היה להם להוציא אותה בנחת, שאם טהורה היא חיה, ואם מיתה אין כאן טומאה כי אם מדרבנן, ושמא לא (יהי) [תהי] מיתה עד שיהיה לחוץ. אבל קשיא לפי מה שפי'[רש] הר''י דבית המוקד היו נכנסין שם טבולי יום, א''כ ליכנס מצורע שראה קרי ב[שמיני] שלו דרך בית המוקד, ובית המוק'[ד] חצייה בקודש וליתן ידיו לבהונות לאותו חצייה שהיא מקודשת, בשלמ'[א] לפי'[רוש] ריב''א לא קשי'[א] מידי, דמפ'[רש] לעיל [פסחים פ''ה ע''ב] דקתני מפני מה לא קדשו שער ניקנור, מפני שמצורעין מכניסין ידם לבהונות דרך שם, וקשי'[א] לרבינו יב''א ליקדשו שער ניקנור ויהיו מצורעים לחוץ ויתנו ידיו לשער ניקנור שהיא מקודשת, ומשני דאפילו ניתקדשו שער ניקנור אין זה שער לפני יי' אלא אם מכניסן לתוך העזרה ממש, הכי נמי בית המוקד אעפ''י שניתקדשה חצייה, אין זה לפני יי', אבל לפי'[רוש] ר''ת דמפרש דמשום הכי לא ניתקדשו שער ניקנור מפני שהיו נכנסין שם מצורעים בי[מות הגשמים], אבל אם ניתקדשה, לפני יי' קרינא ביה, א''כ קשי'[א] נמי אמאי לא היו נכנסין מצורעים [דרך מדורת בית] המוקד וליכנסו ידיו בחציו [ה]מקודשת, דאע''ג שהיא לצד צפון, איכא מן דאמ'[ר] במס'[כת זבחים]... לא נפסקה ושוחטין נמי שם קודשי קדשים... מדרבנן, ואו'[מר] ריב''א דשחט דרך גגין ועליות שלא נתקדשו... אה שוחט מן הצד דרך בית המוקד שטמאי מתים ואפילו טבולי יום אין נכנסין לשם. 
<h3>[תוספות רבינו שמשון ב''ר אברהם משאנץ הנוספות — יבמות]</h3>
------
[יבמות ז' ע''ב] ואמ'[ר] ר'[בי] יוחנן אפילו עשה אין בו. [פירש בקונטרס דרבי יוחנן פליג] אתנא קמ'[א] דברייתא, דתנא קמא דברייתא אית [ליה] דעשה איכא מדאורייתא, ור'[בי] יוחנן סבר דאין [בו עשה מדאורייתא אלא] מדרבנן. וא''נ, חדא, דא''כ הוה ליה למימר ר'[בי] יוחנן או'[מר], ועוד דהלא ר'[בי] יוחנן אינו תנא, וה[איך חולק אתנא דברייתא], דאם איתא דר'[בי] יוחנן היה תנא, א''כ בפ''ק דכת'[ובות] [ח' ע''א] דפריך מהברייתא לר'[בי] יוחנן דאמ'[ר] חתנים מ[ן המניין ואין] אבילים מן המניין, לישני ליה [רבי יוחנן] תנא הוא ופליג, כי היכי דמשני התם לרב רב תנ[א הוא ופליג. ואי]ן זה קשיא, דתרי ר'[בי] יוחנן היו, אחד ר[בי] יוחנן דמיירי בברייתא כדאמרינן בנזיר [ס''ה ע''ב] [וכמה שיעור תפי]סת הקבר, ר'[בי] יוחנן א'[מר] שלש[ה ימים], וכן נמי אמרינן לק'[מן] בערבי פסחים בתחילתו [פסחים ק''ד ע''א] תנאי היא, דאמ'[ר] ר'[בי] יוחנן בנן של קדושים אומר אחת ונהגו העם לומר של'[ש], אלמא דמיירי בברייתא. מיהו א''נ לפר'[ש] דר'[בי] יוחנן פליג אתנא קמא דברייתא, דאם כן, פליג תנא קמ'[א] דברייתא אההיא דתמיד [כ''ה ע''ב] דטבול יום אינו יוצא ממחנה לוייה, אלמ'[א] לאו מדאורייתא היא, וכן נמי משמ'[ע] במשניות [כלים פ''א מ''ח] כדקתני החיל מקודש היימינו שאין טמאי מתים נכנסים לשם, (עזרה) [עזרת] נשים מקודשת היימינו שאין טבול יום נכנס לשם, אבל בחיל משמ'[ע] שטבול יום נכנס לשם, אלמ'[א] דבמחנה לוייה נכנס טבול יום, שהרי מהר הבית עד שער ניקנור הוי מחנה לוייה, כדאמרינן במשניות [זבחים קט''ז ע''ב] מחנה לווייה, עד שער ניקנור הוי מחנה לווייה, ואיכא למימר דר'[בי] יוחנן אמורא הוא ופליג אברייתא, דסבר ליה כהני משניות דסברי דטבול יום אינו אסור במחנה לווייה כי אם מדרבנן, ופליגי בין הברייתא למשנה. ועוד י''ל דאיכא תנאי דפליגי בפ''ב דזבחים [י''ז ע''א] במחוסר כיפורים של זב, אי כזב דמי או לא, הכי נמי הוי מחוסר כפורים של מצורע דהוי כזב, ופליגי בהא, דתנא קמא סבר דאיכא עשה מן התורה, דמחוסר כיפורים של מצורע כמצורע דמי, ור'[בי] יוחנן סבר דמדאורייתא דאין בו עשה, דמחוסר כיפורים של מצורע לאו כמצורע דמי. וא''נ להרב ר'[בי] חיים, דהא דאמרינן התם דפליגי במחוסר כיפורי'[ם] של זב אי כזב דמי, היינו לגבי שאם עבד חילל, דטמא הוא אבל לגבי לטמייה ב' מחנות, דברי הכל לאו כזב דמי, והכי נמי בפ'[רק] ד' מחוסרי כפרה [כריתות י' ע''א] קאמ'[ר] נמי התם דפליגי במחוסר כיפורים דזב אי כזב דמי או לא, וקא פליגי גבי פסח הבא בטומאה דזבין ויולדות אין אוכלות בפסח ראשון, ואפילו טבול יום דזב למאן דאמ'[ר] כזב דמי, אבל לגבי טמויי ב' מחנות לא. וא''ת והאמרינן במס'[כת] נזיר פ'[רק] ג' מינין [מ''ה ע''א], לאו גבי פסול עבודה, אלא אמ'[ר] אביי טבול יום של זב כזב דמי, ואפילו הכי כיון דמחוסר כפרה, לא עייל, אלמ'[א] דאפילו לגבי טמויי מחנות אמרינן התם כזב דמי, ובפ'[רק] ב' דזבחים [י''ז ע''ב] אמרינן דכולי עלמ'[א] סברי מחוסר כיפורים של זב לאו כזב דמי. ואו''ר דוודאי היכא דאיכא תרתי, דהוי טבול יום ומחוסר כפרה הרי הוא כזב לגמרי אבל מחוסר כפרה ואינו טבול יום אמרינן בזבחים דלאו כזב דמי. וא''ת והרי טבול יום דמצורע דאמרינן הכא דאינו כזב, שאינו אסור כי אם מדרבנן, וי''ל דהכא אינן טבולי יום מטומאת מצורע אלא מטומאת בעל קרי, ולכך אינו כמצורע אבל מחוסרי כיפורים של זב וטבול יום הוא של זב, הרי הוא כזב גמור, [וכן גבי יולד]ת. ועוד קשי'[א] אי אמרינן דפלוגת'[א] דזבחים פ''ב דמחוסר כיפורים של זב כזב דמי או לא הוי לגבי טמויי מחנות, קשיא דרבא אדרבא, דבמס'[כת] כריתות פ'[רק] ב' [י' ע''א] אמרינן אמ'[ר] רבא מחוסרי כפרה של זב הוא כזב, והכא סבר לה רב'[א] דאמר לא היעמידו דבריהם במקום כרת, כרבי יוחנן דאמר דאפילו עשה אין בו, דלפי זה יוצא דמחוסר כפרה של מצורע לאו כמצורע דמי. ו[מה דפירש ר]ש''י בזבחים דמחוסר כפרה של זב כזב דמי היינו לגבי האי דהוי אב הטומאה כזב לקדשים [למנות בו רא]שון ושיני, אינו נראה, דא''כ קשי'[א] הא דאמרינן בשילהי מסכת נידה [ע''א ע''ב] אף בטמא מת לקדשים... קא סבר חולין שנעשו על טהרת הקודש כקודש דמי, מני כאבא שאול דתניא [אבא] שאול] אמ'[ר] טבול [יום] תחילה לקודש לטמא שנים ולפסול אחד, ואמאי לא אמר דאתיא כמאן דאמ'[ר] מחוסרי כפרה של זב כזב דמי לטמא שתים ולפסול אחד, אלא ודאי כמו שפירשתי. 
<h3>[תוספות רבינו שמשון ב''ר אברהם משאנץ הנוספות — יבמות]</h3>
------
[יבמות ז' ע''ב] מצורע שחל שמיני שלו בערב פסח וראה קרי בו ביום. פירש רש''י דדוקא וראה קרי, אבל טמא מת [הוא] בעצמו נמי יכול ליכנס בעזרה, כדאמרינן במסכת סוטה [כ' ע''ב] ויקח עצמות יוסף עמו עמו במחיצתו. וקשיא לר' מהא דאמרינן במשניות בריש מסכת טהרות [כלים פ''א מ''ח] החיל מקודש ממנו שאין טמאי מתים נכנסין לשם, עזרת נשים מקודשת ממנו שאין טבול יום נכנס לשם, (היכל) [עזרת ישראל] מקודש ממנו שאין מחוסר כיפורים נכנס לשם. אלמא דטמא מתים אסור ליכנס בחיל וכל שכן לעזרת נשים. וי''ל דמדרבנן הוא דאסור, מדאורייתא מותר. ורש''י אזיל לטעמיה דמפרש דתנא קמא פליג אדר' יוחנן ואית ליה דאית ביה עשה מדאורייתא מיהא. אי נמי כמו שאפרש. לכך נראה דלאו דוקא נקט ''וראה קרי'' דה''ה טומאת מת מדרבנן, והא דנקט וראה קרי לרבותא נקטיה, דאפילו טבול יום דקרי שהוא משולח חוץ לב' מחנות דאורייתא נדחה מפני הפסח. וא''ת והא אמרינן במסכת סוטה [שם] הוציאוה שלא תטמא את העזרה, ופריך למימרא דטמא מת אסור במחנה לויה, והכתיב ויקח משה את עצמות יוסף עמו עמו במחיצתו, ומשני חיישינן שמא תיפרס נדה. ואמאי לא משני דמדרבנן מטמא ומשום הכי קאמר הוציאוה. ואומר ר' דכי אמרינן דטמא מת אסור ליכנס בתוך העזרה מדרבנן היינו היכא דנטמאת חוץ לעזרה, אבל היכא שנטמאת בעזרה אינו צריך להוציא חוץ לעזרה ו[כן מוכח] מהא דאמרינן במסכת תמיד פ''ק [כ''ה ע''ב] אירע קרי באחד מהם יצא וילך במסיבה [ההולכת לו תחת] הבירה והנרות דולקות מכאן ומכאן עד שמגיע לבית הטבילה ומדורה היתה שם ובית הכסא של כבוד, וזה היה כבודו מצאו נעול בידוע שיש שם אדם, ירד וטבל ועלה ונתחמם כנגד המדורה וכו'. פירוש בית הכבוד היה שם, משום דאמרינן בעלמא [חולין כ''ד ע''ב] בעל קרי שטבל ולא הטיל מים ולא עשה כלום, לפי שנשאר באמה מן הקרי. וא''ת וליעבדו גומא [וישתין שם] וי''ל משום הכי היה שם בית הכסא שישב עליה בשעה שישתין, דאמרינן בעלמא [ברכות מ' ע''א] אין מי רגלים כלים אלא בישיבה מפני ש[ניצוצות נתזין ויהא] נראה ככרות שפכה, ואינו משתין בו [מעומד]. וקתני התם דהלך וישב אצל אחיו [הכהנים] במדורת בית המוקד. ומדורת המוקד חציו בקודש וחציו בחול [מדות פ''א מ''ו], וכל שכן שמותר בעזרת נשים שכולה בחול, אלמא כיון ש[הטומאה] באה לו שם אינו צריך לצאת. [וכן נמי] אמרי' בסנהדרין פרק אלו הנחנקין [פ''א ע''ב] כהן ששימש בטומאה אין אחיו הכהנים מביאין אותו [לב''ד אלא] פירחי כהונה מוציאין אותו חוץ לעזרה ומפצעין את מוחו בגזירין, דווקא חוץ לעזרה מוציאין אותו והורגין אותו בעזרת נשים, אלמא [דהיכא] שהטומאה באה לו שם אין צריך [להוציאו מעזרת נשי]ם. ואומר רבי דאין חילוק בין היכא שהטומאה באה לו בפנים בין שבאה לו בחוץ, דבכל ענין אין טבול יום [נכנס] לעזרת נשים. והא דתמיד לק''מ, שמדורת בית המוקד הרי היא מן הצדדין לצד צפון ואין (לו) [דרכן] ליכנס בעזרה דרך שם ולא נתקדש כל כך שלא יכנס שם טבול יום, אבל עזרת נשים שדרך שם כל העולם נכנסין בעזרה שם החמירו יותר. וההיא דסנהדרין לק''מ דמה שמוציאין חוץ לעזרה, היינו חוץ [מכל] העזרות. והא דלא משני בסוטה דמשום טומאה הוציאוה, אומר רבי דמתניתין מיירי בטומאה דאורייתא, מדקתני הוציאוה הוציאוה במהירות, ש''מ דאיכא טומאה דאורייתא, דאי ליכא אלא טומאה דרבנן אם כן אמאי ממהרין אותה כל כך להוציא, היה להם להוציא אותה בנחת, שאם טהורה היא חיה, ואם מתה אין כאן טומאה כי אם מדרבנן, ושמא לא תהא מיתה עד שיהיו לחוץ. [וקשי] לפי מה שפירש הר''י דבית המוקד היו נכנסין שם טבולי יום, אם כן ליכנס מצורע שראה קרי [בשמיני] שלו דרך בית המוקד, ובית המוקד חציו בקודש וליתן ידיו לבהונות לאותו חציה שהיא מקודשת. (אלמא) [אבל] לפירוש ריב''א לא קשי מידי דמפרש לעיל [פסחים פ''ה ע''ב] דקתני מפני מה לא קדשו שער ניקנור מפני שמצורעין מכניסין ידם לבהונות דרך שם. וקשי לר' יב''א ליקדשו שער ניקנור ויהיו מצורעים לחוץ ויתנו ידיהם לשער ניקנור שהיא מקודשת. ומשני דאפילו נתקדש שער ניקנור אין זה לפני י''י, אלא אם נכנסין לתוך העזרה ממש. ה''נ בית המוקד אע''פ שנתקדשה חציה אין זה לפני י''י. אבל אם נתקדשה לפני י''י קרינא ביה. א''כ קשי נמי אמאי לא היו נכנסין מצורעים [דרך מדורת בית] המוקד וליכנסו ידיו בחציו מקודשת. דאע''ג דהיא לצדי צפון איכא מ''ד במסכת [זבחים]... ושוחטין נמי שם קדשי קדשים. [זה כתוב בגליון]... דרבנן. ואומר ריב''א דש[מא] (חט) דרך גגין ועליות [לא] נתקדשו... שוחט מן הצד דרך בית המוקד (ששמ) שטמיאי מתים ואפילו טבולי יום [נכנסין] לשם. 
<h3>[תוספות רבינו יהודה שיר ליאון — יבמות]</h3>
------
[יבמות ז' ע''ב] וא''ר יוחנן אפילו עשה אין בו... דר' יוחנן פליג אברייתא. דתנא קמא דברייתא אית [ליה] דעשה איכא מדאורייתא, ור' יוחנן סבר דאין [זה אלא עשה] מדרבנן. ואינו נראה, חדא דאם כן הול''ל ר' יוחנן אומר. ועוד והלא ר' יוחנן אינו תנא דאם איתא דר' יוחנן היה תנא [א''כ בפ''ק] דכתובות [ח' ע''א] דפריך מהברייתא לר' יוחנן דאמר חתנים [מן המנין] ואין אבלים מן המנין, לישני ליה ר' יוחנן תנא הוא ופליג, כי היכי דמשני התם לרב רב תנא הוא ופליג. [ואי]ן זה קשיא, דתרי ר' יוחנן [הוו], אחד ר' יוחנן דמיירי בברייתא כדאמרינן בנדה מאימתי פתיחת הקבר ר' יוחנן אמר שלש... וכן נמי אמרינן לקמן בערבי פסחים בתחילתו [פסחים ק''ד ע''א] תנאי היא דא''ר יוחנן בנן של קדושים אומר אחת ונהגו העם לומר שלש. אלמא דמיירי בברייתא. מיהו אין נראה לפרש דרבי יוחנן פליג אתנא דברייתא, [דאם כן] פליג תנא (קמא) דברייתא אההיא דתמיד [כ''ה ע''ב] דטבול יום אינו יוצא ממחנה לויה אלמא לאו ברייתא היא. וכן נמי משמע במשניות [כלים פ''א מ''ח] דקתני החיל מקודש הימנו שאין טמאי מתים נכנסים לשם עזרת נשים מקודשת הימנו שאין טבול יום נכנס לשם, אבל בחיל משמע שטבול יום נכנס לשם, אלמא דבמחנה לויה נכנס טבול יום, שהרי הבית עד שער ניקנור הוי מחנה לויה, כדאמרינן במשניות [זבחים קט''ז ע''ב] מחנה לויה עד שער ניקנור הוי מחנה לויה. ואיכא למימר דר' יוחנן אמורא הוא ופליג אברייתא, דס''ל כהני משניות דסברי דטבול יום אינו אסור במחנה לויה כי אם מדרבנן, ופליגי בה הברייתא והמשנה. ועוד י''ל דאיכא תנאי בפ''ב דזבחים [י''ז ע''ב] במחוסר כיפורים של זב [אי] כזב דמי או לא, הכא נמי הוי מחוסר כיפורים של מצורע דהוי כזב. ופליגי בהא, דת''ק סבר דאיכא עשה מן התורה דמחוסר כיפורים של מצורע כמצורע דמי, ורבי יוחנן סבר דמדאורייתא אין בו עשה, דמחוסר כיפורים של מצורע לאו כמצורע דמי. ואינו נראה להרב ר' חיים, דהא דאמרינן התם דפליגי במחוסר כיפורים של זב כזב דמי היינו לגבי שאם עבד חילל דטמא הוא, אבל לגבי לטמייה ב' מחנות דברי הכל לאו כזב דמי. והכי נמי פרק ארבעה מחוסרי כפרה [כריתות י' ע''א] קאמר נמי התם דפליגי במחוסר כפורים כזב דמי או לא, וקא פליגי גבי פסחים הכא בטומאה דזבין ויולדות אינן אוכלות בפסח ראשון ואפילו טבול יום דזב למ''ד כזב דמי, אבל לגבי טמויי ב' מחנות לא. וא''ת הא אמרינן במסכת נזיר פ''ג מינין [מ''ה ע''א] (גבי פסול עבודה) אלא אמר אביי טבול יום של זב כזב דמי ואפילו הכי כיון דמחוסר כפרה [הוא] לא עייל. ואומר רבי דאפילו לגבי טמויי מחנות אמרינן התם כזב דמי ובפ''ב דזבחים [שם] אמרינן כולי עלמא מחוסר כפורים של זב כזב דמי. ואומר רבי דודאי היכא דאיכא תרתי דהוי טבול יום ומחוסר כיפורים הרי הוא כזב לגמרי, אבל מחוסר כיפורים ואינו טבול יום אמרינן בזבחים דלאו כזב דמי. וא''ת והרי טבול יום דמצורע דאמרינן הכא דאינו כזב שאינו אסור כי אם מדרבנן. וי''ל דהכא אינו טבול יום מטומאת מצורע אלא מטומאת [בעל קרי], ואינו כמצורע, אבל מחוסר כיפורים בו... היה של זב הרי הוא כזב גמור ... ת. ועוד קשי אי אמרינן דפלוגתא דזבחים פ''ב [דמחוסר] כיפורים של זב כזב דמי או לא הוי לגבי [מחנה לויה] קשיא דרבא אדרבא דבמסכת כריתות פרק שני [י' ע''א] אמר רבא דמחוסר כפורים דזב כזב והכא סבר לה רבא כר' יוחנן דאמר דאפילו עשה אין בו וקסבר דמחוסר כפרה של מצורע לאו כמצורע דמי. [ועוד פירש רש''י] בזבחים דמחוסר כפרה של זב כזב דמי היינו לגבי האי דהוי אב הטומאה כזה לקדשים [למנות בו ראשון] ושני, אינו נראה דא''כ קשי הא דאמרינן בשלהי מסכת נדה [ע''א ע''ב] הרי הוא כטמא מת לקדשים קסבר חולין שנעשו על טהרת הקודש לאו כקודש דמי ולפסול אחד ואתיא [כאבא] שאול דתניא טבול יום תחילה לקודש לטמא שתים ולפסול [אחד, משמע אבל לרבנן לא אלא ודאי הוא] כמו שפירשתי. 
<h3>[תוספות רבינו יהודה שיר ליאון — יבמות]</h3>
------
ובית גדול היה לצד העזרה בצפונה מבחוץ, בין העזרה והחיל, והיה בנוי כפה ומוקף רובדין של אבן והוא היה נקרא בית מוקד ושני פתחים היו לו, אחד פתוח לעזרה ואחד פתוח לחיל. וארבע לשכות היו לו שתים קדש ושתים חול, וראשי פספסין מבדילין בין הקדש ובין החול. ומה היו משמשות, מערבית דרומית לשכת הטלאים. דרומית מזרחית, לשכת עושה לחם הפנים. מזרחית צפונית בה גנזו בית חשמונאי אבני המזבח ששקצום מלכי יון [צפונית מערבית בה יורדים לבית הטבילה] היורד לבית הטבילה מלשכה זו, היה הולך במסיבה ההולכת תחת המקדש כולו, והנרות דולקות מכאן ומכאן עד שמגיע לבית הטבילה. ומדורה היתה שם, ובית הכסא של כבוד, וזהו כבודו, מצאו נעול בידוע שיש שם אדם. לר''ם. רובדין, הם אצטבאות, פספס ביאר הר''ם הוא דבר קטן מפסיק מנוקב נקבים קטנים, לפעמים עושין אותו מקנים, ולפעמים יהיה מעצים, והוא הנקרא אצלינו שבכות ולפעמים עושין בנין על אותה צורה מאי זה דבר שיהיה, מסבה היא מחלה שתחת הקרקע ואחר הטבילה יוצא מדרך המחלה ההיא והולך לו, שאינו יכול לחזור בעזרה מפני שהוא טבול יום, שאסור להכנס עד שיעריב שמשו. 
<h3>[הבתים — שערי בית המקדש שער שני]</h3>
------
החיל מקודש מירושלים, שאין גוים וטמאי מת ובועלי נדה נכנסין לשם. עזרת נשים מקודשת ממנו שאין טבול יום נכנס לשם. ואסור זה מדבריהם, אבל מן התורה מותר טבול יום להכנס למחנה לויה. וטמא שנכנס לעזרת נשים, אינו חייב חטאת. עזרת ישראל מקודשת ממנה, שאין מחוסר כפורים נכנס לשם, וטמא שנכנס לשם חייב כרת. עזרת כהנים מקודשת ממנה, שאין ישראל נכנסין לשם אלא בשעת צרכיהם לשחיטה ולסמיכה ולתנופה. כתב הראב''ד שזה מדבריהם, וכן נראה. 
<h3>[הבתים — שערי בית המקדש שער שישי]</h3>
------
החיל, משולחים ממנו גוים וטמאי מתים ובועלי נדות, אבל טבול יום נכנס לשם, שכבר טבל. עזרת ישראל ועזרת נשים משלחין מהן טבול יום, אבל לא מחוסרי כפורים, שמחוסר כפורים העריב שמשו. ואסור טבול יום במחנה לויה, מדברי סופרים. מעזרת ישראל ולפנים אפילו מחוסר כפורים לא יכנס לשם, מפני שעדיין לא טהר טהרה גמורה, שנאמר וכפר עליה הכהן וטהרה, מכלל שעדיין לא נגמרה טהרתה. לר''ם. 
<h3>[הבתים — שערי בית המקדש שער שביעי]</h3>
------
[יבמות ז' ע''ב] מצורע שחל שמיני שלו בע''פ. וצריך ליכנס בהר הבית ולעמוד בשער נקנור ולהכניס ידיו לעזרה לקבל מתן בהונות. וראה קרי. פירש רש''י להכי נקט קרי, משום דאילו טמא מת לא היה אסור ליכנס, דטמא מת מותר ליכנס שם, דכתיב [שמות י''ג] ויקח משה את עצמות יוסף עמו, ודרשינן עמו במחיצתו, אבל בעל קרי משולח משתי מחנות כדדרשינן פרק אלו דברים [פסחים ס''ז ע''ב] וכל זב לרבות [בעל] קרי. וקשיא דאמרינן במסכת כלים [פ''א מ''ח], החיל מקודש הימנו שאין טמיאי מתים נכנסים שם. אם כן לא היה יכול לעמוד בשער ניקנור. לכך נראה דנקטיה לרבותא דאע''ג דבעל קרי טמא דאורייתא קודם טבילה, לאחר טבילה מותר ליכנס מהאי טעמא דיבא עשה וכו'. אבל בטמא מת לא הוה רבותא, דקודם טבילה אינו טמא אלא מדרבנן. מיהו אמת הוא דלאחר טבילה אסור מדרבנן, מדאמרינן במסכת כלים [שם] עזרת נשים מקודשת ממנו שאין טבול יום נכנס שם. מדקאמר סתמא טבול יום, משמע כל טבול יום, בין דטמא מת בין טמא שרץ בין טמא נבילה. 
<h3>[תוספות מהר''ם מרוטנבורג — יבמות]</h3>
------
מתני', בבית המקדש בית אבטינס בית הניצוץ בית המוקד, [צ''ל] בבית המקדש בבית אבטינס בבית הניצוץ ובבית המוקד. עליות הרובים שומרים, [צ''ל] עליות והרובים שומרים, ס''א משמרים. ובית הגדול היה כו' זקני בית אב ישנים כו' בידם פרחי, [צ''ל] ובית גדול היה כו' וזקני בית אב היו ישנים כו' בידם ופרחי. כסתו, ס''א כסותו. פושטין ומניחין, [צ''ל] פושטין ומקפלין ומניחין. 
<h3>[שיטה מקובצת]</h3>
------
מפרש ד''ה בשלשה מקומות וכו', המקדש קנו אחרים. [צ''ל] המקדש יקנו כלים אחרים. ד''ה היו עליות וכו', בית דוד. עיין תוס' [יומא דף כ''ה ע''א]. ד''ה והרובין שומרין שם וכו', הנער ורבא. [צ''ל] הנער ומתרגמינן ורבא. ד''ה בית המוקד כיפה וכו', וביציאות השבת. [צ''ל] ובמס' שבת, תיבת וביציאות ל''ש ונמחק. ד''ה כיפה וכו', לשכה של אבנים. [צ''ל] לשכה כיפה של אבנים. שם, כקטוניות פתוחות לטרקלין. [צ''ל] כקטוניות הפתוחות לטרקלין. שם, וכהאי גוונא סוגיא אחרת בפסחים. [צ''ל] וכהאי גוונא אמרי' בפסחים, ותיבות סוגיא אחרת נמחק. שם, ומתרצינן כבר שורא. [צ''ל] ומתרצינן בבר שורא, אות כ' נמחק. שם, הטבילה טמא יורד. [צ''ל] הטבילה הטמא יורד. שם, עזרה כדתניא במסכת מדות. [צ''ל] עזרה כדתנן במס' מדות. ד''ה וזקני בית אב וכו', דראשי פשפשין מבדילין בין קדש לחול כדי שלא ינהגו בקדש מנהג חול. ומפתחות. מתיבת דראשי כו' עד תיבת ומפתחות רשום על כל תיבה קו מלמעלה להורות כי לפ''ד ראוי למחקו. שם, קבועה ומגביהין. [צ''ל] קבועה בה ומגביהין. 
<h3>[שיטה מקובצת]</h3>
------
<h2> כ''ו ע''א.</h2>
במסיבה. מחילה. בא וישב לו אצל אחיו הכהנים. לאחר שטבל עד לבקר. שהשערים נפתחים. כיון שנפתחו יוצא והולך לו חוץ לב' מחנות עד הערב כדין של טבול יום בעל קרי. [גמ'] מנהני מילי. שהכהנים היו שומרים. דאמר והחונים לפני המשכן. מה במשכן שומרים הם הכי נמי בבהמ''ק. אמרי. אין ודאי שימור אשכחן דבעי. ואילו קרא כהנים ולויים בהדי הדדי כתיבי. דכתב משה ואהרן [ובניו] (וכמו) ומשה הוי לוי ומשמע דגבי הדדי הוי יתבי ואכתי מנלן דבג' מקומות ומנלן דכהנים [בפני עצמן]. הכי קאמר והחונים לפני המשכן. היינו משה. ואהרן ובניו שומרים. ואהרן בחד מקום ובניו בב' מקומות. ואימא כולהו. שומרים בחד מקום לא ס''ד כו'. מסיפיה דקרא. משמע בפירוש ג' מקומות. 
<h3>[רבינו גרשום]</h3>
------
במסיבה ההולכת תחת הבירה. פי' תחת המקדש. [הערוך ערך בירה]. ובית הכסא. פי' מקום שהוכן לבני אדם להפנות בו לגדולים וכל שכן להשתנה. [הערוך ערך בית0כסא]. פעמים שהוא בא מקרות הגבר — (יומא כ' ע''א) בכל יום תורמין את המזבח מקריאת הגבר [מאי קריאת הגבר], רב אמר, קרא גברא. ר' שילא אמר, קרא תרנגולא. ''ויסעו מעציון גבר'' (דברים ב', ח') תר''י ונטלו מכרך תרנגולא. [הערוך ערך גברגג]. אמר להם מי שטבל יבא ויפיס, הפיסו זכה מי שזכה — ''גורלך תפיל בתוכינו'' (משלי א', י''ד) תרג' פייסך ארמא בינתנא. [הערוך ערך פסגב]. משכן. בילמדנו אם כסף (תנחומא משפטים אות י''א) ובויהי ביום כלות משה (שם נשא אות י''ד) אמר להן לעשות משכן שאם יחטאו יהא הוא מתמשכן על ידיהן. ובערך חבל (ה') יש מענין זה. 
<h3>[הערוך ערך משכן]</h3>
------
במסיבה. מחילה. ונרות דולקין. על המסיבה. מכאן ומכאן. פי' כמו בהרבה מקומות היו דולקים. וטעם הדבר נ''ל מפני שהמסיבה הולכת בסיבוב ע''י מעלות ומורדות תחת הארץ, ובשביל שהיה צריך להקיף לא היה די בנר א' במקום א' אלא בהרבה מקומות. ומדורה היתה שם. בבית המוקד. ובית הכסא של כבוד. בתוך המחילה. ובירושלמי בפ' כיצד צולין [פסחים פ''ז הי''ב, נ''ו ע''א] מסיק תני ר' יהודה אומר מחילות שתחת ההיכל קדש. וקא מייתי סייעתא לדידיה ר' אמי בשם רשב''ל מהך מתניתין, דהכי קתני מדורה היתה שם ובית הכסא של כבוד. ומשמע שכך הוא רוצה לדקדק משם, כלומ' כיון דקתני יוצא והולך במסיבה תחת הבירה אל(א) חוץ לבירה, ובמקום טבילה שם היה בית הכסא של כבוד, אבל לא תחת המסיבה שתחת הבירה. מפני שתחת הבירה קדוש ואין נכון לעשות שם בית הכסא. ופריך התם ר' יוסי אההיא דיוקא וקאמר בתימה כי צואה אינה טמאה אלא נקיות. כלומר אין בצואה טומאה אלא נקיות בעלמא הוא, שלא רצו שיהיה מקומה תחת הבירה ממש. אלא אדרבה מביא ראיה איפכא שתחת ההיכל אינו קדוש כדמסיק נמי הכא בגמ' [לקמן כ''ז ע''ב] דמחילות לא נתקדשו, דאי ס''ד נתקדשו היה לו לילך בקצרה ולא במסיבה שתחת הבירה. והכי פירוש. לשון הירושלמי משמע דבשביל כך הוצרך להודיענו מבית הכסא, כדי לאשמעינן דאע''ג דאין טומאה בצואה אלא נקיות אעפ''כ לא רצו להעמידו תחת הבירה. ואע''ג שקי''ל דמחילות לא נתקדשו. ויש תוספו' שמפרשים בשביל כך משמיענו שהיה שם בית הכסא. משום דאמרינן פ''ק דשחיט' חולין [כ''ד ע''ב] דבעל קרי שטבל ולא הטיל מים לכשיטיל מים טמא. לפיכך היה צריך לבית הכסא כדי שיטיל מים לשם ואח''כ יטהר. מיהא אירושלמי קשה קצת מדתני ר' יהודה לשם דמחילות היכל קודש, ובפ' כיצד צולין [פסחים פ''ו ע''א] מוכח דר' יהודה ס''ל דחול נינהו. נראה דהתם בירושלמי רב יהודה צריך להיות שהוא אמורא. וגם נראה לשם בירושלמי לגרוס רב אסי באתקפתא דקא מתקיף לה התם דצואה אינה אלא משום נקיות, דלא אשכחן אמורא דשמיה רב יוסי אם אינו רב יוסי בר אבין אבל סתם ר' יוסי לא אשכחן. 
<h3>[פירוש הראב''ד הנדמ''ח]</h3>
------
[פסחים פ''ב ע''א] היה מעמיד את הטמאים בשער מזרח. אפי' בטומאת קריין מיירי, וא''ת והאיך מותר ליכנס במחנה לווי' והלא אף טבול יום אסור כדאמרי' בפ''ק דיבמות [דף ז' ע''ב] ובכמה דוכתי טבול יום אינו נכנס למחנה לווי', ואומר ר' דיש מקומות שלא נתקדשו על כרחין שהרי בלשכת בית המוקד היו טבולי יום מותרין לכנס כדמוכח במסכת תמיד [פ''א] דקתני התם אירע קרי באחד מהם הי' הולך לבית הטבילה במסיבה ההולכת תחת הבירה, פי' שבעל קרי משולח חוץ לשני מחנות וחזר(ו) לו עם אחיו הכהנים עד שהיו השערים נפתחים ובלשכת בית המוקד מיירי התם ולא נתקדשה מחנה לוי' לענין טבול יום אלא [מ]עזרת נשים [ולפנים] בלבד, ואמר לי ר' דהכי מוכח בהדיא במס' כלים [פ''א מ''ח] דקתני התם עזרת נשים מקודשת ממנה שאין טבולי יום נכנסין לשם, ועוד אומר ר' שער המזרח דהכא היינו שער המזרח דעזרת נשים (דבשעת) [דבשער] המזרח דעזרת ישראל לא היו יכולין לכנס שזהו לפנים מעזרת נשים הרבה שהרי לרוח אחת מזרחי של עזרת ישראל היתה עזרת נשים כדמוכח בפ''ק דיומא [דף ט''ז ע''א] בההיא סוגיא כל הכתלים שהיו שם היו גבוהים חוץ מכותל מזרח, והואיל [שלא] (ש)היו יכולין ליכנס (בעזרה) [בעזרת] נשים היאך היו יכולין ליכנס בשער מזרח של עזרת ישראל שהיא לפנים הימנה חמש עשרה מעלות כדאיתא התם ט''ו מעלות היורדים מעזרת ישראל לעזרת נשים ועוד דשער המזרח בעזרת ישראל היינו שער ניקנור כדאיתא בסוף פ''ב דמסכת מדות דקתני התם שבמזרח שער ניקנור ולשם אין טבול יום [נכנס] כדמוכח בהדיא בההיא דיבמות [דף ו' ע''ב] אע''פ שאין טבול יום (אחד) [אחר] נכנס זה נכנס ובמצורע מיירי התם שהי' מכניס ידיו לבהונות בשער נקנור כדאיתא בכמה דוכתי וקאמר שאין טבול יום אחר נכנס אלא ודאי האי שער המזרח דהכא דעזרת נשים קאמר, מ''ר. 
<h3>[תוספות ר''ש ב''ר אברהם משאנץ — פסחים]</h3>
------
ארע קרי באחד, מן הבחורים. יוצא [והולך לו] במסיבה, מחילה ההולכת תחת הבירה של המקדש לפי שבעל קרי לא היה מהלך דרך העזרה אלא דרך המחילות שלא נתקדשו. ונרות דולקין, במסיבה. עד שמגיע לבית הטבילה ומדורה להתחמם היתה שם, בבית המוקד להתחמם. ובית הכסא של כבוד, בתוך המחילה. זהו כבודו שלא נכנס אדם שם בעוד שחברו [שם]. מה צריך כאן מבית הכסא אלא משום דאמרינן בפ''א דשחיטת חולין [כ''ד ע''ב], בעל קרי שטבל ועלה ולא הטיל מים לכשיטיל מים טמא כו' שנשארו בפי הגיד צחצוחי קרי ויוצא עם הטלת מים ושכבת זרע מטמא בכל שהן אפילו כעין חרדל צריך להטיל מים שם. נסתפג, נתקנח בבגד. ונתחמם, וישב בבית המוקד שבנוייה בחול. עד, למחר שנפתחים השערים, יצא והולך לו, כיון שהשערים נפתחים יצא והלך חוץ לשתי מחנות, מחנה כהונה ומחנה לויה כדין טבול יום בעל קרי כדאמרינן בפר' נשא [במדבר ה'] וישלחו מן המחנה וכו' לרבות טבול יום שאסור במחנה לויה, אבל בבית המוקד היה יכול ליכנס לפי שהיתה עומדת בחול, ובפ' אלו דברים [פסחים ס''ז ע''ב] כל זב לרבות בעל קרי, לפיכך היה הולך חוץ לעזרה דלא כר' אליעזר בן יעקב דאמר במסכת מידות בסוף פ''ק [מ''ט] שהולך מיד במסיבה והולך בטדי. 
<h3>[שיטה לרבינו שמואל ב''ר יצחק]</h3>
------
ארבע לשכות היו לבית המוקד כקטניות פתוחות לטרקלין שתים בקדש ושתים בחול וראשי פשפשין מבדילין בין קדש לחול ומה היו משמשות מערבית דרומית היא היתה לשכת טלה קרבן, מזרחית דרומית היא היתה לשכת עושה לחם הפנים מזרחית צפונית בה גנזו בית חשמונאי אבני מזבח ששקצו מלכי יון צפונית מערבית בה יורדין לבית הטבילה (מדות פ''א מ''ו) ומפרש בתמיד (כ''ה ב') ובמדות (שם ומ''ט) שהיורד לבית הטבילה מלשכה זו היה הולך במסיבה ההולכת תחת הבירה, פירוש תחת בית המקדש, והנרות דולקות מכאן ומכאן עד שמגיע לבית הטבילה ומדורה היתה שם ובית הכסא של כבוד וזהו כבודו מצאו נעול בידוע שיש שם אדם (ע''פ רמב''ם בית הבחירה פ''ה הי''א) פירוש זהו כבודו. מפני ששנינו בפרק ג' דיומא (כ''ח א') כל המסך רגליו טעון טבילה וכל המטיל מים טעון קידוש ידים ורגלים מפני שמצוה לשפשף (רש''י ברכות ס''ב ב' ד''ה מדורה). 
<h3>[סמ''ג עשין סימן קס''ג]</h3>
------
במסיבה. מחילות עשויות. תחת הבירה. בית המקדש ולא היה קדוש דבעל קרי משולח חוץ לשתי מחנות כדדרשינן בפסחים [ס''ז ע''ב] זב ולא כל זב לרבות בעל קרי. והנרות. היו דולקים במסיבה מכאן ומכאן. ומדורה. היה שם להסתפג ולהתחמם אחר הטבילה. ובית הכסא של כבוד. היה שם דתנן במסכת מקוואות בעל קרי שטבל ולא הטיל מים לכשיטול מים טמא ולכך עשו שם בית כסא להטיל מים קודם טבילה. בא וישב. בלשכת בית המוקד ואע''פ שאין טבול יום נכנס למחנה לויה כדתנן בפ''ק דמס' כלים [מ''ח] החיל מקודש ממנו כו' עזרת נשים מקודשת ממנו שאין טבול יום נכנס לשם. ואפילו טבול יום דשרץ וכ''ש טבול יום דבעל קרי דמשולח חוץ לשתי מחנות. ואין לך קרוב למחנה שכינה יותר מבית המוקד שהיתה שם חציו בקודש. ופר''ת דמעלה דרבנן הן לא גזרו אלא שלא יכנס שם טבול יום אבל אם הוא מבפנים אין זקוק לצאת. והביא ראיה ממסכת סוטה [כ' ע''א] דקתני התם לא היתה מספקת לשתות עד שפניה מוריקות [כו'] והם אומרים הוציאוה שלא תטמא העזרה. ופריך למימרא דמיתסרא) ליכנס למחנה לויה והא אמר מר מנין למת שמותר ליכנס למחנה לויה שנאמר ויקח משה את עצמות יוסף עמו ואמר מר עמו במחיצתו ומאי פריך דודאי מדאורייתא שרי אבל מדרבנן אסור. אלא קשיא ליה דהא על טומאה שאירע בפנים לא גזרו. ועוד ראיה מפ''ק דחולין גבי טמא במוקדשין דקאמר מביא סכין ארוכה ושוחט בה ואי טבול יום זקוק לצאת מכל מחנה לויה האיך ישחוט בסכין ארוכה. הילכך צ''ל שבטומאה שאירע בפנים אינו זקוק לצאת. ור''י ז''ל תירץ שלא גזרו אלא על החיל ועזרת נשים הוא שער איתן המשמש כניסה ויציאה לעשות הרחקה לטמאים שלא יקרבו שמה אבל על כל שאר מחנה לויה לא גזרו. מי שהיה רוצה לתרום את המזבח. היא היתה עבודה ראשונה תחילת עבודת היום. לא כל העתים שוות. פעמים מקדים לבוא ופעמים מאחר לבוא כדתנן בפ''ק דיומא [כ' ע''ב] בכל יום תורמין המזבח מקריות הגבר או סמוך לו בין מלפניו או מלאחריו וביום הכפורים מחצות וברגלים מאשמורה ראשונה והיינו דקאמר פעמים שהוא מקריות הגבר כלומר רוב פעמים ופליגי התם מאי קריות הגבר רב אמר קרא גברא ורב שילא אמר קרא תרנגולא. והממונה בא ודופק. בפתחי של בית המוקד הפתוח לחיל והם פותחין לו אותו פתח. יבוא ויפיס. זה הפייס היה בבית המוקד שעדיין לא נפתח שער העזרה ושאר הפייסות היו בלשכת הגזית. [פירוש הרא''ש]. א) [צ''ל דמת אסור]. 
<h3>[חשק שלמה על פי' הרא''ש]</h3>
------
גר' בפירקא דחסידי [תענית כ''ג ע''ב] חנן הנחבא בר ברתיה דחוני המעגל הוה, כי הוה צריך עלמ' למיטרא הוה משדרי רבנ' ינוקי דבי רב לגבי' ואמרי ליה אבא אבא הב לן מטרא וכו', עד ואמאי קרי ליה חנן הנחבא שהיה מחביא עצמו בבית הכסא יותר מכל אדם כך פי' רבנו נתן בערך חנא. ולשון אחר פי' י''מ שהיו חכמ' רוצים למנותו פרנס ולא קיבל והלך ונחבא. ועל פי' שהחביא עצמו בבית הכסא, וצניעות של בית הכסא היאך צריך לנהוג, גר' בברכות פ' הרואה [ס''ב ע''א] אמ' עולא אחורי הגדר נפנין מיד בבקעה כל זמן שמתעטש ואין חבירו שומע, ורב אסי בר נתן מתני אחורי גדר כל זמן שמתעטש ואין חבירו שומע, ובבקעה כל שאין חבירו רואהו. ות''ר איזהו צנוע כל שנפנה בלילה כדבמקום שנפנה (בלילה) [ביום] ומסקינ' האי במקום כדרך שנפנה ביום. ואע''ג דרב אשי אוקמה לעולם במקום ולא נצרכא אלא לקרן זוית, אפי' הכי מסקינ' בפ' כל הצלמים [ע''ז מ''ז ע''א] אההיא מי שהיה כתלו סמוך לע''ז ונפל כונס לתוך שלו ד' אמות ובונה, ובגמ' והא קא שביק לע''ז אמ' רב חנינא מסורא דעביד ליה בית הכסא, והא קא בעי צניעותא דעביד ליה בית הכסא דליליא, והתניא איזהו צנוע זה הנפנה בלילה במקום שנפנה ביום ואע''ג דאוקימנא כדרך צניעותא מיהא מבעא בענן דעבד ליה בית הכסא דתינוקות. אלמ' סתם התלמוד בכדרך מסיק. מיהו הא דהדר מסיק אינמי דגדר ליה בהזמי והינגי היינו כרב אשי דאמ' קרן זוית אפי' ביום מותר, והכי נמי מסקינ' בהרואה, ובמסכ' (מידות) [תמיד כ''ו ע''א] בית הכסא של כבוד היה שם וזהו כבודו מצאו נעול בידוע שיש שם אדם פתוח בידוע שאין שם אדם לפי שאפי' לדבר לא היה רשאי כדמסיים התם במעשה דרב ספרא ור' אבא דקיבלא דבית הכסא צניעותא ושתיקותא. והצניעות שאין נפרע' מעומד אלא מיושב. ותניא נמי בפ''ג דברכות [כ''ג ע''ב] כשהוא נפנה מגלה טפח לאחוריו ומלפניו ולא כלום. גר' בספרי בפרש' כי תצא מחנה והיה בשבתך חוץ בישיבה ולא בעמידה. ונר' הפי' דאין נפרעין מעומד. 
<h3>[יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך חנן הנחבא]</h3>
------
לאחר שטבל בא וישב לו אצל אחיו הכהנים. בבית המוקד ממש. עד הבקר ששערים נפתחים. וכיון שנפתחים יוצא והולך לו חוץ לשני מחנות, דהיינו חוץ להר הבית שהוא מחנה לווים. כדאיתא בפ''ק בתו' דמסכת כלים [ב''ק פ''א ה''י] ד[מ]שערי ירושלים עד שערי הר הבית היתה מחנה ישראל, ומשער הר הבית עד שער הניקנור הי' מחנה לווים, ומשם ואילך מחנה שכינה. ומקשי' בפ''ק דיבמות [ז' ע''ב] תוס' צרפת אההיא דאמרינן התם בחצר חדשה שחדשו דברים ואמרו טבול יום לא יכנס למחנה לויה. דמאחר דטבול יום אסור במחנה לויה, א''כ האיך היה חוזר ויושב אצל אחיו הכהנים בבית המוקד בהר הבית שהוא נקרא מחנה לויה. לפי דעת ר' יעקב ז''ל פירושו דכיון שטבול יום אינו אסור אלא מדרבנן במחנה לויה, משום טירחא דלילה לצאת לגמרי (משום דבלילה) לא אטרחוהו כולי האי עליה'. אבל לפי הנראה שאין צורך בכך, כי בכל מחנה הלווי' לא נאסר טבול יום ליכנס כי אם בעזרת נשים בלבד, כדאמר בפ''ק דמסכת כלים [מ''ח] שלא נאסר טבול יום כי אם בעזרת נשים בלבד, אבל בחיל היה מותר כ''ש בשאר המקומות שבהר הבית. וא''ת והלא זה בית המוקד חציו היה בנוי בעזרה וחציו חוץ לעזרה כדאיתא במסכת מדות [פ''א מ''ו], וראשי פיספסין משמע שהיו עשויים כנגד חומת העזרה, ואותן פספסין היו מבדילין בין בית המוקד שהיה קודש ובין חציו שהיה חול. וכיון שחציו היה קודש א''כ ליהוי האי חציו שהוא חול עזרת נשים לגבי עזרת אנשים, דכי היכי דטבול יום אסור בעזרת נשים מפני שסמוכה לעזרת ישראל ה''נ יהא אסור ליכנס בחצי בית המוקד חול מפני שסמוך לחציו של קודש. וי''ל דאפ''ה לא תקשי, משום דבית המוקד בצפון קאי כדאיתא במסכת מדות [פ''א מ''ה], ובצפונית מערבית של בית המוקד בחציו הבנוי חוץ לעזרה בחול היתה לשכת הטבילה. והרי נמצא לשם היה יכול בטוב לטבול ט''י. דהא כמו שבחיל מותר טבול יום מפני שעזרת נשים מפסקת בינו ובין עזרת ישראל, כמו כן בכאן מפסיק חצי בית המוקד שהוא חול בין לשכת הטבילה ובין חציו של לשכת בית המוקד שהוא קודש ועומד לפנים מחומת העזרה. ובשביל כך נוכל לומר דישב לו אצל אחיו הכהנים באותה לשכת בית הטבילה. שהרי הם היו בבית המוקד והוא בלשכה, ואין מפסיק ביניהם כי אם פתח הלשכה, וכיון שהיה הפתח פתוח הרי הוא כמו שישב אצלם בבית המוקד עצמו.
אלא שקשה דבמסכת מדות [פ''א מ''ט] מוסיף במקצת בבנין בית המוקד האיך היה עשוי כמו שתעיין ותמצא, וקצת גורע יותר מבכאן. כי לשם סיים בנרות דולקים מכאן ומכאן עד שהיה מגיע לבית הטבילה, ובכאן מסיים שהוא בא וישב אצל אחיו הכהנים עד שהשערים נפתחים ויוצא והולך לו. וגם ר' אלעזר בן יעקב אמר שם שבמסיבה ההולכת תחת החיל יוצא והולך לו בטדי והכא במתניתין לא פליג ר' אלעזר בן יעקב. ויש לפרש דהכא במתניתין דתמיד לא איצטריך לאשמועינן אלא מילי דמקדש האיך היו נוהגין בו בלילה לעשות עד זמן הקרבת התמיד. ובשביל כך בכאן כמו כן לא נקט למיתני כ''א מקום שהלוים שומרים, משום דהכא לא נקיט אלא מילי דמקדש ומש''ה הכא מפרש לכולה מילתא דענינא האיך היו עושין, וגם אם היו יושבים וישנים בבגדיהם, וגם אם אירע קרי לאחד מהם האיך היו עושין, וגם שהיתה מדורה לשם, ובית הכסא של כבוד. אבל לשם במסכת מדות קתני מילי דבנין בית המקדש האיך היה, וקא נקיט ואזיל במקדש גופיה. כמה מקומות מיוחדים היו לשמור בבית המקדש, היינו שלש מקומות של כהנים, בית אבטינס ובית הניצוץ ובית המוקד. ולאלתר הוה לי' למתני האיך היה עשוי בית המוקד. אלא משום דסדר המקומות קא נקיט ואזיל, הר הבית והעזרה, האיך היה רגיל איש הר הבית לעשות. ואח''כ מתחיל בבנין הר הבית והעזרה כמה הוא וכמה שערים היו בהר הבית בצפון העזרה ובדרומה ומזרחה, עד שמסיים שם בשערי צפון העזרה, מפני שבצפון היה בית המוקד ונפישי מילי דמוקד בבניינו טפי משאר מקומות לפיכך קא מסיים ביה ומפרש ואזיל לכוליה ענייני דבית המוקד האיך היה בנוי. והא דנקיט ואזיל בתחילה ענין הלשכות. משום שהם כמו מילי דאבראי כמו השערים. מפני ששתי הלשכות של הבית המוקד היו כלפי חוץ בולטים יותר מבית המוקד עצמו. ואחר כך נקט בית המוקד גופיה. ומפרש ואזיל האיך היה בנוי, כגון כיפה בית גדול ומוקף רובדים היה כדי שלשם זקני בית אב יהיו ישנים. ואיידי דנקט זקני בית אב נקט נמי פרחי כהונה. ומקום היה שם אמה על אמה כל אותה בבא אינה צריכה כאן במתניתין דתמיד, כי לשם מגיד בנינו והכא לא צריכה לבנינו. וגם לשם לא היה צריך להגיד האיך היה אם אירע קרי וכו'. אלא מילתא אגב אורחא קמ''ל שמסיבה היתה בנויה תחת הבירה, והיה הולך תחת המסיבה, ולא היו שם חלונות בנויין אלא ע''י הנרות היה הולך עד שמגיע לבית הטבילה. ומדורה לא שייך לבנין לפיכך לא תני לה התם. וגם בית הכסא של כבוד לא הויא מבנינא של אבראי. ועוד לאו אורח ארעא לכוללו עם בנין בית המקדש. ועוד דמחלות לא נתקדשו ובניינא דחול הוא. ועוד כי לא חשיב בנין. ומכאן ואילך כל מה שמסיים בכאן במסכת תמיד אין צריך לשם, משום דלאו מעניינו דבנין הוא. ור' אלעזר בן יעקב נמי מילתא אגב אורחא קמ''ל דמסיבה היתה בנויה תחת החיל. ות''ק נמי איכא למימר דמודה שהיתה מסיבה תחת החיל, כי מלשכת הטבילה היה יכול להכנס למסיבה שתחת הבירה, ומתוך המסיבה שתחת הבירה למסיבה שתחת החיל, כי המסיבה היתה מתעקמת מתוך הלשכה שתחת הבירה כלפי דרום, ובתוך אותו העקום שתחת הבירה היה מקום טבילה ובית הכסא. ואח''כ היתה חוזרת ומתעקמת כלפי צפון כלפי שער הטדי. אלא הא איכא למימר דפליגי, דת''ק סבר דטבול יום מותר לישב אצל אחיו הכהנים, מפני שאותה לשכת הטבילה חשובה כמו החיל לגבי עזרת נשים שמותר ט''י ליכנס לשם. ואע''ג דכולי האי לא דמיא לשכת הטבילה לחיל, משום דחיל הוא פתוח להר הבית וזה אינו פתוח אלא לבית המוקד. מכל מקום יש לנו לומר כיון שהיתה הלשכה פתוחה על ידי המסיבה היורדת מתוכה לחיל כדפרשית לעיל שהמסיבה היתה מתעקמת תחילה תחת הבירה שהיא היכל כדמוכח בירושלמי דהך בירה היכל היא, ואח''כ היתה מתעקמת לתחת החיל ויוצא כנגד שער הטדי שעומד בצפון כדקתני במס' מדות [פ''א מ''ג], חשבינן לה לההיא לשכה כאילו היתה פתוחה מלמעלה לגבי חוץ ובשביל כך היה יכול ט''י לישב בה. ור' אלעזר ב''י סובר דההיא פתיחה שהלשכה פתוחה כלפי חוץ ע''י המסיבה אין זו פתוחה לאחשוביה את הלשכה כאילו היתה לבית המוקד כלפי חוץ. לפיכך לר' אלעז' ב''י היה יורד במסיבה ולאלתר כשהיה פוגע בבית הטבילה היה טובל ואח''כ היה הולך ויוצא במסיבה שתחת החיל ויוצא כנגד שער הטדי מתוך המסיבה וממתין עד למחר שהשער נפתח, כי ט''י מותר בהר הבית. אבל אם לא טבל זה היה אסור אפי' בהר הבית. זה נראה בעיני. 
<h3>[פירוש הראב''ד הנדמ''ח]</h3>
------
מי שהוא רוצה לתרום את המזבח. הרוצה להסיר את האפר מעל המזבח. מקרות הגבר. משיקרא התרנגול. ויפיס. יגריל. 
<h3>[פירוש רבינו נתן אב הישיבה]</h3>
------
והמצוה השלשים היא שנצטוו הכהנים להסיר הדשן בכל יום מעל גבי המזבח וזה הוא הנקרא [יומא כ''ב. וש''נ, חולין קי''ז. וש''נ] תרומת הדשן. והוא אמרו יתעלה (ר''פ צו) ולבש הכהן מדו בד והרים את הדשן. וכבר התבארו דיני מצוה זו במסכת תמיד (כ''ו., כ''ח—ל':, ל''ג.) וכפורים (פ''ב, ודף כ'.:, ל''ג.). 
<h3>[ספר המצות לרמב''ם — עשין ל']</h3>
------
מתני'. מי שרצה לתרום את המזבח, הרמת הדשן, זה היה קודם שתקנו פייסות כדאמר ביומא בפ''ב [כ''ב ע''א], משכים וטובל כדאמר ביומא [ל' ע''א], אין אדם נכנס לעזרה לעבוד אפילו טהור עד שהוא טובל. באיזו שעה הממונה, פי' והלא לא היה זמן קבוע לממונה. לא כל העיתות שוות אלא מי שרוצה לתרום משכים וטובל כמו שיכול קודם שיבא הממונה. קרות הגבר, קרא תרנגולא כדאמרינן ביומא [כ' ע''ב] מי שרוצה לתרום משכים וטובל בלא פייס. מי שטבל יבוא ויפיס, זה הפייס היה בבית המוקד בחציו שבקודש, דבעינן בבית אלוקים נהלך ברגש, אבל שאר פייסות היו בלישכת הגזית כדאיתא התם [יומא כ''ה ע''א], אבל זה לא היה בלישכת הגזית כי עדיין לא נכנסו לעזרה. 
<h3>[שיטה לרבינו שמואל ב''ר יצחק]</h3>
------
והרים את הדשן שנינו במסכת תמיד (כ''ו א') מי שרוצה לתרום את המזבח משכים וטובל עד שלא יבא הממונה ולא כל העיתים שוות פעמים שהוא בא מקרות הגבר או סמוך לו בין מלפניו או מלאחריו והממונה בא והם פתחו לו אמר להם מי שטבל יבא ויפיס והפיסו וזכה מי שזכה, וביומא פרק בראשונה (כ''ז ב') תניא מי שזכה לתרום הדשן יזכה בסדור המערכה ובשני גזירי עצים. מי שזכה לתרום את המזבח הוא יתרום את המזבח אומר לו הזהר שלא תגע בכלי עד ש(ת)תקדש ידיך ורגליך מן הכיור והרי המחתה נתונה במקצוע בין כבש למזבח במערבו של כבש ואין אדם נכנס עמו ולא נר בידו אלא מהלך לאור המערכה, לא היו רואין אותו ולא היו שומעין את קולו עד ששומעין את קול העץ שעשה בן קטין מוכני לכיור והם אומרים הגיע, קידש ידיו ורגליו מן הכיור נטל מחתת הכסף עלה לראש המזבח ופנה הגחלים אילך ואילך וחתה מן המאוכלות הפנימיות וירד (תמיד כ''ח א'). פירש רבינו חיים כ''ג אבי אמי (כ''ה ברש''י ויקרא ו' ג') דאאיברי העולה המאוכלין עומד שנאמר והרים את הדשן אשר תאכל האש את העולה וגו'. 
<h3>[סמ''ג עשין סימנים קצ''א, קצ''ב]</h3>
------
המצוה כ''ט שנצטוו הכהנים להסיר הדשן מעל המזבח [סהמ''צ לר''מ עשין ל', רמב''ם תמידים ומוספים פ''ב ה''י] שנאמר [במדבר ה' ב'] ולבש הכהן מדו בד והרים את הדשן. ענין מצוה זו נקרא [יומא כ''ב ע''א ועוד הרבה] ''תרומת הדשן'' והיה פושט בגדיו ולובש בגדים אחרים פחותים מן הכלים שמשתמש בהם. ואמרו חכמים על דרך משל [שבת קי''ד ע''א, יומא כ''ג ע''ב] בגדים שבשל בהם קדרה לרבו אל ימזוג בהם כוס לרבו. וכל זה היה למה שצריך למזבח ולמערכות, ולזרז הענין באה בו מצוה. וגם בעת שהיה מקיים המצוה היה מעורר אל תכלית כונת הקרבנות, כי כאשר היה פושט בגדיו שלא ישמש באותן כלים ששמש לרבו, היה זה הערה שאין מצות הקרבנות מכוונת לעצמה. 
<h3>[הבתים — ספר המצוה]</h3>
------
המשנה השניה מי שהוא רוצה לתרום את המזבח כלומר שמתכוין להיות הוא מן המפייסים לכך משתדל בטהרת עצמו עד שיהא מזומן כשיבא הממונה והוא שאמר משכים וטובל עד שלא יבא הממונה ואחר כך הוא בא לחקור באי זו שעה הממונה בא ומשיב שלא כל העתים שוות פעמים בא מקריאת הגבר ופירשוהו בגמ' יומא על גביני כרוז שהיו מכריזין בקול רם סמוך לעליית השחר והממונה עומד באותה שעה או קרוב לה מלפניה או מלאחריה ודופק עליהם ר''ל שמכה בפתח בית המוקד בנחת והם פותחים לו ואומר להם מי שטבל יבא ויפייס הפיסו על הדרך שבארנו ענין הפייסות ביומא וזכה מי שזכה. 
<h3>[חדושי המאירי]</h3>
------
ובמסכת תמיד מפרש כי קודם שיעלה עמוד השחר סמוך לו בא הממונה לבית המוקד ודפק עליהן והם פתחו לו נטל הממונה מפתח ופתח [את] שער הקטן שבין [בית] המוקד ובין העזרה ונכנס לעזרה ונכנסים אחריו הכהנים ואבוקות של אור בידן ונחלקו לשתי כיתות, כת הולכת באכסדרא למזרח וכת הולכת באכסדרא למערב, היו בודקין והולכין עד שמגיעין למקום עושה חביתין, שהיו במזרח בצד שער ניקנור, [הגיעו] אלו ואלו אומרים שלום הכל שלום והעמידו עושה חביתין לעשות חביתין (ע''פ לשון הרמב''ם בית הבחירה פ''ח הי''א), פירוש להחם חמין לרבוכה של מנחת כהן גדול (תמיד כ''ח ב') הנעשית במחבת שנאמר (ויקרא ו' י''ד ורש''י) מורבכת תביאנה מלמד שנעשית ברותחין כל צרכה. 
<h3>[סמ''ג עשין סימן קס''ה]</h3>
------
[סדר שחרית]. עבודות התמידות בכל יום כך הוא, סמוך לעלות השחר כל כהני בתי אבות של יום נכנסים ללשכת הגזית טבולים ומלובשי' בגדי כהונה. ויבא ממונה על הפייסות ויקיש על העזרה ויפתחו לו ויבאו בלשכת הגזית. ועומדין כלן בהקפה להפיס, והממונה נוטל מצנפת מעל ראש אחד מהן ומחזירה, והוא האיש שמתחילין למנות ממנו ומפייסין, כמו שיתבאר. ויוצא[י]ן לעבודה אנשים שעובדין, ושאר הכהנים מוסרין אותן לחזנים. ומפשיטין אותן בגדי הקדש ולא מניחין אלא המכנסים בלבד עד שלובשין בגדי החול, וחוזרין ופושטין המכנסים של קדש ומחזירין החזנים הכלים לחלונות. וכך מפיסין, עומדין בהיקף ומסכימין על מניין שמונין, ק' או אלף, או כל מניין שיסכימו. והממונה [אומר להם] הצביעו, והן מוציאין אצבעותיהן אחת או שתים. הוציא שלש מונין לו שלש. ולא יוציאו גודל שהוא קצר ונוח להוציאו ולכפותו ויבא לרמאות. והמוציא גודל אין מונין אותו לו. ומתחיל הממונה למנות מן האיש הידוע שהסיר מצנפתו תחלה. ומונה על (אצבעותיו) [אצבעותיהם] וחוזר חלילה עד שישלים המניין שהסכימו. והאיש ששלם (למניין) [המניין] אצל אצבעו הוא שיצא בפייס ראשון לעבודה. ולפיכך מונין באצבעות ולא באנשים, שאסור למנות ישראל רק על ידי דבר אחר, שנאמר [ש''א ט''ו], ויפקדם בטלאים. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ב]</h3>
------
בשחר סמוך לקריאת הגבר לפניו או מאחריו היה בא הממונה, ודופק אל פתח בית המוקד, ששם היו הכהנים ישנים והם פתחו לו. נטל את המפתח, ופתח הפשפש והוא השער הקטן שבין המוקד ובין העזרה, ונכנס לעזרה, ונכנסו אחריו הכהנים. שתי אבוקות של אור בידם, ונחלקו לשתי כתות, אחת הולכת באכסדרה דרך המערב, ואחת הולכת באכסדרה דרך המזרח, והיו בודקין והולכין את כל העזרה, עד שהם מגיעין למקום עושי חביתין, לעשות חבתן. כסדר הזה היו עושין בכל לילה, חוץ מלילי שבת שאין בידם אור, אלא בודקין בנרות הדלוקין שם מערב שבת. לר''ם. 
<h3>[הבתים — שערי בית המקדש שער חמישי]</h3>
------
גמרא מנא הני מילי. דכהנים נמי היו שומרים. דאמר קרא החונים לפני המשכן. מה משכן מצינו בו שמירה ה''נ בעי שמירה במקדש. דאשכחן בפ' שני דמסכ' שבועות [ט''ז ע''ב] דמקדש איקרי משכן. אמרי אין. וודאי. שימור בעלמא אשכחן דבעי, ואלו קרא כהנים ולוים בהדי הדדי כתיבי. משה אהרן ובניו, ומשה היה לוי, ומשמע דגבי הדדי הוו יתבי. ואכתי מנלן בשלשה מקומות היו שומרים, ומנלן דכהנים הוו. ה''ק החונים לפני המשכן משה. דאמשה קאי והחונים. אהרן ובניו. קאי קמיה, כלומר אהרן ובניו שומרי משמרת. דאהרן (ובניו) הוה שומר בחד מקום, ובניו בשני מקומות. ואימא כולהו. אהרן ובניו הוו נטרי בחד דוכתא. ואכתי שלשה מקומות לכהנים מנלן. מסיפא דקרא. משמע בפירו' שלשה מקומות, דכתיב שומרי משמרת למשמרת. כלומר האי משמרת משמע כמו למשמרת, כאילו היו שומרים למשמרת הקודש, דהיינו הוה משמע שהיו שומרים לבד ממשמרת אחרת שהיתה בלא זה לקדש, ור''ל דהאי משמרת קאי אאהרן וגם על בניו, דהיינו שאהרן היה שומר לבד ממשמרת אחרינא דהוה אכתי בלא הוא, וגם בניו היו שומרים כמו כן לבד ממשמרת אחרינא, א''כ ע''כ דהוה משמרת שלישי', ומעתה אותו משמר שלישי אמאן תרמייהו, אי אלוים כבר כתי' משה, אלא ע''כ בכהנים היו. לפיכ' יש לנו לומר ולפרש ע''כ דאהרן בחד מקום ובניו בשתי מקומות. דאמקדש בסיפא דקרא לגופיה לא איצטריך האי משמרת, דא''כ ליכתוב קרא שומרי משמרת, או שומר הקודש. וכיון שכתב משמרת, ש''מ לדרשא כדי לפרשו בלשון למשמרת, כלומר שומרי למשמרת אחרינא דהוה אכתי בהדי כל חד וחד כדפרישית. והא נמי משמע לתלמודא ומדנקיט תרי לישני בלשון חנייה ובלשון שמירה, א''כ חילוק הוא בין שמירה לחניה, ולאהרן ובניו לשון שמירה. וא''ת האיך נוכל לומר הלשון לשון רבים והחונים על משה לבדו. י''ל דקרא מיהא אינו יוצא מידי פשוטו דמילת' דוהחונים נמי קאי אאהרן ובניו, אלא דגלי לן בסיפא דקרא דכתיב ביה בלשון שמירה דחניית אהרן ובניו היתה יותר במקום הקדש. ואכתי אם תקשי דבקרא כתיב קדמה והניצוץ לא היה במזרח אלא בצפון כדתני במסכ' מדות [פ''א מ''ה]. י''ל שהכל לפי הענין, דבמשכן שמא לא היה צריך לשמור כי אם מצד מזרח, לפי ששער היה מן המזרח ולא היו בו יותר שערים. ואע''ג דבית אבטינס כמו כן לא היה שער, אפ''ה שמא אותן הדורות ידעו שמאותו צד של בית אבטינס היה צריך לעשות שמירה. אבל במשכן לא היה צריך כי אם במזרח דוקא. ועוד יש לומר שבמשכן נמי כן היו שומרים, בג' מקומות, ולא במזרח דוקא היו כל אותן מקומות, אלא יכול להיות שגם בצפון היו. וא''ת והלא קדמה מזרחה כתיב. י''ל דלאו דוקא הוא במזרח ממש, שהרי בכל שלש מקומות אינו מזכיר אלא משה בלבד, בב' מזכיר לוים עם בניו של אהרן. לפיכך יש לו' שמצד צפון או דרום היו שומרים עם הלוים שמאותו צד היו חונים. ומה שאינו מזכיר בהדיא כל שלש מקומות אלא מזרח בלבד, לפי שכבר הגיד לנו באיזה מקום חנו בני גרשון ובני מררי ובני קהת, ומפני שהלוים מאותו צד מרובים מן הכהנים ששומרים באותו צד, לא חש להזכיר מקום חנייתם, כמו שהזכיר כי אם משה בלבד ולא לשאר הלוים שהיו שומרין עם בני אהרן. אבל מקום המזרח שלא היה שם כי אם משה ואהרן שמקומם עם עצמם משובח הזכירו את שמם וגם את מקומם. ויכול להיות כי בית אבטינס היה כמו כן במזרח, אלא שהיה משוך לצד צפון או דרום. אלא שקשה דמספקא ליה לתלמודא במסכת יומא בפ''ק [י''ט ע''א] אי לשכת פלהדרין היתה בצפון ובית אבטינס בדרום או בית אבטינס בצפון ולשכת פלהדרין בדרום, ושם האי בצפון ודרום דקא מספקא ליה התם על כרחינו יש לנו לפרש לפי הנראה היינו שמשוכה לצד צפון ודרום ולאו ממש בצפון ודרום, דהא א''א למימר דלשכת פלהדרין היתה בצפון או בדרום כי אם במזרח. דתניא בפ''ק דמס' יומא [י''א ע''א] דכל השערים שהיו שם לא היה להם (מזרחה) [מזוזה] חוץ משער ניקנור שלפנים ממנו לישכת פלהדרין, מכלל דהיינו משמע דלשכת פלהדרין היתה במזרח, שאם היתה בצפון למה היה חייב שער שהיה עומד במזרח מחמת לשכת פלהדרין, יותר היה חייב אחד משערי צפון שהיו קרובין לו יותר, או אחד משערי דרום אי סבר לן שהיתה עומדת בדרום, אלא שעומדת במזרח ש''מ. אלא בהא מספקא לן אם היתה משוכה יותר לצד צפון או לצד דרום. וה''נ בבית אבטינס כמו כן יכול להיות שהיתה במזרח אלא שמשוכה לצד צפון או לצד דרום. מיהו בית המוקד ודאי בצפון הוה קאי כדאיתא במסכ' מדות [פ''א מ''ו]. מיהו אם תקשי כמו שהקשה בפתרוני החכם הר''ר שמואל החסיד ע''ה דהיכי ילפינן ממשה ואהרן דכהנים ולוים בעינן, הלא משה כה''ג הוה כדאיתא בזבחים פ' טבול יום [ק''א ע''ב]. יש לתרץ אפי' למ''ד התם דכ''ג הוה מ''מ לענין מראות נגעים לא הוה כהן, הרי כיון שאנו רואים חילוק בין משה לאהרן, וגם מצינו שחניה סמך למשה הכתוב ושמירה לאהרן ובניו, א''כ ע''כ היקל הכתוב בשמירת משה מפני שהוא לוי לכל הפחות לענין מראות נגעים. ובהא איכא לספוקי אם דוקא כהנים ולוים בעינן, אבל אם רצו לעשות הכל כהנים במקום לוים שפיר דמי. דסברא היתה לומר, שהרי יותר זריזים כהנים מלוים לענין כל דבר, בין לענין שמירה בין לענין כל דבר. או דילמא כהנים ולוים דוקא בעינן, כי היכא דתהוי היכרא טפי לכהנים שיהו שומרים יותר בטוב, מאחר שאין באותו מקום הלוים יכולים לשמור כי הם בלבד מפני שהם מזרע אהרן הכהן הקדוש הקרוב אליו. ולפי מה שהדעת נוטה נראה דכהנים ולוים דוקא בעינן כי היכא דתהוי להו היכרא. 
<h3>[פירוש הראב''ד הנדמ''ח]</h3>
------
כתב הרב והמצוה שלשים ושש שנצטוינו שיהיו הכהנים עובדים למשמרות תהיה כל משמרה עובדת שבועה ולא תהיה יד הכל מתעסקת יחד אלא ברגלים בלבד ואז יעבדו המשמרות כלן בשוה וכל מי שבא יקריב ולשון זאת המצוה באמרו ית' וכי יבוא הלוי וכו' ולשון ספרי ובא בכל אות נפשו יכול לעולם ת''ל וכו'.
ולפי דעתי אין מצות הכתוב הזה שיעשו משמרות ולא מניעה שלא תהיה יד הכל מתעסקת בעבודה. כי לבד ממכריו על האבות שלילות לא מצוה. שהוא ית' מצוה להיותם כולם עובדים ואוכלים חלק כחלק חוץ מן הממכרים. ואפילו לפי המדרש שדרשו בספרי ובגמר סוכה (נ''ה:) יכול לעולם תלמוד לומר מאחד שעריך מכל ישראל לא אמרתי אלא בזמן שכל ישראל נכנסין בשער אחד, מכל מקום אין בפרשה צואה על המשמרות אבל המצוה היא שיעבוד הכהן בכל אות נפשו ברגל ולא ימנעוהו מלבד בממכרים שעשו עליהם האבות שהם בשאר ימות השנה ובדברים הבאים שלא מחמת הרגל.
וראיתי לרב שכתב כן בחבורו הגדול (כלי המקדש פ''ד ה''ג—ד') משה רבינו חלק לשמונה משמרות ובימי שמואל חלקם הוא ודוד המלך לארבעה ועשרים משמר ומצות עשה להיות כל המשמרות שוין ברגלים וכל שיבא מן הכהנים ברגל ורצה לעבוד עובד וחולק עמהם ואין אומרים לו לך עד שיגיע משמרך שנאמר וכי יבא הלוי מאחד שעריך וכו'. וזה הלשון הוא מדוקדק יותר ממה שכתב כאן במאמר. ונראין הדברים עוד שאף המדרש הזה אסמכתא בעלמא הוא שרצו לקיים הפרשה אף לאחר תקון המשמרות. והנראה במשמרות שהוא תיקון נביאים לא חובה. כמו שאמרו (תענית כ''ז.) משה רבינו ע''ה תיקן (ארבע) [שמונה] משמרות ויסדו דוד ושמואל הרואה באמונתם עשרים וארבע. מפני שיש בתקון המשמרות זרוז, שאילו היו הכל עובדים כל השנה ואי איפשר שלא יחזרו לעריהם ולבתיהם כשלא יהיה עליהם זמן קבוע בחזרתם לעבוד יארע להם בזה עצלה ויאוש ולכן קבעו להם זמן שיבאו בתיקון המשמרות ובתי האבות גם כן. אבל כוונת הכתוב שהכהנים כל זמן שיבואו למקדש יזכו בעבודה ויחלקו עם הכהנים הנמצאים במקדש לא שידחו אותם או שיאמרו להם כבר באו אלה בעלי הקרבנות לעזרה ויהיה בזה רפיון לביאת הכהנים למקדש. ואמר לבד ממכריו שאם מכרו האבות זה לזה אתה בשבתך ואני בשבתי או אתה בחדשך ואני בחדשי אין הבא במשמר שאינו שלו זוכה בקרבנות ואינו חולק עמהן. ומכאן נתקנו המשמרות. לא שיהיה עליהן מניעה שלא יעבדו כלם. אבל העניין כולו סדור במשפט הכהנים.
וכן עשו עוד ארבע ועשרים משמרות בלויים ולא בא בהם כתוב או מדרש. שהפרשה הזו בכהנים בלבד היא כמו שכתוב חלק כחלק יאכלו ואין ללויים במקדש אכילה כלל. ולשון ספרי יכול בבן לוי הכתוב מדבר תלמוד לומר מאחד שעריך מי שלא נטלו שעריהם במקום אחד [יצאו לויים שנטלו שעריהם במקום אחד] ושרת בראוי לשרת יצאו לויים שאינם ראויים לשרת. והנה זה ראיה שלא מן המצוה הזו הותקנו המשמרות. וראיה עוד על זה שלא היו הכהנים כולם נחלקים לאלו המשמרות אבל יש מהם שאין להם משמר קבוע כמו שאמרו בגמר תענית (י''ז.) ויודע שבתי אבותיו קבועין ואינו יודע שבתי אבותיו קבועין. ומבואר בתוספ' (תעני' פ''ב) יש מהן שקבעו עצמן לעולם, הבא בשבת בא בשבת לעולם, לאחר שבת לאחר שבת לעולם, יש מהם שמגדילין פעם אחת בחדש יש מהן שמגדילין פעם אחת בשנה יש מהן שמגדילי' פעם א' בשבוע ויש מהן שמגדילין בכל משמר ומשמר. וענין ההגדלה הוא שלא קבעו לעצמם משמר אלא באים ומסייעים לעובדים שם ומגדילין המשמר ואין להם זמן אלא כרצונם פעם אחת בשבוע ויש בכל משמר ומשמר ביום שיחפצו בו. שהם לא מכרו שבתם לאחרים ולא קנו מהם שאין ממכריו מצוה. ושוב מצאתי בריית' במשנת ר' אליעזר בנו שלר''י הגלילי בשלשים ושתים מדות שהאגדה נדרשת (הו' בס' הכריתו' ח''ג) והיא שנויה שם (מדה י''ז) בלשון הזה מדבר שאינו מתפרש במקומו ומתפרש במקום אחר כיצד ויטע י''י אלהים גן בעדן מקדם וכו', כיוצא בו [במדבר ג' כ''ט] משפחות בני קהת יחנו (וכו') [על ירך המשכן תימנה], משפחו' (בני) הגרשוני יחנו (על ירך המשכן) ימה [שם כ''ג], ונשיא בית אב למשפחות מררי על ירך המשכן יחנו צפונה [שם ל''ה], אבל לא שמענו שצוה אהרן את בניו להיות ארבע ועשרים משמרות והיכן שמענו [דה''א כ''ד י''ט] אלה פקודתם לעבודתם לבוא לבית י''י כמשפטם ביד אהרן אביהם וגו' למדנו שמצוה זו מימי משה ואהרן. נוסחא אחרת מצאתי בה אבל לא שמענו שצוה הקדוש ברוך הוא את אהרן שיעשה את בניו ארבעה ועשרים משמרות למדנו שהיתה מצוה זו ביד משה ואהרן. והעיקר הנראה מכל מה שהזכירו במשמרות שהיא מצוה מקובלת ממשה מסיני ולא נכתבה בתורה. אבל הסדר הוא במשמרות בשני עניינים. שיעבדו כולם למשמרות חלוקות בין לויים בין כהנים תהיה כל משמרה ממנה על מקום מיוחד ועל עבודה מיוחדת ככל הענין שצוה בהם במשכן (נשא ד' מ''ט) איש איש על עבודתו ועל משאו. והוזהרו במיתה לשעה ולדורות שלא יקרב אחד למלאכת חבירו כמו שדרשו (על''ת ע''ב) ולא ימותו גם הם גם אתם [קרח י''ח ג']. וכן נחלקו במקדש בימי דוד ושמואל ומפורש בכתוב. וכן שנינו (שקלים רפ''ה) ואלו הן הממונין שהיו במקדש יוחנן בן פינחס על החותמות אחיה על הסלתות וכולה מתניתין. ונחלקו עוד למשמרות במקומות מן המקדש כאותו הענין שחלק אותם הכתוב במשכן משפחות בני קהת יחנו ומשפחות בני הגרשוני יחנו. כי כל זה נוהג לדורות. ומזה שנינו (ריש מדות) בשלשה מקומות הכהנים שומרים בבית המקדש והלוים באחד ועשרים. ובגמר תמיד (כ''ו.) למדוה מדכתיב (במדבר ג') והחונים קדמה לפני אהל מועד מזרחה משה ואהרן ובניו ודרשו מה משה בחד מקום אף אהרן ובניו כל חד וחד מקום לחודיה ולמדו עשרים ואחד מקומות שללויים מקראי דדוד כדאיתא התם. והענין השני במשמרות הוא שימכרו שבתם זה לזה ויעבדו משפחה פלונית שבת אחת ומשפחה פלונית שבת אחרת וזה לא נצטוינו בו בתורה ולא נהג במשכן אבל היתה בידם ממשה. ואיפשר שמפני מיעוטם לא נהגה בהם. ומשה רבינו ע''ה שתיקן (ארבע) [שמונה] משמרות צוה בהן לימי שילה ונוב וגבעון וצוה בהשלמת עשרים וארבע משמרות לבית המקדש והוא לפי שיצטרכו לצאת לערי ישראל כדי שיהיו זריזין לבא ליום קבוע ולא יעבירו המועד ודוד ושמואל עשו המצוה אשר היתה קבלה בידם והוא שנאמר (דה''א ט' כ''ב—ד') המה יסד דוד ושמואל הרואה באמונתם והם ובניהם על השערים לבוא לבית י''י לבית האהל למשמרות לארבע רוחות יהיו השוערים מזרחה ימה צפונה ונגבה. וזה הוא ענין המשמרות במקומות. וכתיב (שם כ''ה) ואחיהם בחצריהם לבוא לשבעת הימים מעת אל עת עם אלה. וזה הוא חלוקת המשמרות לשבתות. ושם (ל''ב) כתוב להכין שבת שבת. ואחר תקון המשמרות לשבתות כתוב (שם כ''ד י''ט) אלה פקודתם לעבודתם לבוא לבית י''י כמשפטם ביד אהרן אביהם כאשר צוהו י''י אלהי ישראל. ירצה לומר לבא לבית י''י שהם ילכו בכל ערי ישראל ויבואו לשבתות לעשות העבודה. וענין כמשפטם ביד אהרן אביהם יתכן שיתפרש בו שיעשו עבודת המקדש כמשפט כאשר נצטוה אהרן אביהם. אבל כיון שהעבודה בקרבנות מפורשת מבוארת לדורות לא יתלה אותן באהרן. לפיכך יבינו עוד רז''ל בזה כי אהרן נצטוה בזה התיקון של המשמרות 
מפי משה רבינו מפי הקודש ולא חדשו הכהנים והלויים מעצמם אלא ששמרו הקבלה שהיתה בידם מבית אבי אביהם. וזה הוא שאמרנו שהיא מצות קבלה הלכה למשה מסיני. והנה ראוי במנין המצות שנמנה מצות עשה שיעבדו הכהנים במקדש בכל אות נפשם מלבד מה שיסכימו במשמרות ונמנה מצות עשה שיהיו כולם בין לויים בין כהנים ממונים איש איש על עבודה ידועה לו ונמנה מצות עשה מהלכה למשה מסיני שימכרו את שבתותיהם זה לזה אתה בשבתך ואני בשבתי. ושמא יהיה כל הסדר כתקונו נמנה מצוה אחת שהכל תשלום ענין. 
<h3>[השגות הרמב''ן על ספר המצות לרמב''ם]</h3>
------
גמ'. מנהני מילי, דכהנים היו שומרים בבית המקדש. דאמר קרא [במדבר ג'] והחונים לפני המשכן משה אהרן ובניו שומרים משמרת הקודש, כמו שבמשכן שומרים בתו[כו] כן במקדש, ובפ''ק דערובין [ב' ע''א] אשכחן משכן דאיקרי מקדש. ומקשינן, אין, וודאי מצאת שצריך שימור בעלמא ואילו קרא כהנים ולווים בהדי הדדי, משה ואהרן ובניו ומשה לוי היה, ומשמע דגבי הדדי הוו יתבי ואת אמרת כהנים לחוד ואכתי מנלן דבג' מקומות היו שומרים ומנלן דכהנים הוו. ומשני, והחונים לפני המשכן לפני אהל מועד משה, דהוי לוי אבל אהרן ובניו שומרי משמרת, משה קאי אוהחונים לפני המשכן קדמה משה. אבל אהרן ובניו קאי אשומרים, דמשה לבד ואהרן ובניו בג' מקומות, כלומר, אהרן ובניו שומרים משמרת, דאהרן היה שומר בחד מקום ובניו בשני מקומות, ממאי דמשה לוי נטר לחוד דכתיב אלווים ושומרים אכהנים, אימא אהרן ובניו בחד מקום שומרים, ובמתניתין כהנים בג' מקומות. ומשני, אף אהרן ובניו, כל אחד ואחד לבדו. ורב אשי תירץ, אהרן ובניו שומרי' משמרת המקדש למשמרת ג' שמירות בפסוק גבי כהנים רמז לג' מקומות ששומרים. 
<h3>[שיטה לרבינו שמואל ב''ר יצחק]</h3>
------
מצות עשה שיהו הכהנים והלויים שומרים את המקדש שנאמר (במדבר י''ח ב'—ה') וגם את אחיך מטה לוי שבט אביך הקרב אתך וילוו עליך וישרתוך ואתה ובניך אתך לפני אהל העדות ואומר ונלוו עליך ושמרו (את) משמרתך (ואת) [ו]משמרת (וגו') [כל האהל ואומר ושמרו את משמרת אהל מועד ואומר] ושמרתם את משמרת הקדש, וכתיב (במדבר ג' ל''ח) והחונים לפני המשכן קדמה לפני אהל מועד מזרחה משה ואהרן ובניו שומרים משמרת הקדש למשמרת בני ישראל מפרש במסכת תמיד שלש שימורים כתיב במקרא ללמדך שבשלשה מקומות היו כהנים שומרים בבית המקדש. 
<h3>[סמ''ג עשין סימן קס''ה]</h3>
------
שמירת המקדש מצות עשה. אע''פ שאין שם פחד מאויב ומלסטים, שאין שמירתו אלא כבוד לו. שאין דומה פלטרין שיש עליהן שומרין לפלטרין שאין עליהם שומרין. ושמירה זו היא מצותה כל הלילה. והשומרים הם הכהנים והלוים שנאמר אתה ובניך אתך לפני אהל העדות. כלומר, אתה ובניך תהיו לי שומרים. שנאמר ושמרו את משמרת אהל מועד. ונאמר, והחונים קדמה [לפני אהל מועד] מזרחה משה ואהרן ובניו שומרי משמרת הקדש. ואם בטלו שמירה זו, עברו בלא תעשה, שנאמר ושמרתם את משמרת הקדש, ולשון שמירה אזהרה [היא], הא למדת ששמירה זו מצות עשה, ובטול שמירה זו בלא תעשה. לר''ם. 
<h3>[הבתים — שערי בית המקדש שער חמישי]</h3>
------
גמ' מה''מ. דבעי שימור במקדש דאמר קרא והחונים וגו' ושמרו ואמרינן בפ''ק דעירובין [ב' ע''א] משכן אקרי מקדש ומקדש אקרי משכן. מתניתין קתני בג' מקומות. ונהי דקרא משמע דבעי שימור מיהא בג' מקומות מנלן. ותו פריך ואילו קרא כהנים ולוים בהדדי כתיבי. דכתיב משה ואהרן ובניו שומרי משמרת ואנן תנן דכהנים שומרים לבד ולוים שומרים לבד. ומשני דה''ק קרא והחונים לפני משכן קדמה לפני אהל מועד משה ואהרן ובניו שומרי משמרת. מדכתיב חונים וכתיב שומרים בתרי לישני משמע דכל חד וחד לחודיה הוה קאי. אימא כולהו אהרן ובניו בחד מקום. ואכתי בג' מקומות הכהנים שומרים [מנלן] ומשני שומרי משמרת למשמרת. דקרא. הכי כתיב שומרי משמרת המקדש למשמרת. 
<h3>[פירוש הרא''ש]</h3>
------
מתני', במסיבה ההולכת לו תחת, [צ''ל] במסיבה ההולכת תחת, תיבת לו נמחק. כבוד זה היה, [צ''ל] כבוד וזה היה. עד שהיו שערים נפתחים יוצא והולך. [צ''ל] עד שהשערים נפתחים ויוצא והולך. באיזה שעה בא הממונה לא, [צ''ל] באיזה שעה הממונה בא לא. הפיסו מי שזכה זכה בו, [צ''ל] הפיסו זכה מי שזכה, תיבת בו נמחק. גמ', דבעי כהנים ולוים שימור, תיבות כהנים ולוים שימור נמחק. והלוים בעשרים וא' מקום, על תיבות והלוים בעשרים ואחד מקום נרשם על כל תיבה קו להורות כי לפ''ד ראוי למחקו. ס''ד מה משה, [צ''ל] ס''ד כמשה מה משה. ובניו בחד, [צ''ל] [ו]בניו כל חד וחד בחד. 
<h3>[שיטה מקובצת]</h3>
------
מפרש ד''ה תחת הבירה וכו', ור''ל בעלמא גבי. [צ''ל] ור''ל ביומא גבי, תיבת בעלמא נמחק. שם, דלמ''ד כולו בית המקדש היה. [צ''ל] דלמ''ד בית המקדש כולו קרוי בירה היה. שם, משתלח לשתי מחנות. [צ''ל] משתלח חוץ לשתי מחנות. ד''ה ובית הכסא של כבוד וכו', שמה ימצאהו נעול. [צ''ל] שמה מצאוהו נעול, אות י' נמחק. ד''ה בא וישב לו אצל אחיו הכהנים וכו', י''ל דחכמים לא הטריחוהו וכו'. עיין תוס' זבחים [ל''א ל''ב]. שם, בו ביום אמרו. [צ''ל] בו ביום וטבל אמרו. שם, דבר תורה ר' יוחנן. [צ''ל] דבר תורה דר' יוחנן. שם, דתנא קמא קאמר הא. [צ''ל] דתנא קמא קא אתא הא, תיבת קאמר נמחק. שם, לומר לך דבר תורה. [צ''ל] לומר דבר תורה, תיבת לך נמחק. שם, לומר א''ר יוחנן אפילו. [צ''ל] לומר ור''י אמר אפי'. שם, אליבא דר' יוחנן ר' יוחנן. [צ''ל] אליבא דר' יוחנן נמי ר' יוחנן. שם, לא היתה הכיפה שוה לקרקע הר הבית. [צ''ל] לא היתה בחול אלא היתה הכיפה שוה לקרקע של הר הבית. ד''ה יוצא והולך לו וכו', הטמאים בשער המזרח (ופליגי בה שער הניצוץ אותו הבנין היה בנוי הבנין). [צ''ל] הטמאים על שער המזרח, מתיבת ופליגי עד הבנין רשום קו למעלה להורות כי לפ''ד ראוי למחקו. שם, כדי (לפוש) שכניסת כל העם דרך. [צ''ל] כדי לבייש לפי שכניסת כל העם היה דרך, ותיבת לפוש נמחק. ד''ה וכי באיזו שעה ממונה, שואל וכו', [צ''ל] וכי באיזו שעה הממונה בא, שואל וכו'. ד''ה זכה מי שזכה וכו', בעזרה היו קרובים. [צ''ל] בעזרה והיו קרובים. ד''ה אמרי אין שימור בעלמא אשכחן דבעי וכו', כהנים לפני לוים. [צ''ל] כהנים בלא לוים, תיבת לפני נמחק. 
<h3>[שיטה מקובצת]</h3>
------
<h2> כ''ו ע''ב.</h2>
עליות ממש, היו על הלשכות. או דגביהי חומות הבית גבוהות הרבה שדומות בגובהן כעליות. כמין אכסדרה, בלע''ז טריט, חדר. ועליה בנויה על גביו, אלמא עליות ממש, שהכהנים שומרים מלמעלה והלווים למטה. מנהני מילי, שכך היה שהכהנים שומרים על הלווים, כדאמרת כהנים מלמעלה ולווים מלמטה. בויקח קרח [במדבר י''ח] וגם את אחיך מטה לוי וגו', וילוו עליך וישרתוך ושמרו משמרתך לכהנים קאי משתעי קרא בעבודתך, שישמרו הלווים במקומן בפני עצמן בכ''א מקומות שהיו שומרים לבדם, כשהוא אומר ונלוו עליך ושמרו, ולא כתיב משמרתך. הרי עבודתן משמע, ישמרו בעצמן. כיצד, נתקיים שתי המקראות שיהיו בעבודתך ובעבודתם, הלווים במקום אחד, והכהנים בפני עצמן, הכהנים בעליות למעלה והלווים למטה בבית, וכן מתקיימים המקראות, ובעבודתך היינו שהלווים שומרים בסמוך לכם למטה, שלא היה מפסיק ביניהם אלא תיקרה, והיקף אחד הוא שהעליה עומד על הבית, והכהנים בפני עצמן ולווים בפני עצמן שהתקרה מפסקת ביניהם. והא דכתב בעבודתם, שלא היו עם הכהנים במחיצה אחת, אלא הכהנים למעלה והלווים למטה. וחד שומר לבית המוקד, בתמיה. דחשבת חד מג' מקומות. ורמינהו, מקשה ממשנה. פתוח לעזרה, א''ר יהודה פשפש קטן, פתח קטן היה לו בצידו נכנסין לבלוש, לחפש את העזרה בכל בקר ובקר לראות שהכל בשלום, ואותו פתח גדול הפתוח לעזרה לא היו פותחין כשנכנסין לחפש, ומדקתני שני שערים היו לבית המוקד, מכלל דב' היו לו שומר לשער שומר לשער. ומשני, כיון דגבי הדדי הוו קיימי, אותן פתחים, דבית המוקד היתה עומדת במקצוע בקרן זווית, דחד קאי במקצוע עד מזרחית צפונית של בית המוקד, וחד לצפונו של בית המוקד וסמוכים הפתחים זה לזה סגי להו בחד שימור. דווי להכא ודווי להכא, מעיין לכאן ולכאן כמו בפר' במה מדליקין [שבת ל''ה ע''א] אביי חזיה לרבא דקאי דאוי. 
<h3>[שיטה לרבינו שמואל ב''ר יצחק]</h3>
------
עליות ממש. שהיו בית תחתיהן. או דלמא דגבוהות כעליות. שהיו בנוים ע''ג תל. מה''מ. דכהנים ולוים שומרים במ''א וגם שהכהנים למעלה ולוים למטה. דת''ר וילוו עליך וישרתוך וגו' ושמרו משמרתך בעבודתך הכתוב מדבר. שישמרו עמך במקום שאתה שומר. או אינו אלא בעבודתם. שישמרו הם במקומם בפ''ע וקרא הכי פירושו וילוו עליך ויתחברו עמך וישמשוך בזה שישמרו השימור מה שהיה מוטל עליך לשמור ולעולם הם ישמרו במקומם בפני עצמם. כשהוא אומר. במקרא אחד. ונלוו עליך ושמרו את משמרת אהל מועד. ולא כתיב ושמרו משמרתך. הרי עבודתם אמור. דמשמע מהאי קרא שישמרו בפ''ע. בעבודתך הכתוב מדבר. ומשמע שיהיו עמך ואתה עיקר והם טפילים. הא כיצד וכו'. ב' שערים היה לו לבית המוקד וכו'. ומדקרי להו שערים אלמא גדולים היו וצריך כל חד מינייהו שישמור לחודיה. פשפש. פתח קטן. לבלוש את העזרה. ויחפש מתרגמינן ובלש היו נכנסין דרך אותו פתח קטן העומד אצל השער גדול לחפש על השומרים בעזרה ואם היו ישנים על משמרתם לקו אותם. ולא הי' פותחין את השער הגדול כשנכנסין לבלוש כדי שלא יעורו הישנים מקול השער הגדול משנפתח ויסמכו ע''ז וישנו בלילה. ומייתי הך דר''י ומתוך דבריו שמעינן גדול היה מדהיה פתח קטן בצידו והיה צריך לשומרם. וא''ת והיכי ס''ד למימר שהיה שומר לזה השער הא אמרינן לקמן דשומרי העזרה היו שומרים בחוץ ולא מבפנים כמו בהר הבית דאין ישיבה בעזרה [כו'] ולא היו יכולים לעמוד כל היום. ובית המוקד היה חציו בקדש ואי אפשר לישב אצל השער הפתוח לעזרה ויש לומר כשירצה לישב יתרחק קצת מן השער וישב בחוץ בחציו שבחוץ וישב מעט וינוחו. אמר אביי כיון דגבי הדדי הוו קיימי. כלומר כי מכוונים היו שערים זה כנגד זה אחד פתוח להר הבית ואחד פתוח לעזרה ושומר אחד היה יכול לראות לכאן ולכאן כדאמר בפרק במה מדליקין [שבת ל''ה ע''א] והיה דוי למערב. ותו גבי הדדי הוה קיימי אותו הפתוח לעזרה היה עומד אצל קרן מזרחית צפונית ואותו שפתוח להר הבית היה בחציו של כותל מזרחי מיד שמתחיל החיל היו סמוכין זה לזה. גזרתא דאצטותא דסלקי בהו לאצטותא. אבנים רחבות גזורות ומרובעות בולטין מן הכותל ולמעלה מהן בולטין אבנים אחרות קצת מן התחתונים ועולין מאלו לאלו במדרגה וישנים על כולם. ומי הוה מפלגי. וכי היה מסתתין את האבנים ומחליקין בעזרה דס''ד דאחר דבנו בכותל היה מסתתן ומחליקן. וי''מ ומי הוה מפלגי וכי היה חולקין האבנים אחד גדולה ואחד קטנה כדאמרת דסלקת בהו למציעתא אלמא דתחתונים גדולים מהעליונים והא כתיב אבן שלמה מסע נבנה דמשמע כמו שהיו מפנין אותן מן ההר אבנים גדולות כך היו נותנין אותן בבנין. ומשני דמתקני ומייתי מאבראי אבני זוטרתא ואבני רברבתא. דוקא בבית לא נשמע קול מקבות והגרזן אבל בחוץ היו מסתתין אותם אבנים גדולות ליסוד ושל בנין קטנות מהן כדכתיב אבני י' אמות ואבני ח' אמות. ולאידך פי' מייתי ראיה שהיו עושין אבנים גדולות ואבנים קטנות דאחר שחצבם מן ההר פחתו ועשו מהן קטנות ומהן גדולות כפי הצורך. ואמאי נעיילי מטות. מטות של עץ מסורגם חבלים. לאו אורח ארעא לעיולי מטות. אבל כרים וכסתות אורח ארעא. פרחי כהונה איש כסותו בארץ. וה''ה לקטנים כרים וכסתות. 
<h3>[פירוש הרא''ש]</h3>
------
כמין אכסדרה. פי' אכסדרה הוא איספלידא בלשון תלמוד (ב''ב ז' ע''א). והוא בית שיש לו שלש דפנות, ודופן רביעי שמעמידין בו דלת אינה מגופפת כל עיקר אלא ברחבו של בית כולו, ופעמים שעושין לה אמה אחת פצים מכאן ואמה אחת פצים מכאן הן חסר הן יתיר כדקאמר בהקומץ (מנחות ל''ג ע''ב) וכו'. [הערוך ערך אכסדרה]. פתוח לחיל. פי' מקום מוקף חומה בין הר הבית לעזרת הנשים. [הערוך ערך חיל]. פשפש קטן היה לו שבו נכנסין לבלוש את העזרה. פי' לחפש, תרגום ויחפש (בראשית ל''א ל''ה) ובלש. [הערוך ערך בלש]. אמר אביי כיון דגבי הדדי הוו קיימי סגי להו בחד שומר דוי להכא ודוי להכא — פי' דוי, חזי. 
<h3>[הערוך ערך דוגא]</h3>
------
אכסדרה. בערוך (ערך אכסדרה) מפ' אכסדרה היא איתפלידא בלשון תלמוד [ב''ב כ' ע''א]. והיא בית שיש לה ג' דפנות. מנא ה''מ שהכהנים שומרים עם הלוים, דאי משום דכתיב משה ואהרן ובניו. דילמא בשלשה מקומות אחריני בלא לוי ברחוק ממשה, דמשה היה שומר כמו באותן כ''א מקומות בא' מהם שהיו הלוים שומרים. ובשביל כך מנ''ל דכהנים ולוים בעו באותן שלשה מקומות בסמוך זה לזה כגון הכהנים למעלה ולוים למטה. וקא שקיל וטרי מהאי קרא דכתיב וילוו עליך בלוים כתיב. בעבודתך. ששומרים עמך כמו שאתה שומר. או אינו אלא בעבודה. בכ''א מקומות שהם שומרים לבדם. כשהוא אומר וכו', הא כיצד. יתקיימו שני כתובים הללו בעבודתך ובעבודתם. כהנים מלמעלה ולוים מלמטה. וכך מתקיימת בעבודתך, היינו שהלוים שומרים בסמוך להם מלמטה, שלא היה הפסק ביניהם אלא תקרה. והאי דכתיב בעבודתם, שלא היו עם הכהנים במחיצה אחת, אלא שהכהנים מלמעלה והלוים מלמטה. 
<h3>[פירוש הראב''ד הנדמ''ח]</h3>
------
מנהני מילי. שהלוים שומרים עם הכהנים. וישרתוך בעבודתך הכתוב מדבר. ששומרים עמך כמו שאתה שומר אצלן. או אינו אלא בעבודתם. בשאר מקום שמירתם בכ''א מקומות. כשהוא אומר כו'. אחד פתוח לחיל. חוץ לעזרה להר הבית. פשפש. כגון שער קטן היה לו שבו נכנסין לבלוש את העזרה. לחפש בכל בקר אם כל הכלים שם כאשר הניחום מאמש והואיל והיו לו שני שערים היה צריך ב' שומרים. כיון דגבי הדדי קיימי. שזה פתוח כנגד זה סגי בחד שומר. דוי להכא ולהכא. ישב באחד ויראה כנגדו באחד. גזראתא דמצתוואתא. אבנים חתוכות יוצאות מכל הבנין סביב ועשויות כעין כסאות סטיו ע''ג סטיו והיינו מצטוואתא. ומי הוו מיפלגי האבנים. שזו יוצאות וזו נכנסות וכן היו מסתתין אותן כן במקדש. והכתיב והבית וגו'. אין דכתיב אבני עשר אמות ואבני שמונה אמות. מכלל שזו נכנסות וזו יוצאות. 
<h3>[רבינו גרשום]</h3>
------
אף בבית אבטינס ובית הניצוץ ובית המוקד היו גם לויים שומרים וטפלים לכהנים כמו שנ' וילוו עליו וישרתוך, במקום שהיו עליות היו הכהנים שומרים מלמעלה ולויים מלמטה ובבית המוקד היה כהן מבפנים ובן לוי מבחוץ כדמפרש במסכת תמיד (כ''ו ב'). ובמסכת מדות (פ''א מ''א) שנינו שהלויים שומרים בעשרים ואחד מקומות לבדם על חמשה שערי הר הבית ועל ארבע פינותיו מתוכו ועל ארבע פינות העזרה מבחוץ שאסור לישב בעזרה ועל חמשה שערי העזרה חוץ לעזרה ובשני השערים האחרים היו כהנים ולויים שומרים כאשר בארנו, ועוד היו הלויים לבדם שומרים בלשכת הקרבן ובלשכת הפרכת ואחורי בית הכפורת (עי' רמב''ם בית הבחירה פ''ח הל' ח'—ט'). ומעמידין ממונה [אחד] על כל המשמרות השומרים ואיש הר הבית היה נקרא והיה מחזר על כל משמר ומשמר כל הלילה ואבוקות דולקות לפניו וכל משמר שאינו עומד ואומר לו איש הר הבית שלום עליך ניכר שהוא ישן וחובטו במקלו ורשות היה לו לשרוף את כסותו (רמב''ם שם ה''י). 
<h3>[סמ''ג עשין סימן קס''ה]</h3>
------
אף ברכה בעמידה. כן נראה כי מכאן דנינן דאיתקש ברכה לשירות דלוים מעכבי, וגם אמרינן בשעת משמרתו תהא משמרתן במס' תמיד. לכך נראה שיהיו הלוים משרתים לכהנים בשעת ברכה לקדש ידיהם. 
<h3>[פסקי רבינו אביגדור צרפתי מבעלי התוספות סימן תצ''א]</h3>
------
והמצוה הכ''ג היא שנצטוו הלויים לבד לעבוד במקדש בעבודות ידועות כמו נעילת השערים ולומר השיר עם הקרבן. והוא אמרו יתעלה ויתברך שמו (ס''פ קרח) ועבד הלוי הוא. ולשון ספרי שומע אני אם רצה יעבוד ואם לא רצה לא יעבוד תלמוד לומר ועבד הלוי על כרחו. כלומר שהוא חובה וצווי מוטל עליו בהכרח. וזה כלומר עבודת הלוים כבר התבארה מה היא במקומות מתמיד (כ''ו—כ''ז.) וממדות (פ''א ופ''ב סמ''ה). והתבאר גם כן בפרק שני מערכין (י''א.:) שהשיר לא יאמר אותו זולת הלוים. וכבר נכפל הצווי במצוה הזאת במלות אחרות והוא אמרו (שופטי' י''ח) ושרת בשם י''י אלהיו ככל אחיו הלוים ואמרו בפרק שני מערכין (שם) אי זהו שירות שהוא בשם י''י הוי אומר זו שירה. 
<h3>[ספר המצות לרמב''ם — עשין כ''ג]</h3>
------
המצוה כ''ב שיהיו הלויים עובדים במקדש בעבודות ידועות [סהמ''צ לר''מ מצוה כ''ג] שנאמר [דברים י''ח ז'] ושרת בשם ה' ככל אחיו הלויים. לשון הר''מ בספר המצות צוו הלווים בלבד לעבוד במקדש בעבודות ידועות כגון נעילת שערים ואמירת השיר בעת הקרבן. והוא אמרו [במדבר י''ח כ''ג] ועבד הלוי. ולשון ספרי [קרח פיס' קי''ט] שומע אני אם רצה יעבוד ואם לא רצה לא יעבוד ת''ל ועבד הלוי הוא עובד על כרחו, כלומר שהוא חובה וצווי מוטל עליו בהכרח. וכבר נכפל זה הצווי בזאת המצוה בלשון אחר והוא אמרו ושרת בשם ה' אלקיו ככל אחיו הלויים, ואמרו בפרק שני מערכין [ערכין י''א ע''א] איזה הוא שירות שהוא בשם ה' הוי אומר זו שירה ע''כ. וידוע הוא כי שבט לוי נבחר ונבדל לעבודת ה' יתעלה כמו שמבואר בתורתנו הקדושה, [דברים י' ח'], והם היו צריכים שיהיו משתדלים בחכמה לכונת העבודות וללמד דעת את העם בענייני העבודות, ובית המקדש היה מיוחד להם לפיכך היו ממונים על השמירה במקדש ועל נעילת השערים ולומר שירה בעת הקרבן. והיה השיר בענין הקרבן לכונה שכתב הר''ם פ''ו משלישי וז''ל [מו''נ ח''ג פמ''ו], אבל הקרבת היין אני נבוך בו עד היום, אבל זולתי נתן בו טעם, שאמר כי הטוב שבדברים לכח המתאוה אשר מבועו הכבד הוא הבשר, והטוב שבדברים לכח החיוני אשר מבועו הלב הוא היין, וכן הכח אשר מבועו המוח והוא הנפשי יערב לו הנגון בכלים. מפני זה התקרב כל כח השם בנאהב שבדברים שהיה הקרבן בשר ויין ושמע קול, ר''ל השיר ע''כ. והכונה אצלי בענין השיר על הקרבנות, להערה כי תכלית עבודת ה' והשגתו וידיעתו, וזה דרך השירה בפה לספור שבחי השם, ובאו כלי השיר להערה נפשית כמו שנודע בחכמת הנגון, וזה ככונת הפסוק [מ''ב ג' ט''ו] והיה כנגן המנגן ותהי עליו וגו', ומפני שהעקר בזה הדבור כדי שיהא הערה כפי המכוון בענין השיר כמו שכתבנו אמרו [ערכין שם] שעקר שירה בפה וזה שירות בשם ה' ואמרו רבותינו [ירוש' פסחים פ''ד ה''א] שהשיר היה מכפר, וזה מבואר לכונה שכתבנו שעקר כפרת העונות בהערה ובהשגה שכלית, עם מה שנאמין אנו קהל המאמינים שהשיר היה חלק מהכפרה. 
<h3>[הבתים — ספר המצוה]</h3>
------
אחד פתוח לחול. חוץ לעזרה להר הבית כלפי צפון. שפשפש. כמו שער. קטן היה לו. לאותו שער הפתוח לעזרה. שבו נכנסין לבלוש את העזרה. לחפש בכל בקר ובקר אם היו שם כל הכלים כמו שהניחום שם אמש, כדנימא לקמן [כ''ח ע''א]. והואיל שהיו שם שני שערים היה צריך שני שומרים. ולקמן [ל' ע''א] משמע גבי פשפש של היכל שהיה עומד מצד השער הגדול, שהיו נכנסין (באותו) [בו] להתא שבצד ההיכל כדבעינן למימר לקמן, ולא בתוך השער הגדול של היכל היה, לפיכך בכאן היה כמו כן שמצד השער הגדול של בית המוקד הפתוח לעזרה היה עומד אותו הפשפש. ומתוך הפשפש היו נכנסין לעזרה וסוגרין שער הגדול בבריח ומנעול כמו שהיו עושים גם לשער ההיכל, אלא שעיקר של זה הפשפש לא נתקן בעבור זה הדבר אלא בשביל לבלוש את העזרה. כיון דגבי הדדי הוו קיימי. הני שערים, דאיכא למימר זה כנגד זה היו עומדים. ודוי להכא ודוי להכא. דזה שהיה שומר לאחר השער היה יכול לשמור את שער האחר(ים). מיהו יש לנו לומר שהשומר היה שומר את השער החיצון ולא את השער הפנימי. מדקתני במסכת מדות [פ''א מ''ט] בן לוי היה ישן מבחוץ, דהיינו חוץ לבית המוקד. וא''ת היכי הוה ס''ד למימר דליבעו הנך שני שערים שני שומרים, דכיון שזה שער החיצון היה משומר ע''י בן לוי וכהן הרי מאי איכא למיחש טפי לשער הפנימי, כיון שלפנים משער החיצון דהיינו בית המוקד עצמו לא היה תשמיש אלא לכהנים בלבד כדאמרי' כבר. י''ל דמתחלה הוה ס''ד למיחש דילמא איכא איניש דלא מעלי שנכנס לבית המוקד קודם נעילת שער בית המוקד ועכשיו אם לא היה שומר גם לפתחי העזרה היה נכנס לשם עד שלא היו מרגישים אלו שאצל השער. וכן אם היה שומר אצל שער הפנימי אז (אם) יהיה בן לוי רחוק ממנו, כי לוי היה צריך להיות בו בחוץ.
ואגב גררא נמי נפרש ההיא דמדות דקתני בן לוי ישן לו מבחוץ, דהיכי קתני שהיה ישן הרי היה צריך לשמור ולא לישן. ובשלמא גבי נועל דקתני התם דנתן כסותו עליה וישן לו, דלא תיקשי לן האיך היה ישן הלא היה צריך לשמור, משום דהתם אותו הנועל לא היה מן השומרים אלא מזקני בית אב, כדקתני התם שבידם היו מפתחות העזרה. אלא בן לוי קשה האיך היה ישן. ע''כ איכא למימר דה''פ ובן לוי ישן לו מבחוץ בשעה שזה נועל, כי כל זמן שלא הגיע זמן הנעילה היה בן לוי ישן מפני שלא היה צריך לשמור אלא לאחר זמן הנעילה, שהיו זקנים של בית אב וכולן שבבית המוקד מקיצין לא היה צריך זה בן לוי לשמור אלא לאחר זמן הנעילה. וכשהיה מגיע זמן הנעילה אז היה זה הכהן הנועל מקיץ את בן לוי משנתו והיה הוא שומר מבחוץ ופרחי כהונה מבפנים, דכהנים ולוים בעינן. וזה הנועל היה ישן כשאר [זקני] בית אב. ואין לפרש דבן לוי ישן לו מבחוץ אפי' לאחר כשהיה נועל. דא''כ מי היה שומר, אי פרחי כהונה, והא אנן כהנים ולוים בעינן. דוי הוא מלשון הבטה, כדא' בפ' במה מדליקין [שבת ל''ה ע''א] רבא חזיי' לאביי דהוה דוי למזרח. ובדוכתא טובא איכא בהאי לישנא. 
<h3>[פירוש הראב''ד הנדמ''ח]</h3>
------
גיזרתא דאצטוותא. פי' אבנים חתוכות יוצאות מכותל הלשכה מסביב ועשויות כעין כסאות ואצטבאות, והן סטיו ע''ג סטיו, והיינו דאצטוותא דסלקי מסטיו זה לסטיו אחר שלמעלה הימנו, שהיו דומין למעלות הכבש זו למעלה מזו. וקס''ד השתא דלאחר שבנו האבנים במקדש היו מחתכין אותן, והיינו דקא פריך מי הוו מפלגי כלומ' מי היו האבנים חתוכות במקדש, והא כתיב אבן שלמה נבנו. אמר אביי. ודאי במקדש לא מסתתין אותן אלא מתקנם מחוץ למקדש, ומיתי' אבני זוטרת' ואבני רברבתא, ומניח הגדולות למטה וקטנות מעליהן, ואותן שמתחת היו עושין כמין כסא וקובעין אותו כך בחומת הלשכה ועליהן היו ישינים. אבל קשה לי לפי פי' זה, דהיינו דהוה משמע דסבירא ס''ד למימר לאחר שנבנה החומה היו חותכין בעובי החומה לעשות אצטבאות, וזה הוא תימ' האיך היה יכול להיות זה, דא''כ החומה היתה סתומה ותלויה מלמעלה כנגד הפגם שפגמו בה. לפיכ' נראה דהכי ס''ד, שהאבנים היו חותכין מתחילה מתוכן כעין פגם כזה, ואין אנו צריכין לומר שבחומה היו חותכין, אלא אפי' עשו מתחילה קודם בנין החומה ולא בתוך החומה, אסור לעשות כן, דהא כתיב אבן שלמה וגו'. ולא משום הנפת ברזל אסור, דהא אפי' ע''י שמיר היה אסור לעשות פגימה, אלא שלמה או מרובעת או עגולה. ומשני שלא היו עושין רובדין באבנים גדולות פגומות כדפירשית אלא באבנים זוטרתא ואבני רברבתא ולעולם באבנים שלמות בנו. התם דלא מטו למעבד עבודה. פי' שעדיין קטנים הם השומרים, שלא הביאו שתי שערות. קרי להו רובים. כמו [בראשית כ''א ח'] רביא. הכא. דקרי להו פרחי כהונה, מיירי שכבר הגיעו לעבודה. ובפ''ק דשחיטת חולין [כ''ד ע''ב] פליגי בה ר' ורבנן מאימתי כשר לעבודה. 
<h3>[פירוש הראב''ד הנדמ''ח]</h3>
------
גיזרתא דאיצטוותא דסלקי בה לאיצטוותא. גזרתא אבני גזית חתוכות ומתוקנות, לצורך איצטבאות, כסאות לעליית כהן מאיצטבא לאיצטבא, כמו [פסחים י''ג ע''ב] הר הבית סטיו כפול היה, סטיו על גבי סטיו. גזרתא, משמע חתוכות אבנים ומשוקעות בכותל העזרה כלפי המוקד, ויוצאות מן הכותל לתוך בית המוקד על הקרקע, שויל''ש בלע''ז, ועל גביהם אבנים אחרות כעין מעלות זה על זה. ומי מיפלגי, ומי היו חתוכות חלוקות בבנין הבית, והכתיב [מלכ' א' ו'] והבית בהבנותו אבן שלימה כל כלי ברזל לא נשמע בבית בהבנותו, שלא היו מוחלקות. ומשני דמתקני מבחוץ, מתחילה מתוקנות מחוץ למקדש אבנים גדולות וקטנות, ומניח הגדולים למטה ויוצאות חוץ לכותל בתוך בית המוקד, והקטנות עליהם, ואותן שמתחת עשויין כעין כסא, וקובעין אותו כך בחומת הלישכה, ועליהם היו ישנים הם גזרתא דמיצטותא, אבל במקדש לא היו חותכים, דכתיב לא נשמע בבית בהבנותו. ומנלן שהיו מתוקנות אבנים גדולות וקטנות דכתיב [שם] אבני י' אמות ואבני ח' אמות. 
<h3>[שיטה לרבינו שמואל ב''ר יצחק]</h3>
------
זקני אב, ואמאי, ישנים על הרובדים. נעיילי מטות, ויהיו ישנים על המיטות. ומשני לאו אורח ארעא, להביא שם מטות, מכאן משמע במשנה, איש כְסַתו ואין לקרות כסותו, מדלא מקשינן ונעיילה כרים וכסתות, אלמא כְסַתו תנן. מיטות, הם ארוכות וסמוכות כדתנן [כלים פי''ח מ''ט], המטה מטהרת חבילה. התם קרו להו רובים והרובים שומרים דהיינו ילדים, והכא קרי להו פרחי, בחורים שהגדילו, אילן הגדל ומוציא פרח. 
<h3>[שיטה לרבינו שמואל ב''ר יצחק]</h3>
------
גמ', דהוו גביהי מגבה כעליות תא שמע דתנן שבצפון, [צ''ל] דהוו מגבה גביהי כעליות ת''ש שבצפון. תיבת דתנן נמחק. שער הניצוץ כמין, [צ''ל] שער הניצוץ וכמין. וחד שומר הוא דהוה בבית המוקד, [צ''ל] וחד שימור הוא דהוה ליה לבית המוקד. ואמאי לעיילי מטות, [צ''ל] ואמאי נעיילו מטות, אות ל' י' נמחק. בארץ אמאי כו' הכא קרי להו, [צ''ל] בארץ אמרי אמאי כו' הכא קרי להו. 
<h3>[שיטה מקובצת]</h3>
------
מפרש ד''ה מגבה גביהי כעליות וכו', הם בגבוה כדבעינן. [צ''ל] הם בגובה כדבעינן. שם, להיות בגבוה משום. [צ''ל] להיות בגובה משום. שם, למטה בבית. [צ''ל] למטה בית, אות ב' נמחק. ד''ה או דלמא וכו', בעבור תהיה בגובה משום. [צ''ל] בעבור שתהיה בגובה ומשום. ד''ה ת''ש שבצפון שער כו', ביומא זה בית. [צ''ל] ביומא וזה אינו בית [אא''ה תיבת אינו שהגיה כתב נ''ל]. שם, למעלה דחד היה. [צ''ל] למעלה דזה היה, תיבת דחד נמחק. שם, מנחות הנכנסות במחבת. [צ''ל] מנחות הנעשות במחבת, תיבת הנכנסות נמחק. שם, היה פתוח לחול להר הבית. [צ''ל] היה פתוח לחיל להר הבית, אות ו' נמחק. שם, היה לו לחול. [צ''ל] היה לו לחיל, אות ו' נמחק. ד''ה שהכהנים שומרים למעלה ולוים למטן וכו', מבחוץ אחד בלשכת הקרבן. [צ''ל] מבחוץ ואחד לשכת הקרבן. שם, ותרי לקמן מוכח. [צ''ל] ותרי ולקמן מוכח. ד''ה וחד שימור וכו', דהוה ליה לבית המוקד. [צ''ל] דהוה לבית המוקד, א)אות ו' נמחק. ד''ה רובדין מאי ניהו וכו', דלאחר שנבנו בחומה. [צ''ל] דלאחר שהניחום בחומה, תיבת שנבנו נמחק. ד''ה ואמאי לעיילי מטות. [צ''ל] ואמאי נעיילי מטות. [שיטה מקובצת]. א)0נראה דצ''ל תיבת ליה נמחק. 
<h3>[חשק שלמה על שיטה מקובצת]</h3>
------
<h2> כ''ז ע''א.</h2>
התם דלא מטו מיעבד עבודה גמורה. שהקטני' היו השומרים שלא הביאו שתי שערות להכי קרי להו רובין. הכא. דקרי להו פרחי כהונה בהני דכבר אייתו שתי שערות מיירי דחזו לעבודה. ואית דמפרשי. התם דתחילת ליליא הוא דלא חזו לעבודה כשמתחילין שם לשמור להכי קרי להו רובים. והכא דכבר סמוך הוא לזמן עבודה לתרום המזבח קרי להו פרחי. מנהני מילי. דבעינן שומרים בכ''א מקומות. ולאסופים. הכי קאמר לאסופים שנים שנים. הכי מתפרש לאסופים שנים שני שומרים ואותן שנים דלאסופים לפרבר היו עומדים כלפי חוץ ולא בפנים. והני אסופים שנים. היינו ב' קיטוניות שנתוספו על הבנין כעין שקורין אפגדי''ץ. היאך דפרבר. דלמסילה חד הוא מצותו ואידך דיתיב גביה משום צוותא משום דקאי אבראי. והא. האי קרא למזרחה ליום בלוים [הוא דכתיב]. אף על גב דכתיב בלוים תלת מנייהו כהנים הוו דהכי אשכחן בכ''ד מקומות דכהנים איקרי לוים. מ''ש הר הבית דעבדינן מתוכו. דקיימי שומרים בד' פינותיו מתוכו. אמרי הר הבית דאי תמה. שאם נתחלש השומר ובעי מיתב מצי יתיב דאינו אסור עבדינן מתוכו. אמר אביי תרי מנייהו לא צריכי שימור. היינו האמצעי שבדרום והאמצעי שבצפון שהשומרים שבראשון ושבשלישי יכולין לשמור האמצעי. אמרכלין. הוא מושל על הגזבר לכך קרוי אמרכל שומר על הכל. מדאיכא תנא דאמר תמניא הוו. איכא נמי תנא דאמר חמשה הוו ולא קשיא. אבל הילוך. מהלכין בהן בלילה שלא בזמן עבודה ש''מ בגדי כהונה ניתנו ליהנות. אלא אימא נגד ראשיהן. מן הצד שלא היה ראשיהן נוגעין בהן ולא חיישינן דילמא מיגנדרי עלייהו דשמא לא מגנדר ואפי' מיגנדר בלא ידיעה הוי ולא אסיר. 
<h3>[רבינו גרשום]</h3>
------
דמטו לעבודה, קרי פרחי שיש להם שערות. דלא מטו לעבודה, קרו רובים. רביא, ילד. יש ספרים, דלא מטו לעבודה קרו רובים, כמו בתחילת הלילה כשמתחיל לשמור דלא זמן עבודה, הוא בילדים, הכא קרי ליה פרחי, כבר הלכה קצת הלילה, והגיע סמוך ליום שהוא זמן עבודה, וראויה עבודה בבחורים. תנן התם, במסכת מידות [פ''א מ''א]. והלווים בכ''א מקומות, נראה בית הניצוץ שהלווים שומרים מלמטה אחד מהם. בלישכת הפרוכת, שאורגים שם הפרכות. למזרח הלווים ו' לצפונה ליום ד' לנגבה ליום ד' לאסופים ב' לפרבר ב' למערב ד' למסילה ב' [לפרבר]. פסוק בדברי הימים [א' כ''ו], (לפרבר) פירוש אסופים הם לשכות שהן תוספת לבית, חדרים ושמן אסופים, והיו ב' שומרים לאסופים, וב' לפרבר, קס''ד שהיו שנים בפנים ושנים בחוץ, למסילה ב' לפרבר, פי' לאותה מסילה אותו דרך שהולך לחוץ, ד' לפרבר היו ב' שמירות, הני (הוי) כ''ד היו ואנן כ''א תנן. ומתרץ, לאסופים שנים שנים אין לומר לאסופים ב' לפרבר ב' למערב ד', לא תיד' דב' שומרים היו באסופים וב' בפרבר, אלא הכי קאמר לאסופים, לאותם לשכות שנתווספו שהיו ב', לאותן ב' לשכות היו ב', חד שומר ללשכה אחת, וחד שומר ללשכה אחת, ואותם שנים לפרבר מבחוץ היו יושבים, זהו למסילה שנים לפרבר מבחוץ, פי' לאותה פינה שהיתה קרובה למסילה, שם היו שני שומרים לפרבר מבחוץ. אכתי כ''ב הוויין, ומתרץ, האיך למסילה דאפרבר חד הוא, למסילה ב', לפרבר לא היה צריך כי אם שומר אחד, והא דקחשיב ב' בחד מקום הוו, לא היו עיקר צורך כי אם אחד, ואותו האחד לצוות בעלמא שיושב שם, מפני שהוא מבחוץ דמקום אפרבר קאי מבחוץ סמוך למסילה שהיא חיצונה לכולם ולא היו אלא כ''א ולהכי לא חשיב אלא חד הואיל והשני לא היה אלא צוות בעלמא. ואפרבר כמאן דאמר כלפי בר, כלפי חוץ היו עומדים אותם שתי לשכות, אי[בעית] אי[מא], מדחשיב קרא לאסופים ב' וב' לפרבר דב' קמא קאי אאסופים, וב' בתראה קאי אפרבר, ולמסילה ב' לפרבר דוקא דלא הוי צוותא דחבריה. והני כ''ד דקרא ג' מינייהו לכהנים וכ''א ללווים. והא קרא בלווים כתיב, ואתה אומר ג' לכהנים, ומשני, בכ''ד מקומות נקראו הכהנים לווים. והכהנים הלווים בני צדוק, שהרי צדוק היה כהן, וקורא בניו הלווים שהיו משבט לוי, פירש''י בשלהי פ''ק דחולין [כ''ד ע''ב] כך לשונו, ואני שמעתי לווים לשון שמשים כמו וילוו עליך וגו'... ה' על ה' [שערי] הר הבית, וד' על ד' פינותיו מבפנים, מאי שנא הר הבית דעבדינן, כדתנן מבפנים. ומאי שנא עזרה מבחוץ, דקיימי השמירות. אמרי הר הבית דאי תמה, שהוא עייף ויכול לישב עבדינן מתוכו, אי תמה אי חליש, כדאמרינן בחלק [סנהדרין צ''ה ע''א] גבי סנחריב דאמר להו האידנא תמהתו פי' חלשים, ומרוב חולשתו צריך לישב. הר הבית [מידות פ''ב מ''א] הוא ת''ק על ת''ק אמה, ובה הייתה העזרה ארך קפ''ז על רוחב קל''ה, דאי תמה לא מצי למיתב לפנים מחומת העזרה קפ''ז על קל''ה, דאין ישיבה בעזרה אלא למלכי בית דוד, ובעבור זה עשו הלשכות מבחוץ. תרי מינייהו לא בעי שמור, האמצעי שבדרום והאמצעי שבצפון לא צריכי שמור שהשומרים בראשון ובשלישי יכולין לשמור ולהכי לא חשיב אלא ה', ג' שערים שהיו בצפון האמצעי לא היו שומרים, ואין צריך שמור אלא בחיצונים כדי שמירתם באמצעי. רבא אמר תנאי היא וכו', במסכת שקלים [פ''ו ה''א] תנן, י''ג השתחוואות היו במקדש. ואומר לשם, היכן היו משתחווים, כנגד י''ג שערים די''ג שערים היו, תימא למה לא הביא רבא משנה דמסכת שקלים או ההיא דמסכת מידות בפרק שני [מ''ג] דשלשה עשר פרצות היו וחזרו וגדרום וכנגדם י''ג השתחוואות. אמרכלא, אמר כולא שממונה על הכל, והוא למעלה מן הגזבר, ונשיא נשיאי הלוי [במדבר ג'] מתרגמינן אמרכולא. מדאיכא תנא דאמר ח' הוו איכא נמי תנא דאמר חמשה הוו ולא קשיא מידי. 
<h3>[שיטה לרבינו שמואל ב''ר יצחק]</h3>
------
דלא מטו למעבד עבודה. שלא הביאו ב' שערות אותן שהיו שומרים וניעורין כל הלילה שלא היה להם טורח העבודה למחר. דמטו למעבד העבודה. הם פרחי כהונה שהיו ישנים כדי שיכלו לסבול טורח העבודה למחר. תנן התם. במסכת מדות בשלשה מקומות הכהנים שומרים והלוים עמהם. והלוים בכ''א. שלשה מהם עם הכהנים וי''ח בפני עצמן ור''ת פי' ששומרי הלוים בכ''א מקומות מלבד ג' מקומות ששומרים שם עם הכהנים. על ה' שערי העזרה. בית הניצוץ ובית המוקד שנים מהם ובית אבטינס מן הפנות מבחוץ בין בשערים בין בפנות. לשכת הקרבן. היא לשכת הטלאים. אי נמי לשכה היתה מיוחדת לבקר בה הקרבנות ממומין. לשכת הפרוכת. שהיו אורגין בה את הפרוכת. אחורי בית הכפורת. לשכה אחת היתה במערב והיה לול קטן בכותל מערבי פתוח מן קדש הקדשים לאותה לשכה והלשכה היתה פתוחה לעזרה כנגד הלול להכשיר אחורי הכפורת לשחיטת קדשים דקרי ביה פתח אהל מועד כדאיתא בפרק איזהו מקומן [זבחים נ''ה ע''ב]. מה''מ. רמוזות כל אלו השמירות. למזרח הלוים ששה. מקרא הוא בדברי הימים פירוש במזרח יש ללוים ו' ומסתמא במקום אחד לא היו שומרים דלמה יצטרכו לשמור ו' לוים במקום אחד אלא כל אחד שומר במקומו לבדו. שנים בשני פנות הר הבית ואחד על שער מזרח שהיה עליו שושן הבירה צורה. וכן לעזרת נשים בשתי פינות ואחד בשער נקנור. לצפונה ליום ארבעה. אחד בשער הטדי בהר הבית. ושנים בב' שערי עזרה בית הניצוץ ובית המוקד שהיו בצפון. ואחד בלשכת הקרבן או בלשכת הפרוכת. וסבירא לן דאחד מהם בצפון ובית אבטינס היתה באחד מן הפנות כדפי' לעיל. לנגבה ליום ד'. שני' בשני שערי חולדה בהר הבית ושנים בשני שערי עזרה שער הדלק ושער המים. ושערי הקרבן שהיו אחד בצפון ואחד בדרום לא נמנו כאן והם הם שנים דאמר אביי לקמן תרי מינייהו לא בעי שימור. לפי שכל אחד באמצע השניי' היה. של צפון בין בית הניצוץ ובין בית המוקד. ושל דרום בין שער הדלק ושער המים. ושומרי פינות הם האמורים בפסוק אח''כ. והאי דכתיב לצפונה ליום נגבה ליום. לפי שהיו פניהם למזרח כמו ששנוי' לגבי תמיד דאמרינן כנגד היום וגזירת הכתוב הוא. א''נ כדי לשמור שער הקדום שהוא עיקר השמירה שמשמש כניסה ויציאה. ולאסופים. פי' ר''ת לאסופים סופי הדלתות. וי''א לאסופים כלומר לשכות שנתוספו ע''פ הנביא. והא דקאמר שנים שנים ולא קאמר ד'. משום דבשתי פעמים נתוספו שנים ואחר כך שנים. לפרבר למערב ד' למסילה. ד' שומרים היו למסילה לשון סוף כמו פלא [צ''ל סלה] כלומר לסוף הבית למערב. לפרבר. לצד חוץ. שנים לפנות הר הבית וב' לפנות העזרה. [הני כ''ד]. הכי ס''ד דמשמע ליה אסופים שנים שנים הם ד' כדפי'. ה''ק לאסופי' שהם שנים שנים. כלומר לשתי לשכות שנתוספו היה שני לוים שומרים. האיך דפרבר חד הוה. הא דקאמר שנים לפרבר לא קאמר שהיו שתי שמירות בשתי מקומות אלא שני לוים שומרים במקום אחד ומה שנתנו שמירה זו להצריך לה שני לוים משום דהוי אבראי רחוק והוצרך לצוותא. תלתא כהנים וכ''א דלוים. לפי' קמא קא חשיב מקום שמירת כהנים ולוים ב' מקומות. הר הבית דאי תמה. אם הוא עיף וחלש מן העמידה יכול לישב. 
<h3>[פירוש הרא''ש]</h3>
------
חמשה על חמשה שערי הר הבית וכו'. מחומת ירושלים ועד חומת הר הבית הוה מחנה ישראל, ומחומת הר הבית עד חומת העזרה הוה מחנה לויה, ומחומת העזרה ולפנים הוה מחנה שכינה. מבפנים. הר הבית. מבחוץ. לחוץ חומת העזרה. ולקמן מפ' מ''ש הכא מבפנים ומ''ש הכא מבחוץ. לשכת הפרוכת. לשכה שבה היו אורגים פרוכות. ואמרי(נן) לה במתני'. פי' אמר רב יהודה דמהאי קרא ילפי' דהכי הוה. וא''ת זיל קרי בי רב הוא, שהרי פסוק מלא הוא בדברי הימים ומאי קמ''ל. י''ל דר' יהודה מסורא קבלה בידו היה דמהאי קרא נפקא לן דבכ''א מקומות היו הלוים שומרים, ובשביל כך הוצרכו לתרץ הפסוק לאחר משנתנו, מפני שבפסוק משמע בכ''ד מקומות ורב יהודה מסורא שנייה דבכ''א אתא לאשמועי'. לצפונה ליום. נראה דהאי ליום היינו דאיכא יום שלם, כדכתיב [בראשית א' ה'] ויהי ערב ויהי בקר יום אחד. אלו שתי רוחות צפונה ונגבה היו [צריכין] לעשות שמירה בין ביום ובין בלילה, אבל בשאר מקומות לא היה צריך כ''כ שמירה, לפי' במזרח ובהנך מקומות אחריני לא היו צריכין לשמור אלא בלילה, אבל בצפון ונגבה היו צריכין לשמור בין ביום ובין בלילה. וטעם וסמך כתוב בפתרוני הר' שמואל החסיד ע''ה ז''ל מהאי קרא [ישעיה ס''ב ו'] על חומותיך ירושלים הפקדתי שומרים כל היום וכל הלילה וגו'. א''נ מצינו למימר איפכא דבצפונה ונגבה היו שומרים ביום דוקא, דכתיב יום למעוטי לילה, אבל בשאר מקומות בין ביום ובין בלילה. ולאסופים. י''ל דבשביל כך נקרא אסופים, ע''ש שניתוסף על הבנין מן הצד, כעין התא ויציע, שהוא בנין נמוך אצל גבוה. לפרבר. נראה כמו שכתוב בפתרוני הר' שמואל החסיד ז''ל דפי' האי כלפי בר, היינו שהיה עומד בחוץ למקום רגלי בני אדם. השתא אית לן למימר דקס''ד השתא דשני חדרים היו וכל א' וא' שמו אסופי ע''ש שנתוספו בבנין. וה''פ דקרא, (לאוספי') [לאסופים] שניי', שני', כלו' לכל חדר וחדר ששמו אסופי' היו שני שומרי'. ומגיד לך הכתוב של אותו צד לנגבה כזה הענין היתה שמירתם, שבמקום א' היו ארבעה ביחד, (וכ''ב) [ובב'] מקומות היו (כ''ב) [ב'] חדרים (ששמו) [ששמן] אסופים, כן כמו כן ד' היו, שנים בכל א', שבין הכל היה מהם שמונה לנגבה. ובשביל כך לא אמר לנגבה ח' כמו למזרח, מפני שבמזרח היתה שמירתם בענין (אחר) [אחד] ששה וכן לצפון ד', אבל בנגבה היו חלוקים לשמירתם שד' היו במקום א' (ועדין) [ועוד] בשני מקומות ד', לפי מאי דקס''ד השתא. ופירושו דהאי קרא אחרינא דכתיב לפרבר למערב. השתא איכא למימר הכי פי' הוא, כלומר לנגבה היה צריך מחצה האחד, שלאותו הצד של נגבה לא היה לו מקום שיהיה לפרבר, דהיינו כלפי חוץ, שאין לשם דריסת רגלי בני אדם כ''כ. אבל למערב שהיה בו מקום שהיה עומד לפרבר, לא היה צריך כ''כ שומרים, אלא כך היה דינם לשמור מצד המערב, שבקצה הא' מן המערב היינו למסילה שם היו ד' שומרים, ובקצה האחר של המערב שהיה עומד חוץ ממקום דריסת רגלי בני אדם דהיינו לפרבר, לשם לא היו כי אם שנים, שבין הכל למערב לא היו כי אם ששה, ובזה הענין היו חלוקים בשמירתם. ולפרבר דרישיה דקרא כמו טעם דקרא דלעיל מיניה קא מפרש, וגם טעמא דידיה. כלומ' למה היה צריך לנגבה ח' שומרים, היינו שמקצה הא' ד' ומקצה האחר ד', מפני שלא היה בו מקום עומד לפרבר, אבל למערב שהיה לו מקום לפרבר לא היה צריך באותו (מ)קצה של פרבר כי אם שני שומרים, ובקצה האחר ד' שהם ששה בין הכל, והיינו דקא פריך כ''ד הוו. ומשני אביי דה''ק ולאסופים שנים שנים. כלומ' בשני אסופים לא היו כי אם ב' שומרים בלבד, דהיינו אחד לכל א' וא'. ולפי זה התירוץ יש לנו לפרש הפסוק כך, לפרבר למערב, כלומר למה היו חולקים אותם ב' לנגבה מקצה הא' לשני מקומות, דהיינו בשני אסופים, אבל למערב אותם שנים שמקצה האחד למערב היו ביחד במקום א'. מפני שבמערב היה לפרבר מקום, ובשביל כך לא היה צריך לחלקם בשני מקומות, אלא במקום לפרבר היו שניהם שומרים. אבל לנגבה שלא היה לפרבר, צריך לחלקם כדי שתהיה שמירה מעולה מחמת כל זה לנגבה מלמערב, מפני שלצד המערב בקצה האחד לא היה עומד כ''כ במקום דריסת רגלי בני אדם. ואכתי פריך דכ''ב הוו. ומשני דבמקום לפרבר לא היו שנים שומרים גמורים אלא הא' היה צריך להיות טוב והשני אפי' זקן או חולה, שהיה לא' צוותא בעלמא, דמחמת שהיה עומד חוץ למקום דריסת רגלי בני אדם היה עליו לטורח להיות שומר לבדו, אבל באסופים לא היה כל כך חושש להיות לבדו, במה שהיה עומד במקום שבני אדם מצויין להיות ולילך. ועוד י''ל שאותם שני אסופים לא היו רחוקים כולי האי זה מזה, הרי היה כל א' שבאסופים כמו צוותא לחבריה, אבל אותן ארבעה של מסלה היו רחוקים ביותר האי לפרבר, ועל כן היה צריך האי בפרבר צוותא. ומקום זה דהוה קאי לפרבר מוכיח בפרק איזהו מקומן [זבחים כ''ה ע''ב] שזה היה לול מאחורי הכפורת. וגם זה נוכל לומר דבמקום שהיתה מסילה מתחלה לשם היתה לשכה בנויה לצורך שימור ולשם היו ד' שומרים. ובפתרוני הר' שמואל החסיד ז''ל די''מ מסילה דכתיב בקרא היינו קיפונוס דתנן במתני' במסכת מדות [פ''א מ''ג] שמשמש כניסה וביאה. ולפי זה הפי' נוכל לומר מהו קיפונוס, למה נקרא שמו כך קיפונוס, נוטריקון שמקיף כלפי מקום הנס, דהיינו אחורי בית הכפרת, שהיתה מסלה מקפת כלפי לול שמאחורי בית הכפורת ששם היה מקום עיקר הנס, דהיינו שהשכינה שורה ע''ג הכפורת, וגם מקום ארון אינו מן המידה. מיהו האי קרא דלמזרח הלוים ששה וגו' אין אדם יכול להעמיד ולישבו כלל על סדר משנתינו דתנן חמשה על חמשה שערי הר הבית. וסדר שכתב הר' שמואל החסיד ז''ל בפתרוניו אינו נראה. שהרי מן המזרח מחשב ששה (עד) [עם] שער מזרח, (היה) [הר] הבית ושני פינותיו ושער מזרח העזרה ושני פנותיה. ולצפונה ד' היינו שער הטדי ושער הניצוץ ושער הקרבן ולשכת הקרבן. וקשיא לאלתר לפי' זה דאמאי לא קא חשיב בית המוקד כמו כן, שהרי לשם היו שומרים העיקר הכהנים ובמקום כהן צריך לוי כדתנן במס' מדות [פ''א מ''ט] דישן לו בן לוי מבחוץ. ומשום כך נראה דע''כ אית לן למימר דמתני' במסכת תמיד ומדות בבנין בית שני קא חשיב, והאי קרא דלמזרח ששה וכו' בבנין בית ראשון קמיירי, לפיכך היה להם סדר אחר לאותן כ''א מקומות, ואין ללמוד משם כי אם זה, שבכ''א מקומות היה צריך להיות שומרים, אבל לסדר שלהם לא, לפי כי הכל לפי הענין, בבית ראשון בכה''ג היה צריך לשמור ובבית שני בענין אחר. 
<h3>[פירוש הראב''ד הנדמ''ח]</h3>
------
והיכן היו הלוים שומרים על חמשה שערי [הר] הבית ועל ארבע פנותיו מתוכו, ועל ארבע פנות העיר מבחוץ, שאסור לישב בעזרה ועל חמשה שערי העזרה חוץ לעזרה, שהרי הכהנים שומרים על שער המוקד ועל שער הניצוץ, הרי שמנה עשר מקום. ועוד שומרים בלשכת הקרבן, ובלשכת הפרוה, ואחורי בית הפרוה. לר''ם. 
<h3>[הבתים — שערי בית המקדש שער חמישי]</h3>
------
ואחד לאחורי בית הכפרת. פי' אחד שומר היה אחורי בית קודש הקדשים ששם ארון וכפרת. [הערוך ערך בית כפרת]. היאך דפרבר חד, אחרינא בצבתא הוה אזיל ויתיב גביה משום דקאי אבראי. מאי ''לפרבר'' (ד''ה%א כ''ו, י''ח), אמר רבה בר רב שילא, כמאן דאמר כלפי בר. [הערוך ערך פרבר]. אין פוחתין מי''ג גיזברין וז' אמרכלין. ס''א, מרכולין — ''שומר הסף'' (ירמיה ל''ה, ד') תרג' אמרכליא. ''ונשיא נשיאי הלוי'' (במדבר ג', ל''ב) תרג' ואמרכלא. ירו' פ' המצניע (שבת פ''י ה''ג) ובתוספתא שקלים בפ' איזהו (פ''ב הט''ו) פי' אמרכל שהוא מר על הכל. [הערוך ערך אמרכל]. אמר רב משרשיא, ש''מ תפילין מן הצד שפיר דמי ולא חיישינן דלמא מגנדר נפל עלייהו. ובריש גמ' דפרק הזורק גט לאשתו (גיטין ע''ז ע''ב) ההוא גברא דזרק לה גיטא לדביתהו הוה קיימא בחצר איגנדר גיטא ונפל לפסלא. פי' נתגלגל הגט. 
<h3>[הערוך ערך גנדר]</h3>
------
נחזור לבית המקדש. מכל מקום צריכין אנו לדעת גדר וגבול מקום האסור וחייב ליכנס היום שם בבית הקדוש. גרסינן פרק אי זהו מקומן (זבחים נ''ה ב') אמר רב יהודה אמר שמואל אין חייבין משום טומאה אלא על אורך קפ''ז על רוחב קל''ה, וזהו מכותל העזרה המזרחית שהוא תחלת עזרת ישראל עד כותל העזרה המערבי, ונבאר זה בג''ה הנה בקצרה ואם שהארכנו בו במקום זולתו. הר הבית הוא מרובע רבוע מוקף חומה חמש מאות אמה על חמש מאות אמה. ובדברי יחזקאל הנביא (מ' י''ז—י''ט) יקרא הר הבית חצר החיצונה והעזרה חצר הפנימית. ואליו חמשה שערים, האחד במזרח לצד הר הזיתים ונקרא שער שושן מפני שעליו שושן הבירה. מסכת מנחות פרק שתי הלחם (צ''ח א') תנן התם שער המזרחי ועליו שושן הבירה צורה. מאי טעמא רב חסדא ורב יצחק בר אבדימי חד אמר כדי שידעו מהיכן באו, וחד אמר כדי שתהא אימת מלכות עליהם. שנים בדרום ונקראים שערי חולדה, ואחד מן הצפון ונקרא טדי, ואחד אל המערב ונקרא שער הקיפונוס. וכלם משמשין כניסה ויציאה חוץ מן הטדי. רוחב כל שער עשר באמה וגבהו עשרים ויש להם דלתות וכדאיתא מסכת מדות פרק ב' (מ''ג) כל הפתחים שהיו שם גבהן עשרים אמה ורחבן עשר אמות חוץ משל אולם. כל השערים שהיו שם היו להם שקופות חוץ משער הטדי שהיו שתי אבנים מוטות זו על גב זו. כל השערים שהיו שם נשתנו להיות של זהב חוץ משערי ניקנור מפני שנעשה בהם נס. ויש אומרים מפני שנחשתן מצהיב, ואין זה ניקנור דסוף פרק סדר תעניות (תענית י''ח ב'). לפנים מזאת החומה היה כותל מכלונסאות ונסרים, לא מאבנים ולא מאדמה, גבהו עשרה טפחים מקיף סביב סביב ושמו סורג, וכשנכנסו יונים להיכל פרצו בו שלש עשרה פרצות וחזרו וגדרום. לפנים מהסורג הוא החיל, והוא מקיף לא כמו שיעור חומת הר הבית והסורג, אלא שהוא מקיף מרובע ארוך שכ''ב על קל''ה לחוד, וזה כולל כל הבנין וכל הקנין.
בזה החיל יש בו שבעה שערים שלשה מן הדרום ושלשה מן הצפון ואחד במערב. שבדרום הם שער המים, שער הקרבן, שער הדלק. ושבצפון הם שער המוקד, שער הקרבן, שער הניצוץ. ושל מערב הוא שער הפרבר, והוא מכוון כנגד בית קדשי הקדשים באמצע. ועל זה השער כלומר הפרבר הוא שאמרו ריש מסכת מדות (פ''א מ''א) בזכרם מקומות שבהם שומרים המקדש ואחד לאחרי בית הכפורת, וזהו שאמרו (תמיד כ''ז א') כלפי בר, כלומר שהיה המשמר מחוץ לחומת העזרה. והטעם בזה שהשומר לא יוכל להיות בעמידה כל הלילה, ולא היה יכול לישב אם היה עומד בפנים שאין ישיבה בעזרה אלא למלכי בית דוד בלבד, ולזה היה שומר מחוץ לחומת העזרה והוא בתוך חומת הר הבית וכל שכן הסורג. ואין זה מה שהזכירו ז''ל פרק אי זהו מקומן (זבחים נ''ה ב') אחרי בית הפרוכת מאי, ת''ש דאמר רמי בר חמא אמר רב לול קטן פתוח היה אחורי בית הפרוכת גבוה שמונה אמות כדי להכשיר העזרה. ולול אינו שער והשערים והפתחים נגדרים למעלה כמה הם, ולאבא יוסי בן יוחנן מסכת שקלים (פ''ו מ''ג) היו השערים שלש עשרה, ולחכמים שבעה לחוד. נמצא שהפרבר היה בחומת החיל המערבית, והלול היה בכותל ההיכל המערבית לפי דברי רמי בר חמא, ואם כן יהיה ההיכל פתוח למזרח ולמערב. ואין לתמוה על זה הלול, כי לא היה לפי הנראה בכותל קדש הקדשים עצמו, דגרסינן מסכת מדות (פ''ד מ''ז) מן המזרח למערב מאה אמה, כותל האולם חמש, והאולם אחת עשרה, כותל ההיכל שש, ותוכו מ' אמה ואמה טרקסין, ועשרים אמה לבית קדשי הקדשים, כותל ההיכל שש וכותל התא חמש. נמצא שכותל ההיכל והתא וכותלו מקיפין ההיכל, ואם כן יהיה זה הלול בכותל התא, ויהיה גוף ההיכל כלו שלם ואין לו אלא מפתח ופשפש אמת השחי. מ''מ היו להיכל שני כותלים למערב וביניהם התאים (והאחד עשרים) [ואחת עשרה] אמה שבין ההיכל וחומת החיל, הם מכותל התא ולחיל.
והתא, הוא מה שאמר הכתוב (מלכים א' ו' א') כי מגרעות נתן לבית סביב, ולזה היו גם כן בשאר הצדדים, וכדאמרינן (מדות פ''ד מ''ז) מן הצפון ולדרום שבעים אמה, כותל המסיבה חמש, והמסבה ג', כותל התא ה', והתא שש, וכותל התא ה', ובית הורדת המים שלש אמות, והכותל חמש אמות, והאולם עודף עליו חמש עשרה אמה מן הצפון וחמש עשרה מן הדרום, והוא היה נקרא בית החליפות. זה השכ''ב על קל''ה, מהם קל''ה על קל''ה המזרחיים שהוא עזרת הנשים. נשאר למערב קפ''ז על קל''ה. והיה חומה מפסקת בין עזרת הנשים ובין מרובע קפ''ז על קל''ה. ודע כי כל שבעת השערים שהזכרנו שהם בחומת החיל הם באותו המרובע לבדו, כלומר מקפ''ז על קל''ה. ובאותו המרובע היה עזרת ישראל, והדוכן, ועזרת הכהנים, ומקום המזבח, ומקום בית המטבחיים, והאולם והחילפות, וההיכל כלו.
וקרקע אלו המקומות לא היה שוה אלא יורד ועולה. כיצד אדם נכנס להר הבית דרך שער המזרח שהוא שער שושן, ועובר בסורג עד שמגיע לחיל, וכל זה בשוה ובמישור. וכשהוא רוצה ליכנס לעזרת נשים היה צריך לעלות י''ב מדרגות רום כל אחת חצי אמה ורחבה חצי אמה, וכשעלה אלו הי''ב מדרגות מוצא שער כדי ליכנס באותה עזרה, ושמו שער הקדים או שער התחתון וכדלקמן, ואינו בכלל השערים שהזכרנו. הולך כל רוחב עזרת נשים בשוה ובמישור, עד שמוצא לסוף זה כותל שהוא מפסיק בין עזרת נשים ובין מרובע קפ''ז על קל''ה הולך מצפון לדרום ונקרא זה חומת העזרה, ועליו ועל החיל הוא שאמר (איכה ב', ח') ויאבל חיל וחומה, והיא רחוב וחרוץ (דניאל ט', כ''ה). עולה ט''ו מעלות או מדרגות כראשונה, ומוצא למעלה שער אחד והוא שער ניקנור. הולך במישור י''א אמה על קל''ה ומוצא לפניו מדרגה גבוהה אמה אחת ועליה שלש מעלות, כל מעלה מהם גבהה חצי אמה ורחבה חצי אמה, והוא הנקרא דוכן. עולה והוא בעזרת כהנים ושם מקום מזבח ומטבחיים והכל בשוה ובמישור והוא מה שבין האולם והמזבח. עולה משם לאולם י''ב מדרגות כראשונות, והאולם וההיכל הכל שוה ובמישור. נמצא גובה קרקע ההיכל על קרקע שער שושן כ''ב אמה, וסימניך ב''ך יברך ישראל. העולה בידינו שהשערים שהם למזרח הם חמשה, הראשון שער שושן בחומת הר הבית, השני שער התחתון והוא בחומת החיל והוא כדי לכנס לעזרת נשים, השלישי שער ניקנור שהוא בחומת העזרה, הרביעי הוא שער האולם. והאולם הוא כותל שער שלפני ההיכל ארכו מאה אמה ובאמצעיתו השער גבהו ארבעים רחבו עשרים, בינו ובין כותל ההיכל י''א אמה. וכן לסוף אותם מאה אמה לכל צד מהאולם כותל עד כותל ההיכל המערבית והרוחב שביניהם עשר אמות, ואותו רוחב נקרא בית החילפות והוא מקום הסכינים לגנזם שם. והוא לשון המקרא שנקראים הסכינים חליפות שכן כתוב מחלפים תשעה ועשרים בתחלת ספר עזרא (א' ט'). ועובי כותל זה האולם בכל שלשת צדדיו חמש אמות, הרי שהאולם מקיף ההיכל משלשה צדדין עד חומת המערבית. השער החמישי שער ההיכל, מכוונים זה לזה, וכל אלו הדברים יתבארו ממה ששנינו במסכת מדות. 
<h3>[כפתור ופרח לרבינו אשתורי הפרחי פ''ו]</h3>
------
תלתא דכהני ועשרים וחד דלוים. לפי מה שמשמע עכשיו דכהנים גופייהו קא חשיב בכללי יש לתמוה, דהכא קא חשיב שערים ובמתניתין קא חשיב חמשה על חמשה שערי הר הבית וד' על ד' פנותיו וה' על ה' שער[י] העזרה מתוכו ד' על ד' פנותיו מבחוץ, א''כ בית אבטינס שהיה א' משלשה מקומות שהכהנים שומרים שם לא היה משערי העזרה. וכך מוכח במתני' דמסכת מדות שלא היה משערי העזרה. ע''כ י''ל דאותו מקום בית אבטינס היה מד' פנות העזרה, או בקרן מזרחי' צפונית או בקרן דרומית מזרחית, והרי הוא בכלל ד' על ד' פנותיה מבחוץ. ויכול להיות שבית אבטינס היה עומד לפנים מחומת העזרה, וזה המקום שהיו הכהנים שומרים בו היה עשוי מבחוץ לחומות כנגד בית אבטינס שלפנ[ים מ]מנו, וע''ש שהיתה אותה עליה עשויה כנגד בית אבטינס קרי להו מקום בית אבטינס, אבל בית אבטינס עצמו לא הי' צריך שומרים, דהא תנן [מדות פ''א מ''א] שמבחוץ היו שומרים בעבור זה משום דאין ישיבה בעזרה. ואין צריך לפרש כמו שכתבתי למעלה [כ''ה ע''ב] שבבית אבטינס היו שומרים, ואע''ג דהיכא דלא אפשר מותר, אלא מבחוץ לבית אבטינס היו שומרים, והאי דקרי להו בית אבטינס משום דכנגד בית אבטינס הוה קאי. אבל בית המוקד ודאי משמע שהיו שומרים שם, התם ודאי איכא למימר דמהאי טעמא לא חיישינן לישיבה משום דא''א בענין אחר כדפרשית לעיל, וכל היכי דלא אפשר שפיר דמי. מיהא אעפ''י שפירשתי שבית אבטינס בא' פנות העזרה בקרן מזרחית צפונית או דרומית, איכא למימר דלאו דוקא ממש בקרן הוה קיימא. והכי מוכח בפ''ק דמסכ' יומא [י''ט ע''א] דהוה מספקא ליה לתלמודא היכא הוה קיימא לשכת פלהדרין ולשכת בית אבטינס, איזה מהם בצפון ואיזה מהם בדרום. לפיכך אנו צריכין לומ' דלאו דוקא ממש בקרן קיימא, אלא סמוך לקרן, ופנה קרי ליה תלמודא אף על גב דלאו ממש קרן גופי', אלא אפי' סמוך לקרן נמי בכלל פנות העזרה הוה. וא''נ אפי' א''ת דסמוך לקרן לא איקרי פינה, יש לומר כמו שכתבתי דלשכות השומרים היו מבחוץ ובית אבטינס מבפנים, ולפיכך י''ל שבפינה דהיינו על קרן גופיה היתה עומדת לשכת השומרים, ובית אבטינס מבפנים סמוך לקרן ולא בקרן גופיה ע''ש [ועל שם] שהיתה סמוכה לשכת בית אבטינס מבפנים ללשכת השומרים מבחוץ, קא יהיב תנא סימנא בגווה לאחד [מ]ג' מקומות הללו שהכהנים שומרים שם כגון זה אחד מהם בית אבטינס. ולשכת פלהדרין הואיל ואתא לידן נפרש בה מילתא כי היכי דלא תקשי לן ההיא מסקנא דמסכת יומא [י''ט ע''א]. דהתם משמע דא''א לה בע''א אלא או בצפון או בדרום, ובההוא פ''ק דמס' יומא [י''א ע''א] גופיה מסיק בברייתא דכל השערים שהיו שם לא היה להם מזוזה חוץ משער נקנור שלפנים ממנו לשכת פלהדרין, דהיינו משמע השתא דבמזרח הוה קיימא לשכת פלהדרין. ולא היא, אע''ג דקא מסיק כי האי לישנא שלפנים ממנו לשכת פלהדרין, לאו דוקא ממש במזרח, אלא או בצפון או בדרום. אלא שזה שער הנקנור היה סמוך יותר משאר שערים, וכשהיה רוצה כהן ליכנס ללשכת פלהדרין לא היה נכנס ויוצא כי אם [ב]זה השער היה נכנס ויוצא, ולקודש היתה פתוחה, וכשהיה משכים לעמוד להסך רגליו היה יוצא חוץ לחומת העזרה ומסך רגליו וטביל ואזיל בשער המים שהיתה בחול ונכנס לעזרה ללמוד חפינה. וא''ת כיון שהיתה פתוחה לקדש הרי היא היתה קודש וא''כ אין ישיבה בעזרה וכ''ש שינה שאין ישנים, האיך היה כה''ג יכול אפי' לשבת בה לא מבעיא לישן. הא כבר אמרינן היכא דלא אפשר שפיר דמי. אלא כך משמע שכה''ג היה צריך להיות פורש למקום הקודש דומיא דמלואים דכתיב [ויקרא ח' ל''ה] שבעת ימים תשבו יומם וגו', ומשום דלא אפשר נמי הוה כשעת המלואים דכתיב נמי שם תשבו אע''פ שבעזרה היה כדכתיב ופתח אהל מועד. וכן במשכן נמי היו שומרים בעזרה כדאיתא בספרי [במדבר י''ח ב'] ואתה ובניך לפני אהל מועד וגו' הכהנים מבפנים והלוים מבחוץ, כמו שכתב ר' שמואל החסיד ז''ל בפתרונו, אלא שהוא כתב כל דבר שהוא צורך שמירה או עבודה שרי, אבל שאינו צורך שמירה וחינוך עבודה כגון קריאת פרשת המלך וקריאת פרשה ביום הכיפורים לא מצי למיתב. דהתם במסכת סוטה פ' אלו נאמרים [מ''א ע''ב] פריך אגריפס המלך היכי הוה יתיב והא אמר מר אין ישיבה בעזרה וכו', ובמס' יומא פ' בא לו [ס''ט ע''א] פריך נמי מדאמרי' אין ישיבה בעזרה. וקשה לי על זה הפירוש מפרק שני דמסכת יומא [כ''ה ע''א], דקתני התם גבי פייס דזקן יושב במערבה, דהיכי הוה יתיב, הא אין ישיבה בעזרה. ואע''ג דהתם נמי לצורך העבודה הי' הפייס. לפיכך תסתיים כדפרשתי דבהא תליא, דכל היכא דלא אפשר בענין אחר לעשות דבר הצריך בעזרה אלא א''כ בישיבה, מותר לעשות לכל אדם, כגון פרישת מלואים וכה''ג בכל שנה ושמירת הכהנים בבית המוקד ובבית אבטינס וכן כל כיוצא בזה שצריך לעשותו במקום קדוש וא''א לעשותו בעמידה, אבל כל מה שיוכל לעשות בעמידה, כגון קריאת המלך ופרשת כה''ג ביום הכיפורים, התם ודאי לא הותר אלא למלכי בית דוד בלבד. מיהו בירושלמי משמע שכה''ג נמי יש לו ישיבה בעזרה כמו למלכי בית דוד, ומביא ראיה מעלי דכתיב [שמואל א' א' ט'] ועלי הכהן יושב על הכסא על מזוזת היכל ה' וגו'. ובירושלמי דמסכ' יומא בפ' אמר להם הממונה [פ''ג ה''ב, י''ד ע''א] ובפ' אלו נאמרים במס' סוטה [פ''ז ה''ז, ל''ג ע''ב] בירושלמי פליגי, דאיכא למ''ד דאפי' למלכי בית דוד לא היתה להם ישיבה בעזרה. וקא פריך התם והא כתיב [שמואל ב' ז' י''ח] וישב דוד לפני ה' ומשני שישב עצמו בתפילה. וההיא דמסכת סוטה [מ' ע''ב] קא משני דתפתר שסמך עצמו לכותל. ולפי מאי דקא פריך מוישב דוד לפני ה' דמשמע לפני ה' היינו לא מיקרי אלא בעזרה, יש לתמוה אליבא דמ''ד בירושלמי דאף למלכי בית דוד אין ישיבה בעזרה ממעשה דמקדש דיחזקאל דכתיב [יחזקאל מ''ד ג'] נשיא הוא ישב בו לאכול לחם לפני ה', ולשם אין לתרץ לענין ישוב בתפלה. בשלמא למ''ד מלכי בית דוד יש להם ישיבה ניחא קצת, דאיכא למימר דנשיא הוא כמו מלך. אלא למאן דפליג ובעי למימר דאפי' למלכי בית דוד לא היה ישיבה היכי נפרש האי קרא. ובדוחק י''ל דה''פ דהאי קרא, נשיא ישב בו לאכול לחם לפני ה', כלומ' הוא בלבד ישב בו לאכול לחם שהיה לפני ה' בעזרה, דהיינו שלמים כדכתיב [יחזקאל מ''ו ב'] ועשו הכהנים את עולתו ואת שלמיו וקרבן איקרי לחם כדכתי' [ויקרא ג' ט''ז] לחם אשה ריח ניחוח לה' וכו'. ונראה כי זה שער המקדש החיצון לא היה קדוש קדושת העזרה, שלא היה יכול לישב בו כמו בעזרה, אלא יותר היה צריך אדם לנהוג בו קדושה משאר מקום שהוא חוץ לעזרה, כדמפרש קרא גופיה [יחזקאל מ''ד ב'] טעמא אמאי, מפני שה' אלהי ישראל בא בו, ולא התיר לישב כי אם לנשיא היינו מלך, ודוקא לאכול בו לחם שהיה לפני ה' תמיד, דהיינו קרבן שהוא סעודת מצוה, אבל סעודת הרשות וישיבה שאינה של מצוה לא הותרה באותו מקום אפי' למלך. ותדע לך שזה השער לא היה שער של העזרה, שהרי שער החצר הפנימי שהוא עזרה ממש לשם כתיב ועשו הכהנים את עולתו ואת שלמיו, אבל בשער המקדש החיצון לשם לא היו עושין עולות ושלמים כי לא היתה זו עזרה.
ובתוס' צרפת מקשים בשם הר' אלחנן בן הר' יצחק ז''ל אהא דקתני במסכת סוטה בפ' ואלו נאמרין [מ''א ע''א] בשמיני במוצאי שביעית עושין לו בימה של עץ ויושב עליה שנאמר מקץ וכו' עד אגריפס המלך עמד וקבל וקרא מעומד, ופריך בגמרא עומד מכלל דיושב והא אמר מר אין ישיבה בעזרה וכו', ומוקי לה בעזרת נשים. דמאי קושיא, דה''ל למימר דכשהיה יושב על הבימה היתה עשויה כמו גג גבוה הרבה, ואמר רב בפ' כיצד צולין [פסחים פ''ה ע''ב] דגגין ועליות לא נתקדשו, והרי היה יכול בטוב לישב שם. ותירץ בשם הר' יצחק אביו ז''ל דכיון שלא היה דבר זה קבוע בעזרה, שהרי לפי שעה היו מניחין אותה בימה, דלאחר יו''ט היו שומטין אותה מיד, מפני שלא היה עשוי אלא למושב בעלמא, לפיכך לא היתה חלוקה משאר קדושת העזרה. שהרי על כרחך י''ל דלא חשיב ההוא בנין דבר של קבע, שאם היה חשוב בנין של קבע הוה אסור, כדאמרינן לקמן [כ''ח ע''ב] שאין בונין אכסדרא של עץ בעזרה. ולי נראה דבלאו הכי לא קשיא, שאפילו אם תאמר שהוא בנין קבוע אעפ''כ גג הבימה הוא קדוש כשאר קדושת העזרה, שהרי אפי' למ''ד דעליות וגגין לא נתקדשו, היינו אותם שהיו באותה שעה כשנתקדשה העזרה, אבל מכאן ואילך כל מה שיעשה באויר העזרה שום דבר הכל קדוש, דלאו כל כמיניה ע''י בנינו להפקיע קדושת אויר העזרה שנתקדש, דבשלמא הלשכות שהיו בנוים בשעה שנתקדשה העזרה י''ל שהאויר של מעלה שעל גביהן לא נתקדש, מפני שהפסיקה התקרה של לשכה בין אויר של מעלה לאויר של מטה ובשביל כך לא קדשו אלא למטה, דמה שלמעלה לא קדשו, אבל באותו מקום שהיה חל(ו)ק בעזרה באותה שעה, אותו אויר נתקדש אפילו עד רום רקיעא. שאם לא נפרש כן קשיא לרב דאמר גגין לא נתקדשו מגג בית הפרוה דקיימא לן [יומא ל''א ע''א] דהוה קדוש, דכולן היה טובל בקדש בבית הפרוה. והא ליכא למימר שהיה גגה שוה עם הקרקע של העזרה, שהרי בעזרה היתה עומדת ושם היו מולחים עורות קדשים. אלא על כרחנו י''ל שאפילו בגגין היה חילוק, דיש מהן שנתקדשו ויש מהן שלא נתקדשו, והכל לפי הצורך והשעה שהיו צריכין אז עשו, ולאו דוקא דקאמר רב דכל גגין לא נתקדשו, אלא חוץ מגג בית הפרוה לא נתקדשו כולם אז בשעת קדוש העזרה, אבל מכאן ואילך לא אתי שום בנין ומבטל קדושת העזרה. וכן מוכח כמו כן דגגו היה קודש ולא מותבינן מיניה לרב. (ורב) כמו כן נראה לומר דבימה לא צריך לאסרה משום לא תטע אפי' אם היתה ממש קבועה לשם, דאיכא למימר דכל דבר שיש בו אהל דומיא דאשרה שיושבין בצלה זהו אסור לעשות כן, אבל כעין אצטבאות ובימה אינו נראה שיהיה אסור. שהרי בן קטין עשה מוכני לכיור של עץ, וגם מנורה איכא מאן דמכשיר במסכת סוכה בפ' החליל [נ' ע''ב]. ואע''ג שממנורה אין כ''כ ראיה, משום שדבר המיטלטל הוא ואין דומיא דאשרה, מכל מקום מוכני היה קבוע, אלא מידי דמאהיל בעינן דומיא דאשרה. ומה שהאריכו בתוס' צרפת בשם ר' יעקב ז''ל בפי' בשימור של כ''א מקומות, ור''ל שבלא כ''א מקומות היו עדיין ג' מקומות של כהנים. שינויי לעיולי פילא בקופא דמחטא נינהו, ולא ימצא בהן אדם יד ורגל ע''כ אין להאריך בהם. 
<h3>[פירוש הראב''ד הנדמ''ח]</h3>
------
[יבמות פ''ו ע''ב] שנו חכמים תרומה לכהן ומעשר ראשון ללוי דברי ר' עקיבה ר' אלעזר בן עזריה אומר לכהן ולא ללוי. לכהן ולא ללוי (אבל) [אימא] אף לכהן. ומ''ט של ר' עקיבה א''ק ואל הלוים תדבר ואמרת אליהם כי תקחו מאת בני ישראל (במדבר י''ח) בלוים דבר הכתוב. ור' אלעזר א''ל ואל הלוים תדבר בכהנים דבר הכתוב וזה אחד מן המקראות שנקראו הכהנים לוים וכגון הכהנים הלוים בני צדוק (יחזקאל מ''ד) ור' עקיבה א''ל אין אתה יכול להעמיד דבר זה בכהנים. שהרי כתיב בו ואכלתם אותו בכל מקום (במדבר שם) מי שיכול לאכלו בכ''מ. ומי הוא לוי פרט לכהן שאינו יכול לאכלו בבית הקברות. ור' אלעזר אמר לך זה שאמר הכתוב בכל מקום אפילו מקום שאין לו חומה. מעשה באדם שהיתה לו גינה ויחדה לר' אלעזר ב''ע לטול מעשה ראשון ממנה שר''א ב''ע היה כהן. הלך ר''ע והחזיר פתח הגינה לבית הקברות ולא היה יכול להכנס לשם. אמר עקיבא ותרמילו ואנא חיי. ור''ע מפני מה החזיר את הפתח לבית הקברות. א''ל ר''ע אם בתורת קנס הוא בא יש לו ואם בתורת חלוקה הוא בא אין לו. ומפני מה קנסו לוים במעשר חלקו בה ר' יוחנן וחכמים אחד אמר שלא עלו בימי עזרא ואחד אמר כדי שיסמכו כהנים עליו בימי טומאתן. והקשו חכמים מי שאמר מפני שלא עלו בימי עזרא. שכך [כתוב] ואקבצם אל הנהר הבא אל אהוא ונחנה שם ימים שלשה ואבינה בעם ובכהנים ומבני לוי לא מצאתי שם (עזרא ח) ולפיכך קנסו אותם במעשר אלא למי שאמר כדי שיסמכו כהנים בימי טומאתן בעבור כהנים קונסין את הלוים אלא בין ר''ע וראב''ע הקנס לפי שלא עלו בימי עזרא ומחלוקתן בדבר זה. אחד אמר הקנס המעשר הראשון נתנוהו לעניים. והאחד אמר כהנים בימי טומאתן עניים הם. אם כן למה החזיר ר''ע את הפתח לבית הקברות. לפי שראב''ע בתורת חלוקה היה נופל ואמר לו ר''ע אין לך אלא בתורת קנס. 
<h3>[ספר ''והזהיר'' מיוחס למר חפץ אלוף — פר' אמור]</h3>
------
[יומא ס''ט ע''ב] כדאמ' רב חסדא, בסמוך. בעזרת נשים, היה קורא בתורה במסכת סוטה [מ''א ע''ב] בפרק ואילו נאמרין ולפיכך היה יכול לישב (לעזרה) [בעזרה]. מיתיבי כול', אלמא דבעזרה היה קורא כהן גדול. בהר הבית, שחוץ לעזרה, ת' אמ' רב חסדא מאי עזרה עזרת נשים. 
<h3>[פירוש רבינו אליקים — יומא]</h3>
------
[יומא ב' ע''א] ריש לקיש אמ' כל המקדש כולו קרוי בירה. ריש לקיש לא בא לחלוק על ר' יוחנן בהא [דאותה לשכה], דאותה לשכה היתה ודאי בהר הבית לא בעזרה, דהא אי איפשר לומ' שתהא אותה לשכה עומדת בעזרה במקום קדוש, וכהן שהיו מפרישין אותו שם, היה ישן כל ז' ונוהג קלות ראש במקום קדוש, ועוד שאין ישיבה בעזרה אלא למלכי בית דוד בלבד, אלא אהא פליג עליה, דר' יוחנן [אמ'] מקום היה בהר הבית ובירה שמו, משמ' דאותו מקום בלבד קרוי בירה ולא יותר, ור''ל אמ' כל המקדש נמי הוה קרוי בירה. 
<h3>[תוספות ר''י הלבן — יומא]</h3>
------
והמצוה הכ''א היא שצונו לירא מן הבית הזה הרמוז אליו מאד מאד עד שנשים בנפשו משא הפחד והיראה וזה הוא מוראת מקדש והוא אמרו יתעלה (קדושים י''ט וס''פ בהר) ומקדשי תיראו. וגדר זאת היראה כמו שזכרו בספרא (קדושים פ''ז ה''ט) אי זהו מורא לא יכנס להר הבית במקלו ובמנעלו ובאפונדתו ובאבק שעל גבי רגליו ולא יעשהו קפנדריא ורקיקה מקל וחומר. וכבר התבאר במקומות מן התלמוד (יומא כ''ה., ס''ט:, סוטה מ': ובתוס' וש''נ) שאינו מותר כלל לשבת בעזרה אלא למלכי בית דוד בלבד. וזה כלו לאמרו יתעלה ומקדשי תיראו. וזה חובה תמיד ואפילו בזמננו זה שהוא חרב בעונותינו שרבו. ולשון ספרא (שם ה''ח) אין לי אלא בזמן שבית המקדש קיים בזמן שאין בית המקדש קיים מנין תלמוד לומר את שבתותי תשמורו ומקדשי תיראו מה שמירת שבת לעולם אף מורא מקדש לעולם. ושם (ה''ז) נאמר גם כן לא מן המקדש אתה ירא אלא ממי שפקד על המקדש. 
<h3>[ספר המצות לרמב''ם — עשין כ''א]</h3>
------
ישיבה בעזרה. תנן שלהי תמיד נשחט [ס''ד, ע''ב] יצתה כת ראשונה וישבה בהר הבית שניה בחיל שלישית במקומה ואמרי' עלה בירוש' [שם הל''י] ולא כן תני ר' חייא לא היתה ישיבה בעזרה אלא למלכי בית דוד בלבד וא''ר אמי בשם רשב''ל אפי' למלכי בית דוד לא היתה ישיבה בעזרה תפתר שסמך עצמו לכותל וישב לו והא כתיב ויבוא המלך דוד וישב לפני ה' א''ר אייבו בר נגרי ישב א''ע בתפילתו. וכשם שאין ישיבה בעזרה לישראלים ולמלכים ה''נ אין ישיבה בעזרה אפילו לכהן גדול דתנן ביומא בפרק בא לו [ס''ח, ע''ב] ובסוטה בפ' ואלו נאמרין [מ', ע''ב] חזן הכנסת נוטל ס''ת ונותנו לראש הכנסת וראש הכנסת נותנו לסגן והסגן נותנו לכהן גדול וכה''ג עומד ומקבלו ופריך בגמרא עומד מכלל שהוא יושב והאמר מר אין ישיבה בעזרה אלא למלכי בית דוד בלבד שנאמר ויבוא המלך דוד וישב לפני ה' כדאמר ר''ח בעזרת נשים ה''נ בעזרת נשים ואמרי' בהגדה דשמואל ועלי יושב על מזוזות פתח הבית וכי עלי יושב והא אין ישיבה בעזרה אלא למלכי בית דוד בלבד. ונראה דלא אסירא ישיבה בעזרה אלא מדרבנן דתנן בפ''ב דזבחים [ט''ו, ע''ב] דיושב שקיבל דם פסול ות''ר לעמוד לשרת למצוה כשהוא אומר העומדים שם הכתוב שנה עליו לעכב ש''מ דאינו מן התורה דאי דאורייתא אמאי צריך קרא ביושב למצוה תיפוק לי בלאו עבודה אין ישיבה בעזרה ומיהו יש לדחות דאצטריך קרא לעובד בהשתחואה דעובד גמור בעינן מיהו לא מסתבר דא''כ כי פריך רפ''ב דזבחים מה לשם יושב שכן פסול לעדות ומשני שם יושב לא פריך לפרוך מה ליושב שכן אסור בעזרה ואמרי' בחלק [ק''א, ע''ב] ויאמר ירבעם בלבו עתה תשוב הממלכה לבית דוד וכו' עד אמר גמירי אין ישיבה בעזרה אלא למלכי בית דוד בלבד וריש שוחר טוב אמרי' ד''א אשרי האיש זש''ה ויבוא המלך [דוד] וישב לפני ה' וכן תני ר''ח אין ישיבה בעזרה אלא למלכי בית דוד בלבד ר' אמי בשם רשב''ל אמר אין ישיבה בעזרה אלא מקום מלכי בית דוד בלבד וכה''א וישב דוד ולא כן א''ר הונא בשם ר' ישמעאל אין ישיבה למעלה שנאמר קרבת אל חד מן קמיא שאין [להן קפיצת] הרגל שנאמר ורגליהם רגל ישרה וכתי' שרפים עומדים ממעל לו וכתיב כל צבא השמים עומדים עליו וכתיב ונתתי לך מהלכים בין העומדים האלה למעלה אין ישיבה ודוד יושב א''ר [אמי] אף למלכי בית דוד אין להם ישיבה ומהו וישב דוד שסמך את עצמו ולמי היתה ישיבה הוי אומר לכה''ג שנאמר ועלי הכהן יושב על הכסא וגו' א''כ מהו אומר וישב לפני ה' שישב עצמו בתפילה משמע שיש ישיבה בעזרה דאורייתא ופליג אתלמוד דידן בכהן גדול. 
<h3>[או''ז הלכ' פסחים סימן רכ''ז]</h3>
------
[יומא ו' ע''א] ה''ק מביתו למה פירש. פירש המורה מאשתו למה פורש תבוא אשתו עמו שם שהרי ע''כ לשבת פרהדרין לא הית' קדוש' שאין ישיבה [וכו'] וכ''ש שכיבה וקשיא לי טובא לומר דלשכת פרהדרין לא הית' קדוש' והרי בתוך העזרה הית' לפנים משערי ניקנור כדמוכח לקמן בפירקין וא''כ היאך הי' דר שם כהן גדול כל שבעה ויושב וישן שם ונ''ל לומר דמאי דאמרי' דאין ישיבה בעזר' דוקא באויר העזר' שנרא' כנגד פתח ההיכל ואין זה דרך כבוד לישב אדם לפני הבורא אבל הלשכות שהיו בנויות בעזר' כיון שהן מוקפות מחיצה מותר לישן ולשכב בהם ואין זה דרך זלזול כיון שאין עומדים באויר העזר' תדע דהכי הוא שהרי קדשי קדשים אוכלין בעזרה וכי בעמיד' היו אוכלין אותו ואנן בעינן למשחה כדרך שהמלכים אוכלים א''ו בלשכות היו נכנסין ואוכלין והכי מקשה למה פורש מאשתו דהו''ל למיתני מפרישין כהן גדול ללשכת פרהדרין אלא מדקתני מביתו ש''מ שאין אשתו רשאית לעמוד עמו ואלמה לא תעמוד עמו ותשרת לו שאפילו אם יש לחוש שמא יבא עלי' באחת מן המחילות שלא נתקדשו יטבול ויטהר לערב שאין לחוש אלא לטומאת שבעה ומהדר שמא יבא על אשתו ותמצא ספק נדה ויהי' טמא שבעה ימים ואע''ג דלא ברשיעי עסקי' ובעל קרי משתלח אפילו ממחנה לוי' כ''ש ממחנה שכינ' יש לחוש שמא יתאוה לה ויוליכנה תחת המחילות שלא נתקדשו ויזקק עמה על סמך ליטבול וליטהר בערב ושמא תהי' נדה בתוך ביאתו ותטמאנו טומאת שבעה. 
<h3>[תוספות רי''ד — יומא]</h3>
------
[יומא כ''ה ע''א] זקן [יושב] במערבה והא אמר אין ישיבה בעזרה. הנה מיכן מוכיח דאפילו בלשכות אין ישיבה וקשיא לשכת פרהדרין. ונ''ל לומר לעולם בלשכות יש ישיבה ושם היו אוכלין קדשי קדשים בהסיבה כדרך שהמלכים אוכלין ולשכת הגזית (עני) מפני שהית' בסילוקי גדולה ושם היו מתקבצין כל הכהנים לפייס כאויר העזרה דמיא א''נ משום דהוי סמוכה למזבח ופתוחה למזבח ולימא שגם לשכת פרהדרין הית' בנוי חצי' (כרמל) [בחול] ופתח פתוח לה בחיל ושם הי' כהן גדול ישן אינו נ''ל דלעיל בשש לשכות היו בעזרה מוכיח דבתוך העזרה קיימא ותו אביי דדייק הכא הכי לידוק לעיל בלשכת פרהדרין הכי. 
<h3>[תוספות רי''ד — יומא]</h3>
------
[יומא ו' ע''א] ומתמה בגמ', מביתו למה פורש, אמ' ר' יהוד' בן בתירה שמא יבא על אשתו ותימצא ספק נידה. ופירש המורה מאשתו למה פורש, תבא אשתו שם, שהרי על כורחך לשכת פרהדרין (לשכת) לא היתה קדושה, שאין ישיבה בעזרה וכל שכן שכיבה. וקשיא לי טובא לומר דלשכת פרהדרין לא היתה קדושה, והרי בתוך העזרה היתה לפנים משערי ניקנור כדמוכח לקמן בפרק י', ואם כן האיך היה דר שם כהן גדול כל שבעה ויושב וישן שם. ונראה לי לומר דמאי דאמרי' דאין ישיבה בעזרה דווקא באויר העזרה, שנראה כנגד פתח ההיכל, ואין זה דרך כבוד לישב אדם לפני הבורא, אבל הלשכות שהיו בנויות בעזרה כיון שהיו מוקפות מחיצה מותר לישב ולשכב בהן, ואין זה דרך זילזול כיון שאין עומדין באויר העזרה. תדע דהכי הוא, שהרי קודשי קדשים נאכלין בעזרה, וכי (בעזרה) [בעמידה] היו אוכלין אותם, ואנן בענן למשחה כנגד שהמלכים אוכלין, אלא ודאי בלשכות היו נכנסין ואוכלין. והכי קא מקשה, למה פירש מאשתו, דהוה ליה למיתני מפרישין כהן גדול ללשכת פרהדרין, אלא מדקתני מביתו ש''מ שאין אשתו רשאית לעמוד עמו. ולמה לא תעמוד עמו, שאפי' אם יש לחוש שמא יבא עליה באחת מן המחילות שלא נתקדשו, יטבול ויטהר לערב, שאין לחוש אלא לטומאת ז'. ומהדר, (שלא) [שמא] יבא על אשתו ותימצא ספק נידה ויהיה טמא עמה ז' ימים, ואע''ג דלאו ברשיעי עסיקי' ובעל קרי משתלח אפי' חוץ למחנה לויה כל שכן ממחנה שכינה, יש לחוש שמא יתאוה לה ויוליכנה תחת המחילות שלא נתקדשו ויזקק עמה על סמך לטבול וליטהר בערב, ושמא תהיה נידה בתוך ביאתו ותטמאנו טומאת שבעה. 
<h3>[פסקי הרי''ד — יומא]</h3>
------
[יומא ס''ט ע''א] וכהן גדול עומד ומקבל. עומד מכלל שהוא יושב, והתנן אין ישיבה בעזרה אלא למלכי בית דוד בלבד, שנ' ויבא המלך דוד וישב לפני י''י, כדאמ' רב חסדא בעזרת נשים הכא נמי בעזרת נשים. 
<h3>[פסקי הרי''ד — יומא]</h3>
------
אין ישיבה בעזרה אלא למלכות בית דוד שנאמר ויבא המלך דוד וישב לפני ה' והסנהדרין שהיו יושבין בלשכת הגזית לא היו יושבין אלא בחציה של חול (רמב''ם בית הבחירה פ''ז ה''ו). 
<h3>[סמ''ג עשין סימן קס''ד]</h3>
------
כשמעמידין המלך מושחין אותו בשמן המשחה שנאמר ויקח שמואל את פך השמן ויצק על ראשו וישקהו, וזכה על ידי כך למלוכה לו ולבנו ולבן בנו עד סוף כל הדורות שנאמר למען יאריך ימים על ממלכתו הוא ובניו בקרב ישראל (ע''פ רמב''ם מלכים פ''א ה''ז). לפיכך אומרים בכריתות בפרק קמא (ה' ב') ובהוריות (י''א ב') שאין צריך למשוח בן המלך ומה שמשחו שלמה המלך מפני מחלוקת אדוניה ויואש מפני עתליהו ויהואחז מפני יהויקים לסלק את המחלוקת שהיה יהויקים אחיו גדול ממנו שתי שנים. ומקשה בירושלמי (הוריות דף ט''ו ב') והלא יאשיהו גנזו הדא אמרה באפרסמון משחו. כתר מלכות זכה בו דוד בן ישי לו ולזרעו אחריו שנאמר כסאך יהיה נכון עד עולם (ע''פ רמב''ם שם). אחיה השלוני העמיד ירבעם מפני שחטא שלמה והתנה הקב''ה לדוד אם ישמרו בניך [את] בריתי, אף על פי כן אמר אחיה השילוני ולבנו אתן שבט אחד למען היות ניר לדוד עבדי כל הימים לפני בירושלים, למלכי בית דוד הבטיח הקב''ה שלא תכרת המלוכה מזרעם שנאמר אם יעזבו בניו (את בריתי) [תורתי] ובמשפטי לא ילכו ופקדתי בשבט פשעם ובנגעים עונם וחסדי לא (אסור מאתו) [אפיר מעמו], אבל אם יעמוד מלך משאר ישראל תפסיק המלוכה שהרי נאמר לירבעם אך לא כל הימים (עי' רמב''ם שם הל' ז'—ט'). ואין מושחין בשמן המשחה אלא מלכות בית דוד בלבד וכשמושחין אותם מושחין אותם על המעיין אבל מלכי ישראל מושחין אותם באפרסמון (ע''פ רמב''ם שם הל' י'—י''א). ואין ישיבה בעזרה אלא למלכי בית דוד בלבד שנאמר ויבא המלך דוד וישב לפני ה' (יומא ס''ט ב'). 
<h3>[סמ''ג עשין סימן קי''ד]</h3>
------
[קידושין ע''ח ע''ב] והלא אין ישיבה בעזרה וכו'. והא דכתיב [שמואל א' א' ט'] ועלי [הכהן] יֹשֵב על הכסא על מזוזת היכל ה', לאו בעזרת ישראל קאמר, אלא בסמוך להיכל כגון עזרת נשים. 
<h3>[תוספות רבינו פרץ — קידושין]</h3>
------
לירא מן המקדש, כלומר שנעמידהו בנפשותינו מקום הפחד והיראה כדי שיתרככו לבבינו בבואינו שם להתפלל או להקריב קרבנות, שנאמר [ויקרא י''ט] ומקדשי תיראו, ופירשו זכרונם לברכה בספרא ובברכות [נ''ד ע''א] כמו כן אי זהו מורא, לא יכנס להר הבית במקלו ובמנעלו ובאפונדתו ובאבק שעל רגליו ובמעות הצרורים לו בסדינו, ולא יעשנו קפונדריא, כלומר שיכנס מפתח זה ויצא מפתח שכנגדו כדי לקצר הדרך לבד, ורקיקה מקל וחומר, פירוש ואין צריך לומר שאסור המקום ברקיקה. וביארו גם כן בסנהדרין [ק''א ע''ב] שאין ראוי כלל לשבת בעזרה, כי אם למלכי בית דוד משום כבוד מלכות, שנאמר [שמואל ב' ז'] ויבא המלך דוד וישב לפני יי. ואמרו בספרא לא מן המקדש אתה ירא אלא ממי שפקד על המקדש. משרשי מצוה זו כתבתי למעלה במצות ועשו לי מקדש, סדר ויקחו לי תרומה, ובמקומות אחרים. מדיני המצוה מה שאמרו זכרונם לברכה שאין אדם נכנס בכל הר הבית אלא לדבר מצוה, וכל מי שהשלים עבודה בבית ונסתלק מהלך אחורנית מעט מעט, וכן אנשי משמר ואנשי מעמד ולויים מדוכנם כך הם יוצאים מן המקדש. ומה שאמרו זכרונם לברכה אסור לאדם שיפנה או יישן לעולם בין מזרח למערב מפני שההיכל הוא במערב, וכן אסור לאדם לבנות בית תבנית היכל, ואכסדרא תבנית אולם, חצר תבנית העזרה, וכל זה למוראת המקום. ויתר פרטי כבוד הבית ומוראו במדות ותמיד. ונוהגת מצוה זו בזכרים ונקבות בכל מקום, שאף על פי שהמקדש חרב היום בעונות חייב כל אדם במוראו, ולא יכנס אלא במקום שהוא מותר להכנס בו בבניינו, ולא ישב אפילו בעזרה, ולא יקל ראשו כנגד שער המזרח, שנאמר [ויקרא י''ט] את שבתותי תשמורו ומקדשי תיראו, ואמרו בספרא מה שמירת שבת לעולם אף מורא מקדש לעולם. ועובר עליה ונהג קלות ראש בעניינים אלו שאמרנו ביטל עשה זה. 
<h3>[ספר החינוך מצוה רנ''ד]</h3>
------
אסור לישב בעזרה. ואין ישיבה אלא למלכי בית דוד בלבד. ובעזרת נשים מותר. וסנהדרין שהיו יושבין בלשכת הגזית, היו יושבין בחציה שהוא חול. 
<h3>[הבתים — שערי בית המקדש שער שישי]</h3>
------
המצוה כ' ליראה מן המקדש [סהמ''צ לר''מ עשין כ''א] שנאמר [ויקרא י''ט ל', וצ''ל ומקדשי תיראו]. ואת מקדשי תיראו. לשון הר''ם בספר המצות צונו ליראה מן הבית הזה הרמוז אליו מאד מאד עם שנשים נפשנו משא הפחד והיראה, וזה מוראת מקדש, והוא אמרו יתעלה ואת מקדשי תיראו, וגדר זאת היראה כמו שזכרו בסיפרא [תו''כ קדושים פ''ז ה''ט, ברכות נ''ד ע''א וס''ב ע''א] איזהו מורא לא יכנס בהר הבית במקלו ותרמילו [ונשמט מכאן תיבת ''ומנעלו''] ובאנפונדתו ובאבק שעל רגליו ולא יעשה קפנדריא, ורקיקה למדוה מק''ו, וכבר התבאר במקומות מן התלמוד [יומא כ''ה ע''א, ס''ט ע''ב, סוטה מ' ע''ב, מ''א ע''ב ועוד] שאינו מותר כלל לשבת בעזרה אלא למלכי בית דוד בלבד, וזה כלו לאמרו יתעלה ומקדשי תיראו. וזה הרבה [צ''ל יתחייב]. תמיד אפילו בזמננו זה שהוא חרב בעונותינו שרבו. ולשון ספרא [תורת כהנים שם ה''ח] אין לי אלא בזמן שב''ה קיים בזמן שאין ב''ה קיים מנין, ת''ל את שבתותי תשמורו ומקדשי תיראו. מה שמירת שבת לעולם אף מורת מקדש לעולם. ושם [שם ה''ז] נאמר גם כן לא מן המקדש אתה מתירא אלא ממי שצוה על המקדש ע''כ. וכונת מצוה זו מבוארת למעלת הבית ולקדושתו, ולהעיר על יראת מי שצוה על המקדש גדרו רבותינו היראה שלא יכנס להר הבית במקלו, וזה להערה שאין ראוי להכנס בבית קדש ובמקום שיש בו הערה עיונית כמי שילך לעסקיו, גם כי הדברים העיונים צריכים יראה והכנעה. ואל זאת הכונה [אמר] אדון החכמים [קהלת ד' י''ז] שמור רגלך כאשר תלך אל בית האלקים וקרוב לשמוע מתת הכסילים זבח כי אינם יודעים לעשות רע. הזהיר למי שירצה לעיין בדברי האלקיים שילך בדרך ישרה קו לקו, וישמור רגליו מלכת אחר המחשבות הדמיונייות, ולא יהרוס לעלות אל ה', וכן כשילך אל בית האלקים לעבודה ולהקריב קרבנות ישמור דרכי לבבו לבל יבהלנו דמיונו בענין גשמי, וקרוב לשמוע, אמר שבית האלקים הוא קרוב להשיג אמתת מציאות ה' ולהתקרב לעבודתו ולאהבתו בענין השמיעה שהוא העיון וההתבוננות. מתת הכסילים זבח, ממעשה הקרבנות אל הכסילים שלא יבינו מושכל ויחשבו בלבם שהתקרבו לעבודת ה' ולאהבתו בהקרבת הקרבנות, כדרך שיתקרב האדם בזה למלך ב''ו, וקראם כסילים מאשר אינם מבינים מושכל. וזה כונת רבותינו אמרם [קהלת רבה פ''ד י''ז] שמקריבים קרבן ואינם יודעים על מה הם מקריבים כי אינם יודעים לעשות רע בין טוב ובין רע אינם בוחנים. ויש מי שבאר כי אינם יודעים לעשת רע כמו בעשות, שאינם מכירים כשעושים רע, ר''ל שאין להם בחינה בין הטוב ובין הרע. ויש מי שבאר שהוא חסר ובאורו שאינן יודעי' לעשות רק רע, ויש מי שבאר רע כמו רעיון. ואמר [קהלת ה' א'] אל תבהל את פיך ולבך אל ימהר להוציא דבר לפני האלקים כי האלקים בשמים ואתה על הארץ על כן יהיו דבריך מעטים. אחר אשר הודיענו כי ההליכה לבית האלקים תגיע השמיעה וההתבוננות להתקרב אל בית האלקים להשיג השוכן בבית, ר''ל אמתת מציאות ה', הזהיר שלא ירחיב בדבור באלו הענינים, כי הדבור הוא בתארים, לפיכך צריך למעט בו הדבור, כי העקר באלו הענינים הדבור הפנימי, כאמרו [תהלים ט''ו ב'] ודובר אמת בלבבו. ואחר הזהיר על מחשבת הלב לבל ימהר לבו, ר''ל עיונו לומר שהבין בדברים האלקיים, אך ישב וידום כי האלקים בשמים ואתה על הארץ, כי הבנת אלו הענינים, ר''ל הענינים האלקיים, הם גבוהים מן האדם כגובה שמים מארץ, והוא כמאמר הנביא [ישעי' נ''ה ט'] כי גבהו שמים מארץ כן גבהו דרכי וגו'. ורבותינו [ברכות ס''א ע''א] בארו אל תבהל את פיך ולבך אל ימהר בענין התפלה, והוא למעט בתארים. ולפי זה הבאור זכר הנה שלמה שלשת מיני עבודות לה', עבודת הקרבנות ועבודת התורה, והוא שתאר לשמיעה באמר ''וקרוב לשמוע'' והוא העיון וההתבוננות, והעבודה בדבור והוא התפלה, ועל זה אמר אל תבהל את פיך. והיראה במקדש באה להערה במה שצריך להשמר בכל אחד מאלו הענינים, וכבר כתבנו גדר המורא, וכן לקדושת המקדש, ומפני שהוא מיוחד להערה שכלית בכל מקום כמו שבארנו אסרו רבותינו הקדושים לפנות [ברכות ס''ב ע''א] או לישן [שם ה' ע''ב] בין מזרח למערב בכל מקום ומפני שההיכל במערב, ואין צריך לומר שאין קובעים בו בית הכסא, ולמקום מעלתו וגדולתו הזהירו על היראה והקדושה אף בזמן החרבן כמו שבארנו מסמיכות יראת המקדש ליראת [השבת] ובאו שתי מצות אלו יחד בפסוק אחד להקש שכבר כתבנו. וגם עם ההערה שבשמירת יום השבת להאמין במחדש וביראת המקדש למי שצוה אל המקדש, ולהערת הדברים אשר במקדש יהיה האדם שלם באמונה ובהשגת האמת. והנה כבר בארנו במצוה הקודמת שבית הכנסת ובית המקדש כמקדש מעט, לפיכך צריך להתנהג בהם ביראה כפי הדברים שבארו בבית המקדש לכונת השוכן בו, אמנם לא נאסרה הרקיקה בבית הכנסת כמו שנאסרה בבית המקדש, אמרו חכמים [ברכות ס' ע''ב] שבן אדם רוקק בתוך ביתו, והכונה בו שהעמידה והישיבה בבית הכנסת מצוה בכל עת ובכל זמן, ואי אפשר לעמוד בתמידות בלתי רקיקה, מה שאין כן בבית המקדש שבאה בו אזהרה [ויקרא ט''ז ב', כ''ה י''ז] אל יבא בכל עת אל הקדש, כמו שיתבאר [להלן ל''ת שלא יבא בכל עת אל הקודש] ואמרו רבותינו [חגיגה ז' ע''א] הוקר רגלך מבית רעיך [משלי כ''ה י''ז] זה בית המקדש, וזה ליראת המקדש ומעלתו לכונה שכבר כתבנו. 
<h3>[הבתים — ספר המצוה]</h3>
------
[קידושין ע''ח ע''ב] אין ישיבה בעזרה. פי' לזרים שהרי קדשים היו נאכלים בעזרה מיושב דרך שררה וגדולה כדרך שהמלכים אוכלים אי נמי שלא לצורך דברי קדושה. 
<h3>[תוספות טוך — קידושין]</h3>
------
[סוטה מ''א ע''א] פרשת המלך כיצד מוצאי יום טוב של חג בשמינית מוצאי שביעית עושין לו בימה של עץ בעזרה ויושב עליה חזן הכנסת נוטל ספר תורה ונותנה לראש הכנסת וראש הכנסת לסגן וסגן לכהן גדול וכהן גדול למלך ועומד ומקבל ויושב וקורא. אגריפס המלך עמד וקרא ושיבחוהו חכמים וכשהגיע ללא תוכל לתת עליך איש נכרי זלגו עיניו דמעות. אמרו לו אחינו אתה. וקורא מתחלת אלה הדברים שמע, והיה, עשר תעשר, וכי תכלה לעשר, ברכות וקללות ופרשת המלך כשם שכהן גדול מברך כך מלך מברך אלא שאומר רגלים תחת מחילת העון. [ע''ב] שמע מינה חולקין כבוד לתלמיד במקום הרב. אמר אביי הכל משום כבוד המלך יושב והא אמר מר אין ישיבה למעלה בעזרה אלא למלכי בית דוד בלבד ומשני בעזרת נשים. ושיבחוהו חכמים ומשום כבוד מצוה אבל בעניין אחר מלך שמחל על כבודו אינו מחול. אמרו לו אחינו אתה מאותה שעה נתחייבו שונאי ישראל כלייה משום חנופה. מיום שגבר אגרופה של חנופה נתעוותו הדינין ונתקלקלו המעשים ולא יכול אדם לומר לחבירו מעשיי גדולים ממעשיך. דרש רבי יהושע בר רבי מערבא מותר להחניף רשעים בזמן הזה שנאמר לא יאמר לנבל נדיב ולכילי שוע מכלל דהאידנא שרי. [מ''ב ע''א] ארבע כיתות אינם רואים פני שכינה חנפים שקרים מספרים לשון הרע לצים. 
<h3>[האגודה — סוטה]</h3>
------
[יומא נ''ד ע''א] דאמ' ר' זירא אמ' רב, במסכת שקלים [עיין כתובות ק''ו ע''א]. שלש עשרה וכול', ז' שערים היו בעזרה ג' בצפון וג' בדרום וא' במזרח, ובמסכת מידות [פ''א מ''ד]... במקדש... מברר... במקום אמה טרקסין שהיה בבית ראשון כדלעיל [נ''ב ע''א]... קודשי הקדשים ובהן לולין פתוחין לבית קדש הקדשים... שמשלשלין האומנין בתיבות כדי שלא יזונו עיניהם מבית קדש הקדשים, כדגרסי' במידות [פ''ד מ''ה], וכנגד בית פרכות... היו ב' פרכות... דר' זירא מיהא שמעי' דכנגד השערים היו פרכות פרופות הכי נמי בבית ראשון שהיה אמה טרקסין היתה שם פרוכת כנגד הפתח שבו ומאותה פרכת... פנימה לא מגלין, והא דמגלין קאי על פרכות שכנגד פתחי אולם והיכל קאמ' לעיל דמגלין להם את הפרכות. בצורתא קיימי, שהיו חקוקין על הכותל לא (שיהו) [שהיו] עומדות באמצע בית קדש הקדשים כאותן שבמקדש הראשון. 
<h3>[פירוש רבינו אליקים — יומא]</h3>
------
[יומא נ''ד ע''א] שבע כנגד שבעה שערים. והכי תנן בפ''ק דמדות שבעה שערים היו בעזרה. ומייתינן לה לעיל בפירקא קמא. וקשיא לי דבפ''ב דמדות תנן כל העזרה היתה אורך קפ''ז על רוחב קל''ה וי''ג השתחויות היו בם. אבא יוסי בן חנן אומר כנגד שלשה עשר שערים כו'. והכי תנן נמי בפ''ו דשקלים (איכן) [היכן] הי' השתחויות הללו ארבע בצפון וארבע בדרום ושלש במזרח ושתים במערב כנגד השערים כו'. ומצאתי התירוץ בירושלמי שהיא חלוקת רבנן ואבא יוסי בן חנן [אבא יוסי בן חנן] אומר כנגד י''ג שערים ברם כרבנן שבעה שערים היו בעזרה על דעת דרבנן היכן היו השתחויות הללו כהאי דתנינן תמן פי' בפ''ב דמדות לפנים ממנו סורג גבוה י' טפחים ושלש עשרה פרצות היו בו שפרצום מלכי יון וגזרו כנגדן שלש עשרה השתחויות. ובפ''ק דתמיד אמרינן תנן התם פי' בפ''ק דמדות בשלשה מקומות הכהנים שומרים בבית המקדש בבית אבטינס ובית הניצוץ ובית המוקד והלויים בעשרים ואחד מקום [חמשה על חמשה שערי הר הבית ארבעה על ארבע פינותיו מתוכו] חמשה על חמשה שערי העזרה ארבעה על ארבע פינותיה מבחוץ כו' אמר מר חמשה על חמשה שערי העזרה וחמשה שערים היו בעזרה [ורמינהי שבעה שערים היו בעזרה] שלשה בצפון ושלשה בדרום ואחר במזרח אמר אביי תרי מנייהו לא צריכי שימור רבא אמר תנאי היא דתניא אין פוחתין מי''ג גזברין ומשבעה אמרכלין ר' נתן אומר אין פוחתין משלשה עשר גזברין כנגד שלשה עשר שערים דל חמשה דהר הבית תמניא דעזרה אלמא איכא תנא דאמר תמניא דעזרה אלמא איכא תנא דאמר תמניא הוו ואיכא תנא דאמר חמשה הוו נמצאו עכשיו ארבע חלוקות בדבר חד אמר ה' וחד אמר ז' וחד אמר ח' וחד אמר י''ג. 
<h3>[תוספות רי''ד — יומא]</h3>
------
שבעה שערים היו בעזרה שלשה בצפון ושלשה בדרום ואחד במזרח, שבדרום שער הדלק שני לו שער הקרבן שלישי לו שער המים, שבמזרח שער ניקנור ושני לשכות היו לו אחת מימינו ואחת משמאלו אחת לשכת פנחס המלביש ואחת משמאלו לשכת עושה חביתים (מדות פ''א מ''ד), פירוש שער ניקנור הוא היה שער עזרת ישראל, נמצא שבעזרה היו שמנה לשכות אלו שתים ושש שלמעלה. ושבצפון שער הניצוץ כמין אכסדרה היה ועלייה בנויה על גביו שהכהנים שומרים מלמעלה ולוים מלמטה ופתח היה לו לחיל שני לו שער הקרבן שלישי לו שער בית המוקד (מ''ה) ומפרש שם (מ''ח) שכיפה בית גדול היה מוקף רובידין של אבן. ארבע לשכות היו לבית המוקד כקטניות פתוחות לטרקלין שתים בקדש ושתים בחול וראשי פשפשין מבדילין בין קדש לחול ומה היו משמשות מערבית דרומית היא היתה לשכת טלה קרבן, מזרחית דרומית היא היתה לשכת עושה לחם הפנים מזרחית צפונית בה גנזו בית חשמונאי אבני מזבח ששקצו מלכי יון צפונית מערבית בה יורדין לבית הטבילה (מ''ו) ומפרש בתמיד (כ''ה ב') ובמדות (שם ומ''ט) שהיורד לבית הטבילה מלשכה זו היה הולך במסיבה ההולכת תחת הבירה, פירוש תחת בית המקדש, והנרות דולקות מכאן ומכאן עד שמגיע לבית הטבילה ומדורה היתה שם ובית הכסא של כבוד וזהו כבודו מצאו נעול בידוע שיש שם אדם (ע''פ רמב''ם בית הבחירה פ''ה הי''א) פירוש זהו כבודו. מפני ששנינו בפרק ג' דיומא (כ''ח א') כל המסך רגליו טעון טבילה וכל המטיל מים טעון קידוש ידים ורגלים מפני שמצוה לשפשף (רש''י ברכות ס''ב ב' ד''ה מדורה). ושני שערים היו לו לבית המוקד אחד פתוח (לחול) [לחיל] ואחד פתוח לעזרה (מ''ז). כל השערים שהיו שם נשתנו להיות של זהב חוץ משער ניקנור מפני שנעשה בהן נס, שהושלכה לים מפני נחשול ויצאו ליבשה מאליה (יומא ל''ח א') ויש אומרים מפני שנחשתן מצהיב (פ''ב מ''ג). 
<h3>[סמ''ג עשין סימן קס''ג]</h3>
------
ורמינהו ז' שערים היו בעזרה. לפי' קמא דג' מקומות שהיו כהנים שומרים שהם הם בכלל כ''א מקומות דשמירת הלוים פריך שפיר ז' שערים שבהם קא חשיב במדות [פ''א מ''ד] בית הניצוץ ובית המוקד ששמרם מג' מקומות אבל לפי' ר''ת דהלוים שומרים בכ''א מקומות מלבד ג' מקומות ששומרים עם הכהנים מאי פריך והא תנן ז' שערים והלא בית הניצוץ ובית המוקד הן מן השבעה. ובהם היו הכהנים והלוים שומרים והנך לא קא חשיב. אמר אביי תרי מינייהו לא צריכי שימור. אחד בצפון ואחד בדרום האמצעים כי נשמרים ע''י שנים שמצריכין שימור. מי''ג גזברין. הממונים על העזרה. ומז' אמרכלין. [אמרכל] כמו אמר כולא [עי' הוריות י''ג ע''א] והם הממונים על הגזברין תרגום ונשיא נשיאי הלוי ואמרכולא. אלמא איכא תנא דאמר ח' [כו'] ואיכאא) נמי ה' הוו. כלומר כי היכי דהאי תנא לחמשה שערים מכאן נמי ראיה למאי דפרישית לעיל דג' מקומות שהיו הלוים שומרים עם הכהנים היו ממנין הכ''א מקומות שהלוים שומרים. שהרי למ''ד דלא הוו אלא ה' שערים בעזרה ע''כ בית הניצוץ ובית המוקד היו מן חמשה שערי העזרה. וכיון דלא הוה בעזרה אלא ה' שערים ע''כ ניצוץ ובית המוקד מהם. נמצא ג' מקומות ששומרים ביחד הם בכלל כ''א מקומות של שמירת הלוים למ''ד ה' שערים הוו. וה''ה לשאר התנאים דלא מסתבר למימר דפליגי בהא. הקשה הרב אמאי שבק מתני' דמדות [פ''ב מ''ו] דתנן אבא יוסף בן חנן אומר כנגד י''ג שערים ומייתי ברייתא. וי''ל דממתני' דמדות לא מצי לאכוחי דפליגי תנאי בשערים דאיכא למימר דמקצתן היו קטנים ובמדות [שם] קא חשיב כולהו דכנגד כולם תקנו השתחויות ותנא דמדות [פ''א מ''ד] לא חשיב אלא הגדולים שהיו שומרים שם לכך מייתי הך ברייתא די''ג שערים היו כנגד י''ג אמרכליןב) ומסתמא גדולים קא חשיב כיון דהיה ממונה על כל שער אמרכליןג) (תני)ד). אבל מהלך היו מהלכין בהן. דאי אפי' הילוך אסור לא הוה צריך למימרא דאין ישנים בהן. ש''מ בגדי כהונה נתנו ליהנות בהן. כלומר שלא במקום עבודה כי הלך בבית המוקד ופלוגתא היא ביומא [ס''ח ע''ב וס''ט ע''א] אבל בתוך העזרה לכ''ע שרי דלא נתנה תורה למלאכי השרת. ש''מ תפילין מן הצד שרי. כשאדם ישן יכול להשים תפלין בצדו. [פירוש הרא''ש]. א) צ''ל תנא דאמר ה'. ב) צ''ל גזברין. ג)0צ''ל גזבר. ד) [עי' תוס' כתובות ק''ו ע''א ד''ה שבעה]. 
<h3>[חשק שלמה על פי' הרא''ש]</h3>
------
ויש לדעת שכל מקום שהזכירו ז''ל שער העזרה או שער ניקנור או שער מזרח, שהכל אחד. והחומה שבזה השער הוא המפסקת בין עזרת נשים לעזרת ישראל כדלעיל. וכן חלקו ז''ל העזרה ועזרת נשים והר הבית לשלש חלוקות, מסכת יומא פרק בא לו כהן גדול (ס''ט ב') היכן קורין בו, בעזרה רבי אליעזר בן יעקב אומר בהר הבית שנאמר (נחמיה ח' ג') ויקראו בו לפני הרחוב, אמר רב חסדא בעזרת נשים. ומה ששנינו מסכת שקלים פרק שלשה עשר שופרות (פ''ו מ''ג) ושבמזרח שער ניקנור ושני פשפשין היו לו אחד מימינו ואחד משמאלו, יש מפרשים שני שערים קטנים. אבל הר''ם ז''ל (בפיהמ''ש שם) פירש פשפשין, דלתות קטנות שעושין בבתי הגדולים בעצם דלתות השערים הגדולים כדי שיהיו נוחין לפתוח בכל עת שירצה. ופי' הר''ם ז''ל יותר נראה שהרי שער ניקנור על ימינו לשכת פנחס המלביש ועל שמאלו לשכת עושי חביתין. ומה שהזכירה המשנה בשקלים (שם) ושנים במערב ולא היה להם שם, חוזר אל שנים שבמערב. ואותם שנים שבמערב שהזכיר, נראה לפרש שעל שער האולם ושער ההיכל הוא דקאמר שזולתם שהזכיר יש להם על ידי מעשה שלא נעשו אלא לכניסה ויציאה. וזולת אלו לא היו שערים למערב להשתחות, שהרי הלול בכותל ההיכל המערבי היה, לא היה עשוי לכניסה ויציאה ולא לעמידה בו. הפרבר שבחיל אם היה המשתחוה בפנים, היה צריך שיסבב אחורי שער האולם וכותליו, ושיקיף עד שיגיע אחורי ההיכל, וישתחוה בתוך אותם י''א אמה שבין כותל ההיכל וכותל חומת העזרה ופניו למזבח, זה אינו רחוק. אבל יתכן שיעשה זה יותר חוץ לפרבר כנגדו ופניו למזרח. ועם כל זה לא יהיו פתחים שנים במערב, אם לא שתקרא הלול פתח. ועוד שיש להם שם, לזה הפי' הראשון נראה עיקר. ירושלמי מסכת עירובין (פ''ה סה''א) כמה יגעו נביאים הראשונים למצוא שער המזרח שתהא חמה מצומצמת בו באחד בתמוז. ונקרא שער הסור שדרך שם היו פורשין טמאין, הדא הוא דכתיב (איכה ד' ט''ו) סורו טמא, שער היסוד ששם היו מיסדים את ההלכה, שער חדש ששם חדשו סופרים, שער האיתון שהיה משמש כניסה ויציאה, שער החרסית ששם היה זריחת השמש, שער העליון שהיה עליון לעזרת הנשים, שער התוך שהיה בין שני שערים, כל אלו השמות הם לשער ניקנור. 
<h3>[כפתור ופרח לרבינו אשתורי הפרחי פ''ו]</h3>
------
בהאי תרי מנייהו לא צריכה שימור, במדות פרשתי דלא תיקשי דאביי ולשם תעין. אין פוחתין מי''ג גזברים ומז' אמרכלין. כך היא שנויה זאת הברייתא בספרים. אבל ספרי המשניות הם חלוקים, יש מהם דה''ג בהו אין פוחתין מג' גזברים ומז' אמרכלין. ובתוספתא דשקלים [פ''ב הט''ו] תניא שלשה גזברים מה היו עושין, היו פודין את הערכין ואת החרמים ואת ההקדשות ואת מעשר שני, וכל מלאכת הקודש היתה נעשית בהם. אמרכל מה היה עושה, ז' מפתחות של העזרה היו בידם רצה א' מהם לפתוח אינו יכול עד שיתכנסו כולם, אמרכלין פותחין וגזברין נכנסין ויוצאין. אמר ר' יהודה למה נקרא שמו אמרכל מפני שמר על הכל. ולפירוש הירושלמי בגמ' דמס' שקלים [פ''ג ה''ב] משמע כהנהו ספרים דגרסי ג' גזברין וז' אמרכלין. דגרסי' בשקלים אההיא מתניתין גופה דקתני אין פוחתין מג' גזברין מסיק הכי, תנא ומן שני קתליקין כלומ' גם מאלו אין פוחתין, ויליף מהאי קרא גופי' דכתיב בדברי הימים [ב' ל''א י''ג] ויחיאל עזזיהו ונחת ועשהאל וירימות ויוזבד ואליאל ויסמכיהו ומחת ובניהו פקידים, מיד כונניהו ושמעי אחיו במפקד יחזקיהו המלך ועזריהו נגיד וגו'. וקא דריש ליה להאי קרא הכי, דיחיאל ועזזיהו ונחת גזברים. ועשהאל וירימות ויוזבד ואליאל ויסמכיהו ומחת ובניהו פקידים היינו אמרכלים. מיד כונניהו ושמעי אחיו היינו שני קתליקין, במפקד יחזקיהו המלך ועזריהו נגיד בית האלהים היינו מלך וכה''ג. הרי משמע שכך צריך להיות ג' גזברים וז' אמרכלין. ואחרי שהוכחנו דהכי גרסי' במשנת שקלים דאין פוחתין מג' גזברין וז' אמרכלין, מעתה צריכין אנו לעיין במה שהקשו רבותינו שבצרפת, דהכא משמע דאין פוחתין מי''ג גזברים וז' אמרכלין. ועוד הקשו כמו כן אההיא מתני' גופה דקתני אין פוחתין מג' גזברין וז' אמרכלין, דהאיך תנן שהאמרכלין יהיו מרובים על הגזברים, והאמרכלין היו יותר שליטין מהגזברים, כדקתני בתוספתא דמש''ה נקרא אמרכל משום שמר על הכל, ואין זה נוהג שבעולם. ועוד דמלשון הירושלמי נמי עדיין מוכח ממקום אחר שאמרכלין יותר גדולים מן הגזברים, דהתם מפ' שכך היו עושים, כשהיה הגזבר חותם נותן לאמרכל ואמרכל חותם נותן לקתילוק וקתילוק חותם נותן לכ''ג וכ''ג חותם ונותן למלך, והמלך רואה חותמו ומכיר ומתיר, גזבר רואה חותמו ומכיר ומתיר וכו', הרי מכל זה משמע שהגזבר פחות מאמרכל. ונראה לפרש שאותם ג' גזברים דקתני במשנת שקלים ובתוספתא היינו אותן גזברין שהיו רק מיוחדים לכך להעריך חרמין וערכין וקדשי בדק הבית ולפדותן כדי שלא יהיה נפסד ההקדש, דשלשה חשיבי בכל דוכתא בין לענין דין בין לענין כל דבר וצריכין להיות כמו ב''ד לעשות שומא שידעו בפדיית ערכין וחרמים והקדשות ומעשר שני וכל מלאכת הקודש. מיהו כל הגזברים היו י''ג אלא שאותן ג' ממונים היו ממונים גם על אותם עניינים שאמרנו ועשרה מהם לא היו ממונים על הנערכין ומה שכתוב לשם בתוס' כמו שכתבתי למעלה, אלא על שאר ענינים של לשכה היו ממונים. ובשביל כך לשם בשקלים לא קא חשיב אלא הנהו ג' גזברים שהיו ממונים גם על ערכין וחרמין והקדשות וכאן בברייתא חושב כל הגזברים שהיו במקדש, ובעי למימר שמכל הגזברים לא היו כי אם י''ג ומן האמרכלין היו ז' ותחתיהן היו גזברים, ובזה הענין נראה שהיו הגזברים חלוקים על ערך האמרכלים, כגון י''ב גזברים היו תחת שש אמרכלין, דהיינו שני גזברים לאמרכל אחד. וגזבר אחד שנשאר תחת אמרכל ז' יכול להיות שהיה אותו הגזבר ממונה על כ''כ דברים שהיה אותו אמרכל די לו להיות עסוק בזה הגזבר לבדו, והאחרים היה כל אחד יכול לשמור ולהתעסק במלאכת שני גזברין. דבתוספתא לא איירי בי''ג גזברין אלא בג', לאו משום דתוספתא הוות פליגא על הך ברייתא למימר שלא היו י''ג גזברין אלא ג' בין כולם כדקתני בברייתא, אלא דהתם לא איירי אלא בג' מהם שהיו גם על ערכין וחרמים ממונים, אבל בין כולן היו י''ג, ובשביל כך ז' אמרכלין היו ממונים על הגזברים, ושערו חכמים שז' אמרכלין היה די לי''ג גזברין.
ועוד מקשי' דאמאי לא נקיט מתני' דמס' מדות [פ''ב מ''ו] דקתני בהדיא אבא יוסי בן חנן התם י''ג השתחוואות היו שם כנגד י''ג שערים. ובמס' שקלים [פ''ו מ''ב] קא דייק בגמ' דאבא יוסי בן חנן ההיא מתני' דשקלים דקתני י''ג השתחוואות היו, דאי כרבנן הא אמרי' דז' שערים היו. ומשני התם אליבא דרבנן דלאו כנגד י''ג שערים היו י''ג השתחוואות, אלא כנגד י''ג פרצות. הרי מ''מ היה לו להביא ראיה ממתניתין דאבא יוסי בן חנן דס''ל די''ג שערים היו, והרי איכא תנא דאית ליה י''ג והכי נמי איכא תנא דאית ליה חמשה. ונראה דע''כ דה''פ דהך מסקנא דקא מסיק תלמודא וה''ק, איכא תנא דקאמ' ח' ואיכא תנא דאמר ה', כלומר מזו הברייתא מוכיח דאיכא פלוגתא דתנאי בשערי העזרה כמה היו, כיון דר' נתן קאמר די''ג היו מן הגזברין כנגד י''ג שערים, מכלל דת''ק פליג עליה ולא ס''ל שכל כך שערים היו לשם. ונהי נמי דלא מסתיימ' מילתא דת''ק היכי ס''ל אי ה' אי ז', מ''מ כיון דקא חזינן מתני' דמס' מדות [פ''א מ''ג] דתנן דה' שערים היו בעזרה ולא ידעי' אמאן קא רמיא, מש''ה מוקמי' לההיא מתניתין אליבא דת''ק דר' נתן, כיון דלא אשכח' תנא אחרינא דס''ל שהיו ה' שערים בעזרה, יותר טוב שנאמר דהאי ת''ק דר' נתן הוא דס''ל כת''ק דמתניתין דמס' מדות דתנן בריש מסכת מדות דה' שערים היו במקדש. וא''ת דהתם נמי תנן די''ג השתחואות היו במקדש, וקאמר אבא יוסי בן חנן כנגד י''ג שערים שבעזרה היו, ומדקאמר אבא יוסי בן חנן הכי ש''מ דת''ק דאבא יוסי בן חנן הוא דס''ל הכי דה' שערים היו בעזרה, כדמוכח בירושלמי די''ג השתחוואות היו שם אפי' לרבנן וכנגד י''ג פרצות היו, וה''נ נוקי לה למתניתין דמס' מדות. הא לאו מילתא היא, משום דההיא מתניתין דמס' מדות דקתני י''ג [שערים] היו שם כמו סתמא היא, וא''כ האיך יתכן לומ' דבריש מס' מדות [פ''א מ''ד] דסתם לן תנא דז' שערים היו ובתר הכי היה חוזר וסותם כמ''ד ה' שערים היו [הדבר תמוה דהא לפי אוקימתא דרבא כאן נמי קשה סתמא אסתמא דבמשנה קמא אמר דה' היו ובמשנה ד' אמרו ז' וצ''ע. חשק שלמה]. ולשם בירושלמי מפרש כמו כן דאליבא דרבנן דאית להו דז' שערים היו לא היו אותן השתחואות באותן י''ג שערים שבעזרה דקא חשיב התם במס' שקלים, דא''כ הדר הוו להו לשערי העזרה טפי מז' שערים אליבא דרבנן, ואנן ז' בעינן אבל טפי לא. אלא בפרצות עצמן היו משתחווים. ועל זה יש לתמוה דמשמע דלכ''ע לא היו יותר מי''ג גזברין, ובמס' שקלים [פ''ה מ''ו] קא חשיב ט''ו ממונים שהיו במקדש, ולפי הנראה היה משמע דהיינו ממונים היינו גזברים. וגם ע''ז יש לתמוה, דבתוספתא [שקלים פ''ב הי''ד] לא קא חשיב אלא ח' ממונים. וגם אותם ממונים שמזכיר את שמם במסכת שקלים משנה את שמם בתוספתא. ושמא י''ל תנא ושייר לכל הנך בתוספתא ולא נקט התם במס' שקלים אלא העיקר אבל הנהו דתוספתא לא הוה חשיבי כולי האי. ומה שפירשו בתוס' צרפת בשם רבינו יעקב ז''ל וחילק בפשפשים, אין נראה, כי אין יד ורגל להנהו דחוקים ואין נראה שיוכלו לקום. 
<h3>[פירוש הראב''ד הנדמ''ח]</h3>
------
אין פוחתין משלשה גיזברין ולא משבעה אמרכלין. ואין עושין שררה על הציבור בממון פחות משנים, חוץ מבן אחי' שעל חולי מעים, ואלעזר שעל הפרוכות, שאותן קיבלו הציבור עליהן. אין פוחתין משלשה גיזברין, ולא משבעה אמרכלין. תני (ומשנה) [משני] ביתלקוס. הדא היא דכתיב, ויחיאל (ועזיהו) [ועזזיהו] ונחת (ד''ה ב' ל''א) [ועשהאל וירימות ויוזבד ואליאל ויסמכיהו ומחת ובניהו] (שם) גזברין אמרכלין, פקידים מיד כנניהו ושמעי אחיו (שם) בתלקוס, במפקד יחזקיהו המלך ועזריהו נגיד בית האלקים (שם) המלך וכהן גדול. תני כשהוא חותם גזבר חותם ונותנו לאמרכל, אמרכל חותם ונותנו לבתלקיס, בתלקיס חותם ונותנו לכהן גדול, כהן גדול חותם ונותנו למלך, וכשהוא מתיר המלך רואה את חותמו ומתיר, כהן גדול רואה את חותמו ומתיר, בתלקיס רואה את חותמו ומתיר, אמרכל רואה את חותמו ומתיר, גיזבר רואה את חותמו ומתיר. 
<h3>[ספר ''והזהיר'' מיוחס למר חפץ אלוף — פר' תשא]</h3>
------
ידידים כחזקו שלש עשרה בדקיו, [לשון הפייט]. (בגדש) [ב' בדגש] כמו יחזקו את בדק הבית [מ''ב י''ב] כאשר כתבתי למעלה, שפרצו בו י''ג פרצות. י''ג השתחוואות מפור' בשקלים [פ''ו מ''א, ג'] והכי אית' ושלש עשרה השתחוואות היו שם וכו', עד היכן היו השתחוואות הללו, ארבע בצפון וארבע בדרום ושלוש במזרח ושתים במערב כנגד שערים. גמר' [ירושלמי שם ה''ב] מתני' כאבא יוסי בן יוחנן דאבא יוסי אומ' כנגד י''ג שערים רבנן אמרי' שבעה שערים היו במקד', [על] דעתיהון דרבנ' היכן היו השתחוואות הללו כי ההיא דתנינ' תמן [מדות פ''ב מ''ג] י''ג פרצות היו בו שפרצו מלכי יון וחזרו וגדרום וגזרו כנגדם י''ג השתחוואות, פי' על כל פרצה ופרצה השתחואה והודאה למקום שזכו לגודרם, הר' שמחה ז''ל. והפייט עשה כרבנ' ולא כאבא יוסי בן יוחנן, וזה פי' הר' משה בר חסדאי, י''ג השתחוואו' וגדרום מלכי בית חשמונאי אחר שנקמו מיונים כנגד י''ג שערים של עזרה ושל הר הבית דאית לי' לאבא יוסי (שכך) [שה'] שערים להר הבית וח' דעזר' כדאית' ברי' תמיד [כ''ז ע''א] ופליג את''ק דאמ' שלא היו כל כך, והשתחואות היה זמנן בין עבודות כדתנן בתמיד [פ''ז מ''א] כשהיו יוצאים מן ההיכל היו משתחוים וכן בין הפרקים של שיר כדתנ' בסוף תמיד [שם מ''ג], פי' כל אדם היה משתחוה ומקו' השתחוואה ד' בצפון, פי' בצפון העזרה היו ד' שערים וב' במערב העומדים בשני שערים מבחוץ סמוכים למערב עזרה היו. כתב ה''ר אלעז' זצ''ל שכנגד י''ג השתחוואות שהיו במקדש אומ' בתעניות י''ג פסוקי השתחוואות ואנו אין אומ' אלא י' [ישעיה ס''ו] יבא כל בשר א', [תהלים פ''ו] יבאו וישתחוו ב', [שם צ''ה] באו ונשתחווה ג', [שם קל''ב] נבואה למשכנותיו ונשתחווה ד', [שם צ''ט] והשתחוו להדם רגליו ה', [שם] והשתחוו להר קדשו ו', [שם צ''ו] השתחוו לה' בהדרת קודש ז', [שם ס''ו] כל הארץ ישתחוו ח', [שם קל''ח] נשתחוה אל היכל קדשך ט', [שם ה'] ואנחנו ברוב חסדך י'. וכן ו' של ואשתחוה קטנה כאדם המשתחוה. 
<h3>[ספר ערוגת הבושם לרבינו אברהם ב''ר עזריאל רבו של האו''ז — חלק שני סימן מ''ח]</h3>
------
[יומא ס''ט ע''א] ש''מ, אכתי מדקתני מניחין אותן תחת מראשותיהן דבגדי כהונה ניתנו כול'. כנגד ראשיהן, מן הצד כי היכי דלא הוו (דלא הוו) תחת מראשותיהן. ש''מ, כדקתני דכנגד ראשיהן, מן הצד יכול להניח בגדי כהונה, ואינו נראה כמשתמש בהן, ש''מ דהכי נמי יכול להניח תפילין מן הצד כנגד הראש כשחלוץ בלילה. וקמיהדר למילתיה קמייתא, וקאמ' דהכי נמי מסתברא דכנגד ראשיהן קתני ולא תחת ממש. הניחא למן דאמ' אבניטו של כהן גדול ביום הכיפו' זהו אבנטו של כהן הדיוט, בין בשאר ימות השנה בין ביום הכיפו' דהוי של בוץ לחוד, כמו של בוץ של כהן גדול ביום הכיפו', ובפרק קמא [י''ב ע''א] פלוגתא דר' ור' אלעז' ביר' שמע' שפיר ליכא למיפרך הא קא מיתהני מכלאים הא דאיירי הכא בבגדי כהן הדיוט איירי אי ניתנו ליהנות. לא זהו אבנטו של כהן הדיוט, דשל הדיוט היו של כלאים. מאי איכא למימ', השתא איכא למימ' נמי הא קא מיתהני מכלאים. הא בהצ(נ)עה שפיר דמי, להציע תחתיו, דהכא ליכא למימ' מש' לא יעלה עליך. שמא תיכרך, ועובר [על] לא יעלה. דמפסיק ליה מידי ביני ביני, בינו לבין הכלאים. אסור לישן עליהם, מש' גזיר' שמא תיכרך לו נימא כול'. קשין הן, ואפי' תימא תחת מראשותיהן שהרי אין בהן הנאה וכל שאין בו הנאה דומיא דבגד אין בו מש' כלאים. כפול ששה, שהיו [ששה] חוטין כאחד בחוט אחד. האי נמטא, פילטרא. גמדא, עב וקשה. נרש, שם מקום. למדינה, חוץ לעזרה. אסור, מש' זילותא. והתניא, במגילת תענית. בו, בחדש (אדר) [כסלו]. יום הר גריזים, שנעשה להם נס מכותיים שהיו יושבין בהר גריזים, כדמפרש ואזיל יום שבקשו כול'. ומיקירי, מחשובים שבירושלם. הללו, כותיים מהלכין מצד אחד של מלך. והללו, שמעון הצדיק ויקירי ירושלם מהלכין מצד אחר של מלך (והללו שמעון הצדיק ויקירי ירושל' מהלכין מצד אחר של מלך). אמ' להן, המלך לכותיים. שהגיע, המלך. לאנטיפטרס, מקום. זרחה חמה, והכיר את שמע' הצדיק. יורד במלחמה עמי, כשאני עושה מלחמה. עליך ועל מלכותך, כדאמ' התם הוי מתפלל בשלומה של מלכות, ועוד שקרבנות החג שבעים פרים היו מכפרין על האומות. ה''ג נקבום בעקביהם. חרשוהו, לאותו הר שעקרו כל היישוב עליו. כרשינין, כדי לקלקלו שלא יזרע לעולם שום זרע אחר, דבמקום כרשינין אין יכולין לזרוע זרעים אחרים. הר גריזים של כותים היה, וש''מ מיהא דקתני דלבש בגדי כהונה ויצא חוץ למקדש, דבגדי כהונה יוצאין בהן למדינה. ראויין היו, לבגדי כהונה היו מה שלבש, ולא בגדי כהונה ממש. עת לעשות לה' הפרו תורתך, כלומ' דשעת הדחק היה מפני הצלת נפשות. לתלמיד, שהרי היו נותנין הספר תורה לתלמיד קודם לרב ואמאי, ליתיב חזן הכנסת לאלתר לכהן. מש' כבודו, שזה היה כבודו של כהן גדול שכולן מתעסקין בדבר שלו ולא מש' דחולקין כבוד. 
<h3>[פירוש רבינו אליקים — יומא]</h3>
------
כסות שאולה מעוכבת, [לשון הפייט]. מדכת' כסותך [דברים כ''ב], ושל שותפות חייבת דמרבינן לה בראשית הגז [חולין קל''ו ע''א] מבגדיהם. ראיתי בשם ר''ת, שאמר אע''פ שפטור אין בה משו' כלאים הואיל למי שהיא שלו מטעם כלאים בגד מק', עליו דאמ' הרי ערוב שתרי להו בעוד' עבוד' וכו' וה''ת כשלובשין בעירו והיו עבוד' מותר, ראייה בפ' בא לו [יומא ס''ט ע''א] דאמר' מהלכין בהן במקדש אבל לא במדינה, והכי נמי בתמיד [כ''ז ע''א], בגדי כהונה נתנו להנות בה, דקאמ' שינה הוא דלא, הא הלוכי מהלכין והיאך היו מהלכין משו' איסור כלאים, אלא ודאי הואיל (ולבשל) [ולבשם] בשעת עבודה מותר גם שלא בשעת עבוד', הכי נמי טלת שאולה. ולא נהיר' חדא דאיכא לאוקומ' ההיא דתמיד בבגדי כהונה הקשין כדאמ' בפ' בא לו ותו בגדי כהונה שלא בשעת עבודה לאו שאין בו (דקאמ') [מ]עשה מה שאין כן טלית (ישאלה) [שאולה], וצ''ר גבי המוצ(י)א כלאים בבגדו פושטו אפי' בשוק [ברכות י''ט ע''ב], הלא לאו שאין בו מעשה הוא. ואומ' אני דטלת שאולה, אפי' לאחר ל' יום יש בה משום כלאים לפי פר''ת, דמדרבנן חייבת לפי מה שכת' בסוף הפיוט אצל ולא שלש (בבגדיהם) [בסודיהם]. כסות שאולה מעוכבת, שמעתי ר''ת ז''ל דשאולה מצוייצת יכול לברך עליה ואין צרי' שיתן לו במתנה ושאינה מצויצת נמי דפטורי' כל ל' יום, נהי דפטורי', אבל אם הטיל בה יכול לברך עליה, כמו נשים על מצות עשה שהזמן גרמא. לעת הלך, פי' לעת הלך בה אחר ל' יום, מיכן ואילך חייבת, אומ' ר''ת מה שחייבת אחר ל' מדרבנן שלא יאמרו שלו היא ומשהה אותה בלא ציצית, דסתם שאלה ל' יום, ואחר שיראוה עליו יאמרו שלו היא ואינו. 
<h3>[ספר ערוגת הבושם לרבינו אברהם ב''ר עזריאל רבו של האו''ז — חלק שלישי סימן ע''א]</h3>
------
מתני'. לא היו ישנים בהן שלא יפיח בהן. אבל הלוכי, אזיל בלילה שלא בשעת עבודה, אלמא ניתנו ליהנות בהן, ומשני, משום, דקתני סיפא מילי דשינה, מניחין תחת ראשיהן בשעת שינה, תנא רישא נמי לא היו ישנים ולעולם הילוך אסור. תחת ראשיהן, שסומכין עליהם. ש''מ דניתנו ליהנות, הואיל שהיה מניח אותם תחת ראשו. אמר רב פפא וכו', שלא היו ראשיהן נוגעין בהן, נגד ראשיהן, מן הצד דליכא הנאה. ש''מ תפילין מן הצד להניחן בשעת שינה שרי. תפילין ובגדי כהונה דבר מצוה הוא, ויש להם קדושה, ומדקשרי בגדי כהונה שרי נמי להניח תפילין מן הצד, ואין לחוש שמא מיגנדר וינהג בזיון. תיפוק ליה משום כלאים. האבנט היה כלאים, וכשמקפלו עם בגדי כהונה ומניחו תחת ראשו הוי אסור כלאים. 
<h3>[שיטה לרבינו שמואל ב''ר יצחק]</h3>
------
[יומא ס''ח ע''ב] שינה הוא דלא הא מיכל אכלי. וא''ת תיפוק [לי] דאסור בהן משום כלאים. ואומר רבינו תם דכיון דניתנו כלאים לידחות אצל בגדי כהונה אין בלבישתן משום כלאים כלל אפילו שלא בשעת עבודה. והא דאמרינן בפ''ק דערכין קמ''ל אימת (ד)אישתרי כלאים בשעת עבודה שלא בשעת עבודה לא אישתרי, הכי פירושה בבגדים שהוא לובש בשעת עבודה, הני אפילו שלא בשעת עבודה שרו, אבל בגדים שהוא לובש שלא בשעת עבודה, הני לא אישתרי כלל. וא''ת אם כן מאי פריך בסמוך מהצעה דבגדי כהונה ותיפוק לי משום כלאים, הא אמרן דלא שייך בהו כלאים כלל. וי''ל דכיון דהצעה לאו סדר עבודה היא. כה''ג לא אישתרי להו כלל אפילו בבגדי כהונה, דלא אישתרו אלא לבישה גמורה כסדר עבודה. והכי נמי אומר רבינו תם דכיון דאישתרו כלאים בציצית, אם לבשן בלילה נמי ליכא חששא, וכן אם לבשתן אשתו ליכא חששא משום כלאים, ואע''ג דאשה אינה חייבת בציצית אפילו למ''ד לילה לאו זמן ציצית הוא ופטור אם לבשן בלילה. והא דאמרינן גזרה משום כסות לילה רוצה לומר גזרה משום כסות המיוחד ללילה, [אבל אם אינו מיוחד ללילה] אפילו הצעה שריא כמו בבגדים שיש בהם ציצית מכלאים שכן דרכן נמי להצעה. ולא דמי לבגדי כהונה דאין דרך עבודתן אלא בלבישה ולא בהצעה. ומהאי טעמא פירש רבינו תם ריש התכלת הא דאמרינן התם א''ר זירא אמר שמואל תכלת אין בה משום כלאים ואפילו בטלית פטורה, פירוש אין בה משום כלאים אפילו לבשן בלילה דלאו זמן ציצית הוא ואפילו לבשתן אשתו. והא דאמרינן (פי') בטלית פטורה מילתא אחריתא היא, כדמפרש התם, כגון הטיל למוטלת. פירוש הטיל ציצית מכלאים בטלית שהיה בה כבר ציצית. ודכותיה אמרינן לעיל איברי עולה שניתותרו עושה להן מערכה וסודר אפילו בשבת. ופירשתי לעיל דאפילו בשבת מילתא אחריתא היא. הכי נמי אמרינן בההיא דתכלת. 
<h3>[תוספות רבינו פרץ — יומא]</h3>
------
ותופשיהם אסורים הם, [לשון הפייט]. פי' תופשיהם ביד אסורין לישן שינת קבע ומותרין שינת עראי, ואי מחית להו ברישא אפי' שינת עראי אסור דילמא נפלי ואי כריכי בסודרא אפי' קבע מותר, אך רש''י לא פי' כן וזה לשונו [סוכה כ''ו ע''א] נקיט להו בידיה לא קבע ולא עראי שמא יפלו, דמנחי ברישייהו עראי מותר וקבע אסור שמא יפיח בהן, דפריס סודרא עליייהו מניחם אצל מראשותיו בין קבע בין עראי דלא ניתנה תורה למלאכי השרת. ולפי זה אין לומ' בפיוט ותופשיהם, כי תופשים ביד משמ' וביד אפילו עראי אסור ונכון לומ' בפיוט בראשיהם אסורים הם. והת' מפ' דשינת עראי כדי להלך ק' אמה, ומדלא פליג בין ישן יושב ובין ישן שוכב שמעינ' דיותר מק' אמה אפי' יושב אסור וק' אמה אפי' שוכב מותר, הא דפר''ש דלא ניתנה תורה למלאכי השרת, א''י מה היה צריך לזה הטעם הא אמרינ' (בשבת) [ביומא (ס''ט ע''א)] ובתמי' [כ''ז ע''א], אמ' רב משרשי' ש''מ תפילין שפיר דמי ולא גזרינן דילמ' מיגנדר ונפיל עלייהו. אבל [לא] ניתנה למלאכי השרת אמרינ' בפ' ולד חטאת [מעילה י''ד ע''א] אהא דאמ' שמואל בונין בחול ואחר כך מקדישין שאם היו מקדישין תחילה היו מועלים דלא ניתנה תורה למלאכי השרת. וצ''ע בפ' מי שמתו [ברכות כ''ה ע''ב], ואם ישן בהן קבע כשיעור משנתו ממשמש בהן ומברך, דהכי אית' בפ''ב דברכות ירושלמי [ה''ג], ר' זעיר' בשם ר' אבא בר' ירמיה אוכל בהן אכילת עראי ואין אוכל בהן אכילת קבע, ישן בהם שינת עראי ואין יש' בהן שינת קבע אי' תנאי תנו מברך פעם אחת ואי' תנאי תנו מברך שתי פעמים. הא אכיל ואינון עלוויי אתמהא אמ' ר' זירא קומי ר' אבא בר' ירמי' באוכל בהן אכילת קבע. א''כ ה''נ דשינ' קבע הוי היסח הדעת וצריך לחזור ולברך. וראיתי בירושלמי אחד באוכל בהן אכילת עראי ולא נהירא ונר' שהוא טעות סופר. ולפי האמת דשינת עראי כאכילת קבע ולא כאכילת עראי, דאכילת עראי איפש' בלא היסח הדעת אבל בשינת עראי אי אפשר בלא היסח הדעת. ועוד אי באוכל אכילת עראי חוזר ומברך אמאי אוכל בהן אכילת עראי הלא גורם לברכה שאינה צריכה, כמו שח בין תפילה לתפילה דעבירה היא בידו [מנחות ל''ו ע''א]. ולאו פירכא היא דהת' איפשר שלא ישיח עד שיניח והכא אי אפשר שלא יאכל הרי בין כך ובין כך אי אפשר בלא ברכה. כתבתי דאכילת קבע ושינת קבע הוי היסח הדעת וממשמש בהן ומברך דמישמוש כהינוח לשם מצוה, דתני' [שם] היה משכים לצאת לדרך ומתיירא שמא יאבדו מניחן וכשמגיע זמנו ממשמש בהן ומברך, אלמ' דאינ' מברך בלא מישמוש. 
<h3>[ספר ערוגת הבושם לרבינו אברהם ב''ר עזריאל רבו של האו''ז — חלק שני סימן ל''ב]</h3>
------
ומה שנכנס תחתיה בגמ' כך הוא. תפלין מותר להניחן בשעה שבא לישן מצד ראשו ואינו חושש שמא יתגלגל עליהם וכבר בארנו בענין זה די הצרך במסכת ברכות וכן מה שנתגלגל כאן בענין כלאים כבר ביארנו בראשון של יום טוב. 
<h3>[חדושי המאירי]</h3>
------
נהי דניתנו ליהנות בהם תיפוק ליה משום איסורא דכלאים במנחות בפ' התכלת [מ' ע''ב תוד''ה תכלת] פירשו בשם ר' יעקב ז''ל דכלאים בציצית אפי' בעת שאין מצות ציצית כגון בלילה אין בו משום כלאים, ויכול ללבוש ולהתכסות באותו טלית כל שעה. דס''ל כיון דהתירתן תורה אין בו משום כלאים ויכול ללבוש והיתרתו לגמרי. וראייתם מההיא דפ' התכלת דאמר שמואל תכלת אין בה משום כלאים כלל ואפילו בטלית פטורה, ומשמע לכאורה דתרתי מילי נינהו, כגון תכלת אין בהם משום כלאים כלל אפילו בטלית פטורה. והרבה האריך בדבר, ועמל הוא לכתבו, מפני שנראה הדברים ששמע השומע וטעה, וחלילה שהלב המחודד כמוהו היה מחשב בדבר שאפי' לתינוקות אין ראוי לטעות בו, כי כמה שנויי דחיקא דלית בהו ממשא כלל יש לו בענין זה כמו שכתבנו שם. ועוד בפ' ד' אחין [יבמות ל''ג ע''א] דוקא פליגי בזר ששימש בשבת, אבל בכהן שחילל את השבת במקדש שלא לצורך העבודה לדברי הכל חייב, ולא אמרינן כיון שניתנה רשות לכהנים לחלל את השבת במקדש שיהיה רשות לחלל להם אפי' שלא לצורך העבודה. ומש''ה נקט דוקא זר ששימש, דהיינו לצורך העבודה. וכן מצינו [ביצה י''ט ע''א] שאפי' בנדרים ונדבות אין להקריבם ביום טוב ולא אמרינן מיגו דאשתרי יו''ט לגבי תמידין ומוספין אשתרי נמי לגבי נדרים ונדבות. ומשום הכי השוחט עולת נדבה ביו''ט לוקה. וכן מצינו [יבמות כ' ע''א] דחייבי לאוין מדאורייתא ראוי ליבום, משום דאתי עשה ודחי את לא תעשה, אלא דגזירה ביאה ראשונה אטו ביאה שניה, ולא אמרינן כיון דאשתרי ביאה ראשונה אשתרי ביאה שניה. דלא שייך לומר הואיל ואשתרי אשתרי אלא ביפת תואר וכיוצא בזה שאינו מחמת דחיית עשה את לא תעשה, שהרי יפת תואר אינו עושה שום מצוה בביאתו כי אם שנתנה לו תורה רשות כדי שלא יבוא עליה באיסור, אבל במקום שהוא מחמת דחיית עשה את לא תעשה לשם אינו מותר אלא בעידנא דקא מקיים עשה. וה''נ בכלאים בציצית אינו מותר אלא בעידנא דמקיים עשה, כגון ביום ולא בלילה. ואין לשנות ולפרש הרים וגבעות בההיא דערכין [ג' ע''ב] דמסיק דאשתרי בשעת עבודה, לפי פי' ר' יעקב ז''ל כמו שכתוב שם בתוס' של צרפת. וההיא דמנחות דקאמר שמואל תכלת אין בה משום כלאים ואפילו בטלית פטורה, לאו תרתי מילי נינהו, אלא כולה חדא מילתא היא, ורבותא אשמועי' אפי' טלית פטורה אין בו משום כלאים. ומטלית שאולה נמי אין להביא ראיה, דאיכא למימר אה''נ דיש בה כלאים, כיון שהיתה פטורה מן הציצית כל ל' יום. ועוד דפטורא דטלית שאולה אינו דומה לפטורא דלילה, משום דבלילה אינו חובה אצל שום אדם ופטורא דטלית שאולה ישנה בחובה אצל בעל הטלית. 
<h3>[פירוש הראב''ד הנדמ''ח]</h3>
------
[יומא ס''ט ע''א] ותיפוק לי משום כלאים. וקשה דלענין הנאה בעינן למימר דניתנו ליהנות גם שלא בשעת עבודה, דהכי בעי למימר גבי שמעון הצדיק. וצריך לומר דודאי גבי הנאה לב בית דין מתנה עליהן בכל לבישות המותרות, אבל גבי כלאים לעולם אסור. אלא לאו כנגד ראשיהן ש''מ. בפרק קמא דתמיד דחי הא מילתא, ותא שמע בתרא דפשיט מיניה דניתנו ליהנות בהן לא מייתי התם. אלא ש''מ בגדי כהונה ניתנו ליהנות בהם ש''מ. וא''ת דבפ''ב קידושין אמרינן המקדש בבגדי כהונה במזיד מקודשת ומתחללין, בשוגג מקודשת ואינן מתחללין, משמע דלא ניתנו ליהנות במזיד שלא בשעת עבודה, דאם איתא דניתנו ליהנות בהם, במזיד נמי למה הן מחוללין. וי''ל דנהי דניתנו ליהנות בהן אפילו במזיד, מכל מקום דין הוא במקדש במזיד דמתחללין, שהרי מתכוין להוציאם לחולין. דלא דמי למקדש בשוגג דאין מתחללין מפני שאינו מתכוין לחללם בקידושין הללו, שהרי שוגג הוא. אבל במקדש במזיד דנתכוין לחללם אינו כמו לבישת מזיד דמותרת. אבל קידושי שוגג הן כמו לבישת שוגג ואין מתחללין. 
<h3>[תוספות רבינו פרץ — יומא]</h3>
------
גמ', לצפונה לוים ארבעה לנגבה לוים ארבעה, [צ''ל] לצפונה ליום ארבעה לנגבה ליום ארבעה. הוא דאזיל ויתיב גביה, [צ''ל] הוא דיתיב גביה, תיבת דאזיל ואות ו' נמחק. כר' יהושע בן לוי, [צ''ל] כדר' יהושע בן לוי. מיתב יתיב אמרינן מתוכו, [צ''ל] מיתב מצי יתיב עבדינן מתוכו, תיבת אמרינן נמחק. בלבד אמרינן מבחוץ, [צ''ל] בלבד עבדינן מבחוץ, תיבת אמרינן נמחק. תמניא הוו ואיכא תנא דאמר שבעה ואיכא תנא דאמר חמשה הוו. [צ''ל] תמניא הוו ה''נ איכא תנא דאמר חמשה הוו, ותיבות ואיכא תנא [דאמר] שבעה ואות ו' נמחק. מהלכים שמעת, [צ''ל] מהלכין בהן שמעת. לא היו ישנים והא גופה קא קשיא ומניחין, [צ''ל] לא היו ישנים קתני מיהת ומניחין, ותיבות והא גופא קא קשיא נמחק. ליהנות בהם אימא נגד ראשיהם אמר רב פפא שמע מינה, [צ''ל] ליהנות בהם אמר רב פפא לא תימא תחת ראשיהן אלא אימא כנגד ראשיהם אמר רב משרשיא ש''מ. תיבת פפא ל''ש. 
<h3>[שיטה מקובצת]</h3>
------
מפרש ד''ה ארבעה על ארבעה פנותיו מבפנים וכו', למקום שכלה החומה ומתחלת חומה. [צ''ל] במקום שכלה החומה ומתחלת חומה אחרת, הס''ד. ד''ה ה' על ה' שערים, שהיו לו. [צ''ל] ה' שערי העזרה דה' שערים היו להן, תיבת לו נמחק. ד''ה במתני' תנא למזרח הלוים וכו', צריך ששה וכולה מקומות. [צ''ל] צריך ששה מקומות, תיבת וכולה נמחק. ד''ה ואכתי כ''ב היו וכו', חד הוא אידך. [צ''ל] חד ואידך, תיבת הוא ל''ש. שם, לפרבר ד' דלא בעי. [צ''ל] לפרבר ד' לא בעי, אות ד' נמחק. 
<h3>[שיטה מקובצת]</h3>
------
<h2> כ''ז ע''ב.</h2>
לא זהו אבנטו של כהן הדיוט. דאבנט של כה''ג משל כלאים הו' דכתיב ואת האבנט שש משזר ותכלת שש כתנא תכלת עמרא אבל של כהן הדיוט לא אית ביה כלאים דלא הוי בהו תכלת. שמא תיכרך נימא. ממה שתחתיו על בשרו ותדבק בגופו וכשהוא מתהפך נמצאת היא על גביו ואית ביה איסור לא יעלה. וכ''ת. אי משום הא משום שמא תיכרך מצי למעבד תקנה דמפסיק מידי ביני ביני שיקח בגד שאינו של כלאים ויפרש על אותו של כלאים ויפסיק בינו לבין גופו ולא תיכרך לו נימא ומותר והאמר ר' שמעון כו'. ואי בעי תימא. ואם תמצא לומר תחת ראשיהן נמי ניחא ותריץ לה באותן שאר בגדי כהונה שאין בהן כלאים חוץ מן האבנט. ואי בעי תימא. אפי' תימא בהנך דכלאים ניחא קשין שאני כלומר כיון דחוטן כפול ששה קשין היו דלא מתהנו מנייהו ושרו כדאמר רבא. נמטא גמדא. לבד קשה של כלאים שרי שאין הגוף נהנה ממנו. אתא ר' אבא נחר ליה. הטיח בגרונו קול כדי שישמע רב ספרא ויצא. א''ל. רב ספרא ליעול מר. מיהו עד כאן לא עיילת לשעיר וגמרת מילי דשעיר. כלומר עדיין לא נכנסת לארץ בני עשו לרומי שאינן צנועים ולמדת תרבותם הנחת תרבות פרסיים שצנועים ותפסת מנהג רומיים שאינן צנועין. ולאו הכי תנן מצאו נעול. כלומר לא היה לך לבוא כאן כשראיתו נעול וכשידעת שאני שם. ורב ספרא. הכי קאמר ליה אעפ''כ ליעול מר סבר דלמא מסכן. חשיך תקין נפשך וקדים תקין נפשך כי היכי דלא תרחק. כלומר למד עצמך שתהא רגיל להקדים בשחרית עד שבני אדם ישנים וצא להפנות וכן נמי חשיך לערב וצא בשעה שאין בני אדם מצויין בחוץ שאם לא תעשה כן תצטרך להתרחק מן בני אדם עד כדי שלא יראו פרועך וכשאתה מקדים ומחשיך תוכל להיפנות באי זה מקום שתרצה ולא תצטרך להתרחק. תיב וגלי. כשאתה יושב גלי בגדיך וכסי עד שאתה יושב והדר קום משום צניעותא שלא יראו בשרך. שטוף ושתי שטוף ואחית. שוטף הכוס עד שלא תשתה בו משום נקיות ואחר ששתיתה חזור ושטוף אותו והחזירהו שאין כל הדעות שוות שלא תעשה אנינות למי שישתה אחריך. וכשאתה שותה מים. בכוס. שפוך מהם. כנגד אותו מקום שהיה פיך שם ואח''כ תן לתלמידך. ומת בצמא. שהיה מתבייש הוא לשפוך מהן אחר שתיית רבו. לא תפלוט בפני רבך. כדאמרינן התם [עירובין צ''ח ע''א] הרק בפני רבו חייב מיתה. בר מקרא ודיסא. חוץ מלאחר שאכל קרא או דיסא דאותו רוק שיש בפיו לפתילה של אבר דמי ששורף את הגוף אם לא ישליכנו חוץ. איש הר הבית. הממונה על השומרים של הר הבית. 
<h3>[רבינו גרשום]</h3>
------
[יומא ה' ע''ב] הלבישן, לאהרן ולבניו במילואים, וקא מתמה מה דהוה הוה, מה שעבר כבר למה לן לפרושי השתא ומשה עמהן, כלומ' מפי הגבורה דהא יודע היאך מלבישן. למיסבר קראי, כלומ' הכי קבעי כיצד הלבישן לפי הוראת המקראות דקשו אהדדי, דבצואה כת' בואתה תצוה וחגרת אותם אבנט דמשמ' בבת אחת, ובעשייה כת' ויחגור אותו באבנט משמע לאהרן לחודי' ואחר כך לבניו, ובין לצואה בין לעשייה אהרן קדים גבי מצנפת וכתנת, דבין בפרשת וזה הדבר ובין בעשייה בסדר צו את אהרן כת' קרא באהרן לחודיה תחילה, דכת' ויחגר אותם אבנט אהרן ובניו משמ' בבת אחת, להכי כתיב אותו לאשמועי' דאבניטו של כהן גדול לא זהו אבניטו של כהן הדיוט, דשל כהן הדיוט של בוץ ושל כהן גדול של כלאים, לדברי הכל, בשאר ימות השנה זהו אבנטו של כהן הדיוט דהוי לקמ' [י''ב ע''ב] פלוגתא, דלכהן הדיוט דר' א' של כלאים בשל כהן גדול ור' אלעז' ביר' שמע' א' בשל בוץ. 
<h3>[פירוש רבינו אליקים — יומא]</h3>
------
[יומא י''ב ע''ב] עבודתו מחנכתו, אותו כהן המשמש תחתיו ולא בעי חינוך קודם עבודה... [דהא דמשיחתו מקדשתו] (ד)בכהן גדול קמא קא משתעי, ולא בכהן המשמש תחתיו. ה''ג כי אתא רב דימי אמ' אבנטו של כהן גדול ביום הכיפו' כול', כגון בהנהו עבודות לקמ' ומרק אחר שחיטה על ידו וכגון נתנן לממרס.0... אין בין כהן וכול' אלא לאו ביום הכיפור' קאמ', אלמא דר' הוא דאמ' של כלאים... אלא אבנט דשל כהן גדול הוי של בוץ ולדברי הכל כדכת' והאבנט... של כהן הדיוט לא הוי אלא דבוץ לא תסתיים מיהא כלל. ולעול' בשאר ימות השנה, לא... [היה הבדל בין כהן גדול וכהן הדיוט] ...קאמ'. אין בין כהן גדול לכהן הדיוט, בהנך ד' בגדים דשוין דלית בהו... [שינוי בין בגדי כהן גדול ובגדים ש]כהן הדיוט לובש אלא אבנט בלבד דשל כהן גדול דכלאים (דשל) [ושל] הדיוט דבוץ... [ביום הכיפורים], ובשאר ימות השנה דברי הכל של כלאים כדכת' ואת האבנט שש משזר תכלת וארגמן ותולעת שני וגו', דתכלת הוי צמר ושש הוי פשתן. אף אנן נמי תנינא, דר' סבר דאבנטו של כהן הדיוט בין ביום הכיפור' בין בשאר ימות השנה של כלאים. על בשרו, ולבש הכהן מדו בד ומכנסי בד ילבש על בשרו והרים את הדשן וגו'. ילבש על בשרו, מה ת''ל ילבש ליכתוב יהיו על בשרו, אלא להכי כת' ילבש להביא מצנפת ואבנט דלא כתיבי בהאי קרא שצריך ללובשן בשעת הרמת הדשן, מדו בד זה הכתונת כמו מדיו, ט''א להביא מצנפת ואבנט בגזירה שוה דילבש ולבש, ד[כ]ההוא קרא (נמי) דכתיבי ביה כולהו ד' בגדים כת' ילבש דכת' כתנת בד קדש ילבש ומכנסי בד וגו'. בגדי כהן גדול ביום הכיפור', אותן בגדים ששימש בהן עבודת פנים שהן כשירין לכהן הדיוט בין ביום הכיפור' בין בשאר ימות השנה ואפי' להרמת הדשן. שתי תשובות בדבר, להשיב לך שאינן כשירין לכהן הדיוט וכי אבנטו של כהן גדול וכול', והלא יש ביניהם הפרש גדול כדפרש' לעיל. קדושה חמורה, לפניי לפנים. לרבות את השחקין, בגדי כהן הדיוט שבלו שיכול ללובשן להרמת הדשן שאין צריך בגדים יפים. הרמת הדשן, זהו שהיה תורם מלא קומצו מן הדשן מעל המזבח ונותן למטה באמצע המזבח ונבלע מעצמו ועל ידי נס, והשאר היה זורק לבית הדשן. ואזדא ר' דוסא לטעמ', דאמ' לעיל שכשירין לכהן הדיוט. והניחם שם, בעניינא דיום הכיפו' כת'. מלמד שטעונין גניזה, שאינו לובשן עוד ועושין חדשים. שלא ישתמש בהן ביום הכיפור' אחר, הא הדיוט ישתמש בהן בשאר ימות השנה. 
<h3>[פירוש רבינו אליקים — יומא]</h3>
------
אבנטו של כה''ג לא זהו אבנטו של כהן הדיוט פי' דשל כה''ג היה דכלאים בשאר ימות השנה ושל כהן הדיוט היה דבוץ. ויש גורסין אבנטו של כה''ג זהו אבנטו של כהן הדיוט, ולפי אותה גרסא י''ל דאבנטו של כ''ג [ביהכ''פ] זהו אבנטו של כהן הדיוט בשאר ימות השנה, וכולה חדא מילתא היא. ואיכא למימר דהיינו טעמא (כמ''ד) [דמ''ד] דאבנטו של כה''ג היה דכלאים אבל של כהן הדיוט דבוץ, משום דבפר' ואתה תצוה [שמות כ''ח ב'%מ'] כתיב בגדי אהרן בחד קרא ובגדי בניו בקרא אחרינא, ופירש [פסוק ל''ט] בגדי אהרן שצריך מעשה רוקם אבל בההיא קרא דבגדי בניו לא כתיב מעשה רוקם אלא ועשית להם אבנטים סתם. ובפ' אלה פקודי [שמות ל''ט כ''ט] בעשיית האבנט של כלאים לשם כתיב רוקם, מכלל דהוא האמור באתה תצוה בבגדי אהרן, אבל אבנט של בניו משמע שהוא חלוק משל אהרן דהא לא כתיב ביה רוקם. וא''ת דבפ' פקודי [שם ל''ט כ''ז] כתיב בהדיא ויעשו את הכתונת שש לאהרן ולבניו, הא דכתונת בניו לא היה שש. דהא באתה תצוה [שם כ''ח ל''ט%מ'] כתיב בבגדי אהרן גבי מצנפת שש ובבגדי בניו לא כתיב שש ואעפ''כ הם כזה שוים. י''ל כיון דכתי' באלה פקודי ואת המצנפת ואת פארי המגבעות שש ואת מכנסי הבד שש וכו' ואשכחן דבמכנסי' לא חילק באתה תצוה [שם ל''ט כ''ח] בין בגדי אהרן לבגדי בניו, א''כ כמו שבמכנסים דין א' להם כך במצנפת ובמגבעות, שהרי כולן כללם בפסוק א'. אבל אבנט כיון דכתי' בקרא אחרינא משמע דין (אחד) [אחר] יש לו. ולמאן דס''ל אבנטו של כ''ג זהו אבנטו של כ''ה איכא למימר דס''ל דכולהו כתיבי בחד ענינא בפרשת פקודי משמע דין א' להם. 
<h3>[פירוש הראב''ד הנדמ''ח]</h3>
------
אבנטו של כ''ג לא זהו אבנטו של כהן הדיוט, כי אבנט של כ''ג של כלאים כדכתיב [שמות ל''ט] ואת האבנט שש משזר ותכלת, שש כתנא תכלת עמרא, והאי קרא בכ''ג כתיב, כדכתיב בו רוקם, שכך כתוב בצוואה באתה תצוה בפרשת ציץ [שם כ''ח], ובאבנט בד יחגור, היינו ביום הכפורים לפני ולפנים כשנכנס, אבל של כהן הדיוט לא היו כלאים דלא כתיב ביה תכלת, שפיר להכי יכול לישן עליהם בפ' הוציאו לו [יומא ס''ט ע''א]. אלא למאן דאמר זהו מאי איכא למימר, הא היו כלאים. הלבישה והעלאה הוא דאסר דכתיב [דברים כ''ב] לא תלבש ולא יעלה עליך [ויקרא י''ט]. הא מימך תחותי', לקפלו ולהציעו תחתיו שרי. מימך כמו [תענית ו' ע''ב] מוך שקי' וגני. שמא תיכרך נימא על בשרו ונהנה מן כלאים. ואית ביה אסור העלאה. ביניה, פי' משום תיכרך בו נימא מצי למעבד תקנתא, דמפסיק בגד שאינו כלאים על אותו של כלאים ולא תיכרך, דמפסיק בינו ובין אותו של כלאים שאינו נוגע בכלאים. אפי' י' מצעות, כשישן שמא יהפוך עצמו שישכב על הכלאים. באותן שאין בהן כלאים, כתונת ומכנסים ומצנפת מניח תחת ראשו אבל לא האבנט. אפילו תימא אותן דכלאים, מניח תחת ראשו, שהן קשין שכת' [שמות ל''ט] שש משזר חוטו כפול, כדאמר בפרק בא לו [יומא ע''א ע''ב], ולית בהן חמימות, והצעה שהיא מדרבנן שרי בקשין. נמטא, פי' לְטְרְא לבד. וגמדא, קשה ונכווץ, דנרש, שם מקום. שריא להציע אבל לבישה אסור אפילו קשין, כדמשמע בפרק א' דערכין [ג' ע''ב] כהנים איצטרכא ליה, דכהנים שרו בלבישת כלאים בעבודה אע''ג דקשין הן, לשאר אינשי אסירי. 
<h3>[שיטה לרבינו שמואל ב''ר יצחק]</h3>
------
מצות עשה שיהו הכהנים לובשים בגדי כהונה לעבודה שנאמר (שמות כ''ח ד') ועשו בגדי קדש לאהרן אחיך ולבניו לכהנו לי. ושלשה מינים הם, בגדי כהן הדיוט ובגדי זהב ובגדי לבן, בגדי כהן הדיוט הם ארבעה כלים כתונת ומכנסים ומגבעות ואבנט וארבעתן היו של פשתן לבנים וחוטן כפול ששה והאבנט היה בו כלאים שהיה רקום בצמר (ע''פ רמב''ם כלי המקדש פ''ח ה''א) שבכולם כתוב בפרשת פקודי שש וכתיב ואת האבנט שש משזר ותכלת וארגמן ותולעת שני מעשה רקם וכן אומר (רבא) [רבי] בפרק קמא דיומא (י''ב ב') כי אבנטו של כהן גדול שהיה של כלאים כל השנה זהו אבנטו של כהן הדיוט. וכל מקום שנאמר בתורה שש צריך שיהא חוטן כפול ששה מפשתים ומקום שנאמר בד גם הוא מפשתים אם היה חוט אחד לבדו כשר ומצוה מן המובחר שיהא כפול ששה (ע''פ לשון רמב''ם שם הי''ד וע''פ הי''ג שם ע''ש). ואין הכהנים לובשין לעבודה אלא צמר ופשתים בלבד (רמב''ם שם הי''ב). בגדי זהב הם בגדי כהן גדול מוסף על הארבעה של כהן הדיוט והם חושן ואפוד ומעיל וציץ (ע''פ רמב''ם שם ה''ב ע''ש). ובארבעה של כהן הדיוט יש שינוי כי מצנפת של כהן גדול קרויה מצנפת ושל כהן הדיוט קרוי מגבעת מפני שהמצנפת של כהן גדול היתה קצרה יותר כדאמרינן בזבחים (י''ט א') שערו היה נראה בין ציץ למצנפת ששם מניח תפילין שהרי מקום יש בראש להניח שני תפילין והציץ והתפילין היו שם רק שהציץ לצד המצח והתפילין לצד המצנפת ומגבעת כהן הדיוט היתה מכסה את הראש לבד מקום תפילין אחרים לכך קרויה מגבעות כך פירש רבינו יצחק ברבי אשר הלוי (יומא תו''י ד''ה אמר). בגדי לבן הם ארבעה כלים שמשתמש בהן כהן גדול ביום הכיפורים כתונת ומכנסים ומצנפת ואבנט וארבעתן לבנים וחוטן כפול ששה ומן הפשתן לבדו הן (רמב''ם שם ה''ג). גרסינן בפרק בא לו במסכת יומא (ע''ב ב') במתניתא תנא כל מקום שנאמר בתורה מעשה רוקם הוא שיהו הצורות הנעשות באריג נראין מצד אחד באריג בלבד מפני שהן מעשה מחט ומעשה חושב הוא שתהא הצורה נכרת משני צדדין פנים ואחור (ע''פ לשון רמב''ם שם הט''ו) מפני שהם מעשה אורג. 
<h3>[סמ''ג עשין סימן קע''ג]</h3>
------
אבנטו של כה''ג לא זהו אבנטו של כהן הדיוט. דשל כה''ג היה של כלאים דכתיב באלה פקודי בעשיית בגדי כה''ג ואת האבנט שש משזר תכלת וארגמן מעשה רוקם. ואבנט של הדיוט היה של שש. וכתיב בפ' תצוה בבגדי כה''ג ואבנט תעשה מעשה רוקם ולבני אהרן תעשה כתנות ועשית להם אבנטי' וילפינן רוקם רוקם ממקרא ואלה פקודי. מה התם כלאים אף הכא כלאים. ומדכתיב ולבני אהרן וגו' ועשית להם אבנטים משמע שהיו חלוקים מאבנט של כה''ג. ואית ספרים דגרסי הא ניחא למ''ד אבנטו של כה''ג זהו אבנטו של כהן הדיוט וה''פ אבנטו של כה''ג בי''ה שהיה של בוץ זהו אבנטו של כהן הדיוט כל השנה. מימך תותיה. לכפול תחתיו כמו מוך שקי' וגני [תענית ו' ע''ב]. באותן שאין בהם כלאים. מצנפת וכתונת. קשין. שאני בגדי כהונה היו קשים שחוטן היו כפול ו' ולכך שרו בהצעה אבל בלבישה והעלאה אסור כדאיתא בפ''ק דעירובין [צ''ל דערכין דף (ג' ע''ב)] כהנים איצטרכי ליה דסד''א כיון דאשתרי כלאים גבייהו ליתנהו בגדילים תעשה לך קמ''ל דנהי דבעידן עבודה אשתרי שלא בעידן עבודה לא אשתרי. האי נמטא גמדי דנרש. נמטו לבד. גמדא שהוא קשה ונכווץ. ובנרש מתקנים אותו. שריא. מותר בהצעה לפי שהיא קשה ואין נימא נכרכת עליו. דאמר מר מחילות לא נתקדשו ובעל קרי משולח חוץ לשתי מחנות. יליף בפסחים פרק אלו דברים [ס''ז ע''ב] מדכתיב וכל זר לרבות בעלי קרי ומתני' סייעתא לר' יוחנן דאמר מחילות לא נתקדשו מדתנן שבעל קרי היה מהלך במסיבה דהיינו מחילות ואי הוה קדושות לא היה בעל קרי הולך שם. אבל להא דאמר ובעל קרי משולח חוץ לשתי מחנות לא מייתי סייעתא ממתניתין אלא מילתא דר''י הוא מסיק. נחר ליה. הוציא קול מנחיריו לידע אם היה שם אדם. א''ל. רב ספרא ליעול מר. א''ל רבי אבא ע''כ לאא) עיילת כו'. שאינך צנוע בבית הכסא כי לא היה לך לדבר (ליעול מר) אלא היה לך להשמיע קול להודיעני אם יש שם אדם והייתי נמנע מליכנס. לאו הכי תנן מצאו נעול בידוע שיש שם אדם. אלמא תיקנו דבר זה לסימן שלא יצטרך לשאול אם יש שם אדם ויצטרך הלה להשיב לו. ורב ספרא. שדיבר סבר דר' אבא מסוכן הוא ואם היה משמיע קולו היה הולך לדרכו ומסתכן. עמוד. של גדולים הנעקר לצאת והחזירו. מביא את אדם להדרוקן. חולי שבטנו צבה. סילון. של מי רגלים. (ומה דר''ס א''ל לרב אבא כו' דכיון שראית אותו נעול לא היה לך להתקרב לאו הכי תנן מצאו נעול כו' ור''ס שדיבר אליו סבר מסוכן הוא). חשוך תקין נפשך וקדים תקין נפשך. החשיך בערב והקדים בבקר לתקן עצמך לעשות צרכיך בשעה שאין בני אדם מצוין בדרכים ולא תצטרך להתרחק בשדות. תוב וגלי. לא תגביה בגדיך עד שתשב על הכסא. כסי וקום. כסה פרועך קודם שתקום שלא יראה בשרך לא בישיבה ולא בקימה. שטוף ושתי שטוף ואחות. שטוף הכוס קודם שישתה שמא אותו ששתה בו לא היה בעל תרבות ולא שטפו אחרי ששתה בו. ואחר שישתה שטוף הכוס (בו) כדי שלא יצטרך השותה אחריך לשטפו. וכשאתה שותה מים שפוך מהם. במקום הנחת פיך. כל מילי לא תפלוט. מכל דבר שאכלת אם נזדמן רוק לתוך פיך לא תפלוט אותו לחוץ לפני רבך אלא תבלענו חוץ ממאכל דלועין ודייסא כי הבולע רוק אחר אכילה נעקר כאילו היה מכניס פתילה של אבר לתוך פיו. תנן התם. משנה היא במס' מדות [פ''א מ''ב] ומייתי לה הכא משמע משום דבעי למקבע עלה גמרא ומדות אין לה גמרא. איש הר הבית. שר וממונה על צרכי הר הבית כמו אישי כה''ג. [פירוש הרא''ש]. א)0[וכן הגי' ג''כ בברכות ס''ב ע''ב]. 
<h3>[חשק שלמה על פי' הרא''ש]</h3>
------
[יומא י''ב ע''ב] אבנטו של כהן הדיוט רבי ורבי אלעזר ברבי שמעון חד אמר של כלאים וחד אמר של בוץ. 
<h3>[האגודה — יומא]</h3>
------
[יומא י''ב ע''א] פשיטא אירע בו פסול. פ' מדקימ' לן דאין כהן גדול עולה לכהונה גדולה עד שמתחנך בח' בגדים מהן ד' שלובש כהן הדיוט והן כתונת ומכנסים ומצנפת ואבנט מוסיף עליו כהן גדול חשן ואפוד ומעיל וציץ כדכת' שבעת ימים ילבשם הכהן וקימ' לן דאין עבודת יום הכפורים כשרה אלא בכהן גדול ואשכחנן דכל עבודת יום הכפורים צריכה... חוץ מתמיד של שחר שאין מזין מדמו לפנים כלום וקימ' לן שכהן גדול ביום הכפורים לובש ח' ומקריב תמיד של שחר ואחר כך משמש בפנים בד' בגדים ככהן הדיוט מפני שאותן הד' של כהן גדול יש בהן הזהב וקימ' לן אין קטיגור נעשה סניגור לפום הכי אקשינן הא דתנן מתקינין לו אחר וכול' בשלמא אם אירע בו בכהן גדול פסול קודם תמיד של שחר יכולין אנו להלביש כהן שמתקינין אותו ח' כלים ומקריב תמיד של שחר ומחנכין אותו באותן הבגדים שלובש ועובד בהן דקימ' לן שהחינוך של כהן גדול אפי' שעה אחת דכת' שבעת ימים ילבשם הכהן ואמרי' עלה שעה מנ' לן דכת' ואשר ימלא את ידו אפי' לבשם שעה אחת הרי נתחנך ונעשה כהן גדול בשלמ' הני מילי קודם התמיד שהרי נתחנך בלבישת ח' כלים ונעשה כהן גדול וחאזי ליה להכניס ולעבוד בבית קדש הקדשים אלא אם אירע פסול בכהן גדול אחר התמיד וצריך לעבוד בפנים בד' בגדים כהדיוט במה מחנך זה הכהן שמתקינין אותו עד שיעלה לכהונה גדולה. והשיב רב אדה שמלבישין אותו אבנט כהן גדול כי היה דעתו כדעת רבי שאומר אבנט כהן הדיוט בכל השנה וביום הכפורים של כלאים שש משזר ותולעת שני ואבנטו של כהן גדול ביום הכפורים של בד דכתיב ובאבנט בד יחגור (ומיכון) [ומכיון] שמלבישין את[ו] עתה בכלל הד' בגדים אבנט בד שלא לבש אותו מעודו שמבגדי כהן גדול הוא הרי נתחנך ונעשה כהן גדול ונכנס ועובד ככהן גדול באבנט שלא לבש אותו אלא היום. 
<h3>[פירוש קדמון — יומא]</h3>
------
[יומא י''ב ע''א] מחנכין אותו בתמיד של שחר. פ' עיקר הדבר כי עבודת יום הכפורים אינה כשרה אלא בכהן גדול וזה שהתקינו אותו כהן הדיוט ולפי' אנו רוצין שלא יבא לעבודת יום הכפורים אלא עד שיהא שעה אחת קודם לכן בתורת כהן גדול לפי' אם נפסל הכהן הגדול קודם תמיד של שחר נכנס והוא מותקן ולובש ח' בגדים שדרך כהן גדול ללבשן בכל השנה ומקריב בהן תמיד של שחר שאינו צריך לפנים ומתחנך בהן ונעשה עליו תורת כהן גדול ואחר כך מפשיט ד' בגדים שיש בהן זהב והן חשן ואפוד ומעיל וציץ שפסולין בעבודת יום הכפורים שאין נכנסין בזהב לפני ולפנים כדאמרינן אין קטיגור נעשה סניגור ולפי' אינו משמש ביום הכפורים אלא בד' בגדים בכתנת ומכנסים ומצנפת ואבנט בד שאין בהן זהב ומשמש בהן הדיוט בכל השנה. אמר רב אדה בר אהבה באבנט. פ' דקימ' לן שאבנטו שלכהן הדיוט בד ואבנטו שלכהן גדול כלאים זה הדין בכל השנה אבל בעבודת יום הכפורים לובש הכהן הגדול אבנט בד כדכת' ובאבנט בד יחגר לפי' חוגרין זה שעה אחת קודם עבודתו באבנטו של כהן גדול בכל השנה דכלאים עד שתהא עליו תורת כהן גדול ואחרי כן מפשיטין אותו וחוגר אבנט בד ועובד ויש פירוש אחר על דרך אחרת והוא שכתבתי למעלה. לא זהו אבנטו של כהן גדול. פ' כי אבנטו של כהן הדיוט בכל השנה כלאים אלמ' מיהא א[ת]י רבי (אליף) [אחליף] דאמ' אבנטו של כהן הדיוט כלאים. 
<h3>[פירוש קדמון — יומא]</h3>
------
[יומא י''ב ע''ב] ובהנך דשוין. פ' כהן גדול שוה לכהן הדיוט בכת' ומכנ' ומצנ' ואבנ' חלקו בו רבי ור' אלעזר והכי קאמרי אין בין כהן גד' לכהן הדיוט באותן הד' בגד' ששוין בהן אלא אבנט שאבנ' של כה' גד' כלאים בכל השנה ושל הדיו' בד ור' אלעז' סבר לית ביניהו מידי בבגדים ששוין בהן אלא הד' בגד' של הדיו' כמותן לכהן גדול בכל השנה. 
<h3>[פירוש קדמון — יומא]</h3>
------
[יומא ו' ע''א] אמ' לך אבנטו של כהן. פ' לא הקדים אהרן על בניו בחגירה אלא לומ' לך שאין אבנטו של כהן גדול אבנטו של כהן הדיוט שבזמן שהיה אהרן היו בניו הדיוטין אבל כולן חוגרין בבת אחת. לא זהו אבנטו של כהן גדול. פ' אבנטו של כהן הדיוט בכל השנה פשתים ואבנטו שלכהן גדול בכל השנה כלאים. הא קמ''ל אבנטו של כהן גדול זה הוא. פ' אמר לך התם להודיע כי אבנטו שלכהן גדול חילוף הסבר הראשון. ויחגר אותו אבנט ויחגר אותם למה לי. פ' אבל חגירתם אינה בבת אחת שהרי כת' אחד אומ' ויחגר אתו ואחר כך ויחגר אתם הולכך לא בא וחגרת אתם אלא לענין מה (שאמרנו) שפרשנו. ובבת אחת מי משכחת לה. פ' היכי איפשר למחגרנהו בבת אחת לומ' לך שאם קדם משה וחגר את בניו לדברי מאן דאמ' בבת אחת כשר. 
<h3>[פירוש קדמון — יומא]</h3>
------
הג''ה ואת האבנט שש משזר ותכלת וגו' [שמות ל''ט]. מדשש כיתנא תכלת עמרא, למדנו לאבנט שהוא כלאים. ופליגי באבנט של כהן הדיוט של כל ימות השנה, אם זהו אבנט של כהן גדול של יוה''כ שהיה של בד ולא של כלאים, או היה של כלאים ע''כ. 
<h3>[פסקי רבינו אביגדור צרפתי מבעלי התוספות פרשת פקודי]</h3>
------
שמא תכרך נימא א' על בשרו. קשה לי דמה בכך אם תכרך, הא דבר שאין מתכוין הוא. ואח''כ ראיתי שריב''א הלוי ז''ל נמי היקשה בזה. וי''א דלא קיי''ל כר''ש. ומביאין ראיה מפ''ב בירוש' דמס' כלאים דפסק כמ''ד דבר שאין מתכוין אסור בכלאים. ומביאין ראיה כמו כן מהשאלתות שכתוב בפ' אמור אל הכהנים [שאלתא ק''ה] דלא קי''ל כר''ש בשאר איסורים. ומביאין ראיה מהא דגרסי' בשלהי ח' שרצים [שבת ק''י ע''ב] הרוצה שיסרס תרנגולתו יטול כרבלתו ומסתרס מאליו ומסקינן דרמות רוחא הוא דנקט ליה, הא לא הכי אע''ג דלא קא מכוין הוה אסור. ועוד יש ראיה מפרק במה בהמה [שם נ''ד ע''א] מההיא דלא יקשור גמלים זה בזה ומסיק בגמ' דלא יכרוך ויקשור משום איסור כלאים, ושם פי' כרבי יהודה דאמר דבר שאין מתכוין אסור. וקשה לי על זה הפסק מההיא דתניא בבכורות פ' הלוקח בהמה [כ''ד ע''ב] דתנן התם ר' יוסי בן משולם אומר השוחט את הבכור עושה מקום לקופיץ מכאן ומכאן ותולש את השער וכו', ואמר רב הלכה כר' יוסי בן משולם. [ומבעיא ליה התם כנגדו ביו''ט מהו, טעמיה דר''י] משום דקסבר תולש לאו היינו גוזז ובי''ט אסור דה''ל עוקר דבר מגידולו. או דילמא טעמא דר' יוסי משום דה''ל דבר שאין מתכוין וביו''ט דבר שאין מתכוין מותר. ואם איתא דבשאר איסורין הוה קי''ל כר' יהודה, קשה הילכתא אהילכתא. וכולי מסקנא מוכחא התם דאין חילוק בין שבת ליו''ט לשאר איסורין. ובפרק המוציא יין [שבת פ''א ע''ב] מקשים דר' יוחנן אדרבי יוחנן, דמי אמ' ר' יוחנן אסור לקנח בחרס בשבת אלמא דבר שאין מתכוין אסור, וקאמר ר' יוחנן הלכה כסתם משנה ותנן נזיר וכו'. והיינו נמי שאר איסורים הוה. ולפיכך נראה לי דההיא דאיתא בירושלמי דקא פסיק הילכתא דדבר שאין מתכוין אסור, היינו מילתא דרב(א), דהא בתלמודא דידן משמע נמי דפליגי בהא מילתא, דרב אמר הלכה כר' יהודה ושמואל אמ' הלכה כר''ש. וההיא דשמונה שרצים נראה דה''פ, ה''מ היכא דמתכוין והכא ממילא הוא, כלומר ה''מ דקא מכוין ממש לסרס בביצים דקא עביד מעשה. ובדין הוא דה''ל למימר ה''מ דקא עביד מעשה, אלא מילתא דפסיקא היא, דבמקום כוונה א''א אלא ע''י מעשה שעושה מעשה בגופו ע''י סירוס דביצים וגיד, אבל שלא בכוונה זה אי אפשר אלא ע''י דבר שאינו עושה מעשה בגופו כי אם ממילא, כגון ע''י כוס עיקרין. ומייתי ראיה מר' יוחנן דאמר הרוצה שיסרס תרנגולתו וכו' אלמא היכא דלא עביד מעשה במקום סירוס לאו כלום הוא. ולבסוף חוזר בו מזה, מדרב אשי דאמר דרמות רוחא הוא דנקיט ליה. ותדע לך שכך הוא, שהרי היכי תיסוק אדעתין למימר משום דדבר שאין מתכוין הוא דהוה שרי, הלא פסיק רישיה הוא. ועוד למה הוצרך להביא ראיה מר' יוחנן דאמר הרוצה שיסרס תרנגולתו וכו', וכי עד עתה לא שמעינן דדבר שאין מתכוין מותר. ואפילו את''ל מ''ה מייתי לה לדר' יוחנן משום דבעי למימר דר' יוחנן לטעמיה דאמר דבר שאין מתכוין מותר, מ''מ אכתי תיקשי דה''ל לאתויי ראיה טפי מהא דאמר ר' יוחנן הלכה כסתם משנה ותנן נזיר חופף וכו'. וא''ת משום הכי מייתי לה לדר' יוחנן משום דניחא ליה טפי לאתויי מסירוס אעיקור דדמו אהדדי, כל זה שינויי דחיקי. ועוד אכתי קשה כדאקשי' דפסיק רישיה הוא כמו שכתבנו. [ו]אההיא דפרק במה בהמה דקאמר ובלבד שלא יכרוך ויקשור. י''ל דדרך מוליך בהמה שמתכוין לחמום כשיש לו קור בידו (המוליך הבהמה). ויותר היה להם להביא ראיה מפ' המביא דמס' י''ט [ביצה ל''ב ע''ב] ממדורתא ממטה למעלה אסור. דאמאי אסור, הלא דבר שאין מתכוין הוא. אבל לשם י''ל דשאני התם משום דכעין עובדין דחול הוא דגזרו רבנן. ודבר שאין מתכוין בין בשבת בין בשאר איסורין שרי כר''ש דקי''ל בכל דוכתא כותיה בדבר שאין מתכוין כמו שהוכחנו. והא ליכא למימר דחיישינן כשתכרך נימא על בשרו שמא יתכוין לחימום, דא''כ כ''ש גבי מוכרי כסות דניחוש להכי. ועוד מה יכול אדם לכוין לחימום מועט כזה שהיא נימא בלבד. ונראה דע''כ דה''פ, שמא תכרך כלומר שאפי' אם תכרך נימא א' בלבד על בשרו, ואז יהיה נאסר אפילו התחתון שתחתון הוא מוצע, משום דאז חשבינן ליה כאדם שהוא שוכב עטוף בטלית, דכיון שהוא עטוף אין לו כבר לאותו חצי טלית שתחתיו מוצע דין מוצע, אלא בין מה שהוא תחתיו ובין מה שהוא עליו הכל הוא חשוב כמו לבוש בתוכו ואין לו דין מצע, והרי אינו דבר שאינו מתכוין, שהרי לאותו התחתון מיהא מתכוין הוא, והרי הוא חשוב כאילו הוא עליו כיון שהוא לבוש בו, ואע''פ שלא נכרכה עליו כי אם נימא. וזה הלשון נראה עיקר. 
<h3>[פירוש הראב''ד הנדמ''ח]</h3>
------
אמר רב הונא בריה דרב יהושע האי נמטא גמדא דנרש שריא. אמר רב פפי עדילרין אין בהם משום כלאים. אמר רב פפא הני צררי דזוזי ודפשיטי אין בהם משום כלאים, דבזרוני יש בהן משום כלאים, רב אשי אמר הני נמי אין בהן משום כלאים, אין דרך חימום בכך, דאמר עולא מפני מה אמרו וילון אסור מפני שהשמש מתחמם כנגדו. 
<h3>[בה''ג הלכ' כלאים]</h3>
------
ולתקן בגדי צמר בפשתים כגון אחרש ואלניפרא אסור דשנו, האי נמטא [גמדא] דנרש שריא, ושמעת מיהא דבגד שהוא תחתיו של אדם, שהוא עשוי להצעה ולא לדבר אחר, וכן נמי כרים וכסתות אין בהם משום כלאים, אלא מטעם שמא תכרך נימא [אחת] על בשרו, ובזמן שהם קשים ואין לחוש לכריכת נימא מותרין לגמרי, והילכך כרים וכסתות שהן תפורין בכלאים אין לחוש לכריכת נימא דקשים הם לית לן בה ומכל מקום ראוי נמי לכתחילה לשמור הני כרים וכסתות דידן שלא לתפרן בכלאים, מפני שפעמים שאדם מנענען ומוציא מהן תבנן או צמרן ומתכסה בהן. הני צררי דזוזי אין בהן משום כלאים. 
<h3>[האורה לרש''י סימן מ''ט]</h3>
------
האי נמטא גמדא דנרש שריא — פי' לבד כווץ וקמוט והוא קשה והוא כמו קמט בחילוף אותיות. [הערוך ערך גמדגא]. רב ספרא הוה יתיב בבית הכסא, אתא ר' אבא נחר — פי' נהים. [הערוך ערך נחרגג]. אכתי לא עיילת לשעיר גמרת מילי דשעיר — פי' כשעלה רב ספרא לארץ ישראל היה יושב בבית הכסא, בא ר' אבא ונחר על בבא דבית הכסא, שמע רב ספרא ואמר לו, הכנס למה שוהה אתה. השיבו ר' אבא עד כאן לא באת לארץ שעיר למדת מדרכיהם, היאך אתה אומר לי להיכנס כבני שעיר והלא שנינו במסכת תמיד מצאו לבית הכסא שבעזרה נעול וכו'. ופי' רבותינו רב ספרא לא מדרכי שעיר אמר לו לר' אבא להיכנס אלא כיון דשמעיה דנחר סבר מסוכן הוא ומחולחל ואם ישהה עצמו מסתכן כדתניא רבן שמעון בן גמליאל אומר וכו'. פי' אחר כיון דשמעיה דנחר סבר מסוכן ומשולשל ואינו יכול להשהות וניקום רב ספרא ויצא ויכנס ר' אבא משום סכנה כדתניא רבן שמעון וכו'. [הערוך ערך שעיר באות0ס']. עמוד החוזר — פי' הרעי היוצא משפת החלחולת ולח, ובהיותו יבש יוצא כמין עמוד, סילון הוא קילוח השתן שיוצא כמו הסילון כבר פירשנו בע' הדרוקן וירקון. [הערוך ערך עמדגא]. רשב''ג אומר, עמוד החוזר מביא את האדם לידי הדרקון, סילון החוזר מביא את האדם לידי ירקון — פי' עמוד החוזר — עמוד של צואה שהתחיל לימשך לצאת חוץ לטבעת ונטרד ולא הפילו לחוץ אלא החזירו ועמד והלך, מביא את האדם לידי הדרקון ניפוח בטן וחלי מעים עד שימות. [הערוך ערך הדרקן]. סילון החוזר מביא את האדם לידי ירקון — פי' סילון החוזר אדם שהתחיל להשתין ונטרד ולא גמר השתן, מביא אותו לידי ירקון, חולי שמראהו כירק. [הערוך ערך ירק0א]. חשיך תקין נפשך, קדים תקין נפשך, כי היכי דלא תתרחק — פי' למד עצמך שתהא רגיל להקדים בשחרית להפנות עד שבני אדם ישנים, וכן נמי חשיך לערב וצא בשעה שאין בני אדם מצויין חוצה, שאם לא תעשה כן תצטרך להתרחק מבני אדם עד כדי שלא יראו פירועך, וכשאתה מקדים ומחשיך תוכל להפנות באי זה מקום שתרצה ולא תצטרך להתרחק. (ברכות ס''ב) השכם ושב כדי שלא תתרחק וי''מ, שילמד את עצמו בבית הכסא שחרית וערבית וטוב לו להשכים כדי שלא יתרחק מצרכיו. [הערוך ערך חשך0ב]. חשוך תקין נפשך קדים תקין — כבר פי' בע' חשך. [הערוך ערך קדםגא]. מעשה באחד ששתה מים ונתן לתלמידו ולא שפך מהן ואותו תלמיד אסתניס היה ומת בצמא. באותה שעה אמרו, לא ישתה אדם מים ויתן לתלמידו אלא א''כ שפך מהן — פי' אדם שיש לו נפש רעה ואינה מקבלת כל דבר לראות דבר מאוס קורין לו אסתניס. [הערוך ערך אסתנס]. [אפקירותא]. פי' אפיקורותא חציפותא. [הערוך ערך אפיקורוס]. [בר מקרא ודייסא דכפתילה של אבר דמו]. בריש גמ' דפ' הנודר מן המבושל (נדרים מ''ט ע''ב) כל מידעם לא תפלוט קמי רבך, פי' דאמרינן (עירובין צ''ט ע''א) הרק לפני רבו חייב מיתה. חוץ מן קרא ודייסא, לאחר שאכל קרא ודייסא אם אינו רק אחריהן מזיקין לו, ששורפין גופו כפתילה של אבר. ולא תקיא הארץ (ויקרא י''ח כ''ח) תרגום ירושלמי ולא תפלוט ארעא. [הערוך ערך פלט0א]. פתילה של אבר. פי' אבר עופרת כדמתרגמינן (במדבר ל''א כ''ב) ואת העופרת וית אברא. [הערוך ערך אבר0א] וכל משמר שאינו עומד ואומר לו איש הר הבית שלום עליך ניכר שהוא ישן חובטו במקלו ורשות היה לו לשרוף את כסותו. 
<h3>[הערוך ערך חבט0א]</h3>
------
אמר לי ר' שמואל בר' קלונימוס כי זקני קציני נרבונא ופרובנצא נוהגין איסור ללבוש עורות מכוסות בבגד צמר ואפילו יתפור הבגד לעורה במשי, בשביל חוטי פשתן שהעורה תפורה בהן וכשמחברה לבגד הוי כלאים, וראייה שלהם מדתניא בספרי בפ' כי תצא לא תלבש שעטנז יכול לא ילבש חלוק של צמר על גבי חלוק של פשתן ושל פשתן על של צמר ת''ל יחדיו כתרגומו מחובר כחדא, ר' חנניה בן גמליאל אומר מניין לא יסרוק סרק של צמר ושל פשתן לחגור בו מותניו אע''פ שהרצועה באמצע ת''ל יחדיו מכל מקום, ופי' אע''פ שהרצועה מבדלת בין הצמר ובין הפשתן הוי חיבור כלאים [והכי נמי בעורה וכיסויה אין העור מובדל בין הכיסוי לחוטי הפשתן שתפורה בו והוי חיבור כלאים]. וחקרתי אני במשנת כלאים ומצאתי בשילהי כלאים לא יקשור סרט של צמר בשל פשתן לחגור בו מותניו אע''פ שהרצועה באמצע, ועיינתי בכלאים ירושלמי ולא מצאתי גמרא למשנה זו אבל מצאתי במשנת כלאים [פ''ט מ''ז] מנעל של זרב אין בו משום כלאים ומפרש בירושלמי אית אתרין דזרבין עמרא מלגיו כהדא ר' זירא מפקד לר' אבא בר' זמינא דיאמר לברדסין שלא יחוט ליה מסאניה בכיתן אלא ברצועה ומורי ר' זירא בהן דאסר פיסקי עמר לבי פיסקי דכיתן דו שרי דו שבץ גרמיה והוא גרמיה והוא נחתה לה, בעין קומי ר' אילא מהו מיחוט מסאני בכיתן א''ל בגין ר' זירא דו אמר אסור, מורי ר' אילא בהן דו לבש דרסין דעמר על גבי דדרסין דכיתן דו אסור דלא שלח ארעייה. ונראה לי פירושו הכי, מנעל של זרב כדמפרש דזרבין עמרה מלגיו פלטרינש שולדש בלעז וקתני מתני' דאין בהן משום כלאים אע''פ שהמנעל תפור בפשתן ובלבד שלא יהא הלבד תפור בפשתן לא הוא עצמו ולא אל המנעל, כהדא ר' זירא מפקד וכו' כעין זה מנעל שמזרבין אותו היה ר' זירא מצוה לר' אבא שיאמר לתופרין שלא יהו תופרין בפשתן את המנעל אלא ברצועה שלא יצטרפו לכלאים הפשתן שבמנעל והלבד, דסבר לה כסתמא דמתני' דלא יקשור של צמר בשל פשתן וכו' עד אע''פ שהרצועה באמצע, ומורי ר' זירא בהן דאסר פיסקי דעמר לבי פיסקי דכיתן וכו' כמנהג בני אדם עניים שקושרין סמרטוטין סביב רגליהם וקשר חתיכת בגד צמר ע''ג בגד פשתן כעין מנעל דהוא מותר שאין בו לא חיבור כלאים גמור ולא מראית העין דהכל רואים שהוא קשור ואם יתיר יפול מאליו זה מזה דלא דמי למנעל שלא יפול לעולם מאיליו זה מזה אא''כ מפרידן בידים והוי חיבור משום מראית העין, ובעין קומי ר' אילא מהו ליתפר מנעל בכיתן כגון מנעל של זרב מי הוי חיבור כלאים או לא, אמר להם בשביל ר' זירא שהוא אסר אתם שואלין כן בתמיה כלומר וכי בשביל שהוא אוסר יהא אסור, דר' אילא סבר כמתני' דקתני אין בהן משום כלאים, ומורי ר' אילא בהן דאי לבש דדרסין בתי שוקיים קלצנטש בלעז דילבש פורדר בלעז מי שמלביש בתי שוקיים של צמר על של פשתן שהוא אסור ללבוש משום כלאים דלא שלח שאינו יכול להפשיט העליונים אלא (אם) [עם] התחתונים מתוך שעליונים עבים והתחתונים דקין ואפילו אינן תפורין למעלה ביחד הרי הן כמחוברין צמר ופשתים יחדיו נראין כמחוברין ואסורין משום מראית העין כדתנן [שם מ''ב] השיראין והכלך אינן משום כלאים אבל אסורין מפני מראית העין, אבל הנשלחין זה בלא זה אמרנו לעיל דמותרין ללבוש זע''ג זה ואפילו מראית העין אין בהן, אבל גבי מנעל ל''ה צמר ופשתים יחד ואפילו מראית העין אין בו שהעור מבדילן דסבר לה כסתמא דמתני' דתנן מנעל של זרב אין בו משום כלאים. ואנן השתא לדברי ר' זירא דאסר במנעל ה''נ אסור בכיסוי העורה, ולר' אילא דשרי במנעל וסמיך אסתמא דמתני' דתנן מנעל של זרב ולית ליה סתמא דלא יקשור סרט וכו' שרי לכסות העורה בבגד צמר שהעור מבדילן ומבטל חוטי פשתן כמו במנעל ואין בו אפילו מראית העין. וכיון דלא איפסק הילכתא לא כמר ולא כמר ותרוייהו אית להו סתמי, צריכין אנן למיחזי דברי מי נראין דנעביד כוותיה, ורואה אני דברי ר' אילא דאמר כסתמא דרבים אבל סתמא דלא יקשור יחידאה היא חנניה בן גמליאל היא כדתניא בסיפרי, ובכמה מקומות בתלמוד אמרינן סתמא דרבים עדיף, ועוד כל היכא דפליגי תרי אמוראי ולא איפסיק הילכתא כחד מינייהו קיימ''ל בשל תורה הלך אחר המחמיר ובדרבנן אחר המיקל וכלאים דהכא דרבנן היא דמדאוריתא שוע טווי ונוז יחד הוי כלאים הילכך עבדינן כר' אילא, ועוד דאיכא למימר דמתני' דלא יקשור מפני מראית העין הוא אסור ואפילו ר' אילא מודי בה דהא כשהרצועה מקפת את מתניו והסרטין תלויין למטה ונראין כאילו יחד מחוברין סרט של צמר וסרט של פשתן ולהכי לא יקשור, אבל במנעל שאין הפשתן ניכר בו וכן אין בו משום מראית העין ושרי, ועוד שבטל הפשתן לגבי המנעל והוי כולו כעור. ומנא תימרא, מיהא דאמרי' בפ' מצות חליצה [יבמות ק''ב:] סנדל התפור בפשתן אין חולצין בו שנאמר ואנעלך תחש, ודווקא סנדל דלאו אורחיה למיתפר בכיתן דלא בטל למיהוי כוליה עור אבל מנעל דאורחיה למיתפר בכיתן בטל בו הפשתן והוי כאילו כוליה עור והפשתן כמאן דליתיה, לענין כלאים נמי הוי כמאן דליתיה בין במנעל בין בעורה ושרי, ועוד מדאמר ר' אילא בגין ר' זירא דו אסר מכלל דכולי עלמא שרו וליכא דאסר אלא ר' זירא. ולעניין מנעלים לבודין שלנו ודאי צריכין בדיקה שלא יהו הלבדין תפורין בפשתן בין עצמן בין אל המנעל דאי תפור הוי כלאים דרבנן דנוז הוא תרי גווני בין ארוג בין במחט, הילכך בכיסוי העורה נמי אסור לתפור הבגד לעורה בחוטי פשתן אלא בחוטי משי או בקנבוס. וכן כובעין שלנו צריכין בדיקה בתפירת הרצועה שלא יהו תפורין בפשתן, ואע''פ שקשין הן דאמרינן [ביצה ט''ו.] האי נמטא גמדא דנרש שרי, הני מילי לישכב עליהן דכיון דקשין הן אין לחוש שמא תכרך נימא על בשרו, דתניא לא יעלה עליך אבל אתה מציעו תחתיך אבל אחז''ל אסור לעשות כן שמא תכרך נימא על בשרו ואית ביה משום לא יעלה עליך וגזרו אפילו בי' מצעות זו על זו וכלאים תחתיהם משום דלא ליתי למישכב בלא מצע ותכרך, ובבגדי כהונה נמי אמרינן [יומא ס''ט.] שהיו פירחי כהונה מקפלין אותן בלילה ומניחין תחת מראשותיהן ופרכינן והא קא מתהני מכלאים שלא בשעת עבודה שהיו משש ומתכלת ושש כיתנא ותכלת עמרא ומשני שאני בגדי כהונה דקשין הן ואין לחוש לתכרך נימא, אבל כובעין הנישאין על הראש העלאה הוא ואסור אע''פ שהן קשין, ועוד שמגינים בחמה מפני החמה ובגשמים מפני הגשמים ואמרינן [כלאים פ''ט מ''ה] מוכרי כסות מוכרין כדרכן בגדים שיש בהם כלאים ובלבד שלא יתכוין בחמה מפני החמה ובגשמים מפני הגשמים. והני [מילי] דצריכי בדיקה בין מנעלים בין כובעין במקום שהפשתן והקנבוס מצויין ושוין בדמים, אבל במקום שהקנבוס מצוי וזול מן הפשתן לא שביק קנבוס דמצוי וזול ותופר בפשתן שדמיו יקרים, אי נמי ספיקא הוי דילמא שביק דילמא לא שביק כלאים בתפירה מדרבנן היא וספיקא דרבנן לקולא, כדאמרינן בנידה [ס''א:] האי מאן דעביד ליה חוטא דכיתנא בגלימא דעמרא ונתקיה ולא ידע אי נתקיה כוליה או לא שפיר דמי מאי טעמא שעטנז אמר רחמנא עד שיהא שוע טוי ונוז ורבנן אמרו שוע לבדו וטוי לבדו ונוז לבדו, והאי כיון דאינתוק אמרינן כוליה אינתוק דספיקא דרבנן הוא. והמחמיר אפילו במקום שהקנבוס מצוי וזול יהי ברוך. ורואה אני מנהג מקומינו תורה ומשפט. 
<h3>[ראב''ן שו''ת סימן קט''ז]</h3>
------
ומשלחין כלים בין תפורין דחזו למילבש בין אינן תפורין דחזו לאיכסויי אע''פ שיש בהן כלאים והן לצורך המועד כגון דחזו לממיך תותיה, ובקשין מצעות קשות שאין חוט נמשך מהן דאמר רב הונא האי נמטא גמדא דנרש שריא פירוש הלבדין שעושין בנרש, אע''פ שהן כלאים מותר להשתמש בהן מפני שהן חזקים ואין חוט נמשך מהן ולשמא תכרך נימא ליכא למיחש וחימום לית בהו. וסוגיא דשמעתין ערדילין וצררי דפשיטי ודבזרני אין בהן משום כלאים לפי שאין דרך חימום בכך, ונ''ל ערדילין שאין בהן משום כלאים כמו שעושין בארץ יון ובקיאם ראיתי מהן שאין להם עור למעלה ועקב יש להן וגם על האצבעות סביב עור מעט בגובה רוחב אצבע ומשימין לבד תחת פרסת הרגל בתוכו וקשה הוא הלבד ואין נימא נמשכת הימנה, ואין בו משום כלאים דלא יעלה עליך כתיב אבל אתה מציעו תחתיך, דאי ערדילין יילצונט בלע''ז של לבד הלא יש בהן לבישה וגם הנאת חימום אבל אותם אין עשויין להנאת חימום אלא להנאת מדרך כף רגל. 
<h3>[ראב''ן סימן תמ''ו]</h3>
------
נשאלתי על מטפחת של ספר תורה ומטפחת שעל שלחן שמניחין עליו ס''ת אם יש בהן משום כלאים או לאו. הכי נ''ל דמחלוקת חכמים ורבי אלעזר לא במטפחת ספרים, דהכי תנן [בפרק ט' מכלאים מ''ג] מטפחת הידים ומטפחת הספרים ומטפחת הספוג אין בהם משום כלאים ורבי אלעזר אוסר מטפחת הספרים יש בהן משום כלאים, והכי פירושו, מטפחת הידים שמקנחין בהן הידים, ומטפחת ספרים שמנהג ספרים להניח [התער] במטפחת (כתער), ומטפחת הספוג שמקנח בה גופו לאחר המרחץ, שכל אילו אינן לחימום ואינן דומין ללבישה שהיא הנאת חימום הגוף ולהכי שרו רבנן, ורבי אלעזר אוסר במטפחת הספוג מפני שפעמים שהוא רואה את (כנו) [רבו] ומתעטף בה, אבל מטפחת של ספרים יש בה משום כלאים לדברי הכל, ומפרש בירושלמי [שם] מפני שמתחמם בה ידיו, ומטפחת ס''ת נמי פעמים שהחזן מניח ידו תחת המפה בימות החורף ומתחמם הלכך יש כאן משום כלאים. וכיוצא בזה אמרינן במס' יום טוב [י''ד:] מפני מה אמרו וילון טמא והלא מחיצה הוא ומחיצה אין בה טומאה מפני שהשמש מתחמם כנגדו והוי כמו מלבוש ומקבל טומאה, אלמא מפני שמתחמם כנגדו הוי מלבוש, גבי מטפחת ספרים נמי כיון שמתחמם בהן הוי כמלבוש וכתב לא תלבש שעטנז. ובמטפחת שעל השלחן של ס''ת איני מוצא בה איסור, דאין בו ללבישה ולא העלאה ולא הנאת חימום, דאי משום שהוא נשען עליו כשהוא קורא, הנאת שלחן איכא הנאת מטפחת ליכא. וכן נטיית היריעות שהן כלאים למעלה עד ראשי בני אדם, אין בהן משום כלאים ואין בהן משום הנאת חימום הגוף, דתניא [ספרי פ' תצא] לא תלבש שומע אני אין אסור אלא בלבישה ת''ל לא יעלה אי לא יעלה שומע אני לא יפשיל בקופה מאחריו ת''ל לא תלבש מה לבישה שיש בה חימום הנאת הגוף אף אין לי אלא דבר שהוא חימום הנאת הגוף. והא [ד]תנן [כלאים פ''ט מ''ד] לא יתן מרדעת על כתיפו אפילו להוציא עליו את הזבל, התם מפני שהוא דרך לבישה והעלאה וכתיב לא יעלה עליך. 
<h3>[ראב''ן שו''ת בסוף הספר]</h3>
------
קשיא לי הא דאמרי' במסכת ביצה ומייתי לה ביומא [ס''ט ע''א] ובמסכת תמיד [כ''ז ע''ב] בגדי כהונה שני דקשין נינהו. הא דאמרי' בריש ערכין [ג' ע''ב] הכל חייבין בציצית כהנים לוים וישר'. ופרכינן פשיטא. ואמרינן כהנים איצטריכא ליה מהו דתימא הואיל ואישתרו כלאים לגבייהו וכו'. הא שמעי' מהכא דיש בהם משום כלאים. ותו אמרינן בגדי כהונה שני דקשין הן לגבי הצעה דהוא מדרבנן. וקיימא לן דלא גזרו אלא ברכין דאמר רב הונא בריה דרב יהושע האי נמטא (קמרא) [גמדא] דנרש שריא וכן צררי דפריטי בחיקו שקשין הן ואינן שוע טווי ונוז ולבישתן דרבנן והקשין לא גזרו מדרבנן אלא בלבישתן ואם הם כעין לבדין ולא בהצעתן אפי' שוע טווי ונוז. לפיכך לבישת נמטא (גרמא) [גמדא] דנרש מותרת. (והצעתן) [והעלתן] של בגדי כהונה מן התורה אסורין. והא דלא עבוד תקנתא בקשין כדאמרי' במילי טובא במילתא דלא שכיחא לא גזרו רבנן. גם גבי כלאים אין דרך לבישה. והיינו טעמא דמרדעת דחמור מותרין כדאמרי' [פסחים מ' ע''ב] בגד שאבד בו כלאים לא יעשנו מרדעת לחמור הא בידוע מותר וכן בכיסוי של ספר תורה וכן בכרים וכסתות דאיכא מילי טובא דלא גזרו בהו רבנן. וכובעין שלנו מותרין דקשין הן. והן כנמטא גמדא דנרש דכיון דאינו טווי וקשין הן אפי' העלתן מותרין דלא גזרו בהו רבנן כדפרישית. 
<h3>[ספר הישר לר''ת — חידושים סימן שפ''ב]</h3>
------
תניא בתוספתא בסוף כלאים [פ''ה הי''ב] צמר גמלים וצמר הרחלים מותרין. במה דברים אמורים בזמן שטרפן זה בזה והביא פשתן ביניהם וטרפן. לישנא אחרינא, בד''א בזמן שהביא פשתן וטרף עמהן וטרפן זה בזה. אבל העושה חלוק שכולו צמר גמלים וצמר ארנבים וארג בו חוט אחד של צמר בצד זה וחוט אחד של פשתן בצד זה אסור. בגד שיש בראש אחד כלאים לא יתכסה בצד השני אע''פ שהכלאים מונח בארץ. הלוקח חלוק של צמר שנפרס ופרפו בחוט של פשתן ושל פשתן שנפרס ופרפו בחוט של צמר אם תפרן אסורין משום כלאים ויוצאין בהן בשבת. לובש אדם שני חלוקות זו על גב זו אע''פ שפונדתו [חגורה] עליו מבחוץ, ובלבד שלא יתן המשיחה ויקשור בה [בין] כתפיו. בלוורי נשים אין בהם משום כלאים, ואם תפרן מקבלין את הטומאה ואסורות משום כלאים. עיינו של צמר שנתנו בפשתן מותר, עשה שני ראשים לצד אחד אסור. הנותן צמר בפשתן להיות ארוג עליו אסור, שבשעה שהיה לגוז היה נטווה. אמר רבי שמעון בן אלעזר למה נקרא שמו שעטנז שמליז את אביו שבשמים עליו. ר' חנינא בן גמליאל אומר לא יקשור סרק של צמר בשל פשתן לחגור בו מתניו אע''פ שהרצועה באמצע. הפקרית והציפה, ואית דגרסי הפוקרין והציפה, אין בהם משום כלאים ואם תפרן מקבלין טומאה ואסורין משום כלאים. פשתן שצבעו בחרת הרי זה לא ימכרנו לגוי ולא יעשנו אימרה לפשתן הפורסת, ואית דגרסי ולא יעשנו אימרה לפשתן ולא יעשה המפורסמת, בכרים ובכסתות הרי זה מותר. אספלנית מלוגמא ורטיה אין בהם משום כלאים. המת בהמה והאוהלין והאכלוסין הגרגס והאיסטמא וקלע ווילון ובגדי כהנים ובגדי כהן גדול אין בהם משום כלאים. בגדי כהן גדול שיצא בהן למדינה חייב, ובמקדש בין לשרת בין שלא לשרת פטור מפני שהן ראויין לעבודה. ואית דגרסי במקום קלע ווילון, וקלא אילן, והאי לישנא לאו דוקא דקלא אילן חיה הוא שצובעים בה בגדים בצבע תכלת כגון נייל וזולתו, דא''כ מפני שהן צבועים הלך איסור כלאים מהם, אלא ודאי האי לישנא דוקא וקלע ווילון הוא שאין בו איסור העלאה שאינו עשוי לשום מלבוש בעולם.
ואשכחן נמי תשובה לגאון אחר בהאי לישנא והלכתא אסור לתפור שני בגדים אחד של פשתן ואחד של צמר, ואפילו בחוטי משי כדי לעשות בגד אחד ללבוש, כיון שדוחק זה את זה בתפירה נעשין כשועין ואסורין. וק''ל מדרבנן או שוע או טווי או נוז ולא התירו חכמים אלא כדתניא [תוספתא כלאים פ''ה ט''ו] לובש אדם שני חלוקין זה על גב זה אע''פ שפונדתו חגורה לו מבחוץ, אבל תפורה לא התירו. ו(כ)[ב]מה שהוא רחוק מזה הרי נחלקו, דאמרי במערבא [ירושלמי כלאים פ''ט ה''ד] אבוי דבר קפרא שאל לר' זעירא מהו למיתן פרוטין בגולתא ומקטרינון בחוטי דכתן, א''ל אסור, ושמואל אמר מותר. ודפשטינן כמו זה אסור, ועוד שיש בו [משום] מראית העין. ורבינו חננאל ז''ל כתב הכי בפירושו בתחלת יבמות [ל''ד ע''ב] בענין כולה משעטנז נפקא כך היא, לפי שהכלאים בג' מדות או שוע או טווי או נוז. שוע לשון שעיעות דמתרגמינן על חלקת צואריו [על שעיעות צואריה]. והוא שטורפין צמר ופשתים זה עם זה ועושין בהם לבדים ועושין מהם כמו לבוש, ותנן [כלאים פ''י מ''ט] הלבדים אסורים מפני שהם שועים. טווי הוא ב' פנים או טורפין צמר ופשתים וטווין אותם, או טווין צמר לבדו ופשתים לבדו וחוזרין ושוזרין שני החוטין זה עם זה. ונוז גם הוא ב' פנים או באריגה או תכיפה במחט. ולא מצאנו ללשון זה עקר אלא באגדה של ויקרא [לבן מלך שנוז] לבו עליו ונטל צפורן לחתור על אביו, ומפרשין אותו לשון (חכוך) [סבוך] כאדם שהוא (מתחכך) [מסתבך]. ואע''פ שבתורת כהנים פירשו מלשון (לא) [אל] יליזו מעיניך, הדרך הראשון הוא העקר. ובפיסקא לגאון והלכתא אסור לתפור בגדי צמר בחוטי פשתן ואפילו כרים וכסתות דק''ל תפירה כאריגה דמיא, והלכתא כר' שמעון בן פזי דאמר [ביצה י''ד ע''ב] אפילו עשר מצעות זו על גב זו וכלאים תחתיהן אסור לישן עליהם. וגאון אחר שרי בכרים וכסתות ואלו הן תורף דבריו, והלכתא בגדים של מלבוש ושל כסות כיון שאיסורן מן התורה אפילו לתופרן בחוטי פשתן אסור, אבל כרים וכסתות שאיסורן מדרבנן אם תפרן בחוטי פשתן אין בכך כלום, ומרדעת של חמור הרי הוא ככרים וכסתות. ואמרו רבותינו [ביצה י''ד ע''ב] לא יעלה עליך אבל אתה מציעו תחתיך, אבל אמרו חכמים אסור לעשות כן שמא תכרך נימא אחת על בשרו, ואפילו וילון גזרו בו חכמים מפני שהשמש מתחמם כנגדו. והא דאסר רחמנא צמר ופשתים דוקא צמר אילים דגמרי' מציצית אבל מידי אחרינא לא.
והא דכתבינא לעיל הכרים והכסתות של צמר לתופרן בחוטי פשתן איכא מאן דאסיר ואיכא מאן דשרי, גמרא הכין הוא ביום טוב פרק ראשון [ביצה י''ד ע''ב] דתנן משלחים כלים בין תפורים בין שאינן תפורים אע''פ שיש בהן כלאים שהן לצורך המועד. ואמור בגמרא בשלמא תפורים חזו למלבש, שאינן תפורים חזו לכסויי, אלא כלאים למאי חזו, וכי תימא חזו למימך תותיה והתניא לא יעלה עליך אבל אתה מותר להציעו תחתיך, אבל אמרו חכמים אסור לעשות כן שמא תכרוך נימא [אחת] על בשרו, וכי תימא דמפסיק מידי ביני וביני, והא אמר ר' שמעון בן פזי א''ר יהושע בן לוי א''ר יוסי בן שאול משום קהלא קדישא [שבירושלים אפילו עשר מצעות זו ע''ג זו [וכלאים תחתיהן] אסור לישן עליהם משום שנאמר לא יעלה] עליך, אלא בוילון. והא אמר עולא מפני מה אמרו וילון טמא מפני שהשמש מתחמם כנגדו. פי' הוא אבר של אדם. אלא בקשין, כלומר שהבגד שהוא קשה ליכא למגזר [ביה] שמא תכרך נימא אחת על בשרו, וכי הא דאמר רב הונא בריה דרב יהושע האי [נמטא] גמדא דנרש שריא. ושמע מינה דבגד שהוא תחתיו של אדם שעשוי להצעה ולא לדבר אחר, וכן נמי כרים וכסתות אין בהן משום כלאים אלא מפני טעם שמא תכרך נימא אחת על בשרו, ובזמן שהן קשין אין לחוש לכריכת נימא ומותר לגמרי. והלכך כרים וכסתות התפורים בכלאים שאין לחוש בהן לכריכת נימא לית לן בה, ובהדיא נמי תנן בכלאים [פ''ט מ''ב] הכרים והכסתות אין בהם משום כלאים, ובלבד שלא יהא בשרו נוגע בהן. ומכל מקום ראוי נמי לכתחלה שלא לתפור כרים וכסתות בכלאים (ובלבד) [ומפני] שפעמים שאדם מנערן להוציא תבנן או צמרן ומתכסה בהן, (ובסדר יומא) והגמרא והמשנה אינן שוות בכרים וכסתות ובמרדעת ווילון. [ובסדר יומא] [ס''ט ע''א] גרסי' רב אשי אמר בגדי כהונה קשין הן, כי הא דאמר רב הונא בריה דרב יהושע האי נמטא גמדא דנרש שריא. ואמר רב פפא ערדילין אין בהן משום כלאים, ואמר רב הונא הני צררי דזוזי אין בהן משום כלאים. ודבזרוני נמי אין בהם משום כלאים שאין דרך חמום בכך. תניא [נדה ס''א ע''ב] (ה)בגד שאבד בו כלאים לא ימכרנו לגוי ולא יעשנו מרדעת לחמור אבל עושה אותן תכריכין למת. והיינו טעמא דאסור למוכרו לגוי דלמא הדר מזבין ליה לישראל כדמפורש בפרק כל שעה [פסחים מ' ע''ב]. והא דאמרי' לא יעשנו מרדעת לחמור קשיא לן אהא דתנינא בכלאים [פ''ט מ''ד] תכריכי המת ומרדעת של חמור אין בהם משום כלאים, ולא בריר לן טעמא דמתני' דכלאים מפני שאין להן גמרא בתלמוד ולית לן לתרוצי בה מידי. 
<h3>[האשכול — דפוס י%ם, הלכ' שעטנז]</h3>
------
משלחין כלים בין תפורין בין אינן תפורין אעפ''י שיש בהן כלאים והן לצורך המועד יש בהן כלאים אקמוהו בקשין כגון נמטא דנרש וערדילין דאין בהן משום כלאים אבל לא סנדל המסומר. אמר אביי סנדל המסומר אסור לנועלו ומותר לטלטלו. זה הכלל כל שנאותין ממנו בו ביום משלחין אותו ביום טוב. 
<h3>[עשרת הדברות לבעל העיטור הלכ' יו''ט מח' י''ג]</h3>
------
במאור [ביצה] דף ז'. ד''ה הא דתנן משלחין. לרי''ף סי' תתע''א. כתוב שם. [ונראה לי כאן באבנט כאן בשאר בגדים, וההיא דמסכת יומא [דף ס''ט.] באבנט וכו'], והאבנטים של כהן גדול ושל כהן הדיוט היו קשין. אמר אברהם. גם זה הפך שאין הקושי אלא בשביל שחוטן כפול הרבה, ואדרבה חשן ואפוד הם כפולים יותר ויותר משל אבנט, כדאיתא ביומא [דף ע''א:] אבל תירוץ זאת הקושיא לא כפירוש האחרון שאמר שלא הותרו קשין אלא בהצעה תחתיו שאינה אלא גזרה, שאין עמידה לזה הפירוש כמו שמפורש לפנים אלא כמו שתראה בע''ה. 
<h3>[כתוב שם לראב''ד — ביצה]</h3>
------
במאור [ביצה] דף ז'. ד''ה הא דתנן. לרי''ף סי' תתע''א. כתוב שם. הלבדין אסורין מפני שהן שועין. אמר אברהם. זה המפרש לא דקדק כל צרכו. חדא דאם כן מה ראה רב הונא בר יהודה [דף ט''ו. ושם בגמרא. יהושע] לומר כנמטא גמדא דנרש, והלא אפילו בבגד שדרכו להעלאה נמי מותר לדבריו. ועוד כי מעיינת בה שפיר אפילו בלבישה נמי מותרת מן התורה ואפילו הן שוע טווי ונוז הואיל והן קשין דמהיכא נפקא לן דקשין מותרין הם מדקאמר ובגד כלאים [שעטנז] בגד ודאי אינו אלא של חמום אלמא בלבישה והעלאה נמי בעינן רכים. מעתה קשה לנו ממימרא דערכין [דף ג':] דאמרינן כהנים אשתרי כלאים לגבייהו, ובמסכת יומא [דף ס''ט.] אמר רב אשי בגדי כהונה קשין הן ואם קשין הם היכן אשתרי כלאים לגבייהו. ונ''ל דבגדי כהונה אף על גב דקשין הם יש הנאה בלבישתן מיהו אין הנאתן מרובה הילכך לא גזרו עליהם בהצעה תחתיו כמו שגזרו בכלאים אחרים שהנאתן מצויה ותשמישן מרובה כדאמרינן בעלמא [עירובין דף ס''ג: וש''נ] מלתא דלא שכיחא לא גזרו בה רבנן. ולעולם בכל לבישה [גזרו] ואפילו בנמטא דנרש משום דהוי דרך לבישה ומשום הכי אמרינן בנמטא גמדא דשריא דוקא נמטא אבל מלבוש אסור אעפ''י שהוא קשה ואינו אלא שוע והא דפשטינן במסכת יומא [דף ס''ט.] בגדי כהונה נתנו ליהנות בהם מדתניא בגדי כהונה היוצא בהם למדינה אסור משום דרך חול ובמקדש בין בשעת עבודה בין שלא בשעת עבודה מותר. יש אומרים דוקא [ביום] שהוא זמן עבודה ואפילו בלבישה ואף על גב דאיכא תרתי אבל בלילה בלבישה לא אבל הצעה מותרת. ולי נראה אפילו בלילה, חדא דהא איכא אברים ופדרים, ועוד דהא תנן [יומא דף ס''ח: וש''נ] לא היו ישנים בבגדי קדש אלא פושטין אותן וכו' [אלמא] עד זמן שינה היו לובשים [אותם]. 
<h3>[כתוב שם לראב''ד — ביצה]</h3>
------
כתב רב שרירא גאון ז''ל. והלכתא אסור לתפור ב' בגדים אחד של פשתן וא' של צמר ואפילו בחוטי משי כדי לעשותן בגד אחד ללבוש שכיון שדוחק זה בזה בתפירה נעשים כשזורים ונאסרין וקי''ל מדרבנן או שוע או טוי ולא התירו חכמים אלא כדתניא לובש אדם ב' חלוקים זה על גב זה אף על גב שאפונדתו חגורה לו מבחוץ אבל תפורה לא התירו ובמה שהוא דחוק מזה הרי נחלקו דאמרי' במערבא (ירושלמי כלאים פ''ט ה''ד) אבוי דבר קפרא שאל רבי זעירא מהו למיתן פריטים בגולתא ומקטרינן בחוטא דכתנא א''ל אסור ושמואל אמר מותר. ובשטויין כמו זה אסור. ועוד שיש בו משום מראית העין. וכן כתב רב יוסף גאון ע''ה והלכתא אסור לתפור בגד צמר בחוטי פשתן ואפילו כרים וכסתות דקימא [לן] תפירא כאר[י]גה דמיא. והלכתא כרבי שמעון בן פזי דאמר אפילו עשר מצעות בו ע''ג זו וכלאים תחתיהן אסור לישן עליהם. ע''כ. 
<h3>[תמים דעים להראב''ד סימן קל''ד]</h3>
------
קשין הן. דכיון דכתיב משזר שהוא שזור וחוטן כפול ששה, קשה הוא ואין בו חימום ומותר. נמטא דגמדי. פי' בערוך (ערך גמד א') לבד כווץ וקטוני, והוא קשה. י''מ דמחמת שהן קשין ואין בהם חימום אין בהם כלאים. והא ליתא, דבשמעתא קמייתא דערכין [ג' ע''ב] אמרי' דכהנים לא אישתרי להו כלאים אלא בשעת עבודה ובלא עבודה לא אישתרי להו אלמא דיש בהם משום כלאים. לפי' מורי הר' אפרים ז''ל היה מפרש דקשין הם ואין לחוש לשמא תכרך נימא על בשרו, שנימא לא שכיחא בדבר הקשה כי אם בדבר הרך, ובגדי כהונה ונמטא דנרש ליכא למיחש לנימא ומותרין בהצעה, אבל בהעלאה אע''ג דקשין הן אסור. ונראה בעיני דמה שאנו אומרים דדרך הצעה שרי בדבר שהוא קשה מ''מ כיון דמפסיק מידי ביני ביני, דכיון דליכא למיחש לשמא תכרך נימא וגם אין בשרו נוגע בהם שיהיה בשרו מתחמם ממנו, אבל היכא דבשרו היה נוגע ומתחמם ממנו אפי' דרך הצעה אסור. ודוקא דרך הצעה בדבר שאין בו חימום אבל דרך העלאה אפי' בדבר שאין בו חימום אסור, רק שהוא מלבוש דקרינן ביה לא יעלה עליך. וכדמוכח בשמעתא קמייתא דיבמות [ד' ע''ב], דאי לא כתיב לא ילבש אלא לא יעלה ה''א דכל העלאה הוא דקאמר רחמנא אפי' מוכרי כסות. מש''ה נראה לומ' דכל דבר שאדם צריך לאותו בגד והוא לבוש בו אע''פ שאין בו שום חימום אסור, כמו שכתבנו למעלה גבי [שמא] תכרך נימא על בשרו. וכיון שהוא דבר חשוב כמו לבוש אעפ''י שאינו לבוש בו רק שבשרו נוגע בו ומתחמם. אבל דבר שאין בו חימום מותר כיון שאין בשרו נוגע בו ואין בו שום חימום. וכן שנינו בפ' בתרא דכלאים [פ''ט מ''ב] הכרים והכסתות אין בהם משום כלאים, ובלבד שלא יהא בשרו נוגע בהן. ומוקי לה בגמ' בירוש' [שם ה''א] דוקא בריקן ובנתון ע''ג אצטבא, אבל במלא ובנתון ע''ג אצטבא וריקן ונתון על המטה אסור. והפי' נראה שכך הוא, דהיינו טעמא דכשהוא ריקן ונתון ע''ג אצטבא דמותר, משום שכך מנהג העולם שאינם פורסים בגדים על האצטבא אלא משום נוי וכבוד בעלמא, והוה לי' כמו מוכרי כסות שאין מתכוין כלל לצורך גופו כי אם ליפות את האצטבא ולכבוד הבית, ובשביל כך יכול לישב עליו, דאפי' אם נתכרך נימא על בשרו אין לחוש שהרי אין כאן כלל באותו התחתון שהוא תחתיו צורך גופו כי אם לנוי בעלמ' כמו מוכרי כסות. ואורחא דמילתא נקט שכשהוא ריקן אז כל אדם היושב עליו אינו מתכוין להתחמם בו, ואינו פרוס ע''ג אצטבא כי אם לכבוד דעלמא ולא להנאת גוף האדם היושב עליו. אבל כשהוא מלא אז משים אותם בעבור הנאת הגוף, ולפיכך אסור לישב עליו דאיכא למיחש לכריכת נימא על בשרו, וגם שהוא מתחמם וכל דבר שיש בו חימום ומתכוין להתחמם בו אסור בכל ענין בין בדרך לבישה ובין בדרך הצעה. והכי נמי אמרינן בשלהי פ''ק דמסכת י''ט [ביצה ט''ו ע''א] דהני צררי דפשיטי דזוזי אין בהם משום כלאים, כלומ' אע''פ שמתכוין לחימום שמשים אותם בחיקו אעפ''כ אינו אסור, לפי שהמעות שהן צרורין בו הם מקשים אותו ביותר עד שאין בו חימום. וגם לבישה והעלאה לא שייכא ביה, שהרי חתיכת בגד בעלמא הוא ומוליכה בחיקו, והרי אין בו לא כבוד ולא חימום ולפיכך מותר. ותו לא מידי.
וכלאים הואיל ואתא לידן נימא בהו מילתא. לפי ששמעתי בשם ריב''א הלוי ז''ל שאסור לכסות העורות בבגדי צמר ולחברם יחד ע''י תפירה, ואע''ג דכיסוי העור אינו מתחבר לפשתן שהעורה עצמה תפורה בהן, ומתחברת עם המכסה של העור שהוא צמר ע''י חיבור העור עם המכסה, אסור. ואע''פ שהוא מחבר העור עם המכסה בתפירת חוטי משי או קנבוס, אינו מועיל, מאחר שהעורה עצמה תפורה בחוטי פשתן. וא''ת פשיטא ודאי שכך הוא, דמ''ש שהעורה מפסקת בין חוטי פשתן לבגד צמר שהעורה מכוסה בו, ומ''ש שהחוטין עצמן היו מחוברים לצמר, דכיון שהכל מחוברין יחד, אמאי לא קרינן ביה לא תלבש שעטנז צמר ופשתים יחדיו. דהא בכלאים דחרישה נמי כתיב [דברים כ''ב י'] לא תחרוש בשור ובחמור יחדיו, אעפ''כ תנן במסכת כלאים בפ' כלאי הכרם [פ''ח מ''ד] דאין קושרין את הסוס לא בצדי הקרון ולא באחורי הקרון, ותני עלה בתוספתא [שם פ''ה ה''ג] דר''מ מתיר. ופי' בן מלכי צדק ז''ל בפרושי' דה''פ דהאי מתניתין, אין קושרין את הסוס לצדי הקרון ולא לאחורי הקרון כדי ללמדו דרך נהיגת קרון שיהיה רגיל לילך בקרון. ומתוך פי' משמע דמחמת דבשלא צורך משיכת קרון הוא קושר אותו, ובלאו הכי סגי בהני אחריני שמושכי' בלא זה את הקרון, ולהתרגל למשוך בעלמא קא עביד, אינו אסור מדאורייתא אלא מדרבנן, דילמא אתי למעבד במקום שצריך לשניהם. ולעיל מינה דההיא בבא [שם פ''ח מ''ד] נמי תנן השלישית שהיא קשורה ברצועות אסורה, ומפרש באותם הפירושים כמו כן דאם שתי הבהמות המנהיגות את הקרון הם השוורים או סוסים ובהמה שלישית קשורה ברצועו' כדי ללמדה משיכת הקרון, אם היא ממין אחר אסורה משום כלאים אע''ג דלא עבדא מידי. וי''ל כמו כן אסורה מדרבנן היא. ובההיא בבא לענין שלישית קשורה לרצועות לא פליג ר''מ, אבל הכא בצידי הקרון ואחורי הקרון פליג ר''מ, אע''ג דהכא והכא להרגל בעלמא קא עביד. וי''ל דלא דמי, דהתם לענין שלישית קשורה לרצועות לא פליג ר''מ (ממש) כיון שכולם קשורים יחד, ומשום הכי התם מודה ר''מ דאסי' מדרבנן דאיכא למיגזר אטו מנהיג. אבל הכא שהוא בצדי הקרון או לאחורי הקרון, כיון דמפסיק הקרון בין הבהמות אין דרך הנהגה בכך כ''כ ולא מנכרא מילתא כולי האי וליכא למיגזר [אטו] מנהיג גמור. אבל במקום שמסייעין זה את זה אעפ''י שהקרון מפסיק ביניהם חשיב' הנהגה בכלאים. ובשביל כך מסיים לשם בתוס' ובירושלמי [פ''ח כלאים ה''ג] שאם היו מסייעין זה את זה בירידה ובעליה הכל מודים שאסור, וטעמי' מפרשי אמוראי בירושלמי ר' יוחנן ורב, ר' יוחנן סבר מפני שזה נושא עצלותו של זה וזה נושא עצלותו של זה, ורב סבר שנושאין החבל של בינתיים. מ''מ אשכחן דהנהגה בכלאים שייכא אע''פ שמפסיק קרון ביניהם וקרינא ביה שפיר יחדיו, וה''נ לענין צמר ופשתים יחדיו הכא, אע''ג דאיכא מידי אחריני דמפסיק בנתיים אמאי לא קרינן ביה יחדיו דמ''ש האי יחדיו מהאי יחדיו. וי''ל דשמא שאני האי יחדיו דחרישה מיחדיו דשעטנז, דהתם גבי חרישה לא הקפיד הכתו' אלא על חרישה שלא תהא נעשית (אלא) [ע''י] ב' מיני בהמה, דכתיב [דברים כ''ב י'] לא תחרוש בשור ובחמור יחדיו, ואין צריך שיהיו צמודין יחד רק שביחד ינהגו העגלה או ימשכו המחרישה. אבל לגבי שעטנז צריך שיהיה ממש בחיבור יחד, דכתיב [ויקרא י''ט י''ט] ובגד כלאים שעטנז, דמשמע שהבגד עצמו הוא כלאים ע''י צמר ופשתים יחד מעורב שלא יפסיק ביניהם לא עור ולא צמר, לפי' י''ל דממש בעינן שיהיה צמר ופשתים ביחד מעורב שלא יפסוק ביניהם לא עור ולא צמר גמלים וארנבים ולא שום דבר אחר שאינו צמר ופשתים. וגם אונקלוס לא תרגם לענין חרישה מחובר כחדא כמו שתרגם לגבי לבישה. כיון שאין לנו כבר ראיה לענין עובדא דכלאים כשהעור או צמר גמלים וארנבים מפסיק בין צמר לפשתים מכלאים דחרישה, לפיכך צריכין אנו ראיה אחרת אם יש לאסור בכה''ג. ושמעתי שריב''א הלוי ז''ל הביא ראיה בתשובותיו מההיא דפרק בתרא דמס' כלאים [פ''ט מ''ט] דתנן לא יקשור סרט של צמר בשל פשתים לחגור בו את מתניו, אעפ''י שהרצועה באמצע. אלמא משמע אע''ג דרצועה באמצע בין פשתן לצמר אעפ''כ אסור. פי' לשון סרט פי' בערוך (ערך סרט א') שהוא מעבותות של צמר ופשתן. ויש שפי' שהוא חגורות של צמר וחגורות של פשתן. והיינו הך. ולשון הי''מ נראה שהיא מלשון דבר המצוייר, כדאמרי' פ' אין דורשין [חגיגה ט''ז ע''ב] יצאו עמו תלמידים לבושי' סריקין של זהב, וסרט קורא אותן בלשון משנתינו שרוב הציורים כעין סירטא נינהו והכל א'. ושמעתי שיש דוחקים לומר דההיא מתניתין לא יקשור סרט יחידאה היא, משום דר' חנינא בן גמליאל קתני לה בתוספתא דכלאים [פ''ה הי''ג]. ולאו מילתא היא, דהשתא מיהא סתם לן תנא כוותיה. ועדיין דוחקין לדחות בקש ולומר דההיא לא יקשור סרט וכו' (ו)אינו ענין לכסות עורות בבגדי צמר, שהרי כיסוי העורה אינו מתחבר עם חוטי פשתן עם הצמר עצמו (אינו מתחבר) בשום מקום בעורה, אבל סרט צמר וסרט פשתן אם אינם מתחברים ביחד באמצע מחמת רצועה, מ''מ לבסוף כשיחגור את עצמו יש לו לקשור סרט צמר ופשתים מלפנים ביחד. וגם זה דחוי מעיקרו, שהרי כיון שקושר לפניו קשר גמור פשיטא ודאי שהוא אסור ומאי רבותא היא בזה שהרצועה מפסקת מאחוריו, שהרי היכא אשכחן בכלאים שצריך מכל צדדין יהיה מחובר יחד פשתן עם הצמר, דכיון שמצד א' הוא מחובר כגון מלפניו מעתה בכל ענין שיעלה עליו הוא אסור. מידי דהוי אכסוי דכלאים שהוא אסור בהעלאה בעלמא, כגון שמכסה עצמו בלילה אע''פ שאינו מחובר באדם כלל, וה''נ הכא ברצועה המפסקת האיך יפקע ממנו איסור כלאים אם הוא זה שקשר מלפניו חשוב קשר. אלא דע''כ כך משמע שקשר שמלפניו לא היה עושה קשר קיים, אלא כעין לולאות כפי מה שהיו אז נוהגים. ובירושלמי בשלהי מסכת כלאים [פ''ט ה''ד, מ''ג ע''ב] מתיר פיסקי דעמיר על של כיתן משום דשנץ גרמיה והוא נחית ליה. ור''ל שע''י שנץ אין זה קשר חשוב לענין כלאים. והרי איכא למימר שבעמור שלהם היו עושין חבור מעט שאינו חיבור חשוב לענין כלאים.
ולדברי ריב''א הלוי ז''ל יש להם להביא ראיה אחרת לענין כיסוי העורה שאסור. דהתם בירושלמי מסיק דר' זירא הוה מפקיד לר' אבא בר זבינא דיימא לאומן דלא יחוט ליה מסאני בכיתן אלא ברצועה. והרי לך אפי' אם תפרש בההיא רצועה היינו אותה הרצועה שקושרין בה המנעל, אעפ''כ נוכל להביא ראיה אחרת לעובדא דילן לאסור, שהרי ע''כ משמע שהיו רגילין להשים בתוך המנעל שלהם צמר ועתה כשיקשור בחוץ בחוט של פשתן הרי הוא חיבור הכל, ואע''פ שהעור מפסיק בין חוט לצמר. וזה דוחק לומר דהתם במאי עסקינן שהצמר בתוך הנעל כגון הלבד וכיוצא בזה יוצא לחוץ למנעל, שהוא יהיה החוט עצמו מיירי דהיינו ממש כמו עובדא דידן לענין כיסוי העורות. ועדין נוכל להביא ראיה אחרת לדברי ריב''א הלוי ז''ל, דהתם בתוס' דכלאים [פ''ה ה''ח] קתני הכי צמר הגמלים וצמר הרחלים, בד''א בזמן שהביא פשתן וטרף עמהן וטרפן זה בזה, אבל העושה חלוק שכולו צמר גמלים או כולו ארנבים וארג בו חוט אחד של צמר בצד זה וחוט אחר של פשתן בצד זה אסור. ואותם הרוצים להתיר לכסות העורות מפרשי סיפא דהך בבא דה''ק, וארג חוט א' של צמר בצד זה וחוט א' של פשתן, כלומ' שארג חוט אחד של צמר ושל פשתן בצד אחד ביחד אסור, אבל אם היה חוט של צמר בצד זה וחוט של פשתן בצד זה היה מותר, מאחר שצמר גמלים או צמר ארנבים מפסיק בנתיים. אבל (תחלה) [תחלת] אותן התוס' דגרסי בהו הכי באותו לשון שכתבתי לעיל טעות, דקתני ברישא צמר הגמלים וצמר הרחלים בד''א וכו', דהיכי קאי האי בד''א, הלא ברישא לא אשמעינן אכתי לא איסור ולא היתר. ומדרישא טעות סיפא נמי טעות, דקתני וארג בו חוט א' של צמר בצד זה וחוט אחד של פשתן אסור, דלענין מה הוצרך האי בצד זה בכאן, דהכי ה''ל למימר וארג בו חוט א' של צמר וחוט א' של פשתן אסור. ועל איזה צד קאי האי תנא דקתני בצד זה, למזרח או למערב או לצפון או לדרום. אלא מדרישא טעות סיפא נמי טעות. לפי בתוס' מדוייקת נמצא הגירסא בלא שום טעות אלא לפי פשוטה כתובה כך. צמר הגמלים והרחלים מותר, בד''א בזמן שהביא פשתן וטרף עמהם וטרפם זה בזה, אבל העושה חלוק שכולו צמר גמלים וכולו צמר ארנבים וארג בו חוט אחד של צמר בצד זה וחוט א' של פשתן בצד זה אסור. ופי' הברייתא כך הוא. צמר הגמלים והרחלים מותר, כלומר מותר לחברם יחד בפשתן שיביא ביניהם פשתן ויחברם יחד. בד''א וכו' כלומר ודוקא ע''י טריפתן יחד זה [בזה] מתבטל המועט במרובה, אבל שלא ע''י טריפה, כגון שעשה חלוק שכולו צמר גמלים וכולו צמר ארנבים וארג בו חוט א' של צמר בצד זה וחוט א' של פשתן בצד זה, כלומ' שזה החוט מצד זה וזה מצד זה, אע''פ שצמר גמלים או ארנבים מפסיק ביניהם אסור. הרי לך בהדיא דאפי' בכה''ג חשוב כלאים. וא''ת כיון דהך בבא דתוס' דמיא היא לסרט צמר ופשתן ורצועה מפסיק ביניהם, והך בבא דתוספ' היא התם לעיל מניה דההיא בבא דסרט צמר ופשתים דקתני לה ר' חנינא בן גמליאל, א''כ מאי קמ''ל ר' חנינא בן גמליאל בסרט של צמר ופשתים ורצועה מפסקת ביניהם טפי מדשמעי' כבר ברישא גבי עושה חלוק שכולו צמר גמלים או צמר ארנבי' וכו'. י''ל דלאו פירכא היא, דאיכא למימר התם צמר גמלים או ארנבים לא דמו לרצועה מפסקת ביניהם, דהתם אע''ג דצמר גמלים או ארנבים כל החלוק, מ''מ תורת בגד עליו אלא שתורת בגד שעטנז אין עליו אלא מחמת אלו שני חוטין [צמר] ופשתן, לפיכך עכשיו כשיצטרפו לשם גם אלו שני חוטין שפיר קרינא ביה בגד כלאים שעטנז, אבל גבי סרט של צמר ופשתן [ש]רצועה (ש)ביניהם והרצועה לא נקראת בגד, ה''א אינו חשוב להיות בגד כלאים ולישתרי, קמ''ל רבי חנינא דאפילו בכה''ג אסור. ומזה אין לזוז. 
<h3>[פירוש הראב''ד הנדמ''ח]</h3>
------
והמצוה המ''ב היא שהזהירנו מלבוש בגד ארוג בצמר ופשתים כמו שהיו לובשים כומרי עבודה זרה באותו הזמן. והוא אמרו יתעלה (תצא כ''ב) לא תלבש שעטנז וכו'. וזה מפורסם היום אצל כומרי מצרים. והעובר על לאו זה חייב מלקות. וכבר התבארו משפטי מצוה זו במסכת כלאים (פ''ט) ובמסכ' שבת (כ''ז.:00, נ''ד.., נ''ז:00, קל''ב:) וסוף מסכת מכות (כ''א.:). 
<h3>[ספר המצות לרמב''ם — לאוין מ''ב]</h3>
------
[ביצה י''ד ע''ב] משלחין כלים בין תפורין וכו', כלים בגדים לצורך המועד ומפרש בגמרא תפורין חזו למלבש שאינן תפורין נמי חזי לאיכסויי כשישן על מטתו ביום וכלים שיש בהן כלאים מיירי בקשין בבגד קשה כמו נמטה הנעשה מצמר קשה מאד שאין דרכן לחמם אדם אלא עושין ממנו כמין מחצלות שיושבין עליהם בקרקע. 
<h3>[רבינו יהונתן מלוניל — ביצה]</h3>
------
[ביצה י''ד ע''ב] וכי תימא חזו למימך עליהו, לישן עליהם. וכתיב [ויקרא י''ט] לא יעלה עליך, אבל תחתיו מותר. בוילון, יריעה החוצצת בין החדר והבית. מפני מה אמרו וילון טמא, כלומר שמקבל טומאה אם יגע בו טמא מת או שרץ וצריכה טבילה ולמה לא עשאוהו כאחד מחיצות הבית שאינן מקבלות טומאה. מפני שהשמש מתחמם כנגדו, מתעטף בשולי היריעה כשיש לו קור לפיכך יש תורת כלי עליו וכיון דמתחממין כנגדו אסור לעשותו מכלאים שמא יטעה בו השמש. 
<h3>[רבינו יהונתן מלוניל — ביצה]</h3>
------
[ביצה ט''ו ע''א] אלא לעולם מיירי שיישן עליו ודקא קשיא לך הא מתהני מכלאים בקשין מיירי בבגדים קשין שאין מחממין האדם ומותר לשכב עליהם אע''פ שמגינין עליו מן הקור. נמטא, לבד שקורין פלטרי בלע''ז. גמדא, קשה כמו [פסחים קי''א ע''א] גמוד מסאנא נכווצו וכל דבר שהוא כווץ נעשה קשה. דנרש, מקום. שריא, לשכיבה דאינו מחמם כלל אלא מגין מן הצנה שאינה נכנסת בתוכו. ערדלים, בתשובת הגאונים שרגילין ללבשן תחת מנעליהן ולובשין עליהן עור של תישים מעובדים ותחת קרקע הרגל וכנגד העקב יש שעושין אותן של צמר וקורין אותן נמטי. ערדליין אין בהן משום כלאיים משום דקשים הם. צררי דפשיטי, בגד של כלאים שצרורין בו מעות מותר לתתו בחיקו שהמעות מקשין אותו ואינו מחמם. דביזרוני, שצרורין בו זרעים. [נדה ס''א ע''ב] בגד שאבד בו כלאים, כלומר שנארג בו חוט אחד של פשתן ואינו ניכר בו שאם היה הכלאים [ניכר] היה מותר למכרו לגוי שהרי יהיה נזהר ישראל שלא ירצה לקנותו מפני הכלאים שנראה בו. ולא יעשה ממנו מרדעת לחמור, אע''פ שהחמור רוב השנה עשוי להטעין עליו (משואי) [משאוי] ולא לרכיבת אדם אפילו הכי אסור שמא ירכב עליו אי נמי שמא יקרע לו כסותו ויקח מן המרדעת ויתפרנו בכסותו אבל אם יהיה ניכר בו כלאים יהיה זריז שלא ירכב עליו ולא יעשנו... ממנו. אבל נעשה תכריכין למת, שהרי הם אסורים בהנאה ושוב לא יתפרנו בכסותו ומשום לועג לרש ליכא דהא אינו ניכר ואין למת בשת בזה שהוא חפשי מן המצוות. צובעו ומותר דעמרא וכיתנא לא סליק בהו ציבעא בהדי הדדי, ויכיר מקום הפשתן שאינו צבוע היטב היטב ויטלנו משם ואם לא יכיר אמרינן מינתר נתר כלומר כבר נשר משם או ניתק משם אותו החוט. עד שיהא שוע, נכרך ונדבק במסרק שיש לו שינים של ברזל שנשאר כל מה שיש ממנה קשה (דשני) [בשיני] המסרק. וטווי, שיהיה נטווה כדין טווי בכישור. ונוז, שיהיה כפול החוט לשנים וכשיהיה חוט של פשתן עשוי בשלש מלאכות אלה וכן חוט של צמר מתוקן בשלש מלאכות אלה בפני עצמו אם יחברם יחד שיארוג אותם יחד או יקשרם יחד בקשר חזק הוו כלאים דאורייתא אבל אם יחסר מאחד מן החוטים מלאכה אחת מאלו השלש הנזכרות לא הוו כלאים דאורייתא (ולא) [אלא] דרבנן וכל גלימות שבעולם ובגדי פשתן אינן החוטין שזורין כלומר כפולים מאחד לשנים נמצא שהן כל[א]ים דרבנן. והאי כיון דנתקיה, שמשך אותו החוט והוציא אותו כל מה שיכול ואינו יודע בבירור שנשאר ממנו שם קצת מותר ללבשו. 
<h3>[רבינו יהונתן מלוניל — ביצה]</h3>
------
שמעתי בשם רבותי שהיו אוסרין לבנות ישראל להכניס צילצול של צמר בתוך המצנפת לצנוף סביב ראשן, כי המצנפת היא של פשתן, והם רגילות לקשור הצילצול בשני קשרים והוה כקשר של קיימא, כדאמרינן בפרק התכלת [ל''ט ע''א] שמע מינה קשר עליון דאורייתא דאי סלקא דעתך דרבנן למאי איצטריך רחמנא למישרי כלאים בציצית וכו', והתם הוא תוחב נמי הציצית בתוך הכנף כמו הצילצול במצנפת. ודוגמת זה אע''ג דלא דמי ממש, מצא[תי] בשם רבינו תם תשובה. וזה לשונו על הכלאים בבגד, מריביו ילבשו בושת ויעטו כלאים בכליהם, כי האמנם בתוספתא [כלאים פ''ה ה''ט] שלנו מצאתי חלוק [של צמר] שנפרם ופרפו בחוט אסור, ולא יותר. ופירושו כן הוא, חלוק שנפרם, כמו בגדיו יהיו פרומים [ויקרא י''ג], ופרפו בחוט, [של פשתן], שסתם חוט של פשתן הוא, ולכך לא חשש לומר בחוט של פשתן, [כי] בכל מקום הוא אומר בחוט של צמר. ועוד אפי' מפרש במקום אחר, [כאן] אין צריך [לפרש], שהרי כבר הזכיר צמר, וסתם חוט שאסור בו הוא של פשתן. ונראה שהא קא משמע לן [ה]ברייתא דפריפה חבור הוא לכלאים, כי ראיתי מקומות כתוב שם אסור משום כלאים ויוצאים בהם בשבת, וכמו כן אמר כאן כי פריפה אוסרת בכלאים, דחיבור גמור הוא, שהרי יוצאים בו בשבת, כדתנן [שבת ס''ה ע''א] מדיות פרופות. ולדברי האומר ופרפו בחוט של צמר ושל פשתן תיקשה ליה אמאי נקט חלוק של צמר שנפרם ופרפו אסור, תיפוק ליה דאסור משום החוט לבדו שהוא שעטנז, וחלוק של צמר ופריפה כדי נסבה, שהרי אפי' לא היה שם חלוק ולא היה החוט בפריפה היה אסור החוט לבדו, דהכי אמרינן בעלמא [יומא ס''ט ע''א] שמא תכרך לו נימא על בשרו, הרי לך אפי' נימא אסור בכלאים. וטעות גמור בספרים, ומקלם יגיד להם ואמרו לעיונם הקיצור. כך נראה לי. ועוד לדבריהם כלאים בציצית אמאי איצטריך למשרי. ידעתי כי זאת עמו ולכן לא חשתי להאריך. עד כאן התשובה. ואני פסקתי עמו בחבור זה בפרק במה טומנין. 
<h3>[ראבי''ה סימן קצ''ג]</h3>
------
[ביצה י''ד ע''ב] משלחין כלים בין תפורין, [דחזו ללבוש, בין שאינן תפורין, דחזו לכיסוי, אף על פי] שיש בה כלאים והם לצורך המועד. ובקשין, דשרי להצעה, אבל לא בהעלאה. וכן בגדי כהונה דקשין כדמוכח מערכין [ג' ע''ב] ומיומא [ס''ט ע''א]. ובדבר זה לא נאריך כאן. וסלקא שמעתא דנמטא גמדא דנרש וערדלין וצררי דפשיטי ודביזרני אין בהם משום כלאים, משום דלא חזי להתחמם מהם, והני אפילו בהעלאה שרי, כעין כובעים שאנו מכסים בם ראשינו, אבל (לא) כל דבר שדרכן ללבוש גזרי בלבישת קשין מדרבנן. ואף על גב דמדמי להו, לאו לכולהו ענינא מדמי להו, אלא שמצינו שהקילו בקשין. וסנדל המסומר מותר לטלטלו ואסור לנעלו, והכי מסקינן נמי בפרק במה אשה [שבת ס' ע''ב]. ואין הלכה כרבי שמעון בן אלעזר דאוסר לטלטלו. בתשובות בשם רבי צמח בר שלמה ריש מתיבתא חלוק שתפרו גוי או בגד שצבעו גוי אסור ליטול מן הגוי ביום טוב, דהכי אמרינן בפרק מקום שנהגו [פסחים נ''ה ע''ב] בדיק לן רבא תנן מוליכין ומביאין כלים מבית האומן ותנן אין מביאין (אין מביאין) וכו', ומשנינן כאן בארבעה עשר כאן בחולו של מועד, [מכלל] דביום טוב ודאי אסור. אבל ודאי אם שיגר לו גוי כלים תפורין שנגמרה מלאכתן מערב יום טוב מקבל הימנו, שאין זה חמור יותר מדגים ופירות דבני יומן, פירוש דאדימי כבני יומם, אבל מערב יום טוב ניצודו, [או] פירות שתלשן מערב יום טוב שמותר לקבל הימנו וכל שכן כלים תפורין. ומתשובה זו למדנו נמי שאם הביא גוי מחוץ לתחום כתב לישראל בשבת או ביום טוב שמותר לקבלו ואינו מוקצה, ולא מיבעיא ישראל אחר אלא [אפילו לאותו שנשלח לו] הכתב מותר, דליכא למיחש הכא שמא ירבה בשבילו, כדחזינא [לקמן כ''ד ע''ב] גבי גוי שהביא דורון [לישראל וכו'. ומשום מוקצה ליכא, דהא דורון] הבא מחוץ לתחום מותר לישראל אחר [ואילו היה מוקצה היה אסור לישראל אחר] נמי. ואין אסור לקרות בו, כדאמרינן בפרק שואל [שבת קמ''ט ע''א] שמא יקרא בשטרי הדיוטות, ומשמע שאסור לקרות בם, דהני מילי שטר חוב, ומונה אדם את אורחיו דומה נמי לשטרי חוב, שדעתו לכתוב למנותם הילכך גזרו, אבל שאר כתבים לא. ובשם רבינו שמואל שמעתי שיש חילוק בין קריאה בפה לראיה בעלמא. וזכר לדבר דתנן בפרק קמא דשבת [י''א ע''א] לא יקרא לאור הנר, באמת אמרו החזן רואה היכן התינוקות קוראין. 
<h3>[ראבי''ה סימן תשמ''ד]</h3>
------
[ביצה ט''ו ע''א] אלא בקשין דאמ' רב הונא בריה דרב יהושע האי נמטא גמדא דנרש שריא. פי' נמטא לבדין. ופי' גמדא גמוד כלומ' שהוא קשה שריא דקשין אין בהם משום כלאים. ודוקא להציע מתחתיו שאינו אסור אלא מדרבנן אי נמי אפי' ללבוש בכלאים דרבנן כגון שוע או טווי או נוז דכיון דמדרבנן הוא בקשין לא גזור אבל ללבוש בכלאים דאורייתא אפי' בקשין [אסור] כללא דמלתא כל שהוא כלאים דרבנן בקשין לא גזור וכל שהוא מן התורה לא שנא רכין ולא שנא קשין. ממאי דגרסינן בשמעתא קמייתא דערכין [ג' ע''ב] הכל חייבין בציצית כהנים לוים וישראל אי הני לא מחייבי מאן מחייבי כהנים אצטריכא ליה מהו דתימ' הואיל וכתב לא תלבש שעטנז גדילין תעשה לך מאן דאתסר כלאים לגבייהו הוא דמחייב בציצית והני כהני כיון דאשתרו כלאים לגבייהו לא ליחייבו בציצית קמ''ל. ובפרק בא לו כהן גדול בתחלתו [יומא ס''ט ע''א] אמרי' דבגדי כהנה קשין הן ואם כן היכי אשתרי כלאים לגבייהו אפי' (לישב) [ללבוש] נמי שרו אלא לאו ש''מ דכל דבר שהוא מן התורה לא שנא רכין ולא שנא קשין אבל כלאים שאינן אסורים מן התורה כגון להציע תחתיו או לבדין אפי' ללבוש כיון דמדרבנן הוא דאסירא ולאו מדאורייתא שרו בקשין. והא דתנן במסכת כלאים [פ''ט מ''ט] הלבדין אסורין מפני שהן שועין תרגמ' מדרבנן וברכין. והא דתניא בתורת כהנים בפר' קדושים תהיו בגד אין אלא בגד מנין לרבות הלבדין ת''ל שעטנז דבר שהוא שוע טווי ונוז אלמא לבדין אסורין מן התורה ההיא אסמכת' בעלמא היא. אי נמי התם כגון שהוא שוע טווי ונוז ואצטריך קרא לרבויי אע''פ שהן קשין. והר''ם במז''ל כתב שהלבדין אסורין מן התורה ודבר תימה הוא שהרי אינן אלא שועין. ונראה לי כי [דעת] הרב ז''ל כיון שעשה מהן בגד והוא גמר עשייתו אע''פ שאינן אלא שועין חשוב הוא כבגד ואסור מן התורה ודמי למאי דאמרי' במס' שבת [ס''ג ע''ב] מנין לארוג כל שהוא טמא מאו בגד וכי אמ' דשוע בלחוד הוא מדרבנן בדבר שלא נגמרה עשייתו שעדיין יש לו לעשות מהן בגד אבל אם גמר עשייתו הוא בשוע לבדו כגון לבדין אסורין מן התורה. גרסי' במסכת נדה [ס''א ע''ב] וכתבה הרב אלפסי ז''ל הכא אמ' מר זוטרא האי מאן דאובד ליה חוטא דכתנא בגלימא דעמרא ונתקיה ולא ידע אי נתיק אי לא נתיק שפיר דמי מאי טעמא מדאורייתא שעטנז אמ' רחמנא עד שיהא שוע טווי ונוז ורבנן הוא דגזרו ביה והאי כיון דנתקיה נתקיה. מתקיף לה ר' אשי ואימא או שוע או טווי או נוז והלכתא כמר זוטרא מדאפקינהו רחמנא בחד לישנא. איכא מאן דפריש שוע טווי ונוז שיהיו הצמר והפשתים שועים יחד וטווים יחד ומאי שועים מנפצים כדמתרגמי' על חלקת צואריו על שעיעות צואריה. ונוז פר''ש ז''ל ארוג או מחובר. וקשיא להאי פי' אם אית' דבעי' שועי' וטווי' יחד כלאים בציצי' למאי אצטריכינן רחמנא למשרייה והלא אינן שועין וטווין יחד ואין הפירוק הזה מספיק דקשיא ליה הא דגרסי' במנחות בתחלת פרק התכלת [ל''ט ע''א] אמ' רבא ש''מ קשר העליון דאורייתא דאס''ד דרבנן למאי אצטרך למשרא סדין בציצית פשיט' התוכף תכיפה אחת אינה חיבור אלא לאו ש''מ דאורייתא. משמע מהאי טעמא דתכיפה אחת הא שתי תכיפות חבור אפילו נימא קשר העליון דרבנן ואמאי והא אינן שועין יחד אלא לאו ש''מ דלא בעי' שועין וטוי' יחד. והכי פי' דמלתא שיהא הפשתן והצמר כל אחד ואחד בפני עצמו שוע טווי ואם הפשתן לבדו שוע וטווי והצמר לבדו שוע וטווי ואחר כך יארגם יחד או יחברם בשתי תכיפות זהו כלאים מן התורה אבל כלאים דרבנן שוע או טווי או נוז. וזה הדרך אחז רבי' יעקב ז''ל אלא שהוא מפרש נוז משזר, ולא כפר''ש ז''ל נוז מחבר דאם כן מאי או שוע או טווי או נוז, והלא שוע או טווי אינן כלאים בלא נוז. ועוד קשיא לפר''ש ז''ל הא דגרסי' בנדה האי מאן דאובד ליה חוטא דכתנא בגלימא וכו' דקרי ליה כלאים דרבנן ואמאי האי חוטא שוע וטווי הוא. ואע''ג דאיכא לדחוקי לאוקומיה האי חוטא בשאינו טווי לא מסתברא הכי דודאי סתם חוטא טווי הוא. ומיהו ר''ש ז''ל פי' במסכת נדה שוע יחד טווי יחד וכי תימ' מנין לציצית שיהא משזר דאצטריך קרא למשרא ביה כלאים. בהדיא תניא בספרי בפרש' ויקח קורח פתיל תכלת טווי ושזור אין לי אלא תכלת טווי ושזור לבן מנין הרי אתה דן הואיל ואמרה תורה תן תכלת ותן לבן מה תכלת טווי ושזור אף לבן טווי ושזור. 
<h3>[השלמה — ביצה]</h3>
------
מתני' [כלאים פ''ח מ''א] כלאי בגדים מותר לכל דבר ואינן אסורין אלא מללבוש. פי' מותר לאדם לתפור כלאים כדי למכור לעכו''ם ולא דמי לכלאי הכרם ולכלאי זרעים שאסורים מלזרוע דכתיב כרמך לא תזרע כלאים שדך לא תזרע כלאים אבל כלאי בגדים לא אסיר אלא מללבוש דלא תלבש כתי' ול''ד לבישה דה''ה העלאה דכתי' כלאים שעטנז לא יעלה עליך ואמר רפ''ק דיבמות [ד' ע''ב] דצריכי דאי אמר רחמנא לא יעלה עליך הוה אמינא העלאה כל דהו אסר רחמנא ואפי' מוכרי כסות כתב רחמנא לא תלבש שעטנז דומיא דלבישה דאית בה הנאה ואי כתב רחמנא לא תלבש הוה אמינא דוקא לבישה דנפישא הנייתה אבל העלאה דלא נפישא הנייתה לא כתב רחמנא לא יעלה עליך. ור''פ הגוזל [קי''ג ע''א] תניא לא ילבש אדם כלאים ע''ג עשרה בגדים אפי' להבריח בו את המכס משום ר''ע אמרו מותר להבריח בו את המכס ואמרי' התם דבדבר שאין מתכוין פליגי ת''ק סבר דבר שאין מתכוין אסור ור''ע סבר דבר שאין מתכוין מותר. וקיי''ל כר''ע דאמר בפ' במה מדליקין [כ''ט ע''ב] ריש כנישתא דבוצרה גרר ספסילא לעילא מר' ירמי' רבה א''ל כמאן כר' שמעון פי' דאמר גורר אדם מטה וספסל ובלבד שלא יתכוין לעשות חריץ אימר דאמר ר''ש בגדולה דלא אפשר בקטנה מי אמר מותיב רבה ר''ש אומר מוכרי כסות מוכרין כדרכן ובלבד שלא יתכוין בחמה מפני החמה ובגשמים מפני הגשמים והצנועין מפשילין במקל לאחוריהן והא הכא דאפשר למעבד כצנועין דכקטנים דמו וכי לא מכוין קא שרי ר''ש לכתחלה תיובתא דר' ירמי' רבה תיובתא וקיי''ל כר''ש דאמר אביי [שם כ''ב ע''א] כל מילי דמר עביד כרב לבר מהני תלת דעביד כשמואל מדליקין מנר לנר ומתירין מבגד לבגד והלכה כר''ש בגרירה הואיל והלכה כמותו לענין שבת ה''ה לענין כלאים דחד טעמא נינהו דהא מכלאים אגרירה איתותב ר' ירמי' רבה. ספ''ק דביצה [י''ד ע''ב] תניא לא יעלה עליך אבל מותר להציעו תחתיך אבל אמרו חכמים אסור לעשות כן שמא תכרך לו נימא אחת על בשרו ואמר ר' שמעון בן פזי אמר ריב''ל אמר ר' יוסי בן שאול משום קהלא קדישא שבירושלים אפילו עשרה מצעות זו ע''ג זו וכלאים תחתיהן אסור לישב עליהן. 
<h3>[או''ז הלכ' כלאים סימן רע''ז]</h3>
------
[ביצה י''ד ע''ב] מתני' משלחין כלים בין תפורין בין שאינן תפורין אע''פ שיש (עמהן) [בהן] כלאים והם לצורך המועד אבל לא סנדל של עץ ומחופה עור ומסמרות קבועין בו שגזרו חכמים עליו שלא לטלטלו בשבת וביו''ט משום מעשה שהיה שנהרגו הרוגים על ידו במסכת שבת [ס' ע''ב] ולא מנעל שאינו תפור דלא חזי למידי ר''י אומר אף לא מנעל לבן שלא היה דרכן לנועלו מפני שהוא צריך אומן להשחירו. בשלמא תפורין חזו למלבוש שאינן תפורין חזו לכסויי אלא כלאים למאי חזו אלא בוילון והאמר עולא מפני מה וילון טמא מפני שהשמש מתחמם בו פירש''י זצ''ל בוילון שראוי לפרוס כנגד הפתח מפני מה אמרו מקבל טומא' ולא עשאוהו כאחת ממחיצות הבית שאינן מקבלות טומא', מפני שהשמש מתחמם בו כנגדו מתעטף בשוליו לפיכך יש תורת כלי עליו וכיון דמתחממין כנגדו אסורין לעשותן כלאים אלא בקשין בגדים קשין שאינם מתחממין מותר לישב עליהן. מורי רבי' אב''י העזרי ז''ל היה אומר בשם רבי' יואל אביו זצ''ל שמותר לפרוס בגד כלאים ע''ג הגיגית כשרוחצי' בה וסברתו דהואיל שאינו כ''א מעמיד חום בעלמא כה''ג לא שייך כלאים ונראה בעיני אני המחבר להביא ראיה לדבריו מוילון דשמעתין דאי לאו דמתעטף בשוליו אע''פ שהיה מעמיד החום כגון שפרסוהו כנגד הפתח להגן מן הרוח או מן הגשמים אפ''ה לא הוי בי' משום כלאים דאי לא תימא הכי לל''ל מפני שהשמש מתחמם כנגדו תיפוק לי משום שמגין עליהם מפני החמה ומפני הגשמים וההי' דבמה מדליקין [שבת כ''ט ע''ב] דמסיק ובלבד שלא יתכוין בחמה מפני החמה ובגשמים מפני הגשמים התם פירש''י ז''ל דמיירי שלובשן בשוק כדי להראותן למוכרן דלא אסר' תורה אלא לבישה שהיא להתחמם כדרך כל הלובשין והעלא' דומיא דלביש' נמי מיתהני בה הלכך מי שהוא לובש צריך ליזהר שלא יתכוין בחמה מפני החמה ובגשמים מפני הגשמים ובה''ג כתוב מפני מה אמרו וילון אסור בכלאים הלא אינו עשוי להתכסות בו (אין) [אלא] לאוהל בעלמא להגן מן החמה ומן הגשמים וכלאים אינן אסורי' אלא דרך לבישה מפני שהשמש מתחמם כנגדו ומתעטף בשוליו לפיכך יש עליו תורת לבוש עכ''ל ה''ג הרי פירשו (בפרקין) [בפי'] דהיכא שמגין מפני החמה ומפני הגשמים בלא דרך לביש' שאין בו משום כלאי' ומי דוחקני לחלק או באיזו סברא אחלק בין מגין מן הצנה שלא תבוא בין מגין מן החום שלא יצא אחרי שלא אסרו חכמים כלאים אלא דרך מלבוש ולא דמיא לההיא דהגוזל ומאכיל [ב''ק קי''ג ע''א] דתניא לא ילבש אדם כלאים [אפי'] ע''ג עשרה [בגדים] אפי' להבריח בו המכס משום ר''ע אמרו מותר להבריח בו המכס ואמרי' התם דבדבר שאין מתכוין פליגי דהתם אפי' לת''ק נאסר משום שהיא דרך לבישה ואפי' לר''ע הוה אסור התם אי לאו משום דלא מתכוין הוא אבל הכא דלאו דרך לביש' הוא שרי לכ''ע. והייתי סבור לאסור משום דאמרינן בירושלמי פ' בתרא דכלאים [ה''ב] ר' אבהו בשם ר' יוחנן בלנרי נשים אסור משום כלאים הוא בלנרי נשים הוא בלנרי אנשים מהו בלנרי רבנן דקיסרין אמרין אנטיטיה והייתי מפרש בלנרי היינו מסך שפירסוהו על גבי גיגית בשעת רחיצה כדתנן במסכת (כלאים) [כלים] פ' הכרים והכסתות סדין שהוא טמא מדרס ועשאו וילון טהור מן המדרס ה''ג בערך בילן ובערך בלן פי' בלן מסך וה''פ ר' יוחנן אמר בלנרי נשים אסורה משום כלאים מפני שהנשים כשרוחצות אי אפשר להן בלא כיסוי גיגית מפני שכולה ערוה והוי מלבוש לצניעות וגם פעמים מכסה עצמה בבילן זה מפני הצניעות הלכך אסור משום כלאים אבל בלנרי אנשים שרו שהאיש רוחץ בגיגית מגולה ולא איכפת ליה וסתמא דתלמודא דירושלמי פליגא אר' יוחנן ואמר הוא בלנרי נשים הוא בלנרי אנשים ששניהן אסורין או משום שלא לחלק בין בלנרי אנשים לשל נשים או משום שפעמים כשרואה את רבו ומכסה בו את עצמו כדאמרי' התם בסמוך מטפחת הספוג פעמים כשרואה את רבו ומתעטף בהאי נמי מפני שפעמים כשיוצא מן הגיגית מתכסה בה מפני הקור היה נראה לי לאסור אותה. מיהו טורח הוא בעיני לבדות לי פי' מלבי מפני שלא קבלתי ועוד דילמא בלנרי נשים דירושלמי היינו בלרי דתוספתא דתנן בתוספתא דכלאים פ' כלאי הכרם בלרי נשים אין בהן משום כלאי' ואם תפורות מקבלות טומא' ואסורות משום כלאים ובלרי דתוספתא היינו סדינים כההיא דס''פ חבי' [שבת קמ''ז ע''ב] האוליירין מביאין בלרי נשים ובלבד שיתכסה בהן ראשו ורובו ופרש''י זצ''ל בלרי נשים סדינין שהן מסתפגות מותר להביאם דרך מלבוש לבית המרחץ ובערך בלר פירש מביאין בלרי נשים פי' סדינים לפי שהנשים אין רוחצות בלא סדינים פ''א צניפות של ראשי הנשים ולפי' זה הא דמסיים בירושל' הוא בלנרי נשים הוא בלנרי אנשים לאו סתמא דתלמודא קאמר אלא ר' יוחנן קאמר לה. 
<h3>[או''ז הלכ' יו''ט סימן שמ''א]</h3>
------
[ביצה ט''ו ע''א] אמר רב הונא בריה דרב יהושע האי נמטא גמדא דנרש שריא. פי' לבד שקורין פילסטא. גמדא, קשה כמו גמוד מסאני בערבי פסחים דבר שהוא כווץ ונעשה קשה וכ''כ בערוך נמטא גמדא לבד קמוץ וקמוט והוא קשה ופרש''י שריא לישיבה שאינו מחמם וכן הא דאוקימנא כלאים דמתני' בקשין פירוש שאינם מחממים מותר לישב עליהן ר''ל דוקא לישב עליהן שרי אבל לכסות בהם בחמה מפני החמה או מפני הגשמים אסור שהוא דרך מלבוש ונהנה מהן הלכך כובעים שלנו שיש עליהן רצועות צריך ליזהר שלא יהא תפורות הרצועות בכובע חוטין של פשתן והלבדי' שהן רכים מחממין ותנן בפ' בתרא דכלאים [מ''ט] הלבדין אסורים מפני שהן שועין פי' רבי' שמשון בר' אברהם זצ''ל טורפין הצמר והפשתן זה עם זה ומחברן כעין (לבד) [בגד] ע''י אומנות בלא טויה ואריגה ולעיל מזה במתני' ז' פירש רבי' שמשון המנעלים העשוין בפני' בלבדי' צריכין בדיקה שלא יהו תפורין בפשתן. א''ר פפא ערדלין אין בהם משום כלאים פי' בערוך כלים של צמר כגון מנעלים ונועלין אותו תחת מנעלים ולא פי' למה אין בהן משום כלאים ופירש''י בשם תשובת הגאונים שרגילין ללובשן תחת מנעלים, וטולין עליהן עור של תיישין מעובדין תחת קרקעיתו וכנגד העקב של רגל עושין אותו של צמר ואין בהן משום כלאים דקשין הן וזהו כמו כן דומה לישיבה שאינו דרך העלאה. תנן פ' בתרא דכלאים [מ''ז] מנעל של זרב אין בו משום כלאים פי' רבי' שמשון בר' אברהם של זרב לשון חימום מלשון יזורבו נצמתו כלומר מנעל העשוי לחימום של רגל ועושין מנעליהן כפולין וביניהן משימין משי או עשבים או פשתן אין חוששין שמא שם ביניהם צמר. ירושלמי אית דאמר דזריבי עמרא מלגאו כהדא דר' זירא מפקד לר' אבא [בר זבינא] אימא לבד (דישון) [ראשון] דלא יחוט לי' מסאני' בכיתן אלא ברצועה ומודי ר' זירא בהן דאסר פסקי דעמר ע''ג פיסקי דכיתן הוא שרי [דהוא] שנץ גרמיה והיא נחתא לה בערוך גרס מנעל של זרד ופי' מנעלין של עור שמגיעין עד הירך. בעון קומי ר' לא מהו מיחט מסאני בכותן אמר לון כגון ר' זירא (דלא) [דאמר] אסור מודי ר' לא בהן דילבש דרדסין דעמר ע''ג דרדסין דכיתן דהוא אסור דלא שלח עיליי' אי לא שלח ארעייה ויש לי ללמוד מיכן שאסור ללבוש אנפילאות של צמר ע''ג אנפילאות של פשתן או להיפך שאינו יכול להפשיט התחתון אם לא יפשיט העליון תחילה ואינו דומה לקוטה של צמר שאנו לובשין ע''ג חלוק של פשתן כי יכול היטב לפשוט חלוק של פשתן קודם שיפשיט מעליו קוטה של צמר. הני צררי דפשיטי (וחזי) אין בהן משום כלאים פירש''י בגד כלאים שצוררים בו מעות מותר לתתן בחיקו שהמעות מקשין אותו ואינו מחמם. דביזרני שצרורים בו זרעים יש בהן משום כלאים [רב אשי אמר אחד זה ואחד זה אין בהן משום כלאים] לפי שאין דרך חימום בכך ירושלמי פ' בתרא דכלאים אבוי דרב ספרא שאל לר' זירא מהו מיתן פריטין גו גולתא ומקטרינון בחוטין דכיתן מהו מיתן פריטין גו סדינא ומקטרינון בחוט עמר א''ל חכים רבי לרב הונא דהוא אסר ר' אבינא אמר אסור שמואל אמר מותר רבי יעקב בר אחא אמר בשם ר' יסא מותר. 
<h3>[או''ז הלכ' יו''ט סימן שמ''א]</h3>
------
אפילו עשר מצעות זו על גבי זו וכלאים תחתיהן אסור לישב עליהן. 
<h3>[פסקי או''ז כלאים]</h3>
------
משלחין כלים בין תפורין בין שאינם תפורין ואפילו כלאים קשין שאינם מחממין ומותר לישב עליהן והן לצורך המועד. מותר לפרוס בגד כלאים על הגיגית כשרוחצים בה. 
<h3>[פסקי או''ז — ביצה]</h3>
------
כובעים שלנו שיש עליהם רצועות צריך להזהר שלא יהו תפורות הרצועות בכובע בחוטין של פשתן והמנעלים העשוין בפנים בלבדים צריכין בדיקה שלא יהו תפורים בפשתן. ערדלין אין בהם משום כלאים דקשין הן ותשמישן דומה לישיבה. מנעל של זרב פי' [כפול] ובין הכפלים משימין משי או עשבים או פשתן אין חוששין שמא שם ביניהם צמר. ואסור ללבוש אנפיליאות של צמר על גבי אנפיליאות של פשתן. בגד כלאים שצרורין בו מעות או זרעים מותר לתתו בחיקו, וליתן מעות בבגד צמר ולקושרו בחוט של פשתן או בבגד פשתן ולקושרו בחוט של צמר רב הונה ור' אבינא אסרי שמואל ור' יעקב בר אחא בשם ר' יסא מתירין. 
<h3>[פסקי או''ז — ביצה]</h3>
------
[ביצה י''ד ע''ב] מתני'. משלחין כלים בין תפורין בין שאינן תפורין [ו]אע''פ שיש בהן כלאים והן לצורך המועד, אבל לא סנדל המסומר ולא מנעל שאינו תפור. ר' יהוד' אומ' אף לא מנעל לבן מפני שצריך אומן, זה הכלל כל שניאותין בו ביום טוב משלחין אותו. בשלמא תפורין חזו למילבש שאינן תפורין חזו לכסויי, אלא כלאים למאי חזו, וכי תימא חזו למימך תותיה והתניא לא יעלה עליך [ויקרא י''ט] אבל אתה מותר להציעו תחתיך, אבל אמרו חכמ' אסור לעשות כן שמא תיכרך לו נימא על בשרו. פי' אע''פ שאין בנימא כלאים כיון שמחוברת לבגד שבו כלאים אסור, שהיריעה שיש בקצתה כלאים אסור להעלות עליו מקצתה האחר ואע''פ שאין בו כלאים, שכיון שהוא בגד אחד כלאי' הוי. וכי תימא דמפסיק מידי ביני ביני, והאמ' ר' שמעון בן פזי אמ' ר' יהו' בן לוי אמ' ר' יוסי בן שאול אמ' ר' משו' קהלא קדישא שבירושל' אפי' עשר מצעות זו על גבי זו וכלאים תחתיהן אסור לישן עליהן, ואלא בוילון, והאמ' עולא מפני מה אמרו וילון טמא מפני שהשמש מתחמם כנגדו, [ט''ו ע''א] אלא בקשין, וכי הא דאמ' רב הונא בריה דרב יהושע האי נמטא גמדא דנרש שריא. פי' לבד קשה שעושין בנרש. והאמ' רב פפא עדילרין אין בהן משום כלאים. פי' כמין בגד [נ''א. מין לבד] קשה תחת כף הרגל ומלמעלה הוא עור. ואמ' רב פפא צררי דפשיטי אין בהן משום כלאים. פי' אם היו זוזין קשורין בתוך מטלת של כלאים והכניסן לתוך חיקו אין בהן משום כלאים, מפני שהן קשין ואין מחממין, אבל דבזרני יש בהן משום כלאים. רב אשי אמ' אחד זה ואחד זה אין בהן משום כלאים לפי שאין דרך חימום בכך. והאי דאמרן אפי' עשר מצעות זו על גבי זו אסור', דווק' במצעות הראויות להתכסות בהן, ומשום גזירה שמא יתכסה בהן, אבל אם הן בכרים וכסתות שאין דרכן להתכסות [בהן] היכא דמפסיק מידי שרי, כדתנן בפרק בתרא דכלאים [מ''ב] הכרים והכסתות אין בהן משום כלאים ובלבד שלא יהא בשרו נוגע בהן, אלמא היכא דמפסיק מידי שאין בשרו נוגע בהן שרי, והאי דאמרן דנמטא גמדא דנרש שריא דווקא להציעו תחתיו אבל בהעלאה אסור, דהא בגדי כהונה קשין הן ואמרי' בפרק קמא דערכין [ג' ע''ב] דכהנים בשעת עבודה אשתראי לגביהו אבל שלא בשעת עבודה אסורין ללובשן. ובמסכת תמיד [כ''ז ע''ב] מוכיח שהם קשין ומפני זה מקפלין אותן ומניחין אותן תחת ראשיהן כשהיו ישינין, והלבישה שלהן היא אסור' מפני [שהלבישה] (ש)עשויה לכבוד ואע''פ שאינן מתחממין בלבישתן יש בהן כבוד. 
<h3>[פסקי הרי''ד — ביצה]</h3>
------
משלחין בגדים ביום טוב בין תפורין בין שאינן תפורין, לפי שהתפורין ראויין ללבישה ושאינן תפורין ראויין להתכסות בהן, והוא שצריכין לו במועד, ואם יש בהן כלאים אסורין לפי שהכלאים אינן ראויין לו, ואפילו אם היה ווילון שהוא בגד שפורסין אותו למחיצה אינו ראוי לעשותו כלאים לפי שפעמים שהשמש מתחמ' בו, ואם היו כלאים קשים משלחין אותם ביום טוב שראויין לו להציען תחתיו. 
<h3>[פסקי ריא''ז — ביצה]</h3>
------
שלשה חילוקין הם בכלאים, בגדים רכים שראוי להתכסות בהם אסור לאדם להציען תחתיו, ואפי' אם היו עשר מצעות זו על גבי זו וכלאים תחתיהם אסור לו לשכב עליהם גזירה שמא יעלו עליו והתורה אמרה [ויקרא י''ט] ובגד כלאים שעטנז לא יעלה עליך, ואם אין ראוי להתכסות בו כגון הכרים והכסתות אם היו מוצעין תחתיו ואין בשרו נוגע בהם מותר, כמו שמבואר במשנת כלאים [פ''ט מ''ב], ואם היו קשין שאין ראוי להתחמם בהם אע''פ שבשרו נוגע בהם מותר, לפיכך העדולרין שמשימין כמין לבד קשה תחת פרסת הרגל אין בהם משום כלאים, ולא הותרו הקשין אלא להציען תחתיו אבל להתכסות בהן אסור, שנ' [שם] ובגד כלאים שעטנז לא יעלה עליך, שהרי בגדי כהונה קשין הן שהיה חוטן כפול [לכ''ד חוטים ולא הותרו כהנים אלא בשעת עבודה אבל] שלא בשעת עבודה אסורין הן ללובשן כמו שמבו' בפרק ראשון שלערכין [ג' ע''ב], אבל מקפלין אותן ומניחין אותן תחת ראשיהן כשהיו ישינין כמו שמבואר במסכת תמיד [כ''ה ע''ב], וכן ביאר מז''ה. בגד כלאים שצרר בו מעות או זרעונים ונתנן בחיקו מותר, ואע''פ שהזרעונים רכים הם ומתחמם בהם אין דרך חימום בכך. ומותר ללבוש בגד כלאים כדי להבריח בו את המכס, והוא שאינו מתכוין ליהנות בו כגון שהיה לבוש בגדים יפים ממנו שמתחמם בהן ומתכבד בהם וכל דבר שאינו מתכוין מותר, וזה מבואר בפרק הגוזל ומאכיל [קי''ג ע''א]. וכן נראה בעיניי שמותר ללבוש בגד כלאים [כשהוא רוצה לקנותו וצריך לבודקו ולכסות על גופו שהרי אין מתכוין] ליהנות בו לפי שעה, וכן ביארתי שם בקונטרס הראייות בראיית. אין משלחין סנדל המסומר ביום טוב לפי שאסור לנועלו ביום טוב, אבל מטלטלין אותו לכסות בו את הכלי כמו שביארנו בפרק במה אשה יוצאה. וכן [אין] משלחין ביום טוב סנדל שאינו תפור אע''פ שהוא אחוז ביתידות לפי שאינו ראוי לנועלו. ומשלחין תפילין ביום טוב אע''פ שאין אדם מחוייב בהן ביום טוב הרי מחוייב בהן בחולו שלמועד, ואינן צריכין שום תיקון והרי שולחן לצורך המועד כמבואר בקונטרס הראייו'. 
<h3>[פסקי ריא''ז — ביצה]</h3>
------
גרסינן בנדה בפרק האשה (ס''א ב') אמר מר זוטרא האי מאן דאבד ליה חוטא דכיתנא בגלימא דעמרא ולא ידעינן אי נתקיה אי לא נתקיה שרי דספיקא דרבנן היא דשעטנז אמר רחמנא, פירוש החוט הזה הוא חוט יחידי שאינו שזור, מתקיף לה רב אשי ואימא או שוע, פירוש וחברו כעין לבדין או טווי בלא שוע ונוז פירוש וחברו כעין בגדים גרועים או נוז פירוש ששזר פתילה של צמר ופתילה של פשתן וחברן יחד, ומסיק דהלכה כמר זוטרא מדאפקינהו רחמנא בחד לישנא דשעטנז בעינן בצמר ושעטנז בעינן בפשתים. אמנם מדברי סופרים אסור אפילו אחד מהם כדתנן במסכת כלאים (פ''ט מ''ט) הלבדים אסורין (משום) [מפני] שהן שועין, וגרסינן במסכת תמיד (כ''ז ב') ובמסכת ביצה (ט''ו א') האי נמטא גמדא דנרש שריא פירוש הלבדים הקשין מותרין אף בלבישה מפני שאפילו (אף) לבדים הרכים אינם אלא מדברי סופרים (ביצה שם תד''ה אלא) ומסקינן במסכת תמיד (שם) דבגדי כהונה שהן שעטנז וקשים הותר בהן הצעה דרבנן כדתניא (ביצה י''ד ב') לא יעלה עליך אבל אתה מותר להציעו תחתיך אבל אמרו חכמים אסור לעשות כן שמא תכרך לו נימא על בשרו. 
<h3>[סמ''ג לאוין סימן רפ''ג]</h3>
------
עוד שם (כלאים פ''ט מ''ד) תכריכי(ן) המת, ומרדעת של חמור שיושב עליהם אין בהן משום כלאים, פירוש (רמב''ם כלאים פ''י הל' כ''ה) ובלבד שלא יהיה בשרו נוגע בה, אף על פי שאסרו חכמים (ביצה י''ד ב') הצעה שמא תכרך לו נימא הני מילי במידי דאורחיה בלבישה [גזור] אבל מרדעת וכרים וכסתות דלאו אורחייהו בלבישה לא גזור (ע''פ ר''ש מ''ד ומ''ב). ואם לחשך אדם לומר מאי שנא מציצית שאומר בפרק התכלת (מנחות מ''א ב') שכשמת יניחו לו ציצית אומר רבינו יצחק (נדה ס''א ב' תד''ה אבל) מפני שבימיהם היו לכולם ציצית בחייהם אבל עכשיו שאין לכולם ארבע כנפות רגילין להסירן קודם קבורה שלא יתביישו אותם שלא היו להם ציצית בחייהם כדאיתא בפרק בתרא דנדה (ע''א א') בתחילה היו מטבילין כלים על גבי נדות מתות והיו נדות חיות מתביישות התקינו שיהו מטבילין על הכל. 
<h3>[סמ''ג לאוין סימן רפ''ג]</h3>
------
[שבת נ''ז ע''ב] איסתימא אין בה משום כלאים, שהיא כעין לבד, שאינו שוע טוי ונוז, וגם הוא קשה. הילכך לא גזרו ביה רבנן. וכן אם בגד [גמור הוא] שוע טוי ונוז להציעו תחתיו, אם קשה הוא מותר, שלא גזרו בו רבנן. אך העלאה ובגד גמור, אע''פ שהוא קשה אסור מן התורה. וכן כרים וכסתות ומרדעת ומילי טובא חשיב במסכת כלאים [פ''ט מ''ב] דמותר להציען תחתיו משום דאין שייך בהו כריכת נימא. פר''י. 
<h3>[פסקי מהרי''ח — שבת]</h3>
------
[ביצה י''ד ע''ב] פיס'. אע''פ שיש בהן כלאים. לקמן מפרש למאי חזו. סנדל המסומר. דאפי' לנועלן ממיטה למיטה אסור, כדאיתא בשבת בפר' במה אשה יוצאה [ס' ע''ב]. מנעל שאינו תפור. לא חזי ליה למידי. ואע''ג דנקיט בסיכי. הגלד מחובר עם העור שלמעלה ביתידות קטנים חתיכות קנים קטנים מאוד מאד. כל שניאותין. שנהנין. למימך. לישן. שמא יעלה נימא על בשרו. ועובר משום (על) שעטנז לא יעלה עליך. אפי' י' מצעות זו על זו וכלאים ביניהן אסור לישן עליהן. שמא ישן עליהן בלא הפסק. בויל[ו]ן. יריעה פרושה לפני המיטה. מפני מה אמרו וילון טמא. ולא יהא ככותל הואיל דתמיד פרוש שם. מפני שהשמש מתחמם בו. והוי כשאר בגדים. 
<h3>[ריבב''ן — ביצה]</h3>
------
[ביצה ט''ו ע''א] בקשין. כעין נטמא, לבד קשה. עדילרין. כעין גלד שלעור שמניח בפרסת הרגל. צררי דברזני. קשרי כלאים שיש בהם זרעים או מעות, אין דרך חימום בכך ואפי' אם הוא מתחמם. לא ימכרנו לגוי. שמא יחזור וימכרנו לישראל. ולא יעשנו מרדעת. שמא יטלנו משם ויעשנו טלאי בבגדו. אבל עושהו תכריכין למת. שכיון שמת אדם נעשה חפשי מן המצות. כיון דלא ידיע. שאינו ניכר בו הכלאים. מינתר נתר. נשר הכלאים. שוע. זהו פשתן סרוק וצמר סרוק. נוז. יש מפרשין שזור ויש מפרשין ארוג, פירש ר''ש שיהו הפשתן והצמר סרוקין ושעועין וטווין יחד ואחר כך ארוגין יחד ולמאן דאמ' נוז שזור, שזורין יחד. ויש מפרשין כל אחד סרוק בפני עצמו וטווי בפני עצמו ואחר כך ארוגין יחד ורבנן הוא דגזרו אפי' שוע או טווי או נוז. והאי גלימא מדרבנן הוא דאינו שזור, כיון דנתקיה נתקיה. ומותר ואין צריך לחוש שמא לא אינתיק. ואימ' או שוע או טווי או נוז. חייב מדאוריתא. בחדא מילתא. בדיבור אחד. 
<h3>[ריבב''ן — ביצה]</h3>
------
בספר הישר, קשיא לי, הא דאמרינן במסכת ביצה [ט''ו ע''א] ומייתי לה ביומא [ס''ט ע''א] ובמסכת תמיד [כ''ז ע''ב], בגדי כהונה שאני דקשין הן, דהא אמרינן במסכת ערכין [ג' ע''ב], הכל חייבין בציצית, כהנים לויים וישראלים, ופרכינן, פשיטא, ומתרצינן, כהנים איצטריכא ליה, מהו דתימא כהנים הוא דאישתרי כלאים לגבייהו כו'. הא שמעינן מהכא דיש בו משום כלאים, ותו אמרינן שאני בגדי כהונה דקשין הם אבל הצעה דהיא מדרבנן קאמר דלא גזרו אלא ברכין, דאמר רב הונא בריה דרב יהושע האי נמטא גמדא דנרש, שריא, וכן צררי דפשיטי בחיקו שקשין הם ואינן שוע טווי ונוז ולבישתן דרבנן, והקשין לא גזור בהו רבנן אלא בלבישתן אם הן כעין לבדין ולא בהצעתן אם הם אפילו שוע טווי ונוז, לפיכך לבישת נמטא [גמדא דנרש מותרת] דלא עבוד רבנן תקנה בקשין, כדאמרינן [ערובין ס''ג ע''ב] במילי טובא במילתא דלא שכיחא לא גזור רבנן, גם גבי כלאים אין לבישה בקשין, והיינו טעמא דמרדעת דחמור [כלאים פ''ט מ''ד], דאפילו ברכין מותרין, כדאמרינן [נדה ס''א ע''ב], בגד שאבד בו כלאים לא יעשנו מרדעת לחמור הא בידוע מותר. וכן בטפיטין של סוס, וכן בכרים וכסתות דאיכא מידי טובא דלא גזרו בהו רבנן. וכובעין של לותיר מותרין הן, דקשין הן, והם נמטא גמדא דנרש, דאינן טווי ונוז דקשין הם אפילו העלאתו מותרים דלא גזרו בהו רבנן כדפרישית. 
<h3>[שבלי הלקט דין כלאי בגדים סימן מ''ד]</h3>
------
והצעת הקשין מותרת לכתחילה, שכיון שאינם בני חימום לא גזרו חכמים בהצעתן, כדאמרינן גבי בגדי כהונה פרק בא לו, [יומא ס''ט ע''א] ובמסכת תמיד, [כ''ז ע''ב] שהיו מניחין אותן תחת מראשותיהם ולא גזרו בהם חכמים מפני שהם קשין, ואע''פ שהצעתן מותרת לכתחילה לבישתן אסורה מדאורייתא, כדאמרינן בפרק קמא דערכין [ג' ע''ב], דכהנים אשתרי כלאים לגבייהו, ודוקא בעידן עבודה אבל שלא בעידן עבודה אסירי, אלמא שלא בשעה אע''ג שהן קשין יש כלאים בלבישתן. וכן הקשה ר''ת ז''ל ותירץ בספר הישר, דהעלאתן אסורין מן התורה והצעתן מותרת לכתחילה ולא גזרו בהו רבנן. ונראה לי שזהו טעם הדבר, שהלבישה היא, פעמים לחמם, פעמים לכבוד, פעמים להגן מפני החמה ומפני הצינה, הלכך, בגדי כהונה אע''פ שהן קשין ואין בהם חימום יש בהם כבוד, והלכך לבישתן אסורה מן התורה, אבל ההצעה שלא נאסרה אלא מדרבנן, לא גזור רבנן אלא ברכין שעשויין לחמם אבל בקשין לא, ומשום הכי האי נמטא גמדא דנרש שריא, ודוקא להצעה אבל [לא] ללבישה, אע''פ שהלבדין אינן אסורין אלא מדרבנן מפני שאין בהן שוע וטווי ונוז אלא שוע לבד, כך אמרו בקשין כמו ברכין, שכיון שאילו היה בהן שוע וטווי ונוז היו אסורין מן התורה כדילפינן מבגדי כהונה, השתא שהן שועין בלחוד אסורין מדרבנן. וכך פירש רבנו שלמה זצ''ל ביום טוב, [ט''ו ע''א] בקשין, בגדים קשין שאינן מחממין מותר לשכב עליהם, ובנמטא גמדא דנרש שריא, פירש, לשכיבה. אבל ר''ת פירש בספר הישר דנמטא גמדא דנרש אפילו בהעלאה מותרין דכיון דאיסורן ברכין אינו אלא מדרבנן בקשין לא גזרו. ואין נראה לי, דכיון שהלבישה לא בדרך חימום בלבד נאסרה אלא אפילו לכבוד, כדילפינן מבגדי כהונה, כך הוא איסורא דרבנן בקשין כמו ברכין כדפרישית. ואין לחלק אלא בהצעה שלא אסרוה אלא בדרך חימום. ומאי דאמרינן התם ביום טוב ערידלין אין בהן משום כלאים, אין לפרשם שהיו עולין על גב הרגל, אלא תחת כפות הרגלים היו עושין אותן, שאם היו עולין על גב הרגל אע''פ שאין בהם חימום אלא להגן עבידי, כיון שדרך העלאתן בכך אסירי, שכל לבישה אסורה ואע''פ שעשויין להגן. וכן מוכח פירוש רבינו שלמה, שלמטה מן הרגל היו והצעתן של קשין אע''פ שבשרו נוגע בהן שריא, וליכא למיגזר בהו שמא יעלה על בגדו דהא לא להתחמם עבידי. 
<h3>[שבלי הלקט דין כלאי בגדים סימן מ''ד]</h3>
------
הא דאמרינן ביום טוב, ערידלין אין בהם משום כלאים, אין לפרשם שהיו עולים על גב הרגל, אלא תחת כפות הרגלים היו עושין אותם, שאילו היו עולין על גב הרגל אעפ''י שאין בהם חמום אלא להגן עבידי, כיון שדרך העלאתן בכך אסירי שכל לבישה אסורה אעפ''י שעשויה להגין. וכן מוכח פירוש רש''י שלמטה מן הרגל היו. והצעתן של קשין אע''פ שבשרו נוגע בהן שריא. וליכא למיגזר בהו שמא יעלה על בגדו דהא לא להתחמם עבידי. 
<h3>[שבלי הלקט הקצר דין כלאי בגדים סימן מ''ד]</h3>
------
ולהרב ר' ישעיה ז''ל מצאתי, מאי דכתב מר שהתירו כלאים של כרים וכסתות, וראייתם ממתניתין דמסכת כלאים [פ''ט מ''ב], הכרים והכסתות אין בהן משום כלאים, וטעמא משום שאינן בהעלאה, ומה שאנו אומרים בפרק בא לו [יומא ס''ט ע''א], לא יעלה עליך אבל אתה רשאי להציעו תחתיך, אבל אמרו חכמים אסור לעשות כן שמא תיכרך לו נימא על בשרו. התם כלאים גמור שהוא אסור מן התורה, כגון מלבוש שדרכו בהעלאה, בין מלאין בין ריקנין. נראה לי, שיפה חלקו ונתנו טעם, דכרים וכסתות אין דרכם בהעלאה, דודאי קשיא מתניתן דכלאים למתניתא דתניא, אבל אמרו חכמים אסור לעשות כן כו', וגם למאי דאמרן משום קהלא קדישא דירושלם, אפילו עשר מצעות זו על גב זו וכלאים תחתיהן אסור לישן עליהם, ואין לומר דמתניתן דכלאים דין תורה קאמרה, אבל לעולם ההצעה אסורה מדרבנן, דכל מידי דהוה אסור מדרבנן לא הוי תני בהו אין בהם משום כלאים, דמשמע דלכתחילה הן מותרין ואין לו להזהר אלא שלא יהיה בשרו נוגע בהן, גם אין לומר דתנא דכלאים אית ליה מאי דתניא שמא תיכרך לו נימא על בשרו ומשום הכי קתני שלא יהיה בשרו נוגע בהן, אלא דמפסיק מידי כדאמרינן בשלהי פרק קמא דיום טוב [ט''ו ע''א], אבל לית ליה דקהלא קדישא דאסרו אפילו עשר מצעות זו על גב זו, דאם כן, כי מקשה תלמודא על מאי דתנן התם ביו''ט משלחין כלים בין תפורין בין שאינן תפורין אע''פ שיש בהן כלאים. כלאים למאי חזי, וכי תימא חזי למימך תותיה, והתניא, לא יעלה עליך כו' עד וכי תימא דמפסיק מידי ביני ביני, והאמר ר' שמעון בן פזי א''ר יהושע בן לוי א''ר יוסי בן שאול משום קהלא קדישא דירושלם אפילו עשר מצעות וכו'. ואם איתא, לישני ליה, דהאי תנא לית ליה דקהלא קדישא דירושלם ו[כ]דתנן הכרים והכסתות אין בהם משום כלאים ובלבד שלא יהא בשרו נוגע בהם, אלמא כי מפסיק מידי שרי, אלא לאו שמע מינה, ליכא מאן דפליג על קהלא קדישא דירושלם ותניא דכלאים כרים וכסתות דוקא נקט מפני שאינן בהעלאה, אבל לעולם כלים דבני העלאה נינהו אפילו עשר מצעות זו על גבי זו והם מלמטה אסורין משום קהלא קדישא והתם ביום טוב דמוקי לה בקשין ה''ה דהוה מצי לאוקומה בכרים וכסתות דלאו בני העלאה נינהו, אלא רבותא נקט, דגם בקשין מיתוקמא דאין צריך ליזהר שלא יהא בשרו נוגע בהן. אבל מיהו, מה שאמרו דכרים וכסתות מותרין בין מלאים בין ריקנים זה ודאי אינו (כלאים) [כלום], דאע''ג דלאו בני העלאה נינהו מ''מ איסור דרבנן יש בהעלאתן, ומשום הכי תני, ובלבד שלא יהא בשרו נוגע בהן, ומשום הכי מחלק נמי הירושלמי [כלאים פ''ט ה''א] בין מלאין לריקנין, ובין נתון על גבי מטה לנתון על גבי אצטיבא, שאם יהיו מלאים יהא גופו שוקע בהן ויעלו עליו, או אם היו על גבי מטה שהיא מסורגת בחבלים וישקע גופו בהן ויעלו עליו, ומרדעת של חמור נמי שריא למרכב עלה ובלבד שלא יהיה בשרו נוגע בה, כדתני גבי כרים וכסתות, אבל להעלותם עליו אסור מדרבנן, ומשום הכי קתני [פ''ט מ''ד] לא יתן את המרדעת על כתפו אפילו להוציא עליה את הזבל. 
<h3>[שבלי הלקט דין כלאי בגדים סימן מ''ד]</h3>
------
להרב ר' אברהם ב''ר דוד זצ''ל, אודיעך מה שבעיני מענין כלאים. דודאי כלאים דאורייתא שוע טווי ונוז כולהו כחדא בעינא כדאמרינן במסכת נדה, והלכתא כמר זוטרא מדאפקינהו רחמנא בחד לישנא. וזהו פירוש שוע טווי ונוז, צמר ופשתים מנופצים ומעורבים ביחד וטוה אותם ביחד, ומאותו טווי אורג בגד וזהו בגד כלאים שעטנז, אבל אם אינם ביחד שוע טווי ונוז אינו מן התורה אלא איסורא מדרבנן וגדר גדול שגדרו בכלאים. ומשכחת לה שוע לחודיה שאסור מדרבנן, כגון הלבדין שאמרו במסכת כלאים [פ''ט מ''א], הלבדין אסורין מפני שהן שועין. וטווי משכחת לה בלא נוז, כגון שנפץ ומערב הפשתן והצמר וטוה מהן משיחה לקשור בהן מתניו ואין בו נוז שהוא ארוג. ונוז לחודיה משכחת, שטוה הפשתן בפני עצמו והצמר בפני עצמו וארגן. וכל אחד ואחד מאלו מדרבנן אם לא יזדמנו שלשתם בבת אחת. ולשון שוע מלשון וטח את הבית, דמתרגמינן [ויקרא י''ד] וישוע ית ביתא, ולשון נוז הביא הרב רבינו האי גאון זצ''ל ראיה שלשון נוז חיבור הוא, כדאמרינן [חולין נ''ד ע''ב] ואי איפסק ניביה טרפה, ומשמע הגירסא שלו ניזיה הוא, ובגירסא שלנו ניביה כתוב. והקושר כמו כן הוא כלאים דאורייתא, שאדם קושר חוט של פשתן בחוט של צמר דאורייתא הוא, ומוכחא מילתא הא דאמרינן בפרק התכלת, [מנחות ל''ט ע''א] אמר רבא, שמע מינה קשר העליון דאורייתא דאי סלקא דעתך דרבנן אמאי איצטריך קרא למישרי סדין בציצית, פשיטא התוכף תכיפה אחת אינו חבור, אלא לאו קשר העליון דאורייתא הוי. ולא תעלה על דעתך דקשר של קיימא בעינן כדבעינן בקשר של שבת, דאפילו בקשר שאינו של קיימא אסור, כדאמרינן פרק במה בהמה יוצאה [שבת נ''ד ע''א] ובלבד שלא יכרוך, אמר רב אשי לא שנו אלא לענין כלאים, ומסקנא. אלא כלאים דחבלים, והא אנן תנן [כלאים פ''ט מ''י] התוכף תכיפה אחת אינו חבור. לעולם כלאים דחבלים ואימא ובלבד שלא יכרוך ויקשור. למדנו מזה שאפילו שאינו של קיימא מאחר שהוא קשור יחדיו קרינא ביה וחשוב הוא כשעטנז. ולענין תפירה, כגון חתיכה של פשתן וחתיכה של צמר שתפרן זה בזה, או שתי חתיכות צמר שתפרן בחוט פשתן, מספקא אי דאורייתא אי דרבנן, אבל בדרבנן ליכא לספוקי, ונראה שהוא מן התורה, מן הקושיא שהקשה רבא פרק התכלת [מנחות ל''ט ע''א], למאי איצטריך קרא למישרי סדין בציצית, פשיטא דתוכף תכיפה אחת אינו חבור, מכלל דאם עשה שני ראשיה לצד אחד אפילו מן התורה הוי חבור. ופירוש תוכף תכיפה אחת כך, אם מחבר אדם במחט חתיכה של פשתן וחתיכה של צמר אינו חבור ולא עבד כלום, ומאיליו הוא נשמט. אבל אם עשה שני ראשיה לצד אחד, שהחזיר המחט פעם שניה הוי חבור. ועיקר דבר זה במסכת כלאים [פ''ט מ''י], ואין לי כח להתיר כרים וכסתות וברדי''ש אם אינן קשים, ומה הם הקשים שהתירו רבותינו, מי יכול לומר אלו דברים רכים ואלו דברים קשים. וכל תפירות העורות בין מכוסות בין אינן מכוסות ותפר מקצתן בחוט פשתן ומקצתן בחוט צמר, הוא אסור מטעם המשנה [פ''ט מ''ט] שאומרת, לא יקשור אדם סרק של פשתן בשל צמר לחגור בו מתניו, אעפ''י שהרצועה באמצע. והאבנט והשנצים שמחברין המכנסים עם הזוגות, איני נוהג בו היתר, ולימדנו אחד המיוחד בראש חבורתינו המדקדק אחרינו, לעשות תקנה לשנצים, ליקח רצועה קטנה עם השנצים ולקשור במתניו על המכנסים ולקשור עם הזוגות. ואחזור עוד על הכלאים, ממה ששאלת על מי שתופר בגד פשתן בפי הגלימא כדי שלא יקרע, נשאל על זה לרבנו יצחק אלפסי זצ''ל, והכי שאילו מקמיה, כגון אלו המשימים בגד של פשתן באלגופרא, אסור או מותר, ואסר להו. 
<h3>[שבלי הלקט דין כלאי בגדים סימן מ''ד]</h3>
------
כתב הרב ר' אביגדור ז''ל, אודיעך מה שנראה בעיני מעניין כלאים, דודאי כלאים דאורייתא שוע טווי ונוז כולהו כחדא בעינן כדאמרינן במסכת נדה והלכתא כמר זוטרא מדנפקינא רחמנא בחד לישנא. וזהו פירוש שוע טווי ונוז, צמר ופשתים נפוצים ומעורבין יחד, וטווה אותה ביחד ומאותו טווי אורג בגד, וזהו בגד כלאים שעטנז. אבל אם אינם ביחד שוע טווי ונוז, אינה מן התורה אלא איסורא דרבנן וגדר גדול שגדרו בכלאים, ומשכחת שוע לחודיה שאסור מדרבנן כגון הלבדים, ר''ל פילטרו בלע''ז שאמרו במסכת כלאים, הלבדים אסורים מפני שהן שועין. ומשכחת טווי בלא נוז כגון שנפץ ומערב הפשתן והצמר וטוה מהן משיחה לקשור בה מתניו ואין בו נוז שהוא ארוג. וגם נוז לחודיה משכחת שטווה הפשתן בפני עצמו והצמר בפני עצמו וארגם, וכל אחד ואחד מאלו מדרבנן אם לא יזדמנו שלשתן כאחד ולשון שוע מלשון וטח את הבית דתרגומו וישוע ית ביתא. ולשון נוז הביא רב האי גאון ז''ל בלשון חבור הוא כדאמרינן ואי נפסק ניביה טריפה, משמע דגירסא שלו ניזא היא ובגירסא שלנו ניביה כתיב. והקושר כמו כן הוא כלאים דאורייתא, שאדם קושר חוט של פשתן בחוט של צמר דאורייתא הוא. ומוכחא דמילתא, הא דאמרינן בפרק התכלת, אמר רבא, שמע מינה קשר העליון דאורייתא, דאי סלקא דעתך דרבנן מאי איצטריך קרא למישרי סדין בציצית פשיטא דתוכף תכיפה אחת אינה חבור, אלא לאיו קשר העליון דאורייתא, ולא תעלה על דעתך דקשר של קיימא בעינן כדבעינן בקשר של שבת, דאפילו בקשר שאינו של קיימא אסור. כדאמרינן בפרק במה בהמה יוצאה, ובלבד שלא יכרוך, ואמר רב אשי ובלבד שלא יכרוך לא שנו אלא לענין כלאים, ומסקנא אלא כלאים דחבלים, והא אנן תנן התוכף תכיפה אחת אינו חבור, לעולם כלאים דחבלים ואימא ובלבד שלא יכרוך ויקשור. למדנו מזה שאפילו שאינו של קיימא מאחר שהוא קשור, יחדיו קרינא ביה וחשוב הוא כשעטנז. ולענין תפירה, כגון חתיכה של בגד פשתן וחתיכה של בגד צמר שתפרן זה בזה או שתי חתיכות בגד צמר שתפרם בחוט פשתן ספק הוא אם מדרבנן או מדאוריתא אבל בדרבנן ליכא לספוקי. ונראה שהוא מן התורה מן הקושיא שהקשה רבא בפרק התכלת למאי איצטריך קרא למישרי סדין בציצית פשיטא דתוכף תכיפה אחת אינו חבור, מכלל שאם עשה שני ראשים לצד אחד אפילו מן התורה הוא חבור. ופירוש התוכף תכיפה אחת כך, אם מחבר אדם במחט חתיכה של פשתן וחתיכה של צמר אינו חבור ולא עבד כלום, ומאיליו הוא נשמט, אבל אם עשה שני ראשים לצד אחד שהחזיר המחט פעם שניה חבור. ואין לי פה להתיר כרים וכסתות וברדילי אם אינם קשים, כי מי הם הקשים שהתירו רז''ל, ומי יוכל לומר אלו רכים ואלו קשים. וכל תפירת העורות בין מכוסות בין שאינם מכוסות ותפר מקצתן בחוט מפשתן ומקצתם בחוט של צמר הוא אסור מטעם של משנה שאומרת לא יקשור אדם סרק של פשתן בשל צמר לחגור בו מתניו אעפ''י שהרצועה באמצע. והאבנט והשנצים שמחברין בו המכנסים עם הזוגות איני נוהג בו היתר. ולימדני אחד המיוחד שבראש חבורתנו לעשות תקנה לשנצים לקחת רצועה קטנה עם השנצים ולקשור במתניו על המכנסים ולקשור עם הזוגות. ועל מה ששאלת, מי שתופר בגד פשתן בפי הגלימא כדי שלא יקרע, נשאל לרבינו יצחק האלפסי ז''ל, ושאלו לו, כגון אלו שמשימין בגד של פשתן באליגופרא אסור או מותר, ואסר להו. 
<h3>[שבלי הלקט הקצר דין כלאי בגדים סימן מ''ד]</h3>
------
מה ששאלת, על מה שמכניסין צמר מנופץ בין עליון לתחתון ותופרין אותה, נוטה הדעת להיתירא, דהצמר אינו לא שוע ולא טווי. ואך לא נראה לי, שהוא דומה ללבדין שהם שועין ואסורין, וכמו כן, המרדעת שקורין ברד''ש הרי שנינו בברייתא [פסחים מ' ע''ב], בגד שאבד בו כלאים הרי זה לא ימכרנו לגוי, ולא יעשנו מרדעת לחמור. ואם תאמר, להכי לא יעשנו מרדעת לחמור דבגד הוא, ודילמא מינשי ומימליך ולביש ליה או מתכסה בו כי היכי דאמרינן לא ימכרנו לגוי דילמא הדר ומזבין ליה לישראל, ותרצה לסמוך על המשנה [כלאים פ''ט מ''ב] שאומרת, הכרים והכסתות אין בהם משום כלאים, ובלבד שלא יהא בשרו נוגע בהם. מאן לימא לן, דילמא משנתינו מדאורייתא, אבל מדרבנן אפילו עשר מצעות זו על גב זו וכלאים תחתיהם אסור, לא שנא כרים וכסתות, ולא שנא שאר בגדים, שאילו לא למדנו ר' יוסי בן שאול משום רבי ומשום קהלא קדישא דירושלם אפילו תחת עשר מצעות אסור, מן המשנה לא למדנו, ובפרק ראשון של מסכת יום טוב [ביצה י''ד ע''ב] כאשר מקשה התלמוד, וכי תימא חזי למימך תותיה והתניא לא יעלה עליך אבל אתה מציעו תחתיך, אבל אמרו חכמים אסור לעשות כן שמא תיכרך לו נימא על בשרו, וכי תימא דמפסיק מידי ביני ביני, והאמר ר' יוסי בן שאול אמר רבי משום קהלא קדישא אפילו עשר מצעות זו על גב זו וכלאים תחתיהן אסור לישן עליהם, הכא במאי עסקינן בקשין וכו', מאי טעמא לא שני ליה בכרים וכסתות אם איתא דכרים וכסתות מותרין אפילו מדרבנן. אלא נראה, דאותה משנה בדאורייתא שנויה או על דרך שמא תכרך לו נימא על בשרו ולא על דרך אפילו עשר מצעות זו על זו אסור מדרבנן. 
<h3>[שבלי הלקט דין כלאי בגדים סימן מ''ד]</h3>
------
ועל מה ששאלת מה שמכניסין צמר מנופץ בין עליון לתחתון ותופרין אותה, נראה הדעת להתירא דהצמר אין לו שוע ולא טווי, ואך לא נראה לי, שהוא דומה ללבדין שהן שועין ואסורין. וכמו כן המרדעת, הרי שנינו בברייתא בגד שאבד בו כלאים הרי זה לא ימכרנו לגוי ולא יעשנו מרדעת לחמור *[''הגה''ה ע''פ הארוך'' וא''ת להכי לא יעשנו מרדעת לחמור דבגד הוא ודילמא מינשי ומימליך ולביש ליה או מתכסה בו כי היכי דאמרינן לא ימכרנו לגוי דילמא הדר ומזבין ליה לישראל ותרצה לסמוך על המשנה שאומרת] שנינו כרים וכסתות אין בהם משום כלאים ובלבד שלא יהיה בשרו (מוצל) נוגע בהם. ונראה שזאת המשנה מדאורייתא שנויה אבל בדרבנן אפילו עשר מצעות זו על גב זו וכלאים תחתיהן אסור, לא שנא כרים וכסתות ולא שנא שאר בגדים וכן לימדנו ר' יוסי בן שאול משום רבי ומשום קהלא קדישא שבירושלים, אפילו תחת עשר מצעות אסור, וכן בפרק א' של מסכת יום טוב מקשה התלמוד, וכי תימא חזו למימך תותי, והתניא לא יעלה עליך אבל אתה מציעו תחתיך. אבל אמרו [אסרו] חכמים לעשות כן שמא תיכרך לו נימא על בשרו וכי תימא דמיפסק מידי ביני ביני והאמר ר' יוסי בן שאול אמר רבי משום קהלא קדישא שבירושלים אפילו עשר מצעות זו על גב זו וכלאים תחתיהן אסור לישן עליהם, הכא במאי עסקינן, בקשין וכו'. וכלאים דאוריתא פושט אדם אפילו אם הוא בשוק שנאמר אין חכמה אין עצה ואין תבונה נגד ה', ובדרבנן אמרינן גדול כבוד הבריות שדוחה את לא תעשה שבתורה. ואני בעצמי יודע שהלכות כלאים מעורבבין הן מפני שמסכת כלאים אין לה גמרא. ואותן המשניות לא נתחוורו לנו כשאר המסכתות, דהשתא, מה שבררו לנו רבותינו מן הזריעה ועד עריכת השולחן אין לנו פה לאכול, על אחת כמה וכמה ממה שלא הניחו לנו מפורש, שאנחנו כסומים בארובה, וממשמשים ומקשקשים ומלקטים קצת מן ההלכות המפוזרות אילך ואילך. וגם ראיתי מן הגאונים כגון רב האי גאון, והגאון רבינו יצחק פאסי ז''ל שהם לא יכלו לברר מן ההלכה איזה כלאים דאורייתא ואיזה כלאים דרבנן, וסתמו דבריהן לומר דבין דאורייתא ובין דרבנן גזירה היא ולית למיפרץ ביה כל עקר. ואני התבוננתי מהם והחמרתי לך בסוף דברי אפילו בדרבנן איכא דקרי ליה מין ואיכא דקרי ליה משומד. 
<h3>[שבלי הלקט הקצר דין כלאי בגדים סימן מ''ד]</h3>
------
[ע''ז ס''ה ע''ב] ולא יעשנה מרדעת לחמור. נראה [הטעם משום] שמא יקרע בגדו ויתפרנו עליו. וכן אמרינן לעיל [ל''ב ע''א] גבי נודות של גוים, שמא יקרע נודו וכו'. ודוקא אבד דלא מינכר. אבל ודאי כלאים לא חיישינן. וכן בתכריכי המת, כדתנן [כלאים פ''ט מ''ד] [מרדעת] החמור ותכריכי המת אין בהן משום כלאים. [והיינו] בהצעה דוקא דאינה אלא דרבנן, כדאמרינן בספ''ק דביצה [י''ד ע''ב] לא יעלה עליך אבל אתה מותר להציעו תחתיך אבל אמרו חכמים אסור לעשות כן שמא תיכרך נימא וכו'. וכיון דאינו אלא מדרבנן לא אסרו חכמים. והיינו טעמא דכרים וכסתות אין בהם משום כלאים ובלבד שלא יהא בשרו נוגע בהם. הקשה ה''ר שמעון מיונביל, אם כן בפרק קמא דביצה [י''ד ע''ב] קתני, משלחים כלאים לחבירו ביום טוב, ודחיק לאוקמא בקשין, ואמאי לא מוקי לה בכרים וכסתות דאין בהם משום כלאים. ואומר רבי, דלהכי מוקי [לה] בקשין, [רבותא] קמ''ל אע''ג דאיכא למיטעי ברכין לא גזרינן, אבל בכרים וכסתות מאי קמ''ל, פשיטא דמשלחין. מפי רבי. 
<h3>[תוספות רבינו יהודה מפאריש — ע''ז]</h3>
------
לא יתפור אדם בגד צמר בחוט של פשתן (תוס' כלאים פ''ה ה''ט) אלא בקנבוס או במשי (ע''ש פ''ט מ''ז) ולא ישים אדם אימרא של בגד פשתים הנקראת בלעז פירמ''א בבגד צמר (ע''ש מ''ט). ועור שתפרו בה חתיכות בגד פשתים במקום בראנ''ה, לא יתפור אותה בבגד צמר עד שיסיר מהם בגד הפשתים (ע''ש תוס' פ''ט ה''ט) וכן כרים וכסתות של צמר, לא יתפור אותם בחוט [של] פשתן אלא בחוט [של] קנבוס או בחוט של צמר (ע''ש ופ''ט מ''ו). ואפילו עשר מצעות זו על גב זו ויש כלאים בתחתונה, לא ישב על העליונה (ביצה י''ד:). וצריך שיעשו החייטין גדר שלא יתפרו בגד צמר אלא בקנבוס או במשי. 
<h3>[אגרת התשובה לרבינו יונה]</h3>
------
שלא ללבוש כלאים דכתיב (ויקרא י''ט) ובגד כלאים שעטנז לא יעלה עליך. ומן התורה אינו חייב אלא שוע טווי ונוז. ופר''ת דנוז הוי שזור. ורוצה לומר כל אחד לבדו ואחרי כן מחוברי' יחד. ומדרבנן אסורים אף אינם רק או שוע או טווי או נוז. וכשה' כלאי' קשים מותר להציע. כלאים דרבנן והם קשים מותר לישב עליה' בכל עניין. רק לכתחיל' לא יעשם מכלאי'. וכלאים דאורייתא הקשים לא יהא בשרו נוגע בהם ולא יהו' מוצעי' ע''ג מטה או תבן ואם הם כרים וכסתו' מלאים אפי' מוצעים ע''ג אצטב' ואין בשרו נוגע' אסור. אבל ללבוש הבגדים שיש בהם עורות אע''פ שהעורות תפורים מפשתן הורה השר משנ''ץ שמותרים והרכים אסורים שמא תכרך לו נימא. א) ויש מחמירים שלא לדבק עור בבגד כשהן תפורים מפשתן. ב) ואותם קוט''ר שפוי''יט שעושין מפשתן ותפורים יחד עם הצמר שבתוכן מותרים. לפי שיכול להוציא כל הצמר בלא קריעה בין תפירה לתפירה. לכך אור''י שמותרים ודוקא כשיש בהם גיזי צמר. אבל אם יש בהם בלאי בגדי' של צמר אסורי'. [סמ''ק סימן ל''ב]. א) ש''ע סי' ש' כתב שכן המנהג. ב) ורבינו יחיאל היה מחמי' ומורי הר''ר פרץ אחריו כמותו. וכשדבוק לבגד ע''י נוייש בלעז שרי לכ''ע וכן נהגו עתה אנשי מעשה. 
<h3>[הגהות רבינו פרץ על הסמ''ק סימן ל''ב]</h3>
------
שלא ללבוש כלאים שנאמר (דברים כ''ב) לא תלבש שעטנז וגו'. ומן התורה אינו חייב אלא שוע טווי ונוזא), ופי' רבינו תם דנוז הוי שזור ורוצה לומר כל אחד לבדוב) ואחרי כן מחוברין יחדג), ומדרבנן אסורין אף אינו רק שוע או טווי או נוזד), וכשהכלאים קשים מותר להציע אבל לא ללבושה), והבגדים שיש בהם עורות אף על פי שהעורות תפורים מפשתן הורה השר משנ''ץ שמותריןו), ויש מחמירין שלא לדבק עור בבגד כשהן תפורין מפשתןז), ואותו קויי''ט פורנ''ט שעושים מסדינין פשתן ותפורים יחד עם הצמר מותרין לפי שיכול להוציא כל הצמר מבין התפירה לתפירה אפילו בלא קריעה לכך אומר ר''י שמותרין ודווקא שיש בהן גיזי צמר התיר ר''י אבל אם יש בהם בלאי בגדים של צמר אסורין. א) שוע פי' שיהיה הצמר והפשתים יחד מתוקנים במסרק וטווי הוא שיהיו שניהם טווים יחד, לשון סמ''ג. ב) פי' כשהצמר שוע טווי ומשזר לבדו, לשון סמ''ג. ג) והיינו שתי כתפות לכ''ע. ד) כדתנן במסכת כלאים (פרק ט' ט') הלבדין אסורין מפני שהן שועין, ס''ג. ה) פי' כגון לבדים הקשים הותר בהם הצעה דרבנן כדתנן (ביצה י''ד) לא יעלה עליך אבל אתה מותר להציען תחתיך אבל אמרו חכמים (שם) אסור לעשות כן שמא תכרוך נימין על בשרו, תניא בספרי (דברים פסקא כ''ב) לא תלבש שעטנז שלא יתכסה מניין תלמוד לומר לא יעלה עליך יכול לא יפשלנו בקופה לאחוריו תלמוד לומר לא תלבש לבישה בכלל העלאה הייתה ולמה יצאה להקיש אליה ולומר לך מה לבישה מיוחדת שהיא הנאת הגוף אף כל שהיא הנאת הגוף יכול חלוק של צמר על חלוק של פשתן יהא אסור תלמוד לומר יחדיו אין עראי לכלאים ולא ילבש את הכלאים אפילו על גבי י' בגדים, לשון ס''ג. ו) מאחר שאינו מדביק הפשתן לצמר אפילו לר' חנינא בן גמליאל (ספרי תצא כ''ב) שסובר חיבור על ידי דבר שמו חיבור שלא אמר דבר זה אלא בכלאים דאורייתא כמו שמביא מן המקראות אבל בכלאים דרבנן לא החמירו ובגדים שלנו אינם שזורין, לס''ג. אין אסור משום כלאים אלא צמר ופשתים ואין נקרא צמר אלא של רחלים, לשון ספר מצות הגדול. ז) ורבינו יחיאל היה מחמיר ומה''ר פרץ נ''ע אחריו כמותו, וכשדבוק לבגד על ידי ניי''ש בל''ע שרי לכולי עלמא וכן נהגו אנשי מעשה, סמ''ק. ואסור להניח בגדים בבית הגוי לתפור אם לא הישראל יושב אצלו חיישינן שמא יתפור בפשתן — הגה''ה, דווקא לדידהו חיישינן משום שהקנבוס יקר ויחליף אותו הגוי לפשתן אבל לדידן שהפשתן (לא) יקר לא חיישינן, עכ''ה — והר''ם נ''ע אינו מתיר להכניס פשתן תחת צקמלו''ט טריפ''ש כי שמא הצקמלו''ט נעשה מצמר רחלים והם כלאים, תשב''ץ (סי' שע''א). כתוב באור זרוע דיש ללמוד מירושלמי שאסור ללבוש אנפילאות של צמר על גבי אנפילאות של פשתן או להפך שאינו יכול להפשיט התחתון אלא אם כן יפשוט העליון מתחילה ואינו דומה לקוטה צמר על גבי חלוק כי יכול לפשוט חלוק קודם שיפשיט הקוטה, עכ''ל אור זרוע (הל' יו''ט סי' שמ''א). 
<h3>[סמ''ק מצוריך סימן ל''ג]</h3>
------
[ביצה ט''ו ע''א] אלא בקשין. וכי [תימא], הא הכא משמע דדבר קשה אינו אסור משום כלאים, וה''נ משמע פרק בא לו [יומא ס''ט א'], דקאמר שהכהנים מקפלין בגדיהם תחת ראשיהם ופריך והא מתהני מכלאים ואמר רב אשי שאני בגדי כהונה דקשין הם. וקשה, דאמרי' בערכין [ג' ב'] והני כהנים הואיל ואישתרי כלאים גבייהו סד''א לא ליחייבו בציצית קא משמע לן, ומאי קאמר, הא לא לישתרי להו כלאים דשאני בגדי כהונה שהם קשין. וי''ל דהא דאמר קשין שרו, היינו דוקא בהצעה, דברכין ליכא אלא איסורא דרבנן ובקשין לא גזור, אבל בלבישה אף בקשין אסירי, ולהכי מייתי נמטא דנרש דקשה, ומשום הכי שרו. מיהו קשה, ד''שריא'', משמע לגמרי, אף בלבישה. וי''ל דאין הכי נמי דשרו אף ללבוש, וכי תימא א''כ מאי מייתי מנמטא וגמדא דנרש, הא לא שרו מטעמא דקשין אלא בהצעה, וי''ל דהני מילי בכלאים שהם שוע טווי ונוז [נדה ס''א ב'] דאסירי מדאורייתא כשהן רכין, ומשו''ה בקשין אסירי בלבישה ובהעלאה ולא שרו אף בהעלאה, אבל לבדים דאפי' בלבישה לא אסירי אלא מדרבנן, כשהן קשין כגון נמטא וגמדא שרו אף בלבישה. והני פורפונטוי''ש שיש בה[ן] צמר, הואיל [ו]כשהן נקרעין הצמר יוצא דרך הקרע, שרו, אבל אם היו משימים חתיכות קטנות של בגד צמר בינתיים, ודאי אסירי. 
<h3>[תוספות רבינו פרץ — ביצה]</h3>
------
שלא נלבש בגד מחובר מצמר ופשתים וזהו נקרא שעטנז, ועל זה נאמר [דברים כ''ב] לא תלבש שעטנז צמר ופשתים יחדיו. רמז משרשי המצוה כתבתי בסדר משפטים בענין מכשפה לאו ה' [מצוה ס''ב]. והרב רבנו משה בן מימון זכרונו לברכה כתב בטעם האיסור לפי שהיו כומרי עבודה זרה לובשין בזמן ההוא כן הוא, וכתב עוד כי היום הוא מפורסם הדבר אצל כומרים שיש במצרים. מדיני המצוה מה שאמרו זכרונם לברכה שאין איסור מן התורה מחברת צמר ופשתים אלא בשוע טווי ונוז, כלומר שהצמר שוע בפני עצמו, כלומר טרוף, וטווי בפני עצמו, ונוז בפני עצמו, פירוש נוז שזור, וכן הפשתן כמו כן שוע וטווי ונוז בפני עצמו ואחר כך חברם יחד כגון שארגן או אפילו קשרן זה בזה מכיון שעשה בהן שני קשרים זהו שעטנז דאוריתא ללקות עליו, אבל כל זמן שלא נעשו בהן שלשה המלאכות שכתבנו אין זה שעטנז דאוריתא אלא מדרבנן כדעת קצת המפרשים ואין לוקין עליו, אבל מדרבנן אסור כל שנעשה בהן אחת מן המלאכות שזכרנו או שוע או טווי או נוז, וזהו אמרם זכרונם לברכה [כלאים פ''ט מ''ט] הלבדין אסורין, כלומר מדרבנן מפני שהן שוע, ומן המפרשים שאמרו דבמלאכה אחת מאלו אסורין מדאוריתא, וכשאמרו בכאן אסורין כלומר מדאוריתא, ואמרו זכרונם לברכה בענין זה [יומא ס''ט ע''א] אפילו עשר מצעות זה על גב זה וכלאים תחתיהן אסור לישב עליהן דחיישינן שמא תכרך נימא על בשרו, ודבר זה אמרו זכרונם לברכה כשאותן הכלאים אשר מתחת הן רכין כי אז יש בדבר חשש זה של כריכה ואיסור זה הוא מדרבנן דאלו מדאוריתא מותר אפילו כשהן רכין, וכמו שאמרו זכרונם לברכה [שם] לא יעלה עליך אבל אתה מציעו תחתיך, ובירושלמי אמרו דכרים וכסתות אף על פי שהן קשים כמלאים אסור לישב עליהו מדרבנן לפי שהן נכפלין על היושב בהן, אבל ברכין דליכא חשש העלאה מותר לישב בהן מכיון שהם קשין, וטעם הענין מפני שהכתוב אסר שעטנז בלשון לבישה, כלומר דרך מלבוש הוא שאסור ולא בענין אחר. ומטעם זה התירו לנו מורינו ישמרם אל לתת על ראשינו כובעין העשויין מלבדין להגן מן השמש מפני שהן גם כן קשים מאד ולפיכך אף על פי שיש בהן כלאים התירו אותן לפי שאין דרך לבישה בדבר קשה כל כך, ויש שרוצה להחמיר על עצמו בזה ולא מיחו בידו. ומטעם זה דרך מלבוש אסרה תורה התירו גם כן למוכרי כסות למכור כדרכן ובלבד שלא יכוונו להתחמם בהן כלל, ומכל מקום אף על פי שהתירו דבר זה הסרסורין הצנועין וטובים מפשילין בגדי הכלאים כשמוכרין אותם במקל לאחוריהן שלא יגעו בהן. ואמרו זכרונם לברכה שהכלאים אין להם שיעור אפילו חוט אחד בבגד גדול אוסר הכל עד שיסיר אותו. הכלך שהוא כעין צמר והוא גדל על האבנים שבים המלח אסור עם הפשתן מדרבנן מפני מראית העין. ויתר פרטי המצוה מבוארים במסכת כלאים [פרק תשיעי] ובמסכת שבת ובסוף מכות. ונוהג איסור זה בכל מקום ובכל זמן בזכרים ונקבות, ועובר על זה ולבש כלאים דאוריתא או התכסה בהן חייב מלקות, ובכלאים דרבנן חייב מכת מרדות דרבנן, והלובש כלאים ואפילו כל היום כולו אינו לוקה אלא אחת, אבל הוציא ראשו מן הבגד והחזירו הוציא ראשו והחזירו אף על פי שלא פשט הבגד כולו חייב על כל אחת ואחת, ובמה דברים אמורים שהוא חייב אחת על כל היום כולו כשהתרו בו התראה אחת אבל אם התרו בו ואמרו לו פשוט והוא לבוש בו ושהה כדי ללבוש ולפשוט אחר שהתרו בו הרי זה חייב על כל שהייה ושהייה שהתרו בו עליה ואף על פי שלא פשט. 
<h3>[ספר החינוך מצוה תקנ''א]</h3>
------
משנה, וגם בירושלמי [כלאים פ''ט ה''ז], האוהלים אין בהם משום כלאים, מיכן מתירין באותן שרוחצין בגיגית ומביאין בגדים לכסות הגיגית אפי' אם יש בהן כלאים אין אסור, ע''כ. ול''נ דלא דמי, דשמ' התם מיירי באוהלים שפורשין אותן מפני החמה ומפני הגשמים, ויש שעושין לנוי וקורין אותו בלשון אשכנז' גצלט, ושמא בזה אין בו משו' כלאים דהא לא מיקרב גבי דידיה כולי האי, אבל להשימו גבי גיגית בשעה שרוחץ נרא' שאסור, דהא לעיניים, נראה שהוא מתחמם מן הבגדים שאם יסירו הבגדים יצא החמימות ומתקרר הגיגית ושמא יש בו משו' כלאי', יקר הלוי. וגם יש לומ' האוהלים שפורשין הם רחוקים מן האדם, אבל הכלאי' שעל הגיגית סמוך לבשרו, ואמ' במס' תמיד [כ''ז ע''ב] ובס' מסכ' שחי' חולין אמרי', אפי' עשר מצעות זו על גב זו וכו' עד שמא יכרוך נימא על בשרו, גם שם יש לחוש שמא יכרוך לו נימא על בשרו, ונר' לאסור. אברהם לעי''ץ. 
<h3>[תשובות ופסקים לחכמי אשכנז וצרפת סימן פ''ג]</h3>
------
כלאים מותר לעשותן ולמוכרן. אהל כלאים מותר לישב תחתיו ואסור מדברי סופרים אפילו עשר מצעות זו על זו (אסור) לישב על העליון אם התחתון כלאים, שמא תכרוך נימא על בשרו. וזה ברכין, כיריעות ושמלות, אבל קשין שאין נכרכין, ככרים וכסתות, מותר לישב עליהן ולהסב, והוא שלא יגע בשרו בהן. בספר הר''ם מקוצי, דווקא שהן ריקנין מונחין על איצטבא כדאיתא בירושלמי [כלאים פ''ט ה''א], אבל כר מלא נכפף על צדי האדם וכן ריקן ומונח שאדם [נ]שקע באמצעיתו ונכפפין הצדדין עליו אסור. וכן פרכת כלאים, אם רכה אסורה שמא יסמוך לה השמש ומעלה על בשרו ואם קשה שאין נכרכת מותרת. מנעל כלאים ואין לו עקב מותר ללובשו, שעור הרגל קשה הוא ואינו נהנה כשאר הגוף. 
<h3>[עץ חיים לרבינו יעקב ב''ר יהודה חזן מלונדרץ הלכ' כלאים פ''ה]</h3>
------
אין אסור משום כלאים רק בגדים שהן דרך חמום, ככתנת ומצנפת ואבנט ושמלה ובתי שוקים וידים, אבל לא צלצול קטן שעושין בבית יד לצרור בהן מעות וסמרטוט שמניחין בו רטייה או מלוגמא אפילו בשרו נוגע מותרין. ונימי עור ומשי שתלה בו חוטין או צמר או של פשתן מדולדלין על פני אדם כדי להפריח הזבובין מותרין, שאין דרך חמום בכך. 
<h3>[עץ חיים לרבינו יעקב ב''ר יהודה חזן מלונדרץ הלכ' כלאים פ''ה]</h3>
------
כהנים שלבשו בגדי כהונה שלא בשעת עבודה אפילו במקדש לוקין מפני האבנט שהוא כלאים, שלא הותרו רק בשעת עבודה. 
<h3>[עץ חיים לרבינו יעקב ב''ר יהודה חזן מלונדרץ הלכ' כלאים פ''ה]</h3>
------
[ביצה י''ד ע''ב] מתני'. משלחין כלים בין תפורין בין שאינן תפורין ואע''פ שיש עמהן כלאים והן לצורך המועד אבל לא סנדל המסומר ולא מנעל שאינו תפור ר' יהודה אומר אף לא מנעל לבן מפני שצריך אומן. זה הכלל כל שניאותין בו בי''ט משלחין אותו. [גמ'] בשלמא תפורין חזו למלבש ושאינן תפורין לכסויי בהו אלא כלאים למאי חזו, וכי תימא חזו למימך תותיה והתניא לא יעלה עליך אבל אתה מותר להציעו תחתיך אבל אמרו חכמים אסור לעשות כן שמא תיכרך נימא א' על בשרו, וכי תימא דמפסיק מידי בני בני והאמר ר''ש בן פזי אמר ריב''ל אמ''ר יוסי בן שאול א''ר משום קהלא קדישא שבירושלים אפי' עשר מצעות זו על גב זו וכלאים תחתיהם אסור לישן עליהם משום שנ' לא יעלה עליך. מיהו ה''מ בכלאים הראויים ללבישה אבל בשאר כלים שאין ראויים ללבישה מותר כשאין בשרו נוגע בהם וכדתנן [כלאים פ''ט מ''ב] הכרים והכסתות אין בהם משום כלאים, אבל בהעלאה אסור לעולם וכדתנן [שם מ''ד] לא יתן אדם מרדעת של כלאים על כתיפו. 
<h3>[חידושי הרא''ה — ביצה]</h3>
[ביצה ט''ו ע''א] אלא בקשין כי הא דאמר רב הונא בריה דרב יהושע האי נמטא גמדא דנריש שריא, אמר רב פפי ערדליס אין בהם משום כלאים, אמר רב פפא הני צרירי דפשיטי וזוזי אין בהם משום כלאים. פי' ואע''פ שמניחין אותן בחיקו משום דקשין. דביזרוני יש בהן משום כלאים. דרכים. רב אשי אמר אחד זה ואחד זה אין בהם משום כלאים מאי טעמא לפי שאין דרך חימום בכך. וסוגייאן דהכא אתיא כי ההיא דאמרי' במס' יומא [ס''ט ע''א] בגדי כהונה קשין הן ולפיכך היו פושטין אותן ומניחי' אותם תחת מראשותיהן. וכתב רב סבא ז''ל איכא דקשיא ליה ההיא דלעיל דגרסינן במס' ערכין [ג' ע''ב] הכל חייבין בציצית כהנים ולויים וישראל[ים] והוינן בה פשיטא, כהנים איצטריכ' ליה סד''א הואיל ואישתרי כלאים לגבייהו וכו', ואם איתא דבגדי כהונה קשין הן הא לא אישתרי כלאים לגבייהו. ונראה לי כאן באבנט כאן בשאר בגדים, ההיא דמסכת יומא באבנט נאמרה שפרחי כהונה הדיוטי' היו ולא היה בבגדיהם כלאים אלא באבנט בלבד והאבנטים של כהן הדיוט ושל כהן גדול היו קשין מפני שהיו חוגרין בו מתניה', אבל זה שאמרו במס' ערכין דאשתרי כלאים לכהנים בבגדי כהונה בחשן ואפוד של כהן גדול שהיו בהן כלאים והיו רכין ולא קשין לפי שהיו עשויין ללבישה, ומדאסיקנא התם בגדי כהונה היוצא בהן במדינה אסור איכא למימר דאידחיא לה הא דרב אשי דאמר בגדי כהונה קשין הן, ואיכא למימר נמי דהאי דקתני במדינה אסור לאו משום כלאים אלא מעלה דרבנן היא ומעלה שעשו בקדש ודייקא נמי דקתני אסור ולא קתני חייב שמע מינה. עכ''ל רבי' ז''ל. והאי דאוקימנא בקשין ה''ה דהוה מצי למימר בבגדים שהם כרים וכסתות דלית בהו כלאים כדפרישנא לעיל, ולא שנא ריקים ול''ש מלאים, והא דאמרי' בירושלמי [כלאים פ''ט ה''א] (הא) [הדא] דתימא בריקים אבל במלאים אסור לאו אהא דאיתמר אלא (אהיא) [אההיא] דתנן התם פשתן שצבעו בחרת לא יעשה ממנה אמרא מפורסמת ובכרים וכסתות מותר לפי שאין נראין, וההיא משום מראית העין אסרו ואפי' בבגדים שאין בהם כלאים מפני שהפשתן צבוע ניכר לכל ע''י הצבע, וכדקתני בהדיא אמרא מפורסמת ובכרים וכסתות מותר לפי שאינן נראין, (והיני) [והיינו] דאמרי' הדא דתימא בריקים שהריקים אינם נראין לפי שאין משתמשין בפרסום בהם, או איפשר שאימרא שלהן נכסית בתשמישן, אבל במלאים אסור מפני מראית העין, והתם נמי אמרי' דבמטה אלו ואלו אסורין מפני שבמטה תשמיש שלהם מפורסם ואימרא שלהן נראית מבחוץ וכן דרך כר וכסת שבמטה שאימרא שלהן כלפי חוץ. 
<h3>[חידושי הרא''ה — ביצה]</h3>
------
[ביצה ט''ו ע''א] אלא בקשין. פי' ודאי בוילון קאמ', או להציעה תחתיו בקשין דלית בהו משום כלאים דלא מחממי כלל, ואיכא לאקשויי היכי אמ' דבקשין ליכא משום כלאים, והא אמרי' התם בפרק התכלת [מנחות מ''ג ע''א], הכל חייבין בציצית כהנים ולוים וישראל, ופריך פשיטא אי הני לא מחייבי' מאן ניחייב, ומשני כהנים איצטריכא ליה מהו דתימא הואיל וכתב רחמנא לא תלבש שעטנז גדילים תעשה לך, דאשתרי כלאים בציצית, מאן דמתסר בכלאים מחייב בציצית וכהנים הואיל ואישתרי בכלאים לגביהו בבגדי כהונה לא ליחייבו בציצית קמ''ל, ובמסכת יומא [ס''ט ע''א] אמרי' בגדי כהונה [קשין] הן ולפיכך כשהיו פושטין אותן מניחין אותן תחת מראשותי', וכיון דקא אמרי' דבקשין ליכא משום כלאים, היכא אשכחן דאשתרי כלאים לגביהו, תירץ הרב בעל המאור ז''ל דההיא דיומא באבנט בלחוד קאמ' שפרחי כהונה היו חוגרין אותו, אבל ההיא דאמ' דאישתרי כלאים לגביהו בחושן האפוד של כהן גדול שהיה בהן כלאים והיו רכין ולא קשין, ואית דמתרצי דכי אמ' הכא דבקשין ליכא משום כלאים, הני מילי בכלאים דרבנן כגון להציע תחתיו אפי' הוא שוע טווי ונוז, או בשוע או בטווי או בנוז דהוי נמי דרבנן אפי' בלבישה, אבל בכלאים דאוריתא בלבישה אפי' בקשי' אסורי', כללא דמילתא בכלאים דרבנן בקשין לא גזור ובכלאים דאוריתא לא שנא רכין ולא שנא קשין, תו לא קשיא מבגדי כהונה, דאפי' כלהו הוו קשי' כלאים דאורי' הכי דהוו שוע וטווי ונוז והיינו דאישתרי כלאים לגביהו, וההיא דתנן במ' כלאים [פ''ט מ''ט] הלבדין אסורי' מפני שהן שועין, תירץ הרב ב''ה ז''ל דמדרבנן קאמר וברכין, ואע''ג דאמרי' בתורת כהנים, בגד אין לי אלא בגד מנין לרבות את הלבדין ת''ל שעטנז, ההיא אסמכתא בעלמ' היא, ואית דאמרי דשאני לבדין כיון שגמר עשייתן הוא בשוע לבדו הוא אסור מן התורה שהן כמו בגד חשוב, מיהו לדעת הר''מ ז''ל [פ''י מהלכ' כלאים ה''ב] הלבדין אסורין מן התורה, דקא סבר דלא בעינן שוע וטווי אלא שוע או טווי או נוז, וגמר לה מדאמרי' דשרא רחמנא כלאים בציצית וההיא ודאי מכלאים דאוריתא קאמ' וציצית הא אינו אלא קשיר' בעלמ', מכלל דדכותיה בעלמ' הוו כלאים, וסייעתיה מההיא דגרסי' בנדה [ס''א ע''ב] האי מאן דאבד ליה חוטא דכיתנא בגלימיה דעמרא ונתקה ולא ידע אי נתיק לגמרי מותר מאי טעמ' מדאוריתא שעטנז אמר רחמנא שוע טווי ונוז ורבנן הוא דגזרו בה וכיון דנתקי' נתקי', ואע''ג דאיכא דגרסי' התם והילכת' כמר זוטרא דאמ' כולהו בעי' מדאפקי' רחמנא בחד לישנא דשעטנז, מכלל דלא מעיקרא גמר' הוא, והאי שוע טווי ונוז שפירשו שהצמר והפשתים שועים יחד כלומר מנופצים ומעורבים ודבוקים יחד, מלשון [ויקרא י''ד] וטח את הבית, וישוע ית בית' ואית דאמרי שהצמר טווי לעצמו והפשתן טווי לעצמו ואחר כך שזורין שניהן, ויש מפרשי' נוז שאגודין יחד. 
<h3>[המכתם — ביצה]</h3>
------
[ביצה י''ד ע''ב] משלחין כלים בין תפורין, דחזו למילבש. בין שאינן תפורין, דחזו לכסויי. והן לצורך המועד. אע''פ שיש בהן כלאים, פירוש בקשין כגון נמטא גמדא דנרש. פירוש נמטא, לבדין שקורין פילטרי. גמדא, קשה שאין נימא נמשכת ממנו. ואע''פ שהן כלאים שרו, שהן קשין ואינן מחממין, ושרו לישיבה ולשכיבה. ודוקא להציע תחתיו, שאינו אסור אלא מדרבנן. אי נמי אפילו ללבוש כלאים דרבנן, כגון שוע או טווי או נוז, דכיון דמדרבנן הוא לא גזור. ובכלאים דאורייתא, שהוא שוע טווי [ונוז] אסור אפילו בקשין, הכי משמע בפרק קמא דערכין [ג' ע''ב] ומפרק בא לו כהן גדול במסכת יומא [ס''ט ע''א]. והא דתנן במסכת כלאים [פ''ט מ''ח] הלבדין אסורין מפני שהן שועין, ההיא מדרבנן וברכין. והר''מ כתב שהלבדין אסורין מן התורה. ונראה כי דעת הרב כיון שעשה מהן בגד והוא גמר עשייתו אע''פ שאינן אלא שועין חשוב כבגד ואסור מן התורה. השלמה. אבל בשאר בגדים אפילו וילון אסור, שהשמש מתחמם כנגדו. ותנא, לא יעלה עליך אבל אתה מציע תחתיך, אבל אמרו חכמים אסור לעשות כן שמא תכרך נימא על בשרו. ואע''ג דמפסיק ביני ביני ואפילו עשר מצעות זו על גב זו וכלאים ביניהם אסור לישן עליהן. 
<h3>[המאורות — ביצה]</h3>
------
[ביצה ט''ו ע''א] ערדלין וצררי דזוזי ודפשיטי ובזרוני אין בהן משום כלאים. ואע''פ שנותנם בחיקו, שאין דרך חמום בכך. גרסינן בנדה [ס''א ע''ב] בגד שאבד בו כלאים הרי זה לא ימכרנו לגוי ולא יעשנו מרדעת לחמור, אבל עושהו תכריכין למת. בגד שאבד בו כלאים צובעו ומותר. דעמרא ודכתינא לא סליק בהו צבעא בהדי הדדי, וכיון דלא ידיע אמרינן מנתר נתר. האי מאן דאבד ליה חוטא דכיתנא בגלימא דעמרא ונתקיה ולא ידע אי נתיק אי לא נתיק, שפיר דמי, מאי טעמא, מדאורייתא שעטנז אמר רחמנא, עד שיהיה שוע טווי ונוז ורבנן הוא דגזור בהו והאי כיון דנתקיה נתקיה. איכא מאן דפריש שוע טווי ונוז שיהיו הצמר והפשתים שועים יחד וטווים יחד ונוזים יחד. ומאי שועים מנופצים כמדתרגמינן ועל חלקת צואריו שעיעות צואריה. ונוז פירש רש''י או ארוג או מחובר. ויש מפרשים שיהא הצמר והפשתים כל אחד ואחד בפני עצמו שוע וטווי, ואם ארגם יחד או חברם יחד בשתי תכיפות זהו כלאים מן התורה, אבל תוכף תכיפה אחת אינו חבור, הכי איתא פרק התכלת [מנחות ל''ט ע''א], אבל כלאים דרבנן שוע או טווי או נוז, וזהו דרך רבינו יעקב. אלא שהוא מפרש נוז משזר ולא כפירוש רש''י [שמפרש] נוז מחובר, דאם כן מאי שוע או טווי או נוז דקאמר בגמרא ואימא או שוע או טווי או נוז והלא שוע או טווי אינן כלאים בלא נוז. השלמה. ונראה לתרץ לרש''י, דאפשר שהוא מפרש כפירושא קמא, דמדאורייתא בעינן שיהיו שועים יחד וטווים יחד. וכן פירש במסכת נדה. ומנין לציצית שיהא משזר דאיצטריך קרא למישרא ביה כלאים, בהדיא תניא בספרי בפרשת ויקח קרח. 
<h3>[המאורות — ביצה]</h3>
------
נשאל עוד על מה סמכו העולם להתיר כרים וכסתות של גוים שהם תפורין בפשתן. והשיב הדברים עתיקים ונתלים באילני הגדולים. [ו]מכלל זה כובעי לבדין שעושין שפה לפיהן של עור ותפורין בחוט של פשתן ונהגו בהם היתר בכל ארצנו. והטעם למתירים מפני שאין בהם כלאים דאורייתא שאין כלאים דאורייתא אלא שוע טווי ונוז [כלאים פ''ט מ''ח]. ועוד שהכובעים והכרים והכסתות קשים הם, וכל שאין בו כלאים דאורייתא לא אסרו להציעו תחתיו לכולי עלמא (ודבר) [בדבר] שאין דרכו להעלותו עליו כמו כרים וכסתות. וזו היא ששנינו במסכת כלאים [פ''ט מ''ב] הכרים והכסתות אין בהם משום כלאים. ומכל מקום להעלות עליו או אפילו להציע תחתיו אם בשרו נוגע בהם [אסור וכן] אם היו מלאים אסור לישב עליהם [מפני] שיהו שוקעין כשאדם יושב עליהם והצדדין עולים מכאן ומכאן הוי כהעלאה. דגרסינן עלה דההיא בירושלמי [כלאים פ''ט ה''א] הא דאיתמר מותר בריקן אבל במלא אסור. ואם כן עדיין קשה על מה שנהגו לישב עליהם במלאים ונתונים על גבי מטה ובשר נוגע בהו, וכל שכן הכובעים שאדם נושא על ראשו. ויש לומר דאותם כרים וכסתות ששנינו במסכת כלאים ברכים גזרו אף על פי שאין בהן כלאים דאורייתא, אבל בקשין כשלנו מותר דלא גזרו על הקשים כלום. והיינו דאמרינן בסוף פרק ראשון דמסכת ביצה [ט''ו ע''א] (ולא) [אלא] בקשים וכדאמר רב הונא בריה דרב יהושע נמטא דגמדא והם הלבדים שאינם טווין וארוגין. ואותם שהיו עושים בנרש היו קשים ויש בהם תרתי לטיבותא, חדא שאין בהם כלאים דאורייתא ועוד שהם קשים. והילכך לא גזרו רבנן ואפילו בשרו נוגע בהם ואפילו בהעלאה ממש. וכרים וכסתות שלנו וכל שכן הכובעים קשים הם. ונראה שעל זה סמכו בכל מקומותינו לנהוג היתר בדבר זה בכרים וכובעים. גם אפשר שהכרים והכסתות שלהם היו דאורייתא שמא שוע טווי ונוז היו אלא שהיו קשים. וכל שהם קשים לא גזרו בהם להציעם תחתיו דלא אסרה תורה אלא העלאה, וכדתניא [שם י''ד ע''ב] לא יעלה עליך [ויקרא י''ט] אבל אתה מציעו תחתיך, אבל אמרו חכמים ז''ל אסור לעשות כן שמא תכרך נימא על בשרו. וכיון דאין אסור דאורייתא אלא בהעלאה לא גזרו בהצעה אלא ברכין ובקשין לא גזרו, וכדאמרינן ביומא [ס''ט ע''א] גבי בגדי כהונה דפרחי כהונה מקפלים אותם ומניחין אותם תחת מראשותיהם, ופריך ותיפוק ליה משום כלאים, ואוקמא רב אשי משום דקשים הם. ואעפ''י שבגדי כהונה הם כלאים דאורייתא כדאיתא פרק קמא דערכין [ג' ע''ב] ובמנחות פרק התכלת [מ''ג ע''א]. דאמרינן התם הכל חייבין בציצית כהנים לויים ישראלים, ופריך פשיטא, ופריק כהנים איצטריכא ליה הואיל ואישתרי כלאים לגביהו לא לחייבו בציצית, קא משמע לן. אלמא בגדי כהונה כלאים דאורייתא ואפ''ה כיון שהיו קשים לא גזרו בהן והתירו לקפלן ולהניחם תחת מראשותיהם. וכיון שכן כרים וכסתות שלנו שהם קשים ואין בהם כלאים דאורייתא שאינן שוע טווי ונוז לא גזרו כלל. 
<h3>[שו''ת הרשב''א ח''א סימן תשס''ב]</h3>
------
נשאל עוד על מה סמכו העולם להתיר כרים וכסתות של גוים שהם תפורין בפשתן. והשיב הדברים עתיקים ונתלים באילני הגדולים. [ו]מכלל זה כובעי לבדין שעושין שפה לפיהן של עור ותפורין בחוט של פשתן ונהגו בהם היתר בכל ארצנו. והטעם למתירים מפני שאין בהם כלאים דאורייתא שאין כלאים דאורייתא אלא שוע טווי ונוז [כלאים פ''ט מ''ח]. ועוד שהכובעים והכרים והכסתות קשים הם, וכל שאין בו כלאים דאורייתא לא אסרו להציעו תחתיו לכולי עלמא (ודבר) [בדבר] שאין דרכו להעלותו עליו כמו כרים וכסתות. וזו היא ששנינו במסכת כלאים [פ''ט מ''ב] הכרים והכסתות אין בהם משום כלאים. ומכל מקום להעלות עליו או אפילו להציע תחתיו אם בשרו נוגע בהם [אסור וכן] אם היו מלאים אסור לישב עליהם [מפני] שיהו שוקעין כשאדם יושב עליהם והצדדין עולים מכאן ומכאן הוי כהעלאה. דגרסינן עלה דההיא בירושלמי [כלאים פ''ט ה''א] הא דאיתמר מותר בריקן אבל במלא אסור. ואם כן עדיין קשה על מה שנהגו לישב עליהם במלאים ונתונים על גבי מטה ובשר נוגע בהו, וכל שכן הכובעים שאדם נושא על ראשו. ויש לומר דאותם כרים וכסתות ששנינו במסכת כלאים ברכים גזרו אף על פי שאין בהן כלאים דאורייתא, אבל בקשין כשלנו מותר דלא גזרו על הקשים כלום. והיינו דאמרינן בסוף פרק ראשון דמסכת ביצה [ט''ו ע''א] (ולא) [אלא] בקשים וכדאמר רב הונא בריה דרב יהושע נמטא דגמדא והם הלבדים שאינם טווין וארוגין. ואותם שהיו עושים בנרש היו קשים ויש בהם תרתי לטיבותא, חדא שאין בהם כלאים דאורייתא ועוד שהם קשים. והילכך לא גזרו רבנן ואפילו בשרו נוגע בהם ואפילו בהעלאה ממש. וכרים וכסתות שלנו וכל שכן הכובעים קשים הם. ונראה שעל זה סמכו בכל מקומותינו לנהוג היתר בדבר זה בכרים וכובעים. גם אפשר שהכרים והכסתות שלהם היו דאורייתא שמא שוע טווי ונוז היו אלא שהיו קשים. וכל שהם קשים לא גזרו בהם להציעם תחתיו דלא אסרה תורה אלא העלאה, וכדתניא [שם י''ד ע''ב] לא יעלה עליך [ויקרא י''ט] אבל אתה מציעו תחתיך, אבל אמרו חכמים ז''ל אסור לעשות כן שמא תכרך נימא על בשרו. וכיון דאין אסור דאורייתא אלא בהעלאה לא גזרו בהצעה אלא ברכין ובקשין לא גזרו, וכדאמרינן ביומא [ס''ט ע''א] גבי בגדי כהונה דפרחי כהונה מקפלים אותם ומניחין אותם תחת מראשותיהם, ופריך ותיפוק ליה משום כלאים, ואוקמא רב אשי משום דקשים הם. ואעפ''י שבגדי כהונה הם כלאים דאורייתא כדאיתא פרק קמא דערכין [ג' ע''ב] ובמנחות פרק התכלת [מ''ג ע''א]. דאמרינן התם הכל חייבין בציצית כהנים לויים ישראלים, ופריך פשיטא, ופריק כהנים איצטריכא ליה הואיל ואישתרי כלאים לגביהו לא לחייבו בציצית, קא משמע לן. אלמא בגדי כהונה כלאים דאורייתא ואפ''ה כיון שהיו קשים לא גזרו בהן והתירו לקפלן ולהניחם תחת מראשותיהם. וכיון שכן כרים וכסתות שלנו שהם קשים ואין בהם כלאים דאורייתא שאינן שוע טווי ונוז לא גזרו כלל. [ומיהו מורי ה''ר יונה ז''ל היה אוסר בכל זה. והר''ם בנז''ל מן המתירין. ומכל מקום אפילו לדעת האוסרין הנח להם לישראל מוטב שיהיו שוגגים ואל יהו מזידין. שו''ת הרשב''א ח''ז סימן ש''ו]. 
<h3>[שו''ת הרשב''א ח''א סימן תשס''ב]</h3>
------
[ביצה ט''ו ע''א] האי נמטא גמדא דנרש שריא. משום שהוא קשה. וכן משמע במס' יומא פ' (אלו) [בא לו] [ס''ט ע''א] גבי בגדי כהונה דפריך התם על מה שאמ' שמקפלין אותן תחת ראשיהן ואמרי' אלא אימא כנגד ראשיהן ואמרי' התם נמי (דקשיוהו) [דקשין הן] כדאמ' רב אשי וכו' האי נמטא דנרש וכו', אלמא דבקשים ליכא משום כלאים. וק''ל דהא בריש מס' ערכין [ג' ע''ב] ובפ' התכלת [מ''ג ע''א] הכל חייבין בציצית כהנים לויים וישראלים, פשיטא, כהנים איצטריכא ליה סד''א הואיל ואשתרי כלאים אשתרי נמי ציצית קמ''ל, אלמא דשייך בבגדי כהונה איסור כלאים ואע''ג דקשין הן. ותירץ הר' ר' יעקב ז''ל דהכא מיירי בלבדין דאיכא תרי להיתירא חדא שהם לבדים (ולבידין) [ולבדין] רכין אין בהם איסור אלא מדרבנן כדתנן [כלאים פ''ט מ''ט] (הלביד') [הלבדים] אסורי' מפני שהן שוע, ומדאוריתא אינו חייב אלא שיהא שוע טוויי ונוז והאחר נמי שוע טויי ונוז ושיהו מחוברין זה בזה, ולא כפי' רש''י ז''ל, כאשר כתבנו, כדאיתא במס' שבת פ' במה אשה יוצאה וכו' [נ''ז ע''ב], והכא דקשין הוו תרתי להיתירא דמשום הני דקשין הוא האי נמטא דנרש, אבל בבגדי כהונה כיון שהן שוע טויי ונוז שייך בהם דין כלאים בלבישה והעלאה ומ''ה קאמ' דלישתרו בהו כלאים, אבל התם במס' יומא דמתיר לקפלן תחת ראשיהם משום דליכא למגזר כלל משום נימא דניכרך על בשרו דקשין הם ובהצעה בלבד ליכא למיגזר, אבל בלבישה אסורה הוא דגזרי'. ואין זה נכון כלל דהא התם במס' יומא דקא מייתי האי נמטא גמדא דנרש וכו' גבי ההיא דמקפלין תחת ראשיהן ולפי זה הפי' חילוקא איכא בין בגדי כהונה לנמטא גמדא דנרש כאשר כתבנו והתם משמע דדבר אחד הוא, אלא הנכון כמו שכתב הרב בעל המאור ז''ל דהתם לא קאמ' בגדי כהונה קשין הם [אלא] מאבנט בלחוד דליכא שום בגד בבגדי כהונה של כהן הדיוט שיש בו כלאים אלא האבנט בלחוד, ומשאר הבגדים קאמ' דמותר ללובשו. כך הפי' הנכון. 
<h3>[חדושי בן הרמב''ן — ביצה]</h3>
------
[ביצה י''ד ע''ב] למימך — לקפל. שמא תיכרך לו נימא — של בגדים גדולים וגסים ומחממת במקומה ועובר משום [דברים כ''ב] לא תלבש שעטנז. דמפסיק מידי — שנותן בגד בנתים. אסור לישן עליהם — מדרבנן. בוילון — שראוי לפרוש כנגד הפתח. מפני מה אמרו וילון טמא — שמקבל טומאה, ולא עשאוהו כאחד ממחיצות הבית שאינם מקבלות טומאה. מפני שהשמש מתחמם כנגדו — ומהאי טעמא נמי אסור לעשותו מכלאים. 
<h3>[תלמיד הרמב''ן — ביצה]</h3>
------
[ביצה ט''ו ע''א] בקשין — בגדים קשים שאין מתחמם לשוכב עליהם. נמטא — לבד שקורין פילטרי. גמדא — כווץ ונעשה קשה. דנרש — מקום. שריא — לישיבה, שאינו מתחמם והם חזקים ואין נימא נמשכת מהן. ערדילים — ראיתי בתשובת הגאונים שרגילין ללובשן תחת מנעליהם ונועלים עליהם עור של תיישים מעובדים, וכנגד העקב של רגל עושים אותו של צמר, וקורין אותו נמטי, וקשי הוא. (צרדי) [צררי] דפשיטי — בגדי כלאים שצוררין בו מעות וזרעי', מותר לתתם בחקו לפי שאין דרך חמום בכך, והקשה ה''ר יעקב דרומרוג הכא אמרינן דבקשים אין בהם משום כלאים, ובמס' יומא [ס''ט ע''א] נמי אמרינן בגדי כהונה שני דקשי' הן, ולפי' היו פושטין אותן ומניחן תחת מראשותיהם, ואמרינן במס' (עירובין) [ערכין ג' ע''ב] הכל חייבים בצצית כהנים לוים וישראלים והוינן לה פשיטא, כהנים איצטריכא ליה, סד''א הואיל ואשתרי כלאים לגביהו, ואם איתה דבגדי כהונה קשים הם הא לא אישתרי כלאים לגבייהו, איכא למימר שלא אמרו בגדי כהונה קשים הם אלא לענין הצעה תחתיו של אדם דמדאוריתא שריא ורבנן הוא דגזרו בה, וכי גזרו בהו רבנן ברכין ולא בקשים, אבל לענין העלאה אסורים משום כלאים אע''פ שהן קשי', ובגדי כהונה אע''פ שהן קשים כיון שהוא שוע טווי ונוז חייב בהן במדינה משום כלאים, וכל שהוא שוע או טווי או נוז דהוא כלאים מדרבנן ולא דאוריתא אם הוא קשה מותר אפי' בהעלאה דלא גזור רבנן בקשי', והיינו טעמא דנמטא גמדא דנרש שאפי' היה מן הרכין לא היה אסור אפי' בהעלאה אלא מדרבנן כדתנן [כלאים פ''ט מ''ט] הלבדין אסורין מפני שהן שועים, ובסוף מסכ' נדה [ס''א ע''ב] אסיק' דמדאוריתא בעינן שוע טווי ונוז שלשתן כאחד מדאפקינהו רחמנא בחד לישנא דכתיב [דברים כ''ב] שעטנז, ואמרינן במס' כלאים [פ''ט מ''ב] הכרים והכסתות אין בהם משום כלאים ובלבד שלא יהא בשרו נוגע בהן, הא דאתמר [ירושלמי כלאים פ''ט ה''א] מותר בריקין אבל לא במלאים בנתון על גבי מסטווא אבל בנתון על גבי מטה אפי' בריקים נמי אסור, פי' דרך הכר שהוא מלא מוכין או נוצה והשוכב עליו מכפפין הצדדין על האדם מכאן ומכאן ואפי' כר ריקן בשמונח על גבי מטה של חבלים או של עור נשקע תחתיו וצדי הכר עליו עולין אבל סטיו של עץ קשה ואינו נשקע. 
<h3>[תלמיד הרמב''ן — ביצה]</h3>
------
[ביצה ט''ו ע''א] כתב בעל התוספות באותן קוטאש פרפונטש שהמכסה של מעלה ולמטה פשתן ובתוכן גזי צמר מותרין בין בהצעה בין בהעלאה שאין חוט התפירה מחברן לבגד בתפירה כלל רק שהוא מקרב שני הבגדים של פשתן שהוא כסוי הקוטש משני צדדין ומתוך כך מתהדק הצמר שבנתים בין הכסוי העליון לתחתון ואם היתה נפתחת לא היה הצמר נדבק לבגד מחמת תחיבת חוט התפירה שבתוכן, אבל אם יש בתוכן בלאי הבגדים של צמר ונתחב המחט בבגד פשתן שעל גביהן ובהן שתי תפירות אסורין הן בהעלאה ואפי' אם חוט התפירה של משי וכ''ש אם הוא של פשתן שלא התירו החכמים כרים וכסתות אלא בהצעה הואיל ואין תשמישן אלא בלא רגילות בכריכת נימא על בשרו הלכך התירו בשאין בשרו נוגע בהן, ומי' בבשרו נוגע החמירו מדרבנן שלא יעשו כן [גם] באותן דשכיחא בהו כריכת נימא, ואע''ג דהוי גזרה לגזרה, אי לא הא לא קיימא לן הא, וכן בשאר כלאים אסר אפי' בהפסקת עשר מצעות גזרה אטו בלא הפסקה הואיל ושכיחא בהו כריכת נימא אבל בכרים וכסתות בהפסקה לא גזרו דאפי' בלא הפסקה לא שכיח בהו כריכת נימא, והיינו נמי טעמא דמרדעת אפילו בהעלאה לא. 
<h3>[תלמיד הרמב''ן — ביצה]</h3>
------
האזהרה מ''ב לר''ם [סהמ''צ ל''ת מ''ב, רמב''ם הל' כלאים פ''י] הוזהרנו מללבוש הבגד הארוג מצמר ופשתים. כמו שהיו לובשים אותו כומרי עבודה זרה בזמן ההוא. והוא אמרו ית' [דברים כ''ב י''א] לא תלבש שעטנז. וזה מפורסם אצל פרושי החורי אשר במצרים, ע''כ. וטעם אזהרה זו מבואר בלשון הר''ם ובדרך זו בארה בספר המורה [מו''נ ח''ג פל''ז]. ולפי מה שמצאתי במדרשים נתעוררתי בענין אחר בכונת הכלאים, ואולי הכל עולה לכונה אחת. אמרו ברבה רבתי קין הביא ממותר מאכלו קליות זרע פשתן והבל הביא מבכורות צאנו ומחלביהן כבשים שלא נגוזו לצמר. אמר ר' יהושע בן קרחא אמר הקב''ה לא יתערבו מנחת קין והבל לעולם, ואפילו באריגת הבגד שנאמר לא תלבש שעטנז. ובפרשת נ''ט אשת חיל מי ימצא [משלי ל''א י'] זו שרה אמנו וכו' דרשה צמר ופשתים שתבעה הפרש לעולם בין יצחק וישמעאל, כשם שצמר ופשתים אינן מתחברים יחדו שנאמר [בראשית כ''א י'] ותאמר לאברהם גרש את בן האמה הזאת וגו'. ובאור רמזים אלו כי ידוע הוא כי מנחת הבל נרצית לה' ומנחת קין לא נרצית וכן ידוע שיצחק בן הגבירה וישמעאל בן השפחה, והמשיל מנחת קין והבל לחבור צמר ופשתים, והפרש בין יצחק וישמעאל לאזהרת צמר ופשתים שלא יתחברו יחד. וכן הוזהר חבור בעלי חיים יחד, ר''ל שלא לחרוש בשור ובחמור. ולפי פסק הר''ם [רמב''ם כלאים פ''ט ה''ז] שהוא העקר אינו חייב אלא בהמה טהורה עם בהמה טמאה. לעורר שלא יחבר האדם החי הטהור עם החי הטמא אבל ירגיש בהבדל שביניהם. וכן בבגד הוזהר (שלא הוזהר) הבא מבעלי חיים עם הבא מן הצומח מן האדמה, לכונה זו בעצמה. וזה מבואר אל מנחת קין והבל, והתחברות יצחק וישמעאל. ויש קצת הוראה במלת שור על העיון וחמור על החומר. ומלת צמר על החום המיוחד אל דקות העיון, ומלת פשתים על הפשיון והגסות. ובענין הזריעה הוזהרו כלאים, שברוב הכלאים הוא מן החטים והשעורים, שהאחד מאכל בהמה והאחר מאכל אדם. לזאת ההערה בעצמה. ויותר הערה בענין אסור כלאי הכרם שאינו חייב עד שיזרע חטה ושעורה וחרצן במפולת יד [קדושין ל''ט ע''א]. ויש בזה התערבות מאכל האדם והבהמה והדבר המיוחד למזון הנפש והוא היין. ואפשר שזה היה מנהג עובדי עבודה זרה כמו שכתב הר''ם לכונה זו בעצמה. ר''ל להורדת הרוחניים עם הדומם, שבזה היו עושין הטלאס''ס, ולכונה זו היו עושין לובשין הכמרים בגד מעורב מצמר ופשתים. וכן כל מה שהיו עושין בענין הכלאים היו עושין לכונה זו. ויהיה ענין אסור הכלאים שלא ללכת בדרכי הכופרים, גם הערה בצד מה כמו שבארנו. ואפשר שלכונה זו בעצמה בא אסור הרבעת בהמה והרכבת האלנות. ואפשר שבו כונה אחרת ונרחיב הן באור במקומן בג''ה [בגזירת האל]. 
<h3>[הבתים — ספר המצוה]</h3>
------
אין אסור משום כלאים אלא צמר ופשתים, צמר גמלים וצמר רחלים והרוב מגמלים ועירבו יחד ואחר עירב בהן פשתן מותרין ובטלי ברוב, מחצה על מחצה אסור וכן פשתן וקנבוס. במלבוש דשייך בו כלאים אסור לתופרן בפשתן. אבל כרים וכסתות מצמר מותר לתפור בחוטי פשתן, ובלבד שלא יגע בבשרו. מטפחת הידים והספרין והספוג אין בו משום כלאים. מוכרי כסות מוכרין כדרכן ובלבד שלא יתכוונו להנות בחימום. בגד שאבד בו כלאים אל ימכרנו לגוי שמא ימכרנו לישראל אבל אם הוא ניכר מותר. וכן אל יעשה מרדעת לחמור, ותכריכין למת מותר דנעשה חפשי. האי מאן דאבד ליה חוטא דכתנא בגלימא דעמרא ולא ידע אי נתיק אי לא מותר, דמדאורייתא בעינן שוע טווי ונוז. שוע פיני''ה בלע''ז פי' הצמר והפשתים מתוקנים במסרק יחד. טווי פיליי''ה בלע''ז שיהא טווים יחד נוז רטור''ש בלע''ז, כלומר נלוז שהוא ר''ל מעוקל. ועיקר כלאים מן התורה הוא שהצמר שוע טווי ונוז לבדו, וכן הפשתים ואח''כ חיברם יחד. נמטא גמדא דנרש שריא, פי' הלבדין פיאטר''ש בלע''ז, קוייפשנ''ש בלע''ז מותרים בלבישה שהם קשים, ולבישת בגדי כהונה הפה שאסר הוא פה שהתיר. גדיל של צמר ושל פשתים אסור לחגור בו מתניו. כל דבר שהוא הנאת הגוף כעין לבישה אסור. חלוק של צמר על של פשתן מותר. עורות התפורים מחוט של פשתים מותר להניח בבגדי צמר, ובלבד שיהיו תפורים במלבוש מקנבוס. בגד משי מותר לחברו בצמר או בפשתים. לובש אדם כלאים להבריח המכס. וכן הלכה, אמנם בה''ג אוסר. 
<h3>[ספר הנייר הלכ' כלאים]</h3>
------
[ביצה י''ד ע''ב] אבל אמרו חכמים אסור לעשות כן שמא תכרך לו נימא. והא דתנן בכלאים [פ''ט מ''ב] כרים וכסתות אין בהן משום כלאים, ובלבד שלא יהא בשרו נוגע בהן, ולא גזרו עליהם משום כריכה. משום דלא שייך התם כריכת נימא. ואומר ריב''ש הני קוטש פורפונטש, הן סדינין מחוברין יחד וביניהם צמר גפן או בלאי בגדים ומהודקים ע''י תפירות. אם יש בתוכן בלאי בגדים של צמר ונתחב המחט בהן ובסדינין של פשתן מצד חוץ ויש בהן ב' תכיפות אסורין בהעלאה ואפילו מחברן בחוט של משי. שגם כרים וכסתות שהתירו דלא שכיח בהו טובא כריכת נימא, אבל בהצעת שאר כלים גזרו גם בהפסקת עשר מצעות כיון דשכיחא בהן כריכת נימא. ובקוטש פורפונטש נמי יש לגזור אטו העלאה אפילו למימך תותיה אסיר. ואם אין בתוכן רק גיזי צמר, יכול להיות מותר בין בהצעה בין בהעלאה, דאין חוט התפירה מחברן לבגד בתפירה זו, רק שהוא מקרב ומהדק שני בגדים החצונים יחד. ואם היתה נפתחת לא היה הצמר נדבק לבגד מחמת תפירה זו, כי היא פחות מקשירת חבלים, בפרק במה בהמה [שבת נ''ד ע''א] ואין זה דומה לאריגה, תפירה וקשירה. ומתניתין דהכא [י''ד ע''ב] לא הוה מצי לאוקומי בכרים וכסתות, דאין זה חדוש וכ''ע ידעי דחזו, ופשיטא דמשלחין. אבל קשין העשוין להעלאה, סד''א דאין משלחין דשמא יטעו הרואין וכסבורין שאין קשין, ויודעין דאין משלחין בי''ט, אלא דברים שניאותין ממנו, ויבואו להתיר כלאים בלבישה. 
<h3>[מרדכי — ביצה סימן תרס''ב]</h3>
------
[ביצה ט''ו ע''א] ולא יעשנו מרדעת לחמור. דוק' היכא דאבד אסור למוכרו לגוי דילמא אתי למוכרו לישראל אבל היכא דניכרין הכלאים ליכא למיגזר, וכן מרדעת לחמור דוקא באבד אסור שמא יעשה חתיכה ממנו ויתפרנו בבגדו או יעלה עליו מרדעת עצמה. אבל לא אבד שרי כדתנן במס' כלאים [פ''ט מ''ד] מרדעת החמור ותכריכי המת אין בהן משום כלאים והיינו טעמ' משום דאין דרכן בהעלאה. ואמ' בפ''ק דביצה [י''ד ע''ב] ובגד כלאים שעטנז לא יעלה עליך. אבל אתה מותר להציעו תחתיך. ורבנן גזרו אפילו עשר מצעות וכלאים תחתיהן אסור בהצעה, דגזרינן הצעה אטו העלאה. ומיהו בדבר שאין דרכן בהעלאה לא אסרו בהצעה והיינו טעמ' נמי דתנן במסכת כלאים [פ''ט מ''ב] הכרים והכסתות אין בהם משום כלאים, ובלבד שלא יהא בשרו נוגע בהן, לפי שאין דרכן בהעלאה לפיכך לא גזרו הצעה. וגם ליכא למיחש שמא תיכרך נימא עליו. ומרדעת נמי דשרו היינו דוקא כשאין בשרו נוגע בהן. ולעניין תכריכין למת לא נקט אבד כלאים אלא אפי' שלא אבד שרי דלא גזרינן שמא ילבשם לפי שהן אסורין בהנאה בשביל המת וכ''ש בכלאים ידועים דשרי כדתנן במסכת כלאים. גר' בתוספתא, חלוק שנפרם ופרפרו בחוט אסור. שנפרם פי' שנקרע ופרפרו בחוט פשתן אסור, פר''ת דפריפה חיבור בו כלאים. ומכאן אסור לבנות ישראל להכניס צילצול של צמר בתוך המצנפת לצנוף סביב ראשן. א''ה סימן קצ''ג. 
<h3>[מרדכי — ביצה סימן תרס''ג]</h3>
------
[ביצה ט''ו ע''א] האי נמטא גמדא דנרש וכו'. עיין פרק במה אשה. לפי שאין דרך חמום בכך. כתב ראבי''ה והני אפילו בהעלאה שריין, כעין כובעים שאנו מכסים בהן ראשנו, אבל כל דבר שדרכו ללבוש גזרו בלבישת קשין מדרבנן. וספר צפנת פענח פליג דהא מגין הוא בחמה מפני החמה ובגשמים מפני הגשמים. בספר צפנת פענח אמר לי ר' שמואל ב''ר קלונימוס כי קציני נרבונא ופרובינצא נוהגי' איסור ללבוש עורות מכוסות בבגד צמר אפי' אם תפר הבגד במשי בעורה, בשביל חוטי פשתן שהעורה תפורה בהן וכשמחברה לבגד הוי כלאים. וראיה שלהן דתניא בסיפרי בפר' כי תצא, לא תלבש שעטנז יכול לא ילבש חלוק של צמר על גבי חלוק של פשתן ת''ל יחדיו, פי' מחבר כחדא בתרגומא, ר' חנינא בן גמליאל אומר מניין שלא יסרוק סרק של צמר ושל פשתן לחגור בו מתניו אע''פ שהרצועה מובדלת באמצע ת''ל יחדיו, מ''מ. לפיכ' אע''פ שהרצועה מובדלת בין הצמר ובין הפשתים הוי חיבור כלאים, וה''נ בעורה וכיסויה, אין העור מבדיל בין הכיסוי לחוטי פשתן שתפורים בו והוי חיבור כלאים. וראיתי אני אליעזר במשנת כלאים [פ''ט מ''ט] לא יסרק סרק של צמר בשל פשתן לחגור בו מתניו אע''פ שהרצועה באמצע.
ומצאתי נמי במשנת כלאים [פ''ט מ''ז] מנעל של זרב אין בו משום כלאים ומפר' בירושלמי [שם ה''ד] אית אתרין דזרבין עמרא מלגיו כהדא דר' זירא מפקד לר' אבא ואמר שלא יחוט ליה מסאניה בכיתן אלא ברצועה, ומודה ר' זירא דאסר, פיסקי דעמר על פיסקי דכיתן שרי. בעו קומי ר' אילא מהו מחוט מסאני בכיתן א''ל בגין ר' זירא דאמ' אסור, מודה ר' אילא בהון דלבש דרדסין דעמר על דרדסין דכיתן דאסור דלא שלח עיליא או לא שלח ארעיא. ונראה לפרש הכי מנעל של זרב דזרבין עמר לגיו, פלטרא שוליד''ש בלעז וקתני מתניתין דאין בה משום כלאים אע''פ שהמנעל תפור בפשתן ובלבד שלא יהא הלבד תפור בפשתים לא הוא עצמו ולא המנעל כהדא דר' זירא מפקד כעין זה מנעל שמזרבין אותו היה ר' זירא מצוה לר' אבא שיאמר לתופרין שלא יהו תופרין בפשתן המנעל אלא ברצועות שלא יצטרפו הפשתן שבמנעל והלבד דסבר כסתמא דמתני' שלא יקשור שרק של צמר בשל פשתן וכו' עד אע''פ שהרצועה באמצע. ומודי ר' זירא דאסר כו' בעניין בני אדם עניים שקושרין סמרטוטין סביב רגליהם וקשר חתיכה של צמר על גבי פשתן כעין מנעל שהוא מותר, שאין כאן לא חיבור כלאים גמור ולא מראית העין דהכל רואים שהוא קשור ואם יתיר יפול מאליו זה מזה. ולא דמי למנעל שלא יפיל לעולם אלא א''כ מפרידן בידים הילכך הוי חיבור משום מראית העין. ובעי קומי ר' אילא מהו לתפור מנעל בכיתן כגון מנעל של זרב מי הוי חיבור או לא אמר להן בשביל שר' זירא אסר אותם אתם שואלים כן, בתמיה כלומר וכי בשביל שהוא אוסר יהא אסור. דר' אילא סבר לה כמתני' דקתני אין בהם משום כלאים. הודי ר' אילא בהן דלבש דרדסין, שבתי שוקיים של צמר על של פשתן שהוא אסור ללבוש, משום כלאים. דלא שלח כו' שאינו יכול לפשוט העליונים אלא עם התחתונים מתוך שהעליונים עבים והתחתונים דקים. ואפי' אינם תפורים למעלה ביחד הרי הן כמחוברים ונאסרין משום מראית העין, אבל הנשלחין זה בלא זה אמרינן דמותרין ללבוש זה על גב זה ואפילו מראית העין אין בהן שהעור מבדילו וסבר לה כסתם מתני' מנעל של זרב אין בו משום כלאים. וא''כ השת' לדברי ר' זירא דאסר במנעל השתא נמי אסיר בכיסוי העורה, ולר' אילא דשרי במנעל דסמיך ליה אסתמא דמנעל של זרב ולית ליה סתמא דלא יקשור כו' שרי לכסות העורה בבגד צמר שהעור מבדיל ומבטל חוט פשתן כמו במנעל ואפי' מראית העין אין בו.
וכיון דלא איפסיק הילכתא לא כמר ולא כמר ותרוייהו אית להו סתמ' צריכין אנו למיחזי דברי מי נראה. ורואה אני דברי ר' אילא דאמ' כסתמ' דרבי' אבל סתמא דלא יקשור יחידאה היא, ר' חנינ' בן גמליאל, כדתניא בספרי וסתמ' דרבי' עדיף. ועוד כל היכא דפליגי תרי אמוראי ולא איפסיקא הלכתא לא כמר ולא כמר קיימא לן בשל תורה הלך אחר המחמיר ובשל סופרים הלך אחר המיקל. וכלאים דהכא דרבנן הן דמדאוריית' לא הוי כלאים אלא שוע טווי ונוז יחד הילכך עבדינן כר' אילא. ועי''ל דמתני', לא יקשור משום מראית העין אסור, ור' אילא מודה ביה דהא כשהרצועה מקיפו מתניו הסדקין התלויין למטה ונרא' כמחוברין יחד סרק של צמר ושל פשתן ולהכי לא יקשור אבל במנעל שאין הפשתן ניכר בו וכן בעורה אין בהן אפי' מראית העין ושרי. ועוד שבטל הפשתן לגבי המנעל והעורה והוי כולו כעור. ומנא תימרא דאמרי' פ' מצות חליצה [יבמות ק''ב ע''ב] אמר רב יהודה אמר רב סנדל התפור בפשתן אין חולצין בו שנאמר ואנעלך תחש. ודוקא סנדל דלאו אורח ארעא למיתפור בכיתן דלא בטל למיהוי כולו כעור אבל מנעל דאורחיה למיתפר ביה בכיתן בטל הוא והוי ככולו עור וחולצין בו והפשתן כמאן דליתיה, לענין כלאים נמי הוי כמאן דליתיה בין במנעל בין בעור ושרי. ועוד מדר' אילא אמר בגין דר' זירא אסר בתמי', מכלל דלכ''ע פשיטא דשרי וליכא דאסר אלא ר' זירא. ולענין מנעלים לבודין כולהו צריכין בדיקה שלא יהו הלבידין תפורי' בפשתן בין עצמו בין על המנעל דאי תפור בפשתן הוי כלאים דרבנן דנוז הוי תרי גווני בין ארוג בין במחט, הילכ' בכיסוי עורה נמי אסור לתפור עורה בבגד אבל במשי וקנבוס שרי.
וכן הכובע שלנו שתופרין הרצועה עליהן נ''ל דצריך בדיק' שלא יהו תפורין בפשתן אע''ג דקשין הן, ואמרי' האי נמטא גמדא דנרש, ה''מ לשכב עליה כיון דקשין הן אין לחוש שמא תיכרוך נימא על בשרו דתניא לא יעלה עליך אבל אתה וכו' וגזרו חכמים [בי'] מצעות משום דלא ליתי לשכב עליו בלא מצע ותיכרך, ובבגדי(ם) [כהונה] אמרי' [יומא ס''ט ע''א] שהיו מקפלין תחת ראשיהן כו' ומשני בגדי כהונה קשין הן ואין לחוש לתיכרך נימא, אבל כובעין שנושאין על ראש' העלאה הוא ואסיר אע''פ שהן קשים. ועוד שמגינין בחמה מפני החמה כו' וגם מוכרי כסות אמרינ' [כלאים פ''ט מ''ה] ובלבד שלא יתכוין וכו'. וה''מ דצריכי בדיקה בין מנעלים בין כובעין באתרא שהפשתן והקנבוס מצויין ושוין בדמים, אבל [במקום ש]הקנבוס [מצוי וזול יותר מהפשתן] שרי דלא שביק דזיל ומצוי ותופר בפשתן שדמיו יקרים. א''נ ספיקא הוי דילמא שביק דילמא לא שביק וכלאי' דתפירה דרבנן וספיק' דרבנן לקולא כדאמרי' בנידה [ס''א ע''ב] האי מאן דאית ליה חוטא דכיתנא כו' ולא ידע אי נתקיה כוליה שפיר דמי, מ''ט דאוריית' שעטנז אמ' רחמנא דאיכא שוע טווי ונוז ורבנן גזרו בשוע לבדו והאי כיון דנתקיה וספק אי נתקיה כוליה הוי ספיקא דרבנן. [והמחמיר] (ו)אפילו במקום [שהקנבוס] מצוי וזול יהא ברוך. ורואה אני מנהג מקומותינו חק ומשפט. עכ''ל צפנת פענח. ירושלמי [כלאים פ''ט ה''ד], הלבדין עשויין בצמר לא ילבש עד שיבדוק אם תפורין בפשתן או בקנבוס ר' יוסי אומר הבאים מחוף הים אין צריכין בדיקה ואמ' עלה בגמ' [שם] הא דאיתמ' בראשונה שלא היו תופרין בפשתן שלא היה הפשתן מצוייה בכל מקום. אבל עכשיו שמצוייה בכל מקום צריכין בדיקה. 
<h3>[מרדכי — ביצה סימן תרס''ג]</h3>
------
[ביצה י''ד ע''ב] מתניתין משלחין כלים בין תפורין בין שאינן תפורין אע''פ שיש בהן כלאים והן לצורך המועד אבל לא סנדל מסומר ולא מנעל שאינו תפור, ר' יהודה אומ' אף לא מנעל לבן מפני שצריך אומן, זה הכלל כל הניאותין בו ביום טוב משלחין אותו. גמרא. משלחין כלים, בשלמא תפורין חזו למלבש, שאינן תפורין חזו לכסויי, אלא כלאים למאי חזו, וכי תימא חזו למימך עליהו, והא תניא לא יעלה עליך אבל אתה מציעו תחתיך, אבל אמרו חכמים אסור לעשות כן גזרה שמא תכרך נימה אחת על בשרו, וכי תימא דמיפסיק מידי ביני ביני, והא אמ' ר' שמעון בן פזי [אמר ריב''ל] אמ' ר' יוסי בן שאול [אמר רבי] משום קהילה קדושה שבירושלים אפלו עשר מצעות זו על גב זו וכלאים (ביניהן) [תחתיהן] אסור לישן עליהן, אלא בוילון, והא אמ' עולא מפני מה אמרו וילון טמא מפני שהשמש מתחמם כנגדו, אלא בקשין, וכי הא דאמ' רב הונא בריה דרב יהושע האי נמטא גמדא (דנדש) [דנרש] שרי. (אידך) [פי'] אפלו עשר מצעות זו על גב זו וכלאים תחתיהן אסור לישן עליהן משום שנ' [ויקרא י''ט] לא יעלה עליך. ואלא בוילון, והיא יריעה החוצצת בין הבית והחדר. ואקשינן והא אמ' עולא מפני מה אמרו וילון טמא מפני שהשמש מתחמם כנגדו, ומתעטף בשוליו, הולכך מקבל טומאה אם יגע בו טמא מת או שרץ, וצריך טבילה, ולמה לא עשאוהו כאחת ממחיצות הבית שאינן מקבלין טומ', מפני שמתעטף השמש בשולי היריעה כשיש לו קור ולפיכך יש תורת כלי עליו, וכיון דמתחממין כנגדו אסור לעשותו מכלאים שמא (יטעה) [יתעטף] בו השמש. אלא לעולם מידי שישן עליו, ואי קשיא לך הא קא מיתהני מכלאים הכא במאי עסיקינן דשרי לישן עליו בקשין, כלומר מיירי בבגדים קשים שאינן מחממין האדם, ומותר לשכב עליהן אע''פ שמגינין עליו מן הקור. דאמ' רב הונא בריה דרב יהושע האי נמטא גמדא דנרש שריא, פיר' נימטא לבד(י) גמדא קשה כמו גמד מסאני [פסחים קי''א ע''א] פ' נכווצו וכל דבר שהוא כווץ קשה, (ודנרש) ונרש שם מקום, ושריא לישיבה מפני שאינו מחמם כלל, אלא מגין מן הצנה שאינה נכנסת בתוכו. 
<h3>[שיטה לא נודע למי — ביצה]</h3>
------
[ביצה ט''ו ע''א] בקשין. משמע הכא דבבגד קשה אין בו משום כלאים, ותימה דבפרק קמא דערכין [ג' ע''ב] אמרינן הכל חייבים בכלאים כהנים לויים וישראלים ופריך פשיטא אי הני לא מיחייבי מאן כי מיחייב ומשני כהנים איצטריכא ליה דמהו דתימא הואיל ובעידן עבודה שרו שלא בעידן עבודה נמי שרו קמ''ל שלא בעידן עבודה אסיר, ובגדי כהונה קשין הוו כדאיתא ביומא בריש בא לו [ס''ט ע''א] אלמא אפילו בקשין שייך כלאים. וי''ל דבגדי כהונה היה שוע טווי ונוז לפיכך אפילו קשין אסירי אבל הכא נמטין גמדא דנרש. פירוש לבדין שקורין פיילטרוש דלא שוע טווי ונוז בקשין שרו אפילו למילבש. ומיהו אפילו שוע טווי ונוז אינו אסור כי אם לבישה בלבד אבל להציע תחתיו שרי כדאיתא ביומא פרק בא לו [שם] ובמסכת תמיד [כ''ז ע''א] שהיו פרחי כהונה מקפלין הבגדים ומניחים אותם תחת ראשיהם. 
<h3>[שיטה לחכמי איבר''א — ביצה]</h3>
------
השיראין והכלך אין בו משום כלאים, שיראין הוא מין מעיל עשוי ממשי, כלך הוא כי בכרכי הים יש צמר גד(ו)ל על האבנים שבים המלח ודומה לזהב בצבעו וקורין לו כלך ודומה לצמר רחלים. אבל אסורים משום מראית העין, שדומים לצמר או לפשתן, פי' לא היו מצויין ביניהם ואינם בקיאים בהן ויהיו סבורין שהם כלאים כך פשוט בכלאים [פ''ט מ''ב]. וכתב הרא''ש ומתוך זה יש לאסור המקומות שאין מצוי קנבוס, לתפור בו צמר לתפור בגד קנבו' תחת בגד צמר ויהיו סבורי' שהו' בגד פשתן. וכת' כי כן אסר הוא באשכנז. וכתב והאידנא מצויין בגדי משי בינינו והכל מכירין בהן הילכך מותר לתפור בגדי משי תחת בגדי צמר וגם חוטי משי בסרבל של צמר. פירוש, וכן עם פשתן לחבר משי מותר. כרים וכסתות אין בהם משום כלאים כך פשוט בכלאים [שם], לפי שכרים וכסתות עשויין לשכיבה ואמרינן ביומא [ס''ט ע''א] לא יעלה עליך אבל מותר להציע תחתיו, אבל אמרו חכמים אסור לעשות כן שמא תכרך עליו נימא, ואפילו י' מצעות זו על גבי זו וכלאים תחתיהן אסור לישן עליהם, ולפי זה כרים וכסתות שהן קשי' ואין דרכן ליכרך על בשרו מותרין בשאין בשרו נוגע בה כמו שאכתוב. ומפר' בירושלמי [כלאים פ''ט מ''א] דוקא בריקן ובנתון על גבי אצטבא אבל מלא או אפילו ריקן ונתו' על גבי מטה אסור לפי שנכפף תחתיו ונכרך על בשרו. 
<h3>[רבינו ירוחם ני''ט ח''ב]</h3>
------
תכריכי המת אין בהם משום כלאים ואפילו לקוברו בהן מותר כך פשוט בכלאים [פ''ט מ''ד] ובנדה. וכן [שם] מרדעת החמור אין בה משו' כלאי'. ולא יתן המרדעת על כתפו אפילו להוציא עליו את הזבל, פי' אבל לרכוב עליו מותר ואפילו בשרו נוגע בה ולא חיישי' שמא תכרך עליו נימ' כדאמרינן למעלה גבי כרים וכסתות, משום דמרדעת קשה יותר מכרים וכסתות. והא דאמרינן בגד שאבד בו כלאים לא יעשנו מרדעת לחמור כמו שכתבתי למעלה, אבד שאני דמתוך שאין הכלאים נכרים בה יקח ממנה לשים טלאי בבגדו. 
<h3>[רבינו ירוחם ני''ט ח''ב]</h3>
------
הלבדין הנמצאין פילטרו''ש אסורים משום כלאים אם יש בהן פשתן כי הן שועין, ולפיכך מי שטרף צמר ופשתים יחדיו והשיע אותן ועשאן כמין בגד בלא טוויה ואריגה אסורים מדרבנן, דמן התורה צריך שוע טווי ונוז כמו שכתבתי. ואם הם קשין מותרים אפילו בלביש' דלא אסרו רבנן אלא רכין, ובקשין אוקמוה אדין תורה ואינם אלא שוע ומותרים כך פשוט ביום טוב. 
<h3>[רבינו ירוחם ני''ט ח''ב]</h3>
------
בגדים שהם קשים והם שוע טווי ואריג והם קשים ולא שייך בהו כריכת נימא ככרים וכסתות, אסורים בלבישה ובהעלאה ומותר לשכב עליהם, ובלבד שלא יהא בשרו נוגע בהן, דלבישה והעלאה דאוריתא והצעה דרבנן, ובקשין לא גזרו רבנן. ושאינם קשין אסור להציע עליהן אפילו עשרה מצעות זו על גבי זו, וכן פשוט בערכין, וכן מוכח, כל זה פשוט ביום טוב. ערדלין אין בהן משום כלאים פי' בתשובת הגאונים שרגילין ללבשן תחת מנעליהם ותולין עליהן עור תישים מעובד תחת קרקעיתם וכנגד העקב של רגלים יש שעושין אותן של צמר וקורין אותן נימטי אין בהם משום כלאים לפי שהעקב קשה ואינו מתחמם וכן פשוט בביצה וכן פרש''י. בגד שצרורין בו מעות מותר ליתנם בחיקו שהמעו' מקשין אותו ואינו מתחמם, אבל אם צרורין בו זרעים אסור לתתן בחיקו. ופשוט בירושלמי [כלאים פ''ט ה''ד] שמותר לתת בחתיכה של צמר ולקשרה בחוט של פשתן או בהפך. 
<h3>[רבינו ירוחם ני''ט ח''ב]</h3>
------
וכשהכלאים קשין מותר להציע תחתיו אבל לא ללבוש (מטליף) [מטלית] שיש בו גיזי צמר אע''פ שתפרו עם בגד פשתן מותר לפי שיכול להוציא את הצמר בלא קריעה בין תפירה לתפירה אבל אם יש בו כלאי בגדים של צמר אסור. 
<h3>[אהל מועד שער איסור והיתר דרך ב']</h3>
------
המלביש כלאים לחבירו במזיד והלובש אינו יודע בהן המלביש לוקה והלובשם פטור. כתב הר''י מקורביל אותן סדיני פשתן שעושין מהן פרפונט''ש אומר ר' יחיאל שאם יש בתוכן גזי צמר מותר אע''פ שתפרן עם הבגד של פשתן לפי שיכול להוציא מבין תפירה לתפירה בלי שום קריעה. אבל אם יש בתוכן כלאי בגדים של בגד אסור. 
<h3>[ארחות חיים הלכ' כלאים סימן ד']</h3>
------
ואין כלאי בגדים אסורין אלא ללבשן או להתכסות בהן אבל לעשותן ולמוכרן מותר. ועושה אדם אהל כלאים ויושב תחתיו שאין אסור להתכסות בהן אלא דרך מלבוש וכן 
מותר לישב על גבי מצעות של כלאים שאין אסור אלא להעלותן עליו. אבל מדבריהם אפילו (יעשה) [י'] מצעות 
זו על גב זו והתחתון שבהן כלאים אסור לישב עליהן 
שמא (יכרוך) [יכרך] נימה על בשרו. ואם היו קשין שאינן נכרכין מותר לישב עליהן ולהסב עליהן והוא שלא יגעו בבשרו. וכתב הר''ש ז''ל בספר האורה הלכך כרים וכסתות שהן תפורין בכלאים אין לחוש בהן לכריכת נימה דקשין הן ולית לן בה ומכל מקום ראוי נמי לכתחלה לשמור הני כרים וכסתות דידן שלא לתופרן בכלאים מפני שפעמים שאדם מנערן ומוציא תבנן או צמרן ומתכסה בהן עד כאן. 
<h3>[כל בו הלכ' כלאים סימן צ''א]</h3>
------
[יומא ס''ט ע''א] אפי' עשר מצעות זו על זו וכלאים תחתיהן אסור לישן עליהם, בגדי כהונה קשים הם, האי נמטא דנרש שריא. 
<h3>[האגודה — יומא]</h3>
------
[שבת נ''ז ע''ב] אין בהם משום כלאים פירשו בתוס' משום דהן קשים ולא הוי אסורים אבל טיפי''ש שהן קשין ומוצעין על [ספסלים בלא כרים וכסתות מותרין לישב עליהן וכשהן מוצעין על] גב כרים וכסתות אסור לישב עליהן כי הן עולין מן הצדדים ועובר משום לא יעלה. וקונט''ר וונב''ש אם יש בתוכו כלאי בגדי צמר אסור דהמחט מחברם. ואם יש בתוכו גיזי צמר מותרין דחוט התפירה אינו מחבר הצמר אך הפשתן מחבר יחד וביניהם הגיזין ובספר המצות פירש טעם אחר. 
<h3>[האגודה — שבת]</h3>
------
[ביצה י''ד ע''ב] למימך עליהו, לישן עליהם. דמפסיק מידי ביני וביני, שיש בגד של היתר מפסיק בינו ובין של כלאים. בוילון, הוא יריעה שפורסין כנגד הפתח או כנגד המטה. מתחמם כנגדו, מתעטף בשוליו ועל כן יש לו דין כלי ולא עשאוהו כמחיצות הבית שאינן מקבלין טומאה, אלמא כיון דמתחמם כנגדו אסור לעשות כלאים. 
<h3>[תלמיד הרשב''א — ביצה]</h3>
------
[ביצה ט''ו ע''א] ואחר שדברנו עד הנה אכתוב בענין אלו הכובעין שנותנין הולכי דרכים על ראשן להגן עליהן מן השמש ומן הגשמים, והן של צמר ונותנין תחתיו וסביבות האימרא שלו עור ותופרין אותו בפשתן, ושמענו שהר' יונה ז''ל היה אוסרן. ולכאורה [אין להן היתר] דהא תנן (כלאים פ''ט מ''ה) ובלבד שלא יתכוין בחמה מפני החמה ובגשמים מפני הגשמים, ואי משום דקשין הן ואמר רב הונא בריה דרב יהושע (יומא ס''ט ע''א וביצה ט''ו ע''א) האי נמטא גמדא דנרש שריא, הני מילי כשהכל קשה אבל כאן מי התיר לתפרו בחוט פשתן שהוא רך. וכי אם נתן חתיכת פשתים בנמטא דנרש וחברן בשתי תכיפות או שעשה בו מחטא דתלמיותא וציורין וכיוצא בהן בחוט פשתן מי נימא דשרי, זו לא שמענו ולא (נקר) [נתקבל] בלא ראיה.
ומ''מ מפני שאני רואה מנהג הארץ הזאת פושט להיתר אני בא ללמד זכות דמה שעשו על פי חכם עשו ועל פי דרך פשטי המשניות. דתנן בפרק אחרון של כלאים (מ''ג) מטפחות הידים ומטפחות הספרים ומטפחות הספג אין בהן משום כלאים רבי אליעזר אוסר ומטפחות הספרים אסורין משום כלאים. פירוש מטפחות הידים הם מטפחות קטנות שאדם מקנח בהן ידיו או נותנין לו בהם ביצה וכיוצא בזה כדי לאכול עראי והוא תופס בה המאכל. ומטפחות ספרים הם המטפחות שאדם נותן בתוכן ספרים נאים כדי שלא יטנפו ויתקלקלו. ומטפחות הספג הוא שאדם מסתפג בהן ביציאתו מן המרחץ. וקסבר ת''ק דאין בשלושת אלו משום כלאים דלאו ללבישה עבידי ולא העלאה מקריא ורבי אליעזר אוסר, אבל מטפחות הספרים דהיינו המעפרת שנותן המתגלח בין כתפיו לכולי עלמא יש בו משום כלאים דהרי הוא כעטוף סרבל וכיוצא בו ודרך מלבוש הוא, זהו פירוש משנה זו.
למדנו ממנה דלרבנן אינו אסור אלא העשוי למלבוש והדומה לו ולא השאר, אם כן אף כובעים אלו שהזכרנו אין לו דמיון מלבוש ואינו אלא כעין סכך על ראשו להיות לו צל להציל לו מרעת השמש והשרב ומיד שהוא במקום שאינו צריך לו מקפיד עליו ומסירו. וטעמא דכולהו דלא יעלה עליך כתיב (ויקרא י''ט) כלומר העלאת לבישה, וכל שאינו דומה לעניני המלבוש קסברי רבנן דשרי, ומשמע דהלכתא כוותייהו דרבים נינהו. וא''ת וליתסר מיהא מדבריהם דנהי דלא חשיבא לבישה גמורה מי גרע מהצעה (יומא ס''ט ע''א), י''ל שאני הצעה [שדרכו] בכך ורוצה בה בעצמה וגזרו משום שמא תכרך נימא על בשרו דהויא העלאה ועבר אדאורייתא, אבל כאן אין מטפחות אלו [חשובין] לענין לבישה כלל והוו להו כצררי דזוזי ודבזרוני דאין בהן משום כלאים כדאיתא בשלהי פ''ק דביצה (ט''ו ע''א). ואף הראב''ד ז''ל התיר בהשגותיו (פ''י דכלאים הי''ז) לקחת ביצה חמה במטפחות של כלאים מידי דהוי אצררי דזוזי ותפס על הרמב''ם ז''ל שאסר כן. ומכלל דברים אלו הרי מנהג מקומנו כהלכה ועל פי דברי המפרשים שהזכרנו.
אבל מ''מ נראין לי דברי הר' יונה ז''ל שאסר עיקר, מפני שבירושלמי (פ''ט ה''ב) ראיתי שפסקו כרבי אליעזר, אמר רבי זריקא כשהיינו מביאין לר' אבינא ביעתא במפה דאית בה כלאים לא הוה מקבל לה. ורבינו שמשון ז''ל (פתקו) [פסקו] לירושלמי זה בפירושיו, ובודאי ראוי לסמוך על פסק הירושלמי שאילו היה לנו ממסכתא זו גמרא בבלית ולא פסקו כן היינו אומרים אי איתא לא שתיק גמרין מינה, אבל אחר שאין לנו ממנה גמרא סומכין על הירושלמי דלא גרע מגאון. ואי משום צררי דזוזי ודבזרני דאין בהם משום כלאים, התם הא פרישו טעמא משום דאין דרך חמום בכך. אבל כאן דרך הוא בעת הסתיו כשנטל ידיו שהוא מחממן במטפחות שקנח בהן, וכן הבגד שעל הספר אדם כורכו בין ידיו לחממן בו כמוזכר בירושלמי (פ''ט ה''ב), ואין צריך לומר במטפחת המרחץ שהוא מתכוין לחמם בו עם ספיגתו. ובזה עמדו דברי הרב ר' משה ז''ל שאסר לקיחת ביצה חמה וכרבי אליעזר שהלכה כמותו שלא כדברי הר''א ז''ל, והנה אמת הנה נכון.
ולענין מה שנותנין בו כדי להדקו או לטלטלו בל''ע קורין אותו קורדון, מסתברא דשרי אע''פ שהוא כלאים עם הכובע מפני שאין בו תכיפה. ולא תימא כיון שאינו יכול להוציאו משם אע''פ שאין בו שתי תכיפות אסור, אלא כל תכיפה ותכיפה אחת מותרת כפי מה שנראה מדברי רבינו שמשון ז''ל שכתב (כלאים פ''ט מ''י) דשתי תכיפות שאסרו הוא שחזר וקשר שני ראשי (החוט) כדאמרינן בפרק כלל גדול (שבת ע''ד ע''ב) התופר שתי תפירות והא לא קיימא אמר רבה בר בר חנה אמר רבי יוחנן והוא שקשרן, דאלמא סובר הרב דדכותה בתכיפה אחת מותר אף בקושר שני ראשי החוט שמתקיים היטב.
אבל מפני שנראה מפירוש הרמב''ם ז''ל במשניות שאסור שתי תכיפות בלא קשירה. ועוד שאני רואה שנוהגין היתר אף בששני ראשי הקורדין עצמן קשורין למעלה זה עם זה, אני בא לדין ולהתיר ממקום אחר. מדתנן בפרק אחרון של כלאים (מ''ט) ר' יוסי אומר משיחות של ארגמן אסורות מפני שמולל עד שלא קשר, כלומר משיחות של צמר צבוע ארגמן אסור לחגור על חלוק של פשתן מפני שדרך לתפרו קצת עם החלוק כדי שלא ינתק מן החלוק. ומפני שאינה תפירה גמורה נקט מולל מלשון וכולן רשאין למללן המוזכר במס' מועד קטן (כ''ו ע''א). ופירוש עד שלא קשר, כלומר דקודם שקשר מתניו במשיחות אלו הוא מוללן דהיינו תפירה מועטת כמו שפירשנו.
וגרסינן עלה בירושלמי (כלאים פ''ט מ''ה) משיחות של ארגמן אסורות, אית תניי תני מותרות, מאן דאסר בגין אילין טורסיא דהוה מכפה בה, מאן דשרי משנץ גרמיה ונחתא לה. כלומר אינה אוסרת אותה מלילה מפני שכשהוא משנס מתניו הוא מטלטלה אילך ואילך כרצונו, וכיון שאין דרך לתפרה בהדוק גמור עד שלא תוכל להטלטל אילך ואילך לא חשיבא תפירה, הלכך אף בנדון שלפנינו יש להתיר מטעם זה. ותנא דאסר מסתברא לי דלא פליג בעיקר האי דינא אמאן דשרי, אלא מפני שדרך מתקני הבגדים להדק שם הארגמן ונשאר כן מהודק לפעמים. דלשון טורסיא נראה שהוא כלשון רבן של טרסיים שבמס' ע''ז (י''ז ע''ב) שר''ל גרדי, והמלבנין הבגדים הישנים ומתקנין אותן ומישבין אותן עד שנראין כחדשים נקראין גם כן טרסיים. וכשנותנין להם בעלי בתים החלוק לתקנו עם אותן לשונות ארגמן שבהן, הרי אותן טרסיים מהדקין וקושרין אותן היטיב כדי שלא יאבדו על ידי התקון ופעמים שנשאר שם באותו הקשר, ולכן היה אוסר ת''ק. ואידך תנא לא חייש להכי, מפני שכשהחזירו לבעל הבית והוא בא לחגור בו מתירו כדי שיוכל [לסובבו] כרצונו למעלה ולמטה וכיוצא בזה.
והא מתני' דמטפחות (כלאים פ''ט מ''ג) הואיל ואתא לידן נימא בה מילתא. שנו בסיפא (פ''ט מ''ט) לא יקשור סרק של צמר בשל פשתן לחגור מתניו אע''פ שהרצועה באמצע, אותות הגרדיים והכובסין אסורין משום כלאים. פירוש לא יעשה חגורות של צמר וחגורות של פשתן ויקשרם זו בזו אע''פ שהרצועה של עור מפסקת באמצע, כגון שיש לו רצועה של עור ונתן סרק פשתן בראשה האחד ובראשה השני נתן סרק צמר. וכתב רבינו שמשון ז''ל דמיירי בשקושר שני ראשים של צמר ושל פשתים יחד דאי לא פשיטא דשרי, ופוק חזי מה עמא דבר שעורות שפנים או טלאים תפורין בפשתן ונותנין אותן במלבושים. ותוספתא (כלאים פ''ה מ''ח) דאסר חלוק של צמר גמלים וארנבים וארג בו חוט של צמר בצד זה וחוט של פשתן [בצד זה], התם כגון ששני חוטין של צמר ושל פשתן סמוכין זה לזה, אבל אם היה זה בצד (זה) אחד וזה בצד שני מותר. והא דתנן (כלאים פ''ט מ''י) (הסל) [השק] והקופה מצטרפין לכלאים, דהיינו בשיש חתיכת בגד צמר בשק וחתיכת בגד פשתים בקופה וחברן, התם כגון שתכף שתי החתיכות זו בזו בשתי תכיפות, וקמ''ל דאע''פ שהן שני כלים מוחלקין אסור דלא אמרינן האי לחודיה קאי והאי לחודיה קאי, והיינו דהוי בעי מימר בירושלמי (כלאים פ''ט ה''ו) בסל וקופה דשרי דעשוי הוא ליחלק זה מזה יותר משק וקופה ואסיקו דאסור אלו דברי הרב ז''ל. אבל הרמב''ם ז''ל כתב בחבורו (פ''י מהלכ' כלאים ה''ט) בענין התוספתא שכתבנו וארג חוט צמר בצד זה וחוט פשתן בצד זה דלימא משמעות שאין הצמר והפשתן יחד. ואולי טעות סופר הוא או שהיה הרב מפרשה בשתכף החוטין עצמן אחר כן בשתי תכיפות. ובתשובה לרבינו הגדול ז''ל כדברי רבינו שמשון ז''ל.
ומ''מ זה שאנו נוהגין היתר באותן עורות טלאים התפורין בפשתן צ''ע למה נהגו להקל בכך, שהרי יש לחוש שמא יעבור חוט הפשתן בתוך נימת הצמר ונכרך יחד והוי ליה כחוט אחד של צמר ופשתים ואסור, וכל שכן כשחוזרין ותופרין אותן עורות במלבושין כדרכן, שיש לחוש עוד שמא חוט הקנבוס עובר באמצע חוט הפשתן ומהדק עם הצמר ואסור. והרמב''ם ז''ל כתב כלשון הזה בפרק עשירי (הלכ' כלאים ה''ז) לפיכך עורות הכבשים שעושין מהם בגדים אע''פ שתפרן בפשתן מותרין, ואין חוששין לנימות של צמר אע''פ שנכרכו בכלל חוט הפשתן שתפרו בו, שהרי בטלו במיעוטן. והר''א ז''ל השיג עליו לשון הזה, היה לו לומר שאינו טווי ואם יאמר אע''פ שאינו טווי [הרי הוא] אסור מדרבנן כמו הלבדין, אם כן גם זה יהא אסור מפני שנקשרים, ואם מפני שבטלו במיעוטן שבוש הוא זה וכי צמר בפשתים בטל הוא ברוב, אלא כיון שאין בו איסור תורה אין חוששין בספיקו ע''כ. ולמדנו מדבריו שאם ראה שנכרכו יחד נימות הצמר בחוט הפשתן אסור עד שיסירנו, ואם כן הכסתות הללו שעושין מבגד הפשתים למעלה ולמטה ונותנין תוכן מוכין של צמר ונקראין בלשוננו טטלאפש אסורין הן, שהרי אנו רואין לעין אחר זמן שהצמר מהודק מאד עם החוט... עד שאין אדם יכול להסירו ממנו אלא בטורח ועל ידי נתוק הצמר. אבל רואה אני רוב מקומותינו נוהגין היתר בכך, גם בחבורי רבותינו הצרפתים ז''ל ראיתי שהן מתירין אותן ואנוביש שנותנין תוכן צמר אע''פ שלהעלאה עשויין שהרי מתכסה בהן. ונותנין טעם להיתר מפני שהצמר יכול להנתק משם וכאילו אינו מחובר עמו דמי. אבל הטעם הזה חוכך אני בו משום דאפילו הכי נראה שאסור הרי אסור סרק של צמר ושל פשתן כמו ששנוי במשנה שכתבנו, ולשון סרק אין משמעו שיהא טווי.
על כן נראה לי טעמו של הר''ם ז''ל עיקר דמה שנכרך עם הצמר בטל ברוב, ואע''פ שאין צמר בפשתים בטל ברוב כדמוכח ההיא דאבד בו כלאים (נדה ס''א ע''ב), הני מילי בטווי אבל כשאינו טווי בטל הוא, שהרי אמרו בתוספתא (כלאים פ''ה מ''ח) צמר ארנבים וצמר רחלים שטרפן זה בזה אם רובן מן הארנבים מותר לערב עמו פשתן, כלומר מפני שהצמר בטל. והרב ברצלוני ז''ל כתב שהדברים זה של כרים ושל כסתות מחלוקת בין הגאונים ז''ל כמו שכתוב בספרו, ומה שכתבנו נכון. אבל מה שנוהגין באותו מושב שנותנין על גבי סוסים ופרדים שקורין שילא שיש בו כלאים, זה ודאי מותר אפילו ברכין, כדתנן בפרק בתרא (כלאים פ''ט מ''ד) תכריכי המת ומרדעת החמור אין בהם משום כלאים מפני שאין עשויין אלו להעלאה כלל. ומה שאמרו בנדה (ס''א ע''ב) בגד שאבד בו כלאים לא יעשנו מרדעת לחמור, התם אבד שאני וכדקתני טעמא שמא יקרע כסותו ויטלנו משם ויתפרנו בו, הא לאו הכי שרי. תדע דהא אסרו נמי למוכרו לגוי, ואילו היו בו כלאים מותר, ודברים ברורין הן. 
<h3>[תלמיד הרשב''א — ביצה]</h3>
------
[ביצה ט''ו ע''א] בקשין, בגדים קשין מאד ואין מחממין כלל. וכתב רש''י ז''ל דכיון שכן אפילו הן כלאים דאורייתא דהיינו שוע טווי ונוז שרי אפילו בהעלאה וכל שכן בהצעה. ואינו מחוור דבגדי כהונה קשין הן כדאיתא ביומא פרק בא לו [ס''ט ע''א] ואפילו הכי אמרינן בפ''ק דערכין [ג' ע''ב] הכל חייבין בציצית כהנים לויין וישראלים, פשיטא כהנים איצטריכא ליה סד''א כיון דאשתרו לגבייהו כלאים לא ליחייבו בציצית קמ''ל, אלמא כלאים דאורייתא הוו. ורת''ם ז''ל כתב דכל כלאים דאורייתא אסורין בהעלאה בין רכין בין קשין ורבנן אסרי הצעה דרכין ובהצעה דקשין לא גזרו, וכשהן כלאים דרבנן אסרו העלאה והתירו הצעה אפילו ברכין וכשהן קשין וכלאים דרבנן אפילו העלאה שריא, והיינו נמטא גמדא דנרש שהן הלבדין דמדרבנן הן דאינן אלא שועין כדתנן הלבדין אסורין מפני שהן שועין אלא דמתני' ברכין ושל נרש בקשין. והא דתנן בפרק בתרא דכלאים [פ''ט מ''ב] הכרים והכסתות אין בהם משום כלאים ובלבד שלא יהא בשרו נוגע בהן, התם בכרים וכסתות רכין ובכלאים דרבנן דלא גזרו בהצעה אלא בהעלאה. ועל כן אמרו בירושלמי [כלאים פ''ט ה''א] הדא דתימר בריקנין אבל במלאין אסורין מפני שעולין מכאן ומכאן. וכן אמרו עוד [שם] דכי שרינן ריקנין דווקא בנתונין על גבי איצטבא אבל על גבי מטה אסורין. והא דתנן [כלאים פ''ט מ''ד] תכריכי המת ומרדעת החמור אין בהן משום כלאים היינו משום דאין עשויין בהעלאה וכן כתב רבינו שמשון ז''ל. ערדלים, פירשו משם הגאונים ז''ל מין בגד שרגילין לתת בשולי מנעליהם. צררי דזוזי, של כסף צורי. ודפשיטי, שהם של מדינה. ודבזרוני, דהיינו זרעים. אין בהם משום כלאים, שאם נתן אחד מאלו בצרור של בגד כלאים ונתנו בחיקו אינו עובר עליו ומותר. אי אנתיק, אם נתק ונסתלק כל חוט הכלאים. שוע טווי ונוז, פירש''י ז''ל שוע חלק כדמתרגמינן איש חלק גבר שעיע כלו' שיהו חלוקין יחד במסרק, וטווי שיהיו טווין יחד, ונוז היינו ארוג. ורת''ם ז''ל הקשה עליו מדאמרינן במנחות [ל''ט, ע''א] קשר העליון דאורייתא דאי ס''ד לאו דאורייתא כלאים דשרא רחמנא בציצית למה לי והא קיימא לן התוכף תכיפה אחת אינו חיבור, ואם כדברי רש''י ז''ל למה לי דשרא רחמנא והא אינן חלוקין במסרק יחד, לפיכך (פירש''י) [רת''ם] ז''ל שוע כל אחד בפני עצמו וטווי כל אחד בפני עצמו ונוז היינו לשון פתלתל כלומר שהוא שזור גם כן בפני עצמו ריפראנט בל''ע ואחר כך מחברו יחד, וכך משמעו של כתוב לא תלבש שוע טווי ונוז שיהא אחר כן יחדיו. והשתא אתי שפיר מאי דאיצטריך למשרי כלאים בציצית משום דחוטי ציצית צריכין שזורין אע''פ שאין סתם בגדים שזורין כדמוכח בהדיא בפרק בתרא דעירובין (צ''ו ע''ב) גבי המוצא חוטין. 
<h3>[תלמיד הרשב''א — ביצה]</h3>
------
כתיב ובגד כלאים שעטנז וגו' אין כלאים אלא מצמר ופשתים. ואינו נקרא צמר סתם אלא של רחלים ואילים אבל של גמלים וארנבים וכיוצא בהם אינו נקרא צמר אלא עם שם לווי. וכן אינו נקרא פשתים אלא סתם פשתים ואם יש לו כנוי אחר אינו פשתים. אע''פ שמן התורה אין כלאים אלא בצמר ופשתים חז''ל אסרו צמר (ו)כלך עם פשתים מפני מראית העין. אלא עתה שמצוי משי בינינו וכולן מכירין אותו מותר לתפור צמר במשי או לחבר בגדי משי עם צמר ועם פשתים. צמר רחלים וצמר גמלים שערבם וטוה אותם זה עם זה אם רוב צמר רחלים או אפילו מחצה על מחצה אסור עם פשתים ואם הרוב מגמלים מותר וכן הדין בפשתים וקנבוס שערבן יחד הולכים אחר הרוב לערב בצמר. בגד שהשתי של משי והערב של פשתים אסור לתופרו עם הצמר אפילו רובו של משי. אבל עשה בגד מצמר גמלים וארג בו חוט אחד של צמר ובמקום אחר חוט של פשתים שאינו אצל הצמר מותר אבל אם היה חוט של פשתים אצל חוט של צמר (מותר) [אסור]. גדול המפרשים אומר שצמר ופשתים שערבם יחד וסרקם וטוום וארגם ביחד הוא שעטנז מהתורה. מהבאים אחריו אמרו הואיל וחברן על ידי אריגה או קשרם או תפרם יחד בשתי תפירות זהו כלאים מן התורה. שתי תפירות כיצד. מעביר המחט פעם אחת ואינו מעביר כל החוט ומעביר המחט פעם שניה ונמצא שני ראשי חוטין יחד וקושר שני ראשי החוטין ובזה מתקיימין. אבל אם אינו קושר ראשי החוטין או אינו מעביר המחט אלא פעם אחת אע''פ שקושר ראשי החוטין על שפת הבגד אינו חבור. אסור לעשות לבגד צמר שפה של פשתים או לשל פשתים שפה של צמר אעפ''י שאינו אורגו אלא תוחבו. אין לעשות סימן לבגד צמר מפשתים. ומכסה של פשתים שקורין קול''ג ובתוכו צמר מותר שהרי יכול להוציא כל הצמר בין תפירה לתפירה. אין לתפור רצועה של פשתים בחלוק של צמר משום כלאים. עורות שפנים או עורות של טלאים התפורות בפשתים יש מחמירין לחברם בבגד צמר ונהגו בכל המקומות היתר. המנהיג בהמות באפסרים של צמר ופשתים אם הם קשורים יחד אסור לכרכם סביב ידו. אין איסור כלאים אלא בלבישה או להעלותם עליו דרך חימום אבל שלא כדרך חימום מותר כגון אהל של כלאים שמאהיל עליו או שמציע כלים וכלאים תחתיהם מותר. אבל אמרו חז''ל אפילו עשר מצעות זה על גב זה וכלאים תחתיהם אסור לישן עליהם שמא תכרך עליו נימא. בד''א ברכים אבל בקשים כגון כרים וכסתות מותר. ובלבד שלא יהא בשרו נוגע בהם. בד''א כשהם ריקנין ונתונין ע''ג קרקע אבל אם הם מלאים או אפילו ריקנים ונתונים על גבי מטה אסורין לפי שנכרך על בשרו. לבדים הקשים מותרים שהרי לבישת הרכים אינן מן התורה אלא מדבריהם. אסור ללבוש כלאים אפילו דרך עראי אבל מוכרי כסות מוכרין כדרכן ואפילו ללובשן כדי להראותם ובלבד שלא יכוונו בחמה מפני החמה ובצינה מפני הצינה והצנועין מפשילין במקל לאחוריהן. וכן להעביר המכס העומד מאליו או שאין לו קצבה מותר וכן תופרי כסות תופרין כדרכן. תכריכי המת מותר לעשותן מכלאים שהרי למי שאינו נהנה מותר כמו שאמרו מוכרי כסות מוכרין כדרכן ובלבד שלא יתכוונו בחמה מפני החמה ובגשמים מפי הגשמים. וכן מרדעת החמור, בד''א בשהכלאים ידועים אבל בגד שאבד בו כלאים אסור לעשותו מרדעת לחמור שמא ישכח ויקח ממנו טלאי לתופרו לעל בגדו. ולכן לא ימכרנו לכנעני שמא יחזור וימכרנו לישראל. מפה יש בה משום כלאים וכן מטפחות הספרים ואותם שמסתפגים בהם אחר הרחיצה. אותם שמסתפרים בהם אם יש להם בית ראש אסור אם לאו מותר. וילון רך אסור לעשותו מכלאים מפני שלפעמים מתחמם בו השמש. מנעל שהוא מכלאים ואין לו עקב מותר ללובשו שעור הרגל קשה ואין נהנה כשאר עור הגוף. רטיה ואספלנית מותר לעשותן מכלאים שהרי אינן דרך חימום. צלצול של עור שתולין עם צמר וחוטי פשתן מדולדלים על פני האדם להבריח בו הזבובים אין בו משום כלאים. כל המקומות שהפשתן מצוי הלוקח שם בגדי צמר מן הכנעניים לא ילבשם עד שיבדקם אם הם תפורין בפשתן. המוצא כלאים בבגדו מן התורה פושטו ואפילו בשוק אבל כלאים מדבריהם לא יפשוט עד שיבא לביתו וכן אם יושב בבית המדרש. כלאי בגדים מותר לעשותן ולקיימן ואינן אסורין אלא בלבישה. ברוך שבחר בנו ורוממנו בתורת אמת וחוקים ומשפטים צדיקים. והדברים עתיקים. ומדבש מתוקים. אין כאל. מגיד דבריו ליעקב חוקיו ומשפטיו לישראל. 
<h3>[צידה לדרך מ''ב כ''ד פי''ד]</h3>
------
עוד כתבת שהוסיף לאסור הכסתות הנקראים מטלאפ''ש שהמכסה שלהם הוא מבגד פשתן והם ממולאים צמר כנהוג. כי אמר להם שהם שעטנז אחר שהם תפורין יחד. ונפלאת עליו כי בין לפי' רש''י ז''ל [יבמות ה' ע''ב] בשעטנז בין לפי' ר''ת ז''ל [ספר הישר סימן ה'] אין באלו כלאים דאורייתא. וכל שאין בהם כלאים דאורייתא אלא דרבנן לא גזרו עליו אלא ברכין אבל בקשין מותרין אפילו בהעלאה. והיינו נמטא גמדא דנרש דאמרינן בפרקא קמא דביצה [ט''ו ע''א] דשריא, ולגמרי משמע, היינו משום דאין הלבדין אסורין אלא מדרבנן, ובנרש היו עושין אותן קשים. ומה ששנינו [כלאים פ''ט מ''ב] הכרים והכסתות אין בהם משום כלאים, ובלבד שלא יהא בשרו נוגע בהן, ר''ל שהם בעצמם יהיו כלאים, לא שיחשבו כלאים על הצמר שבתוכם. תשובה כל מה שאמרת יפה אמרת דההיא דכרים וכסתות אין בהם [משום] כלאים ובלבד שלא יהא בשרו נוגע בהם הם עצמם שעטנז. ולא מפני הצמר שבתוכם דההיא בריקנין מיירי. וכן מבואר בירושלמי [כלאים פ''ט ה''א] דגרסינן התם עלה דההיא, הדא דתימא מותר בריקן אבל לא במלא, בנתון ע''ג משטח אבל בנתון ע''ג מטה אפי' ריקן אסור ע''כ. והטעם הוא [לפי] שכשהוא ריקן ומוצא ע''ג קרקע אין כאן העלאה. ואם מתני' ברכין, צ''ל שהוא כלאים דרבנן. ואם מתני' בקשין אפי' יהיו שעטנז דאורייתא, שלא גזרו בהצעה דקשין שמא תכרך נימא על בשרו, כדאמרינן ביומא פ' בא לו [ס''ט ע''א] גבי בגדי כהונה, דפרחי כהונה מקפלין אותן ומניחים אותן תחת ראשיהן. ופריך ותפוק ליה משום כלאים, ואוקמא רב אשי משום דקשין הן. ואע''ג דבגדי כהונה כלאים דאורייתא הם כדאיתא בפ''ק דערכין [ג' ע''ב] ובמנחות פ' התכלת [מ''ג ע''ב], אפ''ה כיון דהצעה אינה אסורה אלא מדרבנן, בקשין לא גזרו שמא תכרך נימא על בשרו ובלבד שלא יהא בשרו נוגע בהן. אבל במלאים אסור לישב או לשכב עליהן, לפי שהן שוקעין כשאדם יושב עליהן והצדדין עולין מכאן ומכאן, ויש כאן העלאה. וכן נמי בריקן אם הוצע על המטה. ולזה הוא מבואר דמתני' דהכרים והכסתות מחמת עצמן שהן כלאים דאורייתא, אסרום בהעלאה או בהצעה בבשרו נוגע בהן, לא מפני הצמר הניתן בתוכם, דהא ריקנין נינהו. ולכן המטלאפ''ש כל שאין בעצמם כלאים אינן אסורין מחמת הצמר שבתוכן, ומותרין אפי' בבשרו נוגע בהן, או בהעלאה ואפי' היה הצמר שוע או טווי ונוז. לפי שאין התפירה מחברת הצמר עם הבגד פשתן כל שאפשר להוציא הצמר בזולת קריעת התפירה, ואע''פ שתפור סביביו, לפי שאין זה אלא כנותן צמר בשק של פשתן ותופר את פיו. וכ''כ בספר יו''ד [טור סימן ש'] וז''ל מכסה של פשתן ובו צמר מותר שאין התפירה מחברת יחד הפשתים והצמר, שהרי יכול להוציא כל הצמר והתפירה נשארת קיימת, אע''פ שתופר כל סביביו ואינו יכול להוציא הצמר, הוי כשק של פשתים שממלאו צמר ותופר את פיו שאין בו משום כלאים ע''כ. וכיוצא בזה כתוב בס' עמודי גולה [מצוה ל''ב]. זהו מה שנ''ל בזה, ואין להאריך יותר, כי אין הפנאי מסכים. וחתמתי שמי אחר דרישת שלומך נאמן אהבתך יצחק ב''ר ששת זלה''ה. 
<h3>[שו''ת הריב''ש סימן כ''ט]</h3>
------
[שבת נ''ז ע''ב] כליא פרוחי. מצנפת קטנה לאחר קישוריה שקילעה ראשה וכיסתו יש שערות קטנות שיוצאות חוץ לקישוריה, והן נקראות פרוחי, על שם שמפריחין ויוצאין לחוץ. ואוגדתן לאחר קשוריה על ידי מצנפת קטנה. כליא. מונעת אותן שערות מלצאת. אין בה משום כלאים. שעשויות כמין לבד שקורין פאלטר''י, ואינה טוויה. ואע''ג דתנן [כלאים פ''ט מ''ט] הלבדין אסורין מפני שהן שועין. שאני אצטמא שהוא דבר קשה. וכל שאינו שוע טוי ונוז שהוא כלאים דאורייתא, בקשין שרי לגמרי. דלא גזרי בהו רבנן. כדאמרינן פ''ק דביצה [ט''ו ע''א]. אבל אי הוו כלאים דאורייתא אפילו קשה אסיר בלבישה. כדאמרינן פ''ק דערכין [ג' ע''א] הני כהני הואיל ואישתרו כלאים לגבייהו בעידן עבודה. ואי אפילו כלאים דאורייתא שרו בקשין, היכי אישתרו כלאים לגבייהו, הא אמר רב אשי בגדי כהונה קשין הן פרק בא לו במסכת יומא [ס''ט ע''א]. אלא ודאי כל שהם כלאים דאורייתא אין הבדל בין קשין לרכין לענין העלאה שהיא דאורייתא, דכתיב לא יעלה עליך, אבל [אתה] מותר להציע תחתיך, אלא דרבנן גזרו הצעה שמא תיכרך ליה נימא על בשרו. ובגדי כהונה דקשין מותר להציען, דאיסור כלאים דרבנן התירו בקשין. ובמסכת כלאים [פ''ט מ''ב] התירו כרים וכסתות של כלאים מהאי טעמא, דהצעה אינה אלא מדרבנן. בנגעים. מהאי טעמא גופא, דגבי נגעים כתיב בגד, ויליף מכלאים שוע טווי ונוז. משום עטרות כלות. שגזרו עליהן שלא תצא בהן מחורבן הבית ואילך משום צער, כדאיתא במסכת סוטה [מ''ט ע''א]. 
<h3>[נמוקי יוסף — שבת]</h3>
------
[ביצה י''ד ע''ב] משום שנאמר [ויקרא י''ט] לא יעלה עליך. ופירש הריטב''א ז''ל כדי שלא יבא לידי לא יעלה עליך, דאע''ג דהוי גזרה לגזרה כולה חדא גזרה היא דאי לא הא לא קיימא הא. עכ''ל ז''ל. מדברי הרב ז''ל נראה לי דאיהו מפרש הא דעשר מצעות וכלאים תחתיהן אפי' כלאים דרבנן ואם כן הוי גזרה לגזרה דאפילו בהעלאה לית ביה איסורא דאורייתא. וא''ת הכא אמרינן דאפילו עשר מצעות וכלאים תחתיהן אסור לישן עליהם והתם במסכת כלאים [פ''ט מ''ב] תנן הכרים והכסתות אין בהם משום כלאים ובלבד שלא יהא בשרו נוגע בהם, דאלמא משמע דבחציצה מיהא יכול לישב ולשכב עליהן. וי''ל דבמאי דאתמר בירושלמי על הא דכלאים מיתרצא דגרסי' עלה הדא דתימא בריקנין אבל לא במלאים בנתונין על גבי איצטבא, כלומר דלא התירו ריקנין אפילו בחציצה אלא על גבי איצטבא שהוא דבר קשה שאין הכרים נכפפין על האדם ואין הצדדים יכולין לעלות לכאן ולכאן וליכא למגזר לשמא יעלה עליך אבל אם הם מונחין על גבי תבן או על מטה של חבלים שהכרים נכפפין והצדדין עולין לכאן ולכאן אסור אפילו בחציצה וכן המלאין אסורין אפילו בחציצה ואפילו במונחין במקום קשה דומיא דעשר מצעות שהן רכות ונכפפות מצדיהן על היושב עליהן כגון בגדים רכים מאד. ועל הדרך הזה אמרו [כלאים שם מ''ד] דמרדעת של חמור אין בו משום כלאים כיון דאינה נכפפת על האדם ויש דבר חוצץ ביני ביני אבל בלא חציצה אסור, וכן מפורש בספר המצות, ואין צריך לומר בהעלאה כדתנן [שם] לא יתן אדם מרדעת של כלאים על כתפו. וא''ת ואמאי לא אוקי מתני' בכרים ריקנין. וי''ל דקמ''ל הא דרב הונא דכל שהן קשין מותרי' אפי' בלא חציצה. וכתב מורי נר''ו ואותם כרים וכסתות שלנו שהם של פשתן ומלאים גיזי צמר שרו לפי שאינן שועין ולא גזרו חכמים אלא בשוע או בטווי או בנוז, אבל ודאי אי שיעי הני גיזין אסירי שהרי תכפין כמה תכיפות, וגדולה מזו שנינו [שם מ''ט] לא יקשור סרט של [צמר בשל] פשתן, הלכך הנך נמי אסירי אם בשרו נוגע בהן או שהן מלאים וכדברי הירושלמי אא''כ יכול להוציא הצמר בין תפירה לתפירה וכפי דברי בעל התוס' ז''ל. ע''כ. והרא''ה פירש דהא דירושלמי לא אתמר על משנת כרים וכסתות אלא על הא דתנן התם [בתוספתא דכלאים פ''ה הי''ג] פשתן שצבעו (בסרת) [בחרת], פירוש מין צבע, לא יעשה ממנה אימרא מפרסמת, פירוש אפילו בדברים קשים שאין בהם משום כלאים מפני שהפשתן כשהוא צבוע ניכר הוא לכל ויש בו מפני מראית העין. ואמרו שם ובכרים ובכסתות מותר. ועלה אמרינן בירושלמי הדא דתימא בריקנין כו' כי כרים רקנין המונחין על גבי האיצטבא דרך לכפלן ולהניח צד האימרא שלהם כלפי הכותל דאלו על גבי מטה שוטחין אותה ונראית האימרא כלפי חוץ ולפיכך אפילו יתן בגדים אחרים עליהן לחציצה שהוא מותר לישב עליהן כדאיתא במתני' דמסכת כלאים דלעיל אפילו הכי כאן אסור מפני שהאימרא כשהיא צבועה ניכרת לכל שהיא כלאים ומפני מראית העין אסרו. וכן כתב הריטב''א ז''ל שבדק הירושלמי ונמצא כן. וא''ת א''כ הדרא קושיא לדוכתא דקשיא הא דעשר מצעות אהא דכרים וכסתות דמסכת כלאים. וי''ל דבכרים וכסתות לא גזרו מפני שאינן עשויין להעלאה. וכן כתב הרא''ה בשם רבותיו דכי אמרינן עשר מצעות זו על זו היינו במצעות שראויים להציע על המטה למכסה והם בני העלאה ובהא הוא דגזרו, וכן בכל הבגדים הראויין ללבישה. 
<h3>[שיטה מקובצת — ביצה]</h3>
------
[ביצה ט''ו ע''א] אלא בקשין. י''מ דכל שהן קשין אפילו הוו כלאים דאורייתא שרו אפילו בהעלאה. וא''ת והא אמרינן פ''ק דערכין [ג' ע''ב] ובמנחות [מ''ג ע''א] הכל חייבין בציצית כהנים לוים וישראלים פשיטא כהנים איצטריכא ליה סד''א הואיל ואישתרו כלאים לגבייהו כו', דאלמא משמע דאף בבגדי כהונה אע''פ שהן קשים שייך בהו כלאים. וי''מ דבגדים קשים נמי דבהצעה שרו מ''מ בהעלאה ולבישה אסורים מדאורייתא כדאמרינן גבי מרדעת ואע''ג דאינה אסורה בלבישה אלא מדרבנן התם הוא משום דלא חזיא למלבוש. ומורי הרב נר''ו הקשה דהא פרק בא לו כ''ג [יומא ס''ח ע''ב] מוכח דבבגדי כהונה אע''פ שהן כלאים דאורייתא שרו אפילו בהעלאה כיון שהן קשין דאיבעיא להו התם בגדי כהונה ניתנו ליהנות בהן או לא ולא קפיד לאיסור כלאים ופשיט ליה מדתניא בגדי כהונה היוצא בהן למדינה אסור ובמקדש בין בשעת עבודה בין שלא בשעת עבודה מותר מפני שבגדי כהונה מותר ליהנות בהן וכדיהיב טעמא פרק האיש מקדש [קידושין נ''ד ע''א] לפי שלא ניתנה תורה למלאכי השרת כלומר להפשיטם מיד אחר העבודה וכשהקדישום לב ב''ד מתנה עליהן שיהו מותרים ליהנות בהן שלא בשעת עבודה אבל לא קפיד כלל משום כלאים ואפילו לבשן שלא בשעת עבודה כדאמרינן דאין יוצאין במדינה מכלל דבקדש שרו אפי' בלבישה ואפילו שלא בשעת עבודה וליכא משום כלאים כיון דקשים הם וכדפרקינן התם והאי דאמרינן התם דבמדינה אסור לאו משום כלאים קאמר אלא מעלה דרבנן הוא שעשו בבגדי קדש ודייקא נמי דקתני אסור ולא קתני חייב. וכן כתב הרז''ה ז''ל. ומורי הרב נר''ו תירץ דהא דבמדינה אסור היינו טעמא דאע''ג דבגדים קשים שהן שוע טווי ונוז מותרין בלבישה לפי שלא אסרה תורה אלא מלבוש שסתמו להנאה אבל כשאין לו ממנו הנאה לאו מלבוש הוא אלא משאוי בעלמא וכמו שנתבאר בריש יבמות [ד' ע''ב], מ''מ הנאה קצת איכא כשמתקשט בבגדי כהונה ולפיכך אסרום חוץ למקדש. וא''ת א''כ קשיא הא דפ''ק דערכין ומנחות דמשמע דאף בבגדי כהונה שייך בהו כלאים, כבר תירץ מורי נר''ו דההיא סוגיא דהתם אזלא כההיא סברא דפרק בא לו דקס''ד מעיקרא דבבגדי כהונה איכא משום כלאים דלא הוה מסיק אדעתיה דליהוו קשין, ותדע לך דהתם בריש ערכין ומנחות אמרינן דשלא בשעת עבודה אסירי ואלו הכא אסיקנא דאפילו שלא בשעת עבודה לא אסירי והך מסקנא עיקר משום דהוי בדוכתה. וכ''כ הרמב''ן ס''פ שמנה שרצים דבגדי כהונה מותרין בלבישה כיון דליכא הנאה בלבישתן דקשין הן, וזה לשונו ז''ל ומן הטעם הזה אמרו בגדי כהונה קשין הן ונמטא גמדא דנרש לפי שאין בהם הנאה אע''פ שהוא לבוש בכלאים ע''כ. אבל הרמב''ם ז''ל כתב שאפילו בגדים קשים שהם שוע טווי ונוז אסורין בלבישה מן התורה וכהנים אסורין בהן שלא בשעת עבודה. סמך הרב ז''ל על סוגית ערכין ומנחות. וכתב מורי נר''ו שלדבריו הא דאמרינן ביומא דבגדי כהונה ניתנו ליהנות בהן שלא בשעת עבודה מיירי באותן בגדים שאינם כלאים, אבל אינו נראה כן מן הסוגיא דהא פריק התם בגדי כהונה קשין הם. וי''מ דלא אמרו בגדי כהונה קשין הן ומותר ליהנות בהן ואין בהן משום כלאים אלא באבנטין של כהן הדיוט שהן ודאי קשים לחגור מתניהם אבל חשן ואפוד רכים הן ואסורין דבר תורה והיינו ההיא דריש ערכין ומנחות. 
<h3>[שיטה מקובצת — ביצה]</h3>
------
[ביצה ט''ו ע''א] האי נמטא גמדא דנרש. פירוש לבד קשה מאד שעושין בנרש מותר בהצעה בלא חציצה. ושמעינן מינה דלבדין רכים אסורים משום כלאים וכן שנינו במסכת כלאים [פ''ט מ''ט] הלבדין יש בהם משום כלאים. ומיהו אסורים מדברי סופרים דלא מיתסר מדאורייתא אלא שוע טווי ונוז כלומר שיהא הצמר והפשתן כל אחד מהם סרוק וטווי ושזור ואחרי כן מחוברים יחדיו כמו שפירש ר''ת ז''ל והלבדים אינם טוויים אלא שועים. ובגדים שלנו עכשיו שהם טוויין ושועין כיון שאין כל אחד מן החוטין כפול ושזור אינו כלאים מן התורה אלא מדרבנן, והיינו דאמרינן התם [נדה ס''א ע''ב] האי מאן דאבד חוטא דכיתנא בגלימיה ואנתקיה שרי אע''ג דלא אינתיק שפיר ופריש טעמא משום דהוו כלאים דרבנן דלא הוו שזורין.
שנינו בפרק בתרא דכלאים [מ''ז] ר' יוסי אומר כלים הבאים ממדינת הים אינן צריכין בדיקה מפני שחזקתן מן הקנבוס, ואמרינן עלה בירושלמי הדא דתימא בראשונה שאין הפשתן מצוי בכל מקום אבל עכשיו שהוא מצוי בכל מקום צריכה בדיקה. ופירש רבינו שמשון ורבינו יהודה בר יצחק ז''ל דמפני זה יש להתיר בגדים הבאים מצרפת ואינן צריכין בדיקה מפני שחזקתן לתפור בשל קנבוס מפני שהוא יותר בזול מן הפשתן וגם יותר חזק הוא לתפור ואפילו בכלאים של תורה יש לסמוך על חזקה זו וכ''ש בזמן הזה שכל הבגדים כלאים דרבנן, אבל בארצות הללו שהפשתן בזול ורגילין לתפור בו הלוקח בגד מן הגוי אסור ללובשו בלא בדיקה ואע''ג דכלאים דרבנן דהא אתחזק איסורא. כן כתב הריטב''א ז''ל. וכתב רבינו יצחק בעל התוס' ז''ל כי אותן קוטש והליחפיש שלנו שהמכסה שלמעלה ושלמטה פשתן ובתוכם גיזי צמר והם תפורים בפשתן מותרין בין בהצעה בין בהעלאה שאין חוט התפירה מחברן לבגד בתפירה כלל רק שהוא מחבר שני הבגדים של פשתן ומתוך כך מתהדק מה שבנתים שבין הכסוי העליון לתחתון ואע''פ שיש תפירות באמצע אין גיזי הצמר עושין שום חבור שאלו היתה נפתחת לא היה הצמר נדבק לבגד מחמת תחיבת חוט התפירה שבתוכן וזה נראה פחות מקשירת חבלים דבפרק במה אשה יוצאה [שבת נ''ד ע''א] ואין זה חבור כחבור אריגה או תפירה או קשירה, אבל אם יש בתוכן (כלאים) [בלאי] בגדים של צמר ונתחב המחט בבגד פשתן שעל גביהם ובהם שתי תכיפות אסו' הם בהעלאה ובהצעה ואפילו אם מחט התכיפה של משי או קנבוס וכ''ש אם הוא של פשתן. ע''כ. וכתב הריטב''א דדברים אלו אע''פ שיהו כדין אין להתירם לעמי הארץ ולא לדרשם בפרקא. ע''כ.
תניא בספרי [תצא רל''ב] ר' חנינא בן גמליאל אומר מנין שלא יסרוק סרק של צמר בשל פשתן לחגור בו מתניו ת''ל יחדיו מכל מקום, ופי' שאם נוטל בגד של צמר ובגד של פשתן ונותן רצועה של עור ביניהם וקושר הצמר בראש האחד והפשתן בראש האחר ונותן ג''כ רצועות משתי קצות הבגדים לקשור בהם מתניו הרי זה אסור ואע''פ שאין הצמר והפשתן מחוברין אלא על ידי הרצועות ואינו קושר גם כן מתניו אלא ברצועות. וכן הלכתא דהא אשכחן לה להא נמי בתוספתא [כלאים פ''ה הי''ג] ולא אשכחן מאן דפליג עלה, ולא עוד אלא שבמסכת כלאים [פ''ט מ''ט] נשנית סתם. ואלא מיהו אין לאסור מכאן אותן קוטש והאליחפיש דבקוטש והאליחפיש הללו אין הצמר עושה שם חבור גמור עם הפשתן ואפילו על ידי דבר אחר מה שאין כן בהאי חגורה דגרסינן בספרי ובתוספתא, אבל מ''מ ראוי להחמיר. ואותן בגדים של צמר שאנו לובשין ובתוכן עורות שפנים תפורין בפשתן אעפ''י שחוט התפירה מדביק הבגד עם העור כיון שאינו מחבר הפשתן עם הצמר מותר ואפילו לר' חנינא בן גמליאל ואפילו בכלאים דאורייתא וכ''ש בבגדים שלנו שהם כלאים דרבנן. וכן כתבו רבני צרפת ז''ל. וכן המנהג במקומותינו. ואותם שנוהגין לתת קורדוניש של פשתן בבגדי צמר אסור הוא להם דכיון שתוחב הקורדוניש בתוך הבגד ואחר כך קושר שני ראשי הקורדון הרי עושה חבור בהם. וכן בקורדון של כובע הנקרא שומריר צריך ליזהר שלא יהא של פשתן. אבל חוטין של פשתן שתולין במכנסי הנשים לאחוז בהם ראשי בתי השוקים כיון שאין עושין בהם אלא עניבה בלבד מותרין, ואעפ''כ ראוי שלא לעשות כן מפני מראית העין או שמא יבא לקשור לפעמים קשר שהוא כעין שתי תכיפות. כן כתב הריטב''א ז''ל. 
<h3>[שיטה מקובצת — ביצה]</h3>
------
לא יעלה עליך [ויקרא י''ט]. מכאן תנן [כלאים פ''ט מ''ב] אין עראי לכלאים, ובירושלמי [שם ה''א] פליגי אמוראי אי דרבנן הוא או דאורייתא. אם אדם הבין בשוק שהבגד שהוא לבוש יש בו כלאים פושטו מיד למ''ד דאורייתא (ומכל משום כבוד), ולמ''ד דרבנן עד שיגיע לביתו. וי''מ דכ''ע אית להו דאורייתא ומ''מ משום כבוד הבריות דוחה, וימתין עד שיגיע לביתו. ואי ק''ק דהא אמרינן [ברכות י''ט ע''ב] דגדול כבוד הבריות שדוחה לא תעשה, ה''מ בשב ואל תעשה, אבל בקום ועשה לא. וי''ל דה''מ כבוד המת, אבל כבוד הבריות דחיים דוחה ואפילו בקום ועשה. וכן פר''ץ. אמנם בבית המדרש, אם הבין בלבושיו שיש בהן כלאים, אין אומרים לו לך ופשוט מיד. כדאסיק בירושלמי [שם] דאין מדקדקין בבית המדרש בכלאים. וכן לצורך המת אין מדקדקים עליו לצאת מיד עד שיגמור דבריו. ד''א לא יעלה עליך. אבל אתה רשאי להציעו תחתיך, אבל אסור לעשות כן שמא תכרוך נימא על בשרו. וכן תנן [כלאים שם] הכרים והכסתות אין בהם משום כלאים ובירושלמי [שם] מפרש דווקא בריקן אבל במלא לא, פי' דאגב כבידו מן הצדדין עולה נימא על בשרו. וצריך לפרש דווקא על הארץ או על העץ, אבל במטה של חבלים אפילו ריקן אסור. ומתוך כך פסק דמותר לשום בגד של כלאים תחתיו על הארץ או לרכוב עליו והכלאים על העץ, אך על דבר רך אסור להציעו תחתיו. וכן אמרינן במסכת שבת [נ''ז ע''ב] אסטמא אין בו משום כלאים, ופרש''י הוא עשוי מן לבד ואינו טווי. וק''ק הלבדין אסורין שהן שועין. ויש לומר דיש לחלק בלבדין שהן רכים אותן אסורין אפילו אינן טווין, אבל אסטמא שהוא קשה ואינו טווי מותר. אך ק''ק דאמר במסכת ערכין [ג' ע''ב] הכל חייבין בציצית ואפי' כהנים וכו' עד כהנים אצטריך סד''א הואיל וכהנים אשתרו בכלאים בשעת עבודה לא ליחייבו בציצית, ומה כלאים שייך בהן כיון שהן קשין שהיה כל חוט כפול שש משזר והיה כל אחד כ''ד חוטין. לכך פר''ת בלבישה והעלאה אפילו בקשין אסור כיון שאיסורן מן התורה אין לחלק בין קשין לרכין. אך בהצעה שאיסורו מדרבנן שמא יכרוך נימא על בשרו, ברכין אסורין, בקשין מותרין. כדאיתא סוף פ''ק דביצה [ט''ו ע''א], הני נמטי דנרש שרי ואסיק בקשין לא גזור, ומשמע אפילו בהעלאה, היינו משום שאינן (קשין) [ארוג] לכך אפילו בהעלאה שרי. וכן פסק דבר הארוג אפילו אם קשה הוא אסור בלבישה והעלאה, אך להציעו תחתיו קשה מותר, רך אסור. ושאינו ארוג אז הוא מותר אפילו בהעלאה. 
<h3>[פסקי רבינו אביגדור צרפתי מבעלי התוספות פרשת קדושים סימנים קפ''ז—קפ''ח]</h3>
------
[יומא ס''ט ע''א] ובמקדש מותר בין בשעת עבודה בין שלא בשעת עבודה. פירוש דוקא בגדי כהן הדיוט שאין בהן כלאים וס''ל להאי תנא דאבנטו של כהן הדיוט של בוץ הי' ולא כלאים ככהן גדול וכן נמי שמעון הצדיק שלבש בגדי כהונה דוקא כתנת ומצנפת שהיו מפשתן יקר כדי להתנאות בהן בפני המלך אבל ארבעה בגדי זהב לא לבש מפני שיש בהן כלאים וגם לא האבנט שהי' כלאים אלא האבנט של בוץ. 
<h3>[תוספות רי''ד — יומא]</h3>
------
תניא ביומא בפרק בא לו בגדי כהונה היוצא בהן למדינה אסור אלא לצורך גדול כגון שמעון הצדיק כשיצא לקראת אלכסנדרוס מוקדון, ובמקדש מותר בין בשעת עבודה בין שלא בשעת עבודה שבגדי כהונה ניתנו ליהנות בהן. 
<h3>[סמ''ג עשין סימן קע''ג]</h3>
------
מסכת יומא ריש פרק בא לו (ס''ט א'), מעשרים ואחד בכסלו יום הר גריזים דלא למספד, יום שבקשו כותיים את בית אלדינו מאלכסנדרוס להחריבו ונתן להם רשות וכו'. ובמגלת תענית, בעשרים ואחד בכסליו כשבאו כותיים אמרו לאכסנדרוס מכור לנו חמש כורים ארץ בהר המוריה, ומכר להם, וכשבאו יצאו בני ירושלם ורדפום במקלות וכו', מיד נתנו סכים ברגליהם וגררום, ונתן הר גריזים לישראל וזרעוהו כרשינין, ואני מעיד שאין בכל התורה פרשה שלא זייפו בה. וזה המעשה על כרחין אחר גזרה, דהא קרי להו גוים הללו. 
<h3>[כפתור ופרח לרבינו אשתורי הפרחי פ''ה]</h3>
------
[יומא ס''ט ע''א] איבעית אימא ''עת לעשות לה' הפרו תורתך'' (תהלים קי''ט, קכ''ו) — כלומר עת סכנה היא ואין למידין הימנה. 
<h3>[הערוך ערך עת]</h3>
------
[פסחים ס''ז ע''ב] מחילות לא נתקדשו. הני מילי שמעינהו כי הדדי מרביה וכי הדדי אמרינהו, מחילות מערות של עזרה לא נתקדשו בקדושת עזרה. ובעל קרי משתלח כו' למחנותם. ומגע שרץ חוץ למחנה אחת כמגע טמא מת, דהא מוכל טמא לנפש אתרבאי והכ' נמי בעל קרי וקשיא לר' יוחנן דאמ' בעל קרי חוץ לשתי מחנות. לטומאתו. דאין טמא שבעה כזב וכטמא מת, אלא טומאת ערב כמגע שרץ. טומאת ערב בהדיא כת' ביה. [ויקרא ט''ו] כי תצא ממנו שכבת זרע ורחץ במים וג'. ומשני. הא כמגע שרץ מה מגע שרץ מטמא באונס, אם נפל עליו שרץ מת. מטמא באונס. אם ראה מטורח הדרך או מחמת רוב מאכל ומשתה. 
<h3>[פירוש הריב''ן — פסחים]</h3>
------
מסייע ליה לר' יוחנן. כלומר (ו)מדקתני ובעל קרי היה מהלך במחילה שתחת הבירה (ש)אע''פ שבעזרה אסור ליכנס, ש''מ דמחילות לא נתקדשו. נח' ליה. פי' בערוך [ערך נהם ג'] מלשון נהימה, כלומר נהם בגרונו בקול כדי שישמע רב ספרא ויצא. א''ל רב ספרא ליעול מר. א''ל אכתי לא סלקת לשעיר וכו'. עדין לא באת לארץ בני עשו לרומי שהן פרוצין ולמדת כבר תרבותם, והנחת מנהג פרסיים שהיו דרים ביניהם שהם צנועים ותפסת מנהג רומיים שהן צבועים. לאו הכי תנן מצאו נעול וכו'. ויש מתמיהים האיך היה מדבר בדברי תורה בבית הכסא. וי''א דהכא הוה בית הכסא דפרסאי ואשכחן במס' ברכות בפ' מי שמתו [כ''ו ע''א] דבתי כסאות דפרסאי כסתומים דמו ומש''ה שרי. אבל אין צריך לכל זה, כי לפי דברי המפרשים ז''ל שרב ספרא היה מקשה לר' אבא מתניתין דקתני מצאו נעול, הוא קשה האיך ר' אבא לא תרץ לו כלום, שהרי משנה שגורה היא בפי הכל והאיך טעה בה ר' אבא. אלא ע''כ דהכי פי', א''ל ליעול מר אע''פ שתמהני עליך האיך אתה נוהג מנהג דשעיר, ולא דיבר לו יותר אז בבית הכסא, וזה אינו אסור לומר בבית הכסא. ותלמודא הוא דקא מתמה ופריך ואזיל לרב ספרא למה היה אומר כן לר' אבא שעשה כמנהג שעיר, דלאו הכי תנן מצאו נעול וכו' וזה א''א שר' אבא יטעה בזה שלא ידע מתניתין, היה לו לחשוב לרב ספרא שלא עשה על חנם אלא מסוכן היה ולא היה יכול לאוקמיה נפשיה ולהמתין. ורב ספרא דילמא מסוכן. כלומר ורב ספרא שאמר שנהג מנהג שעיר מפני שהיה לו לר' אבא לחשוב אע''פ שהוא עצמו היה מסוכן שמא גם רב ספרא כמו כן היה מסוכן אם אפסקנו בעמוד החוזר, לפיכך שפיר אמר ליה רב ספרא דגמר מילי וכו' אבל בבית הכסא לא היו כל אלו הדברים. חשוך נפשו ותקין וקדים תקין נפשך. (למול) [למוד] עצמך לפנות [ב]ערב בשעה [שאין] (ש)בני אדם מצויין בחוץ. ותהא רגיל להקדים בשחרית עד שבני אדם ישיני' ולפנות, שאל''כ תצ[ט]רך להתרחק מבני אדם עד כדי שלא יראה פרועך. לפי שלא היה לשם בתי כסאות מרובים ואי לאו ישכים יקדמנו אחר והוא יצטרך להתרחק ולהפנות בלא בית הכסא. תיב וגלי. כשתרצה לפנות שב תחילה ואח''כ גלי בגדיך, וכסה עד שאתה יושב על בית הכסא והדר קום, משום צניעות שלא יראה בשרך. שטוף ושתי שטוף ואחית. שטוף הכוס עד שאתה תתן בו המשק', משום נקיות. לאחר שתייה בו חזור ושוטפו והחזירהו למקומו, שאם (יצטרך) [תצטרך] לשתות בו פתאום ואין לך פנאי לשוטפו קודם שתתן בו המשקה שיהיה כבר משוטף. וכשאתה שותה מים. בכוס. שפוך מהם כנגד אותו מקום שהיה פיך שם. ואח''כ [תן] לתלמידך. ומת בצמא. היה בוש לשפוך מהם לאחר שתיית רבו ולא היה [יכול] לשתות שהיה איסטניס. לית בה משום אפקרותא. שאינו [בז] לרבו. לא תפלוט. אל תהי רוקק מפיך, כדאמרינן התם [עירובין צ''ט ע''א] רק בפני רבו חייב מיתה. לבד מקרא ודייס'. שאם אכלת דלועין תשליכם לחוץ. 
<h3>[פירוש הראב''ד הנדמ''ח]</h3>
------
[פסחים פ''ו ע''א] ואמר ר' יוחנן מחילות לא נתקדשו. פלוגתא דתנאי הוא [דהא] דר' יוחנן אתמר אמתניתין דתמיד פ''ק דתנן אירע קרי באחד מהם הולך לו במסיבה שתחת הבירה ואמר ר' יוחנן בגמרא זאת אומרת מחילות לא נתקדשו ואותה (ש)משנה שנויי' (כמו) [נמי] במסכת מדות [ספ''א] וקתני סיפא ר' אליעזר בן יעקב אומר במסיבה ההולכת תחת (החול) [החיל] יוצא והולך לו אלמא קסבר לא נתקדשה וה(כ)א דפריך הכא מדר' יוחנן לפי שסתם משנה היא (דתמיד) [בתמיד] וחושבה עיקר, והא דפשיטא לן בפ''ב דזבחים [דף כ''ד ע''א] דכי קדיש דוד רצפה עד ארעית תהומא קדיש התם בנעקרה האבן דהוי כי פתוח לקודש, מיהו קצת קשה דמאי נפקא מינה במאי דקדיש עד ארעית תהומא הא אפילו בנויות בחול כה''ג קודש כיון דפתוחות לקודש. ת''ש גגו קודש. ג''כ (ד)היינו ממילתי' דר' יהודה ואגג דהיכל קאי ואע''ג דאמר לעיל שאני היכל הני מילי עיליתא דכתיבי בקרא אבל גגו לא כתיב(י). 
<h3>[תוספות ר''ש ב''ר אברהם משאנץ — פסחים]</h3>
------
[פסחים ס''ז ע''ב] מחילות לא נתקדשו. וא''ת הא אמרי' בפ''ב דזבחים [דף כ''ד ע''א] (בעקרה דאבן) [נעקרה אבן] ועמד במקומה [מהו] ומסיק לעולם פשיטא לי' דכי קדיש דוד רצפה עד ארעית תהומה קדיש, וי''ל דלקמן מסקינן בכיצד צולין [דף פ''ו ע''א] כי קאמר ר' יוחנן בפתוחות לחול אבל פתוחות לקודש קודש. 
<h3>[תוספות ר''ש ב''ר אברהם משאנץ — פסחים]</h3>
------
[פסחים ס''ז ע''ב] דאמר ר' יוחנן מחילות לא נתקדשו ובעל קרי משתלח חוץ לשתי מחנות. פירש המורה הני תרתי מילי תרווייהו כי הדדי שמעינהו מרבי' וכי הדדי אמרינהו ונ''ל דתרווייהו חדא מילתא נינהו ואתא לפרושי מאי דתנן בפ''ק דמדות ובפ''ק דתמיד אירע קרי באחד מהם יוצא והולך לו במסבה ההולכת תחת הבירה והנרות דולקין מיכן ומיכן עד שהוא מגיע לבית הטבילה כו' עד בא וישב לו אצל אחיו הכהנים עד שהשערים נפתחים ויוצא והולך לו דאלמא כל הלילה הי' עומד במחילה ולא תימא משום דבעל קרי מותר במחנה לויי' שהוא משתלח חוץ לשני מחנות אלא טעמא משום דמחילות לא נתקדשו. 
<h3>[תוספות רי''ד — פסחים מהדורא תליתאה]</h3>
------
מתניתי' מדקתני ובעל קרי היה מהלך במסיבה שתחת הבירה אע''פ שאסור ליכנס בעזרה מותר ליכנס במסיבה. א''ר יוחנן מחילות לא נתקדשו, מחילות ומערות שתחת העזרה לא נתקדשו בקדושת העזרה, דאי הוי נכנס בה שום טמא לא לקי משום לא יטמאו [במדבר ה'], וכן אי שחיט בהו קדשים יהיו פסולים משום שחוטי חוץ זאת הטענה בפרק אלו דברים [פסחים ס''ז ע''ב], ובעל קרי משתלח חוץ לב' מחנות גם מזאת מסייע לו דבתרוויהו מסייע לר' יוחנן בזבחים בפ' טבול יום [ק''ד ע''ב]. ובריש יומא [ב' ע''ב], מקום יש בהר הבית ובירה שמו, והכא אמרינן במסיבה ההולכת תחת הבירה דהיינו עזרת ישראל או עזרת נשים דמחילות לא נתקדשו, [ומיהו] מודו דבית המקדש איקרי בירה, כדאמרינן ליה לר' שמעון בן לקיש בפ''א דיומא [ט' ע''ב] בירה תוכיח שחזרה לראשונים. או נאמר, תחת הבירה שבהר הבית ובחול היתה המחילות, דבפ''א דטהרות [תוספתא כלים פ''א מ''ח] משמע אין טבול יום נכנס לשם. אתא ר' אבא נחר ליה, בגרונו על הפתח לידע אם יש שם אדם. א''ל, רב ספרא שעושה צרכיו לר' אבא בא והיכנס. ונכנס ר' אבא. בתר דנפק ר' אבא, א''ל רב ספרא עד כאן לא עיילת לשעיר, לארץ בני עשיו רומיים, שאינם צנועים בבית הכסא כך לא היית צנוע שניחרת בגרונך כשראית נעול, ולא היה לך לנחור, לאו הכי תנן מצאו נעול וכו'. ורב ספרא, מה שדיבר בבית הכסא ליעול מר. סבר מסוכן הוא, ר' אבא כי התופס המעמיד עצמו כשצריך וצואת העמוד חוזרת בגוף. מביאה לידי הדרוקן, בטנו צבה. סילון, מים קטנים כשיוצאין כמפי הצנור מים אם מעמיד עצמו מביא לידי ירקון, פנים. י''מ כאן ובפ' בתרא דברכות [ס''ב ע''ב], א''ל ר' אבא לרב ספרא, גרמת מילי דשעיר שדיברת ליעול מר, ותנן מצאו נעול פי' כשיש אדם שם אין חברו נכנס אצלו ואיך אמרת לי הכנס, ורב ספרא חשב, שמא ר' אבא צריך מאד ומסוכן הוא, והם היו בין פרסיים שצנועים בבית הכסא ואמר לו אתה דר בין הפרסיים שצנועים בבית הכסא, בפ''א דברכות [ח' ע''ב], ולא נכנסת בין אדומים שאינן צנועין. חשיך תקין עצמך, למוד עצמך להחשיך בלילה לעשות צרכיך, או להקדים בשחרית שתוכל לישב אף ברחוב, ולא תצטרך להתרחק בשדות, ואם תמתין עד אור היום תצטרך להתרחק מבני אדם שלא יראו פֵירע גידול שלך. תיב גלי, שב להיפנות ואחר כך תגביה בגדיך וגלה עצמך, שכן דרך צניעות. כסי וקום, כסה עצמך תחילה, (ואחר כך תגביה בגדיך וגלה עצמך שכן דרך צניעות כסי וקום, כסה עצמך תחילה) ואחר כך עמוד מן הכסא. שטוף (ושטוף) [ושתי], שטוף כוסך קודם שתתן בו המשקה משום נקיות. שטוף ואחית, לאחר שתייתך. י''מ לאחר שתייתך, חזור ושוטפהו, והחזר אותו למקומו, ואם תצטרך לשתות בפתאום יהיה שטוף. [וי''מ], שפוך ממנו מקום כנגד הגעת פיך והניחהו במקומו שאם ירצה אחר לשתות אחריך שלא יהיה לו אנינות הדעת ששתית בו. וכשאתה שותה, בו מים שפוך ממנו ואחר כן תן לתלמידך כדתניא [וכו'] אותו תלמיד, היה מתבייש לשפוך מים אחר רבו. איסתניס היה, ולא היה יכול לשתות אחריו ומת בצמא. דשפיך קמיה רביה, ששופך מים לפני שתיתו או לאחר שתיתו. לית ביה משום אפקירותא, אינו נוהג מנהג בזיון ברבו. לא תפלוט, לא תהא רוקק מפיך כדאמר התם [ערובין צ''ט ע''א], רק בפני רבו חייב מיתה, בר מקרא ודייסא, שאם אכלת מאכל דילועים או חטים שכותשים, בישלת ואכלת בא רוק לפיך, תרוק בפני רבך שהם כפתילה של אבר, עופרת רותחת כך מדביקין, ומזיקין ושורפים את הגוף אם לא ישליכנה לחוץ. 
<h3>[שיטה לרבינו שמואל ב''ר יצחק]</h3>
------
לשלח הטמאים חוץ למחנה שכינה, שנאמר [במדבר ה'] צו את בני ישראל וישלחו מן המחנה כל צרוע וכל זב וכל טמא לנפש, וידוע היה להם במדבר עד היכן גבול מחנה שכינה, וכמו כן לדורות תקרא מחנה שכינה, והיא בכלל מצוה זו בית המקדש וכל העזרה שהיא לפניה. ואמרו בספרי וישלחו מן המחנה אזהרה לטמאים שלא יכנסו למקדש, ואמרו בפסחים [ס''ח ע''א] ויצא אל מחוץ למחנה [דברים כ''ג] מצות עשה. ונכפלה מצוה זו במקום אחר שנאמר כי יהיה בך איש אשר לא יהיה טהור מקרה לילה ויצא אל מחוץ למחנה, ופירושו מחוץ למחנה שכינה. וכמו כן נכפלה במקום זה בעצמו שחזר ואמר פעם שנית אל מחוץ למחנה תשלחום. וכבר כתבתי כי בהכפל האזהרות במצות הוראה קצת בחומר המצוה, שהשם חפץ בטובת בריותיו והזהירם וחזר והזהירם עליה כדרך בני אדם יזהירו זה את זה הרבה פעמים בכל דבר הצריך להם צורך רב, ואם אמנם שמצינו גופי תורה נאמרו ברמז, הכל בטעם נכון. משרשי המצוה לפי שענין הטומאה ידוע לחכמים שיחליש כח הנפש השכלית ויערבב אותה ויפריד בינה ובין השכל עליוני השלם ותהי נפרדת עד אשר תטהר, וכמו שכתוב בענין הטומאה [ויקרא י''א] ולא תטמאו בהם ונטמאתם, ודרשו זכרונם לברכה [יומא ל''ט ע''א] ונטמתם בם כלומר שמעיינות השכל מטמטמים בטומאה. על כן במקום הקדוש והטהור אשר רוח אלהים שם אין ראוי להיות בו האיש המלוכלך בטומאה. והענין הזה יש לדמותו על דרך משל לפלטרין של מלך שמרחיקין ממנו כל איש צרוע ונמאס בגופו או אפילו במלבושיו, וכעין מה שכתוב [אסתר ד'] כי אין לבוא אל שער המלך בלבוש שק. מדיני המצוה מה שאמרו זכרונם לברכה שהמצורע שהוא חמור בטומאתו שמטמא באהל חמור גם כן בשלוחו, והוא משתלח חוץ לשלשה מחנות דהיינו חוץ לירושלם, וזבין וזבות ונדות ויולדות שאין טומאתם חמורה כל כך שלוחם חוץ לשתי מחנות שהן מחנות כהנים ולויים וזהו חוץ להר הבית, וטמא מת שאין טומאתו חמורה כל כך אינו משתלח אלא חוץ למחנה אחת, לפיכך מותר ליכנס בהר הבית. ומה היא החומרא בזבין יותר מטמא מת, שהזב מטמא משכב ומושב אפילו מתחת האבן מה שאין המת מטמא כן. וטמא מת ובועלי נדות וכל הגוים דרך כלל משלחין אותם מן החיל, אבל טבול יום נכנס לשם. עזרת ישראל ועזרת נשים משלחין ממנה טבול יום אבל לא מחוסר כפורים, ומעזרת ישראל ולפנים אפילו מחוסר כפורים אינו נכנס שם. ויתר פרטיה מבוארים בפרק אבות הטמאות שהוא פרק ראשון מסדר טהרות. ונוהגת מצוה זו בזכרים ונקבות בכל זמן, שאפילו בזמן הזה שהמקדש שמם בעונותינו אסור להכנס בו טמא. ועובר על זה ונכנס במקום שאינו רשאי בעודו טמא בצדדים שפירשנו ביטל עשה, מלבד שעבר על לאו, כמו שנפרש בסדר זה [מצוה שס''ג] בעזרת השם. 
<h3>[ספר החינוך מצוה שס''ב]</h3>
------
הלשכות הבנויות לקדש ופתוחות לחול, אם היו גגותיהן שוים עם קרקע העזרה, תוכן חול וגגותיהן קדש, אם אינן שוים, אף גגותיהם חול, שהגגות והעליות לא נתקדשו. לפיכך גגין אלו אין אוכלין שם קדשי הקדשים ולא שוחטין קדשים קלים. היו בנויות בחול ופתוחות לקדש, תוכן 
קדש לאכילת קדשי הקדשים אבל אין שוחטין שם (קדשי ה)קדשים קלים. והנכנס לשם בטומאה לוקה, וגגותיהן חול לכל דבר. המחלות הפתוחות לעזרת קדש. והפתוחות להר הבית, חול. והחלונות ועובי החומה, כלפנים, בין לאכילת קדשי הקדשים בין לטומאה. לר''ם. 
<h3>[הבתים — שערי בית המקדש שער רביעי]</h3>
------
רב ספרא על לבית הכסא אתא ר' אבא נחר לי' אבבא אמר ליעול מר כי נפק א''ל עד כאן לא עיילית לשעיר וגמרת לך מילי דשעיר מי לא תנן מדורה היתה שם וכסא של כבוד וזה היה כבודו מצאו נעול בידוע שיש שם אדם פתוח בידוע שאין שם אדם אלמא לאו אורח ארעא והוא סבור מסוכן הוא. ותניא רשב''ג אומר עמוד החוזר מביא את האדם לידי הדרוקן סילון החוזר מביא את האדם לידי ירקון. פי' ר''ח ע''כ לא נכנסת בארץ שהוא ארצה שעיר שדה אדום למדת דבריהם שמדברין כשהן יושבין שנים ושלשה ביחד בביהכ''ס ואין מתביישין זה מזה אלא מניחין פתח ביהכ''ס פתוח ונראה שאין שם אדם לפיכך באתה ליכנס. מי לא תנן בתמיד במשנתינו מצאו לביהכ''ס שבעזרה נעול בידוע שיש שם אדם. עמוד החוזר פי' עמוד שיוצא שהתחיל למשוך ולצאת חוץ לטבעת ונטרד ולא הפילו לחוץ אלא החזירו ועמד והלך מביא את האדם לידי חולי הדרוקן ניפוח הבטן. סילון החוזר קילוח השתן ע''כ פי' ר''ח. למדנו מאלו הלכות שאסור לספר בביהכ''ס משום צניעותא מיהו תקנת חכמים היא לנשים שיהיו מספרות בביהכ''ס כדי שלא יבוא האיש ויתייחד עמהם אבל באנשים אין לירא שתבא אשה ותתייחד עמהם משום דאין דרכה של אשה להעיז כולי האי ליכנס למקום היחוד בין האנשים מיהו להפריד את האדם מן הסכנה שרי לספר בביהכ''ס אפי' לאיש כדרב ספרא. גירסת (פי') ר''ח מצאו נעול בידוע שיש שם אדם וכן הספרים במסכ' תמיד ואית ספרים דגרסי במכילתין מצאו פתוח בידוע שיש שם אדם ואינה עיקר דאין זה דרך צניעות להניח פתח פתוח שיראוהו בני אדם. עמוד החוזר מביא את האדם לידי הדרוקן פרק במה מדליקין גמ' על שלש עבירות (ד' ל''ג ע''ב) ת''ר שלשה מיני הדרוקן של עבירה עבה של רעב תפוח של כשפים דק שמואל [הקטן] חש בי' אמר רבש''ע מי מפיס איתסי אביי חש בי' אמר רבא ידענא ביה בנחמני דמכפן נפשי' רבא חש בי' והא רבא הוא דאמר נפישי קטילי קדר מגפיהי כפן שאני רבא דאנסי לי' רבנן בעידני' בע''כ. למדנו משם שהמשהא צרכיו מסתכן בנפשו ובמשהא נקביו נמי אית איסורא דאמר במס' (מכות דף טז ע''א) (שבת) המשהא נקביו עובר משום אל תשקצו את נפשותיכם. ותו דמשהא נקביו נעשה עקר כדאמרינן פ' מומין אלו (ד' מד ע''ב) ת''ר שני נקבים יש בו באדם אחד מוציא מים ואחד מוציא ש''ז אין בין זה לזה אלא כקליפ' השום בשעה שאדם נצרך לנקביו נקבו זה לתוך זה נעשה עקר כדאמ' ס''פ הבא על יבמתו (ד סד ע''ב) ר' אבא בר זבדא איעקר מפרקי' דרב הונא רב גידל איעקר מפרקי' דרב הונא ר' חלבו איעקר מפרקי' דרב הונא רב ששת איעקר מפרקי' דרב הונא אמר רב אחא בר יעקב שיתין סבי הוינא וכולהו איעקר מפרקי' דרב הונא לבר מאנא דקיימנא בנפשאי החכמה תחי' בעלי', פירוש שהי' יוצא מביהמ''ד ומטיל מים כשהי' צריך אבל הם אע''פ שהיו צריכין היו שוהים עד גמר הלכה ונקבו הנקבים זה לתוך זה ונעקרו והיינו דאמרי' (בכורות שם ע''ש) דיטיל אדם מים לפני רבים ואל יאכל בפני רבים ורב יהודה אמרי' פרק כל היד (ד' י''ג ע''א) דהוה קאי אאיגרא בבי כנישתא דשף ויתיב בנהרדעא וא''ל רב יהודה לשמואל צריך אני להשתין מים אמר לי' שיננא אחוז באמה והשתן ולא אמר לי' לעכב שעה אחת כי היכי דלא ליעקר. למדנו שאסור להשהות צרכיו בין גדולים בין קטנים (אמרה לי' אמיה דרמי בר חמא לא בעית אינש דעייל בהדך לביהכ''ס אמר לה אנא קיבלא גמירנא קיבלא דביהכ''ס צניעותא ושתיקותא קבלה דיסורי שתיקותא ומבעי רחמי) אביי מרבייא לי' אמי' אימרא למיעל בהדי' לביהכ''ס ולירבא לי' גדיא מחלף שעיר בשעיר. וק''ל דהיכי הוה מתייחד עם בהמה דבסוף פ' בתרא דקידושין (ד' פ''א ע''ב) אמר רב יהודה אמר רב מתייחד אדם עם אחותו ועם בתו ועם אמו כי אמריתא קמי' דשמואל אמר לי אסור להתייחד עם כל עריות שבתורה ואפילו עם בהמה ואמרו (שם) אביי מכלי להו מכולא דברא רב ששת מעבר ליה מעברא רב חנא מנהרדעא איקל' לרב כהנא לפום נהרא חזי' דקא יתיב וקא גריס וקא קיימא בהמה [קמיה] א''ל לא סבר לי' מר אפי' עם בהמה א''ל לאו אדעתאי. פי' ר''ח מכולא דברא מכל השדה. מעבר לי' מעברא כי היכי דלא יתייחד עמה ע''כ פר''ח. אלמא שאביי אפי' במדבר לא רצה להתייחד עם הבהמה ושמא ה''מ רחל ועז אבל כבש ותיש שפיר דמי אי נמי בתר דשמיעא לי' ההיא דשמואל לא הוה טפי מעלי לי' בהדיה לביהכ''ס. רבא מקמי דמלך מקרקשא לי' בת רב חסרא אמגוזא בלקנא כי מלך עבד' לי' כוותא ומותבא ליה ידא ארישא. לקנא פי' ספל כדאמרי' פ''ק דשבת (ד' י''ב ע''א) שדי להו ללקוניא דמיא ובבראשית רבה (פרש' י''ג) מימי אוקיינוס מה הן א''ל מים בולעים מים אמר לון וחזון לי מלא לקיניא מיא מלא ספל מים מתרגמי' לקונא כך פי' ערוך. אמר רבא אחורי גדר נפנין מיד ובבקעה כ''ז שמתעטש ואין חבירו שומע ר' איסי בר נתן מתני הכי אחורי גדר כ''ז שמתעטש ואין חבירו שומע ובבקעה כ''ז שאין חבירו רואה אותו, מיתיבי יוצאין חוץ לפתח לבית הבד ונפנין אחורי גדר והן טהורין. בטהרות הקילו, ת''ש כמה ירחיק ויהיו טהורים כדי שיהיו רואין הכא נמי בטהרות הקילו רב אשי אמר מאי כל זמן שאין חבירו רואה אותו דקאמר ר' איסי בר נתן כ''ז שאין רואה את פירועו אבל לדידי' חזי ליה. פי' ר''ח וקיי''ל כר' איסי ב''ר נתן וכדמוקים לה רב אשי. פרק ערבי פסחים (ד' קיא ע''א) אמר ר' שמעון בן לקיש ארבעה דברים העושה אותן דמו בראשו ומתחייב בנפשו הנפנה בין דקל לכותל והעובר בין שני דקלים והשותה מים שאולין והעובר על מים שפוכין אפי' שפכתן (בתו) [אשתו] לפניו. הנפנה בין דקל לכותל. לא אמרן אלא דלא הוה ארבע אמות ביני וביני אבל הוה ארבע אמות ביני וביני לית לן בה ואפי' לא הוה ארבע אמות [לא אמרן] אלא דליכא דרכא [אחרינא] אבל איכא דרכא [אחרינא] לית לן בה. והעובר על מים שפוכין כו' כדאי' התם. ותו אמרי' בע''פ (שם ע''ב) האי מאן דנפנה אגירדא דדיקלא אחזי לי' רוח פלגא פי' הנפנה על הקליפה שנקלף מן הדקל. פלגא כאב חצי הראש כך פי' בערך גרד. ההוא ספדנא דנחית קמי' דרב נחמן אמר האי צנוע באורחותיו הוה א''ל רב נחמן את עיילת בהדיה לביהכ''ס וידעת אי צנוע אי לא דתניא אין קורין צנוע אלא למי שצנוע בביהכ''ס ורב נחמן מאי נפקא ליה מיניה דתניא ר' שמעון אומר כשם שנפרעין מן המתים כך נפרעין מן הספדנין ומן העונה אחריהן. ת''ר איזהו צנוע הנפנה בלילה במקום שנפנה ביום אוקימנא להא במסקנא שנפנה בלילה כדרך שנפנה ביום. ופר''ח דהיינו שמכסה עצמו ביום מפני בני אדם זהו צנוע. 
<h3>[או''ז הלכ' טהרת ק''ש ותפלה סימן קל''ז]</h3>
------
מסכת תמיד פרק קמא (כ''ז ב') רב ספרא הוה יתיב בבית הכסא, אתא רבי אבא נחר ליה, אמר ליעול מר, אמר ליה, עד כאן לא סלקת לשעיר גמרת מילי דשעיר, לאו הכי תנן, מצאו נעול בידוע שיש שם אדם, למימרא דלא מיבעי למיזל. ורב ספרא סבר, דילמא מסוכן שאני, כדתניא רשב''ג אומר עמוד החוזר מביא אדם לידי הדרוקן, סילון החוזר מביא האדם לידי ירקון. פי', לא סלקת לשעיר, כלומר לארץ ישראל שהם רומיים מבני עשו. ורב ספרא מבבל הוה שהם צנועים כפרסיים אשר שם, ואמרינן אמר רבי יוחנן בשלשה דברים אני אוהב הפרסיים, שהם צנועים, מה שאין כן רומיים, כלומר לא היה לו אלא לנחר כנגדו לבד. 
<h3>[כפתור ופרח לרבינו אשתורי הפרחי פ''י]</h3>
------
עמוד החוזר מביא לידי הדרקון סילון החוזר מביא לידי ירקון. 
<h3>[האשכול — רצב''א, הלכ' בית הכנסת]</h3>
------
[ברכות כ''ה ע''א] ולתפלה עד שיכסה את לבו, שדרך עזות הוא למי שמבקש רחמים והוא עומד ערום ממותניו ולמעלה. עמוד החוזר, הוא בגדולין. וסלון, הוא בקטנים. 
<h3>[רבינו יהונתן מלוניל — ברכות]</h3>
------
[ברכות כ''ה ע''א] אמ' רב הונא שכח ונכנס בבית הכסא בתפיליו, מניח ידו עליהן עד שיגמור. עד שיגמר ס''ד, אמ' רב נחמן בר יצחק עד שיגמור עמוד ראשון, וניפסוק וניקום. סבר לה כדתנ' רשב''ג אומ' עמוד החוזר מביא אדם לידי הדרקון, סילון החוזר מביא אדם לידי ירקון. 
<h3>[פסקי הרי''ד — ברכות]</h3>
------
[ברכות ס''ב ע''ב] עמוד החוזר, כשנצרך לגדולים ואינו הולך. הדרקון, חולי הבטן. סילון החוזר, כשנצרך להשתין ואינו הולך. ירקון, פניו מוריקות. אדמקיפנא בהא, בעיר שאני מקיף כל זו הדרך. אידרי, אקפוץ ואכנס בזה כדי לקצר הדרך. הרוקק בזמן הזה, אפי' בזמן שבית המקדש חרב. והיו עיני ולבי שם, כדי לבנותו. 
<h3>[ריבב''ן — ברכות]</h3>
------
[ברכות כ''ה ע''א] עד שיגמור ס''ד, עד שיגמור כל שצריך ליפנות. עמוד ראשון, גלל ראשון. וניפסוק מיד, עמוד החוזר שאינו הולך ליפנות מיד, וכן סילון החוזר קילוח ראשון, הדרוקן בטנו צבה. 
<h3>[ריבב''ן — ברכות]</h3>
------
[ברכות כ''ה ע''א] ולתפלה עד שיכסה את לבו פי' משום כבוד תפלה. אמר רב יהודה שכח ונכנס בתפליו לבית הכסא מניח ידו עליהן עד שיגמור. עד שיגמור ס''ד, אלא אמר ר''נ עד שיגמור עמוד ראשון. וניקום ונפסיק סבר לה כדתניא רשב''ג אומר עמוד כלומר צואה החוזר מביא את האדם לידי הדרוקן פי' לידי חולי של נפח שמו הדרוקן סלון החוזר כלומר של שתן מביא את האדם לידי ירקון ומשו''ה התירו לו. 
<h3>[חדושי הרא''ה — ברכות]</h3>
------
[ברכות ס''ב ע''ב] עמוד החוזר מביא את האדם לידי הדרוקן, סילון החוזר מביא את האדם לידי ירקון. 
<h3>[המאורות0— ברכות]</h3>
------
[ברכות כ''ה ע''א] שכח ונכנס לבית הכסא בתפליו מניח ידו עליהם עד שיגמור עמוד ראשון ונפסוק וניקום. אבל עד שיגמור עמוד ראשון לא יפסיק, דעמוד החוזר מביא את האדם לידי הדרוקן, סילון החוזר מביא לידי ירקון. צואה על בשרו או ידיו מונחות בבית הכסא מותר לקרות את שמע דכתיב כל הנשמה תהלל יה. ומסתברא דצואה על בשרו והיא תחת בגדיו ואין ריחה נודף, וידיו מונחות בבית הכסא סתום ואין שם ריח, השלמה. 
<h3>[המאורות — ברכות]</h3>
------
[ברכות כ''ה ע''א] אמר רב הונא שכח ונכנס לבית הכס' בתפילין מניח ידו עליה' עד שיגמור עמוד ראשון דתניא עמוד החוזר מביא לידי הדרוקן סילון החוזר מביא לידי ירקון. 
<h3>[האגודה — ברכות]</h3>
------
[ברכות ס''ב ע''ב] תניא רשב''ג אומר עמוד החוזר מביא אדם לידי הדרוקן, סלון החוזר מביא אדם לידי ירקון: פירו' ירקון והדרוקן. שני חליים דומים זה לזה, ירקון פניו מוריקין והדרוקן בטנו צבה כך פירשו בתוספות, והכי אמרינן פרק הבא על יבמתו [ס:] כל שראויה ליבעל (פניו] [פניה] מוריקות כדאמ' מר סימן לעברה הדרוקן. 
<h3>[נמוקי יוסף — ברכות]</h3>
------
[ברכות כ''ה ע''א] הדרוקן. הדרוקן וירקון שני חלאים דומין זה לזה ירקון פניו מוריקות והדרוקן בטנו צבה כך פירשו בתוספות והכי אמרי' פרק הבא על יבמתו [ס:] כל שראויה ליבעל פניה מוריקות כדאמ' מר סימן לעברה הדרוקן משמ' שדומי' קצת זה לזה: סילון. הוא קילוח השתן. 
<h3>[נמוקי יוסף — ברכות]</h3>
------
מטכסיסי דרך ארץ שכל ששתה אדם מים ורוצה ליתן לתלמידו יהא שופך מהם תחלה מעט כדי שידמה לזה כאלו הקלוח שפסק ממנו נפל ולא יהא לו איסטניסות ואפילו תלמיד ששפך לפני רבו אין בו משום אפקירותא. 
<h3>[חדושי המאירי]</h3>
------
וסמכו ז''ל על לאו דלא תשים לאסור לכל דבר שיש בו סכנה כגון לשתות מים מן האגמים ומן הנהרות [לא] בפיו ולא בידו אחת. ולא יניח פיו על גבי הסילון וישתה מפני סכנת עלוקה וכן מים מגולין ע''כ. וכן השותה משקין מגולין שעבר עליהן הלילה. ואמר רב יהודה אמר (רב) [שמואל] והוא שלנו בכלי מתכות. אמר רב פפא וכלי נתר ככלי מתכות דמו. וכן נמי יש לו לאדם כששותה מים שהובאו מן הנהר לשפוך מעט קודם שישתה אם לא שהו בבית מעט אבל אם שהו לית לן בה. ואם יש אדם אצלו צריך לשפוך גם כן מעט קודם שישתה כדגרסינן בירושלמי במסכת תמיד חמרא בפרמיא... שפך פי' ליין תקנח הכוס ולא תשפוך משום הפסד אוכלין ולמיא שפך פי' שפוך מהמים משום מאוס. ומעשה באדם אחד ששתה מים ונתן לתלמידו ולא שפך מהן והתלמיד היה איסתניס ומת בצמא על כן תקנו ז''ל לשפוך מעט אחר השתייה. יין ואפילו הוא מזוג ואפילו התחיל להשתנות טעמו לחומץ יש בו משום גלוי. והחלב והדבש והציר אבל שאר משקין אין חוששין. יין מבושל ויין תוסס ויין או מים או חלב שהיו חמין כל זמן שההבל עולה מהן וכן שאר משקין שיורד עליהן מלמעלה משקה טפה אחר טפה וכן כל משקים שנתערב בהן דברים חדין או דברים מרים עד שנשתנה טעמן אין בהם משום גלוי. 
<h3>[ארחות חיים הלכ' מעקה סימן א']</h3>
------
[נדרים מ''ט ע''ב] דחמימי. אם בלעת דבר חם ואתה קמי רבך, בלע אותו ואל תפלוט לפניו, כדאמרינן [עירובין צ''ט ע''א] הרק בפני רבו חייב מיתה. בר מקרא ודייסא. שחומם חזק ויש בו סכנה. דפתילה. חומם חזק כמו האבר הניתך ששורפין בו המחויב שריפה שלוקחין כעין פתילה מאבר ומתיכין אותה ופותחין פיו וזורקין לתוכו. 
<h3>[רבינו אברהם מן ההר — נדרים]</h3>
------
[נדרים מ''ט ע''ב] כל מידי לא תפלוט קמי רבך בר מקרא ודיסא שדומין לפתילה של אבר. 
<h3>[האגודה — נדרים]</h3>
------
איש הר הבית משנה זאת במסכת מידות [פ''א מ''ב]. איש פלוני גדול של הר הבית, ממונה על כל משמרות. ואבוקות, אש שיראה. וכל משמר, שאינו אומר לו כך. 
<h3>[שיטה לרבינו שמואל ב''ר יצחק]</h3>
------
ממונה אחד היה על כל משמרות השומרים, והוא הנקרא איש הר הבית. והיה מחזר על כל משמר ומשמר. ואבוקות דולקות לפניו, וכל משמר ומשמר שאינו עומד ואומר לו איש הר הבית שלם עלך, נכר שהוא ישן, חובטו במקלו. ורשות היה לו לשרוף כסותו. והם אומרים מה קול בעזרה, קול בן לוי לוקה ובגדיו נשרפין שהיה ישן על משמרו. 
<h3>[הבתים — שערי בית המקדש שער חמישי]</h3>
------
גמ', דמפסיק מידי והאמר ר''ש א''ר יהושע בן לוי, [צ''ל] דמספיק מידי ביני ביני והאמר רבי שמעון בן פזי א''ר יהושע בן לוי. ש''מ נגד ראשיהן ואי בעית אימא, [צ''ל] ש''מ נגד ראשיהן ש''מ ואב''א. (ת''ש בגדי כהונה היוצא בהן למדינה וכו' עת לעשות לה' הפרו תורתך), מתיבת ת''ש עד תיבת תורתך נרשם בעיגול ח''ל. מכאן ומכאן כו' רב ספרא, [צ''ל] מכאן ומכאן כו' מצאו נעול כו' רב ספרא. ליעול מר בתר דנפיק, תיבות בתר דנפיק ל''ש. א''ל ר' אבא ע''כ, [צ''ל] א''ל ע''כ, תיבות ר''א ל''ש. דלא מיבעי ליה למיעל, [צ''ל] דלא מיבעי ליה למיזל, תיבת למיעל נמחק. דלמא מסוכן הוא, [צ''ל] דילמא מסכן הוא. דלא תרחק תוב, ס''א דלא תדחק תוב. שטוף ושתי ואחית, [צ''ל] שטוף ושתי שטוף ואחית. בר מקרא. תוס' חולין [דף ט''ו ע''ב]. 
<h3>[שיטה מקובצת]</h3>
------
מפרש ד''ה הניחא למ''ד אבנטו של כ''ג וכו', ימות השנה דדברי הכל. [צ''ל] ימות השנה דברי הכל, אות ד' נמחק. ד''ה אלא ש''מ וכו', וכיון שלא כנגד ראשיהן. [צ''ל] וכיון שכנגד ראשיהן, תיבת שלא נמחק. שם, דכלאים דכולי האי. [צ''ל] דכלאים וכולי האי, אות ד' ל''ש. ד''ה במחילה ההולכת. במסיבה ההולכת נ''ל שכצ''ל [אא''ה כך הוא לשון רב''א עכ''ה]. ד''ה ובעל קרי משתלח וכו', מרביה כי הדדי. [צ''ל] מרביה דכי הדדי. ד''ה תוב וגלי כסי וקום וכו'. נפנה שב תחלה ואח''כ. [צ''ל] נפנה תחילה שב ואח''כ. ד''ה כל מידי לא תפלוט קמי רבך וכו', מיתה בר אם אכלת. [צ''ל] מיתה אבל אם אכלת, תיבת בר ל''ש. 
<h3>[שיטה מקובצת]</h3>
------
<h2> כ''ח ע''א.</h2>
והן אומרים. השומרים אחרים. מה קול בעזרה ואומרין זה לזה ודאי קול בן לוי לוקה כו'. משנה זו של מדות הוא. ק''ו שלא על אונס שינה. מי שישן מרצונו שעושין ממנו דינים. ינעם. היינו נחת רוח. לפלגו. לחלקו של מקום. שנאמר מוכיח אדם אחרי. כלומר הקב''ה גוררו אחריו לחלקו. כאן קודם תקנה. כדתנן במסכת יומא בראשונה כל מי שהוא רוצה לתרום כו'. [מתני'] ופתח את הפשפש. היינו אותו פתח קטן הפתוח מבית המוקד לעזרה כדתנן במדות. אלו. כת אחת הלכו באכסדרא דרך המזרח. ואלו באכסדרא דרך המערב. לפי שכל העזרה מד' רוחותיה בנויה באכסדרא על גבי עמודים ומקורה אבל באמצע במקום המזבח והכבש ומקום שחיטה לא היתה מקורה. 
<h3>[רבינו גרשום]</h3>
------
תנן התם איש הר הבית וכו'. משנה היא במסכת מדות [פ''א מ''ב] ובכאן מביא אותה משום ר' חייא בר אבא דאמר כי מטי ר' יוחנן בהאי מתניתין וכו'. ואיידי דנקט במילי דתוכחות תנא נמי הך בהדייהו. איש הר הבית. נקרא כך, שממונה על כל השערים שבהר הבית. שלום עליך. בפירושי רבותינו שבשפירא מפ' דאע''ג דאמרינן [ברכות י''ד ע''א] הנותן שלום לחבירו קודם שיתפלל כאילו עשאו במה. זהו במשכים לפתחו, שעומד בפתח הבית וכל אדם שעובר לפני ביתו נותן לו שלום, אז אסור, אבל אם יפגע אדם את חבירו בר''ה הרי יש לו ליתן שלום, כמו כן בכאן. וגם הא דאמרינן במסכת מגילה פ''ק [ג' ע''א] שאסור לו לאדם ליתן שלום לחבירו בלילה חיישינן שמא שד הוא. שמא בעזרה לא היה רשאי שום שד ליכנס. ולי נראה שמרחוק אסור ליתן לו שלום מפני שאינו מכירו אבל כשמכירו כגון הכא שפיר דמי. והא נמי דאמרינן שאסור ליתן שלום קודם שיתפלל ה''מ כשכבר הגיע זמן התפילה, אבל בלילה כגון הכא שלא הגיע עדיין עת התפילה שפיר דמי. על אונס שינה. כלומר אדם שעבר עבירה (שלא) באונס, ק''ו שהיה עושה בזדון. (ונענו) [ינעם]. היינו נחת רוח. ברכת טוב. כלו' בשבילם באה ברכה לעולם. וי''א איזה דרך ישרה יחזיק באמונה יתירה. לפלגו. למחיצתן. מוכיח אדם אחרי. כלומ' מי שמוכיח את האדם אני גוררו למחיצתי. 
<h3>[פירוש הראב''ד הנדמ''ח]</h3>
------
שלום עליך, לא שנותן שלום בלילה, אלא פי' לא יהיה לבך מתפחד אלא שלום עליך, לא נפקדנו דבר ואנו שומרים. ניכר שהוא ישן חובטו, מכהו במקלו ושרף בגדו לקונסו. אפילו אונס שינה, קונסין קל וחומר על שאר דברים אם אדם עבר עבירה שלא באונס. שיבור, שיברר. יאהב את התוכחה, ולא יחטא. ולמוכיחים ינעם, ובא נעימות לעולם ועל ידיהם ברכה וטובה בעולם, ינעם היינו נחת רוח. יש אומרים, איזהו דרך ישרה יחזיק באמונה יתרה, זה יבור האדם, וכן בשלהי מסכת מכות [כ''ד ע''א] וצדיק באמונתו יחיה. זה הפסוק במשלי קרוב לסופו [כ''ח כ''ג], מוכיח אדם אחרי, חן ימצא ממחליק לשון פירש''י, מוכיח אדם על עבירות שבידו ומפרישו מהם, לאחר זמן ימצא חן בעיניו יותר מאותו שאומר לו יפה עשית, כל מקום שנאמר אחרי מופלג אחר סמוך. לפלגו של הקב''ה, לחלקו ולמחיצתו, מי שמוכיח את האדם אחרי למחיצתי, אחרי יהא במחיצתי. 
<h3>[שיטה לרבינו שמואל ב''ר יצחק]</h3>
------
ממונה אחד היו ממנין על כל השומרים והיו קורין לו איש הר הבית והיה מחזר על כל משמר ומשמר כל הלילה ואבוקות דולקות לפניו וכל משמר שאינו עומד אומר לו איש הר הבית שלום עליך ניכר שהוא ישן חובטו במקלו ורשות היה לו לשרוף את כסותו עד שהיו אומרין בירושלם מה קול בעזרה קול בן לוי לוקה ובגדיו נשרפים מפני שישן לו על משמרתו אשריהם ישראל שאפילו על אונס שינה עושין דין.
אי זו היא דרך ישרה שיבור לו האדם יאהב את התוכחת שכל זמן שהתוכחת בעולם נחת רוח בעולם טובה וברכה באין לעולם רעה משתחלת מן העולם שנאמר [משלי כ''ד] ולמוכיחים יונעם ועליהם תבא ברכת טוב. 
<h3>[חדושי המאירי]</h3>
------
ורשות היה לו לשרוף כסותו. ואין כאן משום בעל תשחית דהפקר ב''ד היה הפקר. אהוב את התוכחות. אוהב מי שמוכיח. זוכהא) לפלגו. לחלקו ולמחיצתו. משכים וטובל כו' אלמא לאו בפיוס. דמשמע דטובל בא לתרום דאי בעי פיוס מה לו למהר לטבול ימתין עד שיפול עליו הגורל. כאן לאחר התקנה. שתקנו בפיוס לפי שרצין כל א' לקדם את חבירו ובאין לידי סכנה דפעם א' נשברו רגליו של א'. מי שרוצה להפיס משכים וטובל. כדי שיהא מזומן מיד אחר הגורל לעבודתו אי נמי מחמת חיבת המצוה שמא ימהר ויכנוס לעזרה בלא טבילה. [פירוש הרא''ש]. א) כן הגי' בע''י. 
<h3>[חשק שלמה על פי' הרא''ש]</h3>
------
אמרינן במסכת תמיד, תניא רבי אומר, איזהו דרך ישרה שיבור לו האדם, יאהב את התוכחות, שכל זמן שתוכחות בעולם נחת רוח באה לעולם, ברכה באה לעולם, רעה מסתלקת מן העולם, שנאמר [משלי כ''ד] ולמוכיחים ינעם ועליהם תבוא ברכת טוב, ויש אומרים, יחזיק באמונה יתרה, שנאמר [תהלים ק''א], עיני בנאמני ארץ לשבת עמדי. אמר ר' שמואל בר נחמני א''ר יונתן כל המוכיח את חבירו לשם שמים זוכה לפלגו של הקב''ה, שנאמר [משלי כ''ח], מוכיח אדם אחרי חן ימצא, ולא עוד, אלא שמושכין עליו חוט של חסד ושל חן, שנאמר חן ימצא. ולהרב ר' אברהם ב''ר דוד מצאתי, הרואה דבר מגונה בחבירו חייב להוכיחו. וחייב להוכיחו עד שיביא את עצמו לידי הכאה וקללה, כדכתיב [שמואל א' פ''כ] ביהונתן, למה יומת מה עשה, וכתיב ויטל שאול את החנית עליו להכותו, וכתיב בן נעות המרדות, נמצא שאין לאדם להתיירא מחבירו מלהוכיחו אעפ''י שהוא גדול, ואפילו יכנו ויקללנו, הכל יסבול לכבוד המקום ולמצות התוכחה. וכל זה, בזמן שזה הנוכח מאמדין אותו שיסבול, אף על פי שהוא קושר בו שנאה, אבל אם מכיר בו שלא יחזור למוטב, עליו הכתוב אומר [משלי ט'] אל תוכח לץ פן ישנאך. ואם מכיר בו שממנו לא יקבל תוכחת, ילך אצל הגדול ממנו. ואם רואה בו דבר ערוה ומהימן ליה לאותו גדול כבי תרי יאמר לו, ואותו גדול יוכיחנו בינו לבין עצמו אבל לא בפני רבים, שהוא לא שמע מפי עדים, אעפ''י שמן ההלכה אינו נראה שעל זה הגדול להוכיחנו, שלא נתנו לו רשות לתלמיד לומר לרבו אלא למסנייה, כדגרסינן [פסחים קי''ג ע''ב], מהו למימר ליה לרביה ומסנייה, אמר ליה, אי מהימן ליה לרביה כבי תרי לימר ליה, ואי לא, לא לימר ליה. ודרך מצות תוכחה בכמה קשוטין צריך לקשט עצמו מי שאוחז אותה, כדגרסינן בערכין [ט''ז ע''ב], א''ר אלעזר בן עזריה, העבודה אם יש בדור מי שראוי להוכיח, ומי שיודע היאך מוכיחין, ומי שראוי לקבל תוכחות. וחייב אדם להוכיח את חברו אפילו מאה פעמים, שנאמר [ויקרא י''ט] הוכח תוכיח את עמיתך. ואמרו [ב''מ ל''א ע''א] הוכח אפילו מאה פעמים משמע, תוכיח, אין לי אלא רב לתלמיד, תלמיד לרב מנין, ת''ל תוכיח. ואם מכיר בו שהוא עז פנים ושונא את המוכיחין אותו, אינו חייב להוכיחו, ולא עוד אלא שהוא עובר שני לאוין, שנאמר אל תוכח לץ פן ישנאך. ואדם שמקיים מצות ואינו מקיים כל המצות, באותן המקיים חייב להוכיח בהן אחרים, אף על פי שאינו מקיים את כולם, ואין בזה משום קשט עצמך ואחר כך קשט אחרים. כדאמרינן [ב''ב ס' ע''א] לגבי ר' ינאי הוה ליה אילן הנוטה לרשות הרבים, ובמלכי בית דוד [סנהדרין י''ט ע''א], אי לאו דדיינינון להו אינהו היכי דייני, והכתיב [צפניה פ''ב] התקוששו וקושו, קשט את עצמך ואח''כ קשט אחרים. ומה שאמרו בפרק בראשונה [יומא כ''ג ע''א], אמר ר' יוחנן, כל ת''ח שאינו נוקם ונוטר כנחש אינו תלמיד חכם, ומקשינן, והתניא [שבת פ''ח ע''ב], הנעלבים ואינם עולבין, שומעין חרפתן ואינן משיבין וכו', ומתרץ, לעולם דנקיט ליה בליביה. ומקשינן תוב, והאמר רבא [ר''ה י''ז ע''א], כל המעביר על מידותיו מעבירין לו על כל פשעיו, ומתרצינן, ההוא, דמפייסינן ליה ומיפייס, אבל היכא דלא מיפייסינן ליה צריך למינקט ליה בלביה, דצריך שיהא מקפיד על כבוד תורתו ומקנא עליה, כדאמרינן [קדושין ל''ג ע''א] לענין קימה, אי לאו תורה כמה נחמן כי אנא איכא בשוקא, כלומר, מפני ענוה היה אומר כך, אין עומדין מפני אלא מפני כבוד התורה, וגם ת''ח כמו כן, אם מבזין אותו ומוחל נמצא מבזה את התורה, שאותו שביזהו לא חשש לכבוד התורה, לכך אם אינו נוקם לכבוד התורה אינו ת''ח. וכן הוא עיקר. ומאי דאמרינן במגילה [כ''ח ע''א], מימי לא עלתה עמי קללת חברי על מטתי, כי הא דמר זוטרא חסידא כי הוה סליק לפורייה הוה אמר, שרי ליה ומחיל ליה לכל מאן דצערן לי, איכא למימר, שלא היה מוחל לאדם אפיקורס שהיה מבזה אותו, אלא לאדם שהיה דין ממונו עמו והיה מצערו, א''נ לא היה מוחל קללתו אלא צער גופו, אבל כבוד תורתו לא היה מוחל אלא הוה נקיט בליביה. ובהא דאמרינן בפסחים [קי''ג ע''ב], מהו למימר ליה לרביה ומסנייה, א''ל אי מהימן עליה כבי תרי לימא ליה ואי לא, לא לימא ליה, לאו דוקא רביה, אלא לכל אדם בין רבו בין חברו, ואי מאמד עצמו דמהימן ליה כבי תרי לימא ליה, ואין בזה [שבת קמ''ח ע''ב] משום הרואה דבר ערוה בחבירו ומעיד בו יחידי. 
<h3>[שבלי הלקט דין התוכחות סימן מ''ז]</h3>
------
תניא רבי אומר, איזו דרך ישרה שיבור לו האדם, אוהב את התוכחות, שכל זמן שתוכחות בעולם, נחת רוח באה לעולם, רעה מסתלקת שנאמר, ולמוכיחים ינעם ועליהם תבוא ברכת טוב. אמר ר' שמואל בר נחמני א''ר יונתן, כל המוכיח חבירו לשם שמים זוכר לפלגו של הקב''ה שנאמר, מוכיח אדם אחרי חן ימצא, ולא עוד, אלא שמושכין עליו חוט של חן שנאמר חן ימצא. ובשם ר' אברהם ב''ר דוד מצאתי, הרואה דבר מגונה בחבירו חייב להוכיחו עד שיביא עצמו לידי הכאה וקללה כדכתיב ביהונתן, למה ימות מה עשה, וכתיב ויטל שאול את החנית עליו להכותו, וכתיב בן נעות המרדות, נמצא שאין לאדם לירא מחבירו מלהוכיחו, אעפ''י שהוא גדול ואפילו יכנו או יקללנו הכל יסבול לכבוד השם ולמצות התוכחה. וכל זה בזמן שאומדין שזה הנוכח יסבול אעפ''י שהוא קושר בו שנאה, אבל אם מכיר בו שלא יחזור למוטב עליו הכתוב אומר אל תוכח לץ פן ישנאך. ואם מכיר בו שממנו אינו מקבל התוכחה ילך אצל גדול אם ראה בו דבר ערוה ומהימן ליה אותו גדול כבי תרי יאמר לו, ואותו גדול יוכיחנו בינו לבין עצמו אבל לא בפני רבים שהוא לא שמע בפני עדים, ואעפ''י שמן ההלכה אינו נראה שזה הגדול יוכיחנו, שלא נתנו לו רשות לתלמיד לומר לרבו אלא למסנייה, כדגרסינן, מהו למימר ליה לרבי' ומסנייה, אמר ליה אם מהימן ליה לרביה כבי תרי לימא ליה ואי לא לא לימא ליה. ודרך מצות תוכחה, בכמה קשוטין צריך לקשט עצמו מי שאוחז אותה כדגרסינן בערכין, אמר ר' אלעזר בן עזאי, העבודה, אם יש בדור הזה מי שראוי להוכיח, ומי שיודע היאך מוכיחין, ומי שראוי לקבל תוכחה. וחייב אדם להוכיח את חברו אפילו מאה פעמים, שנאמר, הוכח תוכיח את עמיתך, ואומר, הוכח אפילו מאה פעמים משמע, תוכיח, אין לי אלא רב לתלמיד תלמיד לרב מנין, ת''ל תוכיח. ואם מכיר בו שהוא עז פנים ושונא את המוכיחים אותו אינו חייב להוכיחו ולא עוד אלא שעובר בשני לאוין, שנאמר אל תוכח לץ פן ישנאך. ואדם שמקיים מצות ואינו מקיים כל המצות חייב להוכיח את אחרים, ואין בזה קשט את עצמך ואח''כ קשט את אחרים. ומה שאמרו כל תלמיד חכם שאינו נוקם ונוטר כנחש אינו תלמיד חכם, ומקשינן, והא תניא הנעלבין ואינם עולבים שומעים חרפתם ואינם משיבין וכו', ומתרצינן, לעולם דנקיט ליה בליביה, ומקשינן עוד, והאמר רבא, כל המעביר על מידותיו מעבירין לו על כל פשעיו, ומתרצינן, הוא דמפייסינן ליה ומיפייס, אבל היכא דלא מפייסינן צריך למינקט ליה בליביה, דצריך שיהא מקפיד על כבוד תורתו ומקנא עליו. כי כשמבזין אותו ומוחל נמצא כמבזה זה התורה, שאותו שביזהו לא חשש לכבוד התורה, לכך אם אינו נוקם לכבוד התורה אינו תלמיד חכם וכן עיקר. והא דאמרינן במגילה, מימי לא עלתה עמי קללת חבירי על מטתי, כי הא דמר זוטרא חסידא כי הוה סליק אפוריא אמר, שרי ליה ומחול ליה לכל מאן דמצערן, איכא למימר, שלא היה מוחל [אלא] לאדם שהיה לו דין ממונו עמו והיה מצערו, או אי נמי, לא היה מוחל אלא צער גופו ולא הי' מוחל קללתו, אבל כבוד תורתו לא היה מוחל אלא הוה מינקט בליביה. 
<h3>[שבלי הלקט הקצר דין התוכחות סימן מ''ז]</h3>
------
ומהם חמשה דברים הם נועלים דרכי התשובה בפני עושיהם, ואלו הן, א) הפורש מן הצבור, לפי שבזמן שיעשו תשובה לא יהיה עמהן, ולא יזכה עמהם בזכות שעושין. ב) החולק על דברי חכמים, לפי שמחלקותיו גורמות לפרוש מהם ואינו יודע דרכי התשובה. ג) המלעיג על המצות, שכיון שנתבזו בעיניו אינו רודף אחריהם ולא עושם, ואם לא יעשה במה יזכה. ד) המבזה את רבותיו, שדבר זה גורם להדפו ולדחפו [ולטרדו כגחזי ו]בזמן שנטרד לא ימציא לו מלמד יורה לו דרך האמת. ה) השונא את התוכחת, שהרי לא הניח לו דרך תשובה, שתוכחת גורמת לתשובה בזמן שמודיעין לו לאדם חטאיו ומכלימין אותו חוזר בתשובה, כמו שכתוב בתורה זכור אל תשכח ממרים הייתם, ולא נתן ה' לב לדעת, עם נבל ולא חכם, וכן ישעיה הנביא הוכיח את ישראל ואמר הוי גוי חוטא, ידע שור קונהו, מדעתי כי קשה אתה וכן צוה הקל להוכיח החטאים, שנאמר קרא בגרון ולא תחשוך. וכן כל הנביאים הוכיחו בישראל עד שחזרו בתשובה. וזה ששונא את התוכחת אינו בא למוכיח, ולא שומע דבריו לפיכך יעמד בחטאתיו שהם טובים בעיניו, לר''ם. 
<h3>[הבתים — שערי תשובה שער רביעי]</h3>
------
חייב אדם לשאת ולתת באמונה עם חבירו ולעמוד בדבורו. וכתב רב אחא גאון ז''ל אלו מאן דאמר ליה חבריה מזבינא לך מדי לא תבעי ליה למהדר אע''ג דאי בעו מהדר מצי מהדר דדיבורא בעלמא הוא אפילו הכי לא מתבעי לי למהדר בדיבוריה אלא מבעי ליה למיקם בהימנותא ואי קאי בהימנותא עליה איתמר הדין קרא [תהלים ק''א] עיני בנאמני ארץ לשבת עמדי מלמד שיושב במחיצתו של הב''ה ולא מבעיא דאמר ליה בפומיה מזבנינא לך אלא אפילו גמר בליביה לזבוני ליה אע''ג דלא אפיק בפומיה לא בעו למהדר ליה דכתיב [תהלים ט''ו] הולך תמים ופועל צדק ודובר אמת בלבבו כי הא דרב ספרא הוה ליה חמרא לזבוני אתא ההוא גברא ובעא מיניה יהוה קא קרי ק''ש אמר ליה מזבנת ניהלי בזוזי פלן לא אהדר ליה סבר לא קא ניחא ליה בהכי טפי ליה ואמר ליה יהבת לי בזוזי פלן בתר דאסיק אמר ליה (מאי דקאמרת) [מן כד אמרת] לי בזמנה קדמאה גמרי בלבי לזבוני לך האי טופינ' (ליה) [לא] שקילנא מנך. ואי אמר ליה והדר ביה מתקרי מחוסר אמנה ואי [יהיב ליה זוזי ולא משך והדר ביה] (לא יהיב ליה) קאי באיסור דאבל דתנן אבל אמרו חכמים מי שפרע מדור המבול ומדור הפלגה ומסדום ועמורה וממצרים שטבען בים סוף הוא יפרע ממי שאינו עומד בדבורו וכל המחליף בדבורו כאלו עובד ע''ז ואי משך ממנו פירות ולא נתן מעות אינו יכול לחזור נתן מעות ולא משך פירות יכול לחזור אבל אמרו חכמים וכו' ר' שמעון אומר כל שהכסף בידו ידו על העליונה ותניא אמר ר' שמעון אימתי בזמן שהכסף ופירות ביד מוכר אבל כסף ביד מוכר ופירות ביד לוקח אינו יכול לחזור. 
<h3>[ארחות חיים דין המשנה בדבורו סימן א']</h3>
------
מתניתין משכים וטובל. אפילו טהור אין ליכנס לעזרה בשביל עבודה [אלא] א''כ טבול. וכי באיזו שעה וכו'. בתמיה כלומ' וכי האיך היה יודע באיזו שעה הממונה בא. פעמים שהוא בא מקריאת הגבר וכו'. לפיכך היה צריך להשכים כל כך ולכווין לאותה שעה שהיה יודע בודאי שלעולם לא היה רגיל הממונה להשכים כ''כ ולבא להיות דופק, והכל בשביל שיהיה מוכן כשיבא הממונה שיהיה כבר טבול. מי שטבל יבא ויפיס. כדאמרי' [יומא ל' ע''א] אין אדם נכנס לעזרה אא''כ טביל. והפיס אין לומר שבאותו מקום עצמו דהיינו בבית המוקד היו מפייסין, אלא במקום שהיו רגילין להפיס כגון בלשכת הגזית וכדאיתא במס' יומא פ''ב [כ''ה ע''א]. אבל בתוס' רבותינו שבצרפת ז''ל כתוב בשם ר' יעקב ז''ל דבחצי בית המוקד המקודש בקדושת העזרה היה זה הפייס, דלענין פייס בעי במקום קדוש משום דכתיב [תהילים נ''ה ט''ו] בבית אלהי' נהלך ברגש. ואע''פ דשאר פייסות היו בלשכת הגזית כדאמרי' במס' יומא, התם היינו טעמא לפי שהכהנים היו בעזרה וקרובים ללשכת הגזית והיא חציו בקודש וחציו בחול, לפי שהיו קרובים לה מפיסים בחציה קדש. אבל (כיון) [כאן] דאכתי הוו להו בבית המוקד ולא ירדו עדיין לעזרה, ואיכא נמי מקום קדוש מפייסין שם. ובעזרה עצמה א''א להפיס, מפני שאינו ראוי לבא לעמוד בעזרה בלא מצנפת, דהכי אמרינן התם שהממונה בא ונוטל המצנפת מראשו של א' מהן. והר' יצחק בר ברוך ז''ל פירש שבשביל כך לא היה מפייסין לפי שעומדין בקולייר מסביב ואם היו מפייסין בעזרה היו אחורי' כלפי בית המקדש. ולי נראה משום דבלשכת הגזית היו וכדאיתא ביומא פ''ב [כ''ה ע''א] דבעי זקן יושב במערבה, דהיינו זקן של ב''ד המורה להם סדר הפייס כדפי' לשם בקונטרס. ועוד הקשו בתוס' צרפת [זבחים כ' ע''א ד''ה מיתיבי] מהא דקתני מי שטבל יבוא ויפיס, [א]הא דאמר ר' יוחנן בזבחים פ''ב [כ' ע''א] קדש ידיו ורגליו לתרומת הדשן, למחר אין צריך לקדש, שכבר קדש בתחילת העבודה. ומוקי לה רבא למילתיה דר' יוחנן כר' אלעזר בר''ש דאמר התם אין לינה מועלת לקידוש ידים ורגלים. ופריך ליה לרבא מהא דקתני הכא בפרקין אחרינא לקמן [כ''ח ע''ב] ראוהו הכהנים שירד והם רצו ובאו ומהרו וקדשו ידיהם ורגליהם מן הכיור, דאמאי היו צריכין לקדש הלא לר' אלעזר בר''ש לא פסלה לינה. דקס''ד השתא דבכהנים עתיקין עסקינן, באותם שעסקו עד הנה באברים ופדרים. ומשנינן התם לעולם כר' אלעזר בר''ש והכא במאי עסקינן בכהני חדתי. והשתא מקשין כך, דהיכי ס''ד למימר דבכהנים עתיקין הכא מי שטבל יבא ויפיס, הלא ענין יותר מהרה נפסל קדוש ידים ורגלים מטבילה, דהא קים לן [יומא כ''ח ע''א] כל המטיל מים צריך קידוש ידים ורגלים וטבילה אינו טעון עד שיסיך רגליו, ואפ''ה אמרינן הכא דמי שרוצה להפיס היה טובל, וא''כ אי ס''ד דבכהני עתיקי מיירי אמאי צריך לטבול. וכתוב לשם שנויי דחיקי ללא צורך. דהא בלאו הכי לא קשיא ולא מידי, שהרי לפי משמעות המקשים היה להם גם זה להקשות, דאמאי פריך ליה מהאי מתניתין דראוהו אחיו הכהנים שהיא שנויה פ' שני, ה''ל למפרך מהא דפ''ק דקתני בהדיא דא''ל הזהר שלא תגע בכלי עד שתקדש ידיך ורגליך אלמא דפסלא לינה, ולמה הוצרך לדלג ולהקשות מפ' שני. ועוד כמו כן קשיא דודקארי לה מאי קארי לה, וכי לא היה יודע שהיה מתרץ ליה בכהנים חדתי. אלא ע''כ המקשה אינו מקשה מאותן דברים הצריכים פייס, כי כל דבר שצריך פייס כך יכול ליפול הגורל על חדתי כמו על עתיקי. אלא מאותן דברים היה רוצה להקשות, דבר שלא היה פייס עכשיו, כגון אברים ופדרים שהיו בהן עסוקין עד זמן תרומת הדשן כהנים של אמש. והיינו דקא פריך ליה מהא מתניתין דפירקין אחרינא דקתני ראוהו אחיו שירד והם רצו ובאו ומיהרו וקדשו ידיהם ורגליהם מן הכיור נטלו את המגריפות ואת הצינורות ועלו לראש המזבח האברים והפדרים וכו'. והיה סבור המקשה שכך היה הדין לעשות, שאותם כהנים שכל הלילה התעסקו באברים ופדרים כמו כן עכשיו לאחר זמן תרומת הדשן היה להם מן הדין (לעשות) [לעסוק] בהם [לסלקם] לצדדים, מפני שהכל כמו עבודה אחת היא, ואפילו הכי קתני שהיו מקדשין ידיהן ורגליהן, אלמא דלינה פסלה. ומשני התם בכהן חדתא, כלומ' אע''ג דכמו עבודה אחת היא, כיון שהגיע זמן תרומת הדשן שוב לא היו הכהנים רשאים לעסוק בעיכול אברים ופדרים, אלא מיד היו מתעסקים בצרכי תמיד של שחר להרים הדשן, ואחר כך לסלק האברים והפדרים לצדי המזבח ולהעלות אפר לתפוח וכולה מילתא כדקתני לה לקמן. בשביל כך אנו אומרים דסלוק אברים לצדי המזבח היו יכולין לעשות גם כהנים חדתי, דסילוק אברים חשבינן ליה כמו עבודה אחרת דאין להם חלק בה (בכהנים) [לכהנים] שזכו בתמיד של בין הערביים [יותר] משאר כהנים, ומש''ה האי דקתני מהרו לקדש ידיהם ורגליהם היינו אכהנים חדתי קאי ותו לא מידי. אלמא לאו בפייס. כלומ' מדקתני מי שהוא רוצה לתרום את המזבח משכים וטובל, ש''מ דלאו בפייס תליא מילתא. והדר תני יבא ויפיס אלמא [בפייס] תליא מילתא. כלומר הדבר תלוי ועומד עד שיתברר ע''י פייס מי שיש לו לתרום. כאן קודם תקנה. לא היה פייס כדתנן ביומא [כ''ב ע''א] בראשונה כל מי שהוא רוצה וכו'. 
<h3>[פירוש הראב''ד הנדמ''ח]</h3>
------
תורמין ומשני אביי, קודם תקנה, תורמין בלא פייס, כשראו שבאו לידי סכנה (התחילו) [התקינו] שלא יהיו תורמין אלא בפייס. (אומר להם הצביעו). ורבא, תירץ הרוצה לפייס משכים וטובל. [מתני'] נטל את המפתח, במסכת מידות בפ''א [מ''ט] משמע שנטלו משלשלת שבה המפתחות, ומגביה את הטבלה בטבעת, ואותה טבלה היה של שיש ונטלה. ופתח את הפשפש, קטן שנכנסין בו מבית המוקד לעזרה, דאמרינן לעיל [כ''ו ע''ב] שבו נכנסין לבלוש את העזרה. אילו הולכין באכסדרה, שבעזרה דרך המזרח, שהיו אכסדראות כל סביב העזרה מבפנים על פני כתלי העזרה, שהיו עמודים ומן העמודים על כתלי העזרה סכך על גביהן, מן העמודים ולחוץ היה בלא סכך, באמצע העזרה לא היה מקורה, והמזבח היה שלא במקום סכך, והכבש ומקום שחיטה לא היה מקורה. היו בודקין, לראות שיהו כל כלי שרת משומרים יפה ובמקומן בשלום, עושי חביתין חביתי כהן גדול. הגיעו אילו ואילו, אילו הולכין דרך המזרח אילו ההולכין מן המערב. ואמרו הכל שלום, הכל בשלום (העמידו) לא נפקד ממנו כלי. הקיצו עושי חביתים, הקיצו[ם] לעשות חביתין, בכל יום לכהן גדול. 
<h3>[שיטה לרבינו שמואל ב''ר יצחק]</h3>
------
סדר המעשה שביום הזה כך הוא, כחצות לילה מפיסין לתרומת הדשן ומסדרין את המערכה ומדשנין את המזבח כדרך שעושין בכל יום עד שיגיע לשחיטת התמיד. לשון רבנו משה. ממה שכתב הר''ם מפייסין לתרומת הדשן, נראה שדעתו שתרומת הדשן היתה נעשית על ידי פייס כשאר הימים. ולפי פירוש המפרשים נראה מן ההלכה שהכל עושה כהן גדול. ומפני זה היו מקדימין תרומת הדשן מחצות, מה שאין כן בשאר הימים שהיתה מקריאת הגבר או סמוך לו, כדי שיעשה במתון מפני חולשתו ביום התענית וברוב עבודות, ולא ייגע עצמו ביותר. 
<h3>[הבתים — שערי עבודת יום הכפורים שער שני]</h3>
------
[יומא כ''ב ע''א] בראשונה, קודם תקנת בית דין היו נוהגין שכל מי שהיה רוצה לתרום תרומת הדשן מעל המזבח היה תורם. בזמן שהן מרובין, שהיה שם כהנים הרבה שרוצין לתרום. יהיו ר(ו)צין וכול' לתוך ד' אמות, שהיה מגיע בתוך ד' אמות סמוך למזבח קודם לחבירו. ואם היו שנים שוין, שהיו שנים באין אצל המזבח ביחד, שלא הקדים אחד את חבירו, דעכשיו שניהן אין יכולין לתרום הילכ' הממונה א' להם הצביעו, בגמ' מפר' לה. אחת או שתים, כלומ' אצבע או אצבעים. אין מוציאין אגודל במקדש, בגמ' מפר' טע' תנא מפני הרמאין התקינו שלא יהו מוציאין אגודל, דהא כשמוציא ב' אצבעות אין הסגן מונה אותן אלא אחת שהרי מכיר שהן של אדם אחד, שהסגן (אין) [אינו] מונה אלא אצבע אחת לכל אחד ואחד ואפי' אם הוא מוציא שנים אין מונה אותן אלא במקום אחד, ופעמ' שאירע החשבון באחד שלא (יוציא) [הוציא] אלא אצבע אחד ויראה שיסיים החשבון באותו שלמטה הימנו ויוציא אגודל שלו בהחבא, ונראה כאילו אותו אצבע שהוציא תחילה הוי מכהן (אחד) [אחר] והאגודל שלו לפי שהאגודל מרוחק משאר אצבעות ויכלה בו החשבון ויהיה תורם, והיינו טע' דאגודל טפי מאצבע אחד. 
<h3>[פירוש רבינו אליקים — יומא]</h3>
------
לא תעלה במעלות על המזבח. הזהיר הב''ה בפרשת יתרו לא תעלה במעלות על מזבחי ותניא במכילתא עשה כבש למזבח פי' אחד ולא שנים אין לי אלא עליה ירידה מנין ת''ל אשר לא תגלה ערותך עליו הא לא עליה ולא ירידה גרמה אלא כיסוי גורם ר' ישמעאל אומר אינו צריך והלא כבר נאמר ועשה להם מכנסי בד לכסות בשר ערוה מה ת''ל אשר לא תגלה ערותך עליו שלא יפסיע פסיעה גסה אלא עקב בצד גודל וגודל בצד עקב ולאו דוקא שהרי לא אסר אלא פסיעה גסה ותנן נמי היו רצין ועולין בכבש וכו'. 
<h3>[יראים סימן שי''א]</h3>
------
[יומא כ''ב ע''א] בראשונה כל מי שרוצה לתרום את המזבח וכו'. כל כהן שהוא מבית אב ורוצה לתרום הדשן שחרית תורם, ולא היו עושין פייס, דהיינו גורל למי יפול גורלו לתרום, לפי שהוא עבודת לילה צריך להשכים בה הרבה, ואי הוה נמי פייס לא הוי אתא, דאמרי מי יודע דמיתרמי ליה בגורל, ולמה אקום ממטתי, לפיכך הפקירוה, ואמרו כל מי שירצה יעשנה. ובזמן שהיו מרובין שנים או שלשה הבאים לתרום את הדשן, זה אומ' אני תורם וזה אומר אני תורם, זה היה משפטם, רצים ועולים בכבש של מזבח שלשים ושתים אורך, וכל הקודם מהם שיכנס לתוך ד' אמות עליונות של כבש הסמוכות לראש המזבח, זכה לתרום וזה גורלם. ואם היו שניהן שוין לכניסתן, מעתה באים כולם להטיל גורל, ומהו הגורל הממונה על הפייסות שאומר לכולם הצביעו, כלומר, הוציאו אצבעותיכם כל אחד יראה אצבע, ולמקום שיכלה בו חשבון מאה או חמשים הוא זוכה בתרומת הדשן. ומה הם מוציאין, כלומר, כמה אצבעות ארבעה או חמשה, ומשיב אין להוציא אלא אחת או שתים, ובגמ' פריך [כ''ג ע''א] השתא שתים מוציאין ולא חיישי' שמא ירמו הממונה, אחת מיבעיא, ומשני, כאן בבריא כאן בחולה, בבריא אין להוציא אלא אצבע אחד, שאם אתה מתיר להוציא שתים לאחד מבני חבורה, שמא לא יוציאו בתחלת הגורל אלא אצבע אחד וכשיראה שיכלה החשבון בחבירו הסמוך לו יוציא שתי אצבעות ויחשבנו כשני בני אדם, ולא יזהר בזה הממונה, לפי שבתחלת הפייס לא הוציא אחד ממנו אלא אצבע אחד, וכשרואה שתים חושב אותן לשני בני אדם, וזה הרמאי תיכף שמנה אצבע האחד יכניסנו, ויאמר שלא הוציא אלא אחד, ובו נשלם החשבון, אבל בחולה מוציאים שנים, לפי שאינו יכול לכבש אצבעותיו, וכשמוציא אצבע אחת יוציא חברתה עמה, ולעולם אין מונין להם אלא אחד. ואפי' בחולה אין מוציאין גודל לפי שיש הפרש בין האצבע ובין הגודל יכול לרמות הממונה שיוציא באמצע החשבון אצבעו הסמוך לגודל, ויחשוב הממונה אותם בשנים, ויחזור ויכניסנו ויאמר שלא הוציא אלא אחד ובו נגמר החשבון, ואחד מבני החבורה הסמוכין לו אין נאמנין, דנוגעין בדבר הן, ואפי' יכירו אותן שאינן סמוכין לו שכבר עברו בחשבון, שאינן נוגעין בדבר, יפול מחלוקת בדבר, וכלין דרכי השלום. ובגמ' קאמר שאם הוציא גודל אין מונין אותו כלל עם חבריו, לפי שרמאי הוא, ולוקה בפקיע ברצועה. מעשה שהיו שניהם שוין וכו', לראות מי יקדים לד' אמות העליונות הסמוכות לראש המזבח, כיון שראו וכו', כיון שראו שהיתה חשובה תרומת הדשן ביניהם שכל כך היו רבים הרוצים לזכות בה, תקנו להם פייס. ובברייתא תניא שהתקינו שכל מי שיזכה בתרומת הדשן יזכה בסידור מערכה ובשני גזירי עצים, כדי שיבאו בשמחה. (ומפרש) [ומקשה] בגמ' והא תנן שבאין כל כך עד (שמתכנסין) [שמסתכנין], ומשני, שלאחר שתיקנו להם פייס מפני הסכנה, הניחו מלבוא, שאמרו מי יימר דמיתרמי לן, וכשראו שלא היו מקדימין כלל, התקינו שיזכו בסידור המערכה ובשני גזירי עצים. ד' פייסות היו שם וזה פייס ראשון, זה של תרומת הדשן היה הפייס ראשון. 
<h3>[רבינו יהונתן מלוניל — יומא]</h3>
------
[יומא כ''ב ע''א] בראשנה כל מי שהוא רוצה לתרום את המזבח תורם, ובזמן שהיו מרובין [רצין] ועולין לכבש וכל הקודם לחבירו בתוך ד' אמות זכה. אם היו שנים שוין הממונה אומ' להם הצביעו, ומה הן מוציאין אחת או שתים, אין מוציאין גודל במקדש. והא מעיקרא מאי טע' לא תקינו פייסא, מעיקרא סבור כיון דאיכא אונס שינה לא אתו, כיון דחזו דאתו וקאתו לידי סכנה תקינו להו פייסא. והרי איברים ופדרים דאיכא אונס שינה ותקינו להו רבנן, שאני מיגנא ממיקם, ותקנתא להאי גיסא הוי תקנתא להך גיסא. פי' וכי התקנה להך גיסא הואי בעבור שהיו באין רבים לתרום עשו להם תקנה בפייס, אדרבה תקנתא להך גיסא הואי. שמפני שלא היו באין עשו להם תקנה שיבואו. דתניא מי שזכה לתרומת הדשן יזכה לסידור המערכה ובשני גיזירי עצים. אלמא נתנו לו אילו כדי שיבואו. אמ' רב אשי שני תקנות הוו, מעיקרא סבור לא אתו, כיון דחזו דקאתו ואתו לידי סכנה תקינו להו רבנן פייסא, וכיון דתקינו רבנן פייסא לא אתו, אמרי מי יימר דמתרמי להו. הדר תקינו מי שזכה בתרומת הדשן יזכה בסידור המערכה ובשני גזירי עצים, דניתו וניתו בפייס. בתוך ארבע אמות זכה. אמ' רב פפא פשיט' לי ד' אמות דארעא לא רצין ועולין בכבש תנן, קמייתא נמי לא רצין ועולין תנן והדר כל הקודם את חבירו לתוך ארבע אמות, דביני ביני משום דלא מסיימי, אלא פשי' לגבי המזבח תנן. 
<h3>[פסקי הרי''ד — יומא]</h3>
------
שלא לפסוע על המזבח שנאמר (שמות כ' כ''ג) לא תעלה במעלות על מזבחי (רמב''ם ל''ת פ'), ותניא במכילתא מכאן אמרו עשה כבש למזבח, פירוש שלא יעשה מדרגות שגורמין לגילוי ערוה מחמת הרחבת הפסיעות (ע''פ פירוש רש''י עה''ת), אין לי אלא עלייה ירידה מניין תלמוד לומר אשר לא תגלה ערותך עליו רבי ישמעאל אומר אינו צריך והלא כבר נאמר (שמות כ''ח מ''ב) ועשה להם מכנסי בד לכסות בשר ערוה מה תלמוד לומר אשר לא תגלה [ערותך עליו] שלא יפסיע פסיעה גסה אלא עקב בצד גודל, ולאו דווקא עקב בצד גודל שהרי לא אסר אלא הרחבת פסיעות ותנן נמי היו רצין ועולין בכבש (יראים סי' שי''א ע''ש). 
<h3>[סמ''ג לאוין סימן רצ''א]</h3>
------
[יומא כ''ב ע''א] בראשונה כל מי (שירצה) [שרוצה] תורם. לסוף אומר להם הצביעו. ארבע פייסות היו שם וזה הראשון. 
<h3>[האגודה — יומא]</h3>
------
[יומא כ''ב ע''א] בראשונה כל מי שרוצה לתרום את המזבח. פ' יקח מן הדשן שעל המזבח באצבעותיו ישליך אותו אל הצד האחר המזבח וזו היא תרומת המזבח ואחר כך יוציא הדשן מעל המזבח אל מחוץ למחנה. שאני מיגנא ממיקם. פ' האברין והפדרים בתחלת הלילה קודם שינתו וקודם השינה אין לשם אונס הרבה ותרומת הדשן אחר שנתו היא ויקשה עליו שיקום משנתו ותאנוס אותה השינה. תקנתא להאי גיסא הואי. פ' מפני שלא היו באים עושין הפיס ומזכין להן שני גיזירי עצים כדי שיבואו. יזכה לסידור מערכה. פ' היו צריכין לעשות סידור המערכה עם תרומת הדשן כדי שיבואו וגם עושין פיס כדי שיבואו והנה הפיס היה תקנה מפני שאינן באין ואיך תאמר מפני שהן באין. 
<h3>[פירוש קדמון — יומא]</h3>
------
[יומא כ''ב ע''א] רצין ועולין בכבש — בירושלמי בעירובין בפ' חלון (פ''ז, ה''ב) גובה המזבח עשרה אמות וכבושו שלשים ושתים אמות וכל תל המתלקט עשרה טפחים מתוך חמש אמות הן שליש. בסיפרא (ויקרא פרק ו' פרשה ה') ''על ירך המזבח צפונה לפני ה''' (ויקרא א', י''א) שהירך בצפון וכו' עד הא למדנו שהכבש בדרום. [הערוך ערך כבש]. ארבע פייסות היו שם — ''גורלך תפיל בתוכינו'' (משלי א', י''ד) תרג' פייסך ארמא בינתינן. 
<h3>[הערוך ערך פסגב]</h3>
------
בזמן שהן שנים שווין הממונה אומר להן, הצביעו. תנא, הוציאו אצבעותיכם למנין — ירושלמי (יומא פ''ב ה''א) מהו הצביעו, הוציאו אצבעותיכם, וכך היה הדבר מקיפין הכהנים ועומדין כמין כוליאר והגדול אומר נחשוב ס' או ע' היה אומר חשבון יותר משהיו הכהנים והממונה בא ואח''כ נוטל מצנפת מראשו של אחד מהן ויודעין שממנו פייס מתחיל, והממונה לא היה יודע החשבון עדיין ואחר שנטל המצנפת מודיעין לו החשבון והוא אומר להן הוציאו אצבעותיכם ומונה והולך כל האצבעות, אבל לא הגופין שאסור למנות את ישראל, ובמקום שמשלים החשבון הוא הזוכה. [הערוך ערך צבעגב]. נטל את המפתח ופתח את הפשפש — פי' שער קטן בתוך שער גדול. [הערוך ערך פשפשגג]. אכסדרא — פי' אכסדרא הוא איספלידא בלשון תלמוד [ב''ב ז' ע''א], והוא בית שיש לו שלש דפנות ודופן רביעי שמעמידין בו דלת אינה מגופפת כל עיקר אלא ברחבו של בית כולו. 
<h3>[הערוך ערך אכסדרא]</h3>
------
[יומא כ''ב ע''א] הממונה אומר להם הצביעו. פירש רש''י הוציאו יד והממונה מוציא מפיו וכו'. וא''ת הממונה היה מוציא המנין מפיו אם כן היה מבין למי יכלה, ויבא הוא להפיל הפייס על כל מי שירצה. ע''כ צ''ל שאחר היה מוציא מפיו המנין, ומונין אחר שנטל הממונה המצנפת. והא איברים ופדרים וכו'. וא''ת והלא לא התקינו פייס לאיברים ופדרים [לתמיד] של בין הערבים אלא מי שזכה בו שחרית יזכה בו בין הערבים. וי''ל כיון דתקינו ליה שחרית, אותו שזוכה בו שחרית זוכה בו ערבית הוי כאילו תקינו ליה פייס. להאי גיסא. פירש רש''י דמקשה אהא דקאמר מפני תקלה שאירע נתקין פייס, והא להאי גיסא וכו'. ויש אומרים דפריך אהא דקאמר כיון דעבודת לילה הוא לא הוי חשיבא ולא אתו... משום הכי תקינו לה פייס דליתו. ופריך וכי משום תרומת הדשן לבד היה הפייס, והא עבודות חשובות של יממא תלויות באותו פייס, ואם כן אתו בשביל אותן עבודות חשובות, כגון לסידור המערכה ושני גזירי עצים. רצין ועולין בכבש תנן. וא''ת והא אמרינן בירושלמי דברכות המתפלל צריך שיהא רגליו רגל ישרה עקב בצד גודל, כדאשכחן גבי כהנים בשעת עבודה שהיו הולכים עקב בצד גודל, ואם כן היכי קאמר רצין בכבש. וי''ל דהכא ההיא שעתא לאו עיקר עבודה היא. ומיהו קשה ההיא דתמיד נשחט [פסחים ס''ה ע''א] דקאמר היינו זריזותייהו דאגב דרהטי (משרדי) [משתדי] דמא והיכי הוא מצי רהיט עקב בצד גודל. וי''ל דאה''נ דהוו רהטי עקב בצד גודל. 
<h3>[תוספות רבינו פרץ — יומא]</h3>
------
הפשפש. פתח קטן בפתח גדול. אבוקות של אור. שני נרות שעוה. במקצוע. הפנה. 
<h3>[פירוש רבינו נתן אב הישיבה]</h3>
------
נטל את המפתח. פי' נטל הממונה את המפתח. ופתח את הפשפש. פתח קטן היה עשוי בבית המוקד כדי שיהו יכולין ליכנס מתוכו לעזרה לפשפש את כל העזרה, כדרך השרים שעושים פתח קטן בתוך פתח גדול או אצל פתח מן הצד. מפני שקשה היה להם לפתוח פתח גדול בלילה. ועל שם שהיו מפשפשין את העזרה נקרא פשפש. דהכי תנן במסכת מדות [פ''א מ''ז] שני שערים היו לו לבית המוקד אחד פתוח לחיל ואחד פתוח לעזרה זה שהיה פתוח לעזרה פשפש קטן היה לו שבו נכנסין לבלוש את העזרה. אלו מהלכין באכסדרה וכו'. לפי שכל העזרה בנויה באכסדראות ע''ג עמודים ומקורה, אבל באמצע העזרה מקום המזבח והכבש ומקום שחיטה לא היה מקורה. ומש''ה נקט טפי אלו שני רוחות מזרח ומערב, משום דבהני פגעי ברישא. דבמסכת מדות [פ''א מ''ה] אמרינן דבית המוקד בצפון קאי וכיון שמבית המוקד היו נכנסין לעזרה (ו)נמצא דהך כת אחת דקא קיימי לצד מזרח קא פגעה במזרח ברישא והך דקיימא לצד מערב קא פגעה במערב ברישא. וזאת הכת שהלכה לצד מערב צריכה לסבב מערב ודרום, שהרי לא היו מגיעים אלו לאלו אלא במקום עושי חביתין ואותה הלשכה היתה במזרח העזרה כדאיתא במסכת מדות [פ''א מ''ד]. ואח''כ כשפגעו זה בזה אמרו שלום הכל שלום כפל לשון, כלומר הכל מצאנו בשלום, כל הכלים במקומן ולא חסר דבר. העמידו עושי חביתין. והקיצום כדי שיעשו חביתין. 
<h3>[פירוש הראב''ד הנדמ''ח]</h3>
------
והממונה נוטל את המפתח ופותח את הפשיפיס והוא פתח קטן שפתוח מבית המוקד לעזרה ונכנס מבית המוקד לעזרה דרך אותו פשיפיס ונכנסים הכהנים אחריו ושתי אבוקות של אור בידם ונחלקים לשתי כתות אלו הולכים באכסדרא ופירשו בגמ' באכסדרא של בנין שאלו בזיזין של עץ כשאר אכסדראות שיוצאין זיזין מן הכותלים ומסככין עליהם לא הותרה שום תקיעת עץ במקדש על שם [דברים ט''ז] לא תטע לך אשרה כל עץ וכו' אלא באכסדרא של בנין והוא בנין בולט מגוף הכותלים והיו הולכים בהם משם לעזרה לצד מזרח ואלו באכסדרא של בנין גם כן לצד המערב ובודקין והולכין בכל העזרה עד שמגיעים אלו לאלו הגיעו אלו לאלו אומרין שלום והעמידו עושי חבתין לעשת חבתין ר''ל מנחת כהן גדול ואע''פ שעבודות התמיד קודמות לה כמו שיתבאר מ''מ הם משתדלים להחם את החמין לעשיית החבתים ובסדר זה עושין בכל לילה ולילה אלא שבלילי שבת לא היו מביאין אור אלא בולשים ומחפשים בנרות הדולקות שם. 
<h3>[חדושי המאירי]</h3>
------
מתני' נטל את המפתח. במסכת מדות מפרש מהיכן נטלו. ופתח את הפשפש. פתח קטן שהיה אצל השער הגדול כי לא היו פותחין שער הגדול עד היום. באכסדרה. כי כל העזרה היתה מוקפת אכסדרה אצל החומה בנויה על עמודים. היו בודקין. אם ימצאו כלי המקדש במקומם. למקום עושה חביתין. לשכה שבה מתקנים חביתין [של] כה''ג ופגעו אלו באלו. הכל שלום. לא נפקד ממנו כלום. והרי המחתה נתונה. מראין לו מקומו של מחתה. 
<h3>[פירוש הרא''ש]</h3>
------
מי שזכה לתרום את המזבח הוא יתרום. ואחיו הכהנים או הגזברים הממונים על כלי שרת היו אומרים לו להזהירו. שלא תגע בכלי. המחתה. עד שיקדש ידיו ורגליו מן הכיור. ובתוס' צרפת [זבחים נ''ח ע''ב ד''ה הא] מקשין למ''ד בזבחים פ' קדשי קדשים [נ''ט ע''א] דהכיור היה עומד בין האולם ולמזבח, האיך היה נכנס שם לקדש ידיו ורגליו מן הכיור, והרי הכיור תנן בפ''ג דמסכת מדות [מ''ו] שהיה בין האולם ולמזבח, ותנן בריש תוספתא דכלים [ב''ק פ''א ה''ו] דשלא רחוץ ידים ורגלים אסור ליכנס בין האולם ולמזבח. ומתרץ לשם בתוס' דפלוגתא היא לשם. ולי נראה דוקא מי שאינו צריך אבל הכא א''א [דאי אפשר] בענין אחר מותר, דמעלות דרבנן היא שאינו נכנס בין האולם ולמזבח. מיהו שינויי דחיקי כי הני לא משנינן. אבל י''ל בלי הנך שינויי דלאו פירכא היא, דדוקא שלא רחוץ ידים ורגלים לא היה נכנס, וכגון שהטיל מים, אבל מי שהיה טבול כגון זה התורם את המזבח יכול בטוב ליכנס, כיון שלא הטיל מים לאחר הטבילה, דמה שזה היה מקדש ידיו ורגליו לא היה עושה בעבור שום טהרה כי אם בעבור עבודה, ועל כן כל אדם שטבל ולא הטיל מים אחר טבילה בטוב יכול ליכנס בין האולם ולמזבח. אבל זה היה תימה לפי זה הפירוש, שהיה לנו לומר דמיד כל שהיה מטיל מים לא היה יכול יותר לעבוד עד שהיה טובל, [ד]בלא טבילה א''א לו ליכנס לקדש ידיו ורגליו מן הכיור. ושמא י''ל אה''נ שהיה צריך תחילה לטבול. ועוד י''ל דההיא לא רחוץ ידים ורגלים דתוספתא אינו אומר שיהיה רחוץ מן הכיור, אלא אף משאר כלי שאינו כיור, דלענין ליכנס בין האולם ולמזבח ברחיצה בעלמא סגי, דאין צריך קידוש ידים ורגלים אלא לעבודה ומטיל מים. והא דתנן אומרים לו הזהר שלא תגע בכלי וכו', לא בעבור זה שיהיה פוסל את הכלי במגע, שהרי טהור גמור הוא אפילו בלא טבילה כ''ש עתה כשטבל. אבל ע''ז היו מזהירין אותו שלא יגע בכלי ויחתה קודם קידוש. וי''ל מפני שיחיד היה שם, כדקתני ואזיל שאין אדם נכנס עמו ולא נר בידו, וגם בעבודות של קודם עמוד השחר היו מזרזין הכהנים הרבה, כדקתני בפירקין אחרינא [לקמן כ''ח ע''ב] רצו ומיהרו וקדשו ידיהם ורגליהם, היו יראים פן יטעה וישכח ויחתה קודם קידוש ואין שם איש שיזכירהו. והרי המחתה כו'. פי' שהרי המחתה. נתונה במקצוע בין כבש למזבח במערבו של כבש. [ובטעם שלא היה] במזרחו, י''ל משום דכל כמה דמצינן לקרובי לגבי פתחא דהיכל מקרבינן. וטעמא דמילתא איכא למימר משום דבההוא עניינא דתרומת הדשן כתיבא גבי מערכה שניה של קטורת כדאיתא בשלהי טרף בקלפי [יומא מ''ה ע''ב], דתניא אש תמיד תוקד על המזבח לימד על המערכה וכו', ואש דקטורת ומחתה של יום הכיפורים ומנורה ילפינן מהדדי לענין שצריכין מזבח החיצון כדאיתא התם, וכיון דבאש של מחתה צריך במערבו משום דכתיב לפני ה', א''כ תרומת הדשן נמי הכי בעינן. דהתם לענין אש של מחתה אי לאו דכתיב מעל המזבח, ה''א דוקא כנגד הפתח ממש צריך, משום דכתיב לפני ה', וכיון דכתיב מעל המזבח אמרינן דאפי' מהאי גיסא דפתחא ומהאי גיסא דפתחא נמי שרי. אבל אצל הפתח היינו במערבו של מזבח מ''מ בעי', לקיים לפני ה', ומש''ה היתה נתונה במערבו של כבש כדי שתהי' סמוכה לו יותר לצד מערבו של מזבח. 
<h3>[פירוש הראב''ד הנדמ''ח]</h3>
------
הפייס הראשון הוא מי תורם המזבח. ומי שזכה לתרום טובל ולובש בגדי הרמה שהן פחותין משאר בגדי כהונה, שנאמר [ויקרא ו'], ולבש בגדים אחרים והוציא והרים את הדשן. שבבגדים שבישל קדירה לרבו לא ימזוג כוס לרבו, ומ''מ קדושים הם. ואחר כך מקדש ידיו ורגליו ומזהירין לו, שלא ייגע בכלי שרת קודם קידוש. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ב]</h3>
------
ואין אדם נכנס עמו ולא נר בידו. י''מ טעם לדבר למה לא היה אדם נכנס עמו ואינו מתישב. בתחלה נכתוב מה שהוקשה בתוספי צרפת [זבחים י''ט ע''ב ד''ה וחבירו] ואח''כ נפרש הטעם. כי בתוספי צרפת מקשים כך, כיון שלא היה אדם נכנס עמו היאך היה יכול לקדש ידיו ורגליו והוא יחיד, הלא בפ' שני דזבחים [שם] אמר ר' יוסי בר' יהודה שכך היה מקדש מניח שתי ידיו זו ע''ג זו ורגליו זו ע''ג זו, אמרו לו הפלגת א''א לעשות כן. ופריך תלמודא דשפיר קאמרי ליה, ומשני רב יוסף שחברו מסייעו. אבל לאו פרכא היא, דהא דקתני הכא לא היה אדם נכנס עמו ולא נר בידו אינו אומר שא''א בענין אחר, דהא פשיטא ודאי שאדם היה נכנס [עמו]. אלא הא קמ''ל שלא היו זוכין בתרומת הדשן יותר מכהן אחד, מפני שאינו צריך לכהן אחר כלל להתעסק עמו, בכל דבר שהיתה עמו בעבודה תמה בפני עצמה שהיה צריך לכהן אחר להיות עמו לזכות בה בשעת הפייס [נראה שצ''ל להתעסק עמו שהיתה עבודה בפני עצמו ולא כשאר עבודות התמיד שהיה צריך וכו'. חשק שלמה]. והכי קתני אין אדם נכנס עמו, כלומר אין צורך לשום כהן להיות נכנס עמו לעשות תרומת הדשן, מפני שאין שם שום עבודה שלא היה הוא לבדו יכול לעשות. ולא נר בידו, כלומר ולא היה נר בידו אלא היה מהלך לאור המערכה, ועל כן אינו צריך לכהן אחר להוליך נר בידו, שהיה לנו לומר כיון שהנר בידו הרי צריך כהן אחר שיתפוס לו הנר כשיקד' מהכיור, וגם כשיקדש ידיו ורגליו לאור הנר. מפני שלא היה צריך לאורה מפני אור של מערכה. ואפי' לר' יוסי בר' יהודה דאמר שהיה צריך חבר לסייעו לקדש, אעפ''כ עבודה תמה שהיתה צריכה כהן בפני עצמה ולזכות בה אותו כהן בשעה שהיה זוכה בפייס [נראה שצ''ל עבודה תמה היתה ולא היה צריך עוד כהן אחר לזכות בה בשעה שהיה זוכה בפייס. חשק שלמה]. כמו שאנו רואין בקטרת דכהן שהיה זוכה בה היה אומר לחבירו זכה עמי במחתה אליבא דר' יהודה דאמר בפ''ב דמס' יומא [כ''ה ע''ב] שלא היה פייס למחתה ומשמע דמיד כשהיה זוכה במחתה ע''פ חבירו שיזכהו בה שוב לא היה רשאי כהן אחר להתעסק בה. אבל בכאן אין לומר שהיה אותו הזוכה בתרומת הדשן אומר לחבירו זכה עמי לסייעני בקידוש, כי מסייע אין בו ממש. אבל ודאי אם היה צריך לנר אז יהיה ודאי צריך כהן לזכות עמו בהולכת הנר, כי זאת היא עבודה נכרת בפני עצמה, ומי שיהיה זוכה בה עמו שוב לא היה רשאי כהן אחר להתעסק בה כמו במחתה. ותו לא מידי. 
<h3>[פירוש הראב''ד הנדמ''ח]</h3>
------
גמ', ורשות היתה לו, [צ''ל] ורשות היה לו, אות ת' נמחק. משמר ר' אליעזר בן יעקב אומר פעם, [צ''ל] משמרתו אמר ר' אליעזר בן יעקב פעם, תיבת אומר נמחק. כי מטי ר' יוחנן, [צ''ל] כי הוה מטי ר' יוחנן. עושין דין שלא על אונס שינה, [צ''ל] עושין דין וק''ו על אונס שינה עושין דין שלא על אונס שינה. האדם יאהב את התוכחות, [צ''ל] האדם אהוב את התוכחות לעשותה, כך גריס ר''ש. זוכה לחלקו של, ס''א זוכה לפלגו של. ממחליק לשון מצאו נעול יודע וכו' מי שהוא רוצה לתרום את המזבח [וכו'] הא גופא קשיא אמרת מי שהוא, מתיבת ממחליק לשון עד תיבות מי שהוא נרשם על כל תיבה קו להורות כי לפ''ד ראוי למחקו. מעשה (ב' היו) שוין, [צ''ל] מעשה שהיו שניהן שוין. מתני', הפשפש. עיין בערוך בערך פשפש. העמידו עושה חביתים, [צ''ל] העמידו עושי חביתים, אות ה' נמחק. אומרים הוי זהיר, [צ''ל] אומרים לו הוי זהיר. לא היו רואין אותו וכו'. זבחים [דף כ''א ע''ב]. 
<h3>[שיטה מקובצת]</h3>
------
מפרש ד''ה נכנסו אחריו כהנים ושתי אבוקות וכו'. [צ''ל] נכנסו הכהנים אחריו ושתי אבוקות וכו'. ד''ה הגיעו אלו אמרו שלום וכו'. [צ''ל] הגיעו אלו ואלו אמרו שלום וכו'. ד''ה מי שזכה לתרום את המזבח וכו', שהוא יהא הולך. [צ''ל] שהוא היה הולך, תיבת יהא נמחק. 
<h3>[שיטה מקובצת]</h3>
------
<h2> כ''ח ע''ב.</h2>
היו בודקין והולכין. שיהו כל כלי העזרה שמורים יפה וכך הולכין ובודקין אלו מיכן ואלו מיכן. עד שהגיעו למקום עושה חביתין. שם הגיעו אלו לאלו. ואמרו שלום הכל שלום. כלומר שלום שהכל מצאנו בשלום כל הכלים במקומן. העמידו בית עושה חביתין. והקיצום כדי שיעשו חביתין. ואח''כ מי שזכה לתרום כו'. לא היו רואין אותו. שהלך לתרום שלא הלך אדם עמו. ולא שומעין קולו. לא היו יודעין מה הוא עושה עד ששומעין קול העץ. מוכני. הגלגל שהיה מעיק כשמושכו לקדש ידיו ממנו. והן. הכהנים שבבית המוקד אומרים. הגיע עת. כבר הגיע התורם לכיור. וחתה מן המאוכלות הפנימיות. זהו תרומת הדשן. צבר את הגחלים. היינו אותן המאוכלות הרמת הדשן. מקום שנותנין מוראת העוף כו'. היינו ושמו אצל המזבח. [גמ'] ומי הוו אכסדרה בעזרה. האי דפריך קס''ד דבאכסדרא עמודים של עץ מיירי. והתניא ר' אלעזר אומר כו' שנאמר לא תטע לך אשרה. (כל עץ) בכל מקום וכל עץ בעלמא אצל מזבח לא ליהוי הכי משמע קרא. אמר רב חסדא באכסדרה של בנין. של עמודים אבנים לא אסרה תורה. 
<h3>[רבינו גרשום]</h3>
------
עד שיהיו שומעין קול העץ שעשה בן קטין מוכני לכיור והן אומ' הגיע. בפ' אמר להם הממונה (יומא ל''ז ע''א) אף הוא עשה מוכני לכיור שלא יהיו מימיו נפסלין בלינה, גמר' מאי מוכני, אמר רבא גלגלא דהוו משקיעין ביה. פי' מוכני גלגל הוא, דתנן בסוף עירובין (ק''ד ע''א) וממלאין מבור הגולה בגלגל בשבת ודייקינן במקדש אין במדינה לא דאולודי קלא בשבת אסור, וזה יש לו קול כדתנן בפר''ק בתמיד וכו' ומפורש בפרק ב' בזבחים (כ''א ע''ב) והוא שהיה מושך ומסלק הכיור מלא מים מתוך הים שעשה שלמה שהיה משוקע בו כל הלילה שלא יפסלו מימיו בלינה וגרסינן בירושלמי (פ''ג דיומא ה''ח, י''ט ע''א) הים הזה בית טבילה לכהנים היה שנאמ' (דהי''ב ד' ו') והים לרחצה לכהנים בו ואקשינן ולאו כלי הוא ופרקינן כההיא דאמר ר' יהושע בן לוי אמת המים היתה מושכת לו מעין עיטם. ויש אומרין מוכני מלשון (שמות ל' כ''ח) ואת כנו. בפ' הכל שוחטין בגמ' השוחט במגל יד (חולין ט''ו ע''ב) השוחט במוכני שחיטתו כשירה. פי' במוכני דבר המתגלגל בעיגול, כדאמרינן אף הוא עשה מוכני ומפרש בגמרא גלגלא. ומוכני זה לשון יון, והוא כגון סולם ששליבותיו עולות בנין שגלגל סביבותיו כמין כבש ומשתפע ועולה בעיגולא וכו', זהו פירוש ר''ח זצ''ל (יומא שם). [הערוך ערך מכן0א]. חותה את המאוכלות הפנימיות ירד. (שבת פ''ב) לחתות בו את האור. (יומא מ''ג) בכל יום חותה בשל ד' קבין. (תמיד ל''ג) וחותה מן המאוכלות הפנימיות ויורד. [הערוך ערך חת0א]. כדי שיתאכל המזון (בברכות נ''ג). אמרו חכמים כמה שיעורו כל זמן שאינו רעב ואמר הכא כל זמן שהוא צמא למיא ולאכילה מרובה כדי הילוך ד' מילין. (א''ב בנוסחא דידן כתוב כדי שיתעכל). מן המאוכלות (תמיד כ''ח). [הערוך ערך אכל0ב]. הגיע לרצפה והפך פניו לצפון. בגמרא דפרק הקורא את המגילה עומד (כ''ב ע''ב) רצפה של אבנים הואי וכדתניא ואבן משכית לא תתנו בארצכם להשתחות עליה, עליה אי אתה משתחוה אבל אתה משתחוה על אבנים שבמקדש וכדעולא דאמר עולא לא אסרה תורה אלא רצפה של אבנים ואמר עולא לא אסרה תורה אלא פשוט ידים ורגלים. ולמה נקרא שמה רצפה, שהיה עשוי קרקע העזרה מאבני שיש חשובים קטנים מגוונים הרבה והיו רצופים ונראין כאחד. [הערוך ערך רצף]. צבר את הגחלים על גבי הרצפה. [הערוך ערך צבר]. א''ר ירמיה, להחם חמין לרבוכה — פי' מן ''מורבכת תביאנה'' (ויקרא ו', י''ד). [הערוך ערך רבך]. ונטלו המגרפות והצינורות — ''ויעיו'' (שמות כ''ז, ג') תרג' ומגרופייתיה. [הערוך ערך גרףגא0—0מגריפה]. [והצינורות]. בפ''ק דיומא בגמרא ומתקינין לו (י''ב ע''א) לובש שמונה ומהפך בצינורא פי' מהפך במזלג אברין של תמיד של שחר. תרגו' מזלגותיו (שמות כ''ז ג') צינורייתיה. ר''ח ז''ל (יומא שם) פי' עצי נורא. [הערוך ערך צנר0א]. האיברים והפדרין שלא נתאכלו מבערב סונקין אותן בצידי המזבח. בפרק שני במקואות (מ''ו) המסנק את הטיט לצדדין, פירוש הממלא. וכן פירוש גדי מסנקן דגרסינן בריש גמרא דפסחים (ג' ע''ב), שהוא מלא מבצים ותבלין ואוכל ממנו אכילה גסה. כמו כן הא דתנן בפרק שני דתמיד האיברים והפדרין שלא נתאכלו מבערב סונקין אותן בצידי המזבח. [הערוך ערך סנק]. תפוח היה באמצע המזבח. עיין בערך גוזמא. בריש גמרא דפרק שני במעילה (ט' ע''א) איתמר הנהנה מאפר תפוח שעל גבי המזבח וכו'. פירוש אפר תפוח היינו לאחר שהרים הדשן ושמו אצל המזבח למטה ונשאר בדשן שעל גבי המזבח היה צוברו ביחד ועושהו עגול כמין תפוח וגבוה כעין כובע ואח''כ פושט בגדיו ולובש בגדים גרועים מן הראשונים והיה מוציאו חוץ למחנה לבית הדשן וכו'. 
<h3>[הערוך ערך תפוח]</h3>
------
והם אומרים הגיע. כלומר שאר אחיו הכהנים שהיה להם לעבוד באותו היום אומרים הגיע התורם לכיור. והיו גם הם מזמנים עצמן לצורך עבודה כדקתני לקמן בפ''ב. נראה בעיני לומר שהיה צריך להחזיר לכיור במקום שיקוע (בכיור) [הכיור] אל מקומו למר כדאית ליה ולמר כדאית ליה [זבחים כ''א ע''ב], ולשם היה מקדש ידיו ורגליו מן הכיור. וחתה את המאוכלות הפנמיות. זהו תרומת הדשן שהיו מערבין הדשן והגחלים. הגיע לרצפה של עזרה כשירד מן הכבש שהוא בדרום. והפך פניו לצפון העזרה, אז הוא הולך במזרחו של כבש. צבר את הגחלים. היינו המאוכלות שתרם עם הדשן. מקום שנותנים וכו'. והיינו [ויקרא ו' ג'] ושמו אצל המזבח. רחוק מן הכבש שלשה טפחים. כלומר רחוק מן הכבש ג' טפחים היה שם מקום עשוי לצורך מוראת העוף ודישון וכו', פי' שקבלה היא למשה מסיני שכך צריך. 
<h3>[פירוש הראב''ד הנדמ''ח]</h3>
------
מי שזכה לתרום [וכו'], אומר לו הזהר שלא תגע בכלי עד שתקדש ידיך ורגליך מן הכיור, לא משום שיפסול הכלי אלא שמא יעבוד ויחייב מיתה מצאתי. ובפ''ב דזבחים [י''ט ע''ב] אמרינן ענין קדוש ידים ורגלים. והרי המחתה, אינו מקשה אלא הלא כך היה שהמחתה נתונה וכו'. אין אדם נכנס, עם התורם. ואין נר בידו, שהרי מהלך לאור המערכה. לא היו רואין אותו, כשהלך לתרום, שלא הלך עמו אדם. ולא שומעין את קולו, ולא היו יודעין מה היה עושה. עד ששומעין קול העץ שעשה בן קטין מוכני לכיור, גלגל כשמושכו לקדש ידיו ממנו שלא יהיו מימיו נפסלין, מאי מוכני אמר אביי גלגלא, דהיו משקעין (כי המשקעין) הכיור במימיו בתוך הים שעשה שלמה שלא יפסלו המים בלינה, לפי שהיתה בית טבילה לכהנים. ומקשינן [ירושלמי יומא פ''ב ה''ח] ולא כלי הוא אותו ים שעשה שלמה, ופרקינן כההיא דאמר ר' יהושע בן לוי אמת המים היתה מושכת לו מעין עיטם. והן אומרים, אותו שבבית המקדש שכבר הגיע התורם לכיור. נטל מחתות הכסף, ולא של זהב שלא ימעט בגחלים והתורה חסה על ממונם של ישראל. וחתה מן המאוכלות הפנימיות, זהו תרומת הדשן שהיו מעורבין בו אפר וגחלים. הגיע לרצפה, של עזרה כשיורד מן הכבש שהוא בדרום. הפך פניו לצפון, היינו כלפי מזבח. צבר את הגחלים על גבי הרצפה, היינו מאוכלות שתרם עם הדשן. מקום שנותנין שם וכו', דכתיב [ויקרא ו'] ושמו אצל המזבח. ודישן את מזבח הפנימי, דישון הקטורת שנקטר על מזבח הזהב שבהיכל. והמנורה, דישון הפתילות. 
<h3>[שיטה לרבינו שמואל ב''ר יצחק]</h3>
------
ואחר כן היו מתכנסים בלשכת הגזית ומפייסן פיס ראשון לתרומת המזבח ומי שזכה לתרום את המזבח תורם את המזבח ר''ל שמרים את הדשן וכבר ביארנו ביומא שאותם בגדי כהנה שתורם בהם את הדשן ראויים שיהו פחותים מן הכלים שמשמשין בהם בשאר עבודות שנאמר [ויקרא ו'] ופשט את בגדיו ולבש בגדים אחרים והרים את הדשן ואין הכונה שילבש בגדי חול אלא שיהו פחותים מן הבגדים שלובש לעבודה אינו דין שיהא אדם מוזג כוס לרבו בבגדים שבשל בהם קדרה לרבו ומי שזכה לתרום לובש בגדי הרמה ואומרין לו הזהר שלא תגע בכלי עד שתקדש ידיך ורגליך מן הכיור שאין קרבים למזבח ולא לשום עבודה מן העבודות אלא אחר קדוש ידים ורגלים שנאמר [שמות ל'] בבאם אל אהל מועד או בגשתם אל המזבח וכו' ואחר שקדש לוקח את המחתה ומחתה זו של כסף היתה ונתונה במקצע ר''ל קרן זוית בין כבש למזבח במערבו של כבש ואין אדם נכנס עמו ולא נר בידו אלא הולך לאור המערכה ולא היו רואים אותו ולא שומעים את קולו בשעה שהולך לכיור עד ששומעין קול העץ שעשה בן קטין מוכני לכיור והוא כלי שאינו מכלי שרת סביב לכיור שממנו יהו מריקין תמיד מים לכיור מפני שהכיור הוא כלי שרת ולא היו מימיו נפסלין בלינה ולא היו צריכין להביא בכל יום מים לכיור כמו שביארנו בשלישי של יומא ואמר עכשו שלא היו יודעין אם הגיע(ו) לקדוש ידים ורגלים עד שהיו שומעין קול העץ של אותו הכלי שהיה עשוי בעגול כגלגל של בור והיה משמיע קול בשעת ההרקה כדרך שגלגל הבור משמיע קול בשעת השאיבה וכששומעין כן מכירין שכבר בא לשם והיו אומרין הגיע ואחר שקדש לוקח את המחתה כמו שביארנו ועולה ומפנה את הגחלים אילך ואילך וחותה מן הגחלים הפנימיות שהן מאוכלות הרבה ויורד למטה לארץ וכשהגיע לרצפה הפך פניו לצפון ומהלך ברצפה למזרח הכבש (בעשר) [כעשר] אמות כלפי רוח צפון וצובר אותם הגחלים שחתה על גבי הרצפה רחוק מן הכבש ג' טפחים מקום שנותנין שם מוראת העוף ודשון מזבח הפנימי והמנורה וזו היא מצות הרמת הדשן שחייבין בה בכל יום שנאמר עליה [ויקרא ו'] והרים את הדשן והיא עבודה מעבודות הכהנה. זהו ביאור המשנה ולא נתחדש עליה בגמ' דבר. 
<h3>[חדושי המאירי]</h3>
------
קול העץ שעשה בן קטין מוכני לכיור. לשקע בגלגל את הכיור לתוך בור הגולה שלא יפסלו מימיו בלינה. ובפ''ב דזבחים [כ''א ע''ב] פליגי אם היה קול השיקוע שהיה משקע לתוך הבור אחר שקדש ידיו ורגליו כדי שלא יפסלו מימיו בעמוד השחר או קול העלאה שהיה מעלהו לקדש ידיו ורגליו. את המאוכלות הפנימי'. הקרובה להיות דשן. הפך פניו לצפון. כנגד המזבח. [גמ'] ומי הוה אכסדרא במערב בעזרה. דס''ד של עץ היה. באכסדרא של בנין. על עמודי אבנים עשו כיפות של אבנים. להחם חמין. ללוש את הסולת. 
<h3>[פירוש הרא''ש]</h3>
------
מוכנה לכיור. ברז. סונקין אותם. מעלין אותם. 
<h3>[פירוש רבינו נתן אב הישיבה]</h3>
------
[יומא ל''ז ע''א] אף הוא עשה מיכני לכיור. מאי מיכני, אמ' אביי גלגלא דהוו משקעין ליה. פי' מי הכיור הן נפסלין בלינה, הילכך תיקן לו גלגל שלעץ, שעל ידי אותו הגלגל היו משקעין אותו בבור הגדול שהיה בעזרה בערבית, ובשחרית היו מעלין אותו, וזהו ששנינו [תמיד פ''א מ''ד] לא היו רואין אתו ולא היו שומעין את קולו, פי' שאותו כהן שזכה בתרומת הדשן, עד שהיו שומעין קול העץ שעשה בן קטין מיכני לכיור, והוא או' הגיע מעלה הכיור כדי להתקדש ממנו ידיו ורגליו. 
<h3>[פסקי הרי''ד — יומא]</h3>
------
[יומא מ''ג ע''ב] (משנה) שחטו לפרו. ממרס בו, כהן אחד היה מנענע את המזרק עד שעת מתנות כדי שלא יקרש הדם, דדם קרוש אינו ראוי לא לזריקה ולא להזאה. רובד, כעין אצטבא, ט''א רובד כן. לראש המזבח, מזבח החיצון. וחתה, כלומ' ולקח לצורך הקטרת מן הגחלים שלמעלה לפי שאותן היו לוחשות יותר, כאשר מפורש בפרק כיצד צולין [ע''ה ע''ב], מן השאר לפי שאותן לוחשות יותר. על הרובד, שבעזרה, כן אחד היה בעזרה שמזומן לכך. בכל יום היה חותה, גחלים לצורך קטרת שבכל יום במחתה של כסף ומערה. ובה, באותה של זהב עצמה היה מכניס הגחלים לפניי ולפנים. לתוך, מחתה של שלשת קבין, וקב היה נופל לארץ שכך הל' למשה מסיני. והיום חותה וכול', שלא היה מערה מכלי אל כלי מפני טורח כהן גדול כדפרש' בגמרא. בשל סאה, שהוא ו' קבין ומערה בשל ג' קבין ומתפזרין לו ג' קבין. היתה כבידה, המחתה. קלה, מש' טירחא דכהן גדול. ידה, בית יד של מחתה. ארוכה, מפר' טע' בגמ'. מקריב, מקטורת. פרס, חצי מנה. מוסיף מלא חופניו, כדכת' ומלא חפניו קטרת סמים דקה. דקה מן הדקה, מפר' בגמ'. במזרחו של כבש, ומסבבין את המזבח עד שמגיעין לצד מערבו של כבש ושם יורדין. עולין באמצע, לסדר את המערכה שהיא כשירה בשאר כהנים. לעול' כהן גדול וכול', מפר' טע' בגמ'. ארבע מערכות, של עצים ובגמ' מפר' לה מאי טע'. בכל יום, של כסף. 
<h3>[פירוש רבינו אליקים — יומא]</h3>
------
והמצוה השלשים היא שנצטוו הכהנים להסיר הדשן בכל יום מעל גבי המזבח וזה הוא הנקרא [יומא כ''ב. וש''נ, חולין קי''ז. וש''נ] תרומת הדשן. והוא אמרו יתעלה (ר''פ צו) ולבש הכהן מדו בד והרים את הדשן. וכבר התבארו דיני מצוה זו במסכת תמיד (כ''ו.., כ''ח—ל':00, ל''ג.) וכפורים (פ''ב, ודף כ'.:00, ל''ג.). 
<h3>[ספר המצות לרמב''ם — עשין ל']</h3>
------
[יומא מ''ג ע''ב] שחטו וקבל וכו'. ונתנו למי שהוא ממרס בו, מגיס בו, שלא יקרוש בעוד שישהא עד שתעשה עבודת הקטורת כמו שכת' בפרשה. על הרובד הרביעי, כל רצפת העזרה עשויה שורות שורות מטבלאות של אבני שיש, וכל שורה ושורה [קרויה] רובד, ומפר' בגמ' לא תימא שבהיכל, דהיינו לפנים מפתח ההיכל (אלא) בשורה הרביעית, שהרי כתי' [ויקרא ט''ז] וכל אדם לא יהיה באהל [מועד] בבואו לכפר בקדש, וקטרת נמי מכפרת היא, אלא תני של היכל, כלומר ד' שורות הסמוכות להכנסת פתח ההיכל, ומן העזרה של כהנים אין אדם חייב לפרוש משם בשעת הקטרת. נטל את המחתה וכו' ופנה גחלים אילך ואילך, אותן המעוכלות העומדות למעלה במערכה, וחותה מן המעוכלות לגמרי. ויורד למטה בעזרה, והניח המחתה על הרובד רביעי שבעזרה, ולא סמוך (לאבד) [לרובד] שבו מזרק הדם, שזו המחתה סמוכה לפתח עזרת הכהנים, ומזרק הדם סמוך להיכל, והיתה מונחת שם עד שיחפון בחפניו הקטרת ויתן לתוך הכף ואחר [כך] יכנס לפני לפנים בכף ומחתה. בכל יום כשחתה גחלים ממערכה שנייה של קטרת להכניס על מזבח הפנימי להקטרת שחרית וערבית, חותה בשל כסף, משום דהתורה חסה על ממונן של ישראל, דכתיב [במדבר י'] עשה לך שתי חצוצרות כסף. וכל שכן הכא שהעצים של מערכה שורפין הכסף. וביום הכפורים משום חולשא דכהן גדול לא הטריחוהו, אלא באותה שמכניס שהיא של זהב בה הוא חותה, ונכנס בה, ולא חיישינן להפסד של שעה אחת בשנה. בכל וכו', משום חולשא דכהן גדול טעמא דכולה מתני'. והיתה כבידה, כלומר שהיו כותלי המחתה עבים בשביל (שהעמיד) [שתעמוד] ימים רבים, והאי גילדה דק מאוד, כדי שיקל לכהן גדול להכניסה. והיום ארוכה, כדי שיתן ידו למטה מזרועו, ויהיה זרועו מסייעתו. והיום אדום, בעבור חשיבות. בכל יום וכו'. פרס חצי מנה שחרית, וחצי מנה ערבית, והיום מוסיף הקטרת אחרת מלבד אלה. שמכניסה לפני ולפנים. אבל שאר הקטרת היו על מזבח הזהב בהיכל, ולא על גבי המחתה שמכניס בה הגחלים, אלא שמערה הגחלים על מזבח הזהב, ואחר כך נותן הקטרת על הגחלים, וביום הכפורים היה נותן אותה מלא חפניו על המחתה לפני ולפנים בין שני בדי הארון. בכל יום כהנים וכו', להעלות איברי הקרבנות על המזבח, והיו עולין מצד מזרח הכבש לדופן מזרחי, משום דאמרי' [להלן מ''ה ע''א] כל פינות שאתה פונה לא יהו אלא דרך ימין. ומתחיל לסדר האיברים תחלה מצד מזרח, וכן לזריקת ד' מתנות, וכן לשתי מתנות, ומשום אימת מלכות שמים הולך לצדדין. ויורדין למערב של כבש לפי שהיה צריך לסדר האיברים סביבות המערכות, נמצא שמסיים המערכה למערב הכבש ויורד משם בסמוך לו. והיום כהן גדול עולה באמצע ויורד באמצע, להראות חשיבותו שהוא (כהן) [כבן] בית ואינו צריך להקיף. בכל יום וכו', והיום באותן עשרה קדושין שמקדש כהן גדול בו ביום, מקיתון של זהב, משום כבוד. בכל יום היו שם ד' מערכות. א' מערכה גדולה להקטיר חלבים ואיברים. וב', מערכה שנייה של קטרת שמשם היה חותה להקטרת קטורת של שחרית וערבית. דזהו פרס שחרית ופרס בין הערבים. ושלישית של קיום האש, שאם אין אש גדול במערכה גדולה מוסיפי' עלי' מזה. ורביעית של איברים ופדרים שלא נתאכלו מבערב שלא ניתנו כלל על המערכה, אלא שלא לנו למטה בעזרה, דאם כן היו נפסלין בלינה, וכן אותן שניתנו שם על המערכה ולא הספיקו להתאכל, ובבקר כשהיו מרימין הדשן ועושין מערכה חדשה לאיברים ופדרים הבאים היום, ולכך הוצרכו לעשות לאיברים ופדרים שלא נתאכלו בלילה. וחמישית שמוסיפין בו ביום, לחתות ממנו גחלים להקטרת מלא חפניו לפני לפנים. ולדעת ר' יוסי לא צריך לאברים ופדרים שלא נתאכלו מבערב מערכה, לפי שמחזירין למערכה גדולה, ולר' יהודה לא צריך לקיום אש המערכה, לפי שבכל עת ועת היו הכהנים מוסיפין עצים עליה, וכולהו מוכחי' מקראי [ויקרא ו'], ממוקדה ותוקד, ואש והאש, דלא צריכי למיכתב. 
<h3>[רבינו יהונתן מלוניל — יומא]</h3>
------
שיסיר הכהן הדשן בכל יום ויום מעל המזבח, וזהו שנקרא תרומת הדשן שהיתה נעשית בכל יום, שנאמר [ויקרא ו'] ולבש הכהן מדו בד וגומר, והרים את הדשן. משרשי מצוה זו מה שכתבנו למעלה להגדיל כבוד הבית ולהדרו בכל יכלתינו מן הטעם שאמרנו שם. ונוי הוא למזבח לפנות הדשן ממקום שראוי להדליק בו האש, ועוד שהאש דולק יפה כשאין תחתיו דשן. מדיני המצוה מה שאמרו זכרונם לברכה [יומא כ''ג ע''ב] שהרמת הדשן היא עבודה מעבודות הכהונה. ובגדי הכהונה שהיו תורמין בהן הדשן היו פחותין מן הכלים שמשמש בהן שאר עבודות, שנאמר [שם] ופשט את בגדיו ולבש בגדים אחרים. ואף על פי שפסוק זה נאמר בהוצאת הדשן אל מחוץ למחנה, מכל מקום גם בתרומת הדשן, דהיינו כשמסלק אותה מעל המזבח ומורידה לרצפה שאצל המזבח, יש לנו ללמוד גם כן שאין ראוי לעשות אותה מלאכה באותן בגדים שהוא משמש. ונאמר בזה על דרך משל, בגדים שבשל בהן קדירה לרבו אל ימזג בהן כוס לרבו. ואימתי תורמין הדשן בכל יום, מישעלה עמוד השחר, ובמועדים משליש האחרון של לילה, וביום הכפורים מחצות הלילה. וכיצד תורמין אותה, מי שזכה ובא גורלו להסירה טובל ולובש בגדי הרמה ומקדש ידיו ורגליו, והיו אומרים לו אחיו הכהנים הזהר שמא תגע בכלי עד שתקדש ידיך ורגליך, ואחר כך לוקח המחתה, ושל כסף היתה, נתונה במקצועות בין כבש למזבח במערבו של כבש, ונוטל את המחתה ועולה לראש המזבח ומפנה את הגחלים הילך והילך, וחותה מן הגחלים שנתאכלו בלב האש ויורד למטה לארץ, והופך פניו לצפון ומהלך בארץ למזרח הכבש כמו עשר אמות כלפי הצפון וצובר את הגחלים שחתה על גבי הרצפה רחוק מן הכבש שלשה טפחים במקום מוראת העוף ודישון מזבח הפנימי והמנורה. וחתיכה זו שחותה במחתה ומוריד לרצפה אצל המזבח היא המצוה של כל יום. ואחר שיורד זה שתרם רצין אחיו הכהנים ומקדשין ידיהם ורגליהם במהרה ונוטלין את המגרפות והצינורות ועולין לראש המזבח וגורפין את הדשן מכל צידי המזבח, ועושין ממנו ערימה על גבי תפוח, והוא מקום מן המזבח שנקרא כן. וכשאותו תפוח היה גדול מורידין ממנו קצת למטה בכלי גדול מחזיק לתך שנקרא פסכתר, ועומד שם עד שמוציאין אותו כולו מחוץ למחנה. ויתר פרטיה במסכת תמיד ויומא [כ' ע''א—כ''ד ע''ב]. ונוהגת בזמן הבית בזכרי כהונה. ועובר עליה ולא הסירה כמצותה ביטל עשה. 
<h3>[ספר החינוך מצוה קל''א]</h3>
------
מיד לאחר שקידש, לוקח מחתה כסף הנתונה במקצוע(ות) בין כבש למזבח במערבו של כבש. ועולה לראש המזבח ומפנה הגחלים אילך ואילך וחותה מן הגחלים שנתאכלו בלב אש ויורד למטה לארץ. והופך פניו לצפון ומהלך בארץ למזרח הכבש כמו עשר אמות כלפי הצפון, וצובר הגחלים שחתה על גבי הרצפה רחוק מהכבש שלשה טפחים במקום שנותנין מוריאות העוף ודישון המזבח הפנימי והמנורה. ומה שחותה במחתה ומוריד לרצפה אצל המזבח היא מצות הרמת הדשן, שנאמר [ויקרא ו'], והרים [את] הדשן, ומיד שירד זה שתרם רצין הכהנים ומקדשין ידיהם ורגליהן במהרה ונוטלין המגריפות והצינורות ועולין לראש המזבח. וכל איברי העולות ואמורי קרבנות שלא נתאכלו כל הלילה מחזיר אותן לצדי המזבח. ואם אין הצדדין מחזיקין סודרין אותן בכבש כנגד [ה]סובב. ואחר, (גורפו) [גורפין] את הדשן במגריפות מכל צדדי המזבח ומעלין אותו ערימה על גבי התפוח. וגורפין מאותה הערמה בכלי גדול שמחזיק לתך, ששמו פסכתר, ומורידין אותו למטה. (וברגליו) [וברגלים] לא מורידין אותו אך מניחין הערמה גבוהה באמצע המזבח, מפני שהוא נוי המזבח. כל מי שירצה מהכהנים, שאינן בעלי מומין, להוציא מהדשן שהורידו למטה לחוץ לעיר לשפך הדשן מוציא בלא פייס, ומניח אותו במקום שאין הרוח מנשבת בו בחזקה ולא הזרמים (וגורף) [גורפין] אותו. ולא יפזרנו אך שמו בנחת, שנאמר [ויקרא ו'] ושמו. ואסור ליהנות בו. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ב]</h3>
------
שחטו וקיבל במזרק את דמו, נתנו למי שממרס בו ומנדנדו על הרובד הרביעי של היכל מבחוץ כדי שלא יקרש הדם. נטל את הממחה של [זהב] מחזקת שלשה קבין, וידה היתה ארוכה כדי שתהא זרועו מסייעתו בשעה שמוליכה לפנים שיתן יד המחתה בין אצילי ידיו ויקל משאה עליו. ודפנה היה דק ולא עבה, שלא תכבד עליו ועלה לראש המזבח, ופנה גחלים אילך ואילך, וחותה בגחלים מן העוכלות הפנימיות, ויורד והניחה על הרובד שבעזרה. 
<h3>[הבתים — שערי עבודת יום הכפורים שער שני]</h3>
------
המצוה כ''ט שנצטוו הכהנים להסיר הדשן מעל המזבח [סהמ''צ לר''מ עשין ל', רמב''ם תמידים ומוספים פ''ב ה''י] שנאמר [במדבר ה' ב'] ולבש הכהן מדו בד והרים את הדשן. ענין מצוה זו נקרא [יומא כ''ב ע''א ועוד הרבה] ''תרומת הדשן'' והיה פושט בגדיו ולובש בגדים אחרים פחותים מן הכלים שמשתמש בהם. ואמרו חכמים על דרך משל [שבת קי''ד ע''א, יומא כ''ג ע''ב] בגדים שבשל בהם קדרה לרבו אל ימזוג בהם כוס לרבו. וכל זה היה למה שצריך למזבח ולמערכות, ולזרז הענין באה בו מצוה. וגם בעת שהיה מקיים המצוה היה מעורר אל תכלית כונת הקרבנות, כי כאשר היה פושט בגדיו שלא ישמש באותן כלים ששמש לרבו, היה זה הערה שאין מצות הקרבנות מכוונת לעצמה. 
<h3>[הבתים — ספר המצוה]</h3>
------
[יומא מ''ג ע''ב] כשגמר שני וידויין אלו על הפר הזה אז היה שוחטו ומקבל הדם במזרק. והיה נותן המזרק למי שהוא מנדנד הדם, והיה עומד על הרובד הרביעי שבעזרה כלומר על שורה רביעית של אבני שיש העזרה, והיה מנדנד הדם יפה כדי שלא יקרוש כשישהה עד שיעשה עבודת הקטורת. נטל מחתה של זהב ועלה לראש המזבח ופנה גחלים אילך ואילך, וחתה מן הגחלים המאוכלות הפנימיות וירד והניחה על הרובד שבעזרה. ומחתה זו היתה מחזקת שלושת קבין, ושל כל יום היתה מחזקת ארבע קבין, אלא שהקלו עליו ביום זה מפני החולשא. ומטעם זה היה גלדה דק יותר מכל שאר הימים, והיד שלה ארוך כדי שתהא זרועו מסייעתו שיוכל לסמוך קצת יד המחתה בזרועו. והיה נאשתיק למחתה זו דהיינו כעין פעמון כדי שישמע קולו בבואו אל הקודש, מה שלא היה כן בשאר הימים. 
<h3>[תלמיד הרשב''א — יומא]</h3>
------
הא דאמרת דגחלים שקדשו בכלי שרת היאך מכבדן לאמה והן יוצאין לנחל קדרון. הנהו דתמיד מכבדן לאמה לא קדשו דאין כלי שרת מקדש אלא מדעת ומתוכה כדאמרינן בפ' המזבח מקדש [זבחים פ''ח ע''א] ולא פסולין. ומשנת תמיד ליתא כדגרסת לה, שכתבת ופינה את הגחלים אילך ואילך וחתה מן העוכלות. כל זה שיבוש דלענין תרומת הדשן תנן לה לעיל [כ''ח ע''ב] דכתיב אשר תאכל האש את העולה על המזבח ושמו אצל המזבח, אבל גבי קטרת [ל''ג ע''א] לא גרסינן לה דגחלים לוחשות. וראיות כתבתי בפר' תמיד שפירשתי לפי עניות דעתי. 
<h3>[שו''ת ר''ת סימן נ''ד]</h3>
------
[ויקרא א' ט''ז] אצל המזבח סמוך למזבח. קדמה למזרחו של כבש. אל מקום הדשן, ששם יהו נותנין את הדשן, רבי חנניה בן אנטיגנס אומר שני בתי דשנין היו שם, אחד במזרחו של כבש ואחד במזרחו של מזבח, זה שבמזרחו של כבש שם היו נותנין מוראת העוף ודישון מזבח הפנימי והמנורה, וזה שבמזרחו של מזבח שם היו שורפין פסולי קדשי קדשים ואמורי קדשים קלים. [תורת כהנים ויקרא דבורא דנדבה פ''ט ה''ג]. ששם יהיו נותנין את הדשן תרומת הדשן כדתנן פ''א דתמיד [כ''ח ע''ב] ומייתי לה בפ' קדשי קדשים [זבחים ס''ד ע''א]. ששם היו שורפין פסולי המוקדשין דנפיק לן דשריפתן בקדש בפ' כל שעה [פסחים כ''ד ע''א] [מ]בקדש באש תשרף. עוד היה בית הדשן שלישי בהר הבית כדאמרי' בפ' טבול יום [זבחים ק''ד ע''ב]. 
<h3>[פירוש ר''ש משאנ''ץ]</h3>
------
[סוכה מ''ח ע''א] ניסוך המים שבעה כיצד. בחול, לפי שניסוך המים הלכה למשה מסיני, ויש לו סמך שרמזה משה בתורה, נאמר בשני של קרבנות החג [במדבר כ''ט] ונסכיהם [ובששי] ונסכיה ובשביעי כמשפטם ובכלהו כתיב ונסכה כמשפט מ''ם יו''ד מ''ם הרי כאן מים. מן השילוח. מעין הוא סמוך לירושלם מחזקת שלשה לוגין דזהו פחות שבנסכים רביעית ההין לכבש. (רביע) [הגיעו] לשער המים, אחד משערי עזרה נקרא כן על שם שמכניסין בו צלוחית של ניסוך המים בחג. תקעו והריעו ותקעו, ומשום דכתיב [ישעיה י''ב] ושאבתם מים בששון ממעיני הישועה. עלה בכבש, שהיה בדרום של מזבח. ופנה לשמאלו, שהנסכין נעשין בקרן מערבית דרומית, וכשהוא פונה לשמאלו היא שפוגע בה ראשונה. דתנו רבנן בבריתא כל העולין למזבח עולין דרך ימין, ומקיפין ויורדין דרך שמאל, חוץ מן העולה לשלשה דברים הללו שעולין דרך שמאל וחוזרין על העקב, ואלו הן ניסוך המים וניסוך היין ועולת העוף שרבתה במזבח. והכי פירושא, עולין דרך ימין, כשהוא בראש המזבח פונין לקרן מזרחית דרומית דהינו לימין הכהן העולה, שהכבש בדרומו של מזבח, ומקראי ילפינן לה, דכתיב [יחזקאל מ''ג] ומעלותהו פנות קדים, כלומר, כשתעלו בו תפנו למזרח. ומקיפין ויורדין דרך שמאל, כשהוא בא לירד אינו חוזר על עקיבו, אלא מקיף סביב (למזרח) [למזבח] עד שמגיע לכבש ויורד במערבו של כבש שהיה לשמאלו בעלייתו, והאי דאין חוזרין על העקב דאם כן נמצא מהלך לצד שמאלו שהרי פניו (למזרח) [למזבח] הן, ואינו מחזירה לו אחוריו, ורחמנא אמר כל פינות שאתה פונה לא יהו אלא דרך ימין למזבח, דנפקא לן מדתני רמי בר יחזקאל, [זבחים ס''ב ע''ב] עומד על שני[ם] עשר בקר ג' פונין (קדמה) [מזרחה] וג' פונים צפונה ושלש פונים ימה וג' פונים נגבה, חוץ מן העולה לג' דברים הנעשין בקרן מערבית דרומית שפונין לשמאל, כשהן בראש המזבח פונין לקרן מערבית דרומית שהוא לשמאל, ואין פונין לימין שיהו מקיפין סביב עד שמגיע לקרן מערבית דרומית. ובשחיטת קדשים [ס''ד ע''א] מפרש טעמא, נסכים שמא יתעשנו בעשן המערכה כשיקיפו סביב יותר ממהלך [מאה] אמה יש [ב]היקיף המזבח ועולת העוף שמא תמות בעשן. וחוזרין על העקב גרסינן, ולא גרסינן ומקיפין על העקב בדרך שעלו בו ואינן מקיפין דכל כמה דמצינן למעוטי בהלוך של שמאל ממעטינן, כשרבה במזרח, מקום עולת העוף על קרן דרומית (ו)מזרחית היא מפני שקרובה לבית הדשן, ששם זורקין מ[ו]ראה ונוצה כדכתיב [ויקרא א'] והשליך אותה אצל המזבח קדמה אל מקום הדשן, ובית [ה]דשן היה [אצל] הכבש במזרח וסמוך לו בג' טפחים ורחוק מן המזבח [כ]עשרים אמה, כדתנן במסכת תמיד [פ''א מ''ד] גבי תור(י)ם את הדשן (וכשתעלה) [וכשעולת] העוף [רבה] במזרח שיש שם כהנים רבים מולקין עולת העוף [באין] ועושין אותה במערבית דרומית אותם שאינם יכולין לעמוד שם. 
<h3>[רבינו יהונתן מלוניל — סוכה]</h3>
------
לא תטע לך אשרה. כתוב בפ' שופטים לא תטע לך אשרה כל עץ ותניא בספרי לא תטע לך אשרה מלמד שהנוטע אשרה עובר בלא תעשה פי' אע''פ שלא עבדה משעת נטיעתה עובר ומה נקרא אשרה כדתנן בע''ז פ' כל הצלמים [מ''ח א'] ג' אשירות של אילנות הם אילן שנטעו מתחלה לע''ז אסור גדעו ופסלו לע''ז והחליף נוטל מה שהחליף העמיד תחתיה ע''ז וסילקה מותרת ותניא בספרי מנין לנוטע אילן ובונה בית בהר הבית שעובר בלא תעשה ת''ל כל עץ אצל מזבח ה' אלהיך כשהוא אומר אשר תעשה לך לרבות במה ובמס' תמיד אמרינן ומי הוו אכסדראות בעזרה והתניא אמר ר''א מנין שאין עושין אכסדראות בעזרה ת''ל לא תטע לך אשרה כל עץ אמר רב חסדא באכסדראות של בנין יש לשאול היכי עבדינן אכסדרא של בנין הא כתיב הכל בכתב מיד ה' עלי השכיל ואפי' בעזרת נשים מקשינן הכי בסוכה פ' החליל [נ''א ב'] דתניא יורדין לעזרת נשים ומתקנין שם תיקון גדול ואמרינן בגמרא חלקה היתה והקיפוה גזוזטראות כו' ומקשינן עלה והא כתיב הכל בכתב מיד ה' עלי השכיל יש לתרץ דהאי אכסדרא של בנין לא היתה מחוברת ברצפה אך על עמודי אבנים רחבים היתה בנויה ובתלוש אין תוספת בנין כדתניא בסוטה פ' אלו נאמרין [מ''א א'] עושין לו בימה של עץ בעזרה וכו' ואין בנין זה פירושו כפי' בקבר בנין דאמרינן בסנהדרין [מ''ז ב'] דההוא במחובר קאמר וההוא נמי מצי לאוקמיה בקבר בנין תלוש. 
<h3>[יראים סימן שע''ו]</h3>
------
גמ' ומי הוה אכסדרה בעזרה. דמשמע ליה דבאכסדרה העשויה בעמודים של עץ מיירי. והתניא וכו'. דמשמע כל עץ לא תטע אצל המזבח אפילו אינו אשירה. דכל עץ הוא מיותר, דלא ה''ל לכתוב אלא לא תטע לך אשרה, כל עץ למה לי, אלא לאשמועי' אפי' שאינו אשירה אסור. אמר רב חסדא באכסדרא של בנין. דהיינו שעשויה ע''ג עמודים של אבנים. וכבר כתבתי למעלה [לעיל כ''ז ע''א] שבבימה של עץ אין שייך לאסור משום לא תטע. 
<h3>[פירוש הראב''ד הנדמ''ח]</h3>
------
[סוטה מ''א ע''ב] ובתוס' צרפת מקשים בשם ה''ר אלחנן בן ה''ר יצחק ז''ל אהא דקתני במסכת סוטה פרק אלו נאמרין. בשמיני במוצאי שביעית עושין לו בימה של עץ ויושב עליה, שנאמר מקץ וכו', עד אגריפס המלך עמד וקבל מעומד, ופריך בגמ' עומד מכלל דיושב, והא אמר מר אין ישיבה וכו', ומוקי לה בעזרת נשים, דמאי קושיא ה''ל למימר דכשהיה יושב על הבימה היתה עשויה כמו גג גבוה הרבה, ואמר רב (פפא), בפרק כיצד צולין דגגין ועליות לא נתקדשו, והרי היה יכול בטוב לישב שם. ותירץ בשם ר' יצחק אביו ז''ל דכיון שלא היה דבר זה קבוע בעזרה שהרי [רק] לפי שעה היו מניחין אותה בימה, דלאחר יו''ט היו שומטין אותה מיד מפני שלא היתה עשויה אלא למושב בעלמא, לפיכך לא היתה חלוקה משאר קדושת העזרה, שהרי על כרחין צ''ל דלא חשיב ההוא בנין דבר של קבע, שאם היה חשוב בנין של קבע היה אסור, כדאמרינן לקמן שאין בונין אכסדרה של עץ בעזרה. ולי נראה דבלאו הכי לא קשיא, שאפילו אם תאמר שהוא בנין קבוע, אעפ''כ גג הבימה הוא קדוש כשאר קדושת העזרה, שהרי אפילו למ''ד עליות וגגין לא נתקדשו, היינו אותן שהיו באותה שעה כשנתקדשה העזרה, אבל מכאן ואילך כל מה שיעשה באויר העזרה שום דבר הכל קדוש, דלאו כל כמיניה ע''י בניינו להפקיע קדושת אויר העזרה שנתקדש, דבשלמא הלשכות שהיו בשעה שנתקדשה העזרה י''ל שהאויר שלמעלה מעל גביהן לא נתקדשו מפני שהפסיקה התקרה של הלשכה בין האויר שלמעלה לאויר שלמטה, ובשביל כך לא קדשו אלא למטה, דמה שלמעלה לא קדשו, אבל באותו מקום שהיה חלוק בעזרה באותה שעה, אותו אויר נתקדש אפילו עד רום רקיע, שאם לא נפרש כן קשיא לרב דאמר גגין לא נתקדשו מגג בית הפרוה, דקיימא לן דהוה קדוש אפילו [גג בית] הפרוה, כדקיימא לן דכולן היה טובל בקדש בבית הפרוה, והא ליכא למימר שהיה גגה שוה עם הקרקע של עזרה, שהרי בעזרה היתה עומדת ושם היו מולחין עורות קדשים, אלא על כרחנו צ''ל שאפילו בגגין הוה חילוק, דיש מהם שנתקדשו ויש מהם שלא נתקדשו, והכל לפי הצורך והשעה שהיו צריכין אז עשו, ולאו דוקא (ד)קאמר רב דכל גגין לא נתקדשו, אלא חוץ מגג בית הפרוה לא נתקדשו כולן אז בשעת קדוש העזרה, אבל מכאן ואילך לא אתי שום בנין ומבטל קדושת העזרה, וכן מזבח כמו כן גגו היה קדוש ולא מותבינן מיניה לרב (ורב). כמו כן נראה לומר דבימה לא צריך לאסרה משום לא תטע אפילו אם היתה ממש קבועה לשם, דאיכא למימר דכל דבר שיש בו אהל דומיא דאשרה שיושבין בצלה זהו שאסור לעשות כן, אבל כעין איצטבאות ובימה אינו נראה שהיה אסור, שהרי גם בן קטין עשה מוכני לכיור של עץ, וגם מנורה איכא מאן דמכשיר במסכת סוכה בפרק החליל, ואע''פ שממנורה אין ראיה כל כך, משום שדבר המיטלטל הוא ואין דומיא דאשרה, מ''מ [של] מוכני היה קבוע, אלא מידי דמאהיל בעינן דומיא דאשרה. 
<h3>[פירוש המיוחס לראב''ד — סוטה]</h3>
------
והמצוה הי''ג היא שהזהירנו שלא לטעת אילן במקדש או בצד המזבח על דרך הנוי לו והכבוד ואפילו כיון בזה עבודת האל יתעלה. כי כך גם כן היו מגדלים עבודה זרה שהיו נוטעין לפניה אילנות יפים ונחמדים בבתי עבודתם. והוא אמרו יתעלה (ר''פ שופטי') לא תטע לך אשרה כל עץ אצל מזבח י''י אלהיך. והעובר על לאו זה חייב מלקות. וכבר התבארו משפטי מצוה זו בגמר תמיד (כ''ח:). ושם התבאר שהנטיעה אסורה בכל המקדש. 
<h3>[ספר המצות לרמב''ם — לאוין י''ג]</h3>
------
[גמ'] ומי היו של עץ אכסדראות בעזרה, לא תטע לך אשירה [דברים ט''ז], משמע אצל מזבח ה' אלוקיך לא תטע כל עץ, דאין עושין בנין. ומשני באכסדרא של בנין, העמודים של אבנים היו, דלא אסרה תורה. מנין שאין דבר קודם לתמיד של שחר, העולה [יומא ל''ד ע''א] עולה ראשונה, ואת אמרת חביתים קודמים, ומתרץ, להחם חמין, לצורכי חביתים בחלוט רבוכה כמו [ויקרא ו'] על מחבת בשמן תיעשה מרבכת תביאנה, ולא שיהיו מקטירים קודם התמיד. 
<h3>[שיטה לרבינו שמואל ב''ר יצחק]</h3>
------
שלא ליטע אילן במקדש שנאמר (דברים ט''ז כ''א) (ו)לא תטע לך אשירה כל עץ (רמב''ם ל''ת י''ג) אצל מזבח ה' א%להיך, ובסיפרי (שופטים פיסקא ה') ובמסכת תמיד מוכיח כי, הנוטע אילן אצל המזבח או בכל העזרה בין אילן סרק בין אילן מאכל אע''פ שהוא עושה (שעשה) אותו לנוי הרי זה לוקה (ע''פ רמב''ם ע''ז פ''ו הל' ט') ואסור לעשות אכסדראות של עץ במקדש כדרך שעושים בחצרות ואף על פי שהוא בבנין ואינו עץ נטוע וזו הרחקה יתירה שנא' (דברים ט''ז כ''א) כל עץ (שם הל' י'), מפני שזה היה דרך ע''ז שנוטעים אילנות בצד מזבח שלה כדי שי[ת]קבצו שם העם (שם סוף הל' ט'), ומוכיח במסכת תמיד, שכל האכסדראות והסככות היוצאות מן הכתלים שהיו במקדש של אבן היו ולא של עץ. 
<h3>[סמ''ג לאוין סימן מ''ד]</h3>
------
כשבונין את ההיכל והעזרה בונים באבנים גדולות שנאמר (מלכים א' ה' ל''א) אבנים גדולות אבנים יקרות ליסד הבית, ואין מפצלין את אבני הבניין בהר הבית אלא מפצלין אותן ומסתתין אותן מבחוץ שנאמר ומקבות והגרזן וכל כלי ברזל לא נשמע בבית בהבנותו (ע''פ רמב''ם בית הבחירה פ''א הל' ח'), ותניא במכילתא (יתרו שם) ובתוספתא דסוטה (פט''ו הל' א') לא נשמע בבית אבל נשמע בחוץ. ואין עושין אכסדראות של עץ בכל העזרה (שם הל' ט') כדאיתא במסכת תמיד. 
<h3>[סמ''ג לאוין סימן ר''צ]</h3>
------
שלא לנטוע אילנות במקדש או אצל המזבח, ועל זה נאמר [דברים ט''ז] לא תטע לך אשרה כל עץ אצל מזבח יי' אלהיך וגומר. בטעם איסור זה כתב הרב רבנו משה בן מימון זכרונו לברכה לפי שכך היו עושים עובדי עבודה זרה בבתי עבודה זרה שלהם שנוטעין שם אילנות יפים וכדי להרחיק כל הדומה להם ממחשבת בני אדם הבאים לעבודת האל ברוך הוא במקום ההוא הנבחר נמנענו מלנטוע שם כל אילן, וקרוב הוא על צד הפשט. מדיני המצוה מה שאמרו זכרונם לברכה [ספרי] שאין האיסור בנוטע האילן אצל המזבח ממש כפשט הכתוב אלא אף הנוטע בכל עזרה לוקה, שבכל העזרה נקרא אצל מזבח, ובין הנוטע אילן מאכל או אילן סרק הכל בכלל האיסור ולוקה עליהם, ועוד אמרו חכמים [שם] לגדר איסור זה שאסור לעשות אכסדראות של עץ במקדש כדרך שעושין בני אדם בחצרותיהם ואף על פי שהוא בבנין ולא בנטיעה, שנאמר כל עץ, אלא כל הסבכות ואכסדראות היוצאות מן הכתלים שהיו במקדש של אבן היו, ויתר פרטיה מבוארים במסכת תמיד [פרק ראשון]. ונוהג איסור זה בין בזכרים בין בנקבות, ואפילו בזמן הזה הנוטע אילן בכל עזרה חייב מלקות. 
<h3>[ספר החינוך מצוה תצ''ב]</h3>
------
כשבונין ההיכל והעזרה, בונין בה אבנים גדולות ואם לא מצאו אבנים, בונים בלבנים. ואין מפצלין אבני הבנין בהר הבית, אלא מפצלין ומסתתין אותו מבחוץ ואחר כך מכניסין אותן לבנין שנ' אבנים (שלמות) [גדולות] אבנים יקרות ליסד הבית אבני גזית. ואומר ומקבות והגרזן כל כלי ברזל לא נשמע בבית בהבנותו. ואין בונין בו עץ [בולט] כלל. אלא באבנים או בלבנים וסיד. ואין עושין אכסדראות שלהם עץ בכל העזרה, אלא או של אבנים או של לבנים, לר''מ. כתב הראב''ד שלשכת כהן גדול היתה של עץ. ובשמחת בית השואבה הקיפו כל העזרה גזוזטרא, ולא אסרה תורה כל עץ, אלא אצל מזבח ה' אלקיך, והיא עזרת כהנים, משער נקנור ולפנים, אבל בעזרת נשים ובהר הבית מותר. והרב ר' יהונתן הכהן העמיד דברי הר''ם לפני ענין ההלכה, ונראין דבריו. 
<h3>[הבתים — שערי בית המקדש שער ראשון]</h3>
------
האזהרה י''ג לא תטע לך אשרה וגו' [דברים ט''ז כ''א]. דרך עע''ז היה שהיו נוטעים אלנות יפים טובי המראה בבתי עבודותיהם, והזהירה תורתנו השלמה שלא לעשות כן אצל המזבח [כ''ה בסהמ''צ לר''מ ל''ת י''ג וברמב''ן דברים שם] ואם ישאל שואל הנה מצאנו שבמקדש הותרה ההשתחויה כמנהגיהם, וכן ענין הקרבנות גם באו מצות רבות בענין הקרבנות, ונטיעת אשרה לנוי נאסר במקדש ולא במקום אחר [רמב''ם ע''ז פ''ו ה''ט] התשובה בזה כי עניני העבודות וההכנעות הותרו בכל ענין במקדש להעתיק אלו הענינים שהיו הקודמים העושים לעבודה זרה שיעשו לה' ית', אבל נטיעת האלנות אין בו דבר יורה על העבודה, ולא הערה לשם ית', רק תענוג גשמי ואין זה המכוון במקדש. עם הכונה בו שתחת האילנות היו מתקבצים העם ועומדים שם תמיד ולא כוון זה במקדש כי בקבוץ ההמון ימשכו הקטטות והדברים בטלים. גם באה בו אזהרה שלא לבא בכל עת. ואמרו רבותינו [חגיגה ז' ע''ב] הוקר רגלך מבית רעיך [משלי כ''ה י''ז] זה בית המקדש. גם יש בענין האשרות מין ממיני עבודה זרה שהיו חושבין שפירות האלן ההוא וכל הבא ממנו יועיל, גם כל נטע שיצאו ממנו, והיו מיחדים גם כן לנטיעתו שעות ידועות, ידמו שהעונה ההיא תחדש כח לאילן ההוא מבלעדי זולתו. ולכונה שכתבנו אסרו הנטיעה בכל מקום מיוחד לקרבנות והוא אמרם בספרי [דברים פיס' קמ''ז] אצל מזבח ה' אלקיך אשר תעשה לך לרבות במה ואצל מזבח, בא הפירוש המקובל בכל המקדש [וברמב''ם בכל העזרה] ומאמרו כל עץ אמרו רבותינו [ספרי שם, תמיד כ''ח ע''ב, רמב''ם בהב''ח פ''א ה''ט, והל' ע''ז שם הלכה י'] שאסור לעשות אכסדראות של עץ במקדש כדרך שעושים בחצרות. ואולי הכונה בו שאכסדראות של עץ מיפין אותו בציור וכיור, ונאסר לכוונה שכתבנו שנאסרה נטיעת האילן. ומה שאמרו רבותינו [סנהדרין ז' ע''ב, ע''ז נ''ב ע''ב] שכל המעמיד דיין שאינו הגון כאלו נוטע אשרה אצל המזבח מאמרו שופטים ושוטרים וסמיך ליהן לא תטע וגו'. ידוע הוא כי הדיין צריך שיעמוד לפני ה' להנהיג בצדק וביושר, ודיין שאינו הגון הוא כעץ אצל המזבח שאין בו כונה רק גשמיי. 
<h3>[הבתים — ספר המצוה]</h3>
------
פירוש לא תטע לך אשירה כל עץ אצל מזבח [דברים ט''ז]. פסק זו אזהרה [שלא] לנטוע אשירה בכל מקום, ופסק זו אזהרה שלא ליטע שום אילן במקדש ולא בעזרה בין אילן סרק בין אילן מאכל, וקרי ביה לא תיטע לך אשירה, כל עץ אצל מזבח, וקאי אצל מזבח אכל עץ, אך אשרה קאי אלא תטע לך ובכל מקום. 
<h3>[פסקי רבינו אביגדור צרפתי מבעלי התוספות פרשת שופטים]</h3>
------
[יומא ל''ג ע''ב] לדבר שלא וכול', דהיינו תמיד דלא כת' אלא בקר אחד, את הכבש [ה]אחד תעשה בבקר וההוא בקר דשדינן לעיל אדם הוא דשדינן ליה ולא אאיברים שלא יהא דבר קרב על מזבח החיצון, ואינך דלעיל דקדמי ליה מש' גזירת הכת' דדרש' קראי עולה ומנחה זבח ונסכים דבר יום ביומו. 
<h3>[פירוש רבינו אליקים — יומא]</h3>
------
[פסחים נ''ח ע''ב] מנין שלא יהא דבר. נקטר במערכה, משנערכת שחרית קודם לתמיד של שחר, ת''ל [ויקרא ו'] וערך עליה, בתר ובער עליה הכהן כת' דהוא סידור המערכה. מאי תלמודא. דהאי העולה אתמיד של שחר קאי. העולה עולה ראשונה. מדלא כת' וערך עליה עולה, אלא העולה, הכי קאמ' וערך עליה מיד החשובה האמורה תחילה לכל העולות, והיינו עולה תמיד דבפרשת קרבנות [במדבר כ''ח] [רצו] (דצו) את קרבני תמיד כת' ברישא. שלא יהא דבר מתעכב. שלא יהא שום קרבן מתאחר מלהקריבו עד לאחר תמיד הערב, דקודם תמיד בעי דנקרבו כולהו. והקטיר עליה. אתמיד השחר קאי, דרישיה דקרא ובער עליה הכהן עצים בבקר, והכי קאמ' והקטיר על העולה הזאת, כלומ' אחריה חלבי השלמים. חבירתה. תמיד הערב. שלמים הוא דלא קרבי. אחר תמיד של בין הערבים. השלמים. לשון השלם. תמיד. של בין הערבים קודם לפסח. 
<h3>[פירוש הריב''ן — פסחים]</h3>
------
[פסחים נ''ח ע''א] בין הערביים. מכי מתחיל שמשא למיערב, והיינו משש שעות ואילך, דעד שש שעות השמש הולך ומתגבר, ומיכן ואילך הולך ותשש, הילכך כל שש אחרונות ערב מיקרי, ומדכת' [במדבר כ''ח] בין הערבים ולא כת' בערב, משמע באמצע הערב תהא עשייתן, ועשייתן שעה תן אותה באמצע נשתיירו שתי שעות ומחצה לכאן קודם לעשייתן ושתי שעות ומחצה לכאן לאחר עשייתו, הילכך בשמונה ומחצה הוא נשחט דהיינו שתי שעות ומחצה בתוך הערב. אלא אמ' רבא. כולה תקנתא דרבנן, דמדאוריתא מצוותיה דתמיד מכי נטו צללי ערב, דהיינו מחצי שבע ואילך שחמה נוטה למערב וצל למזרח, כשאדם עומד כנגד החמה צלו נוטה למזרח, וחצי שש וחצי שבע היא עומדת באמצע הרקיע ואין צל נוטה, אלא צל כל דבר תחתיו. עליה חלבי השלמים. בתמיד של שחר כתי', ורישיה דקרא [ויקרא ו'] ובער עליה הכהן עצים בבקר בבקר, ולקמן בשמעתין דרשינן ליה עליה חלבי השלמים, עליה השלם, על תמיד של שחר השלם כל הקרבנות להקריבם אחריו ולא תשלימם על תמיד הערב, דלאחר תמיד הערב לא תקריב קרבן, ונהי דפסח קרב אחריו כדלקמן טעמ', אבל שאר הקרבנות לא, הילכך אע''פ שזריזין מקדימין למצות, התקינו לאחרו, כדי שיביאו נדריהם ונדבותיהם ויהא כשר להקריבו, ובשבת נמי אע''ג דליכא נדרים ונדבות מאחרינן ליה משום גזירת נדרים ונדבות דחול כדמפרש לקמן. 
<h3>[פירוש הריב''ן — פסחים]</h3>
------
[כתובות ק''ו ע''ב] וכתב עוד רש''י במהדורא קמא וז''ל ואימא שירים גופיהו כסף הנשאר ללשכה לאחר שהורמו ג' קופות בג' פרקים דהיינו שירי הלשכה ממנו היו עושין כלי שרת דהא כתיב שאר הכסף דמשמע שירים ממש. עולה ראשונה דאמרי' בסדר יומא [ל''ג ע''ב] מנין שלא יהא דבר קודם על המערכ' לתמיד של שחר דכתיב וערך עליה העולה והוינן בה מאי תלמודא אמר רבא העולה עולה ראשונה דמשמע העולה האמורה ראשון בסדר הקרבנות והיא עולת הבוקר. [ה''נ] דכתי' שאר הכסף יתירא אשמועי' כסף ראשון כלומר כסף שהוא ראשון לשירים ודמי כאילו כתיב את כסף שאר. ע''כ. 
<h3>[שיטה מקובצת — כתובות]</h3>
------
למימרא. דמעמידים עושה חביתין קודם היום, אלמא דס''ל דהקטרת חביתין קודם כל דבר. העולה עולה ראשונה. מפני שיש פרשנים שהזכירו בכאן אותה קושיא דאמרינן בריש עירובין [ב' ע''א] שלמים ששחטן קודם פתיחת דלתות היכל פסולין, דתיפוק לי' שמחמת זה פסולין שהקדימן לתמיד של שחר, שהרי קודם שחיטת התמיד היו מדשנים מזבח הפנימי וגם המנורה וזה א''א בלא פתיחת דלתות ההיכל, ותניא בתוספתא (דזבחים) [פסחים פ''ד ה''ב] דכל הקדשים שהקריבן קודם תמיד של שחר פסולין. נימא בה נמי מילתא, דאיכא למימר דהאי נמי דאמ' שאין לך דבר קודם לתמיד של שחר היינו בזמן שהיה תמיד של שחר קרב, אבל בזמן שלא היה יכול להיות קרב כגון בימי אריסטובלוס בעבור זה לא היו מניחין שלמים מליקרב. וא''נ למ''ד בפ''ק דחגיגה [ו' ע''א] דעולת תמיד לא קרבה בסיני ואעפ''כ שלמים הקריבו וקמ''ל שאם שחטם קודם פתיחת דלתות ההיכל פסולין. ועוד דבריש פרק תמיד נשחט [פסחים נ''ט ע''א] מוכח דלא חיישינן בדבר שאין בו הקטרה מלעשות אחר תמיד של בין הערבים, משום דכתיב [ויקרא ו' ה'] והקטיר עליה דבר שיש בו הקטרה וכן פי' לשם בקונטרס [ד''ה הכא]. והה''נ לתמיד של שחר איכא למימר משום דכתיב וערך עליה העולה והיינו משמע דבר שיש בו עריכה לגבי מזבח אבל שחיטה ל''ל בה. והאי דמסיק בפ' אלו דברים בפסחים [ע''ג ע''ב] פסולו מחמת מאי הוה, ששחטו אחר תמיד של בין הערבים. לאו דוקא הוא, אלא כלומר כיון ששחטו הרי אינו יכול להקריבו מחמת שהתמיד כבר נקרב, אבל מחמת שחיטה לבדה לא היה נפסל. וכן פי' לשם בקונטרס. להחם חמין. לתקן הרבוכה במחבת ולא שיהא מקטירה קודם עבודת התמיד. 
<h3>[פירוש הראב''ד הנדמ''ח]</h3>
------
מצוה י''א שנצטוינו להקריב כל הקרבנות הבאים בנדבה או בחובה בין שני התמידין לא קודם תמיד שלשחר ולא אחר תמיד שלבין הערבים. והוא אמרו ית' (ר''פ צו) וערך עליה העולה והקטיר עליה חלבי השלמים עליה השלים כל הקרבנות כולם (פסחי' נ''ח.) ירצה לומר שמשעה שיסדר הכהן המערכת כאמרו יתע' ובער עליה הכהן עצים בבוקר בבוקר יערוך עליה העולה הידועה שהיא עולת הבוקר ועליה יקטיר וישלים כל הקרבנות לא על התמיד הבא בערב וזו היא מצות עשה. ובגמר פסחים (נ''ט.) אמרו בפרוש אין לך דבר שקודם לתמיד שלשחר אלא קטורת ואין לך דבר שמתעכב אחר תמיד שלבין הערבים אלא קטורת ונרות ופסח ומחוסר כפורים כערבי פסחים ר' ישמעאל בנו שלרבי יוחנן בן ברוקא אומר אף מחוסר כפורים בשאר ימות השנה שטובל ואוכל בקדשים לערב ושאלו בשלמא לתנא קמא אתי עשה דפסח שיש בו כרת ודחי עשה דהשלמה אלא לר' ישמעאל מכדי האי עשה והאי עשה מאי אולמיה דהאי מהאי. והנה למדנו שיש בזה מצות עשה כלומר שהמקדים או המאחר קרבנו לזמנים הנזכרים עובר בלאו הבא מכלל עשה שהוא עשה. 
<h3>[עשין לדעת הרמב''ן ששכח הרמב''ם בספר המצות]</h3>
------
[פסחים נ''ח ע''ב] העולה עולה ראשונה. תימה והא בזבחים פ' כל התדיר [דף פ''ט ע''א] מפקינן לה מקרא אחרינא דתנן כל התדיר מחבירו קודם את חבירו התמידים קודמין למוספין כו' שנאמר [במדבר כ''ח] מלבד עולת הבקר אשר לעולת התמיד, וכי תימא דהתם שלא יקדמו מוספין לתמידים והכא אצטריכא לנדרים ונדבות וצריכי במוספין שמא חמירי שהם קרבן ציבור אי נמי נדרים ונדבות חמורים שרגילין ומצוין יותר אי נמי מוספין שהן חובת היום מסתמא סדרא קבוע שהתמיד הוא תחלה שהוא תדיר ואחריו מוספין אבל נדרים ונדבות אין להם סדר וזמן קבוע כלל לא שנא לפני התמיד ולא שנא אחריו והאי קרא דהכא הוי מוקמי' לי' לנדרים ונדבות דוקא ולא למוספין אי נמי למוספין דוקא מטעם דפרי' (אי לאו) [אבל קשה דהא] ההוא קרא דהכא לענין מוספין [מייתי לה] בפ' התכלת [דף מ''ט ע''א] דתנן התמידין אין מעכבין המוספין וקאמר היכי דמי אילימא דאית לי' וליקדם והתניא מניין שלא יהא דבר קודם לתמיד של שחר שנאמר וערך עלי' העולה כו', ועוד בסוף הגוזל קמא [דף קי''א ע''א] דדריש מדכתיב מלבד איל הכפורים (מכסף) [מכלל] דכסף ברישא ופריך אלא מעתה מלבד עולת הבקר מכלל דמוספין ברישא ו[ה]תניא מניין שלא יהא דבר כו' ואמר רבא העולה עולה ראשונה הוה לי' למפרך ממתניתין דכל התדיר דאדרבה דריש מדכתיב מלבד עולת הבקר מכלל דתמידין קודמין דהוה פריך דעדיפא טפי וליכא למימר נמי דאצטריך קרא דזבחים (דציבור) [לציבור] שאין להם תמידין ומוספין אלא כדי אחד מהם דהא משמע בזבחים דלאו בהכי מיירי אלא כגון שיש לו שתיהן ואתא קרא שיקדים תמיד דקתני התם דם חטאת קודם לדם עולה משמע דבענין זה מיירי וליכא (למתני) [למימר] נמי דהאי למצוה והאי לעכב (דאמר) [דהא אמר] התם בהתכלת [דף מ''ט ע''ב] דלמצוה בעלמא קאי, ודוחק הוא לומר למה שהמקשה הי' סבור דהא דרבא אצטריך לעכב ולכך הביאה דא''כ כי משני למצוה בעלמא הוה לי' לפרושי דצריכא הך דכל התדיר כיון שמכח זה הי' מקשה, ונראה לתרץ דקרא דרבא (להקדמה) [להקדמת] הקטרה דבהקטרה כתיב וערך עליה העולה וקרא דכל התדיר להקדמת שחיטה דתעשו את אלה בעשיית (ידם) [הדם] [כתיב] והשתא ניחא דאייתי דרבא בפ' התכלת [שם] למימרא דאפילו בהקטרה דלא תנן בכל התדיר תמיד של שחר קודם אי נמי משום דלשון שלא יהא דבר קודם משמע טפי עיכובא אייתי' טפי מן המשנה ובכך יתיישב נמי תירוץ שלפני זה, מ''ר. עוד תימה לר' דאמרי' בריש מסכת עירובין [דף ב' ע''א] שלמים ששחטן קודם פתיחת דלתות ההיכל פסולין שנאמר [ויקרא ג'] ושחטו פתח אהל מועד בזמן שהן פתוחין ולא בזמן שהן נעולין והשתא מאי איריא משום דקודם פתיחת דלתות ההיכל תיפוק לי' משום דהוי קודם תמיד השחר דפסול הוא התמיד כיון שלא נפתחו דלתות ההיכל וכי תימא דדוקא שלמים מפסלי בנעילת דלתות אבל תמיד לא דקרא בשלמים כתיב, הא לא מצית למימר דהא תנן במס' תמיד [פ''ג] לא הי' שוחט את התמיד עד שישמע [קול] שער הגדול שנפתח וכן יש להקשות בפ' אמר להם הממונה [דף כ''ט ע''א] דתניא לא זו בלבד אמרו אלא אפי' עולת העוף שנמלקה ומנחה שנקמצה תצא לבית השריפה פי' משום לילה והשתא תיפוק לי' משום דהוי קודם לתמיד של שחר, ותירץ ר' דאיצטריך קרא לאפסולי משום שחיטה דאי משום קודם התמיד לא מפסל אלא בהקטרה כדמוכח כולה שמעתין, ועוד י''ל דאצטריך [לפסול] משום דנשחט (לי') לפני התמיד לא מפסל בהכי אפילו הוקטר דאינו אלא למצוה בעלמא כדאיתא בפ' התכלת, ומיהו קשה בההיא דאמר [להם הממונה] תיפוק לי' משום דהוי קודם פתיחת דלתות, וי''ל דבעוף ומנחה לא חיישינן דלא כתיב בהו פתח אהל מועד, וא''ת אי(ת) לית בי' אלא מצוה בעלמא א''כ נמי עלי' השלם כל הקרבנות כולם הוי נמי למצוה ולקמן בפ' אלו דברים [דף ע''ג ע''ב] אמר שחטו ונודע שמשכו בעלים או שמתו או שנטמאו בחול ישרף מיד, ואי אמרת לא בעי עקירה פסולא מחמת מאי הוי ששחטו אחר תמיד של בין הערבים פסולו מחמת דבר אחר הוא (בעינן וטעון) [בעי עיבור] צורה הרי משמע דמפסיל בהכי דבעי שריפה, ונראה לר' דודאי אם הקריבו הקרבן כשר ומיהו מצוה הוא שיקריבו לכתחלה ועל כן נשרף הוא לקמן שהרי אין יכול להקריבו משום מצוה, וא''ת אכתי אמאי ישרף יעלה אותה (מלין) [וילין] אותה בראשו של מזבח, י''ל דאתיא כמ''ד לינה פוסלת בראשו של מזבח דפלוגתא היא בזבחים פרק המזבח מקדש [דף פ''ז ע''ב], וא''ת אכתי יהא ניתר הבשר על ידי זריקת הדם בלא הקטרת אימורין [כמו] בנטמאו איברים או שאבדו דיכול לזרוק את הדם אחר התמיד כדמוכח בסמוך [דף נ''ט ע''א], דקאמר הכא בחטאת העוף עסקי' שאין למזבח אלא דמה, ואומר ר' דאין זריקת הדם מתרת את הבשר אלא כשהוא ראוי שעה אחת להקטרת אימורין אבל הכא שמעולם לא נראו להקטרה אין הזריקה מתרת, ועוד י''ל (דלרבנן) [דמדרבנן] אסור לזרוק אחר התמיד גזירה אטו שחיטה, ועוד הקשה ריב''א ביומא דקתני בהדיא בתוספתא דמכילתין [פ''ד] כל הקדשים שהקריבן קודם תמיד של שחר או שעכבן אחר תמיד של בין הערבים פסולין שאין לך קודם לתמיד של שחר אלא קטורת ואין לך מתעכב אחר [תמיד] של בין הערבים אלא קטורת ופסח כו' ולפי מה דאמר[ן] [ד]מדרבנן פסול ניחא דקודם התמיד של שחר נמי פסולין וראי' לדבר [עוד] דהוי פסולין מדרבנן דקאמר ר' שמעון במתני' [לקמן ס''ג ע''א] ושאר כל הזבחים ששחטן בזמן שחיטת הפסח על חמץ פטור ומפרש טעמא בגמרא דבזמן דמחייב אזבח לא מיחייב אזבחים ואי איכא פסולא דאורייתא אחר תמיד של בין הערבים מה ר' שמעון צריך לטעם זה מאותו טעם שפוטר בשוחט פסח במועד לשמו יפטור גם כאן ומיהו אם כשנשחטו קודם תמיד של שחר הי' נפסל מחמת שאסור לזרוק את הדם מדרבנן הוה ניחא אבל משמע מתוך לשון התוספתא דמפסיל אפי' זרק את הדם בדיעבד ועשה כל מצותו דקתני שהקריבו קודם לתמיד של שחר ולא קתני ששחטן, מ''ר. עוד מקשה ר' דאמר בראש השנה [דף ל' ע''ב] פעם אחת נשתהו העדים מלבא ונתקלקלו הלוים בשיר אמאי לא מסיק נמי קילקול דמוספין שלא קרבו כל עיקר שהרי בשעת השיר קרבו כבר איברי התמיד [דהא] בשעת הנסכים של תמיד הי' שיר וא''כ שוב [לא] קרבו המוספין וכי תימא דמקרבן לא הי' קילקול שיכול להתנות אם הוא ראש חודש יהא [מוסף וא''ל יהא] תמיד הא ליתא דהניחא למאן דמפרש התם נתקלקלו בשיר שלא אמרו שירה של קודש אלא של חול אלא למאן דמפרש התם דלא אמרו שיר כלל מאי קילקול איכא הלא אותו לא הי' תמיד אלא מוסף ואחר כן הקריבו התמיד וכי תימא נתקלקלו שלא אמרו שיר במוסף, לא היא דמוכח התם דקילקול השיר הי' משל תמיד, ותירץ ר' דודאי קילקול קרבן לא הי' שהיו יכולין להקריב מוסף אחר תמיד כי היכי דאשכחן לקמן [דף נ''ט ע''א] מחוסר כיפורים בערב הפסח (נאכל) [טובל] ואוכל פסחו לערב משום דאתי עשה דפסח שיש בו כרת ודחי עשה דהשלמה וכדאשכחן בגיטין פרק השולח [דף ל''ח ע''ב] דאמר רב יהודה כל המשחרר עבדו עובר בעשה ופריך מעשה בר' אליעזר שנכנס לבית הכנסת ולא מצא שם עשרה ושיחרר עבדו והשלימו לעשרה ומשני מצוה דרבים שאני, וכן מוכח בהדיא פרק התכלת [דף מ''ט ע''ב] דתמידין אין מעכבין את המוספין כו' דמוקי לה דאית לי' וליקדם והעולה עולה ראשונה למצוה וה''פ תמיד של שחר אם לא נקרב אין מעכב את המוספין אם קדם ושחט את המוסף ומוספין אם לא קרבין אין מעכבין תמיד של בין הערבים וקרבין אחריו, מ''ר. 
<h3>[תוספות ר''ש ב''ר אברהם משאנץ — פסחים]</h3>
------
[פסחים נ''ח ע''ב] עולה ראשונה. כפי' (הקומץ) [הקונטרס] אתי שפיר אותה שנאמרה תחלה בפרשה שהיא חשובה כדאמרי' (בחולק) [בחולין דף צ''א ע''א] הירך המיומנת שבירך, ויש מפרשים ראשונה שהקריבו ישראל במדבר תחלה, ולא נהירא דאיכא למאן דאמר [חגיגה דף ו' ע''א] לא עולת התמיד הואי, ויש מפרשים ראשונה שהקריבו דאמר (בזבחים) [במנחות דף מ''ט ע''א] אין מחנכין את המזבח [העולה] אלא (בעולת התמיד) [בתמיד של שחר], מ''ר. 
<h3>[תוספות ר''ש ב''ר אברהם משאנץ — פסחים]</h3>
------
עוד ראיתי בדברי הר' יוסף, כי על כן באו בצל קורתי [בראשית י''ט], עיקרו (כי) על כן כי באו בצל קורתי, וכן [במדבר כ''ח] על עולת התמיד יעשה ונסכו, עיקרו על עולת [התמיד] ונסכו יעשה, לכך כת' יעשה בין תמיד לנסכו, לפי שצריך לעשות תמיד קודם המוספין, דאמ' מר [פסחים נ''ח ע''ב] העולה עולה ראשונה והגיד לך שתמיד יכול להקריב אחר קורבנות היום מנחתם ונסכיהם אפי' למחר [תמורה י''ד ע''א], לכך כתב יעשה קודם ונסכו. ול''נ כי פי' ונסכו כמ' ועל נסכו, כמ' [תהלים צ'] ויהי נועם יי עלינו ומעשה ידינו, שפי' ועל מעשה ידינו יהי נועם יי אלהינו, ומעשה ידינו כוננהו, ועל מעשה ידינו כוננהו את הנועם (הנועם) תחילה שאל שיהיה הנועם עלינו ועל מעשה ידינו, ואחר כך כוננה עלינו, כלומ' לא שיהיה עלינו דרך עראי, אלא כוננה עלינו, שיהיה קבוע(ה) עלינו ועל מעשה ידינו כוננהו אתה נועם, ולא כדברי קונ', שכתב נועם יי אלהינו, שכינתו ות[נ]חומיו, ומעשה ידינו (כונן) [כוננה] עלינו לשו' תחינה הוא כוננה, כמ' שמרה שפטה, כוננהו, כונן אותו, ושני פעמים ומעשה ידינו כונן, אחד על מלאכת המשכן, שבירכן לישר' והתפלל שתשרה שכינה במעשה ידיהן במשכן, ואחד שתהי' ברכה במעשה ידיהן ע''כ. והמבין בלשונו יבין כי בדעתו כוננהו על מעשה ידינו, ולפי דעתי כוננהו על הנועם, נר' דהא דפר''ש בפסו' ויהי נועם שהם דברי רבותינו, דהכי אית' בתוספת' דמנחו' [פ''ז ה''ג] וירא משה את כל המלאכה והנה עשו אותה עד ויברך אותם משה [שמות ל''ט], מה ברכה שבירכן אמ' להם תשרה שכינה במעשה ידיכם, ר' מאיר אומ' כך בירכן יי אלהי אבותינו אמ' להם כשם שעסקתם במלאכת המשכן ושרת' שכינה במעשה ידיכם, כך תזכו ותבנו לפניו בית הבחירה ותשרה שכינה במעשה ידיכם והם אמרו ויהי נועם יי אלהינו וגו'. ונר אלהי' טרם יכבה ושמוא' שוכב בהיכל יי [ש''א ג'], פי' ונר אלהים טרם יכבה בהיכל יי ושמואל שוכב במקומו, בפ' עשרה יוחסין [קידושין ע''ח ע''ב], וכן [תהלים ע''ב] וימלא כבודו את כל הארץ, וימלא כל הארץ את כבודו, מן כבודו. 
<h3>[ספר ערוגת הבושם לרבינו אברהם ב''ר עזריאל רבו של האו''ז — חלק ראשון סימן י''ג]</h3>
------
תמיד של שחר זמן שחיטתו משיאירו פני המזרח (יומא כ''ח א') ומושך זמנו עד ארבע שעות ביום (ברכות כ''ז א'). ותמיד של בין הערבים מכי ינטו צללי ערב והוא משש שעות ומחצה ולמעלה עד סוף היום, והיו רגילין בכל יום לשוחטו בשמנה שעות ומחצה וקרב בתשעה ומחצה כדאיתא בפרק תמיד נשחט (פסחים נ''ח א') ושם מפרש הטעם שיהא פנאי להקריב נדרים ונדבות קודם תמיד של בין הערבים ותנו רבנן בפרק תמיד נשחט (נ''ח ב' ורש''י) מנין שלא יהא דבר קודם לתמיד של שחר ת''ל וערך עליה העולה ואמר רבא העולה העולה ראשונה שנאמרה ראשונה בפרשת פנחס ותנו רבנן (נ''ח א' ורש''י) אין שוחטין שום קרבן אחר תמיד של בין הערבים דאמר מר והקטיר עליה חלבי השלמים עליה (של) [על] מערכת השחר השלם כל הקרבנות כולן, חוץ מקרבן פסח לבדו דאמר מר במסכת זבחים (י''ב א') ובפרק תמיד נשחט (נ''ט א') יאוחר דבר שנאמר בו בערב [ו]בין הערבים לדבר שלא נאמר בו אלא בין הערבים בלבד (עי' רמב''ם תמידין ומוספין פ''א ה''ג ולח''מ) לפיכך ערב פסח[ים] בין בחול בין בשבת היה תמיד נשחט בשבע ומחצה וקרב בשמנה ומחצה כדי שיהא להם פנאי לשחוט את פסחיהן ואם חל ערב פסח להיות ערב שבת היו שוחטין אותו בשש שעות ומחצה בתחלת זמנו וקרב בשבע ומחצה כדי שיהא להם ריוח ביום כדי לצלות את פסחיהן קודם שיכנס השבת (רמב''ם שם ה''ה). 
<h3>[סמ''ג עשין סימן ק''צ]</h3>
------
ראוהו אחיו מעלין באפר וכו'. זה התחלת פרק שני על סדר הגמ', אבל לא על סדר המשנה. כי רישא דמתניתין הכי קתני. ראוהו אחיו שירד והם רצו ובאו ומיהרו וקדשו ידיהם ורגליהם מן הכיור נטלו את המגריפות וכו'. וה''פ, ראוהו אחיו הכהנים לאותו התורם שירד מן הכבש להוריד תרומת הדשן, מיד גם הם רצו ובאו ומיהרו וקידשו ידיהם ורגליהם מן הכיור. נטלו את המגריפות. כדי לגרוף בהן את הדשן, כדקתני לקמן החלו מעלין באפר ע''ג התפוח. ואת הצינורות. דהיינו המזלגות, כדי להפך באברים ופדרים. ועלו לראש המזבח, האברים ופדרים שלא נתעכלו מבערב סונקין אותן לצדי המזבח. פירוש בערוך (ערך סנק) כל דבר שהוא מרובה וגדול יותר מן האחר קרי סינוק כדתנן בפ' שני דמקואות [מ''ו] המסנק את הטיט לצדדין, פירוש כמו הממלא, כלומר שמרחיק אותו מצד אחד וממלא אותו לצד אחר, הרי נמצא שאותו מקום יהיה גדול ומרובה יותר מן האחר. וכן פירוש גדי מסנקן בריש גמרת פסחים [ג' ע''א], שהיה ממולא ביצים ותבלין ואוכל ממנו אכילה גסה. כמו כן בכאן יש לפרש סונקין, כלומר מניחין אותן לצד אחד במזבח והרי יהיה אותו צד יותר מלא מן האחרים. ואם אין הצדדים מחזיקין סודרין אותן בסובב על הכבש. פירוש או על הכבש, שאם לא יחזיק הסובב יסדר גם על הכבש. החלו מעלין באפר (ש)ע''ג התפוח. (שהיה) [שהיו] מעלין אותו במגריפה ומקבצין אותו ביחד ועושין ממנו נפוח עגול כמו תפוח. ובְרַגְל0יִם לא היו מדשנין אותו. שלא היו מאספין האפר ברגלים, מפני שהוא גנאי למזבח לדשנו ברגלים. וה''ק מפני שהוא נוי למזבח שידשנוהו בידם במגריפות אבל ברגלים לא היה נוי כי אם בזיון. (מימיו לא נתעצל בו כהן.) ויש שמתמיהין על גירסא זו, דמאי קמ''ל שלא היו עושין ברגלים, דפשיטא לן שלא היו עושין. שאפי' אם נאמ' שלא היה איסור לא היו יכולין [לדשנו] ברגלים, מפני שהאפר חם ורותח והיו רגליהם נכווין. והם גורסין ב0רְג0לִים ומפרשי' שברגל לא היו מורידין את הדשן מפני שהוא נוי למזבח שיראו אותו. ונטלו רגליהם ואינו כלל כשתדקדק. ומה שהם תמיהין שהיו רגליהם נכוין אין לתמוה על זה, (והא) [דהא] דקתני וברגלים לא היו מדשנים אותו לאו בדישון של כל יום ויום מיירי, אלא לאחר שהיו עושין ממנו תפוח ומקבצין ממנו הרבה שכבר היה תופס מקום גדול במזבח ומעכב את המזבח אז היו מדשנין אותו ומוציאין את הדשן אל מחוץ למחנה, ואז כבר היה הדשן מצונן. שאם תאמר שבכל יום היו מוציאין את הדשן אל מחוץ למחנה, א''כ מה צורך לעשות תפוח גדול תחילה ואח''כ להוציאו, יוציאו לאלתר משם. 
<h3>[פירוש הראב''ד הנדמ''ח]</h3>
------
מתני' ראוהו אחיו הכהנים שירד, מן המזבח והוריד תרומת הדשן. (ו)תרומת הדשן היו נבלעין במקומן כדמוכח פ''ק דיומא [כ''א ע''א] ורי''ץ פי' דהרמת הדשן לא היתה נבלעת במקומה. וקדשו ידיהם ורגליהם, קודם שיגשו למזבח. נטלו את המגריפות, יעיו. ואת הצינורות מזלגות. ואיברים, של עולת התמיד בין הערבים והפדרים החלבים שלא נתאכלו ולא נשרפו מבערב סונקין אותו לצידי המזבח, סונקין פי' מסלקין, מהפכין אותן בצנורות לצידי המזבח. סודרין אותן בסובב ועל הכבש, אותן האברים. החילו מעלין באפר, החילו לגרוף האפר במגריפה ומעלין האפר על גבי תפוח ומקבצין אותו יחד ועושין ממנו נפח גדול כעין תפוח כל גובה הכנוס נקרא תפוח, כמו בע''ז [נ''ה ע''א] ובנידה [מ''ז ע''ב], תפוח, קבוץ עגול נפוח באפר על גבי המזבח. [הגה''ה בשולי הגליון, תפוח, כל בליטה שהיא משופעת קורא תפוח]. (בפ''א) [בפ''ב] דמעילה [ט' ע''א] איתא נמי תפוח, פי' הדשן צוברו יחד ועושה עגול כמין תפוח וגבוה כקובעין לכך נקרא תפוח. מס' ע''ז [שם] נותן לתוך תפוח קבוץ ענבים. וברגלים לא היו מדשנים אותו מפני שהוא נוי למזבח, י''מ כשעולין לרגל לא היו מסירין הדשן להוציאו חוץ להר המשחה, ששם מקום בית הדשן להוציא את הדשן ולשים שם, שהוא נוי למזבח כשיש בו דשן הרבה, ולאחר הרגל מוציאים אותו. ע''א, לא היו מאספים האפר ברגלים שהוא גנאי לדשן ברגל, ואי נמי יש נוי בספרים, נוי הוא למזבח לדשנו בידיהם ובמגריפות, וגנאי הוא לדשן ברגל, כענין הזה בפרק במה מדליקין [שבת כ''ב ע''א] ובפרק כסוי הדם [חולין פ''ז ע''א] שלא יכסנו ברגל שלא יהיו מצוות בזויות עליו. מימיו לא נתעצל כהן מלהוציא את הדשן, לבית הדשן חוץ לעזרה להר המשחה. 
<h3>[שיטה לרבינו שמואל ב''ר יצחק]</h3>
------
לאחר שירד הגיע לרצפה והפך פניו לצפון הלך למזרחו של כבש כעשר אמות צבר את הגחלים על גבי הרצפה רחוק מן הכבש שלשה טפחים מקום שנותנין מוראת העוף ודישון מזבח הפנימי והמנורה, ראוהו אחיו הכהנים שירד והם רצו ובאו ומהרו וקדשו ידיהם ורגליהם מן הכיור נטלו את המגרפות ואת הצינורות ועלו לראש המזבח והאיברים והפדרים שלא נתאכלו מבערב מסלקין אותן לצידי המזבח אם אין הצדדין מחזיקין סודרין אותן בסובב או על גבי הכבש, החלו מעלין באפר על גבי תל דשן עגולה כתפוח שהיה על המזבח (תמיד כ''ח ב') וגורפין מאותו התל בפסכתר והוא כלי גדול מחזיק לתך ומורידין אותו למטה וברגלים היו מניחין כל התל על המזבח מפני שהוא נוי למזבח (ע''פ רמב''ם תמידין ומוספין פ''ב הי''ג). ומעולם לא נתעצל כהן מלהוציא את הדשן (רמב''ם שם הי''ד). תניא בתורת כהנים (צו פ''ב) ומביאה ביומא בפרק שני (כ''ג ב') ופשט את בגדיו ולבש בגדים אחרים מקיש בגדים שלובש להוציא את הדשן לבגדים שפשט מה להלן בגדי קדש אף כאן בגדי קדש אם כן מה ת''ל אחרים פחותים מן הראשונים. 
<h3>[סמ''ג עשין סימן קצ''א קצ''ב]</h3>
------
ראוהו אחיו וכו' כבר בארנו בפרקי המסכתא הזאת שכלם סובבים על ענין אחד והוא בסדר העבודה שבכל יום ואמר על זה שכשראו אחיו הכהנים שירד אף הם רצים ובאין ומקדשין ידיהם ורגליהם מן הכיור ונוטלין את המגרפות והם שמושכין בהם את (הבשר) [האפר] ואת הצנורות והם השפודים ועולים לראש המזבח וכל האיברים ר''ל איברי העולות והפרדים ר''ל אימורי הקרבנות שלא נתאכלו מבערב ר''ל כל הלילה סונקין אותם ר''ל שמסלקין אותם לצד המזבח ויש מפרשים סונקין שעושים מהם כרי לצדי המזבח ואם אין הצדדין מחזיקין סודרין אותם בסובב על הכבש ר''ל הכבש כנגד הסובב החלו מעלין באפר כלומר אחר שהסירו האברים והפרדים מעל המזבח מושכין את האפר במגרפות שבידיהם ומעלין אותו על גבי התפוח ר''ל אמצע המזבח היה קרוי תפוח מפני שהיה נמוך מעט בעגול והיו צוברין את האפר לשם ועושים אותו כרי באמצע מקום המערכה כעין תפוח ואמר עכשיו שהיו מושכין את האפר ומעלין אותו על האפר הצבור שם ואמר על אותו תפוח שפעמים שהיה עליו כשלש מאות כור ופרשו בגמ' שדרך גוזמא נאמרה והוא שאמרו דברה תורה בלשון הבאי דכתיב [דברים א'] ערים גדולות ובצורות בשמים דברו נביאים בלשון הבאי דכתיב [מ''א א'] וכל העם מחללים בחלילים שמחים שמחה גדולה ותבקע הארץ לקולם דברו חכמים לשון הבאי כדתנן השקו את התמיד בכוס של זהב ויש שחלק שם בזו שזו לא נאמרה דרך גוזמא שאין עניות במקום עשירות אלא שאמרו שבשלשה מקומות דברו חכמים לשון הבאי תפוח גפן ופרכות תפוח היא זו שאמר כאן שפעמים היו עליו כשלש מאות כור גפן זו שנאמרה במסכת מדות [פ''ג מ''ח] שגפן של זהב היתה עומדת על פתח ההיכל מודלה על גבי כלונסות וכל מי שמתנדב על(י)ה של זהב או גרגיר או אשכול מביא ותולה בה ואמר ר' אלעזר בר' צדוק מעשה היה והביאו ונמנו עליה שלש מאות כהנים לפנותה ועל זו שאמרו שהוצרכו שלש מאות כהנים לפנותה נאמר שלגוזמא נאמר פרכת היא אותה שנאמרה במסכת שקלים [פ''ח ה''ב] שהפרכת עביה טפח ועל שבעים ושתים נירים היתה נארגת ועל כל נימא ונימא עשרים וארבעה חוטין ארכה ארבעים אמה ורחבה עשרים אמה ומשמנים ושתי רבוא נעשית ושתים עושים בכל שנה ושלש מאות כהנים היו מטבילין אותה ועל זו של שלש מאות כהנים וכו' אומר שנאמר דרך גוזמא ואף זו שבכאן דרך גוזמא על שם שהיה שם אפר מרובה ונחזור לענין ההוא והוא שאחר שהעלו אפר המזבח על הכרי שבתפוח היו מדשנין את המזבח והוא שנוטלין מאותו האפר בכלי גדול הנקרא פסכתר ומחזיק לתך ומורידין אותו למטה ומוציאין אותו חוץ לעיר במקום הנקרא שפך הדשן ולא היה בענין זה פיס כלל שלא היתה בכלל העבודות אלא כל הרוצה זוכה בה ואע''פ שאינה עבודה מעולם לא נתעצל אדם בה וכן לא היתה עבודה זו בכל יום אלא לפי מה שצריך והוא כשנשלם הכרי ואמר שברגלים אפילו בשעת הצרך לא היו מדשנין אותו מפני שהוא נוי למזבח. זהו ביאור המשנה ולא נתחדש עליה בגמ' דבר שלא ביארנוהו. 
<h3>[חדושי המאירי]</h3>
------
ראוהו אחיו שירד. מן המזבח. המגריפה. לצבור את האפר לתפוח. ואת הצינורות. מזלגות להפך בהן האברים. סונקין אותן. מסלקין לצדדין נו''ן ולמ''ד מתחלפות אל פשטתם [ש''א כ''ז י'] כמו אן פשטתם, נשכה [נחמיה י''ג ז'] כמו לשכה. וחבירו במסכת מקואות [פ''ב מ''ו] המסנק את הטיט לצדדין. לצדי המזבח. אצל המערכה. על גג הסובב. אם אין הכבש מחזיק. החלו מעלין באפר. אחר שיסלקו את האברים משם הי' מעלין כל האפר. ע''ג תפוח. הוא צבור גדול של אפר שהיה באמצע המזבח והיה אפר מתקבץ שם (כל זה שמש מקום לסדר את המערכה) כל דבר מקובץ וגבוה נקרא תפוח ובנדה [מ''ז ע''ב תפוח יש למעלה מאותו מקום]. מפני שהוא נוי למזבח. שהוא סימן לריבוי הקרבנות. 
<h3>[פירוש הרא''ש]</h3>
------
המגרפות. עשוי כאותו עץ מלא שינים שמושכין בו החציר. החלו מעלין באפר. במגרפות. על גבי תפוח. מקבצין אותן ועושין אותו עגול כתפוח וככובע מפני שהוא נוי למזבח שידשנוהו בידם במגרפותא) ולא ברגלים ושוב מוציאין אותו הכל לחוץ להר המשחה. מימיו לא נתעצל כו'. [רבינו גרשום]. א)0משיגרת לשון רבינו משמע דמפרש דהאי דתנן וברגלים לא היו מדשנין אותם ר''ל דלא היו מדשנין אותו ברגלים רק בידים וע''י מגרפות וזה דבר פלא ואין לשון המשנה סובל פי' זה וצ''ע. 
<h3>[חשק שלמה על רבינו גרשום]</h3>
------
[ויקרא ו' ב'] היא העולה על מוקדה על המזבח כל הלילה, שיהא נותנן מבוא השמש והם מתאכלים והולכים על גבי המזבח כל הלילה, אין לי אלא דברים שהם ראוים לקרב בלילה שיהא נותנם מבוא השמש והם מתאכלים והולכים על גבי המזבח כל הלילה, דברים שאינם ראוים לקרב בלילה כגון הקומץ (והקטורת) והלבונה ומנחת כהנים ומנחת כהן משיח ומנחת נסכים מנין, תלמוד לומר צו את אהרן ואת בניו לאמר. אתה אומר לכך נאמר כל הלילה שיהא נותנן מבוא השמש והם מתאכלין והולכין על גבי המזבח כל הלילה, או אינו אומר אלא שיהו מעלים מן הארץ על גבי המזבח כל הלילה, מה אני מקיים [שמות כ''ג י''ח] לא ילין חלב חגי עד בקר, זה הוא האמור ללמד שיהו מעלים מן הארץ על גבי המזבח כל הלילה. הא מה אני מקיים כל הלילה, שיהא נותנן מבוא השמש והם מתאכלים והולכים על גבי המזבח כל הלילה, מה תלמוד לומר עד הבוקר, אלא אם אינו ענין לאיכול איברים תניהו עניין לתרומת הדשן, מלמד שתורמין את המזבח כל הלילה. [תורת כהנים צו פרשה א' הלכה י''ג—ט''ו]. דברים שאינן ראויין ליקרב בלילה כגון הקומץ והלבונה שיהא נותנן מבא השמש והם מתעכלין והולכין וכו' מתרץ לה במנחות פרק הקומץ רבה [כ''ו ע''ב] שיהא נותנו עם בוא השמש, מיהו אינו מתיר שיריים באכילה עד שתצית האור ברובן והכי אית' התם, ואע''ג דמרבינן להנך מזאת תורת העולה הני מילי לקליטה שאם נתנן מבעוד יום אפי' רגע אחד מתעכלין כל הלילה אבל ליתן אותם בתחלה בלילה לא דהכתיב [ויקרא ז' ל''ח] ביום צוותו את בני ישראל להקריב את קרבניהם, חוץ מהקטרת איברים ופדרים שהתורה התירה אותם בלילה ממש. אתה אומר לכך נאמר כל הלילה שיהא נותנן מבא השמש והם מתעכלין כל הלילה אאיברים ופדרים קאי כלומר שהמצוה היא שיתן אותם על גבי מערכה מיד ויתעכלו כל הלילה, או אינו אלא שבא להתיר שיהו מעלין אותם מן הארץ למזבח כל הלילה אם לא נתנן בתחלת הלילה ולומר שאין נפסלין בלינה עד שיעלה עמוד השחר כשהוא אומר ולא ילין חלב חגי עד בקר זהו האמור כלומר מכאן למדנו את זה דעד בקר הוא דלא ילין הא כל הלילה ילין למד שיהו מעלין אותם מן הארץ למזבח כל הלילה הא מה אני מקיים כל הלילה מצוה שיהא [נותנן] מבא השמש ומתעכלין והולכים כל הלילה מיהו אם לא נתנן עד סוף הלילה ובבקר לא נתעכלו יסלקם בשעת סדור מערכה [חוזר ומסדרן על המערכה כדאית' ביומא [מ''ה] ובמשנת תמיד (כ''ט ע''א)]. פ''א אתה אומר לכך נאמר כל הלילה שיהא נותנן עם בא השמש וכו' ועל הקומץ והלבונה והקטורת קאי שנותן להם כל הלילה לעכול מריבוייא דתורת או אינו אלא שבא להתיר שיהו מעלין אותן מהארץ למזבח כל הלילה פי' כעין איברים ופדרים ולא בעי שיהא נותן עם בא השמש כשהוא אומר לא ילין חלב חגי עד בקר זהו האמור למד שיהא מעלן וכו' פי' בחלב לבדו אמר הכתוב שלא ילין עד הבקר הא כל הלילה ילין למד שיהא מעלה איברים והפדרים מהארץ למזבח כל הלילה הא מה אני מקיים כל הלילה כלומר עם רבויא דתורת שאנו מרבים עמהם הקומץ והלבונה לכל הלילה אלא ודאי הוא נותנן עם בא השמש ומתעכלין כל הלילה אבל ליתן אותם מהארץ למזבח משחשכה כלל כלל לא. כל הלילה מה ת''ל עד הבקר אלא אם אינו ענין לעכול איברים תנהו ענין לתרומת הדשן למד שיהו תורמין המזבח כל הלילה פי' דכתיב בתריה והרים את הדשן וארישא דפרשת' קאי דכתיב כל הלילה ומדכתיב תו עד הבקר וסמיך ליה והרים שמע מינה לאגמורי דתרומת הדשן כשר כל הלילה שהרי כל הלילה נכנס בכלל עד הבקר ומשום הכי זמנין דמקדמינן לה נמי קודם חצות דהיינו ברגלים כדאית' ביומא. מיהו לענין הקטרת איברים ופדרים שפקעו, בחצות תליא מילתא, דמחצות ואילך יצאו מידי מעילה, דהא כל הלילה, קאי אהקטרה וקאי אהרמה, ומקרא נדרש לפניו ולאחריו הילכך חלקהו חציו להקטרה וחציו להרמה, אבל לענין הרמה רחמנא רבי ליה זמנא טפי מחצות מדכתיב עד הבקר והרים תן בקר לבקרו של לילה פי' בקרו של לילה הוא החצות האחרון וכשנותנין לו עוד בקר אחר מן הלילה נמצא שהוא נכנס בתוך החצות הראשון והכי אית' בזבחים פרק המזבח מקדש [פ''ו ע''ב] ומייתי לה במסכת יומא פרק א' [כ' ע''א]. [פירוש הראב''ד מכת''י]. אין לי אלא דברים שהן ראויין ליקרב בלילה כגון איברים ופדרים שמעלן ומקטירן מבוא השמש ומתעכלים והולכים כל הלילה, דברים שדרכן ליקרב ביום כגון קומץ ולבונה וקטרת מנחת כהנים ומנחת כהן משיח ומנחת נסכים שמעלן ומקטירן מבוא השמש [מייתי לה בפ''ג דמנחות [כ''ו ע''ב] ודייק עלה מבוא השמש] והא אמרת דרכו ליקרב ביום, אלא עם בוא השמש ומתעכלין והולכין כל הלילה כולו מנין ת''ל זאת תורת העולה, ובברייתא דידן נסיב רישי' דקרא צו את אהרן. וקאמר התם ה''מ לקלוט שמיד נעשין לחמו של מזבח, אבל להתיר שיריים עד שתצית האור ברובן,ְ ומיירי בה נמי בתוספתא דמנחות בפ' אלו טעונין [פ''ו ה''ב] ובגמ' [שם] איכא דמוקי לה בפוקעין שיכול להחזירן למזבח כל הלילה. או אינו אומר אלא שיהא מעלן מן הארץ למזבח כל הלילה שאם לא הקטיר אימורים מבעוד יום ועדיין הם על הארץ שיכול להעלותן כל הלילה, ולא לענין מתירין שמתעכלין והולכין כיון שלא הוצת האור ברובן מבעוד יום, וכן לא פוקעין דהנהו לא מצי להחזיר להו על המזבח, ומשיב כשהוא אומר לא ילין חלב חגי עד בוקר דמשמע שיכול להעלותן כל הלילה כדי להקטיר זה האומר כו' כלומר ההיא קרא מיירי לכך שיהא מעלן למזבח כל הלילה. ומה אני מקיים כל הלילה דקרא דידן שיהא נותנן עם בוא השמש ומתעכלים והולכים ואם פקעו מחזיר פוקעין שלהם למזבח כל הלילה היכא שיש בהם ממש עדיין, ובפ' המזבח [זבחים פ''ו ע''א] תנן איברים שפקעו מעל גבי המזבח קודם חצות יחזיר ומועלין בהם לאחר חצות לא יחזיר ואין מועלין בהם, ומוקי לה בשרירי, [פי'] קשים שנתקשו מחמת האש ששלטה בהם ונשרפו אלא שלא נעשו פחם, מנא הני מילי דבחצות תליא מילתא כתוב אחד אומר כל הלילה והקטיר פי' [על מוקדה] על המזבח כל הלילה עד הבוקר והיינו הקטרה וכתוב אחד אומ' כל הלילה והרים את הדשן, ועל כרחין אכל הלילה קאי דהא לא כתיב ולבש הכהן בבוקר מדו בד אלא כל הלילה עד הבוקר ולבש והרים, הא כיצד חלקהו חציו להקטרה, דלא הוי עיכול אי לאו דשן ממש הוא, וחציו להרמה, אפי' קשין שבהן ראויין לה[רי]ם וקרויים דשן, ומיהו בשר ממש ליכא למימר דמיקרי דשן, לשון רש''י, והתם פריך עלה דתנן [יומא כ' ע''א] ברגלים היו תורמין את המזבח מאשמורת הראשונה, ואס''ד חצות דאורייתא היכי מקדמינן, אלא אמ' ר' יוחנן ממשמע שנאמר כל הלילה איני יודע שהוא עד הבוקר, כלומר לא רמינן קראי אהדדי, אלא כל הלילה והקטיר מיירי כשאינן מעוכלין, וכל הלילה והרים מיירי במעוכלים, וחצות דעושה עיכול מעד הבוקר יתירא נפקא דכתיב גבי הקטרה עד הבוקר יתירא תן בוקר לבוקרו של לילה שאינו צריך עוד להיות על מוקדה, דאי זהו בוקר לבוקר, עד חצות, בוקרו של לילה עלות השחר, בקר אחר תן לו דהיינו חצות, אבל להרמה כל הלילה כשר להרמה ומן המעוכלות הילכך להרמה הכל לפי צורך השעה, והיינו דתניא הכא לימד שיהו תורמין את המזבח כל הלילה. 
<h3>[פירוש ר''ש משאנ''ץ]</h3>
------
[ויקרא ו' ג'] והרים את הדשן אשר תאכל האש, יכול עצים, תלמוד לומר עולה, אי עולה יכול איברי עולה, תלמוד לומר אשר תאכל האש, הא כיצד, חותה מן המאוכלות הפנימיות ויורד. ושמו, בנחת. ושמו, כולו. ושמו, שלא יתפזר. אצל המזבח, סמוך למזבח. מנין לאיברים ופדרים שלא [נתאכלו מבערב סונקין אותם לצידי המזבח, ואם אין הצדדין מחזיקים סודרים אותן בסובב] או על הכבש, עד שהוא סודר את כל המערכה, ומחזירם למערכה, תלמוד לומר אשר תאכל האש את העולה על המזבח. מניין לאיברים שפקעו מעל גבי המזבח קודם לחצות יחזיר ומועלים בהם, תלמוד לומר אשר תאכל האש את העולה על המזבח. [תורת כהנים צו פ''ב הלכה ד'—ה']. והרים את הדשן אשר תאכל האש יכול עצים ת''ל עולה פי' יכול אפר העצים בלבד ירים ת''ל עולה שאף מן העולה היה מרים. אי עולה יכול איברי עולה כלומר אע''פ שלא נתאכלו יהא מרים אותם ת''ל אשר תאכל האש כלומר מן המאוכלים שכבר נשרפו כל צרכן הכיצד חותה מן המאוכלות הפנימיות ויורד. ושמו בנחת מדלא כתיב והשליך כדכתיב [ויקרא א' ט''ז] במוראה ונוצה. ושמו כולו מדלא כתיב ושם אלמא צריך שישים את כולו אצל המזבח. ושמו שלא יפזר פי' צוברו במקום אחד ולא יתננו בשנים ושלשה מקומות מדכתיב ושמו משמע כולו כאחד. מנין שמחזירן למערכה ת''ל אשר תאכל האש את העולה על המזבח כלומר אפילו עכולי עולה אתה מחזיר על המזבח. ומנין אפילו לאיברים שפקעו מעל גבי המזבח קודם חצות שיחזיר ומועלין בהן לאחר חצות לא יחזיר ואין מועלין בהן ת''ל אשר תאכל האש וכו' כלומר עכולי עולה אתה מחזיר בין שפקעו בין שלא פקעו. אבל קודם חצות ואחר חצות נפקא לן מדכתיב כל הלילה והקטיר כל הלילה והרים, כדאית' ביומא [כ' ע''א] ובזבחים [פ''ו ע''ב] פי' הא דאמרינן כל הלילה והקטיר דכתיב היא העולה על מוקדה על המזבח כל הלילה דהיינו הקטרה, והא דאמרינן כל הלילה והרים אהאי קרא קאי דכתיב והרים את הדשן אשר תאכל האש את העולה וכו' דעל איברי עולה המאוכלין קאמר והרים כדדרשינן לעיל [ה''ד], והא דאמרינן לעיל [פר' א' הט''ו] שיהיו מתאכלין כל הלילה התם בשלא נתאכלו ועדיין יש בהן ממש [כ]דכתיב אשר תאכל האש את העולה פרט לאיברים שאינן מאוכלין ואם נתאכלו כל צרכן אפילו קודם חצות הרי הן דשן והם בכלל כל הלילה והרים את הדשן, וכשאמרו חצות לא אמרו אלא בפוקעין ובשרירי שעדיין צורתן קיימת וחזקה אע''פ שהן נשרפין, ומכיון שפקעו ואינו רשאי להחזיר כבר נעשית מצותן ויצאו מידי מעילה והכי אית' בזבחים פרק המזבח מקדש [שם]. [פירוש הראב''ד מכת''י]. יכול [עצים פי' יכול] ירים גחלים של עצים שאוכלו באש. יכול אברי עולה שלא נתעכלו. חותה מן המעוכלות הפנימיות אבל גבי גחלים של קטורת לא גרסי' מן המאוכלו' דמצותו בגחלי' דכתיב [ויקרא ט''ז י''ב] גחלי אש. ושמו בנחת כו' ונבלע היה במקומו כדאמרינ' בפ' כל שעה [כ''ו ע''א]. אצל המזבח סמוך למזבח בפ''ב דיומא [כ''ד ע''א] קא בעי תרומת הדשן בכמה ופשיט דלא יפחות משיעור קומץ. שסונקן (לגבי מזבח) לצדי מזבח כדי לעשות מערכה. ''סונקן'' גוררן ומסיר אותן ממקומן כמו המסנק את הטיט דמסכ' מקוואות [פ''ב מ''ו] וכן תנן במסכת תמיד פ''ב. שפקעו מעל גבי המזבח קודם חצות בפרק המזבח [זבחים פ''ו ע''א] תנינן לה. ת''ל אשר תאכל האש את העולה קרי לה עולה לאחר אכילת האש. 
<h3>[פירוש ר''ש משאנ''ץ]</h3>
------
מתני', עד שהיו שומעין קול, [צ''ל] עד ששומעין קול, תיבת שהיו נמחק. והן אומרים הגיע עת, תיבת עת נמחק. המזבח פינה את הגחלים הילך חותה, [צ''ל] המזבח ופינה את הגחלים אילך ואילך וחותה, תיבת הילך נמחק. הפנימיות ירד, [צ''ל] הפנימיות וירד. והם רצים ובאים, תיבות והם רצים ובאים בס''א אינו מיהו בזבחים [דף כ' ע''א] איתא, מבערב סולקין אותן, מבערב סונקין אותן, אות ל' נמחק. אין צדדים מחזיקין, [צ''ל] אין הצדדים מחזיקין. על הכבש כו' על גב תפוח תפוח, [צ''ל] ועל הכבש כו' על גבי התפוח ותפוח. עליו כשלש מאות, [צ''ל] עליו שלש מאות, אות כ' נמחק. 
<h3>[שיטה מקובצת]</h3>
------
מפרש ד''ה ולא שומעין את קולו וכו', עד שהיו שומעין את הקול, [צ''ל] עד ששומעין את קול, תיבת שהיו ואות ה' נמחק. ד''ה עד שהיו שומעין קול העץ וכו'. [צ''ל] עד ששומעין קול העץ, תיבת שהיו נמחק. ד''ה והן אומרין הגיע עת וכו', מן הכיור ומפרש. [צ''ל] מן הכיור מפרש, אות ו' נמחק. ד''ה ופינה את הגחלים אילך ואילך וכו', דשן והא דבעינן הכא מאוכלות משום. [צ''ל] דשן דהא דבעינן הכא מאוכלות משום, אות ו' נמחק. ד''ה והולך במזרחו של כבש וכו', אמות (בקרקע עזרה) מן (רגל) הכבש. [צ''ל] אמות דקרקע עזרה אינו מן הכבש, ותיבת רגל ל''ש ונמחק. שם, (והלך כעשר אמות מן הכבש ועדיין רחוק הוא מן המזבח עשרים) אליבא דמ''ד. מן תיבת והלך עד תיבת אליבא דמ''ד נרשם על כל תיבה קו למעלה להורות כי לפ''ד ראוי למחקו. שם, לא היה לה יסוד למזבח כלל וקרן דרומית מזרחית לא היה לה יסוד ופליגי. [צ''ל] לא היה לו יסוד למזבח כלל בקרן דרומית מזרחית ופליגי, אות ה' ו' נמחק, על תיבות לא היה לה יסוד נרשם על כל תיבה קו למעלה להורות כי לפ''ד ראוי למחקו. שם, בזבחים יש אומרים לא היה להם יסוד. [צ''ל] בזבחים איכא מ''ד לא היה לו יסוד, תיבות יש אומרים ל''ש, ואות ה' ם' נמחק. שם, בקרקע עוד שלשים ואחת. תיבת עוד נמחק. ד''ה ראוהו אחיו שירד וכו', מן הכבש ואז נתקרב אצלם. [צ''ל] מן הכבש ונתקרב אצלם, תיבת או נמחק. ד''ה מיד רצו אחריו וקדשו ידיהם ורגליהם מן הכיור וכו', עבודה רשאים ללכת. ס''א עבודה יש להם ללכת. ד''ה האברים והפדרים והחלבים שלא. והפדרים והחלבים שלא, אות ו' נמחק. שם, דשן. סולקין. [צ''ל] דשן סונקין, אות ל' נמחק. ד''ה החלו וכו', באמצע מזבח פעמים היה. [צ''ל] באמצע המזבח ופעמים שהיו ד''ה תפוח וכו', וכשהיה רבה כל כך. [צ''ל] וכשהיה רב כל כך, אות ה' נמחק. 
<h3>[שיטה מקובצת]</h3>
------
<h2> כ''ט ע''א.</h2>
החלו מעלין בגזירין — פי' גיזרי עצים חתיכות עצים שהיה מנהגם בכל יום עורכין המערכה ואח''כ נכנסין שני כהנים בשני גיזרי עצים ומשימין אותן על המערכה, דאמר הכתוב ''וערכו עצים על האש'' (ויקרא א', ז') וכן היו עושין כשמקריבין תמיד של בין הערבים. [הערוך ערך גזרגב]. כל העצים כשרים חוץ משל זית וכו' עד ושל עץ שמן — פי' לשון ישמעאל גנס מן אלצנובר והן איצטרובילין ובלעז פיניי. [הערוך ערך עץ]. באלו רגילין במרביות של תאנה של אגוז ושל עץ שמן — פי' ענפים גדולים. [הערוך ערך מרביותגב] סידר את המערכה הגדולה מזרחה וחזיתה מזרחה — פי' פני המערכה למזרח. תרג' ''וירא ישראל'' וחזא (שמות י''ד, ל''א). [הערוך ערך חזגב]. וריוח היה בין הגזירים שהיו מציתים את האליתא משם — פי' עצים קטנים להלהיב בהם עצי המערכה כדכתיב ''משני זנבות האודים העשנים האלה'' (ישעיה ז', ד'), ואליה הוא זנב ובאותן הזנבים הקטנים שהן אליתות מציתין את האור בעצים גדולים כאותה ששנינו לענין מערכה וריוח היה בין הגזירים שהיו מציתין את האליתא משם. [הערוך ערך אליתא0ב]. באומד חמש סאין גדולים. [הערוך ערך אמד]. ירדו ובאו ללשכת הגזית — פי' בנויה היתה הלשכה באבנים מפוסלות שוות, תרג' ''לא תבנה אתהן גזית'' (שמות כ', כ''ה) לא תבני יתהון פסילן. ויש מפרשין בדולה היתה הלשכה מן הלשכות האחרות ולא היתה נראית עד שיבא אדם לתוכה מן ''ויגז שלוים'' (במדבר י''א, ל''א). [הערוך ערך גזת]. החלו מעלין באפר על גבי התפוח ותפוח היה באמצע המזבח פעמים עליו ש' כור, אמר רבא, גוזמא. השקו את התמיד בכוס של זהב. אמר רבא, גוזמא. אמר רבי אמי, דברה תורה בלשון הבאי ערים גדולות ובצורות בשמים (דברים א' כ''ח) בשמים ס''ד אלא גוזמא, דברו הנביאים לשון הבאי ''ותבקע הארץ לקולם'' (מ''א א', מ') ותבקע ס''ד, אלא גוזמא, א''ר יצחק אמר שמואל, בשלשה מקומות דברו חכמים לשון הבאי, תפוח, גפן, ופרכת, לאפוקי מדרבא דאמר כוס של זהב גוזמא, קמ''ל, הני — אין, אבל התם — אין עניות במקום עשירות — ופי' גוזמא לשון הבאי ודבר הבאי אחד הוא, והוא כאדם שמגדל את הדבר הרבה ומוסיף בגידולו והוא כענין ''ערים גדולות ובצורות בשמים'' (דברים א', כ''ח) אשר בתורת משל הוא כשם שהשמים אתה מגביה ראשך בכל יכולת עד שתראה המקום שלמעלה הימנו, כך הערים האלה אי אתה רואה את ראש המבצר עד שתגביה ראשך ותשא עיניך בכל יכולתך, ואם במנין אתה תמה איך יאמר מנין שאין הדבר בקצבה ההיא כל שכן שאמר ותבקע מעשה שהיה ראוי לתימהון, והנה במנין לשון הבאי הרבה באמרן ''ואילו חיה אלף שנים פעמים'' (קהלת ו', ו') ואין זה מצוי באנוש. ''ולמך שבעים ושבעה'' (בראשית ד', כ''ד) לא קצבה מדוקדקת היא, ''מהכות כסיל מאה'' (משלי י''ז, י'), ''אלף גפן באלף כסף'' (ישעיה ז', כ''ג) ''ולקבל אלפא חמרא שתה'' (דניאל ה', א') הרי זה מנין שאי אפשר להיות כמשמעו שישתה אחד כנגד אלף אלא לשון הבאי הוא, והוא נקרא גוזמא כי הוסיף בעילויו של דבר, כלומר אילו היה בן אדם יכול לשתות כך היה זה שותה, אף כך הוסיף בעלוי תפוח כי פעמים עליו ש' כור, ובפרוכת ש' כהנים מטבילין אותה, כלומר כי לא נראה כמה הן והיו נראין לעינים כאשר יראו כורין הרבה והמטבילין נראין כאשר יראה קהל גדול כמשל בעלמא, וכן גפן וכיוצא בו, וכיון שחקרו אנשי התלמוד וראו כי לא בדקדוק נאמרו משניות הללו אלא הבאי גילו כי כן הם. ואשר אמרת מאי שנא הני מדדמי להו, כי באלה פורש בו כך וכל שפורש בו כך או שנודע שהוא כך כענין [חגיגה ט''ו ע''ב] מגדל הפורח באויר וכיוצא בו הרי הוא כמותו, וכל מה שלא נגלה בו כך אין לומר בו כן שאף במקרא יש לומר כן מאי שנא ''כי ה' אלהיך אש אוכלה הוא'' (דברים ד', כ''ד) מן ''כי ה' אלהיך הוא האלהים'' (שם ז', ט') אלא שאין לך להוציא דבר ממשמעו אלא בראיה אף כן דברי חכמים וכל דברי בני אדם כך — זאת תשובת רב שרירא ורב האי בנו הגאונים זצ''ל. [הערוך ערך גוזמא]. דתנן גפן של זהב היתה עומדת על פתחו של היכל ומודלה ע''ג כלונסות. פי' עץ ארוך כמין קנה של רומח, וכך תרגום (מלכים א' ז', ח') ושקופים שלשה טורים, וכלונסא תלת סידרין. 
<h3>[הערוך ערך כלנס ב]</h3>
------
בגיזרים. חתיכות עצים. במרביות של תאנה. ענפי תאנה. עץ שמן. אלצונבר. וחזיתה מזרחה. אמר בעל הערוך [חז ב'] תרגום וירא [בראשית י''ח ב'] וחזא. 
<h3>[פירוש רבינו נתן אב הישיבה]</h3>
------
החלו מעלין בגיזרין. מפ' בערוך [ערך גזר ב'] גזרי עצים, חתיכות עצים. שהיה מנהגם בכל יום לערוך המערכה ואח''כ נכנסין שני כהנים בשני גזירין של עצים ומשימין אותן על המערכה. וילפינן להו מונתנו עצים על האש. וכי כל העצים כשירין למערכה. דקתני סתם מעלין בגיזרין לסדר המערכה, דמשמע בכל מיני עצים. ומשיב הן. ודאי כל העצים כשרין חוץ משל זית וגפן וכו'. וטעמ' מפ' בגמר'. אבל באלו רגילין. כלומר רגילין יותר מכל העצים, מפני שהן המובחרין שבעצים. וחזיתי' מזרחה וכו'. כלומ' כלפי מזרח מניח הוא מעט בין העצים כעין חלון. ובגמ' [לקמן ל' ע''א] מפרש טעמא למר כדאית ליה ולמר כדאית ליה. דחזות הוא מלשון חזותא, כלומר חלון שרואין בו הרואים. וראשי הגיזרין הפנימיים. שכלפי המערב. היו נוגעים בתפוח. אליתא. עצים הקטנים שמציתין בהם את הגדולים. בררו משם. מלשכת דיר העצים. עצי תאנה יפין. לסדר את המערכה שניה של קטורת. כלומר שממנה מן המערכה שניה היו מכניסין גחלים למזבח להקטיר את הקטורת. ומקשי בתוספי צרפת [יומא מ''ה ע''א ד''ה ר''י] דהא לא קחשיב אלא שתי מערכות, מערכה גדולה ומערכה של קטורת, והיינו כר' יהודה דאמר בפ' טרף בקלפי [יומא מ''ג ע''ב] דשתים היו שם בכל יום, אבל לר' יוסי היו שלשה. ובר''פ קדשי קדשים [זבחים נ''ח ע''א] בעי לאוקמי הך מתניתין גופא דבררו משם עצי תאנה יפים אליבא דר' יוסי. לאו פירכא היא, דאי משום ההיא דפ' טרף בקלפי דבעי לר' יוסי שלש מערכות לאו ראיי' היא, משום דאיכא למימר דבפעם אחת כשהיה מסדר מערכה גדולה היה מסדר אותה של קיום האש ג''כ, דכולה כמו חדא מילתא היא, שהרי אותה של קיום האש היא באה בעבור גדולה, לפיכך לא קתני לה הכא במסכת תמיד, אבל במערכה של קטורת שהיא צורך פנים קתני לה באנפי נפשיה, מפני שהיא צורך פנים וצריכה ברירה יפה יותר ממערכה גדולה ומשל קיום. וראיה לדבר דקתני בהך (בבא) [מערכה] שניה של קטורת בלשון ביררו והתם לא קתני בלשון ביררו ש''מ דהכי הוה כדפרישית. ועוד מקשי בתוס' צרפת האיך יכול להיות שתי מערכות במזבח שעשה משה, מאחר שלא היה מקום מערכה כי אם אמה על אמה כדאיתא בזבחים פ' קדשי קדשים [ס''ב ע''ב] וגם הגזירין שעשה משה כמו כן היה ארכן אמה ורחבן אמה על אמה. וי''ל שהיו עושין בין הקרנות, דבין הקרנות היה אמה לכל צד וצד, והיה משים עצים עד שהיו הגחלים שם שני טפחים בגובה ורביעי' טפח, כי באמה על אמה ברום ב' טפחים ורביעי' יש לה די לה' סאין גחלים, לפי שיעור ששיערו חז''ל [עירובין ד' ע''ב] מ' סאין לאמה על אמה ברום ג' אמות. ולמ''ד התם [יומא מ''ה ע''א] שיותר היו, היה משים אותן בכל צדדים של קרנות. כי אם זה היה קצת תימא שהכהנים היה מזיק להם האש כשהיו הולכין סמוך לו כולי האי על הסובב. ובתוספי צרפת פי' שעל הסובב היו עושין, ואינו מתיישב יפה. מיהו יש לתמוה למה עשה משה [כל] כך קטן, אם מחמת (הכבוד) [הכובד], היה לו להרבות הלוים כדי שישאוהו בטוב. ואי נמי בעגלות כמו קרשים. כמנגד קרן מערבית דרומית. של מזבח החיצון היו מסדרין מערכה שניה (שיהא של גחלים עושין ה' סאין) [שיהיו עושין ה' סאין של גחלים], כדי להכניסו למזבח הזהב להקטיר עליהם הקטורת. וא''ת למה היו עושין מערכה שניה של קטרת בקרן מערבית דרומית ולא בקרן דרומית מזרחית, דהא מסברא הוא טפי עדיף התם משום דדרך ימין הוא. י''ל משום דכתיב ביה מלפני ה', לפיכך צריך לעשות במערב. ובשבת. היו מסדרין גזירין למערכה שניה. בעומד שמונה סאין גחלים. שכשמכניסין מהן למזבח פנימי ה' סאין לקטורת ישתייר עוד שם גחלים ע''ג המזבח החיצון, ששם היו מקטירין ב' בזיכין של לבונה של לחם הפנים. האברים ופדרים. דאמרינן לעיל (סוגרין אותו לצדדי המזבח מקטירן ב' אות למערכ') [סונקין אותן לצדדי המזבח היו מחזירין אותם למערכה]. הציתו שתי המערכות באש. מערכה [גדולה] ומערכה שניה של קטרת. ואין לומר בכאן האיך עיכול האברים ופדרים יקדום לתמיד של שחר. משום דעיכול אברים ופדרים סוף עבודת לילה הוא. ואליבא דאינהו דפליגי בפ' טרף בקלפי [יומא מ''ג ע''ב] דאמרי יותר משתי מערכות היו שם בכל יום, (ו)י''ל דהאי דקתני הכא הציתו שתי מערכות לאו דוקא ממש שתי מערכות, אלא אותן שתי מערכות שהיו חלוקין בסדור העצים, כמו של קטורת שהיתה צריכה בירור עצים יפים יותר מן האחרים כדפרשית לעיל, והנך כולהו כחדא חשבינן להו. ירדו ובאו להם ללשכת הגזית. כדי לפייס פייס שני, כדמפרש בפירקי' אחרינא דלקמן [ל' ע''א]. 
<h3>[פירוש הראב''ד הנדמ''ח]</h3>
------
החלו מעלין בגיזרין לסדר את המערכה וכל העצים כשרים למערכה חוץ משל זית ושל גפן אבל באלו היו רגילין בענפים של תאנים ושל אגוז ושל עץ שמן, סידר [את] המערכה גדולה מזרחה וחזיתה מזרחה כמין חלון פתוח למזרח מאי טעמא רב הונא ורב חסדא (ל' א') חד אמר כדי שתהא הרוח מנשבת בו וחד אמר שיהו מציתין את האליתין משם הם זנבות עצים קטנים וריוח היה בין הגזרין שהיו מציתין גם משם את האליתין. אחר כך בררו מדיר העצים עצי תאנה יפים לסדר המערכה שניה של קטרת מכנגד קרן מערבית דרומית משוכה מן הקרן כלפי צפון ארבע אמות ובה כמין חמש סאין גחלים ובשבת עושין בה כמין שמנת סאין גחלים מפני שעליה מקטירין בכל שבת שני בזיכי לבונה של לחם הפנים (ע''פ לשון הרמב''ם תמידין ומוספין פ''ב ה''ח), האיברים והפדרים שלא נתאכלו מבערב מחזירין אותן למערכה, הציתו שתי מערכות באש וירדו ובאו ללשכת הגזית (תמיד כ''ט א'). אמרינן במסכת יומא פרק שני (כ''ו ב') שמצוה לעלות בשני גיזרין של עץ [עם] תמיד של שחר יתר על עצי המערכה שנאמר ובער עליה הכהן עצים (ע''פ רמב''ם שם ה''ב). 
<h3>[סמ''ג עשין סימן קצ''א קצ''ב]</h3>
------
נחזור לסדר עבודתינו, ואחר כך אותו כהן שתרם הדשן יסדר עצים בראש המזבח מערכה גדולה של אש במזרח המזבח ויהא מראה שהתחיל לסדר מן (המזבח) [המזרח]. וריוח היה בין הגיזרין. וראשי הגיזירין הפנימיים היו נעוצין בדשן שבאמצע המזבח ונקרא תפוח. ואחר כך חוזר ובורר עצי תאינה יפים ומסדר מערכה שנייה של קטרת מנגד קרן מערבית דרומית משוכה מן הקרן כלפי צפון ארבע אמות. ובה כמו ה' סאין (גדולים) [גחלים]. ובשבת, הואיל ומקטירין עליה שני בזיכי לבונה של לחם הפנים, עושין אותה כמו ח' סאין (גדולים) [גחלים]. ואחר כך מעלה עוד שני גזירי עצים ומניחן על המערכה גדולה להרבות האש. ומעלה בכל מקום מן (המזרח) [המזבח] ומצית בה האש. ולא יצית האש למטה ויעלה אותה למזבח, אלא במזבח עצמו מציתין, שנאמר [ויקרא ו'], ואש המזבח תוקד בו, מכאן להצתה שלא תהיה רק בראש המזבח. וכל אלו המערכות מן התורה, שנאמר [שם א'], ונתנו בני אהרן הכהן אש על המזבח. שמצוה להביא אש אע''פ שאש יורד מהשמים. על מוקדה על המזבח, זה המערכה גדולה. [ו]אש המזבח תוקד בו, מערכה שלישית לקיים ולהצית האש. ומערכה שנייה, היא לחתות ממנה לקטרת. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ב]</h3>
------
המשנה השניה החלו מעלין את הגזירין פי' כבר בארנו במסכת יומא שהזוכה לתרום הוא מסדר את המערכה והוא שבכל בקר עורכים עצים ועושין בראש המזבח מערכה גדולה והוא גם כן מעלה שני גזירי עצים יתר על עצי המערכה ואמר עכשו שאחר דשון המזבח ביום שצריך לכך החלו מעלין את הגזירים לסדר את המערכה ולפי דרכו ביאר ענין עצי המערכה והוא ששאל וכי כל העצים כשרים למערכה והוא משיב לעצמו הן חוץ משל זית ושל גפן ופרשו בגמ' משום יישוב ארץ ישראל ואף בגפן יש בו טעם אחר מפני שממהר לעשות אפר ואע''פ שכלם כשרים נוהגים היו במורביות של תאנה ושל אגוז ושל עץ שמן ופרשוה בגמ' בתאנה מדברית שאין פירותיה ראויין לאכילה.
סידר את המערכה גדולה פי' כבר בארנו ששלש מערכות היו עושין בכל יום אחת מערכה גדולה שעליה מקריבין התמיד עם שאר הקרבנות ומערכה קטנה בצדה שממנה לוקחים אש במחתה להקטיר קטורת ומערכה שלישית שלא היתה משמשת כלום אלא לקיום מצות האש לבד שנאמר [ויקרא ו'] אש תמיד תוקד על המזבח ואמר עכשיו סידר מערכה גדולה מזרחה כלומר שכשהוא בא לסדר מערכה גדולה מסדרה במזרח המזבח וחזיתה מזרחה ופי' חזית הוא ענין סימן על דרך מה שאמרו בראש בבא בתרא [ב' ע''א] ועושה חזית מכאן כלומר שיהא לו סימן שהכותל שלו כך הוא אומר כאן שיעשה אי זה סימן במזרח המזבח שיהא אות לכל הרואה שמשם הותחלה המערכה וראשי הגזירים הפנימיים ר''ל ראשים הפנימיים של גזירים היו נוגעין בתפוח והוא הדשן שבאמצע המזבח וריוח היה בין שני הגזירים שהיו מציתים בו את האליתא והיא חתיכת עץ גדולה שתעשה ממנה גחלת גדולה שממנה מדליקין מערכה קטנה לקטרת ואחר כך כורכין עצי תאנה יפים לסדר מערכה שניה לקטרת ועושה אותה כנגד קרן מערבית דרומית משוכה מן הקרן כלפי צפון ארבע אמות ומה שאמר בעומד חמש סאין (גדולים) [גחלים] כלומר ששיעורה היה באומד כך כלומר בקרוב לזה השיעור ר''ל באומד יתר מעט או פחות מעט כלומר שהיו משימין כל כך עצים ששיעור האפר היוצא מהן היה בשיעור זה ובשבת באומד שמנה סאין (גדולים) [גחלים] וזה שהיו מוסיפים בה מפני ששם היו נותנים שני בזיכי לבונה של לחם הפנים ואיברים ופדרים שלא נתאכלו מבערב שכבר ביארנו שהיו סונקים אותם לצדי המזבח או על הכבש כנגד הסובב עכשו מחזירין אותם למערכה ונותנין אותם בצדי מערכה גדולה ואין עושים להם מערכה שלישית ומ''מ ביומא התבאר שעושין מערכה שלא היתה משמשת כלום כמו שביארנו וזה שאמר אחר כן הציתו שתי מערכות באש וירדו לא חש להזכיר את השלישית ומ''מ אחר הדלקת כלם היו יורדים ובאים ללשכת הגזית. זהו ביאור המשנה ולא נתחדש עליה בגמ' דבר. 
<h3>[חדושי המאירי]</h3>
------
מלהוציא את הדשן. חוץ למחנה כשהיה רבה על המזבח. גזירין. הם בקיעות גדולות משופות דכתיבא) וערך עליה עצים מלמד שטעון שני גזירין. סידר את מערכה גדולה. מקרבה למזרחו של מזבח. וחזיתה. עושה במערכה כמין חלון לצד מזרח כתרגום וירא וחזה לכך קוראין החלון חזות. וי''מ גבולה כמו [מ''א ז' ד'] מחזה אל מחזה. שהיו מציתין את האליתא. הם חריות וקיסמין להבעיר את המערכה. עצי תאנה. לפי שנתקן בה אדם הראשון. לקטורת. ליקח ממנו גחלים להכניסם לפנים על המזבח הזהב להקטיר עליו ולמה צריך מערכה אחרת לגחלים הללו ולא היו לוקחים ממערכה גדולה [ילפינן] בפרק טרף בקלפי [יומא מ''ה ע''א] מקרא היא העולה על מוקדה על המזבח כל הלילה זו מערכה גדולה. ואש המזבח תוקד בו זו מערכה שניה של קטורת. כנגד קרן מערבית דרומית. שהיא סמוך לכבש דכתיב בקטורת יוה''כ ולקח מלא המחתה גחלי אש מעל המזבח מלפני ה' כלומר מקום שהוא סמוך לפני ה' ומיניה ילפינן קטורת דעולת תמיד. משוך מן הקרן כלפי צפון. ד' אמות מפרש בפרק קדשי קדשים [זבחים נ''ח ע''א] דסבר האי תנא דכולו המזבח בצפון עזרה קאי והיה סוף המזבח כנגד חציו של פתח ההיכל ופתח היה ה' אמות בצפון וה' אמות בדרום. וד' אמות שמרחיק מן הקרן הם אמה יסוד ואמה רוחב ואמה קרן ואמה מקום הילוך רגלי הכהנים נשאר עדיין אמה כנגד הפתח ואם היה מרחיק יותר לא הוה לפני ה'. ובאומד ה' סאין. היה נותן שם עצים שהיה אומד בדעתו כשישרפו שישארו שם ה' סאין גחלים כדי שיוכל לחתות מהן בריוח סאי גחלים. ובשבת מרבה עצים שישאר באומד שמונה סאין. כדי שישארו גחלים להקטיר עליו שני בזיכי לבונה. מחזירין אותן. מצד המזבח ומן הכבש ומן הסובב על המערכה ואין בזה משום שלא יהיה דבר קודם לתמיד של שחר דהיינו דוקא בקרבן שיקרב היום. גמ'. אמר רבא גוזמא. הא דקתני פעמים יש עליו כשלש מאות כור דבר גוזמא היא כאדם הרואה דבר גדול מגזם בשפתיו יתר לומר יותר מה שהוא. השקו את התמיד. קודם השחיטה כדי שיהא נוח להפשיטו. לשון הבאי. כהדיוט שאינו מדקדק בדבריו לכוין האמת. ור' יצחק בר נחמני. לא חשיב השקו את התמיד בכוס של זהב דאין עניות במקום עשירות. גפן של זהב. עשוייה כמין דלית של גפן. ובירושלמי מפרש ששלמה בחכמתו נטע גפן של זהב והיא מוציאה פירות של זהב בכל שנה והוא זהב פרווים. ובבית שני עשוי כמין דלית של גפן. מי שמתנדב עלה או גרגיר. של זהב. [פירוש הרא''ש]. א) [צ''ל ובער עליה הכהן עצים]. 
<h3>[חשק שלמה על פי' הרא''ש]</h3>
------
וכי כל העצים כשרים למערכה היו כל העצים כשרים חוץ משל זית וגפן. עץ שמן. קמן בלעז. סידר את המערכה גדולה וחזיתה מזרחה. כלומר מניח בין העצים ריוח מעט כעין חלון לצד מזרח. אליתא. עצים קטנים שמסיקין מהן את הגדולים. לסדר את המערכה שניה לקטורת. שממנה היו מכניסין גחלין למזבח הזהב להקטיר הקטורת. וכנגד מערבית דרומית. מסדרין המערכה שניה. ובאומד חמש סאין גחלים. היו מכניסין בכל יום להיכל. ובשבת. מוסיפין באומד ח' סאין גחלים. ששם. באותן ג' סאין שמוסיפין שם היו נותנין בזיכי לבונה של לחם הפנים. האברים והפדרים. שסילקו בשעת שהעלו הדשן החזירום למערכה גדולה. [גמ'] השקו את התמיד בכוס של זהב. כדי שיהא נוח להתפשט עורו. בשל זהב היינו גוזמא. אין עניות במקום עשירות. וברור דשל זהב הוי. 
<h3>[רבינו גרשום]</h3>
------
והמצוה הכ''ט היא שצונו להבעיר האש על המזבח בכל יום תמיד והוא אמרו יתעלה (ר''פ צו) אש תמיד תוקד על המזבח לא תכבה. וזה לא יתכן אלא במה שצוה להתמיד להשים עצים בבקר ובין הערבים כמו שהתבאר בשני מן יומא (כ''ד:00, כ''ו:—כ''ח.) ובמסכת תמיד (פ''ב). ובבאור אמרו (ספרא פ' ויקרא ספ''ה, יומא כ''א:0000, נ''ג.., ערובי' ס''ג.) אע''פ שהאש יורד מן השמים מצוה להביא מן ההדיוט. וכבר התבארו משפטי מצוה זו ברביעי מן יומא (ל''ט.., מ''ה.:00, מ''ו:) ושני מתמיד. כלומר מצות מערכות האש שייעשו בכל יום במזבח. 
<h3>[ספר המצות לרמב''ם — עשין כ''ט]</h3>
------
הזהירה תורה להדליק אש בכל יום על המזבח (ע''פ רמב''ם הקדמת הלכות תמידין ומוספין אות ב'). וכן הזהירה תורה לעשות תרומת הדשן בכל יום, שנאמר בפרשת צו (ויקרא ו' ב'—ו') זאת תורת העולה היא העולה על מוקדה על המזבח כל הלילה עד הבקר ואש המזבח תוקד בו, ולבש הכהן מדו בד ומכנסי בד ילבש על בשרו והרים את הדשן אשר תאכל האש את העולה על המזבח ושמו אצל המזבח, ופשט את בגדיו ולבש בגדים אחרים והוציא את הדשן אל מחוץ למחנה אל מקום טהור, והאש על המזבח תוקד בו לא תכבה ובער עליה הכהן עצים בבקר בבקר וערך עליה העולה והקטיר עליה חלבי השלמים, אש תמיד תוקד על המזבח לא תכבה. 
<h3>[סמ''ג עשין סימנים קצ''א, קצ''ב]</h3>
------
להיות אש על המזבח בכל יום תמיד, שנאמר [ויקרא ו'] אש תמיד תוקד על המזבח, ובא הפירוש של תמיד, כלומר להשים בו עצים בבקר ובין הערבים. ובביאור אמרו זכרונם לברכה [יומא כ''א ע''ב] אף על פי שהאש יורד מן השמים מצוה להביא מן ההדיוט. ואל יקשה עליך לאמר מה היא מצוה זו, והלא על כל פנים היה להם להבעיר אש לצורך הקרבן שנתחייבו להקריב, ובלא אש אי אפשר, כי מצוה זו בפני עצמה היא, כי מלבד אש הצריך לקרבן היו בוערים אש במזבח במצוה זו, וכמו שדרשו זכרונם לברכה [שם מ''ה ע''א] שלש מערכות של אש מן הכתובים, כמו שנכתוב בדינין של מצוה זו. משרשי מצוה. הקדמה, ידוע הדבר בינינו ואצל כל חכם כי ניסים גדולים אשר יעשה האל אל בני אדם בטובו הגדול לעולם יעשה דרך סתר, ונראים העניינים נעשים קצת כאילו הם בדרכי הטבע ממש או בקרוב לטבע, כי גם בנס קריעת ים סוף שהיה נס מפורסם כתוב שם [שמות י''ד] ויולך יי את הים ברוח קדים עזה כל הלילה וישם את הים לחרבה ויבקעו המים. והמשכילים יבינו כי עניין סתר זה למעלת האדון ושפלות המקבל. ומזה העניין ציוונו להבעיר אש במזבח, אף על פי ששם יורד אש מן השמים, כדי להסתיר הנס. לפי הדומה שהאש היורדת לא היתה נראת בירידתה מן הטעם שאמרנו חוץ מיום שמיני של מילואים [ויקרא ט'] ושל גדעון [שופטים ו'] ומנוח [שופטים י''ג] שהיתה נראית. ועדיין אנו צריכין לומר מהו עניין המצוה להדליק אש על המזבח מלבד האש הצריך שם לקרבן. ונראה על צד הפשט שהוא כעניין מה שכתבנו במצות לחם הפנים, שהאדם מתברך לפי מעשיו שהוא עוסק בהם לרצון בוראו. ועל זה הדרך אמרנו שברכה מצויה בכל לחם חול מתוך עסקינו במצוה בלחם קדש, כאילו תאמר על דרך משל שהברכה תתפשט במינה. וכמו כן הוא עסק המצוה באש בכל יום שיתברך האדם בעניין האש שבו, ומהו אש זה, הוא הטבע שבאדם, כי מן הארבעה יסודות שבאדם הוא אש והוא ראש לארבעתן, כי בו יתחזק האדם ויתנועע ויפעל, ועל כן צריכה הברכה בו יותר. ועניין הברכה הוא שלימות, כלומר דבר שאין בו חסרון ולא מותר, וכן האש שבאדם צריך לברכה זו שיהא ממנו באדם מה שצריך אליו, לא פחות כי יחלש כוחו, ולא יותר כי ישרף בו כדרך בני אדם שמתים בתוספת האש בהם יותר מדאי והוא הקדחת. ובני אהרן הוסיפו באש מבלי שנצטוו [ויקרא י'], ונוסף גם בהם אש ונשרפו, כי לפי פעולת בני אדם יבואו ענשיו או תנוח ברכת יי בו.
מדיני המצוה מה שאמרו זכרונם לברכה [יומא כ''א ע''ב] שאף על פי שהאש ירדה מן השמים בימי משה מצוה להביא מן ההדיוט, שנאמר [ויקרא א'] ונתנו בני אהרן הכהן אש וגומר. ובבקר היו עורכין עצים ועושים בראש המזבח מערכה גדולה של עצים, שנאמר [ויקרא ו'] ובער עליה הכהן עצים בבקר בבקר. ומלבד העצים הערוכים על המערכה מצוה על הכהן להעלות למזבח בשני גזירין של עץ, שנאמר ובער עליה הכהן עצים, ומיעוט עצים שנים. וכן מוסיפים גם כן שני גזירין עם תמיד של בין הערבים ומעלין אותם שני כהנים, שנאמר [ויקרא א'] וערכו, ושל שחר כהן אחד. ושלש מערכות של אש היו עושים במזבח בכל יום. הראשונה גדולה שעליה מקריבין התמיד עם שאר קרבנות, שנייה בצדה קטנה ממנה שממנה לוקחין אש במחתה להקטיר קטרת בכל יום, ומערכה שלישית אין עליה כלום אלא לקיים מצות האש, שנאמר [ויקרא ו'] אש תמיד תוקד בו וכולי. ושלש כתובים בעניין שהם מורים על שלש מערכות אלה כמו שלמדנו מפי השמועה, שאמרו זכרונם לברכה [יומא מ''ה ע''ב] על מוקדה זו מערכה גדולה, ואש המזבח תוקד בו זה מערכה שנייה של קטורת, והאש על המזבח תוקד בו זה מערכה שלישית של קיום האש. ויתר פרטיה מבוארים בפרק ד' מיומא ושני מתמיד. ונוהגת בזמן הבית בזכרי כהונה, ואם לא הבעירו הכהנים מערכה שלישית במזבח בטלו מצות עשה זו. 
<h3>[ספר החינוך מצוה קל''ב]</h3>
------
המצוה כ''ח להבעיר אש על המזבח בכל יום תמיד [סהמ''צ עשין כ''ט. רמב''ם תמידין ומוספין פרק ב' ה''א—ז'], שנאמר [ויקרא ו' ה'] אש תמיד תוקד על המזבח וגו'. סדר המערכה עורכין בבקר עצים ועושין מערכה גדולה של אש, ומצוה לעלות עם שני גזרים עצים בתמיד של שחר יתר על עצי המערכה [תמיד כ''ט ע''א, רמב''ם שם ה''ב]. וכן מוסיפין שני גזרין עם תמיד של בין הערבים [יומא כ''ו ע''ב]. ועושין מערכה אחרת מלבד המערכה הגדולה שממנה לוקחים נר במחתה להקטיר קטרת [שם מ''ג ע''ב, מ''ה ע''א, רמב''ם שם ה''ד]. ומערכה שלישית אין עליה כלום לקיים מצות האש שנאמר [ויקרא ו' ו'] אש תמיד תוקד. ענין מצוה זו מבוארת במה שהיה צריך לתמידין ולשאר קרבנות, ואפשר שהכונה להיות בו האש תמיד ככונת הר''ם [מורה נבוכים ח''ג פמ''ה] בענין הקטרת שהאש שורף ומעביר כל עפוש וכל ריח רע, וגם לגדולת המזבח ומעלתו כדרך בתי המלכים. ואפשר שיש הערה בסוד המערכות. ובמה שאמרו רבותינו [יומא כ''א ע''ב] אעפ''י שהאש יורדת מן השמים מצוה להביא מן ההדיוט, למכוון בענין הקרבנות, לכליון כחות הגוף ולהערה נפשית, ואעפ''י שהאש ההוא מן השמים מצוה להביא מן ההדיוט, שעם ההערה באש יורד אש מן השמים, צריך אש ההדיוט שהוא המוציא שכלו מן הכח אל הפועל בהערתו ופעולתו. 
<h3>[הבתים — ספר המצוה]</h3>
------
וכן שנינו בפרק כל קרבנות ציבור (מנחות פ''ז א') תמימים יהיו לכם ונסכיהם, יש במשמע שגם הנסכים יהיו תמימים ונבחרים, ולא יביא יין מעושן (ע''פ רמב''ם איסורי מזבח פ''ו הל' א' ע''ש) ומתוק והמבושל שהרי מחמת הבישול נשתנה מטעמו (עי' שם הל' ט'), ולא סלת שהתליעה ולא בלולה בשמן שריחו רע וטעמו רע, וכן עצי המערכה לא יהיו אלא נבחרים ולא יהיה בהן תולעת, ואין מביאים עצים מבניין שנסתר (אלא) [ו]לא יביאו לעולם אלא חדשים (ע''פ הל' א'—ב' שם). ושנינו במסכת תמיד (כ''ט א') שכל העצים כשרים למערכה חוץ משל זית ושל גפן משום ישוב ארץ ישראל. 
<h3>[סמ''ג לאוין סימנים שי''ח—שי''ט]</h3>
------
מסכת תמיד פרק ראוהו אחיו (כ''ט א') כל העצים כשרים למערכה חוץ משל זית ושל גפן. הני מאי טעמא לא, אמר רב פפא משום דקטמי, ר' אחא בר יעקב אמר משום ישוב ארץ ישראל. פי' קיטמא, אפר. כלומר, שאין דולקין היטב. ויש נסחא דקטרי, פי' עשן. ומזה הטעם אמרו פרק החובל (ב''ק צ''א ב') אמר רב דקלא דטעין קבא אסור למקצייה. וכן מה שאמרו (תוספתא ערכין פ''ה הלכה ט') אל יסתור אדם ביתו לעשות גנה, וכיוצא בזה. 
<h3>[כפתור ופרח לרבינו אשתורי הפרחי פ''י]</h3>
------
וערכו עצים [ויקרא א']. ותנן התם [תמיד כ''ט ע''א] כל העצים כשירות למערכה חוץ משל זית ושל גפן, לפי שמעלין לגבוה מה שיוצא מהן שמן למנחות ויין לנסכים, לפיכך מצילין אביהן מן האש של מערכה. מכאן פסק שהבן טוב מציל אביו שהוא רשע מגיהנם. וכן מצינו שאברהם אבינו הציל תרח אביו מגיהנם שנאמר (בראשית ט''ו ט''ו) ואתה תבא אל אבותיך בשלום. וכן נדרש בקהלת [רבה ד' א'] והנה ראיתי את דמעת העשוקים מיד עושקיהם כח, מדבר קרא בכעס קטנים שמתו בעון אביהם רשעים, ולעתיד לבא יהיו אותן בנים קטנים שלא פשעו עם כיתות צדיקים, ואביהם רשעים יהיו עם כיתות רשעים. ויבא [אליהו] ז''ל וילמד אותם בניי, אמרו לפני הקב''ה רבש''ע מי מרובה מידה טובה או מידת פורענות מידה טובה מרובה, או נהיה עם כיתות אבותינו או אבותינו יהיו עם כיתות שלנו וכן יאמרו לפני הקב''ה. אומר להם הקב''ה יפה למדת סניגוריא, אז יפדו אביהם ויביאו אותם בזכותם עם כיתות הצדיקים. וזהו וראיתי את דמעת העשוקים ומיד עושקיהם כח, הא למדת שהבנים מצילין האבות. 
<h3>[פסקי רבינו אביגדור צרפתי מבעלי התוספות פרשת ויקרא]</h3>
------
[פסחים פ''ב ע''א] ת''ר באו לשרפו בחצרותיהן מעצי המערכה אין שומעין להם חיישינן דלמא פיישי מינייהו ומדליקו תחת תבשילו ואתי בהו לידי תקלה. מעצי עצמן לפני הבירה אין שומעין להם שלא לבייש מי שאין לו. אי נמי שמא ישארו לו ויקחם ויחשדוהו הרואים כי עצי הקדש לקח. ואם הם קני וחוורתא כגון קוצים וחריות שאין ראוין למערכה כדתנן בתמיד [כ''ט ע''א] באלו הן רגילין להביא במורביות של תאנה ושל אגוז ושל עץ שמן, מונעין אותו שלא לבייש את מי שאין לו. 
<h3>[רבינו חננאל — פסחים]</h3>
------
[יומא מ''ה ע''א] מתני'. בכל יום היו שם ארבע מערכות והיום חמש, דברי ר' מאיר. ר' יוסי אומ' בכל יום שלש והיום ארבע. ר' יהודה או' בכל יום שתים והיום שלש. ת''ר, בכל יום היו שתים מערכות והיום שלש, אחת מערכה גדולה ואחת מערכה קטנה שנייה שלקטרת ואחת שמוסיפין בו ביום, דברי ר' יהודה. פי' הכי תנן בפרק שיני דתמיד [מ''ד], סידר את המערכה גדולה כול' עד ביררו משם עצי תאינה יפים לסדר המערכה שנייה לקטרת מכנגד קרן דרומית מערבית, משוך מן הקרן כלפי צפון ארבע אמות באומד חמש סאין גחלים, ובשבת באומד שמונת סאין גחלים, ששם היו נותנין שני בזיכי לבונה שללחם הפנים. האיברים והפדרים שלא נתעכלו מבערב מחזירין אותן למערכה. ר' יוסי אומ' בכל יום שלש, והיום [ארבע] אחת שלמערכה גדולה, ואחת ממערכה שנייה שלקטרת, ואחת שלקיום האש, ואחת שמוסיפין בו ביום. פי' מערכה אחת היו עושין לקיום האש, כי המערכה שלקטרת היו לוקחין ממנה הגחלים לקטרת, וממערכה גדולה שהיו נותנין עליה איברים ופדרים שמא לא היתה דולקת, לפיכך היו עושין מערכה אחרת שלא היו מקטירין עליה כלום, וגם לא היו לוקחין ממנה שיתקים האש על המזבח תמיד, אינמי יש לומר שאם תחסר המערכה גדולה היו מוסיפין עליה מזאת. ר' מאיר או' בכל יום ארבע והיום חמש, אחת מערכה גדולה, ואחת מערכה שנייה שלקטרת, ואחת שלקיום האש, ואחת שלאיברים ופדרים שלא נתעכלו מבערב, ואחת שמוסיפין בו ביום. דכולי עלמא מיהת תרתי אית להו, מנלן, אמ' קרא [ויקרא ו'] היא העולה על מוקדה על המזבח כל הלילה זו מערכה גדולה, ואש המזבח תוקד בו זו מערכה שנייה שלקטרת. ור' יוסי דקיום האש מנא ליה, מוהאש על המזבח תוקד בו. ור' מאיר איברים ופדרים שלא נתעכלו מבערב מאי עביד להו, מהדר להו למערכה גדולה. [מ''ה ע''ב] דכול' עלמ' מוסיפין בו ביום אית להו מנלן מוהאש, ואפי' למאן דלא דריש ו', וה' דריש. 
<h3>[פסקי הרי''ד — יומא]</h3>
------
[ויקרא ט''ז י''ב] מעל המזבח יכול כולו ת''ל אשר לפני ה' הא כיצד הסמוך למערב. [תורת כהנים אחרי מות פ''ג ה''ו]. מביא מן הסמוך למערב כלומר מערכה אחרת עושין למערבו של מזבח להכניס ממנו לפני לפנים. [פירוש הראב''ד מכת''י]. מן הסמוך למערב. שיהיו עושין מערכה שנייה במערב המזבח לצורך (הקטרה) [הקטרת] כדתנן בפ''ב דתמיד [כ''ט ע''א]. 
<h3>[פירוש ר''ש משאנ''ץ]</h3>
------
לקטורת, שמן המערכה שניה היו מכניסין גחלים למזבח להקטיר את הקטורת. מערכה שניה של קטורת, שהייתה מערכה שניה כנגד קרן מערבית דרומית, ומשוך מן הקרן כלפי צפון ד' אמות. בעומד, כמו באומד. ה' סאין גחלים, שמשם היה חותה לצורך קטורת ה' סאין, שמסדרין עצים כל כך למערכה שניה שיהיו עושים ה' סאין גחלים, כדי להכניס למזבח הזהב להקטיר קטורת עליהם. ובשבת, היה מסדר כל כך עצים כשעור שיהיו עושין ה' סאין גחלים, כדי שכשמכניס מהם למזבח הפנימי ה' סאין לקטורת, ישתייר עוד שם גחלים ע''ג המזבח החיצון, ששם יהיו מקטירין שני בזיכי לבונה של לחם הפנים. ובשבת, היו מוסיפין. ששם, על מזבח החיצון. נותנים בזיכי לבונה של לחם הפנים, שמקטירין משבת לשבת. ואברים ופדרים שלא נתעכלו מבערב, שסילקן לצידי המזבח דאמרינן לעיל [כ''ח ע''ב] דסונקין אותם וסודרין בסובב על הכבש. מחזירין אותן למערכה, גדולה. הציתו, הדליקו כמו ויצת אש בציון [איכה ד']. ירדו ובאו להם ללשכת הגזית, הלשכה היתה בנויה באבני גזית פסולות שוה, תרגומ' לא תבנה אתהן גזית [שמות כ'] פסילן. וי''מ, בדולה היתה הלשכה מן האחרות, ולא היתה גבוהה אלא שיבוא האדם לתוכה כמו ויגז שלוים [במדבר י''א]. ל''א, גזית שגוזזין שם הלכה. 
<h3>[שיטה לרבינו שמואל ב''ר יצחק]</h3>
------
וריוח היה בין הגזירין. משוך מן הקרן. מצד מערב כלפי צפון בעומד חמש סאין. שמסדרין עצים כל כך למערכה שניה שיהו עושין ה' [סאין] גחלים כדי להכניסם למזבח הזהב להקטיר עליהן הקטרת. ובשבת מסדרין גיזרין בשיעור שיהו עושין ח' סאין גחלים, כדי שכשמכניס מהם למזבח הפנימי ה' סאין לקטרת ישתייר עוד שם גחלים על גבי המזבח החיצון ששם היו מקטירין שני בזיכי לבונה של לחם הפנים. האיברים והפדרים [דאמרי'] לעיל דסונקין אותן לצידי המזבח. מחזירין [אותן] למערכה. הציתו שתי המערכות באש. מערכה גדולה ומערכה שניה. ירדו ובאו ללשכת הגזית. ושם אמ' להם הממונה. כו'. אמר רבא גוזמא הא דתני בשלש מאות כור. השקו את התמיד כדי שתהא נח להפשיט. בכוס של זהב היינו גוזמא. ובצורות בשמים והי' הבאי. ותבקע הארץ לקולם גוזמא. 
<h3>[פירוש רבינו שמעיה]</h3>
------
[יומא ל''א ע''ב] גמר לטבול וללבוש ולקדש אז היה מסדר מערכה גדולה. ובכל יום היו שם שלוש מערכות בראשו של מזבח, האחת מערכה גדולה שעליה מקריבין התמיד ושאר הקרבנות, ומערכה שניה היתה קטנה הימנה וממנה לוקחין אש במחתה להקטיר קטורת בכל יום, ומערכה שלישית לא היתה משמשת כלום אלא לקיום האש שהצריך הכתוב (ויקרא ו') אש תמיד תוקד על המזבח לא תכבה. וביום הכפורים היה שם מערכה רביעית וממנה היה מכניס אש לפני לפנים וכדדייקא לי בהדיא שמעתא דשלהי פרק טרף בקלפי (יומא מ''ה ע''א). וראיתי מי שכתב שהיתה לעטר המזבח ולהדרו, ומה שכתבנו עיקר וכן פירש''י ז''ל בסוף [פרק] (הממונה) [טרף בקלפי] (שם). היכן היו סדורות מערכות אלו. מערכה גדולה היתה סדורה באמצע המזבח, ומערכה שנייה כנגד קרן מערבית דרומית (משונה) [משוך] מן הקרן כלפי צפון ארבע אמות כדאיתא בפרק שני דתמיד (כ''ט ע''א), אבל מערכה שלישית של קיום האש לא מצינו לה מקום מיוחד אלא עושה אותה בכל מקום שירצה במזבח. אחר שערך המערכות היה נותן שני גזרי עצים במערכה גדולה שנאמר (ויקרא ו') ובער עליה הכהן עצים בבקר בבקר וגו'. ונותן היה האש במערכות הללו, ואע''פ שהאש יורדת מן השמים מצוה להביא מן ההדיוט שנא' (ויקרא א') ונתנו בני אהרון אש על המזבח. ואחר כך מדשן מזבח הפנימי ומטיב חמש נרות במנורה. 
<h3>[תלמיד הרשב''א — יומא]</h3>
------
וההיא דתנן תפוח היה באמצע המזבח פעמים עליו כשלש מאות כור. ואמר רבא גוזמא וכן השקו את התמיד בכוס של זהב ודאמר ר' אמי דברה תורה לשון הבאי וכו' ששאלת בשלמא ערים גדולות ובצורות בשמים ותבקע הארץ לקולם לשון בני אדם להרבות השבח דברו אלא תפוח היה וגפן ופרכת מפ' בהו כמה מבני היכה הוה גוזמא והיכי מיתו רבנן גוזמא במיליהו ואומרי' דברי הבאי כדפרישו הגאונים שלא היה ולא הוא ולא יהיה מאי שנא הני מילי מדראמי להו. פירוש גוזמא ופי' לשון הבאי ודברי הבאי אחד הוא והוא כאדם שמגדל את הדבר הרבה ומוסיף בגידולו ובלשון ישמעאל אל תכלא גואל תגאי ואל תנתאי והוא בענין ערים גדולות ובצורות בשמים אשר בתורת משל הם כשם שהשמים אתה מגביה את ראשך בכל יכולת עד שתראה את המקום של מעלה ממנו כן הערים האלה אי אתה רואה את ראש המבצר עד שתגביה את ראשך ותשא עיניך כל יכלתך (כמנין) [במנין] אתה תמה איך יאמר מנין שאין הדבר בקצבה ההיא כל שכן מעשה שאמור ותבקע מעשה שהיה ראוי לתמהון והנה במנין לשון הבאי הרבה כאמרך ואלו חיה אלף שנים פעמים ואין זה מצוי באנוש ולמך שבעים ושבעה לא קצבה מדוקדקת היא מהכות כסיל מאה. אלף מגן באלף כסף לקבל אלפא חמרא שתי הרי זה מנין שאי אפשר להיות כמשמעו כי בני אדם העומדין לשתייה כל אחד ואחד שותה בעשר ליטרין חסר ויתר ואי אפשר שישתה אחד כנגדן אלא לשון הבאי הוא. והוא הנקרא הגוזמא כי תוסיף בעילויי של דבר כלו' אילו היה בן אדם יכול לשתות כך היה שותה זה אף כך הוסיף עליו בעילון תפוח כי פעמים עליו כשלש מאות כור. ובפרכת שלש מאות כהנים מטבילין אותה כי לא נראה כמותן והיו לעינים וכאשר יראו כורים הרבה והמטבילין נראין כאשר יראה קהל גדול כמשל בעלמא וכן גפן וכיוצא בו וכיון שחקרו אנשי התלמוד וראו כי לא בדקדוק נאמרו משניות הללו א''י לא הבאי גלו כי כן הן ואשר אמרת מאי שנא הני ממאי דראמי להו כי באלה פורש כך וכל שפורש בו כך או שנודע שהוא כך כענין מגדל הפורח באויר וכיוצא בו הרי הוא כמותו וכל מה שלא נגלה בו כך אין לומר בו כך שאף במקרא יש לומר כן מאי שנא [דברים ד'] כי ד' אלקיך אש אוכלה מן [שם י'] כי ד' הוא אלקי האלקים אלא שאין לך להוציא דבר ממשמעו אלא בראייה אף כן בדברי חכמים וכל דברי בני אדם כך. 
<h3>[תשובות לרבינו האי גאון]</h3>
------
אמר רב גוזמא. הא דתני כשלש מאות כורים. השקו את התמיד. כדי שיהיה (מה) [נח] לפשוט. בכוס. גוזמא. ובצרות בשמים. היינו הבאי. ותבקע הארץ לקולם. גוזמא. אין עניות במקום עשירות. לפיכך א''א אלא בשל זהב. ותימא דכיון דאין עניות במקום עשירות אפי' לענין להשקות את הבהמה שצריך לעשות בשל זהב, א''כ היה להם לעשות המחתה של זהב, ואנן תנן לעיל [כ''ח ע''ב] נטל מחתה של כסף וכו'. ועוד דלקמן בפ' אמר להם הממונה [ל' ע''א] בההיא בבא גופה דקתני השקו את התמיד בכוס של זהב קתני רישא הכי, נכנסו ללשכת הכלים והוציאו משם צ''ג כלי כסף וכלי זהב והשקו את התמיד וכו'. וי''ל דבכסף נמי אין שייך עניות, אלא בעץ דוקא או בנחושת. ורבא שהיה אומר גוזמא אפי' אם השקוהו בשל כסף, ועל זה אמרי' לאפוקי מדרבא שהיה סבור שלא השקוהו אלא בשל עץ. וה''נ מוכח לקמן בגמ' בפ''ד [ל''א ע''ב] דעשירות נמי שייך בכסף. כל מי שמתנדב עלה של זהב וכו'. נותן לאותן נדבות שהתנדבו והביאו, על אותו הגפן. והיינו גוזמא דקאמר ג' מאות כהנים. 
<h3>[פירוש הראב''ד הנדמ''ח]</h3>
------
גמ'. אמר רבא גוזמא, מה שאמר פעמים שיש עליה ג' מאות כור גוזמא כאדם שאומר דבר תימה, גזו דבר חתוך, מה הוא הדבר יחתכנו מפיו לאומרו. השקו את התמיד בכוס של זהב, כדי שיהא נוח לפושטו, כמו [אין] משקין ושוחטין את המדבריות [ביצה מ' ע''א]. בכוס של זהב, היינו גוזמא, בלשון הבאי דבור שאינו כלום ולא שיתכוון לשקר אלא לא דק. ותבקע הארץ לקולם, כשנמשח שלמה. ואין עניות במקום עשירות, מאחר שהיה להם זהב הרבה לכבוד השם, מה היה מזיק להם להשקותו בכוס של זהב. גפן של זהב, וגדל כדמבוא' בשלהי כתובות. ובירושלמי זהב פרווים במסכ' יומא [פ''ד ה''ד]. כלונסאות, כמו עצים. 
<h3>[שיטה לרבינו שמואל ב''ר יצחק]</h3>
------
עוד שאל אחד מחכמיהם על מה שאמרו בפרק חלק [סנהדרין ק''י ע''א] כי עושרו של קרח היה גדול עד תלת מאה גמלי טעיני אקלידי דגלדא. פירוש מפתחות של עור. ואמר הנה זה הוא שקר מפורסם, שאין בכל המפתחות אשר מכאן ועד פאריש ועד טולטלה ויותר כפלים משא מאה גמלים, ואף אם הם של ברזל. ואיך אמרו חכמיכם זה. אמרתי לו, דע כי בתלמוד [חולין צ' ע''ב] נאמר בפירוש כי דיברו חכמים לשון הבאי ולשון גוזמא. וכן המקראות כמו שכתוב ערים גדולות ובצורות בשמים ונהי בעינינו כחגבים וכאלה רבים. אבל זה נוכל לפרש שלא בדרך גוזמא. רק כי מי שהעתיק לכם לשון גמל מבהמות הנקראים גמלים, ובלעז קמלא, טעה במקום זה, כי בלשון הקודש יש לשון אחד שמשמעותו לפי ענינו בהרבה דרכים. ובמקום זה בא לשון גמלי על חתיכות עץ שקושרין בו ראשי המפתחות כדי שימצאו מהרה אם יאבדו, וכל שכן המפתחות הקטנות, והוא נקרא טולוס בלעז. וכן תמצא לשון גמלא שנאמר על קורה אחת או דף אחת שעוברין בני אדם עליו או שסומך ענין אחד. ולפי פירוש זה אין זה גוזמא אם היו לו שלש מאות מפתחות, שיש בכל אחת ואחת גמלאי הנקרא טולוס בלעז. ואע''פ שיש ספרים לנו כתוב בהם [סנהדרין שם, פסחים קי''ט ע''א] שלש מאות פרדות לבנות, אפשר לפרש כמו שפירשנו בגמלי. אך הוא לא אמר רק גמלי והשבנו לו כמו שכתבנו. עוד יש לפרש כי על התיבות והארגזים אמרו, שהיו בהם משוי שלש מאות פרדות או גמלים עם מה שהיה בתוכם מן הכסף והזהב והנחושת ושאר דברים. 
<h3>[מלחמת מצוה לבעל ספר המאורות]</h3>
------
מתני', של תאנה של אגוז, [צ''ל] של תאנה ושל אגוז. סידר את המערכה, [צ''ל] לסדר את המערכה, אות י' נמחק. לקטורת כנגד מערבית, [צ''ל] לקטורת מכנגד מערבית. גמ', דברו חכמים לשון הבאי הא דאמרן תפוח והשקו את התמיד בכוס של זהב דברו נביאים לשון הבאי דכתיב (וכל עם הארץ) מחללים בחלילים וגו' ותבקע הארץ לקולם אמר, [צ''ל] דברו הנביאים לשון הבאי דכתיב והעם מחללין בחללין וגו' ותבקע הארץ לקולם דברו חכמים לשון הבאי הא דאמרן תפוח והשקו התמיד בכוס של זהב אמר, תיבות וכל עם הארץ נמחק. רבי ינאי בר נחמני, [צ''ל] רבי שמואל בר נחמני, תיבת ינאי נמחק. הני אין התם לא, [צ''ל] הני אין אבל התם לא. גפן דתניא [צ''ל] גפן דתנן, תיבת דתניא נמחק. 
<h3>[שיטה מקובצת]</h3>
------
מפרש ד''ה לא נתעצל כהן וכו', לא נתעצל כהן להוציא. [צ''ל] לא נתעצל הכהן מלהוציא. ד''ה וריוח היה בין הגזירים וכו', היו (העצים) מניחין. [צ''ל] היו מניחין, תיבת העצים נמחק. ד''ה המערכה וכו', בשמעתיה דאביי וביומא. [צ''ל] בשמעתיה דאביי הוה מסדר סדר מערכה וביומא. ד''ה כנגד קרן דרומית מערבית וכו', להמשיך אותו על קרן דרומית. [צ''ל] להמשיך אותו לקרן דרומית, תיבת על נמחק. שם, פתח ההיכל דגמרו מגחלים. [צ''ל] פתח ההיכל דגמרי' מגחלים, אות ו' נמחק. שם דכל הנוטל מחיצון מבחוץ לינתן פנימי בפנים אין. [צ''ל] דכל הנוטל מבחוץ לינתן בפנים אין, תיבות מחיצון פנימי נמחק. שם, שאין לפנים סמוך הימנו בצד. [צ''ל] שאין לפנים ממנו בצד, תיבות סמוך הימנו ל''ש. ד''ה ששם נותנין בזיכי לבונה וכו', הבזיכין במערכה גדולה. [צ''ל] הבזיכין ובמערכה גדולה. שם, בזבחים דכל. [צ''ל] בזבחים ריש פרק קדשי קדשים דכל. שם, שאין לפנים הימנו וגמרינן. [צ''ל] שאין לפנים ממנו וגמרינן, תיבת הימנו ל''ש. ד''ה גמ', אמר רבא גוזמא וכו', הוא דקאי. [צ''ל] הוא דקאמר, תי' דקאי נמחק. ד''ה גפן של זהב היתה עומדת על ראש ההיכל. [צ''ל] גפן של זהב היתה עומדת על ראש פתח ההיכל. 
<h3>[שיטה מקובצת]</h3>
------
<h2> כ''ט ע''ב.</h2>
גרגיר — פי' ענב אחד לבדו. [הערוך ערך גרגר0ב]. פרוכת דתנן [שקלים פ''ח מ''ה] ומשמונים ושתי רבוא נעשית — פי' פ''ב כיכרין. ס''א, ומשמונים ושתי ריבות — כלומר פ''ב בתולות ארגוה. [הערוך ערך רבגד]. ר' אלעזר מוסיף אף של מייש ושל אלון — פי' אילן ששמו מייש. [הערוך ערך מייש]. אית בהו קיטרי. בריש גמרא דפ' כיצד צולין (פסחים ע''ד ע''א) אית בהו קטרי, פירו' מקום שצומחין ומגדלין אמירין ונצרין וכשחותכין אותן אותו החתך מפיק מיא. 
<h3>[הערוך ערך קטר0א]</h3>
------
עלה של זהב או גרגר של זהב. ג' מאות כהנים. לפנות עלה וגרגר ואשכול של זהב, והיינו גוזמא דקאמר ג' מאות. ע''ב בתי נירין, שכשעור הזה נימין. שכל נימא, כל חוט וחוט כפול כ''ד. ארכה מ' ורחבה כ', כפתחו של אולם. מפ''ב ריבוא נעשית, כך חשבון החוטין שבפרוכת. י''מ, פ''ב ריבוא דנרי זהב הייתה נעשית, וי''מ, דמשמונים ושתים ריבוא חוטים, כך פירש''י בתחילת פרק גיד הנשה [חולין צ' ע''ב]. יש מקשים, אמאי לא קאמר לאפוקי ממתנית' דגבי מגריפה פרק דערכין [י''א ע''א], דמסיק מאה נקבים יש בה, וכל אחד יש בה עשר מיני זמר נמצאת כולה מוציאה אלף מיני זמר, וסימניך מתני' גוזמא. ורב יהודה מסיק עשר נקבים וכו'. נ''ל דלא קשי מידי, דה''פ לאפוקי מדרבא דמה שהוא סבור גוזמא אינו גוזמא, דאין עניות במקום עשירות, אבל האי אמורא דחשיב בג' מקומות, סבר כרב יהודה די' נקבים היו בה ולא הוי גוזמא, אבל לדברי המתניתא לשם דיברו לשון הוואי וכך הוא מודה, ולכך לא שייך למימר לאפוקי. נ''ל שמואל ב''ר יצחק זלה''ה. וי''מ, ריבות בחורות אורגות אותה. ושתיים עושות בכל שנה, מפני כבוד המקדש. מטבילין אותה, כשנגמרת, שמא ניטמאת ברוקו של עם הארץ, אין לפרש שמא נטמאת לאחר שפירשוה כדמשמע בשלהי פ''א דביצה [י''ד ע''ב]. החלו מעלין בגזרין. חתיכות עצים שהיה מנהגו בכל יום עורכין את המערכה ונותנין עצים על האש בפ''ב דיומא [כ''ב ע''א] ובפ''ג דזבחים בריש פ' קדשי קדשים [ס''ב ע''ב]. וכי כל העצים כשירים למערכה, לסדר, דקתני סתם מעלין בגזרין לסדר דמשמע בכל מיני עצים, ומשיבו, הן, ודאי כל העצים כשרים חוץ משל זית ושל גפן. במורביות, ענפים של תאנה. ושל אגוז, ושל עץ שמן שקורין קיץ. בשל זית וגפן, מאי טעמא לא. משום דקטמי, זית וגפן אפרן מרובה ואין מרבין גחלים על המזבח. ומפני טורח כהנים שמפנין אותן. אפר [בראשית י''ח] תרגום קטם. ישוב ארץ ישראל, שטוענין זית וגפן ופירות. וחרייתא כמו [סוכה מ''ה ע''א] חריות של דקל כך החריות של זיתים ומן הגפן. ומי שלוקח אותם בעבור זה, אינם מניחים לטעון פרי וכן גפן זקן וזית זקן אינו טוען פרי. [הגה''ה, חריות של דקל, לכך לא היו עושים מהם עצי המערכה לפי שקלים הם ונשרפים מהר ואין אש המערכה מתקיימת בהן כך פירש''י בפ' כיצד צולין]. העצים אשר על האש הניתכין להיות אש, שנשרפין היטב, וקא דריש מן אשר על האש שהוא מיותר. הניתכין, כמו כהתוך כסף [יחזקאל כ''ב]. (כמו דקרי) דוקרי, פי' דקלים בחורים עצים שאינם נעשין אפר. אזלי וקטמי, אלא נשרפין היטב עד שיעשו אפר. וכי כל העצים, כל זה מן האתקפתא. מוסיף אף של מייש, אילן שמו מייש, כמו בבראשית רבה [פ' ויצא] וימצא דודאים מיישין ואלון. ודקל וחרוב ושקמה, לאיסור שאין מביאין. בשלמא למאן דאמר משום דקטמי, אין מביאין בהא פליגי, ר' אלעזר סבר, אע''ג דלא קטמי מגוואי, שאינן נעשין אפר מפנימה מתוך העץ כדרך כל אילן שאין אפר מרובה מתוכו. משום דקטמי מאבראי, הקליפה מבחוץ עושה אפר הרבה אין מביאין, ותנא קמא סבר. כיון דלא קטמי מגוואי, אע''ג דקליפה חיצונה מרבה אפר מביאין. אלא למאן דאמר משום ישוב ארץ ישראל, דקל לתנא קמא למה מביאין, וכי אין בו משום יישוב ארץ ישראל, זהו המיתיבי דלעיל. ולטעמיך תאנה לית בה משום ישוב, ואמאי שרי לדברי הכל, אלא בתאנה דלא עבדא פירי דקל נמי דלא עביד פירי, אבל זית וגפן דברי הכל אין כשרין למערכה, דלא שכיח במיניהו דלא עבוד פירי. מייתי תאיני חיווריתא, תאנה לבנה. 
<h3>[שיטה לרבינו שמואל ב''ר יצחק]</h3>
------
ג' מאות כהנים. היינו גוזמא. ארכה ארבעים אמה. כך היה גובה ההיכל עד התקרה. ורחבה עשרים אמה. כנגד רוחב ההיכל והיא הפרוכת המבדלת בין ההיכל ובין קדש הקדשים תחת אמה טרקסין שהיה בבית ראשון ושתים היו וביניהן אמה. וי''מ שהיתה תלויה בפתח של אולם דגבהו ארבעים ורחבו עשרים וראשון ניחא טפי דלפי' שני למה שנים ולפ''ק שתים היו ומשחרין מחמת עשן הקטורת והיו עושין חדשות בכל שנה. ומשמונים ושתים ריבות נעשית. שהיו עושים ואית דגרסי ושמונים ושתים ריבוא כלומר פ''ב ריבוא דנרי זהב היו מוציאין עליה. ושלש מאות כהנים. היינו גוזמא. מטבילין. אם נטמאת תימה והא אינה מקבלת טומאה דחשיבה מחוברת כאחד מדפני הבית דאמרינן במסכת י''ט [י''ד ע''ב] מפני מה אמרו וילון טמא מפני שהשמש מתחמם כנגדו הא לאו הכי לא היה מקבל טומאה והאי טעמא לא שייך הכא וי''ל הא דמטבילין אותה היינו לאחר עשייתה כדאמרינן בפרק חומר בקודש [חגיגה כ''ג ע''א] דכלים הנגמרים בטהרה צריכין טבילה לקודש. ומיהו קשה דבתוספתא קתני א' פרוכת שנטמאת באב הטומאהא) ואחד שנטמאת בולד הטומאה מטבילין אותה בפנים. ב)ומ''מ דמטמאה טומאת מת פי' שהיא מחיצה בין אהל עליה כדדרשינן [סוכה ז' ע''ב] וסכות על הארון את הפרוכת דכייף ליה מיכף עילויה דארון והיא היתה מפשתן ואהל פשתן מקבל טומאה וק''ל א''כ נטמאת בולד הטומאה לא משכחת לה ונראה דבספרים דגרסינן במסכת י''ט מפני מה אמרו וילון אסור פי' אסור לעשותה מכלאים מפני שהשמש מתחמם כנגדו אבל טומאה מקבל בלאו האי (טומאה) [טעמא] (ועי' ביצה י''ד ע''ב תוס' ד''ה מפני מה וחולין צ' ע''ב תוס' ד''ה ג' מאות ותוי''ט שקלים פ''ח מ''ד). גפן וזית מאי טעמא לא משום דקטרי. יש בהן קשרים ומוציאין שם מים ואין מתייבשין יפה וגם אינם חלקים כדאמרינן בפרק כיצד צולין [פסחים ע''ד ע''א] כיון דאית בה קשרים מסקי מיא. ל''א קטרי מעלים עשן הרבה. ואית דגרסי משום דקטמי עושין אפר מרובה ואין להרבות אפר מפני טורח הוצאה. משום יישוב א''י. כי הרבה עצים היה צריכין במקדש ואם היו מביאין מאלו היה מתמעט היין והשמן. על העצים אשר על האש. עצים הניתנין להיות אש שממהרין לישרף לעשות גחלים כמו כהיתוך כסף [יחזקאל כ''ב]. ומאן נינהו דוקרי שפרי דלא קטרי. בקיעות יפה כמו קנים דוקרנים דלא קטרי שאין בהם קשרים. אי נמי שאין מעלים עשן ואית דגרסי דלא קטמי שאין עושין הרבה אפר. רבי אלעזר מוסיף. לפסול את אלו כמו זית וגפן מייש בבראשית רבה ויצא [וימצא] דודאים [ר''י ברבי סימון אמר מיישין]. אף על גב דלא מקטרי מגוואי. אין מרבה אפר מבפנים אלא הקליפה הסמוך לה מרבה אפר. תאנה חיוורתא. לבנה שהיא גרועה. [פירוש הרא''ש]. א) [מטבילין אותה בחוץ ואחד כו' כ''א בשקלים י''ב ע''ב]. ב) נראה דצ''ל ויש מפרשים דמטמאה טומאת מת לפי שהיא מחיצה וכו' ועי' תוס' ביצה י''ד ע''ב ד''ה מפני מה ע''ש. 
<h3>[חשק שלמה על פי' הרא''ש]</h3>
------
ועל ע''ב נימין נארגת. נימין מפרש בערוך [ערך נר ה'] שנקרא עליה השתי כמו כפול, וחציו עולה וחציו יורד כדי שיתקרב הערב בתוכם בענין זה, ובענין אחר אי אפשר. ועתה לפי זה נראה בא להשמיענו ש[ע]ל ע''ב נירין נחלק הפרוכת, שחלק א' של ע''ב היה נארג מדמות א' יפה וחלק א' מדמות אחר כדי שיהיה בה ע''ב דמות יפים. ועל כל נימא כ''ד חוטין. פי', זה שאמרנו שהיתה מתחלקת לע''ב דמיות היינו לרחבה, אבל לארכה היו בכל נימא כ''ד חוטין, ואותן החוטין הן שמעלין ומורידין את הנימין שהם שתי, כי ע''י אותן החוטין נעשים הציורין, וצא ובדוק באורגין ותמצא שכך הוא. ושלוש מאות כהנים. גוזמא. וכתוב בתוספי צרפת [ביצה י''ד ע''ב ד''ה מפני] למה היתה מקבלת טומאה, הלא וילון אינו מטמא אלא מפני שהשמש מתחמם בו כדאיתא בפ''ק דמס' יו''ט [ביצה שם] וא''כ פרוכת דליכא למימר האי טעמא, שהרי אסורה בהנאה למה היה טמא. לאו פירכא היא, דאע''ג דאסורה בהנאה מ''מ כיון שאם היתה חול היתה ראויה לשמש להתחמם בה לפיכך אע''פ שהיא אסורה בהנאה מ''מ תורת כלי עליה בעבור זה הטעם שאם היתה מבחוץ היתה ראויה להשתמש לשמש, אבל אם לא היתה [ראויה] מבחוץ לשום תשמיש גם מבפנים לא היתה מקבלת טומאה. וראיה לדבר מכלי של איסורי הנאה שאע''פ שאסור להשתמש בו אעפ''כ הוא מקבל טומאה מפני שראוי לתשמיש אם לא היה אסור בהנאה. 
<h3>[פירוש הראב''ד הנדמ''ח]</h3>
------
ומשמונים ושתים ריבוא (כיצד) היתה נעשית. ושלש מאות כהנים מטבילין אותה. כשנגמרת היינו גוזמא. היני. זית וגפן. מאי טעמא לא משום דקטמי. שעושין עשן יותר מדי. משום יישוב ארץ ישראל. שלא להחריב גפנים ועצי זיתים של ארץ ישראל. הניתוכין להיות אש. בלא עשן שלאלתר כשמשימין נעשין אש. מאי נינהו הני דיקרי שפיר ולא קטרי ואילין מיקטר. וכי כל העצים כשרין כו'. בשלמא למ''ד משום דקטמי בהא קא מיפלגי. תנא דמתניתין ור' אלעזר דמוסיף דתנא דמתניתין דלא תנא הני של מייש ושל אלון קסבר אע''ג דלא קטמי מגואי מתוכן כיון דקטרי מאבראי מקליפתן לא מייתינן. ור' אלעזר סבר כיון דלא קטמי מגואי כו'. אלא למ''ד משום ישוב ארץ ישראל. לטעמיה אמאי מוסיף ר' אלעזר הני אטו דקל מי לית ביה משום ישוב א''י. אמר לך ולטעמיך תאינה. דקתני אבל באלו רגילים במורביות של תאינה מי לית ביה כו'. מייתי תאינה חיוריתא. הגרעינין. 
<h3>[רבינו גרשום]</h3>
------
[ביצה י''ד ע''ב] ואלא בוילון והאמר עולא מפני מה אמרו וילון טמא מפני שהשמש מתחמם כנגדו. טומאת וילון תנינא לה במתני' [כלים פכ''ז מ''ט] סדין שעשאו וילון טהור מן המדרס אבל טמא מגע מדרס, וקושיין לאו ממתני' כלל אלא מטעמיה דעולא דכיון דטעמיה משום הכי מפני שהשמש מתחמם כנגדו אף בכלאים ראוי לאסור וכלה משום האי טעמא. וקשיא לן דהא אף בפרכת שבמקדש דליתיה להאי טעמא אשכחן דטמאה כדאמרי' בפ' גיד הנשה [חולין צ' ע''ב] ששלש מאות כהנים מטבילין אותה, ובתוספת' דשקלים [פ''ג הי''א] שתי פרכות היו א' פרוסה וא' מקופלת ניטמא[ת] פרוסה פורסין המקופלת. וי''ל דעיקר טומאה בוילון משום טעמא דפרישנא וכיון דגזור לא פליג רבנן ואפי' בהנהו דליתיה להאי טעמא. 
<h3>[חידושי הרא''ה — ביצה]</h3>
------
[ביצה י''ד ע''ב] מפני מה אמרו וילון טמא מפני שהשמש מתחמם כנגדו. מקשו בתוספת כיון דוילון אינו טמא אלא מפני שהשמש מתחמם כנגדו, א''כ פרוכת של בית המקדש אמאי מקבלת טומאה, דהא אמרי' במסכת חולין [צ' ע''ב] דשלש מאות כהנים מטבילין אותה, והא טעמ' דמתחמם כנגדו לא שיכא בפרוכת, דהא אסור' בהנאה, ולא מצית אמרת דלא הוצרכו להטבילה אלא אחר שארגוה מפני חשש נשים האורגות בפרוכת שמא היו נדות או משום כלים הנגמרי' בטהרה דאמרי' צריכי טבילה, אבל מאחר שפירשוה לא הוצרכו להטבילה, הא לא מצית אמרת דהא חזינ' במסכת שקלים פרק י''ג [תוספתא פ''ג הי''א] ב' פרוכות היו שם אחת פרוסה ואחת מקופלת נטמאת הפרוסה פורסי' המקופלת, ועוד תני במס' שקלים [פ''ח ה''ב] פרוכת שנטמאת בולד הטומאה, משום האי קושי' איכא דגרסי' הכי מפני מה וילון אסור מפני שהשמש מתחמם כנגדו, פי' ומשום אסור כלאים קאמר. 
<h3>[המכתם — ביצה]</h3>
------
[ביצה י''ד ע''ב] ה''ג מפני מה אמרו וילון טמא מפני שהשמש מתחמם כנגדו. ודאי משנה שלימה היא דוילון טמא [כלים פכ''ז מ''ט] וא''ת היאך לא הביא(ה) המשנה, איכא למימר דדרך הוא פעמים הרבה בתלמוד שמביא טעם המשנה ואינו מביא המשנה עצמה ורוצה לומר שכיון שהוא מקבל טומאה אף לענין כלאים נמי הוא אסור. וזה תימה מפני שהוא מקבל טומאה אמרי' שיהא בו משום כלאים [ולפיכך] מחקו הגירסא ואמרו הכי והאמר עולא וילון אסור מפני שהשמש מתחמם כנגדו, ואעפ''י שאינה משנה ולא ברייתא הם היו יודעין דאמת הוא דוילון אסור. ואין זה כלום דודאי טמא גרסי' ולא מוכח שמפני שהוא טמא דיהא בו משום כלאים אלא דקאמר דכיון שהשמש מתחמם כנגדו אסור הוא אף משום כלאים ומשום הכי רצה להביא מילתא דעולא אע''ג דמתני' היא בהדיא. וא''ת והא פרוכת שהוא מקבל טומאה כדאמרי' במס' (מנחות) [שקלים] [פ''ח מ''ה] שלש מאות כהנים היו מטבילין אותה ואעפ''י שאין הכהן יכול להתחמם שאסור הוא להשתמש בו וכו'. ויש שהיו מתרצי' דלא קאמר שהכהנים מטבילין אותה לאחר שפרסו אותה אלא קודם משום דכלים הנגמרין בטהרה צריכין טבילה ומשום הכי היו מטבילין אותה אבל לאחר שהיא פרוסה ודאי אינה צריכה טבילה (שלם). ואין זה נכון דהא בהדיא חזי' בתוספתא דשקלים [פ''ג הי''א] דשתי פרוכות היו שם אחת פרוסה ואחת מקופלת נטמאת הפרוסה פורסין את המקופלת, אלמא דאף לאחר שפרסו צריכה טבילה דמקבלת טומאה. אלא הפי' הנכון דודאי בפרוכת ליכא חימום דאסור להשתמש בו ואינו דין שיהא צריכה טבילה דאינו מקבל טומאה אלא דגזרו בוילון שאין בו חימום שיהא מקבל טומאה וצריך טבילה אטו וילון שיש בו חימום ומקבל טומאה לדברי הכל. 
<h3>[חדושי בן הרמב''ן — ביצה]</h3>
------
[ביצה י''ד ע''ב] מפני מה [אמרו] וילון טמא מפני (מפני) שהשמש מתחמם כנגדו. משמע הא לאו הכי דמתחמם לא הוה שייך ביה טומאה. ותימה דאמר בחולין פרק גיד הנשה [צ' ע''ב] גבי פרוכת ושלש מאות כהנים מטבילין אותה והתם לא שייך להתחמם כנגדו שאם היו נהנים ממנו הוה ביה מעילה. ויש שהיו רוצים לחלק שהיה טמא בדין אהל כדאמר פרק במה מדליקין [שבת כ''ז ע''ב] כל היוצא מן העץ אינו מטמא טומאת אהלים אלא פשתן אבל פשתן דין אהל יש לו. ולא נהירא דהא אמרינן התם לא שאנו אלא טומאת מת אבל טומאת שרץ וטומאת נבילות לא, וגבי פרוכת מצינו במשניות [שקלים פ''ח משנה ד'] פרוכת שניטמאת (באב) [בולד] הטומאה ושניטמאת באב הטומאה. ובה''ג גריס מפני מה וילון אסור ומשום כלאים קאמר אבל טומאה יש בו, וכן משמע במשניות דבפרק גיד הנשה וביארתיו. 
<h3>[שיטה לחכמי איבר''א — ביצה]</h3>
------
[ביצה י''ד ע''ב] אמר עולא מפני מה אמרו וילון טמא. פי' שכן שנינו [כלים פכ''ז מ''ט] סדין שעשאו וילון טהור מן המדרס אבל טמא מגע מדרס ושאר טומאות, ובא עולא לפרש הטעם שהוא טמא מפני שהשמש מתחמם כנגדו, כלומר בשוליו, ותורת מלבוש נמי עליו ולא עשאוהו כאחת ממחיצות הבית שאינן מקבלות [טומאה]. ומהאי טעמא נמי אמרינן הכא בגמרא שדין הוא שיהא בו משום כלאים. והקשו בתוס' דמהכא משמע דאי לאו דהשמש מתחמם כנגדו לא היה מקבל טומאה, והא פרוכת שבמקדש דליתיה בהאי טעמא ואפילו הכי מקבלת טומאה כדאמרי' בריש פרק גיד הנשה [חולין צ' ע''ב] שלש מאות כהנים מטבילין את הפרוכת, ובתוספתא דשקלים [פ''ג הי''א] אמרינן שתי פרוכות היו אחת פרוסה ואחת מקופלת נטמאת הפרוסה פורסין המקופלת. ויש שהיו רוצין לחלק שהיה טמא בדין אהל דבפשתן דין אהל יש לו כדאמרינן בפרק במה מדליקין [שבת כ''ז ע''ב]. ואינו מחוור דהא אמרינן התם לא שנו אלא טומאת מת אבל טומאת שרץ ונבלות לא, ועוד תנן [שקלים פ''ח מ''ד] פרוכת שנטמא באב הטומאה. אלא הנכון דכיון דפרוכת נמי חזיא להתחמם בה אף על גב דלא קיימא להכי ואיסורא נמי איכא דאורייתא אפ''ה לא חלקו חכמים בדיניהם וכיון דגזרו בוילון גזרו בכולם. 
<h3>[שיטה מקובצת — ביצה]</h3>
------
הני מ''ט לא. כלו' של זית וגפן למה פסולים ע''ג המזבח. אמ' רב פפא משום דקטמי. כלומ' עושין אפר מרובה ואיכא אפר יותר מדאי ע''ג המזבח, ואיכא טירחא יתירתא לכהנים להוציא את הדשן. משום ישוב ארץ ישראל. שלא להחריב גפנים וזתים שבארץ ישראל. מאי נינהו דוקרי דלא קטמי ואזלא מקטם. זה אינו מן הברייתא. ונראה שהוא פי' הפרשנים שכתבו בגליון ספרם והמעתיקים העתיקו וכתבו על סדר לשון הגמרא. וכך ראוי להיות בספרים. מיתיבי על העצים אשר על האש, עצים הניתכין להיות אש. וכי כל העצים ראויין למערכה, הין כל העצים כשירים חוץ משל זית וגפן, ר' אליעזר מוסיף וכו'. בשלמא למ''ד משום דקטמי בהא פליגי וכו'. מיהו פי' דמאי נינהו דוקרי דלא קטמי ואזלי מקטם נראה שכך ר''ל, עצים הניתכין להיות אש, כלומ' מה הם עצים שניתכין מהרה להיות אש ונשרפין מהרה [ו]אינם נעשין אפר אלא בדבר מועט. אלו הן דוקרי דלא קטמי, כלומר כמו קנים הדוקרנים שנשרפים מהרה. דלא קטמי ואזלי מקטם, דהיינו שכלין והולכין מתוך האש ונעשים אפר. וכעין תנא ירושלמאה הוא כל הסדר שבכאן לפיכך לישנא קלילא וקצרה קא נקיט. וקא פריך ואזיל בשלמא למ''ד וכו' דמר סבר. ר' אליעז' דפוסל נמי של מייש ואלון סבר. אע''ג דלא קטמי מגואי. דהיינו שמבפנים אינם נעשין אפר לאלתר, אלא מבחוץ. כיון דקטמי מאבראי פסולין. ות''ק דלא פסיל להני כיון דלא קטמי מגואי וכו'. 
<h3>[פירוש הראב''ד הנדמ''ח]</h3>
------
[ויקרא א' ח'] על העצים אשר על האש, עצים נתוכים להיות אש, וכי כל העצים כשרים למערכה, הין, כל העצים כשרים חוץ משל זית ושל גפן, רבי אליעזר מוסיף אף של חרוב ושל דקל ושל שקמה ושל מייש ושל אלון, אבל באלו רגילין במורביות של תאנה ושל אגוז ושל עץ שמן. [תורת כהנים ויקרא דבורא דנדבה פ''ו ה''ד]. עצים נתוכין להיות אש פי' להיות גחלת פרט לאותן שנעשין כולן אפר ומשום הכי ממעטי' של זית ושל גפן. ור' אליעזר מוסיף אף של חרוב ושל דקל ושל שקמה ושל מייש ושל אלון דהנך [נמי] קטמי מאבראי מפני קליפתן שהיא עבה ונעשית אפר מיד ומכבה את הגחלים והכי מפרש בגמר' דתמיד [כ''ט ע''ב]. [פירוש הראב''ד מכת''י]. עצים הניתוכים להיות אש כאילו ניתוכים שנעשו גחלים לוחשות ונתהפכו לאש וקרי להו קרא [ויקרא ט''ז י''ב] גחלי אש. במס' תמיד [כ''ט ע''ב] קאמר מאי נינהו דוקרי דלא קטרי ואזלו מיקטר. כך גורס רבי' יעקב. פי' דוקרי שאין בהם קשרים שנוחין לידלק וליעשות אש. וכי כל העצים כשרים למערכה הין כל העצים כשרים חוץ משל זית ומשל גפן הני מאי טעמא רב פפא אמר משום דקטרי, יש בהן קשרים ואין נדלקי' היטב רב אחא בר יעקב אמר משום ישוב ארץ ישראל. ר' אליעזר מוסיף על זית וגפן לפסול למערכה אף של חרוב שגם היא אית ביה קטרי ומפקא מיא והתם [פסחים ע''ד ע''א] פסיל תאנה לשפוד של פסח משום דמלחלח ומפקא מיא, פי' דרך המוח שבתוכה באים מים ומיהו לגזירין של מזבח אינו מזיק כלום דמבקעין אותן ומסירים את המוח ובתוספתא דמנחות [פ''ט ה''ד] תנא כל העצים כשרי' וכו' ור' אליעזר מוסיף ה' עצים פסולים אף של שקמה ושל חרוב ושל דקל ושל אלון ושל סתירא, ויש לומ' היינו מייש היינו סתירא, ומדקדק בגמ' [תמיד שם] בשלמא למאן דאמ' משום דקטרי בהא פליגי מר סבר אע''ג דלא קטרי מגואי כיון דקטרי מאבראי לא מייתינן, פי' ר' אליעזר דאוסר אע''ג שנקשרי' מלמעלה מבחוץ [בלבד] אבל מבפנים חלקי' הן, ותנא קמ' סבר כיון דלא קטרי מגואי אע''ג דקטרי אבראי מייתינן אלא למאן דאמ' משום ישוב א''י דקל מי לית ביה משום ישוב א''י וליטעמיך תאנה מי לית בה משום ישוב א''י אלא מאי אית לך למימר דתאנה דלא עבדא פירא דקל נמי בדקל דלא עביד פירא. ובויקרא רבה [פרשה ז'] חוץ מגפן וזית חלק להם כבוד משום שבניהם קריבין על גבי המזבח. אבל באלו רגילין להסיק על המערכה. במורביו' ענפים. 
<h3>[פירוש ר''ש משאנ''ץ]</h3>
------
מייש. לא איתפרש לנו איזה [מין הוא]. [קטמי] מגואי. שמבפנים אין נעשים אפר אלא מבחוץ. כיון דקטמי מן... דת''ק לא פסיל... [אלא] למאן דאמ' [משום ישוב] ארץ ישראל... משום יישוב ...אבל [זית וגפן] דברי הכל אין כשרין למערכה משום דלא שכיחי במינייהו דלא עבדי פירי.0... 
<h3>[פירוש רבינו שמעיה]</h3>
------
גמ', משום רבי שמעון הסגן. [צ''ל] משום רבי שמעון בן הסגן. ריבוא. נ''א ריבות. לסדר את המערכה [וכו'] חוץ, [צ''ל] לסדר את המערכה וכי כל העצים כו' חוץ. מ''ט רב פפא אמר, [צ''ל] מ''ט לא רב פפא אמר. ישוב דארץ ישראל, ס''א [נוסף] מאי בינייהו איכא בינייהו דאתי קני מעלמא, ור''ש לא גריס כן. דוקרי שפוד, [צ''ל] דוקרי שפיר, תיבת שפוד נמחק. וכי כל העצים כשרים למערכה הן כל העצים כשרים חוץ מן זית וגפן אבל באלו. מתיבת וכי עד תיבת אבל באלו לא גריס בקונטרס. אין כדרחבה דאמר רחבה, [צ''ל] אין כדרחבא דאמר רחבא, אות ה' ה' נמחק. 
<h3>[שיטה מקובצת]</h3>
------
מפרש ד''ה ומשמונים ושתים ריבוא היתה נעשית, נערות. [צ''ל] ומשמונים ושתים ריבוא נערות היתה נעשית, נערות. ד''ה ושתים עושים בכל שנה ושנה וכו', פרוכות אמה שהיו מתעסקין בכל שנה ונוטלין. [צ''ל] פרוכות שהיו מתעסקין בכל שנה אמה ונוטלין. ד''ה רב אחא בר יעקב אמר משום ישוב וכו', ודאי טעמא קאמר דמשום. [צ''ל] ודאי לא מהניא טעמא קמא דמשום, תיבת קאמר נמחק. שם, אבל רב פפא לית ליה. [צ''ל] אבל רב פפא דלית ליה. שם מביאין וכמו שפירשתי אני צריך. [צ''ל] מביאין וכמו שפי' אני כן צריך. שם, קשרים דהא ברייתא דלקמן. [צ''ל] קשרים דברייתא דלקמן, תיבת דהא ל''ש. ד''ה הכי גרסינן לה בתורת כהנים וכו', עצים נתונים להיות אש וכי. [צ''ל] עצים הנתונים להיות אש כו' וכי. ד''ה דלא קטיר ואזלי ומיקטר וכו', ואיזה קשר שלא. [צ''ל] ואיזה קשר אשר לא. ד''ה ר' אליעזר מוסיף וכו', פלוגתא אלא באלו. [צ''ל] פלוגתא אבל באלו, תיבת אלא נמחק. שם, של רמון תוחבו לתוך. [צ''ל] של רמון ותוחבו לתוך. שם, פירוש מי שיש. [צ''ל] פירוש שיש, תיבת מי נמחק. שם, ושל אגוז אפילו הכי גבי. [צ''ל] ושל אגוז ותאנה ואגוז אפילו גבי, תיבת הכי ל''ש ונמחק. שם, כשרים דהתם. [צ''ל] כשרים התם, אות ד' נמחק. שם, צולין בו פסח. [צ''ל] צולין בו הפסח. שם, לשנים (יוסר) [יקח] את המוח. [צ''ל] לשנים יסיר את המוח, אות ו' נמחק. ד''ה אלא מאי טעם וכו', פירי כמו דרחבה. [צ''ל] פירי כדרחבא, תיבת כמו ל''ש. ד''ה ומי איכא תאנה וכו', אין הכי פירושו בשלמא. [צ''ל] אין בשלמא, תיבות הכי פירושו נמחק. שם, וכי עולין כל כך. [צ''ל] וכי יכולין כל כך, תיבת עולין נמחק. שם, פירי כדרחבה. [צ''ל] פירי כדרחבא, אות ה' נמחק. ד''ה דאמר רחבה מייתי תאיני חיוורתא וכו', לוקחין כדי לנטוע. [צ''ל] לוקחין כולו לנטוע, תיבת כדי ל''ש. 
<h3>[שיטה מקובצת]</h3>
------
<h2> ל' ע''א.</h2>
ושייפי ליה בחלבא דצבתא דסריקא ליה ביזרא וקברי לה היכא דמסיק ימא שירטון קורה עבדא פירי לא עבדא ותלת בורכי מינייהו לא מחזקא להו גמלא. ומושחין אותו בחלב של צב כדי שידבקו הזרעים ביחד ונוטעין אותן בירושלים עץ עושה ולא פירות ומצליח כל כך שג' ענפים ממנו אין אדם יכול למושכן ביחד בגשר. מייש. לא איתפרש לן אי זה מין הוא. מ''ט. עביד לה חזות. כדי שתהא הרוח מנשבת בה. באותה חזות ותדלק יפה. מקומות מקומות עבדי. כלומר דבחזות נמי מציתין. 
<h3>[רבינו גרשום]</h3>
------
ושייפי ליה לגרעינא. בחלבא... לא איתפרש. קורא עבדי ולא פירות. ומצליח כל כך. תלת [בורכי] מינייהו לא מחזקא להו גמלא. שאין צריכין שלשה ענפים ממנו לעשות מהן גשר, דבפחות משלשה יש בהן כדי לעשות גשר. מאי טעמא. עביד להו חזית. כדי שתהא הרוח מנשבת. באותו חזית ותדלק יפה. מיתיבי ריוח היה בה בין הגזירין כו'. דחזיתה שהיתה לצורך האליתא נעשית וקשיא לרב חסדא. אמ' לך רב ההוא מקומות מקומות עבדי. ב' דחזית עבדי כדי שתהא הרוח מנשבת בה. 
<h3>[פירוש רבינו שמעיה]</h3>
------
דצבתא — פי' מוך חדש וכדומה לו... וי''א לוף של דקל וכדומה לו. [הערוך ערך צבתגא]. מייתי תאנה חיורתא ושייפי ליה בחלבא דצבתא, דסריקא ליה ביזרא, וקברי לה היכא דמסיק ימא שירטון, קורא — עבדי, פירי — לא עבדא, ותלת בורכי מינייהו לא מחזקא להו גמלא — פי' לוקחין הגרעינין של תאינה חיורתא ומושחין אותה בחלב [של צב] כדי שידבקו הזרעים ביחד ונוטעין אותם באי של ים, ועושין קורות ולא פירות, ומצליח כל כך שג' ענפים מהן אין אדם יכול למושכן ביחד בגשר. [הערוך ערך שרטון]. מי מדשן. מן ''ודשנו את המזבח'' (במדבר ד' י''ג). [הערוך ערך דשן0א]. העוקץ והרגל — פי' העוקץ הוא העצה כדכתיב ''לעומת העצה'' (ויקרא ג', ט'). (חולין צ''ג.) א''ר יהודה חוטין שבעוקץ אסורין באלו שתי תיבות עקס ועקץ א' וע' אחד הם ס' וצ' אחד הם. [הערוך ערך עקץגא]. החזה והגרה — פי' ממקום שחותך הראש עד הצלעות נקרא גרה והוא כנגד החזה והוא אבר אחד שמוליך אדם אחד. [הערוך ערך גרה]. הרואה אומר ברקי — פי' ברקי שהאיר השחר ענין ברקים ורעמים, וי''א ענין ''פטדה וברקת'' (שמות כ''ח, י''ז). [הערוך ערך ברקגב]. ואחת לשכת החותמות — פירוש הרוצה להקריב נסך נותן דמיו לכהן שהוא ממונה על החותמות ונותן לו החותם ומוליכו לממונה על היין ונותן לו החותם והוא נותן לו צרכיו מן היין. [הערוך ערך לשכת]. השקו את התמיד בכוס של זהב — למה שיהא נוח העור להתפשט מן הבשר כמפורש בביצה (מ' ע''א) אבל משקין ושוחטין את הבייתות משום סירכא דמשכא. ויש מפרשים שאם היו סירכות בריאה מחמת הצמאה שמדבקת בלב ובצלעות נפרדות כששותה. 
<h3>[הערוך ערך כסגד]</h3>
------
מייתי תאנה חיוורתא ושייפי לה בחלבא דצוותא דסריקא לה ביזרא וקברי לה היכא דמסיק ימא שרטון קורא עבדא פירי לא עבדא ותלתא כורכי מינייהו לא מחזיקא להו גמלא. מפ' בערוך [ערך] שרטון שלוקחים הגרעינים של תאנה חיוורתא ומושחין אותה בחלב כדי שידבקו הזרעים ביחד. ופי' דצבתא הוא מלשון צבת דבר הנדבק זה לזה יחד. ולי נראה דצבתא הוא מלשון [במדבר ה' כ''ב] לצבות בטן, כלומר שייפא לה בחלבא לתאנה, מפני שנבקעת מחמת שומנה ועל כן צריך ע''י החלב למשחה שידבקו יחד. והיינו דקא מסיק דסריקא ליה ביזרא, כלומ' במקום שבין זרע לזרע מושחין בחלב כדי שידבק בטוב יחד זה בזה. ביזרא הוא זרע כדאיתא בפ' כיצד הרגל [ב''ק י''ט ע''א] דשדי ביזראני. וכל המפרש שבחלב שרץ הנקרא צב היו מושחין, זה א''א להיות, כי לצב אין חלב. אם לא נאמר (שבחלב) [שבשומן] של צב היו מושחין אותו, אבל איני יודע אם נופל על שומנו של צב לומר חלב. ואותן גרעיני תאנה נוטעין בארץ ישר'. דקורא עבדא פירי לא עבדא. כלומ' שבענין הזה גדל העץ מהן דוקא אבל לא פירות. ומצליח כ''כ ששלשה ענפים מהם אין אדם יכול למשכן יחד בגשר. 
<h3>[פירוש הראב''ד הנדמ''ח]</h3>
------
ושייפי לה בחלבא דצבתא, הגרעינין סך בחלב צב, צב מין שרץ. עד דסריקא ליה ביזרא, סריקא לשון ריקנית כמו [ב''ב ז' ע''א] בוקי סריקי, עד שמתרוקן הזרע וכן בפרק בן סורר ומורה [סנהדרין ע' ע''ב] א''ר [אבהו] אינו חייב עד שיאכל בחבורה שכולה סריקין. ושריק ליה ביזרא, ונותנים זרעים כמו ביזרני, זרע לשון ערבי בזר זרע. וקברי לה היכא דמסיק ימא סירטון, היינו הים שמשליך הסירות. [הגה''ה. קורא, כמו קור האילן [עירובין כ''ח ע''ב], הרך למעלה קורא קורה]. ג' בורכי, ג' ענפים. [לא מחזקא להו גמלא], אין גמל אחד [יכול] להוליך. פי' אחר לא מחזקא להו גימלא שאין צריכים ג' ענפים ממנו לעשות מהם גשר דבפחות מג' יש כדי לעשות גשר. 
<h3>[שיטה לרבינו שמואל ב''ר יצחק]</h3>
------
ושייפא לה בחבלא דצבתא. משפשף בחבל העשוי מצבת דקל בחוזק את התאנה עד שיסיר כל הקליפה מעליה. וסריך עליה ביזרא. מתוך זה יצא ויכלה את הזרע שבאמצע האילן והוא לב האילן שממנו תוצאת הפרי. ואית דגרס בחלבא דצבתא כלומר ישוף וימשח התאנה בחלב של שרוף ששמו צב ומתוך זה ימות הזרע ויחדל מלעשות עוד פרי. היכא דמסיק ארעא שירטון. כלומר אצל שפת הנהר במקום לחלוחית יטע אותו כי בענין אחר לא יצמח. ותלת סוכין. ג' ענפים מהן הם כ''כ גדולים שאין גשר מחזיק אותם כי מחמת כבידן יפול הגשר. קורה עבדי פירי לא עבדי. דמתוך שאינו עושה פרי נעשו הקורות עבים וגדולים כי כל יניקת האילן נכנס בעץ. מ''ט. עושין חזיתה במזרח. שתהא הרוח מנשבת בה. ותמהר להדליק. ולמזרח משום דרוח מזרחית קשה וחזק. וגם כל שערי המזרח מכוונין זה כנגד זה ונכנס בהן הרוח. אליתא. עצים דקים. מקומות עבדי. להוצאת אליתא בין הגזרין וגם בחזית. 
<h3>[פירוש הרא''ש]</h3>
------
סידר את המערכה, פי' אותו שזכה בהרמת הדשן [יומא כ''ב ע''א], זכה לסדר המערכה וסידור שני גיזרי עצים של תמיד של שחר אבל בבין הערביים סדור שני גיזרי עצים בב' כהנים. וכך נראה ביומא בפ' בראשונה [כ''ו ע''ב]. סידר את המערכה גדולה מזרחה, למזרח המזבח, חזית מזרחית עושה בעצי המערכה כעין חלון. חזית[א], (לצפון) מחזה, וירא [בראשית א'], וחזא, חזית פני המערכה למזרח כדאמר פ''א דבבא בתרא [ב' ע''א], ועושה חזית מבחוץ, וכן [מ''א ז'] מחזה מול מחזה, ובפ''ג דפרה [מ''ח] מפתחין בה חלונות וחזית (מערכה) [מערבה] פני מערכת העצים למקדש במערבו של הר הזיתים. ראשי הגיזרים, הן פני המערכת פונים למזרח, משום דכתיב [במדבר כ''ח] שנים ליום כנגד היום, ומניח ריוח מעט בין העצים כעין חלון, דהיינו חזית כדי שתהא הרוח מנשב בו במערכה דרך חזית ומדלקת האור. וראשי הגזירין הפנימיים, שכלפי מערב היו נוגעים בתפוח שכך היו ארוכים עצי המערכה עד שהיו ראשי הגזירים נוגעים בתפוח. מציתין את האליתא, משים עצים דקין, שבין הגיזרים משליכין. גאון אחר פירש אלייתא שפופרת של ברזל שהיו נופחים בו את האש שהוא גנאי לכהן לשחות ולנפח וכן בהמוכר את הספינה [ב''ב ע''ג ע''א] מחו ליה באלייתא. מאי טעמא, עבוד חזית. כדי שתהא הרוח מנשבת, באותו חזית ותדליק יפה. מיתיבי, מן המשנה. ריוח היה בין הגיזרין וכו' מציתין אליתא, אלמא, לאו להכי עושין חזית כדי שיהו מציתין האליתא משם, אלא מפני שתהא הרוח מנשבת. הצתת האליתא, לא הייתה אלא בראשו של מזבח, כדנפקא לן מוהאש על המזבח תוקד בו [ויקרא ו'] בפרק טרף בקלפי [יומא מ''ה ע''א]. וגם בכהן כשר ובכלי שרת מונתנו בני אהרן הכהנים אש וכו'. ומערכה שניה היתה על מזבח החיצון מואש על המזבח תוקד בו, ואש נפקא לן מולקח מלא המחתה וגו' מעל המזבח מלפני ה', ואיצטריך מעל המזבח ואיצטריך מלפני ה' וכו' כדאיתא בפ' טרף בקלפי [שם]. (וראשי הגיזרים הפנימים שכלפי מערב היו נוגעין בתפוח שכך היו ארוכים עצי המערכ' עד שראשי הגיזרין היו נוגעים בתפוח). אליתא, עצים דקים. ביררו משם, מלישכת בית העצים. 
<h3>[שיטה לרבינו שמואל ב''ר יצחק]</h3>
------
כדי שתהא הרוח מנשבת. כלומר כדי שיבער יותר בטוב. ומה שהיו עושין החזית כלפי מזרח יותר משאר מקומות, משום דכל ענייני עסיקת התמיד כלפי מזרח אנו עוסקי' לעשות, כדבעי למימר לקמן [ל''א ע''ב] שנים ליום כנגד היום. מקומות מקומות עבדי. כלומר חזית היו עושין כמין חלון גדול בעבור נישבת הרוח. [ו]בעבור הצתת האליתא היו עושין מקומות מקומות בריוח דבר מועט כדי כניסת האליתא, כדי שתהא המערכה נבערת מכל צד, וזה לא היה נקרא חזית. 
<h3>[פירוש הראב''ד הנדמ''ח]</h3>
------
כתוב בפרשת פנחס (במדבר כ''ח ב'—ח') צו את בני ישראל ואמרת אליהם את קרבני לחמי לאשי ריח ניחוחי תשמרו להקריב לי במועדו, ואמרת להם זה האשה אשר תקריבו לה' כבשים בני שנה תמימים שנים ליום עולה תמיד, את הכבש אחד תעשה בבקר ואת הכבש השני תעשה בין הערבים, ועשירית האפה סלת למנחה בלולה בשמן כתית רביעית ההין, עולת תמיד העשויה בהר סיני לריח ניחוח אשה לה' ונסכו רביעית ההין לכבש האחד בקדש הסך נסך שכר לה' ואת הכבש השני תעשה בין הערבים כמנחת הבקר וכנסכו תעשה אשה ריח ניחוח לה'. ואמרת להם אזהרה לב''ד, את קרבני זה הדם, לחמי אלו האימורים וכן הוא אומר והקטירם הכהן המזבחה לחם אשה, תשמרו שיהו הכהנים לוים וישראלים עומדין על גביו מכאן למדו ותיקנו מעמדות (פירוש רש''י עה''ת). 
<h3>[סמ''ג עשין סימן ק''צ]</h3>
------
[יומא ט''ו ע''ב] תנן התם, במסכת תמיד [פ''ג מ''א]. אמ' להם הממונה, הסגן, שהיה ממונה לאלתר כשהיה מאיר בעזרה היה א' להם צאו והביאו לי טלה. מלשכת טלאים, לשכה שבה נותנין טלאים לצורך תמידין כדי שיהו מבוקרין ד' ימים קודם הקרבה, ולא היתה פחותה לעולם מששה טלאים. והרי לישכת טלאים, בניחותא אתי, כלומ' וקים לן דלישכת טלאים היתה במקצוע בפינת צפונ' מערבית של בית המוקד. וד' לשכות היו שם, בלשכת בית המוקד, לשכת החותמות, מפר' לה במסכת שקלים בפרק אילו הממונין [מ''ג], ארבע חותמות היו במקדש וכתוב עליהם עגל גדי זכר חוטא, עגל משמע נסכי בקר של גדולים ושל קטנים, גדי משמע נסכי צאן של גדולים ושל קטנים ושל זכרים ושל נקבות חוץ משל חולים, זכר משמע נסכי אלים בלבד, חוטא משמע נסכי שלש בהמות של מצורע, כל מי שמבקש נסכים היה הולך אצל ר' יוח' בן פנחס שממונה על החותמות נותן לו מעות ומקבל (כנגדו) [כנגדן] (מעות) [חותם] וכול' ובאותה לשכה היו מניחין אותן חותמות. בית המיוחד (היו) [היה] בית גדול ושם היו עושין מדורה להתחמם בה בימי החורף לפי שהיו הולכין יחיפין בעזרה. ורמינהי, במסכת מידות [פ''א מ''ו] קאי הך מתני'. (י)היו [ל]בית המוקד, שהיו פתוחות לה. כקיטוניות פתוחות לטריקלין, כחדרים קטנים הפתוחות לבית גדול, וד' לשכות הבנויות בתוכה פתוחות לה ב' היו פתוחות לקודש והב' לחול, שלשכת בית המוקד היתה בנויה חציה בעזרה וחציה מחוץ לעזרה, והיו פסיפסין נתקעין בקרקע באותה לשכה כדרך תפיסת כותל העזרה להבדיל בין חול לקודש. מערבית דרומית היא היתה לשכת טלה קרבן, השתא קשיא טלאים אטלאים דהתם גבי תמיד קתני צפונ' מערב' הוי לשכת הטלאים בה יורדין לבית הטבילה שפירחי כהונה היו ישינים לשם ואם אירע קרי לאחד מהן יורד וטובל שם. 
<h3>[פירוש רבינו אליקים — יומא]</h3>
------
[יומא כ''ח ע''א] אמ' להם הממונה, אשאר ימות השנה נמי קאי, דזמן שחיטת התמיד של שחר הוי א' משיעלה עמוד השחר והיה א' להם הסגן צאו וראו וכול', והיה אחד עולה במקום גבוה לראות אם האיר המזרח. בורקי, לש' אורה כמ' האירו ברקיו תבל. מתיה בן שמו' א', בלשון הזה היה א' הרואה. האיר על פני כל המזרח עד שבחברון, כלומר וכבר הגיע לחברון, מפר' בתלמוד ירושלמי [ה''א] שלכך א' עד שבחברון כדי להזכיר חברון. והוא א' הין, בגמ' מפר' מן אמ' הין. הוצרכו בכך, לצאת ולראות אם האיר המזרח. [ודימו שהאיר מזרח], וכסבורין היו שהאיר המזרח. לבית השריפה, מש' דנשחט שלא בזמנו. והורידו וכול', מפרש בגמ'. 
<h3>[פירוש רבינו אליקים — יומא]</h3>
------
[יומא כ''ה ע''א] (משנה) [מי שוחט], לעבודה אחת מפיסין ואותו שהיה זוכה בשחיטת התמיד היה א' לכל מי שירצה זכה עמי בעבודת התמיד כמו שמצינו במשנתינו בזריקה בדישון מזבח הפנימי והמנורה והעלאת אברים לכבש וכול', שעל פיו היו זוכין השלשה עשר בעבודת תמיד ולא על ידי הפייס, וכן מי שחל עליו פייס של קטרת א' לכל מי שירצה זכה עמי בקטרת כגון במחתה שבה חותין גחלים מן המערכה לצורך הקטרת, או לכל עבודה ועבודה [שהיו] מפייסין מי שוחט והולך ושוחט ואחר באין ומפייסין מי זורק והולך וזורק, וכן לכל עבודה ועבודה נכנסין בלישכה להפיס. (גמרא) טובא הויין, מד' פייסות. הכי קאמ', כלומ' הכי קמיבעיא ליה. ולכל חדא וחדא, בכל פעם ופעם שנכנסין להפיס מפיסין כמה פיסות שמפיסין לכל עבודה ועבודה שבתמיד. 
<h3>[פירוש רבינו אליקים — יומא]</h3>
------
מתניתין אמר להם הממונא רבא. אמתני' דפירקי' דלעיל [קאי], דקתני ירדו ובאו להם ללשכת הגזית. באו והפיסו מי מדשן מזבח הפנימי וכו'. הכא משמע לכאורה דדישון מזבח הפנימי היה אחר זריקת התמיד ולקמן בפ' לא היו כופתין [ל' ע''ב] נפרש בסדרא דתמיד טפי. הראש והרגל של ימין. העוקץ. הוא הזנב. והרגל של שמאל. החזה. הרואה את הקרקע. וחותכין אותו מכאן ומכאן בלא ראשי צלעות, כי ראשי הצלעות היו נחתכין עם הגרה כדמוכח לקמן [ל''א ע''א]. והגרה. מקום שמעלה גרה הוא דהיינו הצואר, ובו מחובר הקנה והכבד והלב כדמפרש בקונטרס התם במסכת יומא [כ''ה ע''א]. ואחר שהפיסו וזכה מי שזכה חזר ואמר להם הממונה צאו וראו. ולשם בקונטרס [יומא כ''ח ע''א] מפ' כמו כן דהממונה הוא הסגן. ואומר להם צאו וראו על החומה או על הגג. זמן השחיטה. שחיטת התמיד, כלומ' אם האיר המזרח, שהשחיטה פסולה בלילה, כדכתיב [ויקרא י''ט ו'] ביום זבחכם יאכל. (בדקו) [ברקי]. האיר המזרח. מתי' בן שמואל, שהיה ממונה על הפייסו', הי' שואל להרואה שאמר ברקאי. האיר פני כל מזרח עד שהוא בחברון. עד שאדם יכול לראו' החברון שהיה סמוך לה, והצופה אמר הן. ואמרו בתלמוד ירושלמי [יומא פ''ג ה''א, י''ג ע''ב] להכי אמר בחברון, להזכיר זכות אבות שבחברון. 
<h3>[פירוש הראב''ד הנדמ''ח]</h3>
------
[יומא כ''ה ע''א] פייס שני מי שוחט, את התמיד, אע''ג דשחיטה כשרה בזר, אפילו הכי צריכה פייס. וכיון שנודע השוחט, ידעי' שהשני שעמד [סמוך] לו לימינו, הוא זורק, והעומד שלישי סמוך לזורק הוא מדשן מזבח פנימי, וכן כולם. דהכי תני בברייתא, דתני ר' חייא לא לכל עבודה ועבודה מפיסי', אלא כהן שזכה בתמיד שני[ם] עשר אחיו הכהנים נמשכין עמו, ובגמ' מוכח שהזורק הוא מקבל ומוליך, שאם היה השוחט מקבל, זמנין דשוחט זר, וקבלה פסולה בזר, ואי אפשר לומר שכהן אחד היה מקבל ומוליך, והשני זורק, שאם כן שלש עשרה כהנים היו זוכין בו, מלבד השוחט, ואנן בהדי שוחט תנן להו, הראש באחד, ושתי ידים כהן שני, העוקץ והרגל שלישי, החזה והגרה רביעי, ושתי דפנות חמישי, והקרבים ששי, והסלת שביעי, חביתי כהן גדול שהוא עשרית האיפה מחציתה בבקר ומחציתה בערב שמיני, והיין לנסכים תשיעי, ומי שוחט, עשירי, ומי זורק, אחד עשר, ומי מדשן [המזבח הפנימי שנים עשר], ומי מדשן את המנורה שלש עשר. דרך הילוכו היה קרב, מפרש בגמ' כיצד דרך הילוכו הראש והרגל החזה והגרה ושתי הידים ושתי הדפנות והעוקץ והרגל. ומפר' בגמ' להכי קרב הראש והרגל, משום דראש כולו עצמות, קרב הרגל עמו, שיש בו קצת בשר, וכשמעלה הראש מכסה בית השחיטה בפדר, וזהו דרך כבוד של מעלה. החזה והגרה, חזה הוא שומן החזה הרואה את הקרקע, וחותכין אותו ושתי צלעות אילך ואילך. והגרה ממקום שהוא מעלה את הגרה, הוא הצואר, ובו מחוברין הקנה והכבד והלב, והסלת, עשירית האיפה למנחת נסכו, והיין רביעית ההין. 
<h3>[רבינו יהונתן מלוניל — יומא]</h3>
------
[יומא כ''ה ע''א] מתני'. הפייס השיני מי שוחט, מי זורק, מי מדשן מזבח הפנימי, מי מדשן את המנורה, מי מעלה איברים לכבש. הראש והרגל ושתי הידים העוקץ והרגל החזה והגרה ושתי הדפנות הקרבים הסלת והחביתים והיין. ושלשה עשר זכין בו. אמ' בן עזיי לפני ר' עקיב' כדרך הילוכו כך היה קרב. פי' מי מדשן מזבח הפנימי מאפר הקטרת שהקטירו עליו אתמול בין הערבים. ומי מדשן המנורה שהיה מטיב את הנירות שדלקו כל הלילה ובבקר מדשנו. מי מעלה איברים לכבש, שלא היו מעלין האיברים מיד למזבח על גבי המערכה, אלא מעלין אותן ונותנין אותן על הכבש ואחרי כן מעלין אותן מן הכבש למזבח. הראש והרגל הימנית היו קריבין שניהן יחד, ושתי הידים בכהן שיני. העוקץ הוא אליה ורגל השמאלית בכהן שלישי. החזה הוא הרואה פני הקרקע ושתי צלעות קטנות אחת מיכן. והגרה היא הצואר שלבהמה אחר שחתכו הראש בכהן רביעי. ושתי דפנות בכהן חמישי. הקרבים בכהן שישי והם המעים בלא הכבד והריאה והטחול והלב, שאלה היו מקריבין עם האיברים, כדמפרש במסכת תמיד. והסלת בכהן שביעי והוא עשרון סלת למנחת תמיד. והחביתים בכהן שמיני, והם חביתי כהן גדול שמביא בכל יום עשרון אחד וחוציהו חציו בשחרית וחציו בין הערבים, ומכל חצי עשרון עושה י' חלות במחבת והן תדיר בכל יום. והיין בכהן תשיעי, הוא רביעית ההין שהוא ג' לוגין לנסך התמיד. ושלש' עשר כהנים זכין בפייס, אילו תשעה שלתמיד, וארבעה, מי שוחט, מי זורק, מי מדשן מזבח הפנימי, ומי מדשן המנורה. 
<h3>[פסקי הרי''ד — יומא]</h3>
מתני' אמר להם הממונה בואו והפיסו, לשון גורל, גורלך תפיל בתוכנו [משלי א'], תרגומו פייסך ארמא בינתא [הערוך ערך פס]. וא''ת יפיסו בעזרה, י''מ, שגנאי היה להיות בעזרה בלא מצנפת. ור''י מפרש, שגנאי הוא להחזיר אחוריו לבית קדשי הקדשים, משום שהיו הכהנים עומדים בכולייר, פי' בעגול בפ''ב דיומא [כ''ה ע''א]. מי שוחט, אע''פ שהשחיטה כשרה בנשים ובזרים [שם כ''ז ע''ב], במקום שהכהן שוחט צריך פייס. מי זורק, גם הוא היה מקבל הדם. (מי שזכה בשחיטה שוב אין פייס). בואו והפיסו מי שוחט מי זורק מי מדשן, תימה, אמאי מפיסין על השחיטה וזריקה קודם מן הדשון, והלא הדישון היה קודם כדמפרש במערכה דאביי [שם ל''ג ע''א]. וראיתי בתוספות [תוי' שם כ''ה ע''א ד''ה מי שוחט], דמשום הכי היה הפייס קודם לשוחט מן המדשן, דקודם הדישון היו בודקין הטלה הכהנים שזכו בו, ומזמנים אותו לשחוט, וכיון שהיו עוסקין במילי דתמיד קודם לדישון, היו מפיסין נמי וזוכים בשחיטה ובזריקה קודם. ואילו תרתי עבודות שחיטה וזריקה בהדי הדדי נינהו. [מי שזכה בשחיטה שוב] אין פייס לי''ג עבודות [שם כ''ה ע''ב], אלא כהנים שנמשכין אחרי המפיס לימינו כפי סדר הממונה, ב' לזריקה, ג' לדישון מזבח הפנימי, ד' למנורה, וכן כולם. מי מעלה אברים לכבש. הראש והרגל של ימין, בכהן אחד. ושתי ידים, בכהן שני. העוקץ, הוא הזנב. והרגל של שמאל, בכהן שלישי. החזה, הוא שומן החזה הרואה את הקרקע, וחותכין אותו מיכן ומיכן בלא ראשי צלעות. והגרה, הוא צואר ובו מחובר הקנה והריאה. והחזה הגרה, בכהן רביעי. וב' דפנות, בחמישי. והקרבים, בשישי. והסולת, עשרון למנחת נסכים של תמיד. החביתים, (ו)חצי עשרון של כהן גדול, שקרב עם התמיד בכל יום (של מנחת) [שנא' (ויקרא ו') מנחה] תמיד מחציתה בבוקר ומחציתה בערב, וסמיך ליה על מחבת בשמן תעשה, לכך קרויה חביתין. והיין, ג' לוגין של ניסוך לתמיד. 
<h3>[שיטה לרבינו שמואל ב''ר יצחק]</h3>
------
נחזור לסדר משנת תמיד אמר להם הממונה בואו והפיסו מי שוחט ומי זורק כו'. ומפרש בירושלמי (יומא דף י' ב' וע''ש) נשמיענן מן הדין מי שזכה בכף אומר לזה שעל ימינו זכה עמי במחתה, וכן בכאן מי שזכה בשחיטת התמיד שנים עשר אחיו הכהנים העומדים על ימינו נמשכין עמו כיצד השני שהוא עומד על ימינו הוא מקבל את דם התמיד והוא זורק והשלישי הסמוך לשני מדשן מזבח הפנימי והרביעי שבצדו מדשן המנורה ומטיב את הנרות והחמשי מעלה ראש התמיד ורגלו לכבש והששי מעלה שתי הידים והשביעי מעלה העוקץ והרגל והשמיני מעלה החזה והגרה והתשיעי מעלה שתי הדפנות והעשירי מעלה הקרבים והאחד עשר מעלה סלת הנסכים והשנים עשר מעלה החביתין והשלשה עשר מעלה היין של נסכים (ע''פ לשון רמב''ם תמידין ומוספין פ''ד ה''ו). והפיסו וזכה מי שזכה. 
<h3>[סמ''ג עשין סימן קצ''א קצ''ב]</h3>
------
פרק שלישי בעזרת הצור והוא נמשך לסדר העבודה גם כן ואמר שאחר הדברים שהוזכרו היה הממונה אומר להם לפייס פייס שני מארבע פייסות שהיו שם כמו שביארנו ביומא ובזה השני הוא אומר באו והפיסו מי שוחט וכו' ופיס זה שלשה עשר כהנים זוכין בו על הסדר שהוזכרו י''ג מעשים כאן והוא שאותו שהמנין כלה בו זכה לשחוט והשני לו לצד ימין זכה לקבל את הדם ולזרוק והשלישי מדשן המזבח הפנימי ר''ל מזבח הקטורת מאפר של אתמול והרביעי מדשן את המנורה ומטיב את הנרות והחמישי מתחיל להעלות האיברים לכבש וחמשי זה מעלה את הראש והרגל הימיני והששי מעלה שתי הידים והשביעי מעלה העוקץ והוא הזנב עם הירך והרגל השמאלי והשמיני מעלה החזה והגרה ר''ל הצואר עם הקנה והכבד והלב והתשיעי מעלה שתי הדפנות והעשירי מעלה הקרבים והי''א מעלה סלת המנחה הבאה עם התמיד והוא עשרון והי''ב מעלה את החבתין והיא מנחת הכהן הגדול והי''ג מעלה את היין לנסכים והוא רביעית ההין על הדרך שהארכנו בבאור ענינים אלו במסכת יומא והפיסו וזכה בהן מי שזכה ולא היו צריכן לפייס אלא לשחיטה שמכיון שזכה אחד לשחוט זכו כלם על הסדר שהזכרנו ואמר שאחר שזכו כל אותם שהזכרנו כל אחד בשלו הממונה אומר להם צאו וראו אם הגיע זמן שחיטת התמיד וצווחין מקרקע העזרה והולכין לשומר אחד שהיה בראש ההר והיו שואלין לו אם הגיע הזמן ואם הגיע היה אותו שומר אומר ברק ברקאי כלומר התחילו ברקי האור לעלות ר' מתיא בן שמואל אומר שהשואל היה שואל האיר פני מזרח עד שבחברון כלומר שלא בשעת העלייה היתה השעה אלא שיאורו כל פני המזרח והוא ששואלין האיר פני כל המזרח עד שיראה בעיניך שיהא האור מגיע לחברון ואם הגיע הוא אומר להם הן והלכה כר' מתיא וכבר ביארנו ביומא שהיו מזכירין בה חברון להזכיר ישיני חברון וכשהיו יודעים שהגיע זמן השחיטה היה הממונה אומר להם צאו והביאו טלה מלשכת הטלאים ואמר על אותה הלשכה שהיתה במקצוע צפונית מערבית וארבע לשכות היו שם לשכת הטלאים ולשכת החותמות ולשכת בית המוקד ולשכה שעושין בה לחם הפנים וכל הבית בכללו עם הארבע לשכות נקרא בית המוקד ואחר שלקחו הטלה נכנסין ללשכת הכלים ומוציאין משם כל כלי שרת הצריכים להם ואמר כאן שתשעים ושלשה כלים של כסף או של זהב היו מוציאים ובתלמוד המערב של חגיגה [פ''ג ה''ח] התבאר שכך היה מנין הכלים כנגד תשעים ושלש אזכרות שנאמרו בפרשת חגי זכריה ומלאכי או שמא כך היה צריך לכל עבודות היום. והשקו את התמיד פי' שהיו משקין אותו מים קודם שחיטתו כדי שיהא נוח להפשיטו כמו שביארנו בסוף מסכת יום טוב ומה שאמר בכוס של זהב כבר בארנו שלא נאמר כן דרך גוזמא אלא שכך היה להפלגת הדור ולהראות כבוד המקום וגודל ענינו שאין עניות במקום עשירות ואמר שאע''פ שהיה מבוקר מבערב אם יש בו מום אם לאו חוזרין ומבקרין אותו בשעת שחיטה לאור האבוקות. זהו ביאור המשנה ולא נתחדש עליה בגמ' דבר. 
<h3>[חדושי המאירי]</h3>
------
אמר להם הממונה וכו' מי שוחט. את התמיד, ואע''ג דשחיטה כשרה בזר שחיטה זו חשובה... שהיא תחילת עבודת התמיד ומפיסין עליה. מי זורק. המקבל הוא הזורק, כדאמרי' [לקמן ל' ע''ב] זרק הזורק וקבל המקבל. ומשום דזריקה היא עיקר הכפרה הזכירה על הפייס. מי מדשן. לא חשש התנא לשנות העבודות על הסדר, דדישון מזבח הפנימי קודם לדם התמיד כדאיתא בסדר מערכה שסידר אביי משמא דגמ' בסדר יומא [ל''ג ע''א], אלא התחיל הפייס בעבודות דם התמיד ואח''כ הפסיק בהקרבת התמיד ושנה דישון מזבח הפנימי והמנורה. מי מעלה אברים לכבש. מקבלין היו אותן מן המנתח ומוליכין אותן על הכבש. הראש והרגל הימני. בכהן אחד. ושתי הידים. מן הכתפיים בכהן שני. העוקץ. הוא הגב מן הדפנות ולמטה עם הזנב. ורגל שמאלי. בכהן שלישי. החזה והגרה. בכהן רביעי. ושתי דפנות. בחמישי. הקרביים. בשישי. הסלת. עשרון למנחת התמיד בשביעי. חביתין. חצי עשרון של מנחת כ''ג הקרבה בכל יום עם התמיד בשמיני. והיין. רביעית ההין לנסכי תמיד בתשיעי. מלשכת הטלאים. היו מבקרין טלאים למזבח. והלא. כמו והרי. במקצוע צפונית מערבית. של בית המוקד הגדול. לשכת החותמות. גזבר ההקדש היה מאסף סלת ושמן ויין לרוב ומוכר ל... והיו לו ד' חותמות כתוב עליהן עגל זכר גדי חוטא, והם סימני נסכי פר ואיל וכבש ומנחת חוטא. ובאותה לשכה היו מונחין החותמות והצריך לנסכים נותן דמיהן [לממונה ונותן לו חות'] ומוליכו לשומר הנסכים ונותן לו כפי החותם שנותן לו. לשכת בית המוקד. ושם היה מדורה תמידית שאם יכבה האש בבית המוקד הגדול לוקחים משם אש. תשעים ושלשה כלי שרת. לצורך עבודות כל היום. השקו את התמיד. כדי שיהא נוח להפשיט. 
<h3>[פירוש הרא''ש הנדמ''ח]</h3>
------
[יומא כ''ה ע''א] שלשה עשר זכין בו. פ' האחד שוחט השני זורק השלישי מדשן מזבח הרביעי מדשן המנורה החמישי בראש וברגל הששי בשתי הידים השביעי בעוקץ וברגל השמיני בחזה ובגרה התשיעי בשתי הדפנות הי' בקרבים הי''א בסלת הי''ב בחבתין הי''ג ביין. 
<h3>[פירוש קדמון — יומא]</h3>
------
הגרה. היינו הקנה וכל הריאה והלב והכבד. מתיא בן שמואל. שהיה ממונה על הפייסות היה שואל לשומר האיר כל פני המזרח. עד שהוא בחברון. עד שאדם יכול להכיר עיר חברון שסמוך לה והצופה אומר הין. 
<h3>[רבינו גרשום]</h3>
------
הגרה. היינו הקנה והריאה והכבד והלב. בורקי. האיר המזרח. מתיא בן שמואל. שהיה ממונה על הפייסות היה שואל לשומר שאמר בורקי. האיר כלפי מזרח עד שהוא בחברון. עד שיכול לראות עומד חברון שסמוך לה. והצופה אומר הין ואמרינן בירושלמי [פ''ג יומא ה''א, י''ג ע''א] דלהכי אמר בחברון כדי להזכיר זכות אבות בחברון. מקצוע צפונית מערבית. ואמרינן ביומא [י''ז ע''ב] מ''ט קתני במקצוע דרומית, משום דלא קיימ' בקרן דרומית מערבית אלא משוכה הימינ' כלפי צפון דמאן דאתי מדרום מיחזי ליה כמאן דקאי בצפון. וארבע לשכות היו שם. בד' רוחות העזרה. אחת לשכת הט'. וקא חשיב להו דרך שמאל. לשכת הטלאים. במערבית דרומית. ואח' לשכת החותמות. במערבית צפונית. ואחת לשכת בית המוקד. במזרחית צפונית. ואח' לשכת לחם הפנים. במזרחית דרומית. תשעים ושלשה כלי כסף וכלי זהב. לצורך עבודה. 
<h3>[פירוש רבינו שמעיה]</h3>
------
והגרה. הלשון. ושני דפנות. שני הצדדים. ברקי. זוהר השחר. 
<h3>[פירוש רבינו נתן אב הישיבה]</h3>
------
והמצוה הל''ט היא שצונו להקריב במקדש שני כבשים בכל יום. ואלו נקראין תמידין. והוא אמרו יתעלה (פינחס כ''ח) שנים ליום עולה תמיד. וכבר התבאר סדר הקרבתם ומעשיהם בשני מיומא (כ''ה—כ''ז:) ובמסכת תמיד (פ''ג—ד'). 
<h3>[ספר המצות לרמב''ם — עשין ל''ט]</h3>
------
[יומא כ''ח ע''א] אמר להם הממונה, הוא הסגן. צאו וראו, על החומה או על (גב) [גג] העזרה. אם הגיע זמן השחיטה, שחיטת התמיד, כלומר, אם האיר מזרח, לפי שהשחיטה פסולה בלילה, דכתיב [ויקרא י''ט] ביום זבחכם, אע''פ שכשירה בזר, ומפני שאינה עבודה לא נפקא לן מביום צותו את בני ישראל להקריב את קרבניהם [שם ז']. הגיע הזמן הרואה אומר, זה שעלה לגג, ברקאי, לשון זוהר מלשון ברק. מתיא בן שמואל אומ' האיר כל פני מזרח וכו', ומפרש בגמ' והממונה שצוהו לעלות שם שואל אותו, עד שבחברון נראה הזוהר עד חברון והעולה על הגג משיב לו הן. ובתלמוד ירושלמי [ה''א] מפרש להכי שואל עד חברון, ולא מגדל אחר, כדי להזכיר זכות אבות שבחברון. ולמה הוצרכו לכך, לעלות לגג ולראות. עלה מאור הלבנה, צמח תימור הלבנה סמוך לשחרית. ודימו, חשבו שהאיר המזרח. ושחטו את התמיד, וכשהרגישו בדבר, הוציאו התמיד לבית השריפה, שנשחט בלילה. והורידו כהן גדול וכו'. ומפרש בגמ' דחסורי מיחסרא והכי קתני וביום הכפורים כי אמ' ברק ברקאי, הורידו כהן גדול לבית הטבילה, כדי שיהא כשר לעבודת היום. והיא מחשבון ה' טבילות וי' קידושין שטובל כהן גדול ומקדש בו ביום, ואע''פ שקודם לזה סידר את המערכה. אי נמי שתרם תרומת הדשן, לפי ששתי עבודות אלו עבודה דלילה הן ולא צריכי טבילה. והטעות שטעו במאור הלבנה לא היה ביום הכפורים, דהא לא אפשר שהלבנה מתחלת לזרוח בשקיעת החמה, ומאירה עד שני שליש(י) הלילה ולא יותר, אלא בשאר ימות השנה היה, ובסוף החדש שמתחלת לזרוח סמוך לעמוד השחר, וחשבו שכבר שקעה הלבנה והאיר עמוד השחר. 
<h3>[רבינו יהונתן מלוניל — יומא]</h3>
------
דם ברית, התום והיושר, [לשון הפייט]. כי שבת בחזקת איסור למלאכה כמו טבל שהוא בחזקת איסור וכיוצא בו, שאין עד אחד כשאין בידו נאמן עליו לומ' ידענא דמתוקן הוא, כדאית' פ' האשה רבה [יבמות פ''ח ע''א]. וכן כתב ה''ר יצחק הלבן ז''ל, דשבת בחזקת איסור קיימ', משו' דקשי' ליה, דא''ר יוחנ' פ''ב דנזיר [י''א ע''ב], האומר לשלוחו צא וקדש לי אשה אסור בכל הנשים שבעולם, דחזקה שליח עושה שליחותו וכו' עד וכי תימ' הכי נמי אימור בשוקא אשכח וקדיש, הת' הדרא לניחותא. וקשי' מפ''ב דיומא [פ''ד ע''ב] אין הולכין בפיקוח נפש אחר הרוב, היכי דמי, אילימ' דאיכ' ט' ישר' וגוי אחד בינייהו, רובא ישר' נינהו, אלא ט' גוים וא' ישר' הוה ליה קבוע וכל קבוע כמחצה על מחצה דמי, לא צריכא דפרוש לחצר אחר, מהו דתימ' כל דפריש מרוב' פריש קמ''ל. איני והאמ' רב אסי א''ר יוחנן ט' גויים וישר' אחד באותו חצר מפקחין, בחצר אחר אין מפקחין, הא דפרוש כולהו הא דפרוש מקצתייהו. פר''ש, חצר דפרוש מקצתייהו אין מפקחי', דאמרי' כל דפריש מרובא פריש, ולא אמרי' דהדרא לניחותא ובנזיר אמרי' התם הדרא לניחותא ולא אמרי' כל דפריש מרוב' פריש. ותירץ ה''ר יצחק הלבן ז''ל, דלהוציא דבר מחזקתו, כמו שבת, דבחזקת איסור עומדת, לא אמרי' הדרא לניחות', אלא כל דפריש מרוב' פרי', אבל בנזיר, דחזק' שליח עושה שליחו' אמרי' הדר' לניחותא להעמיד דבר בחזקתו, ואחרי שהשבת בחזק' אסור הרי הוא כטבל והקדש וכיוצא בה, דאמ' פ' האשה דאין עד אחד נאמן באיסורי' היכא דאין בידו, א''כ היאך מלין תינוק בשבת על פי מילדת או על פי אשה אחרי שאין בידם. וראיתי שכת' אבי העזרי ז''ל בתוס' רא' השנ', דאית' בירושלמ' [ר''ה פ''ב ה''א] אמ' להם הממונה צאו וראו אם הגיע זמן השחיטה הרואה אומ' בורקי, מאי בורקי ברקא בורקאי וחד נאמן, שנייה היא יכול לעמוד עליו וחש לומ' עד דהוא עליל ונפיק מנהרא חכימא היא מילתא. פי' יכול לעמוד עליו וחש למימ' מילתא דעביד' לאיגלויי, חושש לומ', כלומ' מתיירא לומ' שקר, שמא ישלח אחר לראות, ופריך עד דהוא עליל ונפיק מנהר', כלומ' אינו ירא שמא ישלח אחר, כי אפי' אם ישלח (אחר) [יאמר] בלבו אפי' ישלח אחר עד אותו זמן שהוא הולך לראות יאיר, ופריך, חכימא היא מילת', פי' זה ידוע כלומ' זה יכול זה להרגיש אם האיר קודם שבא אחר לראות או עתה בביאתו, תו גרס' בירושלמ', אומ' עד אחד נולד בשבת מלין אותו על פיו, חשיכ' במוצאי שבת מטלטלין על פיו, פי' דכל הני אתה יכול לעמוד עליהן, מכל אלו נלמוד דעד אחד כשני' באיסורי' במילת' דעביד' לאיגלויי. עד כאן. וצריכין אנו לומ' דהא דאמרי' במילת' דעביד' לאיגלויי נאמן, לא דעבידה לאיגלויי בעדות ברורה, אלא אפי' ברמז בעלמ' מירתת לשקר, דאי לא תימ' הכי, הא דאמ' בירושלמי דעד אחד נאמ' לומ' נולד בשבת היכי אשכח לה דעביד לאיגלויי על ידי עדות ברורה, הלא כל עדות לידה אינו אלא מפי מילדת ויולדת, אלא ודאי אפי' ברמז בעלמ', הילכ' מילדת מירתתא מן היולדת והיולדת מן המילדת, אי נמי אשה באיסורי' כשאר עד אחד באיסורי' ואז מילדת ויולדת כשני עדים ונאמנות אפי' על דבר שיש לו חזק' איסור, אע''פ שאין בידם. ופ''ק דפסחים [ד' ע''א] הכל (נאמר) [נאמנין] על בדיקת חמץ, אפי' נשי', אפי' עבדי', אפי' קטני', ומסקנ' בדיק' חמץ דרבנ' והאמינהו רבנ' בדרבנ'. ומשמע שאם היה דאורית' לא מהימני וי''ל דהא דקאמ' הימנינהו רבנ' בדרבנ' אעבדי' וקטנים, אבל נשי' אפי' בדאוריית' מהימנה. 
<h3>[ספר ערוגת הבושם לרבינו אברהם ב''ר עזריאל רבו של האו''ז — חלק שלישי סימן ס''ט]</h3>
------
[יומא כ''ח ע''א] אמ' להם הממונה צאו וראו אם הגיע זמן השחיטה, אם הגיע או' בורקי. מתיה בן שמואל או' האיר פני כל המזרח עד שהוא בחברון, והוא או' הין. פי' לעיל קאי דתנן [י''ט ע''ב] ומעסיקין אותו בדברי' עד שמגיע זמן שחיטה, והיה או' להם הממונה כיון שיעלה עמוד השחר צאו על חומת העזרה וראו אם הגיע זמן השחיטה, אם היה רואה שהגיע היה או' הרואה שעלה על הגג לאותן העומדין למטה בורקי, והוא לש' אור ונוגה, כדכת' [חבקוק ג'] לנוגה ברק חניתך. ומתיה בן שמואל אומ' כך היה או' להן הרואה, האיר פני כל המזרח, ואותו שלמטה היה שואלו עד שהוא בחברון האיר, שאדם יכול לראות חברון, והוא אומ' לו הין. 
<h3>[פסקי הרי''ד — יומא]</h3>
------
אמר להם הממונה צאו וראו, הממונה הוא הסגן. צאו וראו, על החומה או על הגג. זמן השחיטה, של תמיד, אם האיר המזרח, ששחיטה פסולה בלילה דכתיב [ויקרא י''ט] ביום זבחכם. אם הגיע הרואה אומר ברקאי, לשון צוהר, כמו (היות) [היה] לה ברק מרטה [יחזקאל כ''א]. כמו האירו ברקיו תבל [תהלים צ''ז]. מתיא בן שמואל, אותו שהיה ממונה על הפייסות [שקלים פ''ה מ''א], שואל היה לשומר שאמר ברקאי, האיר כלפי מזרח. עד שהוא בחברון, עד שיכול אדם לראות עיר חברון שסמוך לה, והצופה אומר הין, שנראה הצוהר בחברון. ובירושלמי [יומא פ''ג ה''א] אומר, דלהכי אמר חברון כדי להזכיר זכות אבות הקבורין בחברון. הוא אומר הין, ביומא (פ''ב) [פ''ג (כ''ח ע''ב)] מיישב מי אומר הן. אמר להן, הסגן. צאו והביאו טלה, לתמיד. מלשכת הטלאים, שהיו בה טלאים מבוקרים, כדתנן [ערכין פ''ב מ''ה] אין פוחתין מו' טלאים המבוקרים בלשכת הטלאים. והלא, כמו והרי הוא במקום פלוני. במקצוע צפוני מערבי, של בית המוקד, שטרקלין גדול היה, והיו מסיקין מדורות גדולות להתחמם שם הכהנים, שהולכין יחפים על רצפת העזרה על השיש. והיו במקצועות [מדות פ''א מ''ו] לשכות פתוחות בקיטונות פתוחה לטרקלין. וד' לשכות שהיו שם, בד' מקצועות. אחת ללשכת הטלאים, ואחת ללשכת החותמות, שמניחין חותמות של לוקחי סלתות ונסכים מן ההקדש בדמים, כדתנן במסכת שקלים [פ''ה מ''ג] ד' חותמות היו במקדש, והיה כתוב עליהם עגל גדי זכר חוטא, והן סימני נסכי כבש ואיל ופר וג' בהמות של מצורע, כל מי שמבקש נסכים, בא לו אצל הממונה על החותמות נותן לו מעות כפי הנסכים שהוא צריך, ומקבל ממנו חותם נסכים, ובא לו אצל הממונה על הנסכים ומראה [לו] החותם ומקבל ממנו נסכים כדמפרש התם, עגל, היה משמש עם ניסכי בקר גדולים וקטנים זכרים ונקבות. גדי, היה משמש עם נסכי צאן גדולים וקטנים זכרים ונקבות חוץ משל אלים. זכר, משמש עם נסכי אלים זכרים עולות ונקבות שלמים. כך מפורש במסכת שקלים [שם] והטעם, מפני שהם חלוקים בנסכים, ניסכי צאן (חצי) [רביעית] הין, ונסכי איל (רביעית) [שלישית] ההין, וניסכי בקר (שלישית) [חצי] ההין. וחוטא, לא מצינו נסכים באים עם חוטאים אלא במצורע בלבד. ובמסכת שקלים [שם], פליג בן עזאי ואומר חמשה היו, וחושב חוטא דל וחוטא עשיר דהיינו מצורע עני ומצורע עשיר. ויוחנן היה ממונה על החותמות, והיה מקבל המעות, ואחיה היה ממונה על הנסכים, ולערב הן באים זה אצל זה, ואחיה מוציא החותמות ומקבל בעדם מעות, אם הותירו שלקח יוחנן יותר הותירו לקודש ואם פחתו ישלם מביתו שיד הקודש על העליונה כך מפורש במסכת שקלים [שם]. ואחת לשכת בית המוקד, לשכה קטנה קרויה בית המוקד ופתוח לבית המוקד גדול. ואחת לשכה שהיו עושין בה לחם הפנים, של בית גרמו עושים לשם לחם. ומפרש (בפ''ג) [בפ''א] דיומא [י''ז ע''א], תנא דתמיד קחשיב דרך שמאל, לשכת טלאים במערבית דרומית היתה קימת, דקתני מערבית צפונית אכולם דלא קיימו בקרן מערבית דרומית, אלא משוכה קימעה כלפי צפון, דמאן דאתי בדרום מתחזייא ליה כמאן דקיימא בצפון, ולעולם יותר כלפי דרום קיימא. לשכת הטלאים במערבית דרומית. לשכת החותמות במערבית צפונית, לשכת בית המוקד בצפונית מזרחית, לשכת לחם הפנים מזרחית דרומית, וקא חשיב להו דרך שמאל דלצד דרום הוי טפי, אלא לפי מראית עינו שנה משנתו. 
<h3>[שיטה לרבינו שמואל ב''ר יצחק]</h3>
------
אמר להם צאו וראו אם הגיע זמן שחיטה (תמיד ל' א') שהיה אחד צופה על הגג להגיד כשיאיר המזרח עד שיכולין לראות [את] חברון משם ומפרש בירושלמי (יומא דף י''ג ב') שכדי להזכיר זכות אבות מזכירין חברון. אחר כך אמר להם צאו והביאו טלה מלשכת טלאים והרי לשכת טלאים היתה במקצוע צפונית מערבית של בית המוקד, וארבע לשכות היו שם אחת לשכת הטלאים ואחת לשכת החותמות וחותמות אלו ביארנו עניינם במצות הנסכים (עשה קפ''ג דף רט''ו ד' בד''ו [הו' בשקלים י''ד ב']) ואחת לשכת בית המוקד ואחת לשכה שעושין בה לחם הפנים (תמיד שם). ולמעלה בבנין הבית (ע' קס''ג) [ו]במסכת מדות (פ''א מ''ו ועי' יומא ט''ו ב') אינן מבוארים כמו בכאן. במסכת שבת פירש רבינו שלמה (י''ט ב' במשנה) שבבית המוקד גדול היה אש לחמם רגלי הכהנים מפני שהיו הולכין יחפים ע''ג הרצפה. ובלשכת בית המוקד קטן יש לפרש שהיה שם אש להביא משם אש למערכה כשהיתה כבויה על ידי גשמים או על ידי דבר אחר (יומא ט''ו ב' תד''ה ואחת). 
<h3>[סמ''ג עשין סימן קצ''א קצ''ב]</h3>
------
תמיד של שחר זמן שחיטתו משיאירו פני המזרח (יומא כ''ח א') ומושך זמנו עד ארבע שעות ביום (ברכות כ''ז א'). ותמיד של בין הערבים מכי ינטו צללי ערב והוא משש שעות ומחצה ולמעלה עד סוף היום, והיו רגילין בכל יום לשוחטו בשמנה שעות ומחצה וקרב בתשעה ומחצה כדאיתא בפרק תמיד נשחט (פסחים נ''ח א') ושם מפרש הטעם שיהא פנאי להקריב נדרים ונדבות קודם תמיד של בין הערבים ותנו רבנן בפרק תמיד נשחט (נ''ח ב' ורש''י) מנין שלא יהא דבר קודם לתמיד של שחר ת''ל וערך עליה העולה ואמר רבא העולה העולה ראשונה שנאמרה ראשונה בפרשת פנחס ותנו רבנן (נ''ח א' ורש''י) אין שוחטין שום קרבן אחר תמיד של בין הערבים דאמר מר והקטיר עליה חלבי השלמים עליה (של) [על] מערכת השחר השלם כל הקרבנות כולן, חוץ מקרבן פסח לבדו דאמר מר במסכת זבחים (י''ב א') ובפרק תמיד נשחט (נ''ט א') יאוחר דבר שנאמר בו בערב [ו]בין הערבים לדבר שלא נאמר בו אלא בין הערבים בלבד (עי' רמב''ם תמידין ומוספין פ''א ה''ג ולח''מ) לפיכך ערב פסח בין בחול בין בשבת היה תמיד נשחט בשבע ומחצה וקרב בשמנה ומחצה כדי שיהא להם פנאי לשחוט את פסחיהן ואם חל ערב פסח להיות ערב שבת היו שוחטין אותו בשש שעות ומחצה בתחלת זמנו וקרב בשבע ומחצה כדי שיהא להם ריוח ביום כדי לצלות את פסחיהן קודם שיכנס השבת (רמב''ם שם ה''ה). 
<h3>[סמ''ג עשין סימן ק''צ]</h3>
------
שנינו שם (כ' א') שתרומת הדשן היתה ביום הכיפורים מחצות לילה ואחר כך עושין סידור המערכה ודישון מזבח כדרך שעושין בכל יום כמו שביארנו במצות התמיד (עשה קצ''א—קצ''ב דף רי''ח בד''ו) עד שיגיע[ו] לשחיטת התמיד (ע''פ רמב''ם עבודת יוהכ''פ פ''ד רה''א). אמר להם הממונה צאו וראו אם הגיע זמן שחיטה אם הגיע הרואה אומר ברק ברקאי מתיא בן שמואל אומר האיר כל פני המזרח וזה שלמטה אומר לו עד שהוא בחברון כלומר אם הוא יום גדול כל כך שאתה יכול לראות חברון משם והרואה אומר הן ומפרש בירושלמי שכדי להזכיר זכות ישני חברון אומר כן, אחר כך הורידוהו לבית הטבילה (יומא כ''ח א'—ב' ורש''י), ואין אדם נכנס לעזרה לעבודה אפילו טהור עד שיטבול, וחמש טבילות טובל בו ביום וכולן בקדש על גג בית הפרוה חוץ מזו בלבד (ל' א') ות''ר בגמרא (ל''א א') חמש טבילות ועשרה קידושין כ''ג טובל ומקדש בו ביום וכולן בקדש על בית הפרוה חוץ מן הראשונה שהיתה בחול על גב שער המים ובצד לשכתו היתה. ואותן המים נמשכין מעין עיטם הוא מעין מי נפתוח האמור בספר יהושע (ט''ו ט') כך נראה לרבינו שלמה (שם ד''ה עין) שמשם הגבול משפע למזרח ולמערב והוא הגבוה שבכל ארץ ישראל, כי גם מקרקע העזרה היה גבוה עשרים ושלש אמות כמו שמוכיח שם. פרשו סדין של בוץ בינו לבין העם כדי שיכיר שעבודת היום בבגדי בוץ, ירד וטבל עלה ונסתפג הביאו לו בגדי זהב ולבש וקדש ידיו ורגליו מקיתון זהב, הביאו לו את התמיד קרצו, כלומר שחטו ברוב שנים (ל''ב ב') ומירק אחר שחיטה על ידו וקבל הדם וזרקו ואחר כך נכנס להיכל ומטיב חמש נרות ומקטיר קטרת של שחר ומטיב שתי נרות ומקטיר איברי תמיד והמנחה והחביתין והנסכים כמנהג של כל יום, ואחר התמיד מקריב את הפר ושבעה כבשים של מוסף היום (ע''פ רמב''ם שם) כרבי עקיבא דתוספתא (יומא פ''ג הי''ד) שנ' מלבד עולת הבקר אשר לעולת התמיד תעשו את אלה ואח''כ עבודת היום ואח''כ שעיר הנעשה בחוץ שנאמר שעיר חטאת אחד מלבד חטאת הכיפורים ואח''כ אילו ואיל העם ואימורי חטאת ואחר כך תמיד של בין הערבים עד כאן דברי רבי עקיבא בפרק בא לו (יומא ע' א'). 
<h3>[סמ''ג עשין סימן ר''ט]</h3>
------
[יומא כ''ח ע''א] מתיא בן שמואל אומר האיר פני המזרח עד שהוא בחברון. מפרש בירושלמי כדי להזכיר זכות ישיני חברון. מתיא בן שמואל אומר האיר [פני] המזרח עד שהוא בחברון. פירש רש''י שמתיא בן שמואל היה ממונה, והיה אומר כך. וכן משמע בתמיד ומייתי לה בגמרא מתיא בן שמואל הממונה על הפייסות. ולא נראה לי דבגמרא מפרש לחד לישנא דמאן דקאי אאיגרא אומר האיר המזרח. והממונה מסתמא לא הוה סליק לאיגרא, מדקאמר אמר להם הממונה צאו וראו, משמע שהיה מצוה לאחרים צאו וראו, והאחרים עולים לאיגרא ואומרי' להם האיר המזרח. לכך נראה לי שמתיא אומר זה בתורת תנא כלומר מתיא בן שמואל אומר, כך היו אומרים במקדש האיר המזרח עד שבחברון. ולא מפרש מאן קאמר ליה אי מאן דקאי אאיגרא או מאן דקאי אארעא. 
<h3>[תוספות רבינו פרץ — יומא]</h3>
------
שנצטוו ישראל שיקריבו על ידי משרתי השם יתברך שהם הכהנים שני כבשים בני שנה תמימים לעולה בכל יום, האחד בבקר והשני בין הערבים, שנאמר [במדבר כ''ח] צו את בני ישראל ואמרת אליהם את קרבני לחמי וגומר שנים ליום עולה תמיד. ומכל מקום עיקר האזהרה לבית דין, כלומר החכמים מורי התורה שבישראל, כי עליהם מוטלת מלאכת הצבור, וכמו שדרשו זכרונם לברכה [ספרי] ואמרת אליהם אזהרה לבית דין. משרשי מצות הקרבנות כתבתי במצות המקדש בסדר ויקחו לי תרומה עשה א' [מצוה צ''ה] שעלה על רוחי בפשט הענין, ואחר אותם הטעמים אני ממשיך גם כן טעם התמידין לומר שנצטוינו בעבודה זו התמידית שהיא פעמים ביום בזריחת השמש ובנטותו לערוב למען נתעורר מתוך המעשה הזה ונשים כל לבנו וכל מחשבותינו לדבקה בשם ברוך הוא, ואומרי כמה פעמים שהאדם נפעל וטבעו מתעורר לפי עסק מעשהו, ולכן בהיות האדם נכון בטבעו שצריך לתקן לו מזון פעמים ערב ובקר, נצטוה שישים מגמתו ועסקו בעסק עבודת בוראו גם כן שתי פעמים לבל תהיה עבודת העבד לעצמו יתרה על עבודתו לרבו, וכל זה למה כדי לעורר רוחו וחפצו תמיד לזכות את בוראו, ובכן יכשיר מעשיו ויתברך ממנו כי חפץ חסד הוא, וכמו שדרשו זכרונם לברכה [ספרי] אשה ריח ניחוח ליי' שאמרתי ונעשה רצוני, כלומר שכל חלק גבוה מכל קרבן אינו רק חפצו ברוך הוא שעשה העבד מה שצוהו למען יכשר לזכות בטובו ברוך הוא. מדיני המצוה מה שאמרו זכרונם לברכה [יומא כ''ח ע''א] שזמן שחיטתן של תמידין הוא הכבש האחד של בקר קודם שתעלה חמה משיאור כל פני מזרח, ופעם אחת דחקה שעה את הצבור בבית שני והקריבו תמיד של שחר בארבע שעות ביום, והכבש השני של בין הערבים משש שעות ומחצה למעלה עד סוף היום זהו זמנו, אבל היו שוחטין אותו לעולם בשמונה שעות ומחצה וקרב בתשע ומחצה, ושתי שעות אלו שמאחרין אותו היה כדי שיקריבו קרבנות היחידים או של צבור בנתים, לפי שאסור להקריב קרבן אחר תמיד של בין הערבים. וכמעשה תמיד של שחר היה מעשה תמיד של בין הערבים אלא שאותו של שחר נשחט על קרן צפונית מערבית של בית המטבחיים על טבעת שנייה, ושל בין הערבים על קרן צפונית מזרחית על טבעת שנייה כדי שיהא נגד השמש. ויתר פרטיה מבוארים במסכת תמיד ובפרק שני מיומא. ונוהגת מצוה זו בזמן הבית, והיא מן המצות שהן מוטלות על הצבור ויותר על הכהנים, ואם שמא חס ושלום יתרשלו בה שלא להקריבם בכל יום בטלו עשה זה, והשגגה נתלית על כל עדת בני ישראל היודעים בדבר אם יש כח בידם לתקן בשום צד. והרב משה בן נחמן זכרונו לברכה חשב בחשבון המצות שני תמידין לשני מצות עשה, לפי שהן מצות שאין מעכבות זו את זו, וזמנה של זו לא זמנה של זו. 
<h3>[ספר החינוך מצוה ת''א]</h3>
------
המצוה ל''ז להקריב במקדש שני כבשים בכל יום [סהמ''צ עשין ל''ט] שנאמר [במדבר כ''ח ד'] את הכבש האחד תעשה בבקר וגו'. אמנם ענין הקרבנות כתב הר''ם בפ' ל''ב בשלישי [מורה נבוכים] וז''ל כשתתבונן בפעלות האלקיות ר''ל הטבעיות, יתבאר לך מהם תחבולות ה' וחכמתו בבריאת בעלי חיים, והדרגת תנועת האברים ושכונתם קצתם בקצתם, וכן יתבאר לך חכמתו ותחבולתו מהדרגת עניני כלל האיש ענין אחר ענין, והמשל בהדרגת תנועתיו ותכונת האברים וכו'. וכמו זאת ההדרגה בעצמה עם המנהיג ההוא ית' באו דברים רבים בתורתנו, והוא שאי אפשר לצאת מן ההפך אל ההפך פתאם, ולזה אי אפשר לפי טבע האדם שיניח כל מה שהרגיל בו פתאום. וכאשר שלח ה' משה רבינו ע''ה לתתנו ממלכת כהנים וגוי קדוש [שמות י''ט ו'] בידיעתו יתעלה, כמו שביאר ואמר [דברים ד' ל''ה] אתה הראית לדעת וגו' וידעת היום והשבות וגו' [שם שם ל''ט], ולהנתן לעבדתו כמו שאמר [שם י''א י''ג] ולעבדו בכל לבבכם, ואמר [שמות כ''ג כ''ה] ועבדתם את ה' אלקיכם, ואמר [דברים י''ג ה'] ואותו תעבודו. והיה המנהג המפורסם בעולם כלו שהיו אז רגילים בו, והעבודה הכוללת אשר גדלו עליה להקריב מיני ב''ח בהיכלות ההם שהיו מעמידין בהם הצלמים ולהשתחוות להם ולקטר לפניהם, והעובדים הפרושים היו אז האנשים הנתונים להיכלות ההן העשוים לכוכבים כמו שבארנו [מו''נ שם פכ''ט]. לא גזרה חכמתו וערמתו המבוארת בכל בריותיו, שיצונו להניח מיני העבודות ההם כלם ולבטלם, כי אז היה מה שלא יעלה בלב לקבלו לפי טבע האדם שהוא נוטה תמיד למורגל, והיה דומה אז כאלו יבא בזמנו זה שיקרא לעבודת ה', ויאמר ה' צוה אתכם שלא תתפללו אליו ולא תצומו ולא תבקשו תשועתו בעת צרה, אבל תהיה עבודתכם מחשבה מבלתי מעשה. ומפני זה השאיר ה' מיני העבודות ההם והעתיקם מהיותם לנבראים ולענינים דמיוניים שאין אמתות להם, לשמו יתעלה, וצונו לעשותם לו יתעלה, וצונו לבנות היכל לו ועשו לי מקדש [שמות כ''ה ח'], ושיהא מזבח לשמו מזבח אדמה תעשה לי [שם כ' כ''ד], ושיהא קרבן לו, כי יקריב מכם קרבן לה' [ויקרא א' ב'], ושישתחוו לו ושיקטירו לפניו. והזהיר מעשות דבר מאלו המעשים לזולתו זובח לאלקים יחרם וגו' [שמות כ''ב י''ט], כי לא תשתחוה לאל אחר וגו' [שם ל''ד י''ד], והפריש כהנים לעבודת בית המקדש אמר [שם כ''ח מ''א] וכהנו לי, ע''כ.
וממאמרים רבים מרבותינו יתבאר טעם הקרבנות כטעם הר''ם, אמר במדרש אליהו רבה [סדא''ר (פכ''ח) פכ''ט] וכי יש רעבון לפני המקום, אלא לא עשיתי דבר זה אלא כדי להרחיק ע''ז מכם, הה''ד [ויקרא י''ז ד'] ואל פתח אהל מעד לא הביאו. בויקרא רבה [ויק''ר פכ''ב ח'] משל לבן מלך שהיה אוכל נבלות, ולרוב רגילותו בהן לא היה יכול המלך להפרישו וצוה לאכלן על שלחנו. ונמצא בהגדה ריש לקיש אמר מוטב שיקריבו לשם שמים ואל יקריבו לשם ע''ז. במדרש תנחומא [תנחומא אח''מ י''א] איש איש מבית ישראל אשר ישחט וגו' ואל פתח אהל מועד לא הביאו [ויקרא י''ז ג' ד'], א''ר ישמעאל מפני מה, שהיו להוטין אחר ע''ז אסר להן לשחוט חוץ מאהל מועד. ובספרי [פנחס פיס' קמ''ב, ע''ש] צו את בני ישראל את קרבני לחמי [במדבר כ''ח ב'] למה נאמר, לפי שהוא אומר [במדבר כ''ז ט''ז] יפקוד ה' אלקי הרוחות לכל בשר איש על העדה אשר יצא לפניהם ואשר יבא לפניהם. משל לבת מלך שהיתה נפטרת מן העולם והיתה מפקידתו על בניה, ואמרה לו בבקשה ממך הזהר על בני, אמר לה עד שאת מפקידני על בני [פקדי בני עלי שלא ימרדו בי ושלא ינהגו בי מנהג בזיון, כך אמר לו הקב''ה עד שאתה מפקדני על בני] [נשמט מחה''ד והוספתי ע''פ הספרי] פקוד את בני עלי שלא ימרדו בי ושלא ימירו את כבודי באל נכר, וכן הוא אומר [דברים ל''א ב'] כי אביאנו אל האדמה ואכל ושבע ודשן ופנה אל אלקים אחרים, לכך נאמר צו את בני ישראל את קרבני לחמי. ושמעתי בשם קצת מבעלי העיון כתבו בענין כונת הקרבנות דברים לא נתבררו לי, כי אין בדברים ההם דבר מועיל לחזוק אמונה או להשיג דעת אמתי, או לחזוק קיום התורה והמצות. אך מדעתי, הדעת שיש להם בביאור זה ראוי להרחיקו לפי אמונת דעת תורתנו, לפי שיראה שהם נטו בכונת הקרבנות אל הורדת כחות עליונים לכן לא אכתוב דעתם.
ואמנם אכתוב הדברים אשר נפל בהם בין קצת המעיינים על באור הר''ם בכונת הקרבנות. אמרו אם הכונה בקרבנות כדעת הר''ם ואין להם כונה כלל בעצמם, מה נאמר בקרבנות האבות שנאמר בהם לריח ניחוח לה' [בראשית ד' ד']. וביחוד אמרו מה נאמר במנחת הבל ששעה אל מנחתו והיה יחיד, עד שאי אפשר לומר בו שהיה כן להעתיק דעת ההמון. וכן מה נאמר ברבוי המצות שבאו בקרבנות ובפרטיהן בשבתות ובחדשים וברגלים ובחוטאים ובטמאים ובקרבנות שבאו ביחידים אנשים שרידים, כגון כהן גדול ונשים, וכן מה נאמר ביעודים יעדו הנביאים לעתיד שישובו הקרבנות אם אין להם ענין מכוון לעצמם. וכן מה נאמר בלשון הכתוב באמרו [במדבר כ''ח ב'] את קרבני לחמי לאשי.
וקודם שאבאר הענינים האחרים אבאר הפסוק, כבר בארנו במצות תפלה [עשין י''ט] שהכונה בעבודת ה' לשלמות נפשנו למען נדבק בה' והדבקות בה' יהיה. או בהערה שכלית שזה יביא אל השלמות, או במחשבה או במעשה שיסיר אמונת דעות בלתי אמתיות. ולפי זה הדרך אמרו בספרי [דברים פיס' פ''ה] ובו תדבקון [דברים י''ג ה'] הפרישו עצמכם מעבודה זרה והדבקו בה'. וכל מעשה שיעשה להעתק אמונה כוזבת, ייוחס הדבר ההוא להתקרבות או להדבקות אל ה' יתעלה באשר יהיה זה סבה להתקרב אליו, ולפי זה איננו זר לבאר לפי כונת הר''ם אמרו את קרבני לחמי לאשי, כי כאשר יעתיקם זה מענין ע''ז ראוי ליחסו אל לחם ה'. עם מה שיתבאר שהקרבנות בצד מה היו להערה שכלית שהוא מזון הנפש, ומן הראוי שייוחס זה אל לחם ה'. וכן ''ריח ניחוחי'', וכן לזכרון לפני ה' [שמות ל' ט''ז], כי כל הערה שכלית תהיה לריח ניחוח לה' ולזכרון, ומן המבואר ג''כ בביאור לחמי לאשי ולריח ניחוחי, שה' צוה במעשה הקרבנות להעתיקם ממה שהורגלו בו, ושיקריבו אליו כל מה שיקריבו, א''כ ראוי שיתואר זה אליו, ולפי זאת הכונה אמרו רבותינו במנחות [ק''י ע''א] בא וראה מה כתוב בפרשת קרבנות שלא נאמר בהם אל ולא אלקים אלא לה', שלא ליתן פתחון פה לבעל הדין. לחלוק הכונה בזה מבוארת, כי ''אלקים'' שם משותף יאמר על הגלגלים, וכדי שלא יחשב בזה כי ההקרבה והקטור למלאכת השמים כעבודת הקודמים.
והדבר אשר יקשה מענין הקרבנות האבות, עם העיון האמתי יראה שאין בענין זה סותר לכונת הר''ם. וזה כי דבר ידוע הוא כי האבות והנביאים לאמת ולחזק אמתת מציאות האלקות בלבבם, היו מתארים קצת תוארים, ומדברים בהרחבת לשון בתארים, ועושים קצת מעשים אשר ענינים אלו. ודברים אלו לא יותרו להמון בשום צד, אך צריך להזהירם מאלו התארים והדברים ועשיית המעשים ההם להרחיק האמנת הגשמות הקרובה להמון. אמנם האבות והנביאים עם שלמותם ודבקות שכלם בשם, היה לבם נכון ובטוח לבל יפלו במכמורת דמיונות הדעות הכוזבות, הלא ידעת מאמר רבותינו אמרם [בר''ר פכ''ז א'] גדול כחם של נביאים שמדמין צורה ליוצרה, והיה הפלגת זה המאמץ להרחיק דבר זה מההמון, אמנם מה שמדמים צורה ליוצרה, תמצא במראות הנביאים שהיו מתארים השגתם במציאות ה' בישיבה, גם בתאר אדם. וכבר ידעת מאמרים רבים ואזהרות רבות בתורה להרחיק דבר זה. אמר [דברים ד' ט''ו] ונשמרתם מאד לנפשותיכם כי לא ראיתם כל תמונה. וכמה אזהרות באו בעניני ע''ז להרחיק כל אלו הענינים כמו שיתבארו במקומם. וידעת מאמר הנביא אמרו [ישעי' מ' כ''ה] ואל מי תדמיוני ואשוה. וכן רבים. וידעת ג''כ אמרם בהרחקת הדבור שמור רגלך וכו' [קהלת ד' י''ז], אל תבהל פיך וגו' על כן יהיו דבריך מעטים [שם ה' א' וצ''ל על פיך]. ואמר דוד [תהלים ס''ה ב'] לך דומיה תהלה, ואמר [שם ד' ה'] אמרו בלבבכם על משכבכם ודומו סלה, וכן פסוקים רבים.
וידעת מאמר רבותינו [ברכות ל''ג ע''ב] בספור התוארים כי גם האל הגבור והנורא אלו לא אמרה משה רבינו ע''ה ואתו אנשי כנסת הגדולה ותקנינהו בתפלה לא אמרינן להו. התבונן איך אמרו שאעפ''י שאמרם משה רבינו לא אמרינן להו אלמלא תקנינהו אנשי כנסת הגדולה. וכן ידעת אזהרת הקמת מצבה [דברים ט''ז כ''ב], ואמרו רבותינו [ספרי דברים פיס' קמ''ו] מצבה שהיתה אהובה לאבות שנואה לבנים, וכן ידעת אזהרת נטיעת אילן אצל מקדש [דברים שם כ''א] לתכלית הרחקה מענין מנהגיהם. ואם הדבור בתארים והקמת המצבה אשר אין בו דבר מורגש גשמי להמון כענין הקרבנות הוזהר מן ההמון ליראת דמיון התגשמות, כ''ש שהיה מן הראוי להרחיק מהם ענין הקרבנות, אף כי לא יביא בהן מצוה אם לא לפי הכונה אשר באר הר''ם לרוב הרגלם בדברים ההם והיה קשה להעתיקם, וצוה ה' שיעשו הקרבנות אליו ולשמו. על צד הכונה השנית כמו שבאר הר''ם. אמנם הקמת המצבות ונטיעת האלנות לא היה דבר מורגל לכל ההמון, ודי להם באזהרה לבד אך בענין הקרבנות שהורגלו בזה הרבה הוצרכו להעתיקם בענין אשר ירחיקם מן האמונות הקודמות, והוא כאשר נאמר בו [ויקרא א' ב'] לה', וגם התנו בה הדברים ירחיקום מן המורגל כפי מה שמבואר בתורה, ובאה הקבלה האמתית [זבחים מ''ו ע''ב] והוא שצריך שתהא מחשבתו בשעת שחיטת העולה לשם זבח, ושהזבח לה', ושיקטירו לאישים, ושהקטרתו לריח ניחוח בלבד, ושיהיה זה נחת רוח בפני הקב''ה. אמנם שתהא השחיטה לשם זבח, ושהזבח לה' כדי שלא יחשב בו מחשבה אחרת כמו שבארנו כאשר נאמר על הקרבנות לה', ושיקטירו לאישים להוראה שאין אכילה למעלה, ושהקטרתו לריח נחוח בלבד להערה שכלית שהיא ריח ניחוח לפני ה' כמו שבארנו. גם באו אזהרות בענין הקרבנות להרחק מן הדעות והאמונות הקודמות, וזה שלא ישחטו אלא במקום מיוחד [זבחים מ''ח ע''א], ועונש גדול למי ששוחט בחוץ [ויקרא י''ז ד', זבחים ק''ו ע''א]. וכן שלא יקריבו רק אנשים מיוחדים לעבודת ה' שפתיהם ישמו דעת ותורה יבקשו מפיהם [מלאכי א' ז'], והם ילמדו דעת את העם לכונת הקרבנות.
ומה שיקשה ג''כ רבוי המצות בענין הקרבנות בשבתות וברגלים ובחוטאים ובטמאים בימי טהרתם, אפשר שאלו הדברים היו קדומים ומורגלים להם ונצטוו שיעשו לשם לפי הדרך שבארנו. או אפשר כי כאשר גזרה חכמת ה' לצוותם על הקרבנות לפי הכונה שכתב הר''ם, היה מחכמת ה' שיבא הצווי בקרבנות בדרך שיושכל בהם ענין, ר''ל שיתעוררו במעשה הקרבנות על דבר אשר בשבילו יבאו הקרבנות, וזה כי העולה שכלה כליל להעלות ריח ניחוח, להערה שההתקרבות אל ה' בכליון ענין חומרי וגופני, וישאר ברוחו לבד העולה היא למעלה, ואז יהיה להם לריח ניחוח לה'. ויש קצת רמז ג''כ כאשר כל העולות שהם ממין הבהמה היו זכרים, והקרבה בחלב ודם, שהדם העמדת החי, והחלב הוא מיטב בעל חיים, ויהיה רמז להמעטת דמו וחלבו אשר בזה חיי גופו והם סבת חטא האדם. וזאת כונת רב ששת שהיה אומר [ברכות י''ז ע''א] ביום התענית בזמן שבית המקדש קיים היה אדם חוטא ומקריב קרבן ואין מקריב ממנו אלא חלבו ודמו ומתכפר לו, ועכשיו ישבתי בתענית ונתמעט חלבי ודמי יהי רצון מלפניך ה' אלקי שיהיה חלבי ודמי שנתמעט ממני כמונחים על המזבח ותרצני. ואל זאת הכונה אמרו רבותינו [מנחות ק''ד ב'] נפש כי יקריב מכם קרבן לה' [צ''ל ונפש כי תקריב קרבן מנחה לה', ויקרא ב' א'] מעלה אני עליו כאלו הקריב נפשו לפני. ועם הכונה שכתבנו במה שיש מן ההערה בקרבנות נמצא כאלו מקריב נפשו לה'. ובילמדנו [תנחומא תצוה י''ד] אמר הקב''ה בני לא מפני שיש אכילה ושתיה לפני אמרתי לכם אלא בשביל הריח, שתהיו ערבים ונוחים לפני כריח ניחוח. ובספרי [ספרי במדבר פיס' קמ''ג] כשם שנאמר ריח ניחוח בשור [ויקרא א' ט'] כך נאמר ריח ניחוח בצאן [שם שם י''ג] וכך נאמר בעוף [שם י''ז] ללמדך שאחד המרבה ואחד הממעיט ובלבד שיכוין לבו לשמים, וללמדך שאין לפניך אלא שיאמר ויעשה רצונו, וכן הוא אומר [תהילים נ' י''ב] אם ארעב לא אומר לך וגו', שומעני יש לפניו אכילה ושתיה ת''ל [שם שם י''ג] האוכל בשר אבירים ואם אמרתי זבח לי תודה בשביל שאעשה רצונך.
הנה בארנו שיש הערה בקרבנות במעשה עצמו, וכן יש הערה בדברים אשר יבאו עליהם הקרבנות, כי אשר יבאו על שגגת חטא יעוררו לכלות פשע ולהתם חטאת [דניאל ט' כ''ד] והר''ם מורה צדק באר טעם בקצת פרטי הקרבנות פ' מ''ו משלישי [מו''נ] ולא נכתוב כל לשונו הנה באשר יארך הענין, וכבר כתבנו פעמים כי מה שנכתוב מלשון הר''ם הוא במה שנתעורר במאמריו הצודקים על באור פסוק מן התורה או הנביאים ומאמרי רבותינו, ואעפ''י שיש הערה במה שכתב לכונת הקרבנות, מאשר יארך לנו הענין יספיק לנו כשנזכור הפסוקים שבאר בהם הר''ם כונתנו בענין הקרבנות, והם [מו''נ] פ' ל''ב ופ' מ''ה ופמ''ו משלישי.
ועתה נכתוב בקצור חלוקות הקרבנות במעשיהם, ונביא תחלה מה שמצאנו בילמדנו [תנחומא צו ד'] יש בו קצת הערה על מעשה הקרבנות, וזאת תורת זבח השלמים [ויקרא ז' י''א] זש''ה [תהלים פ''ה ט'] אשמעה מה ידבר האל ה' כי ידבר שלום, אמרו אומות העולם לבלעם למה אמר הקב''ה לישראל שיהיו מקריבים לו קרבנות ולנו לא אמר [כלום, אמר] להם הקרבנות אינם אלא שלום, ומי שקבל את התורה שכתוב בה שלום צריך שיקריב קרבנות, אתם מתחלה פסלתם אותה ועכשיו אתם מבקשים להקריב קרבנות שנ' [שם כ''ט י''א] ה' עוז לעמו יתן ה' יברך את עמו בשלום, לכך נאמר אשמעה מה ידבר האל כי ידבר שלום, ומה דבר זאת תורת זבח השלמים. ולמה נאמר ''זבח השלמים'' שהוא עושה שלום בין המזבח ובין הכהנים ובין ישראל לאביהם שבשמים, היאך העולה אין כתיב בה שלום, ולא בחטאת ולא באשם, אלא בתודה, בא וראה העולה היתה כלה כליל לאישים. והחטאת היה דמה ואמוריה למזבח ועורה ובשרה לכהנים, אבל לישראל לא היה ממנה הנאה, וכן האשם, אבל התודה היתה דמה ואמוריה למזבח וחזה ושוק לכהנים, ועורה ובשרה לישראל, נמצאת עושה שלום בין ישראל לאביהם שבשמים ובין המזבח ובין הכהנים. לפיכך נקראת זבח השלמים שנעשית שלום לכל.
וזאת [תנחומא צו ה'] תורת זבח השלמים כשהיו מקריבים זבח השלמים היה הקב''ה נושא להם פנים שנ' [במדבר ו' כ''ה] ישא ה' פניו אליך וישם לך שלום. ואם [תנחומא שם ו'] על תודה יקריבנו והקריב על זבח התודה [ויקרא ו' י''ב] ראה היאך הקב''ה סולח עונותיהם של ישראל, ראה מה היו מקריבין להקב''ה והקריב על זבח התודה. אלא אמר הקב''ה מי שיש לו פר יביא פר, ומי שאין לו פר יביא איל. ומי שאין לו איל יביא שה, ומי שאין לו שה יביא יונה, ומי שאין לו אחד מאלו יביא סלת. ומי שאין לו סלת ולא כלום יביא דברים שנ' [הושע י''ד ג'] קחו עמכם דברים ושובו אל ה' ותאמר שהוא מקובל. אמר הקב''ה הן ונשלמה פרים שפתינו. למה שאין תשובה לפני הקב''ה יותר מן ההודאה, לכך נאמ' אם על תודה יקריבנו. וזאת [תנחומא שם ז'] תורת זבח השלמים את מוצא כל הקרבנות שהיו מביאין היו באים על העברות אשם כשהיה מי הוא מקריבו היה מקריבו על עונות, שנאמר [עזרא י' י''ט] ויתנו ידם להוציא נשיהם ואשמים איל צאן על אשמתם. והחטאת היה בו על השגגה שנא' [במדבר ט''ו כ''ה] וחטאתם לפני ה' על שגגתם. עולה היה באה על הרהור הלב שנ' [איוב א' ה'] והשכים בבקר והעלה עולות וגו' כי אמר וגו' וברכו אלקי' בלבבם וגו'. אבל התודה כשהיתה באה על חנם היתה באה. אמר הקב''ה זו חביבה עלי מכל הקרבנות. אמר דוד [תהלים נ' כ''ג] זובח תודה יכבדנני, יכבדני אינו אומר אלא יכבדנני, שני פעמים בעולם הזה ובעולם הבא. ואחר שהבאנו זה המאמר נאמר כי שלשה מינין חלוקין יש במעשה הקרבנות, העולות היו כלן כליל וכבר בארנו מה שיש בהן מן ההערה. והחטאות היו נאכלין לכהנים מלבד האמורין שהיו קרבין, לכונה שכבר כתבנו, והשלמים היו נאכלים לבעלים מלבד חזה ושוק שנתן לכהנים.
ומה שצריך שנתעורר עליו כי בכל מוספי החדשים והרגלים וראש השנה ויום הכפורים וברוב הקרבנות היה בהן קרבן חטאת. ובקרבנות התמידין ומוסף שבת לא היה בהם חטאת, ורבותינו בארו בשבועות פרק ראשון [שבועות ב' ע''א] על מה הם מכפרים, ואמרו [תו''כ שמיני מכילתא דמלואים ה''ג] שרוב החטאות היו שעירי עזים בעבור שחטאת ישראל היה בשעיר רמז למכירת יוסף. וכבר כתב הר''ם פ' מ''ו משלישי לחלק זה המאמר דברים יש בהם תועלת בהערת הקרבנות. ואשר יראה לי מה שלא בא קרבן חטאת בשבתות ובתמידין. כי התמידין באו לכונה שכתב הר''ם לפי הרגלם. ואינן באים על חטא, והיו כלם עולות, לכונה שכבר כתבנו בעולות, ורבותינו אמרו [תנחומא שם ועוד ויק''ר פ''ז ג', תנחומא תצוה ט''ו] על עולה שבאה על הרהור הלב. וזה הענין, ויבואר לכונה שכתבנו בעולות כי הם להערה נפשית, והחטא הגדול בנפש הוא הרהור הלב, וכן נראה לי שמוסף שבת לא היה בא על חטא, אך לכונה שכתבנו בתמידין, ואפשר שזה היה דבר מורגל להם להוסיף ביום הידוע להם ליום אידם קרבן אחד למוסף.
ויש לנו הערה בענין קרבן מוסף אשר יבא בשבת, והוא כי הקרבנות היו באים בענין זריחת השמש ושקיעתו [יומא ס''ב ע''ב, תמיד ל''א ע''א], שקרבן של שחר היה מצותו משיאור היום [תמיד ל' ע''א] ועד ד' שעות [ברכות כ''ו ע''ב וש''נ] שעליית השמש נראית. וקרבן של בין הערבים היה משבע שעות ולמעלה [פסחים נ''ח ע''ב ועוד] שנראית התחלת שקיעת השמש. ומפני שהן היו עושים מהשמש האלוק הגדול היו מקריבים אליו בעת זריחתו לתועלת המושג להם בזריחת השמש, וכן בעת שקיעתו, שכל זה מצד תנועת השמש. ולפי כונה זו יראה לי שבארו רבותינו שתהא שחיטת התמידין כנגד השמש וזה אמרם [תמיד ל''א ע''ב] שנים ליום עולה תמיד [במדבר כ''ח ג'], מכאן אמרו תמיד של שחר היה נשחט על קרן צפונית מערבית על טבעת שניה ושל בין הערבים על קרן מזרחית צפונית נתון על טבעת שניה. והיתה הכונה בזה שישחטו כנגד השמש לשם ה'. לעורר שה' הוא סבת הכל. ובימי המנוחה אפשר שהיו מוסיפין קרבן אחד לעת עמידת השמש כדרך שבארו רבותינו בירושלמי [ירוש' ברכות פ''ד ה''א] בזמן התפלות, כמו שכתבנו במצות התפלה [עשין י''ט]. ולפי זה הדרך היה בא מוסף בשבתות ובראשי חדשים ובמועדים, אמנם בא בראשי חדשים חטאת מה שאין כן בשבת, מפני שזה היה צריך לכפרה, כי רבים חוטאים בענין חדוש הלבנה ומכונים לעשות פעולותיהם או להמנע מהם לפי חדוש הלבנה, ולמען לא ייחסו לה אלקות בא בו חטאת לכפר על ההרהור ההוא, ובא בו לה' כמו שבאר הר''ם פ' מ''ו משלישי [מו''נ] כתב וז''ל, וכאשר חשש שידמו בשעיר ראש חודש שהוא קרבן ללבנה כמו שהיו עושים המצרים (מהקריב) [שמקריבים] ללבנה בראשי חדשים, באר לנו שזה למצות ה' לא ללבנה. ואין לחוש זה החשש בשעירי הרגלים ולא בזולתם אחרי שהימים ההם אינם ר''ח ואין להם סימן טבעי יבדילם, אבל התורה נתנה אותם בהסכמה, אבל ראשי חדשים של לבנה [אינם] מהנחת התורה, והאומות היו מקריבים בהם (לריח) [לירח] כמו שהיו מקריבים [לשמש] בעת זריחתו, ובעת באו במעלות ידועות כמו שהתפרסם בספרים ההם, ומפני זה חדש הלשון בזה השעיר ונאמר בו ''לה''' להסיר המחשבות ההן הנתלות בלבבות ההן החולים חליים נאמנים ע''כ.
ונשוב לבאר ענינו, כבר בארנו מה שצריך בו חטאת לכפרה, וכבר באר הר''ם טעם למה נאמר בו לה' מה שאין כן בשעירי רגלים, ויראה לי שמפני שברגלים היו מתקבצין כלם, היה בא במוסף חטאת לכפר על קצת מאמיני דעות בלתי אמתיות, מפני היותם במעלות ידועות מזריחת הלבנה, ומפני זה צריך בו חטאת אבל אין צריך בו לה' כמו שצריך בר''ח כמו שבאר הר''ם. ואשר יחזק כונתי זאת כי בקרבן יום הכפורים אעפ''י שהיה בו חטאת לא נאמר בו חטאת, כאשר אינו במעלה, ואעפ''י שיש טעם אחר בענין בכורים במה שלא נאמר בו ''חטאת'' כמו שנבאר במקום המצוה [לקמן עשין מ''ד]. ושבת איננו יום ידוע, ולא קבוץ הכל כמו ברגלים מפני זה לא בא בו חטאת, זה מה שיראה לנו בענין זה. אמנם בענין היעודים לעתיד בקרבנות [בנבואת יחזקאל פמ''ג פמ''ה ופמ''ו] הוא לפי המכוון בקרבנות שהכל ידעו את ה' ובכל מקום מוקטר מוגש לשמו [מלאכי א' י''א]. ונאמר בהגדה [תנחומא אמור י''ט ויק''ר ט' ז'] שכל הקרבנות עתידין ליבטל חוץ מקרבן תודה וזה מבואר הכונה.
וראיתי להביא הנה ענין בנין המזבחות והקרבת הקרבנות והקמת מצבות כמה שנמצא שהיו עושין קודם מתן תורה לפי הקבלה ולפי מה שנמצא בתורה, אמרו רבותינו [עבודה זרה ח' ע''א] שאדם הראשון הקריב קרבן. ואמרו [שם ושבת כ''ח ע''ב] ששור שהקריב אדם הראשון קרן אחד היה לו במצחו. קין הביא מנחה מפירות האדמה [בראשית ד' ג'], ואמרו רבותינו [תנחומא בראשית ט'] שזרע פשתן היה ולא שעה ה' אל מנחתו. נח כאשר יצא מן התיבה העלה עולות מכל הבהמה הטהורה ומכל העוף הטהור [בראשית ח' כ']. ואברם כאשר נראה לו השם בנה מזבח, ולא תמצא שם הקרבת קרבן אלא ויבן מזבח לה' [שם י''ב ז' וז''ל, ויבן שם מזבח לה']. וכן כאשר ישב באלוני ממרה תמצא [שם י''ח] ויבן שם מזבח, ולא תמצא בשום מקום הקרבת קרבן עד העקדה שהקריב האיל תחת בנו וקרא שם המקום ה' יראה [שם כ''ב י''ד]. ויעקב במראה הסולם [בראשית כ''ח י''ח—י''ט] לקח את האבן אשר שם מראשותיו וישם אותה מצבה ויצוק שמן על ראשה וקרא אותו בית אלקים, וכן כאשר בא שלם עיר שכם הציב מזבח ויקרא לו אל אלק' ישראל [בראשית ל''ג כ']. ואחר מעשה דינה אמר לו אלקי' [בראשית שם ל''ה א'—ג'] קום עלה בית אל ושב שם ועשה שם מזבח לאל וגו', ויאמר יעקב אל ביתו ואל כל אשר עמו הסירו את אלקי הנכר וגו' ונקומה ונעלה בית אל ואעשה שם מזבח וגו'. וכשנראה לו בבאו מפדן ארם [שם ל''ב כ''ט] ויברך אותו ויאמר לו אלקים שמך יעקב לא יקרא וגו' ויאמר לו אלקים אני אל שדי פרה ורבה וגו' ואת הארץ אשר נתתי לאברהם וליצחק לך אתננה וגו' ויעל מעליו אלקי' וגו' ויצב יעקב מצבה במקום אשר דבר אתו וגו' [שם ל''ה י''א—י''ד], וכאשר נתבאר [צ''ל נתבשר] על בנו [שם מ''ו א'—ד'] כתב ויסע ישראל וכל אשר לו ויבא בארה שבע ויזבח זבחים לאלקי אביו יצחק ויאמר אלקי' לישראל במראות הלילה וגו', ויאמר אנכי האל אלקי אביך אל תירא מרדה וגו', אנכי ארד וגו', ואחר מלחמת עמלק תמצא באדון הנביאים [שמות י''ז י''ד ט''ו] ויאמר ה' אל משה כתוב זאת זכרון בספר ויבן משה מזבח ויקרא שמו ה' נסי. ונאמר בהגדה [תנחומא בשלח כ''ח] אמר להם משה לישראל הנס הזה שעשה לכם הקב''ה בשבילו עשה, למען שמו עשה, שלא היו ראוין באותה שעה לאותו נס. וראיתי להביא הנה מה שנאמר בענין ההוא במלחמת עמלק [ר''ה כ''ט ע''א] והיה כאשר ירים משה ידו וגבר ישראל [שמות י''ז י''א] וכי ידיו של משה עושות מלחמה או שוברות מלחמה אלא [לפנינו, אלא לומר לך] כל זמן שהיו ישראל מסתכלין כלפי מעלה ומשעבדין לבם לאביהם שבשמים היו מתגברין ואם לאו היו נופלין. ויהי ידיו אמונה עד בא השמש [שם שם י''ב] שהיו [מכאן בתנחומא שם] מחשבין את השעות באצטרוגליא מה עשה משה העמיד גלגל חמה ולבנה וערבב שפתותיהם [צ''ל שעותיהם], שנ' [חבקוק ג' י''א] שמש ירח עמד זבולה, וכל זה קודם מתן תורה.
אמנם נשוב לענין הקרבנות, אחר מתן תורה נאמר [שמות כ''ד א'—ו'] ואל משה אמר עלה אל ה' אתה ואהרן וגו' ונגש משה לבדו וגו', ויבא משה ויספר לעם את כל דברי ה' וגו'. ויכתוב משה את כל דברי ה' וגו', ויבן מזבח תחת ההר ושתים עשרה מצבה לשנים עשר שבטי ישראל וישלח את נערי בני ישראל ויעלו עולות ויזבחו זבחים שלמים לה' פרים, ויקח משה חצי הדם וישם באגנות וחצי הדם זרק וגו'. ונאמר בהגדה [תנחומא צו א'] כי מי בשחק יערוך לה' ידמה לה' בבני אילים [תהלים פ''ט ז'], אמר הקב''ה אלו הייתי מבקש קרבן לא הייתי אומר למיכאל שהוא אצלי שיקריב לי קרבן, וממי אני מבקש קרבן מישראל, ובסוף מנחות [ק''י ע''א] לעולם זאת (אומרת) על ישראל [פסוק דהי''ב ב' ג'] זה מזבח בנוי ומיכאל שר הגדול עומד ומקריב עליו קרבן, ר' יוחנן אומר אלו תלמידי חכמים העוסקין בהלכות עבודה, מעלה עליהם הכתוב כאלו נבנה בית המקדש בימיהם.
וראיתי לכתוב הנה מה שכתב אחד מחכמי ישראל למלך הכוזר על ענין הקרבנות [הכוזרי מאמר שני פכ''ה כ''ו]. אמר הכוזרי ארצה עתה שתקרב לי מה שקראתיו בקרבנות ממה שיקשה על השכל לקבלו, ממה שאמר [במדבר כ''ח ב'] את קרבני לחמי לאישי ריח ניחוחי, ואמ' על הקרבנות כי הם קרבן לה' ולחמו וריחו. אמר החבר מה שאמר ''לאשי'' מישר כל קשה, הוא אומר כי הקרבן ההוא והלחם והריח ניחוח אשר הם מיוחסים [שם, מיוחסים [אלי אמנם הם] לאשי] לאשי, ר''ל האש הנפעלת לדברו ית', אשר מאכלה הקרבנות, ואח''כ יאכלו הכהנים שאר חלקה, והכונה בזה תקון הסדר כדי שיחול בו המלך חול גדולה לא חול מקום, ושים דמיון הענין האלקי הנפש המדברת החולה [לפנינו, החלה, וצריך לתקן, החונה] בגוף טבעי בהמי, כאשר נשתוו טבעיו ונסדרו כוחותיו העליונים והתחתונים סדור נכון לענין יותר נעלה מענין הבהמות, היה ראוי שיחול מלך השכל אצלו להורות אותו ולישרו ולהתחבר לו כל עת שישוב הסדר ההוא. וכאשר יפסד הסדר יפרד ממנו. ובמדומה לכסיל, כי השכל צריך למאכל ולמשתה ולריח, בעבור שהוא רואה אותו כי הוא מתמיד בהתמדתם [ו]נפרד בהפרדם. ואיננו כן, אכן הענין האלקי מטיב לכל, רוצה הטוב לכל, ובעת שיסדר דבר ויכוין לקבול הנהגתו, ולא ימנע ממנו לאצול עליו אור וחכמה ודעת, וכאשר יפסד סדורו לא יקבל האור, ויהיה הפסדו. והתעלה הענין האלקי מהשיג אותו שנוי או הפסד. בכל מה שיש בסדר העבודה מהעבודות והקרבנות וההקטרה והזמירות והמאכל והמשתה, על תכלית הטהרה והקדושה נאמר [צ''ל עד שנאמר] בהם עבודת ה' ולחם אלקיך וזולת זה (מאכל), והכל כנוי לרצונו כסדר הטוב באומה והכהנים וקבול מנחתם על דרך הדמיון, וחולו אצלם לכבוד להם, הוא נעלה ונקדש מן ההנאה במאכלם ובמשתיהם אך מאכלם לנפשותם. כמו שעכול האצטומכא והכבד כאשר יהיה נתקן, ואחר כך יתקן הצלול ממנו בלב, והצלול שבצלול הקוח יתקן הלב והרוח והמוח במזון ההוא, ויתקנו ג''כ כל[י] העכול ושאר האברים ברוחות ההולכות אליהם מן הדפקים והעצבים והורידין. וכללו של דבר שיהא המזג כלו מתוקן ויהיה מזומן לקבול הנהגת הנפש המדברת, אשר היא עצם נפרד קרוב לעצם המלאכים שנ' בהם [דניאל ב' י''א] די מדרהון עם בשרא לא איתוהי ויחול בגוף חול מלכות והנהגה לא חול מקום, והיא [לא] נהנית מן המזון ההוא במאומה, כי הוא נעלה ממנו. והענין האלקי לא יחול כי אם בנפש מקבלת שכל, והנפש לא תתחבר כי אם ברוח חם טבעי, אי אפשר לו בלתי מקור שיקשר בו כהקשר הלהב באש [צ''ל, בראש] הפתילה, ודמיון הפתילה הוא [הלב, והלב] צריך אל משך הדם, והדם לא יהיה כי אם בכלי העכול, על כן הוצרך אל האצטומכא וכבד ושמשיהם, וכן יצטרך הלב אל הריאה והגרון והאף והקרום והמיתר המניע למיתר החזה לעבדת הנשימה, להשוות מזג הלב באויר הנכנס והעשן היוצא, והוצרך לבער מותרי המזונות אל כלים מכוחות דוחות וכלי היציאה והשתן, והיה הגוף מכל אשר זכרנו. והוצרך אל העתקת הגוף ממקום למקום לבקש מה שצריך אליו ולברוח ממה שיזיקהו, וכלים שיביאו וידחו מעליו, והוצרך אל הידים והרגלים, והוצרך אל יועצים מכירים מתרים במה שירא ממנו ויקוה אותו, יודעין מה שהיה, כותבין ומזכירין מה שעבר ליזהר מכמוהו ועתיד [צ''ל, לעתיד] או לקוותו, והוצרך אל החושים הנראים הנסתרים [צ''ל, והנסתרים], והיה הראש מחניהם בעזרת הלב והמשכתו, והיה הגוף כלו מסודר אחר שב להנהגת הלב שהוא המחנה הראשון לנפש, ואם תחול המוח הוא חול שני במצוע הלב. וכן נסדר החיות האלקיות, כאשר אמר יהושע [יהושע ג' ו'] בזאת תדעון כי אל חי בקרבכם, נפעלה האש בחפץ אלקי' ברצותו באומה, והיתה אות קבול מנחתם ותשורותם, כי האש ההוא הדק הנעלה מכל אשר תחת גלגל הירח מהגופות, והיה מקום חולה שומן חלב הקרבנות ועתרם ועשן הקטרת והשמנים, כדרך האש אשר איננה נתלית כי אם בש[ו]מן ובשמן, כחום הטבעי אשר נתלה בדק השמן מהדם. וצוה ית' במזבח העולה ומזבח הקטרת והמנורה, ואחר כן העולות וקטרת הסמים ושמן המאור ושמן המשחה, מזבח העולה להדבק בו האש הנראית הגלויה, ומזבח הזהב לאש היא יותר קלה ודקה, אבל המנורה להדבק בה אור החכמה והדעת, והשלחן להדבק הטובות הגופניות, כמו שאמרו רבותינו [ב''ב כ''ה ע''ב] הרוצה להתחכם ידרים הרוצה שיתעשר יצפין וסימניך שלחן בצפון ומנורה בדרום. וכל אלו עבודות לארון ולכרובים, אשר הם במעלת הלב והריאה מרחפת עליו, והוצרך לאלה כלים ושמשים כמו הכיור וכנו ומלקחים ומחתות וקערות וכפות ומנקיות וסירות ומזלגות וזולת זה. והוצרך אל דבר שישמור אותם המשכן והחצר ומכסהו, ולשמור הכל חצר המשכן וכליו. והוצרך אל נושאים לכל אלה, ובחר האלקי' לאלה ''בני לוי'' בעבור שהם הקרובים, כל שכן מעת העגל שנ' בהם [שמות ל''ב כ''ו] ויאספו אליו כל בני לוי ובחר בגדול שבהם והוא אלעזר [הכהן, והוא נושא] לגדול שבדברים והדק שבהם, כמו שאמר [במדבר ד' ט''ז, והובא בשיבוש] ופקדת אלעזר בן אהרן הכהן שמן המשחה וקטרת הסמים ומנחת התמיד ושמן המאור וגו', אשר אלה שנתלתה בהם האש הדקה ואור החכמה והדעת, ועוד אור הנבואה באורים ובתומים. ולגדולה שבכתות הלויים אחריו והם ''בני קהת'' [ל]שאת האברים הפנימיים הארון והשלחן והמנורה והמזבחות וכלי הקדש אשר ישרתו בהם [במדבר ג' ל''א], ובהם נאמר [שם ז' ט'] כי עבודת הקדש עליהם בכתף ישאו, כאשר אין לאברים הפנימיים עצמות שעוזרים על נשיא(ו)תם, אבל הכחות והרוחות נושאין אותה במה שדבק בהם. ולמי שתחתם מהלוים והם בני גרשון נשיאת האברים הדקים [שם, הרכים] החיצונים יריעות המשכן ואהל מועד ומכסהו ומכסה התחש ומסך [במדבר ד' כ''ו], ולמי שתחתם והם בני מררי [ל]שאת האברים הקשים קרשיו בריחיו עמודיו ואדניו [שם שם ל''א], ונעזרו שתי הכתות בנשיאתם בעגלות כמו שאמר [שם ז' ז'—ח'] שתי העגלות לבני גרשון וארבעת העגלות נתן לבני מררי כפי עבודתם, כל זה כסדר ותבונות חכמה אלקית. ואיננו גוזר חלילה שהכונה מהחכמה הזאת הוא הסדר אשר זכרתיו, אבל מה שהוא נפלא ונעלה ושהיא תורה מאת האלקי' ית', ומי שקבלה קבול שלם מבלי שיתחכם בה [בשכלו הוא מעולה ממי שיתחכם בה], וחקר אך מי שנטה מהמדרגה העליונה היא אל המחקר, טוב שיוציא בהם מוצאי חכמה, משיעזבם מסברות רעות ולספקות המביאות אל האבדון. אמר הכוזרי [שם פכ''ז כ''ח] הפלאת החבר במה שדמית אלא שהראש וחושיו לו שמעתי לו דמיון ולא לשמן המשחה. אמר החבר, אמת הוא ששורש החכמה מופקד בארון אשר במעלת הלב, והם [שם ושם] עשרת דברים ותולדותם, והוא התורה מצדו כמו שאמר [דברים ל''א כ''ו, ושמתם] ושמת אותו מצד ארון ברית ה', ומשם תצאנה שתי החכמות חכמת התורה [ונושאיה הכהנים] וחכמת הנבואה ונושאיה הנביאים, והמה היו כמו היועצים המכירים המזהירים את האומה והמזכירין והכותבים, והם ראש האומה ע''כ.
ואעפ''י שכבר כתבנו לפי דעתנו מה שיש בו די בכונת הקרבנות, ראיתי לכתוב הנה מה שהיה מוסכם זה ימים עם חברנו מענין הקרבנות, שמשל הקרבנות הם על דרך מלך עם משרתיו. ואמרנו שהתמידים וענין המוספים, כמו שנהוג להקריב קרבנות למלך שתי סעודות ביום, וביום מועד יוסיפו לו מנה יפה, וזה המין הראשון בקרבנות, וזה בא מכלל העם. המין השני, שהיחידים לפי הערתם ונדיבותם ישלחו קרבנות ומנחות אל המלך לבלתי סבה רק לאהבתו, ולפי זה הדרך בא מנהג הנדבות, החלק השלישי, אם חטאו למלך או חטא מנהיגם, ישתדלו כלם להקריב קרבנות לרצותו, ובדרך זו באו שעירי עבודה זרה כאשר שגגו בית דין והורו בע''ז, מביא כל שבט פר ושעיר. וכן כאשר חטא היחיד ישתדל להקריב קרבנות לו לכפר פניו במנחה, ובדרך זו באו חטאות ואשמות ליחיד. המין הרביעי, כאשר עמד איש זמן רב לא ראה פני המלך, בסבת מה, או מאשר איננו ראוי לבא בהיכל המלך בעת שיהיה ראוי לבא, יקדים פניו בקרבנות, ובדרך זו באו קרבן זב וזבה ויולדת ומצורע, עם ההערה במצורע ויולדת שמקריבין קרבנות להודות לשם שהצילם מן הפגעים. גם במצורע ויולדת באו הקרבנות לכפרה כי מה שאמרו רבותינו [ערכין ט''ו ע''ב] שהצרעת בא על לשון הרע, וזה אמת, מצד מה כי ידוע כי המדות עושות רושם בלחות, וידוע כי לשון הרע הוא חולי בנפש מליחה ארסיית רעה, כי רוע התכונה ההיא, ולכן תחדש היותר רע שבחלאים. וכן אמרו [נדה ל''א ע''ב] ביולדת שאי אפשר שלא תחטא בשפתיה מרוב הצער. ומפני שכלל הקרבנות הערה לתשובה ולהתעורר אל המעשים הטובים, אמרו רבותינו שהעולם עומד בסבת הקרבנות, כי עיר פרא אדם יולד [איוב י''א י''ב] ואי אפשר שהאדם בתחלת עניינו ישכיל ויבין הענינים, אך לפי המעשים שיעשום אם לטוב או הפכו ימשכו כונת הלב, ואין ספק כי כל עושה מעשה ישתדל לדעת לאיזה תכלית יגיע המעשה ההוא. ומפני זה כשבטלו הקרבנות תקנו תפלות כנגד תמידין [ברכות כ''ו ע''ב] שבדבור ההוא יהיה ג''כ הערה לעזוב רשע דרכו ואיש און מחשבותיו כי מי שישים כונתו בתפלה יסתכל בשלשה דברים שאמרו עליהם רבותינו [אבות פ''ב מ''א] שהמסתכל בהם אינו בא לידי עברה. ומכאן נתבאר שכונת הקרבנות ג''כ לזה הענין להתעורר בפחיתות חמרו, והיות חמר האדם הקרוב כחמר שאר בעלי חיים הקרוב, ובראותו סוף בהמה לשחיטה [אבות פ''ב מ''א], יבין וישכיל כי סוף כל אדם למות [ברכות י''ז ע''א] ובראותו איך בא הצווי בחלקי הקרבנות לעשותם, ישים אל לבו מן המצוה, וישכיל מן מוצא דבר, כי גדול הוא על כל אלקי' נפלאים מעשיו, ואז יצליח את דרכיו ואז ישכיל. 
<h3>[הבתים — ספר המצוה]</h3>
------
[יומא כ''ח ע''א] הממונה. הוא הסגן. הרואה. זה שעומד על הגג. ברקאי. לשון צוהר, כמו [יחזקאל כ''א] למען היית לה ברק מרוטה. עד שהוא בחברון. עד שנראה הצוהר בחברון. 
<h3>[רבינו אברהם מן ההר — יומא]</h3>
------
[יומא כ''ח ע''א] אמר להם הממונה צאו וראו אם הגיע זמן השחיטה, זה הכלל כל המיסך רגליו טעון טבילה וכל המטיל מים טעון קדוש ידים ורגלים. 
<h3>[האגודה — יומא]</h3>
------
[יומא כ''ח ע''א] כאור הבוקר הממונה והוא סגן הכהנים היה אומר צאו וראו אם הגיע זמן שחיטה, והיו עולין לגג ורואין אם האיר פני המזרח הרואה אומר ברקאי, ולמה היו צריכין לכך, מפני שפעם אחת עלה אור הלבנה והיו סבורין שאור היום ושחטו התמיד ואחר כן הכירו בדבר והוצרכו לשרפו, על כן התקינו לעשות בכל יום כענין שכתבנו. 
<h3>[תלמיד הרשב''א — יומא]</h3>
------
[פסחים נ''ח ע''א] תמיד. של בין הערבים דאילו של שחר משהאיר היום במסכ' יומא [כ''ח ע''א]. נשחט בשמונה ומחצה. בשאר ימות השנה בגמ' מפרש טעמ'. וקרב בתשע ומחצה. גמר הקרבתו שהיו שוהין שעה אחת לעשייתו. הפסח קרב אחר התמיד בבריית' בגמר', ולהכי מקדמי ליה לתמיד בערבי פסח' כדי ליתן שהות לפסח. חל ערב פסח. בערב שבת בעינן לאקדומי טפי משום דבעי לשחוט פסח אחריו ולצלותו מבעוד יום. 
<h3>[פירוש הריב''ן — פסחים]</h3>
------
[יומא י''ז ע''א] אלא ש''מ מידות ר' אליע' וכול', רב אחא בריה דרב יצחק אמ', אדלעיל קמהדר לתרוצי דקרמי לשכת טלאים אלשכת טלאים, והכי קאמ' לא קשיא, דהא לשכה אקצויי מיקציא, כלומ' היתה ועומדת בלשכת בית המוקד על פני המערב ואינה מגעת לא בכותל צפונ[י] ולא בכותל דרום ונראת כמו שמגעת בשתי מקצועי בית המוקד בצפונ' מערב' ובדרומ' מערבי' דמן דאתו מצפון והוי השתא קמיה האי כותל שבצד צפון וחזי שפיר דלא נגעה בצפון כלל, אבל לאידך כותל שבצד דרום לא חזי כולי האי ודמי ליה כאילו קיימא רובה בדרום, והכי נמי ההוא דאתי מדרום מתחזייא ליה כדקיימא בצפון, והילכ' האי תנא דתמיד דקאמ' דלשכת הטלאים היתה צפונית מערב' מיירי לההוא דאתי מדרום, ומתני' דמידות דקתני במערבית דרומית מיירי לההוא דאתי (לההוא) מצפון, וחדא נינהו, ולא אצטריך לאוקמי מידות כר' אליע' בן יעק'. ומסתברא, דתרויהו הנך מתני' מודו דיותר משהיא תופסת בצפונ' מערב' תופסת היא במערב' דרומ'. מדרמינן, בדוכתא אחריתי אתרוייהו. לחם הפנים אלחם הפנים, דבהא דמידות קתני דרומ' מזרח' היא היתה לשכה שעושין בה לחם הפנים, ובהא דתמיד קתני דלשכת טלאים צפונ' מערב' וסמיך ליה לשכת החותמות במערב' דרומ' וסמיך ליה לשכת בית המוקד דרומ' מזרח' וסמיך ליה לשכת לחם הפנים במזרח' צפונ' חזיא כסדרן כדקיימי קחשיב להו תנא, ואפי' אי חשבת להו איפכא אתיא לחם הפנים דרומ' מערב', והילכך קשיא לחם הפנים אלחם הפנים. ומשנינן אמ' (ר' יהוש' בריה דרב הונא) [רב הונא בריה דרב יהושע] מר קחשיב דרך ימין ומר קחשיב דרך שמאל, דהשתא אי אמרת בשלמ' אלשכת הטלאים היתה משוכה יותר במערב' דרומ' ובאותו קרן חשבינן לה היינו דקא מתרץ לה לחם הפנים, היכי דמי דמתני' דחשיב דרך שמאל והא דקתני לשכת טלאים צפונ' מערב' לאו מש' דקיימא בצפונית מערב' ממש דהא איתקצויי מיתקצייא למערב' דרומ', אלא מש' דמאן דאתי מדרום מיתחזיא ליה כמן דהויא בצפון, והשתא חשבינן להו הכי דרך שמאל לשכת טלאים מערב' דרומ' ולשכת חותמות שסמוך לה מערב' צפו' ולישכת המוקד צפונ' מזרח' ולשכת לחם הפנים מזרח' דרומית, ואידך דמידות קא חשיב דרך ימין דלשכת טלאים מערב' דרומ' ולשכת לחם הפנים דרומ' מזרח' וכול', והשתא מיתרצן שפיר. 
<h3>[פירוש רבינו אליקים — יומא]</h3>
------
[יומא י''ז ע''ב] אלא אי אמרת, דבצפונ' מערב' האי קיימא טפי ומהתם חשבינן לה, אם כן לא מיתרץ לחם הפנים אפי' קא אמרת דמר קחשיב דרך שמאל ומר דרך ימין, כיצד, דלשכת טלאים צפונ' מערב' והחותמות צפונית מזרחית ובית המוקד מזרח' דרומית ולחם הפנים דרומית מערבית, דבההוא סדר דחשיב להו תנא דתמיד חשבינן להו, והשתא קשיא, אלא לאו שמ' מינ' דלשכת הטלאים במערב' דרומ' הואי ומהתם חשבי' ליה, וקפריך היכי מצי ההוא תנו דתמיד למיפני ביה דרך שמאל והאמ' מר כל פינות שאתה פונה כול'. ת' הני מילי, בעבודות דמזבח כגון מתנות דדם שעל קרנות המזבח דהתם אזיל ועביד דרך ימין. אבל הכא חושבנא בעלמ' הוא, דקחשיב ללשכות, ומה לי דרך ימין או דרך שמאל. 
<h3>[פירוש רבינו אליקים — יומא]</h3>
------
[יומא ט''ו ע''ב] ורמינהי ארבעה לשכות היו שם לבית המוקד כו'. תימ' לר' אמאי לא משני הכי, דההיא מתנית' דתמיד דקתני לשכת הטלאים היתה במקצוע צפונית ומערבית, איהו חשיב צפונית ומערבית דעזרה, וקא חשיב לשכות דעזרה, ונימ' לשכת החותמות ולשכת בית המוקד דקא חשיב התם, לא היו לשכות דבית המוקד, אלא נימ' דשל עזרה הוו, והך מתנית' דמסכת מידות, דקתני מערבית דרומית היא היתה לשכת טלה קרבן, איהו חשיב מקצוע דבית המוקד, ובית המוקד היה עומד בצד [צפוני] דעזרה, נמצא דרומה של בית המוקד היא צפונה של עזרה, ומקצוע מערבית דרומית של בית המוקד, הוא מקצוע צפונית מערבית של עזרה, ולא לקשו מתנית' אהדדי, ומלשכת לחם הפנים נמי לא הוה מצי לאקשויי, דהכא [ב]מתנית' דמסכת מדות חשיב לה בדרומית ומזרחית, והתם במשנת תמיד חשיב לה בסוף [דשפיר] תני לה לבסוף, דהויא לה בקרן מזרחית צפונית דעזרה, [שכשלישכת] טלאים במקצוע צפונית מערבית [ד]עזרה, לשכת החותמות הויא לה במקצוע מערבית דרומית דרך ימין, ולשכת בית המוקד במקצוע דרומית מזרחית דעזרה, ולשכת לחם הפנים במקצוע [מזרחית] צפונית דעזרה דהינו נמי הוי מקצוע דרומית מזרחית של בית המוקד, והואיל דבית המוקד עומד בצד צפונית דעזרה, והכי נמי תני בהך משנה דמידות דרומית ומזרחית, היא היתה לשכת לחם הפנים, ולא הוה בעי [לשנויי] כדקא משנינן לקמן, מר חשיב ליה דרך ימין, ומר חשיב ליה דרך שמאל, ונראין היו דברים, אם היה מתרץ כך, דההוא תנא דמסכת מדות [לא] חשיב לשכות דעזרה, ולשכת החותמות ולשכת בית המוקד דעזרה היו, ולא של בית המוקד, דהא מדהוה דבית המוקד נמי לשכת החותמות ולשכת המוקד כדבעי למימ' השתא, אם כן אמאי לא תני להו בהך מתנית' דמסכת מידות, אינמי אמאי לא תני במסכת תמיד לשכה שגנזו בה בית חשמוניי אבני מזבח ולשכת בית הטבילה. 
<h3>[תוספות ר''י הלבן — יומא]</h3>
------
היתה במקצוע צפונית מערבית. ובפ''ק דמס' יומא [י''ז ע''א] מפ' בגמ' דהאי דקתני הכא היתה במקצוע צפונית מערבית, היינו לאו משום דממש היתה עומדת שם, דאדרבא עיקר היתה עומדת בקרן מערבית דרומית. אלא האי דקתני הכא שבמקצוע צפונית מערבית היתה עומדת, היינו למאן דאתי מדרום דמתחזיא ליה בצפון כדאיתא לשם. ובדין הוא דהוה ליה למיתני הכי, והרי לשכת הטלאים היתה בקרן דרומית מערבית, אלא משום דבענין אחר לא היה יכול לאשמעינן דאקצויי מקציא, אלא בכה''ג דנקיט בלישנא דסתרא הך בבא אמתניתין דמס' מדות [פ''א מ''ו], כדי לאשמועינן דהאי לישנא לאו דוקא ממש אלא כדמפרש התם דלמאן דאתי מדרום מתחזיא ליה בצפון דאקצויי הוות מקצייא, כלומר בשתי המקצועות היתה נראת, שארוכה היא ועומדת במערב ומארכת לצד צפון ודרום עד קרוב למקצועות שמכאן ומכאן, ודאתי מצפון מתחזיא ליה שמשוכה לצד דרום יותר ודאתי מדרום מתחזיא ליה משוכה לצד צפון. ומיהו התם במסכת יומא פ''ק [י''ז ע''ב] היכא דרמי מתניתין דתמיד דהכא אמתניתין דמס' מדות הקשה בתוס' [ד''ה והא] בשם ריב''א הלוי ז''ל דאמאי לא משני הכי, דהך מתניתין דתמיד דקתני לשכת הטלאים היתה במקצוע צפונית מערבית איהו קחשיב צפונית מערבית דעזרה, דקא חשיב לשכות העזרה, ונימא דלשכת החותמות ולשכת בית המוקד דקחשיב הכא לא היו לשכות בית המוקד אלא אימא דשל העזרה הוו, ומתניתין דמדות דקתני מערבית דרומית היא היתה לשכת טלה קרבן איהו חשיב מקצוע דבית המוקד, ובית המוקד היה עומד בצד צפונית דעזרה נמצא דרומה של בית המוקד היא צפונית של עזרה, ומקצוע מערבית דרומית של בית המוקד היא צפונית מערבית של עזרה ולא קשיין מתניתין אהדדי.
וגם מלשכת לחם הפנים נמי לא הוה מצי לאקשויי לפי זה הענין שאמרנו, דהתם במתניתין דמס' מדות חשיב להו בדרומית מזרחית ובתמיד חשיב ליה לסוף. דשפיר תני ליה לסוף, דהוה ליה בקרן מזרחית צפונית, שלשכת הטלאים במקצוע צפונית מערבית דעזרה, לשכת החותמות במקצוע מערבית דרומית דרך ימין, ולשכת בית המוקד בקרן דרומית מזרחית דעזרה, ולשכת לחם הפנים במקצוע מזרחית צפונית דעזרה, דהיינו נמי הוה במקצוע דרומית מזרחית של בית המוקד הואיל ובית המוקד עומד בצד צפוני דעזרה. אבל יש לומר דלאו פירכא היא, שהרי לשכת הטלאים ולשכת לחם הפנים זה ברור שהיו לשכות דבית המוקד ולא לשכות דעזרה, כדקתני בהדיא [מדות א' ו'] שהיו כקיטוניות פתוחות לטרקלין, וא''כ האיך יתכן הדבר דתנא דתמיד הוה קחשיב ללשכות דבית המוקד דהיינו לשכת טלה קרבן ולשכת לחם הפנים בכלל לשכות העזרה דהיינו לשכת החותמות ולשכת בית המוקד, דאפי' לשכת בית המוקד עצמה אינו נראה אם היתה מלשכות העזרה שהרי קרי ליה תלמודא בהדיא. ועוד דבפרק בתרא דמס' מדות [פ''ה מ''ג] קחשיב שש לשכות בעזרה ולא קחשיב הני התם, אלא ע''כ הנך דקחשיב הכא לשכות בית המוקד נינהו, לפיכך הוצרך לתרץ בענין אחר. ובמס' מדות בתוס' צרפת [יומא י''ז ע''א תוד''ה ומר] מקשין אמאי [לא] קא משני בלשכת לחם הפנים נמי דאקצויי הוות מקצייא, והיה לו לומר האי דקחשיב לה בדרומית מזרחית במדות דהיינו למאן דאתי מצפון, והאי דקחשיב להו הכא מזרחית צפונית היינו מאן דאתי מדרום. אבל לאו פירכא היא, דכיון דהכא מיסתם קא סתים לה תנא ולא קא מפרש בהדיא באיזה מקום היתה עומדת, והתם במסכת מדות מפרש המקום שלה בהדיא, ש''מ דהתם במסכת מדות דוקא קתני, ומתניתין דמס' מדות היא פי' דמתניתין דהכא דמסכת תמיד. אבל לשכת טלה קרבן מפרש הכא והכא, אלא דהכי קתני לה במקצוע צפונית מערבית והתם קתני לה במקצוע מערבית דרומית, לפי' ע''כ לאו פירושא דהדדי נינהו. ומעתה צריכין אנו לפרש אמאי קחשיב במסכת מדות לשכות אחריני לבית המוקד מהנהו דקחשיב הכא. במס' מדות קחשיב של טלה קרבן ולחם הפנים ושגנזו בית חשמונאי את אבני המזבח ושל ירידת הטבילה, והכא קחשיב לשכת [הטלאים לשכת] החותמות ולשכת בית המוקד ולשכה שהיו עושים בה לחם הפנים. ובתחילה נפרש מהו לשכת בית המוקד, דהיינו בית המוקד ממש, שזה א''א להיות, שהרי כיון שמנה אותה בכלל אלו שפתוחות לבית המוקד מכלל דלשכת בית המוקד לאו היינו בית המוקד. אלא י''ל דעל שם כך נקראת לשכת בית המוקד מפני שצרכי בית המוקד היו גונזין שם, כגון כלים שהיו צריכין לתיקון המדורה שהיו עושין בבית המוקד וכסתות של כהנים שהיו ישנים שם. ומעתה נחזור לפ' ההיא דמס' מדות ומתני' דהכא דלא ליקשו אהדדי כדאקשי'. דאיכא למימר דהאי דקחשיב במסכת מדות בפרק קמא אותן ד' לשכות שהיו בד' קצות בית המוקד ממש, דהיינו שתים בקדש במערבית דרומית ומזרחית דרומית, ומפני שתים. ואותם שתים של אבני מזבח וירידת הטבילה היו חוץ לעזרה, [בש''ס וילנא הגירסא, ומפני ששתים אלו היו בעזרה, ואותן ב' לשכות שגנזו בה אבנים של מזבח וירידת הטבילה היה חוץ לעזרה], כי בית המוקד היה חציו בתוך העזרה וחציו חוץ לחומת העזרה, ובשביל כך הכא במסכ' תמיד קחשיב הנך דלגואי קיימא, משום דהכא במס' תמיד עסקינן במילי דלגואי, והרי מי שהוא עומד בעזרה נראה לו שמסוף חומת העזרה הוא סוף בית המוקד, ובשביל כך קחשיב הנך לשכות בית המוקד דקיימי בסוף חומת העזרה במקום שכלה חציו, וגם אותם שתים שהם בשני המקצועות אחריני. אבל לשם במסכת מדות דבמילי דאבראי עסקינן, דהא מבראי לגואי קחשיב, בנין הר הבית ואח''כ העזרה, לפיכך לא קחשיב הנך שתים שאצל חומת העזרה מבפנים, מפני שאותו שנכנס בבית המוקד אינו רואה להדיא כולי האי כי אם מה שלפניו, אבל מה שלצדדין דהיינו אותן שבפנים שבסוף חומת העזרה לא קחזי להו כולי האי להדיא. וכדי שיהא נוח להתלמד נציירם בכאן. ועתה לפי אלו העניינים נמצינו למדים לפי הנראה דאלו שתי המשניות לא קשיין אהדדי ותו לא מידי. 
<h3>[פירוש הראב''ד הנדמ''ח]</h3>
------
[יומא ט''ו ע''ב] והרי לשכת הטלאים הית' במקצוע צפונית מערבית. פי' אמתני' דמדות קא סמוך דתנן בפ''ק ארבע לשכות היו ובית המוקד כו' והאי מקצוע צפונית מערבית אבית המוקד קאי. 
<h3>[תוספות רי''ד — יומא]</h3>
------
[יומא י''ז ע''א] ומר קחשיב דרך שמאל. פי' ותבא לשכת הטלאים מערבית דרומית ולשכת החותמות מערבית צפונית ולשכת בית המוקד צפונית מזרחית ולשכת לחם הפנים מזרחית דרומית ומאי דתנן במדות מזרחית צפונית בה נגזו בית חשמונאי אבני מזבח היא לשכת בית המוקד דתני בתמיד וצפונית מערבית שבה יורדין לבית הטבילה היא לשכת החותמות דתני בתמיד והאי הוה בכל חדא וחדא. 
<h3>[תוספות רי''ד — יומא]</h3>
------
[יומא י''ז ע''א] תוד''ה ומר קא חשיב דרך וכו' דקיימא במזרח ומאן וכו' בצפון ולשכת טלאים בצפונית מערבית. ומ''ש ולשכת לחם הפנים מזרחית צפונית, נ''ב גיליון, וי''ל דלשכת הטלאים צ''ל אקצויי מקצי, דבתמיד אמר שהיתה בצפונית מערבית, ובמדות אמר שהיתה במערבית דרומית. אלא התנא רוצה להראות לנו אקצויי מקציא והכל אמת. אבל לשכת לחם הפנים דבמדות אמר שהיתה במזרחית דרומית, ובתמיד לא נזכר באיזה מקום היתה, מנלן לבדות מלבנו ולומר אקצויי מקציא. טוב לנו לומר דרך שמאל קא חשיב וקסבר כמשנת מדות. הראב''ד ז''ל. גיליון ע''כ. רב אדא בריה דרב יצחק אמר האי לישכה אקצויי מקציא. וא''ת אמאי לא משני אלישכת לחם הפנים הכי. וי''ל דלא שייך אקצויי מקציא. מדלא קתני במקצוע, כדקתני בלישכת הטלאים. תוד''ה והא אמר מר וכו'. ונראה לי לתרץ דמיש גמרינן וכו' הפנים נמי הוה מצי לשנויי וכו' בתוך העזרה היו אחת במקצוע מערבית צפונית של עזרה ואחת במקצוע צפונית מזרחית של עזרה שהוא דרומו של בית המוקד. ונ''ב ספר אחר, לשכת החותמות במקצוע מערבית דרומית דעזרה דרך ימין, ולשכת בית המוקד במקצוע דרומית מזרחית דעזרה. ולשכת לחם הפנים במקצוע מזרחית צפונית בעזרה כשתמנה. ונ''ב כך גירסת הראב''ד ז''ל בדברי התוספות. עד כאן. שם באותו דיבור. ומסתמא העזרה גדולה יותר מבית המוקד. ונ''ב גיליון, ועוד דדוחק לומר דלשכת בית המוקד היתה בעזרה, שהרי תנא קרי לה לשכת בית המוקד, משמע שהיתה בבית המוקד. ועוד שהרי בסוף מתניתין דמדות ומייתי לקמן בשמעתין, דקא חשיב שש לשכות היו בעזרה, ולא קא חשיב הני. הראב''ד ז''ל גיליון. ע''כ. 
<h3>[תוספות רבינו פרץ — יומא]</h3>
------
[יומא י''ז ע''ב] מאי תרצת דלחם הפנים. פ' כי כשתחזור על ימינך מקרן צפונית מערב' תמצא הקרן הד' מזרח' צפונ' ואם תחזור על שמאלך יהיה הקר' הד' דרומית מערבית והנה בין על ימינך בין על שמאלך לא יהיה הד' דרומ' מזרח' הנאמר במס' מדות ולא יעמוד לך תירוץ בימין ושמאל כלל. לשכת לחם הפנים מנה אותה תנא דתמיד אחר שלש לשכות ולא הזכיר באי זו קרן היתה מיהו הנה התחיל מלשכת הטלאים שהיתה בקרן מערב' דרומ' כאשר פירשנו וכאשר אתה מתחיל מקר' מערב' דרומ' ופונה על ימינך אתה פוגע דרומית מזרחית לשכת (לחם הפנים) החותמות ומאחריה קר' מזר' צפו' לשכת בית המוקד ומאחריה קר' צפו' מערב' לשכת לחם הפנים ותנא דמסכת מדות אמ' דרו' מזר' היא היתה לשכת לחם הפנים בפר' ראשון והא רמיא ממס' מדות על מס' תמיד. ומפרקי' כשאתה חוזר על שמאלך ומסבב על הקרנות תמצא אחר מערב' דרומ' מערב' צפונ' ואחריו צפונ' מזרח' ואחריו הקרן הד' דרומ' מזרח' ולשם היתה לשכת לחם הפנים אליב' דתנא של מס' מדות ולפי' נמצא תנא דמס' מדות פונה בחשבונו על השמאל ותנא דתמיד פונה בחשבונו על ימינו. 
<h3>[פירוש קדמון — יומא]</h3>
[יומא ט''ו ע''ב] לשכת החותמות. ארבע חותמות היו במקדש וכת' עליהן עגל זכר גדי וחוטא, עגל היה משמש עם ניסכי בקר גדולים וקטנים זכרים ונקבות, גדי משמש עם נסכי צאן גדולים וקטנים זכרים ונקבות, חוץ משל אילים, זכר משמש ניסכי אלים. זכרים עולות, ונקבות זבחי שלמים, הכי מפרש להו במסכת שקלים [י''ד ע''ב], והיינו טעמ' היו חולקין כך לארבע מפני שאילו הן חלוקין בנסכים. נסכי בקר חצי הין, בין לגדולים בין לקטנים, וניסכי צאן רביעית הין, ניסכי האיל שלישית ההין, וחוטא דנחלק היינו משום שלא מצינו [ש]באין נסכים עם חטאת, אלא במצורע בלבד, ובמסכת שקלים ב(י)ן עזאי פליג ואמ' חמשה היו, וחשיב חוטא דל וחוטא עשיר, דהיינו מצורע עשיר ומצורע עני. ויוחנן היה ממונה על החותמות, ואחיה היה ממונה על הנסכים. ומי שהיה [מבקש] נסכים הולך לו אצל יוחנן שהוא ממונה על החותמות, ונותן לו מעות ומקבל ממנו חותם, בא לו אצל אחיה שהוא ממונה על הנסכים, ונותן לו חותם ומקבל ממנו נסכים, כפי מה שהוא חותם, אם עגל של עגל, ולערב היו באים זה אצל זה, אחיה מוציא את החותמות ומקבל כנגדן מעות, אם הותירו שלקח יוחנן מעות יותר מכדי דמי ניסכי חותמו, הותירו להקדש, ואם פחתו ישלם יוחנן מביתו, שיד הקדש על העליונה, הכי מפרש במשנה שקלים. 
<h3>[תוספות ר''י הלבן — יומא]</h3>
------
נכנסו ללשכת הכלים. נראה דכל היכא דקתני לישנא דרבים, כגון האי נכנסו, וכגון האי דלעיל צאו והביאו טלה וכו', י''ל דבאותו שירות היו מתעסקים כולם. וכן כל כיוצא בזה. תשעים ושלש' כלי כסף וכלי זהב. לצורך העבודה. 
<h3>[פירוש הראב''ד הנדמ''ח]</h3>
------
גמ', בחבלא דצבתא דסריך. ס''א בחלבא דצבתא דשריק. תיבת דסריך נמחק. וקברי היכא, [צ''ל] וקברי ליה היכא. ימא שירטון, ס''א ארעא שירטון. מתני', מי השוחט ומי הזורק, [צ''ל] מי שוחט ומי זורק, אות ה' נמחק. והוציאו טלה, על תיבת והוציאו נרשם קו למעלה להורות כי לפ''ד ראוי למחקו. 
<h3>[שיטה מקובצת]</h3>
------
מפרש ד''ה ושייפו להו בחבלא דצבתא וכו', פרי דיפול דשריקה ביה בארעי זרע. [צ''ל] פרי דשריקה דיפול ביה בארעי בזרא זרע. ד''ה בואו והפיסו מי שוחט מי זורק וכו', וקבלה אותו הזורק. [צ''ל] וקבלה ואותו הזורק. שם, זה כלאחר זה. [צ''ל] זה אחר זה, אות כ' ל' נמחק. שם, הואיל דעם עבודת תמיד היא נעשית. [צ''ל] הואיל דבעבודת התמיד היא נעשית, תיבת דעם נמחק. שם, קודם שחיטת התמיד וזריקתו. [צ''ל] קודם בשחיטת התמיד וזריקתו. שם, בתמיד ראשונה חביבה. [צ''ל] בתמיד חביבה, על תיבת ראשונה נרשם קו למעלה להורות כי לפ''ד ראוי למחקו. שם, התמיד שחיטתו וזריקתו לא היתה אלא אחר. [צ''ל] התמיד שחיטתן וזריקתן היתה, תיבת לא נמחק. שם, דישון מזבח והמנורה. [צ''ל] דישון מזבח הפנימי והמנורה. שם, תחלת עבודה של הקטורת היא. [צ''ל] תחלת עבודה של הקטרת היא, אות ו' נמחק. ד''ה הראש והרגל בכהן אחד וכו', ובו מחובר הקנה והלב. [צ''ל] ובו מחובר הקנה והכבד והלב. ד''ה אמר להן הממונה צאו וראו אם הגיע זמן השחיטה וכו', דאין שוחט תמיד אלא. [צ''ל] דאין שוחט את התמיד אלא. ד''ה הרואה, אומר ברק ברקאי בלשון. [צ''ל] הרואה אומר ברקאי ברק בלשון. שם, לה ברק. הרואה, אותו שעל הגג. [צ''ל] לה ברק מורטה, לאותו שעל הגג, תיבת הרואה ל''ש ונמחק. שם, פי' מ''כ. [צ''ל] פי' רש''י מ''כ. שם, הגג אמרו אם. [צ''ל] הגג אם, תיבת אמרו נמחק. שם, וזה כבר היה ועוד. [צ''ל] וזה אמר כבר היה יום ועוד. כדמוכח ביומא דאמר. [צ''ל] כדמוכח ביומא דאמרינן. שם, פליג את''ק ואיהו סבר דלא. [צ''ל] פליג את''ק ואמר דלא, תיבות ואיהו סבר ל''ש. ד''ה אמר להם צאו והביאו טלה מלשכת טלאים. [צ''ל] אמר להם צאו והביאו לי טלה מלשכת הטלאים. שם, והולך לבית המטבחים. [צ''ל] והולך לו לבית המטבחים. שם, הולכין עמו. [צ''ל] הולכין אחריו, תיבת עמו ל''ש. 
<h3>[שיטה מקובצת]</h3>
------
<h2> ל' ע''ב.</h2>
אע''פ שהוא מבוקר ומבערב. דקיימא לן שהיו מבקרין אותן ד' ימים קודם שחיטתן. עמודים ננסים. קצרים. ורביעיות של ארז. קורות של ארז. על גביהן. מזו לזו. שלשה סדרים. של אונקליות לכל עמוד ועמוד. ומפשיטין על השלחן. ואחר כך תולין באונקליות וכו'. ושני מפתיחות. היינו נמי מחשבון הכלים. ואותן שני מפתיחות היו לפתוח בו הפשפש של תא, שני עמודים היו לאותו פשפש. אחד יורד אמת שיחי ואחד פותח כאן. כלומר אחד מבפנים ואחד מבחוץ, אותן שבפנים היה צריך להושיט זרועו עד בית השחי עם המפתח קודם שיהא יכול לפותחן, ומנעול החיצון כיון שנותן בו המפתח נפתח לאלתר. בא לו לפשפש הצפוני. שבא לו לתא שבצפון שסמוך לחומת ההיכל ובו פתח קטן. ושני פשפשין היו לו לשער הגדול. כלומר שני תאים היו לו להיכל. אחד בצפון ואחד בדרום. וכל אחד היו לו פשפש קטן. שבדרום. היה סגור. ועדיין לא עשה כלום באותן מפתחו'. נטל מפתח אחד ופתח הפשפש של תא הצפוני באותן שני מפתיחות שאחד יורד מבית שיחי וכו'. נכנס לתא ומתא נכנס להיכל. דרך פתח קטן. והולך בהיכל עד שמגיע לשער הגדול של היכל. העביר את הנגר שבפנים. ואת הפותחות ופתחו. מבפנים. לא היה שוחט. את התמיד. עד שהוא שומע קול שער הגדול של היכל שנפתח משום שנ' [ויקרא ג' ד'] ופתחו ושחטו אותו פתח אהל מועד ואמרינן [עירובין ב' ע''א] בזמן שבית המקדש פתוח ולא בזמן שהוא נעול. מגריפה. היינו דאמרינן במסכת ערכין [י''א ע''א] שהיה בה עשרה נקבים וכל אחד מוציא מאה מיני זמר. חליל וצלצל. כלי שיר היו. והן אחר כששומעין קול שער ההיכל שנפתח. הגיע. זמן השחיטה ושחט. ובאחרונה כיבד את שאר של דשן לתוכו לאמצעיתו של מזבח ונטלו והניחו בצד השני ויצא. ומצא שני נרות מזרחיים. שכלפי מזרח דולקים דקסבר בין מזרח ומערב הית' נתונה. ומדשן את השאר. אותן שמצא שכבו שזורק מה שנשתייר מן הפתילה ומן פסולת השמן לחוץ נותן שם פתילה חדשה ושמן. מניחן אותן שדולקין במקומן. ואם מצאן לאותן שני מזרחיים שכבו והאחרים עדיין דולקים. מדשנן לאילו שנים. ומדליקן מן הדולקות ואחר כך מכבה את השאר הדולקין ומדשנן ומניח את הדישון בתוך הכוז. ומניח את הכוז על מעלה שניה של מנורה. ויצא ולאחר הקטר' חוזר לשם כדקתני לקמן בהחלו עולין במעלות האולם [ל''ב ע''ב] נכנס ומצא שתי נרות מזרחיים ומדשנן ומניח את המערבית דולק שממנו היה מדליק כו'. 
<h3>[פירוש רבינו שמעיה]</h3>
------
אע''פ שהוא מבוקר מבערב. דקיימא לן [ערכין י''ג ע''א] שהיו מבקרין אותו ד' ימים קודם שחיטתו. בית המטבחיים היה לצפונו של מזבח. פירוש מקום המטבחיים, דאין נראה שהיה שם שום בית עשוי. ועליו שמונה עמודים ננסין. פירוש על אותו מקום היו נעשים עליו שמנה עמודים. ננסים. קצרים. כלומר שלא היו גבוהים כשאר עמודים שבעזרה, כמו שהננס הוא קצר משאר בני אדם. ולפיכך היו נמוכין כדי שיהו נוחין להשתמש יותר. ורביעית של ארז על גביהן. מפ' בערוך [ערך רבע ד'] רביעית הוא לוח של ארז. ולפי הנראה י''ל שלפיכך נקראת רביעית, מפני שהיתה מתוחה מעמוד של זה לעמוד זה והרי היא כמו רובצת ע''ג שני העמודים, דרובץ תחת משאו [שמות כ''ג ה'] תרגומו רביע תחות טועניה. ואונקליות של ברזל היו קבועים בהם. פי' אונקלא הוא ברזל שראשו כפוף ומפ' בערוך [ערך אנקל] התשי' אגמון באפו [איוב מ' כ''ו] תרגום אפשר דתשוי אונקלא. דהיינו כמו שמשימין לגמל באפו אונקלא ובזה מושכין אותו כעין שנמשך הסוס ברסנו. והאגמון הוא כפוף דכתיב [ישעיה נ''ח ה'] הלכוף כאגמון ראשו. ועל אותן האונקליות היו תולין ומפשיטין. ושלשה סדרים היה לכל אחד ואחד. פירוש לכל מקום ומקום שהיתה רביעית של ארז היה בתוכה אונקליות של ברזל קבועים שלשה סדרים, כי רביעית של ארז היתה רחבה כ''כ בכדי שהיתה מחזקת שלשה סדרים מן האונקליות, כי רחבה של רביעית היתה מונחת על שני עמודים והיתה רחבה הרבה לפיכך היו יכולים לקבוע בה מלמטה ברחבה של רחבה ג' סדרים כזה מיהו בציור זה אינו כי אם סדר אחד אבל ברביעית היה עשוי שלשה סדרים כענין [זה]. שבהם תולין ומפשיטין. פירוש לאחר שהפשיטו על שלחנות של שיש שבין העמודים, כמו שדרך הטבחים שמפשיטין תחילה בקרקע ואח''כ תולין למעלה לפשוט אותה את הכל ולפתוח את הבהמה ולהוציא את בני מעיה לחוץ, ומה שטבחי הדיוט עושים בארץ הם היו עושין על השלחנות. מיהו הא דקתני שבין העמודים, לאו דוקא ממש בין העמודים, דהא תנן בפרק בתרא דמס' מדות [פ''ה מ''ב] דשלחנות היו רחוקים מן הננסין ד' אמות. אלא האי דקתני שבין העמודים, כלומר מכוונים היו כנגד בין העמודים, אבל ודאי מרוחקים היו ד' אמות. ויש לשונות אחרים ואין מתיישבים אבל זה נראה בעיני. מיהא הא תימ' לי למה הוצרך לשנות זה בכאן האיך היה בית המטבחיים, הא תנא לה חדא זימנא במסכת מדות [פ''ג מ''ה] כולה הך בבא דבית המטבחיים. ואי משום דהזכיר בית המטבחיים במשנתינו נקט לכולה מילתא דבית המטבחיים, כדקתני [לעיל ע''א] מושכו והולך לו לבית המטבחיים. א''כ הא דתנן נמי לעיל [שם] נכנסו ללשכת הכלים, ה''ל למימר נמי היכן היתה עומדת. ואעפ''כ בין כך ובין כך תימה הוא למה אינו מודיענו היאך היתה עומדת. ועוד תימה במסכת מדות נמי לא קחשיב לה בהדי שום לשכה דקחשיב התם. ובמסכת שקלים פ' אלו ממונים [פ''ה מ''ד] תנינן שתי לשכות היו במקדש אחת לשכת החשאין ואחת לשכת הכלים, ולא ידענא אי דוקא במקדש קאמר כגון סניף למקדש, או בעזרה וכדאמרי' בעלמא [ביצה י''א ע''ב] אין שבות במקדש דהיינו נמי העזרה, וכדכתי' [במדבר י''ט כ'] את מקדש ה' טמא והיינו אפילו בעזרה. ועוד דהתם לא משום דהיו גונזין בה כלי שרת, אלא כל מי שיתנדב כלי זרקו לתוכו, לפיכך צריך עיון באיזה מקום היתה עומדת. 
<h3>[פירוש הראב''ד הנדמ''ח]</h3>
------
נכנסו ללשכת הכלים והוציאו משם צ''ג כלי כסף וכלי זהב, כלי שרת לצורך העבודה. השקו התמיד בכוס של זהב, אין עניות במקום עשירות. מבוקר מבערב, דקיי''ל [פסחים צ''ו ע''א] שהיו מבקרין אותו ד' ימים קודם השחיטה. לאור האבוקות, שיראה היטב. לבית המטבחיים, ח' עמודים ננסין, קצרים. ורבעיים של ארז, קורות של ארז. על גביהן, מזו לזו, לוחות של ארז, ובמנענעים [שמואל ב' ו'] תרגום וברביעין. אונקליות של ברזל קבועין בהם. (והשפכין פתח אחד תרגומ' ועונקלין פתח חד) [והשפתיים טפח אחד [יחזקאל מ'] תרגומ' ועונקלין נפקין פשך חד]. התשים אגמון באפו [איוב מ'], תרגום איפשר דתשוי אונקלא. אונקלאות, מסמרים עמוקים. ג' סדרים, של אונקליות לכל עמוד ועמוד. ומפשיטין, על השולחן, ואחר כך תולין באונקלאות. הטני, לשון טנא, כלי שנותנין בו דישון (מזבח) המזבח הפנימי. ולדישון המנורה, כוז, כלי קטן, כמו במסכת שבת בפר' המוציא [ע''ז ע''ב], כוזא כלי קטן. וב' מפתחות, היו לפתוח הפשפש של תא, (הוי ד' כלים) ששני (עמודים) [מנעולים] היו לאותו פישפש. אחד יורד לאמת השיחי, שהיה שוחה אמה עד שלא יפתח אותו מנעול, שבפנים לפשפש היה צריך להושיט זרועו עד בית השיחי עם המפתח קודם שיכול לפותחו. ואחד, מנעול שבחוץ. כיון, שנותן בו המפתח, היה נפתח לאלתר מיד במהרה, ומביא המשנה בשלהי אלו מציאות [ב''מ ל''ג ע''א]. בא לו לפשפש הצפוני, ודומה זה הפשפש לשער קטן בתוך שער גדול, שבא לו לתא שבצפון שסמוך לחומת ההיכל ובו פשפש פתח קטן. וב' פשפשין היו לשער הגדול, כלומר שתי תאין היו לו להיכל, אחד בצפון ואחד בדרום, וכל אחד היה לו פשפש קטן ושבדרום היה סגור. נטל את המפתח, עדיין לא עשה כלום באותן ב' מפתיחות, נטל מפתח אחד ופתח הפישפש של תא הצפוני, באותן שני מפתחות שאחד יורד לאמת השיחי וכו'. ונכנס לתא, ומהתא נכנס להיכל, דרך פתח קטן והולך בהיכל. עד שמגיע לשער הגדול, של היכל. העביר את הנגר, שבפנים. ואת הפותחות שקורין בלע''ז ברזייל, בריחי עצי שיטים [שמות ל''ו], תרגום נגרין דאעי שיטין, נגר שעושין אחורי הדלת ברוחב, ונגרר מקצה הדלת לקצה הדלת. ויש מפרשים, נגר אחרי הדלת בנקב שבאיסקופה נעוץ. ופתחו, מבפנים. ולא היה שוחט, התמיד. עד ששומע קול שער הגדול, של היכל שנפתח, משום שנאמר [ויקרא ג'] ושחטו פתח אהל מועד ואמרינן [ערובין ב' ע''א], בזמן שהוא פתוח ולא בזמן שהוא נעול. ביריחו היו שומעין קול שער הגדול שנפתח, לפי שהיה שם מערת צדקיהו והקול נכנס במערה על כן נשמע ביריחו. המגריפה, בפר' אין (מ)[נ]ערכין [ערכין י''א ע''א], מגריפה היתה במקדש וי' נקבים היו בה שמזמרין בה, וזמר, יוצא מכל נקב ונקב, י' מיני קולות שאין זה [דומה] לזה. גביני, שהיה כרוז, במסכת יומא [כ' ע''ב], גביני כרוז, שם אדם אחד שהיה אומר לכהנים עמדו עמודו כהנים לעבודתם ולווים לשירם ולדוכנם, ועל שם שהיה מכריז בקול רם, היה שמו גביני כרוז, וגביני היה שמו. מיריחו היו שומעין קול גביני כרוז, וק' דבפרק קמא דיומא [שם] אמרינן דג' פרסאות היה נשמע קולו, ואומר לשם, דכהן גדול משובח ממנו דאמר מר, וכבר אמר אנא השם ונשמע קולו ביריחו, ומיריחו לירושלים י' פרסאות, והכא קאמר דמיריחו נשמע קולו. חליל וצלצל, כלי שיר הן, הצלצל מצלתיים. בפ''ב דערכין [י' ע''ב] משמע, צלצל ב' כלים ושל נחושת שמכין זה על זה, והוא כלי. בפ''ה בשקלים [מ''א], בן ארזא על הצלצל. כשמזכיר את השם, הנכבד בודוי. והן אומרים, כששומעין קול שער ההיכל שנפתח, היו אומרים הגיע זמן שחיטה ושוחט. מכוור, שם מקום. מתעטשות, בלע''ז אישטרטרי''ר כמו עטישותיו תהל אור [איוב מ''א]. פטום, רוקח מרקחת [שמות ל'], תרגום ירושלמי מפטם. היה חופן, בחופניו. דישון מה שהיה מקטיר על מזבח הזהב ונותנו לתוך הטני, ובאחרונה כיבד את שאר, הדשן לאמצע. ונטלו והניחו בטני ויצא. ומצא שתי נירות, מזרחיים שכלפי מזרח דולקים, דקסבר המנורה בין מזרח למערב מונחים, מחלוקת הוא במנחות בפ' שתי הלחם [צ''ח ע''ב]. ומדשן את השאר, אותן שמצא שכבו, זורק מה שנשאר מן הפתילה ופסולת השמן לחוץ, ונותן בהן פתילות חדשות ושמן, ומניח אותם שדולקין במקומן. ואם מצאן שנכבו, אותן שנים מזרחיים והאחרות דולקין, מדשן לאותן שנים, ומדליקן מן הדולקין ואחר כך מכבה שאר הדולקין ומדשנן ומניח כל הדישון בכוז כלי קטן. ואבן לפני המנורה ובהן מעלות, [ובספרי] מדייק בהעלותך, ובמנחות פר' הקומץ רבה [כ''ט ע''א]. ומיטיב, בפ''א דיומא [י''ד ע''א], ומטיב את הנרות מכבד את הנר ומקנח מכל פסולת שנשאר בה בלילה. ויצא והניח הכוז על מעלה שניה, של אבן שבה ג' מעלות. ויצא, ולאחר הקטרה חוזר לשם כדקתני לקמן [ל''ג ע''א] בהחלו עולין במעלות האולם, נכנס ומצא שתי נרות מזרחיים דולקות וכו'. זה הפרק אין לו גמרא. 
<h3>[שיטה לרבינו שמואל ב''ר יצחק]</h3>
------
נכנסו ללשכת הכלים והוציאו משם כל כלי שרת הצריכין להם והשקו את התמיד מים בכוס של זהב כדי שיהא נוח להפשיט עורו, אע''פ שמבוקר מבערב מבקרין אותו לאור האבוקות, מי שזכה בשחיטת התמיד מושכו לבית המטבחים שהיה בצפון המזבח מי שזכו באיבריו הולכין אחריו (ע''פ רמב''ם תמידין ומוספין פ''ו ה''א ופ''א ה''ט). ובית המטבחים היה לצפונו של מזבח ועליו היה שמנה עמודים ננסין ורביעין של ארז על גביהן ואונקליות של ברזל קבועין בהן לתלות בהן כשהן מפשיטין על השלחנות (מדות פ''ג מ''ה). ושוהין שם עד שפותחין שער ההיכל הגדול ובשעת פתיחת השער שוחטין את התמיד, ואח''כ נכנסין להיכל שני הכהנים האחד שזכה בדישון המזבח הפנימי והשני שזכה בדישון המנורה, והמדשן את המזבח מדשנו בשעה שהשוחט שוחט את התמיד ואחר כך זורק את הדם זה שקבל, ואחר שזורקין את הדם מטיב זה שבהיכל חמש נרות ויוצאין שניהם מן ההיכל (רמב''ם פ''ו שם והל' ב'—ג') אליבא דרבנן דאבא שאול בפ''ק דיומא (י''ד ב') ובפ''ג (ל''ד א') מעמיד סתם משנה כמותן אף על פי שיכול להעמידה כאבא שאול, ולאביי דמסדר מערכה משמיה דגמרא אליבא דאבא שאול בפ''ג דיומא (ל''ג א') אומר הטבת חמש נרות קודם לדם התמיד ואחר כך הטבת שתי נרות ואחר כך הקטרת. 
<h3>[סמ''ג עשין סימנים קצ''א, קצ''ב]</h3>
------
ואחר כך נכנס ללשכת הכלים ומוציא כל כלי השרת הצריכין ליום. משקין התמידין, בכוס זהב, מים. ומבקרין [אותו קודם שחיטה לאור האבוקות, אע''פ שבקרו אותו כבר. שהרי אין פוחתי' מו' טלאים המבוקרים בלשכת הטלאים להיות מוכנים קודם שחיטה ד' ימים]. ואחר כך הממונה על הפייסות אומר לכהנים, הצביעו. ומפייס כמו שפי' בפייס ראשון. מי שזכה באותו פייס זכה לשחוט התמיד. וחבירו שבצדו לקבל דמו ולזרקו, והשלישי לדשן מזבח הקטרת פנימי. רביעי לדשן המנורה ולהטיב הנרות. חמישי להעלות ראש ורגל התמיד לכבש, ששי להעלות שתי ידים. שביעי להעלות העוקץ והרגל. שמיני להעלות החזה והגרה. תשיעי להעלות שתי הדפנות. עשירי להעלות הקרביים. אחד עשר להעלות סלת הנסכים. שנים עשר להעלות החבתים. שלשה עשר להעלות יין של נסכים. ועתה אפרש סדרן, הולך הזוכה לשחוט התמיד, ואחריו כל חביריו שזכו להעלות האיברים ומושך התמיד לבית המטבחיים. ושוהה שם עד שפותחין שער היכל הגדול. ובשעת פתיחת השער אוחזין התמיד בידיו ורגליו, בידיהן. ראשו לדרום ופניו למערב. ולא כופתין אותו שלא [י]חקו המינין. והזוכה בשחיטתו שוחטו על קרן צפונית מערבית של בית המטבחיים על טבעת שנייה, בסכין מכלי שרת. ושוחט שני סמנין או רוב שנים, כדי שיתקבל הדם כלו בכלי. וכך עושה, אוחז הסימנים בידו ומוציאן עם הוורידין לתוך המזרק. ושוחט במחשבת ו' דברים, לשם הזבח, והזובח, שהזבח לשם ב''ה, שיקטירו לאשים, ושהקטרת[ו] לריח בלבד, ושריח זה (רוח) נחת [רוח] לפני השם ב''ה. שחט סתם כשר. והזוכה לקבל הדם יקבלנו במזרק בצפון במקום שחיטה לשם הזבח והזובח בעליו. ואם קבל פחות מכדי הזאה לא נתקדש הדם. וצריך השוחט להגביה הסכין למעלה, שלא ירד הדם מעליו רק מן הצואר. ודם שבסכין מקנחו בשפת המזרק. אויר כלי הוא ככלי. נפחתו שולי המזרק קודם שיגיע הדם לאויר המזרק, ואחר הגיע הדם לאויר המזרק הנפחת לא נתקדש הדם, שהאויר שאין סופו לנוח אינו כמונח. ואע''פ שבדיעבד שחיטה כשירה בזר מקבלת הדם ואילך מצות כהונה. ובשעת שחיטה ילכו שני כהנים שזכו בדשון המזבח והמנורה האחר המזבח בשעה ששוחט. וכך ידשנו, נכנס בהיכל עם כלי קדש זהב מחזיק קביים וחצי, ושמו טני. ומניח הטני לפניו בארץ וחופן בידו האפר והפחם שבתוך המזבח ונותן לתוך הטני. ובאחרונה מכבד השאר לתוכו ומניחו שם בהיכל ויוצא. ואחר כך המקבל הדם לוקח הדם במזרק, וזורק ממנו במזרק שתי זריקות על שתי זויות המזבח באלכסון מחצי המזבח ולמטה על קרן מזרחית צפונית ועל קרן מערבית דרומית, ומתכוין כשיזרוק הדם על [ה]קרן שיהיה הדם מקיף על הזויות כמין (ג') גם כדי שימצה הדם (שעל) [של] שתי מתנות על ארבע כתלי המזבח, שנאמר [ויקרא א'], סביב, ויתכוון לשם הזבח ובעליו, ושירי הדם נשפכין על יסוד דרומית. ואחר הזריקה הכהן הזוכה במנורה ידשן וייטיב נרותיה בהיכל. וכך יעשה, כל נר שכבה מסיר הפתילה וכל השמן שבנר [ו]משליך במקום הדשן אצל המזבח עם דישון מזבח הפנימי והחיצון, ומקנח הנר ונותן בו פתילה אחרת ושמן אחר לכל נר חצי לוג. וכל שאסור להדליק בשבת אסור להדליק שם, שנאמר [שמות כ''ז], להעלות נר תמיד, שתהא שלהבת עולה מאליה. ומדליק נר שכבה מן הדולקין. והדלקת נרות היא הטבתן. ונר שמצאו (ולא) [שלא] כבה מתקן. ונר מערבי' שכבה לא ידליקנו אחר דישונו רק ממזבח חיצון. אבל כל נר שכבה משאר הנרות, מדליקין מנר חבירו. וכך מדליקן, מושך הפתילה עד שמדליקה ומחזירה, לפי שהנרות קבועין במנורה ולא יכול להדליק בנר אחר משום בזיון. וכשמדשן, מדשן הפתילה ושמן הנשאר בנר, בכלי של זהב דומה לקיתון וכוז שמו. ומטיב חמשה נרות בלבד ומניח הכוז שם לפני המנורה על מעלה שנייה משלש מעלות שלפניה ויוצא משם. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ב]</h3>
------
לאור האבוקות. שמא נפל בו מום בלילה. לצפונו של מזבח. דקדשי קדשי' שחיטתן בצפון. ננסי. קצרים ועבים כאדם ננס. רביעיות של ארז. קורות של ארז מרובעות היו נתונין על ראשי העמודים. ושלשה סדרים. של אונקליות. ואית דגרסי ושלשה טפחים לכל אחד. וכן כתוב בספר יחזקאל ע''ה [מ' מ''ג] והשפתים טפח אחד, ותרגומו ועונקלין פשך חד. כלומר טפח א' היה בולט מן העץ ושני טפחים מן האונקלי היה שקוע בתוך העץ. (מצאתי בגליון גמרא ישנה. ועליו ח' עמודים ננסים, פי' אצלו, כמו [במדבר ב' כ'] ועליו מטה מנשה ע''כ). שבהן תולין ומפשיטין על שלחנות של שיש שבין העמודים. כי העמודים היו קצרים, וכשתלויים ברגליהם באונקליות היו הבהמו' מונחות על העמודים [צ''ל השלחנות, עי' תוס' יומא ט''ז ע''ב ד''ה מן]. וקשה דמשמע הכא שהשלחנות היו בין העמודים, ובסוף מס' מדות [פ''ה מ''ב] קתני שהיו ד' אמות בין השלחנות לננסין. וצ''ל דתרי גווני שלחנות היו, אותם העומדין בין העמודים מפשיטין עליהם, ואחרים רחוקים מהן ד' אמות ועליהם מניחין הקרביים. היו מקדימין. כי עבודתם קודם שחיטת התמיד. טנא. מלשון קב. ודוגמתו במס' סוטה [מ''ח ע''ב] מניחין אותו בטנא של אבר. א''נ מלשון טנא. כוז. כלי קטן, כמו [שבת מ''ח ע''א] כוזא דמיא. דומה לקתון. ופיו צר ומרחיב מלמטה ועגול, כי פעמים נשאר שמן עם הדישון ונותן לתוך הכוז, לכך היה פיו צר כדי שלא ישפך. אחד יורד לאמת השחי וכו'. הפשפש העומד אצל השער היה כמין כיפת אבנים בעובי חומת ההיכל, ופתח אחד פתוח לאולם ופתח אחד פתוח לתא שבמקצוע צפונית מזרחית, והתא היה עשוי כמין כף כזה,  כשנכנס לתא מהלך לימינו בתוך עובי כותל ההיכל עד שהוא מגיע לתא שבקרן מזרחית צפונית. והפתח הפתוח לאולם היה אצל הפתח חור עקום בעובי הכותל, ומכניס ידו עם המפתח בחור עד בית השחי ופותח את המנעול מבפנים. ונכנס לפשפש ומהלך בעובי כותל ההיכל עד שמגיע לפתח הפתוח לתא ופותחו כיון. ומהתא להיכל אותו הפתח לא היה לו מנעול. הנגר והפותחות. מנעולים בלא מפתח. עד שהיה שומע קול שער וכו'. ולא היה שוחט מיד כששומע קול השער, שהרי דישון מזבח הפנימי [והמנורה] קודמין לדם התמיד, ולא נכנסו לדשן עד שנפתח השער. אלא קול השער היה לו לסימן לכניסתו והיה שוהה כדי דישון ושוחט. מיריחו היו שומעים קול שער הגדול וכו'. וקשה דבפ''ד דיומא [ל''ט ע''ב] משמע דצירים של שער הגדול נשמעים עד שמנה תחומי שבת ולא יותר. וי''ל דהתם מיירי בשער ניקנור. ושמעתי דמערת צדקיהו היתה מהלכת מירושלים ליריחו ודרך המערה היה הקול מגיע עד יריחו ובשאר הרוחות שמנה תחומי שבת. קול המגרפה, כשזורקין אותה לבין אולם ולמזבח כדמפ' לקמן [ל''ג ע''ב]. הצלצל. מפ' בפ''ב דשקלים [פ''ה מ''א] שני כלי נחשת מכים זה על זה, והוא מצלתים [נחמיה י''ב כ''ג]. קול גביני כרוז. שם הראשון שהיה מכריז היה שמו גביני ונקראו כולן על שמו. וקשה דבפ''ק דיומא [כ' ע''ב] משמע שלא היו שומעין קולו רק שלשה פרסאות. ולפי מה שחלקתי בין יריחו לשאר רוחות ניחא. בהרי מכוור. הרי יעזר, בתרגום ירושלמי [במדבר ל''ב ל''ה] הרי מכוור. ומניח את הכוז. עד שיגמור ההטבה. ודישון מזבח הפנימי נמי היה מניחו, כדי להוציא שני הדשונים כא' כי הם ניתנים במקום א'. 
<h3>[פירוש הרא''ש הנדמ''ח]</h3>
------
[יומא י''ד ע''ב] מי שזכה, דכהנים היו מתחלקים לעבודת היום על ידי פייס (שכהן) [יש כהן] שהיה זוכה בדישון המזבח הפנימי ששם מקטירין קטרת כל היום, ויש כהן שהיה זוכה להטבת הנירות וקא חשיב הכא הטבת מנורה והדר קטרת, אלמא דמטיב נירות ברישא, הך משנה במסכת תמיד איש המצפה ומתני' דהכא רבנ'. והא איפכא שמעי' ליה, דשמעי' ליה לר' שמע' איש המצפה דפליג עילויה [ד]מתני' דתמיד דמשנה לה, אלמא דמתני' דתמיד לאו ר' שמע' היא, (דתנן) [דהתם] בתמיד קמיירי דטעון ב' מתנות שהן ד' כדין עולה ואותן ב' מתנות נותן אחת מזרחית צפונית אחת מערבית דרומית, בא לו כהן המעלה דם התמיד, ולקמ' [ט''ו ע''ב] מפרש מאי טע' מזרחית צפונית ברישא, משנה בתמיד מבשאר עולות דאע''ג דעולה היא אפי' הכי בעי ג' מתנות דבמערב' דרומית עביד ב' דיהיב במערבית לחוד ובדרומית לחוד ולקמ' מפר' טע' דתרויהו. מאן תנא סדר יומא, מתני' דהכא דקתני קטרת והדר הטבת נירות, ר' שמע' איש המצפה. ורמי סדר יומא, דקתני קטרת ברישא. אסדר יומא, דתנן בפרק שיני [כ''ה ע''א] ארבעה פייסות היו שם, פייס שיני שהיו מטילין גורלות מי יהא שוחט התמיד וכול' מי מדשן את המנורה דהיינו הטבת נירות, ופייס השלישי היינו שהיו מפייסין מי מקטיר את הקטרת, חדשים לקטרת בואו והפיסו, שהיה א' להם הממונה אם יש כאן בני אדם שלא הקטירו עדיין הקטרת יבואו עכשיו ויפייסו שלא היה שום אדם ששנה בקטרת, כדאמרי' באידך פרקין מעולם לא שנה אדם בקטרת אלא כל אחד ואחד היה עושה בפעמו, שהקטרת היה מעשיר את כל מי שמקטירו כדכת' [דברים ל''ג] ישימו (קטרת) [קטורה] באפך וכת' בתריה ברך ה' חילו, אלמא דהטבת נירות חשיב ברישא והדר קטרת. כאן בהטבת ה' נירות, דכהן שהיה בא בבקר להיטיב נירות אי אפשר שלא היה מוצא החמש כבויות והב' מזרחיות פעמים דולקות ופעמ' האחת נמי כבויה, אבל החיצונה לעולם היא דולקת עד הערב, והיל' הא דקתני מתני' דפייס הטבת נירות ברישא לאו הטבת כולהו קאמ', אלא הטבת ה' ברישא דהנהו ודאי היה מדשן מקמי קטרת, ודקתני מתני' דהכא קטרת ברישא, מקמי הטבת ב' נירות קאמ' דמקטיר קטרת והדר אתו אם דולקות שתיהן (ו)מכבה האחת ומדשנה והחיצונה מניחה דולקת דלא מדשן לה עד לערב, והשתא אשתכח דמתני' דהכא ומתני' דפייס חדא נינהו, דמטיב ה' נירות והדר קטרת ובתר הכי הטבת ב' נירות. למימרא דבקטרת מפסיק להו, בתימ', דודאי קטרת במילתא אחריתי בעי הפסקה בין הטבת ה' נירות לב' נירות. ולקמ' בפרק א' להם הממונה [ל''ג ע''א] משמא דגמדא שם חכם, ואית דגרסי משמא דגמרא כלומ' למד מתלמודו סדר המערכה. ובדם התמיד מפסיק לה, הה' נירות והב', כדקתני התם. הא לאבא שאול, הא דקאמ' אביי דבדם התמיד מפסיק להו היינו לאבא שאול, ולרבנ' בקטרת מפסיק להו דתנן לא ייטיב ואחר כך וכול', הך פלוגתא דרבנן ואבא שאול בב' נירות הוא דבה' נירות מודו כולי עלמ' דודאי [לפני] קטרת הוא הטבתן. אבא שאול או' מטיב, אף הב' נירות. ואחר כך מקטיר, את הקטרת, ובמאי מפסיק להו בדם התמיד. 
<h3>[פירוש רבינו אליקים — יומא]</h3>
------
מי שזכה בדישון מזבח הפנימי נכנס ונוטל את הטני. הטני דומה לתרקב גדול של זהב מחזיק קביים וחצי — פי' מן ''ושמת בטנא'' (דברים כ''ו, ב'). [הערוך ערך טןגז]. כוזא דומה לקיתון גדול של זהב. (שבת ע''ז ע''ב) כוזה כזה, כלומר כזה כלי קטן. [הערוך ערך כוז]. אחד יורד לאמת השחי ואחד פותח כיון — עיין בערך כיון. פי' (בירושלמי ב''מ סופ''ב) מוריד ידו עד השחי ופותח. שחי בלשון ישמעאל אלאבט ובלעז טיטילו. [הערוך ערך שחי]. ושני מפתחות אחד יורד לאמת השחי — בירושלמי בפרק אלו מגלחים בגמ' אין קורעין (מ''ק פ''ג ה') שמואל קרע מאניה על ההוא מרבנן דאסבריה הא מתניתין דתנן בפ''ג בתמיד, ושני מפתחות אחד יורד לאמת שחי, מהו יורד לאמת שחי שהיה שוחה אמה עד שלא יפתח. ואחד פותח כיון — פי' פותח לאלתר כמו אפשר יעשנה בדפוס ויקבענה כיון (פסחים ל''ז ע''א) פירוש במהרה. [הערוך ערך כיוןגג]. המעביר את הנגר — ''בריחי עצי שטים'' (שמות ל''ו, ל''א) תר''י נגרי אעין דשיטין — פי' נגר שמשים אחר הדלת ברוחב ונקרא נגר לפי שהוא נגרר מקצה הדלת לקצה הדלת, ויש מפרשים נגר היתד הנעוץ אחורי הדלת בנקב שבאסקופה. [הערוך ערך נגרגא]. מיריחו היו שומעין קול המגריפה. ''ויעיו'' (שמות כ''ז, ג') תרג' ומגרופייתיה. [הערוך ערך גרףגא0—0מגריפה]. מיריחו היו שומעין קול הצלצל — פי' צלצל שני גלילי נחשת ומכין זה את זה וקורין אותו צימבלי ועוד קורין אותן פלושטרי. [הערוך ערך צלצלגא]. גביני כרוז — פי' שם אדם שהיה מכריז בשחר כדגרסינן בספ''ק דיומא (כ' ע''ב) גביני כרוז מה היה אומר, עמדו כהנים לעבודתכם ולויים לדוכנכם וישראל למעמדכם, והיה קולו נשמע לג' פרסאות. [הערוך ערך גביני כרוז]. אמר רבי אלעזר בן דגלי, עזים הוו לאבא בהרי מכוור והיו מתעטשות מריח הקטורת. [הערוך ערך הרגא]. עזים היו לאבא בהרי מכבר והיו מתעטשות מריח הקטורת. תרגום ירושלמי (במדבר ל''ב א') את ארץ יעזר, מכבר. [הערוך ערך מכבר0א]. ואונקליות של ברזל קבועין בהן — יש מפרשים כלי שצורתו כך ומעלין בו הדלי כשנופל בבור או שום כלי. ותרגום ''והשפתים טפח אחד'' (יחזקאל מ', מ''ג) — ועונקלין נפקין פשך חד. ''התשים אגמון באפו'' (איוב מ', כ''ו) אפשר דתשוי אונקלא בנחיריה. [הערוך ערך אנקל]. ורביעין של ארז על גביהן — פי' לוחות של ארז. [הערוך ערך רבעגד]. לא היו כופתין את הטלה — (פרה פ''ג מ''ט) כפתוה בחבל של מגג פי' קשרוה כדכתיב ''לגוא אתון נורא יקידתא מכפתין'' (דניאל ג', כ''ג). [הערוך ערך כפתגג]. לא היו כופתין את הטלה אלא מעקידין אותו — גמ' (שבת נ''ד ע''א) אמר רב יהודה, עקוד — עקידת יד ורגל, רגול — שלא יכוף ידו על זרועו ויקשור. 
<h3>[הערוך ערך עקדגא]</h3>
------
היו מקדימין וד' כלים בידם וכו'. נראה דבשביל כך שנה בלשון הקדמה מפני שעדיין לא היה דבר מזומן ליכנס ולדשן עד שהיו פותחין ההיכל, לפיכך נקט לשון הקדמה, כלומר היו מזמינים הכלים בידיהם לכשיפתחו ההיכל שיהיו מזומנים בידם. הטנא והכוז. הטנא נראה שהוא מלשון כובד ומשא כדאמרינן בעלמא [ר''ה ד' ע''א] מטונך והכי אמרינן נמי [פסחים ק''ה ע''ב] כי היכי דלא ליהוי עליה כטונא, ובשביל שהיה קצת כבד יותר מן הכוז נקרא טנא. וטנא נמי דכתיב בקרא [דברים כ''ו ב'] על שם זה נקרא. והכוז על שם קטנו כדאמרינן ביבמות [ע' ע''א] הריני כפרת בן בתי כוזא. ושתי מפתחות א' יורד לאמת השחי וא' פותח בו כיון. כלומר שני מנעולים היו לאותו פשפש, אחד מבפנים ואחד מבחוץ. אותו שבפנים היה צריך להושיט זרועו עד בית השחי עם המפתח קודם שהיה יכול לפותחו, ומנעול החיצון כיון שנותן את המפתח נפתח לאלתר. ובספר הערוך [ערך כוון ג'] הביא ראיה דכיון זהו לאלתר, כדאמרינן [פסחים ל''ז ע''א] אפשר יעשנו בדפוס ויקבענה כיון, כלומ' במהרה. אבל הלשון הוא תמוה, דקתני אחד יורד לאמת השחי ברישא, דהיינו משמע אותו שהיה יורד אמת השחי אותו היה פותח תחילה, ולכאורה משמע דאותו שהיה מבחוץ היה פותח תחילה ואח''כ היה מכניס זרועו עד השחי. בא לו לפשפש הצפוני. כלומר אותו שהיו המפתחות בידו בא לו לפשפש הצפוני. ונטל את המפתח ופתח את הפשפש ונכנס להתא ומהתא להיכל. [שבדרום לא נכנס בו אדם]. כי אותו הפשפש לא נפתח מעולם, כי לא יתכן להיות נכנס ויוצא להדיוט במקום שדרך שכינה לבוא. ויש לתמוה שבמשכן לא היה עשוי מקום מיוחד לשכינה לבוא. ומורי הרב החסיד אמר שמקום הועד היה שם באותו מקום שהקב''ה מתוועד שם עם העליונים לגזור גזרות ולעסוק בצרכי העולם, אבל שכינה נכנסת שם לבין שני הכרובים אפילו דרך הפתח או משאר מקום. והגיע לשער הגדול. של היכל. והעביר את הנגר. שבפנים, דהיינו כעין בריח. ואת הפותחת. עשויין כדי לסגור את השער בפנים. ופתחו. פירוש פתחו מבפנים אותו הפותחת. ולא היה השוחט שוחט. את התמיד. עד שהיה שומע קול שער הגדול של היכל שנפתח. משום שנאמר [ויקרא ג' ב'] ושחטו פתח אהל מועד, ואמרינן [עירובין ב' ע''א] בזמן שפתוח ולא בזמן שנעול. מיהו בכאן משמע לכאורה דשחיטת התמיד קודמת לדישון מזבח הפנימי והטבת הנרות, ולקמן בפ''ד נפרש בה טפי. 
<h3>[פירוש הראב''ד הנדמ''ח]</h3>
------
[ב''מ ל''ג ע''א] שמואל קרע מאניה אההוא מרבנן דאסבריה. האי דתנן בתמיד פרק אמר להן הממונה [פ''ג מ''ו], ושני מפתחות, אחד יורד לאמת השחי ואחד פותח כיון. מפורש בירושלמי [פ''ב הי''א] שכן פירש לו, המפתח האחד לא היה יכול לפתוח בו עד שיהיה מוריד ידו עד שחיו ואז היה פותח, והשני מכניס ידו ופותח בו מיד. 
<h3>[רבינו ברוך ב''ר שמואל ספרדי מארץ יון — ב''מ]</h3>
------
[ב''מ ל''ג ע''א] קרע מאניה, כלומר קרע שאינו מתאחה כדין תלמיד על הרב. אחד יורד לאמת שחי, משנה היא במסכת (מדות) [תמיד ל' ע''ב] אצל הנכנסין שחרית לפתוח דלתות ההיכל מי שזכו בדשן מזבח הפנימי וכו' ושני מפתחות היו לו אחד יורד לאמת שחי ואחד פותח כיון כלומר אחד מן המפתחות הללו פותח פשפש הצפוני שאצל פתח ההיכל בקרן צפונית של אולם ההיכל כדתנן התם שני פשפשין היו לו לשער ההיכל הגדול אחד לצפון ההיכל והאולם והאחד לדרומו אותו שבדרום לא נכנס אדם בו מעולם כדמפרש לה התם פשפש שבצפון לפתח שבזוית האולם שאצל חמש אמות של כותל ההיכל שבצפון פתח ההיכל ודלת סובבת בו ואותו מפתח של אותו פשפש יורד לאמת שחי, פשפשין פתחים קטנים כמין חלונות קטנות ארכן (בעובי) [כעובי] רוחב הכותל ודלת סובבת בו פושטרנש בלעז (אחת) [אחד] יורד לאמת השחי הבא לפתוח (לו) [בו] שחרית פשפש שבזוית האולם עומד מבחוץ בתוך האולם ומכניס [ידו] בחור שבכותל עד בית שחיו ופותחו ואחד פותח כיון לאחר שנכנס בזה פותח את השני מיד כדרכו בלא טורח כשאר פתחים, כיון כמו [פסחים ל''ז] יעשנה בדפוס ויקבענה כיון מהר בלא טורח והאי שער גדול הוא פתח ההיכל שבין אולם להיכל. 
<h3>[רבינו יהונתן מלוניל — ב''מ]</h3>
------
[ב''מ ל''ג ע''א] מקצת פירשו, אחד יורד לאמת השחי ואחר פותח כֵיוַן. פירוש שני מפתחות בשער ניקנור. 
<h3>[לקוטי ראשונים מספר הנר לרבינו זכריה ב''ר יהודה אגמאתי — ב''מ]</h3>
------
בפרק בתרא דמועד קטן תנן [כ''ו ע''א], ואילו קרעין שאין מתאחין, הקורע על אביו ואמו ורבו שלימדו תורה וכו'. ויליף להו בגמ' מקראי. וגרסי' בסוף פרק אילו מציאות [ל''ג ע''א], ת''ר, רבו שאמרו שלימדו חכמה ולא רבו שלימדו מקרא ומשנה, זו דברי ר' מאיר. ר' יהודה אומר, כל שרוב חכמתו ממנו. ר' יוסי אומר, אפי' לא האיר עיניו אלא במשנה אחת זהו רבו. אמר רבא, כגון רב סחורה דאגמרן זומא ליסטרון, שמואל קרע מאניה עליה דההוא מרבנן דאסבריה אחד יורד לאמת השחי ואחד פותח כיון. ולגבי קרעין שאין מתאחין נשנית הך ברייתא, דאיתא נמי בירושלמי פ' בתרא דמועד קטן [ה''ז] וגרסי' התם, שמואל חלץ על ההוא מרבנן שהאיר עיניו במשנתו אחד יורד לאמת השחי. מהו אמת השחי, שהיה שוחה אמה עד שלא יפתח. ולא כפר''ש שפי', כגון שהיה מכניס אמתו (על) [עד] שחיו. וגרסי' תו בפרק אילו מציאות [שם], אמר עולא, תלמידי חכמים שבבל עומדין זה עם זה וקורעין זה על זה. פי', לא מאחין לעולם. ולעניין אבידה אין מחזירין במקום אביהם אלא לרבו מובהק. ואומר, אע''ג דפסק ר' יוחנן הלכה כר', כיון דרב ששת פסק הלכה כר' יוסי, ורבא עבד עובד' כוותיה, ודעולא נמי שייכא כר' יוסי וקיי''ל כבתראי סמכינן עלייהו והלכתא כר' יוסי לפי עוניי. ותו קיימא לן [עירובין מ' ע''ב] ר' יהודה ור' יוסי הלכה כר' יוסי. וכן פסק ר''ח נמי כר' יוסי. ואע''ג דבירושלמי התם [מו''ק פ''ג ה''ז] גרסי' ובפר''ח, ר' אליעזר קרע על מי ש(י)פתח לו תחילה, לא קיימא לן הכי. ובירושלמי [שם] גרסי', איזהו רבו, כל שפתח לו תחילה, דברי ר' מאיר. פי', שפתח לו ללמוד מקרא, ופליג אגמרא דידן. ומסיק בירושלמי כשם שקורעין על החכמים כך קורעין על תלמידהון. איזהו תלמיד חכם, כל ששנה הלכות. הדתמר בראשונה, אבל עכשיו אפי' הלכות. ר' יוחנן אומר, כל שמבטל עסקיו מפני משנתו. תני כל ששואלין אותו להשיב, ר' אבא בר ממל אמר כל שיודע לברר משנתו. ואנן אפי' רבי' לא חכמים מבארין מתני'. ושמעי' מהתם אע''ג דפסק ר' יוחנן בסמוך בירושלמי כמו בגמ' דידן כר' יהודה, לאחר שנתמעטו הלבבות כמחט סידקית, מודי דאפי' רבו לאו אדם גדול הוא כל כך קורע ולא מאחה, דאהא מיתינן לה התם. הרי ביררנו דאפי' האיר עיניו במשנה קורע ולא מאחה. ואע''ג דשמע עליה בתר תלתין יומין קורע, דבסוף גמרא דהקובר את מתו [מו''ק כ''ד ע''א], וכל קרע שאינו בשעת חימום אינו קורע, בתמיה, והא אמרו ליה לר' יוחנן, נח נפשיה דר' חנינא, וקרע עליה תליסר איצטלי דמילתא, וכו'. אמרו ליה לשמואל, נח נפשיה דרב, וכו'. ובירושלמי [שם פ''ג ה''ח] גרסי', קרע עליה מאני דשבתא. ומתרץ, שאני רבנן, כיון דכל יומא מדכרי שמעתייהו כשעת חימום דמי. ואיחוי, מפרש רבינו אליקים, שתופר כדרכו. ומורי הרב ר' יצחק הלוי זצ''ל אמר לי דאיחוי כעין אריגה מעשה אומן, דמעשה אורג [שמות כ''ח] מתרגמינן עובד מאחה, ושולל, תופר כדרכו. וכן נראה לי, וראייה דגרסי' בירושלמי הלכה אין קורעין, [שם ה''ז] הקורע מן האיחוי הרי זה קרע. איזהו איחוי [כל שאין מקומו ניכר ואין לך תפירה שאין מקומו ניכר ובמסכת שמחות [פ''ט] גרסינן איזהו איחוי], כל שהאחו כל צורכו. ובערוך בערך איחוי פי', איחוי אלכסנדרי, כעין אריגה. ומיהו שולל לאלתר אפי' על רבו, דגרסי' בגמ' דידן הלכה אין קורעין [כ''ה ע''א], א''ל רב יצחק בר אמי, תניא, חכם, כיון שהחזיר פניו מאחורי המטה שולל. פי', קריעת חכם, רב חסדא גדול הדור הוה, ותו, מדלא קא מאחה ש''מ דאפי' ארבו שולל לאלתר. ותו, דגרסי' התם [כ''ב ע''ב], על כל המתים כולן שולל לאחר שבעה ומאחה לאחר ל', על אביו ועל אמו, וכו'. עד דפריך מדתני', לא הושוו לאביו ולאמו אלא לאיחוי בלבד. פי', כל הני דתנן התם, רבו ואב ב''ד דלא מתאחין, דווקא לאיחוי הושוו לאביו ולאמו. ומסיקנא, לבר מנשיא. משמע התם דלאיחוי הושוו ולא לשולל. שולל לאחר שבעה לא שייך התם למימר, דדינו על רבו כמו שמועה רחוקה, כמו שנוכיח לפנים. ובירושלמי הלכה אין קורעין, גרסי', כד דמך ר' יוחנן הורי ר' יסא לשלול למחר. פי', ר' יסא לא סבירא ליה יום אחד ואפי' שעה אחת, אלא יום שלם. כד דמך ר' ייסא הורי ר' חייא בר אבא לשלול בו ביום, דמקצת היום ככולו. ואפי' מדמי' לענין שלילה לאביו ולאמו דנימא דבכלל איחוי הוא, הוה ליה נמי לאחר ל' יום דשולל על אביו ועל אמו. דגרסי' בההיא הלכתא דאין קורעין בגמ' [כ''ה ע''ב], כי נח נפשיה דר' יוחנן יתיב עליה ר' אמי שבעה ושלשים, וכו', עד הכי א''ר יוחנן, אפי' רבו שלימדו חכמה אינו יושב עליו אלא יום אחד. פי', דהוה לגביה כשמועה רחוקה. ואע''ג דקאמר יום אחד, אפי' שעה כדא''ר חייא [כ' ע''ב] גבי שמועה רחוקה, חלוץ לי מנעליי והולך אחרי לבית המרחץ, ש''מ תלת, וכו'. הך יושב עליו, פי', אבילות גמור צריך לנהוג ככל דין אבל שעה אחת, מפני כבוד רבו. והכי משמע בירושלמי דברכות פ' מי שמתו [ה''א], דגרסי' התם, כד דמך ר' יסא קבל ר' חייא בר אבא אבילוי עילואי ואוכלין בשר ואשקיתון חמרא. כד דמך ר' חייא בר אבא קיבל ר' שמואל בר רב יצחק, וקיבל ר' זעירא אבילוי עלוי ואכלי טלופחין, מימר כמה דהוא מנהגא. ומדקאמר, אבילוי עילוי, ש''מ דנהגו ממש אבילות, ואכלו עדשים סימן לגלגל החוזר, שסוף כל אדם למיתה, ותלמידיו היו. ואין לפרש שהברו הם לאבילים, דא''כ לא הוי ליה למימר עלוי. ובירושלמי פ' אילו מציאות [הי''א] איתא נמי הך ברייתא, רבו שאמרו, וכו', כדלעיל, עד, רב כר' מאיר שמואל כר' יוסי, דחד בר נש אסבר לשמואל, אחד יורד לאמת השחי, שהיה מושיט ידו על שיחיו ופותח ושמע דדמך ובזע עלוי. והך שמעתא לסייעתא לפר''ש, והירושלמי דמועד קטן פליג. ומסיים בירושלמי, ר' יוחנן (בן) [כר'] יהודה, כיצד, ר' יוחנן הוה סליק מן טבריא לציפורין חמא בר נש נחת מן תמן א''ל מאי קלא דמדינתא, א''ל, חד רבן דמך וכל עמא פריק מטפלא ביה. הוה ידע דר' חנינא דמך. שלח ואייתו מאני דשבתא טבא ובזעון. ולא כן תני, כל קרע שאינו של בהלה אינו קרע. פי' בהלה, שעת חימום, ומשני, ר' יוחנן בעי מיעבד דרבה ומוקרתיה, ולא ידעין אי משום דהוה רביה אי משום שמועות הרעות. ובסוף מועד קטן דירושלמי איתא בהא לישנא, ר' יוחנן שמע דר' חנינא תשיש, סליק, בעי מבקרתיה, שמע דדמך ונחת מן חמרא ואפיק מאני טביא דשבתא ובזעיה. ואי לאו רבו הוה אלא חכם בעלמא אפ''ה בעי למיקרע, ואפי' לא קאי בשעת יציאת נשמה, דתניא [מו''ק כ''ה ע''א] חכם שמת הכל קרוביו, הכל קורעין עליו, הכל חולצין עליו. פי', חליצת כתף, כדאמרי' [שם כ''ב ע''ב], על חכם חולץ בימין. ואמרי' בהלכה דאין קורעין [כ''ה ע''א], כי נח נפשיה דרב ספרא לא קרעי רבנן עליה. אמרי, לא גמרינן מיניה. אמר להו אביי, מי (לא) תניא הרב שמת, חכם שמת תני'. ועוד, כל יומא שמעתא בפומן בי מדרשא, סבור מיניה מאי דהוה הוה, אמר להו אביי, תני', חכם, כל זמן שעסוקין בהספד. סבור למיקרע לאלתר. אמר להו, תניא, חכם, כבודו בהספידו. פי', קריעת חכם. ומיהו, קריעה דחכם דלאו רבו מאחה, דדוקא על רבו תניא דלא מתאחין. ונראה דכיון שהחזיר פניו מאחורי המיטה מאחה. והא דאמרי', כיון שהחזיר פניו מאחורי המיטה שולל, משום (קריעה דכי) [קריעת רבו] נקט שולל דלא מאחה. ושמעי' מהא דרב ספרא דאי נספד כבר, וכ''ש אם נקבר דלא קרעינן אחכם. ולא שנא היה עמו בעיר ול''ש בעיר אחרת. אבל אי שמעתתיה גרסי הוי כשעת חימום וקרעי עליה אפי' נקבר, דהוי כרבו, כעובדא דרב לשמואל ודר' יוחנן לר' חנינא [מו''ק כ''ד ע''א]. ונראה דלא מאחה, כדאמרי' [ב''מ ל''ג ע''א], תלמיד[י] חכ[מי]ם שבבבל קורעין זה על זה. פי', ולא מאחין. ותו, דהלכה כר' יוסי. והכי משמע מדקאמר, ועוד כל יומא שמעתי' בפומן, משמע דקאמר, ועוד הא (דרב) [כרב] הוה. ואע''ג דאמר להו אביי הכי (בעי) [לא בעו] למיחשביה כרבו, אי נמי אינהו לא אשגחו ליה למיחשביה כרב, דאינהו לא גרסי' שמעתיה, ואע''ג דאביי ידע להו. והיינו דקאמר, סבור מיניה מאי דהוה הוה, דכיון דשמעתא לאו בפומיה לאו כשעת חימום דמי. ואביי (חשיב) [השיב], אפי' חכם גרידא הוא כל זמן שהן עסוקין בהספידו מיחייב תו למיקרע. ויש לומר נמי משום דהוו הכא ולא קרע לא חשיב ליה חימום אפי' הוא רבו. ומיהו נראה טפי כיון (דבמדברי) [דבמדכרי] שמע' תליא מילתא דלא שנא קרעו מיד ולא שנא קרעו לא מיד. ואי לאו חכם הוא ואדם כשר מיחייב למיקרע נמי אי קאי בשעת יציאת נשמה, כדאמרי' [מו''ק כ''ה ע''א], מפני מה מתים בניו ובנותיו של אדם כשהן קטנים מפני שלא בכה ונתאבל על אדם כשר, שכל הבוכה ומתאבל על אדם כשר מוחלין לו על כל עוונותיו. ולכאורה הוי משמע מדמשני, לא צריכא דלאו אדם כשר הוא, (ואי פריך) [ומדפריך] אי קאי בשעת יציאת נשמה חיובי מיחייב למיקרע וכו', הוי משמע דאי כשר הוא אפי' לא קאי בשעת יציאת נשמה. וכי מעיינת בה ליתא, דא''כ אין חילוק בין קריעת חכם לאדם כשר דלאו חכם. ותו תימא לי, אמאי לא קרעו רבנן עליה דרב ספרא, נהי נמי דלא גמרי מיניה הא אדם כשר הוה. להכי נ''ל דה''פ, לא צריכא דלאו חכם הוא. ואי אדם כשר אפ''ה חייב לקרוע מפני העונש. ומשני, לא צריכא דלא כשר הוא וליכא למיחוש לבניו קטנים. ופריך, ומה בכך, נהי דליכא, הלא לא חילקו בין אדם כשר לשאינו כשר בהא, דכל היכא דקאי בשעת יציאת נשמה חייב לקרוע [דאין חייב לקרוע] אאדם כשר נמי אלא היכא דקאי בשעת יציאת נשמה, ומיהו ליכא עונש לבניו קטנים בשאינו כשר כבכשר. ומשני, לא צריכא דלא קאי בשעת יציאת נשמה, ומיתוקמא אפי' באדם כשר. והשתא יש נמי חילוק בין אדם כשר לחכם. והמשנה מפירוש זה הפסיד. והוצרכתי להאריך כי ראיתי שוגים ואין מקפידין בדברים הללו. ואמרי[נן] [שבת ק''ה ע''ב], כל הבוכה ומוריד דמעות על אדם כשר הקב''ה סופרן ומניחן בבית גנזיו, שנא' נודי ספרת וגו'. לעתיד לבא, ומחה ה' [א'] דמעה מעל כל פנים וגו'. אבי העזרי. 
<h3>[ראבי''ה סימן תתקמ''ח]</h3>
------
[ב''מ ל''ג ע''א] שמואל קרע מאניה עליה דההוא מרבנ' דאסבריה אחת יורדת לאמת שחי, ואחת פותח כיון. פי' משנה היא במידות ושני מפתחות היו אחת יורד לאמת שחי, ואחת פותח כיון, מפתח אחד כשהיה פותח צריך להכניס זרועו בחור הכותל עד שחיו כדי שיגיע למקום שהוא צריך לפתוח, ובמפתח אחד פותח מיד, וזהו כיון במהרה. 
<h3>[פסקי הרי''ד — ב''מ]</h3>
------
ההיכל היה מאה על מאה על רום מאה, וכך היתה מדת רומו בנו גובה שש אמות אוטם סתום כמו יסוד לו ורום כותלי הבית ארבעים אמה ורום הכיור שבתקרה אמה ועל גביו גובה שתי אמות (בנוי) [פנוי] שיכנס בו הדלף והוא הנקרא בית דילפא ועובי התקרה שעל [גבי] בית דילפא אמה ומעזיבה גובה אמה ועלייה בנוייה על גביו גובה כתליה ארבעים אמה ובגגה גובה אמה כיור ואמתים גובה בית דילפא ואמה תקרה ואמה מעזיבה וגובה המעקה שלש אמות ואמה כולי עורב הרי הכל מאה אמה, פירוש כולי עורב הוא דפוס של ברזל כמו סייף גובה אמה על גבי המעקה סביב כדי שלא ינוחו עליו העופות (ע''פ רמב''ם בית הבחירה פ''ד ה''ג). מן המזרח למערב מאה אמה, כותל האולם חמש אמות והאולם אחד עשר אמות כותל ההיכל שש ותוכו ארבעים אמה ואמה טרקסין, שהיה בבית ראשון בבנין ובבית שני עשו שתי פרכות להבליע אותה אמה מפני שהיה מסופק להם אם אותה אמה הייתה לו קדושת פנים או קדושת חוץ ואותן שתי פרכות היו מבדילות בין ההיכל ובין [בית] קדשי הקדשים אבל במשכן שעשה משה לא היתה שם אלא פרוכת אחת בלבד שנאמר (שמות כ''ו ל''ג) והבדילה הפרוכת לכם בין הקדש וגו' (יומא נ''א ב'), ועשרים אמה לבית קדשי הקדשים וכותל ההיכל שש והתא שש וכותל התא חמש, הרי בין הכל מאה אמה, מן הדרום לצפון שבעים אמה, כותל המסיבה חמש והמסיבה שלש כותל התא חמש והתא שש כותל ההיכל שש ותוכו עשרים אמה וכותל ההיכל שש והתא שש וכותל התא חמש ובית הורדת המים שלש אמות והכותל חמש אמות, והאולם עדיף עליו חמש עשרה אמה מן הצפון וחמש עשרה אמה מן הדרום הוא הנקרא בית החליפות ששם גונזין את הסכינים (פ''ד מ''ז). ומאותם חמש עשרה אמה היה כותל האולם חמש הרי בין הכל מאה אמה (ע''פ רמב''ם שם ה''ה). פתחו של אולם היה גבוה ארבעים אמה ורוחב עשרים [אמה] ולא היו לו שערים וחמש אמלתראות של מילת היו על גביו התחתונה עודפת על הפתח אמה מזה ואמה מזה וכל אחת מחמשתן עודפת על שלמטה ממנה אמה מזה ואמה מזה נמצאת העליונה שלשים אמות ונדבך של אבנים היה בין כל אחת ואחת (ע''פ לשון רמב''ם שם ה''ח) וקלונסות של ארז היו קבועות מכותלו של אולם לכותלו של היכל כדי שלא יבעטו (פ''ג מ''ז—ח'). פתחו של היכל גובהו עשרים אמה ורוחבו עשר אמות וארבע דלתות היו לו שתים מבפנים ושתים מבחוץ, החיצונות נפתחות לתוך הפתח לכסות פניו של כותל והפנימיות נפתחות לתוך הבית לכסות אחורי הדלת שכשהיה ההיכל טוח בזהב לא היה טוח אחורי הדלתות (פ''ד מ''א) ופתחו של היכל ה' הוא הנקרא שער הגדול, שני פשפשין היו לו לשער הגדול אחד בצפון ואחד בדרום, שבדרום לא נכנס בו אדם מעולם ועליו הוא מפורש (על ידי) [ב]יחזקאל (מ''ד ב') השער הזה סגור יהיה לא יפתח ואיש לא יבא בו כי ה' א%להי ישראל בא בו והיה סגור (מ''ב), שבצפון בו היו נכנסים להיכל (ע''פ רמב''ם שם ה''ו) והיו לו שתי דלתות אחת מן החוץ לבין עובי הכותל ואחת מבין עובי הכותל לחלל ההיכל כדתנן במסכת תמיד (ל' ב') נטל את המפתח ופתח הפשפש ונכנס להתא ומהתא להיכל עד שהוא מגיע לשער הגדול הגיע לשער הגדול והעביר את הנגר ואת הפותחת ופותחו. ואומר שם כי לאותן שתי דלתות היו שתי מפתחות אחת יורדת לאמת השחי ואחת פותח כיון פירוש (ב''מ ל''ג א' רש''י ד''ה אחד יורד) אותו שמן החוץ לעובי הכותל היה נפתח מבפנים שהיה שם כמו נקב והיה פושט ידו עד שיחיו לפתוח במפתח מבפנים ואותו שמן עובי [הכותל] להיכל היה פותח כדרכו במהרה כמו (פסחים ל''ז א') אפשר יעשנה בדפוס ויקבענה כיון. נחזור לעניין מסכת מדות (פ''ד מ''ג—ה') שלשים ושמנה תאים היו שם חמשה עשר בצפון וחמשה עשר בדרום, שבצפון ושבדרום חמשה על גבי חמשה וחמשה על גביהן, ובמערב היו שמנה תאים שלשה על גבי שלשה ושנים על גביהן, שלשה פתחים היו לכל אחד ואחד מן התאים אחד לתא מהימין ואחד לתא מהשמאל ואחד לתא שעל גביו ובקרן מזרחית צפונית היו חמשה פתחים אחת לתא מן הימין ואחת לתא שעל גביו ואחת למסיבה ואחת לפשפש ואחת להיכל, היציע התחתונה חמש ורובד על גבה שש והיציע האמצעית שש ורובד על גבה (שש) [שבע] והעליונה שבע שנאמר (מלכים א' ו' ו') והיציע התחתונה חמש באמה רחבה והתיכונה שש באמה רחבה והשלישית שבע באמה רחבה כי מגרעות נתן לבית סביב חוצה לבלתי אחוז בקירות הבית, ומסיבה היתה עולה מקרן מזרחית צפונית לקרן צפונית מערבית שבה היו עולין לגגות התאים, היה עולה במסיבה ופניו למערב הלך את כל פני הצפון עד שמגיע למערב הגיע למערב [הפך פניו לדרום] הלך את כל פני המערב עד שהוא מגיע לדרום הגיע לדרום הפך פניו למזרח והיה מהלך בדרום עד שמגיע לפתחה של עליה שפתחה של עליה היה פתוח לדרום ובפתחה של עליה היו שתי כלונסות של ארז שבהן היו עולין לגגה של עליה וראשי פשפשין היו מבדילין בעליה בין גג הקדש לגג קדשי הקדשים, ולולין היו פתוחין בעליה לבית קדשי הקדשים שבהן היו משלשלין את האומנין בתיבות כדי שלא יזונו עיניהם מבית קדשי הקדשים. 
<h3>[סמ''ג עשין סימן קס''ג]</h3>
------
הפשפש, הוא השער הקטן. ושני פשפשין היו לו להיכל מצד השער הגדול שבאמצעו, אחד בצפון ואחד בדרום, שבדרום לא נכנס בו שום אדם מעולם, ועליו הוא מפורש על ידי יחזקאל השער הזה סגור יהיה לא יפתח. ושבצפון בו נכנסין, ומהלך בין שני הכתלים למקום פתוח לקדש משמאלו, ונכנס לתוך ההיכל עד השער הגדול ופותחו. לר''ם. 
<h3>[הבתים — שערי בית המקדש שער שלישי]</h3>
------
[ערכין י''א ע''ב] גמ', מעשה בר' יהושע וכו'. הקשה הר''ר אברהם מטולטילא דהכא משמע שהלוים היו מגפין הדלתות ובפרק החליל בסופו אמרינן דמשמר שזמנו קבוע נוטל עשר חלות והמתעכב נוטל שתים וקאמר בגמרא הני תרתי דמשמר המתעכב מאי עבידתיהו אמר רבי יצחק בשכר הגפת דלתות משמע דהכהנים היו מגיפין דלתות ולאו קושיא היא דכהנים היו מגיפין דלתות ההיכל במקום שהלוים לא היו יכולים לילך כדתנן במסכת תמיד [ל' ע''ב] מי שזכה בדישון וכו' נטל המפתח ופתח את הפשפש ונכנס לתא עד שהוא מגיע לשער הגדול הגיע לשער הגדול העביר את הנגר ואת הפותחת ופתחו וכן במקומות שהיו הכהנים שומרים שם היו שוערים כדתנן במס' תמיד [כ''ה ע''ב] בשלשה מקומות הכהני' שומרים בבית המקדש והא דכתיב בשמואל ויפתח שמואל את דלתות בית ה' לאו בדלתות ההיכל משתעי אלא לשכה היה שם וקראוה בית ה'. תוס' הרא''ש ז''ל. 
<h3>[שיטה מקובצת — ערכין]</h3>
------
[ויקרא א' ה'] אשר פתח אהל מועד, לא בזמן פירוקו, ולא בזמן שגללה הרוח את היריעה. [תורת כהנים ויקרא דבורא דנדבה פרשה ד' הי''ד]. ולא בזמן פירוקו שאם נתפרק המשכן הדם נפסל כי אז אינו נקר' אוהל מועד וכן מסקנא דשמעתא בפ' שתי הלחם [מנחות צ''ה] דלא אמ' אע''פ שנסע אוהל מועד הוא דבשעת מסעות אינו נקרא אוהל מועד כיון שאין מחנה שכינה קיים וקדשי קדשים ולחם הפנים נפסלי' ביוצא. ומיהו לענין מחנה לויה ומחנה ישראל נקרא אהל מועד אפי' בנסיעת' לענין שלוח זבים ומצורעים משם, וכן לענין קדשי' קלים דלא מיפסלי ביוצא, וכן מסיק בפ' בתרא דזבחים [קט''ז ע''ב] דלא בעי אהל מועד ממש וקדשים קלים נאכלים בכל מחנה ישראל. ואם תקשה דבפ' קדשי קדשים [ס' ע''ב] קאמר ותניא אידך בשני מקומות קדשים נאכלים וכו' ואי בעית אימ' הא והא בקדשי קדשים ומאי בשני מקומות קודם שיעמידו הלוים את המשכן ולאחר שיפרקו הלוים את המשכן מהו דתימא איפסילי להו ביוצא קמ''ל ואימא ה''נ אמר קרא [במדבר ב' י''ז] ונסע אהל מועד אע''פ שנסע אהל מועד הוא, ופרש''י שם דשני מקומות לאו לאחר שנסעו שנסתלק המזבח משם אלא חד מינייהו כדאית' בעוד שהמשכן נטוי כמשפטו וחד לאחר שפרקו יריעות המשכן וקרשים ועדיין מזבח במקומו, וקודם שיעמידו הלוים משכן דנקט לאו דוקא נקט חדא דלא משכחת לה שיהיה המזבח מונח שהרי קודם שיחנו בני קהת נושאי המזבחות היו חונים בני גרשון ובני מררי נושאי המשכן ומקימין אותו אבל בנסיעתן היו סותרין המשכן תחילה ונוסעי' בני גרשון ובני מררי אחר דגל ראשון ובני קהת אחר [שני דגלים כדי שיהו קודמין] בני גרשון חנייתן ומעמידין את המשכן לפני בוא בני קהת כדכתיב אחר מסע דגל בני יהודה [שם י' י''ז] והורד המשכן ואחר ב' דגלים (כד)כתיב [פסוק כ''א] ונסעו הקהתים נושאי המקדש דהיינו הארון ומזבחות וכלי שרת והקימו בני גרשון את המשכן עד בואם של בני קהת ועוד אי בששינו את הסדר מוקמת לה היכי שחיט קרבנות קודם שיעמידו המשכן הא אמרינן באיזהו מקומן [נ''ה ע''ב] שלמים ששחטן קודם שיעמידו לוים את המשכן פסולים, ואי גרסי' לה מיתוקמא בששינו את הסדר וההיא דאיזהו מקומן שלמים דוקא קאמר ומשום דכתיב בהו [ויקרא ג' ב'] ושחטו פתח אוהל מועד ולא יליף שאר קדשים מינייהו. עד כאן לשונו [ועיין תוס' זבחים ס''א ע''א ותוס' עירובין ב' ע''א ד''ה שלמים]. ולפי זה הא דאמר גבי תמיד [מסכת תמיד פ''ג מ''ז] לא היה השוחט שוחט עד ששומע שער הגדול שנפתח, התם למצוה בעלמא. שגללה הרוח את היריעה, של חצר. 
<h3>[פירוש ר''ש משאנ''ץ]</h3>
------
[פסחים נ''ח ע''ב] העולה עולה ראשונה. תימה והא בזבחים פ' כל התדיר [דף פ''ט ע''א] מפקינן לה מקרא אחרינא דתנן כל התדיר מחבירו קודם את חבירו התמידים קודמין למוספין כו' שנאמר [במדבר כ''ח] מלבד עולת הבקר אשר לעולת התמיד, וכי תימא דהתם שלא יקדמו מוספין לתמידים והכא אצטריכא לנדרים ונדבות וצריכי במוספין שמא חמירי שהם קרבן ציבור אי נמי נדרים ונדבות חמורים שרגילין ומצוין יותר אי נמי מוספין שהן חובת היום מסתמא סדרא קבוע שהתמיד הוא תחלה שהוא תדיר ואחריו מוספין אבל נדרים ונדבות אין להם סדר וזמן קבוע כלל לא שנא לפני התמיד ולא שנא אחריו והאי קרא דהכא הוי מוקמי' לי' לנדרים ונדבות דוקא ולא למוספין אי נמי למוספין דוקא מטעם דפרי' (אי לאו) [אבל קשה דהא] ההוא קרא דהכא לענין מוספין [מייתי לה] בפ' התכלת [דף מ''ט ע''א] דתנן התמידין אין מעכבין המוספין וקאמר היכי דמי אילימא דאית לי' וליקדם והתניא מניין שלא יהא דבר קודם לתמיד של שחר שנאמר וערך עלי' העולה כו', ועוד בסוף הגוזל קמא [דף קי''א ע''א] דדריש מדכתיב מלבד איל הכפורים (מכסף) [מכלל] דכסף ברישא ופריך אלא מעתה מלבד עולת הבקר מכלל דמוספין ברישא ו[ה]תניא מניין שלא יהא דבר כו' ואמר רבא העולה עולה ראשונה הוה לי' למפרך ממתניתין דכל התדיר דאדרבה דריש מדכתיב מלבד עולת הבקר מכלל דתמידין קודמין דהוה פריך דעדיפא טפי וליכא למימר נמי דאצטריך קרא דזבחים (דציבור) [לציבור] שאין להם תמידין ומוספין אלא כדי אחד מהם דהא משמע בזבחים דלאו בהכי מיירי אלא כגון שיש לו שתיהן ואתא קרא שיקדים תמיד דקתני התם דם חטאת קודם לדם עולה משמע דבענין זה מיירי וליכא (למתני) [למימר] נמי דהאי למצוה והאי לעכב (דאמר) [דהא אמר] התם בהתכלת [דף מ''ט ע''ב] דלמצוה בעלמא קאי, ודוחק הוא לומר למה שהמקשה הי' סבור דהא דרבא אצטריך לעכב ולכך הביאה דא''כ כי משני למצוה בעלמא הוה לי' לפרושי דצריכא הך דכל התדיר כיון שמכח זה הי' מקשה, ונראה לתרץ דקרא דרבא (להקדמה) [להקדמת] הקטרה דבהקטרה כתיב וערך עליה העולה וקרא דכל התדיר להקדמת שחיטה דתעשו את אלה בעשיית (ידם) [הדם] [כתיב] והשתא ניחא דאייתי דרבא בפ' התכלת [שם] למימרא דאפילו בהקטרה דלא תנן בכל התדיר תמיד של שחר קודם אי נמי משום דלשון שלא יהא דבר קודם משמע טפי עיכובא אייתי' טפי מן המשנה ובכך יתיישב נמי תירוץ שלפני זה, מ''ר. עוד תימה לר' דאמרי' בריש מסכת עירובין [דף ב' ע''א] שלמים ששחטן קודם פתיחת דלתות ההיכל פסולין שנאמר [ויקרא ג'] ושחטו פתח אהל מועד בזמן שהן פתוחין ולא בזמן שהן נעולין והשתא מאי איריא משום דקודם פתיחת דלתות ההיכל תיפוק לי' משום דהוי קודם תמיד השחר דפסול הוא התמיד כיון שלא נפתחו דלתות ההיכל וכי תימא דדוקא שלמים מפסלי בנעילת דלתות אבל תמיד לא דקרא בשלמים כתיב, הא לא מצית למימר דהא תנן במס' תמיד [פ''ג] לא הי' שוחט את התמיד עד שישמע [קול] שער הגדול שנפתח וכן יש להקשות בפ' אמר להם הממונה [דף כ''ט ע''א] דתניא לא זו בלבד אמרו אלא אפי' עולת העוף שנמלקה ומנחה שנקמצה תצא לבית השריפה פי' משום לילה והשתא תיפוק לי' משום דהוי קודם לתמיד של שחר, ותירץ ר' דאיצטריך קרא לאפסולי משום שחיטה דאי משום קודם התמיד לא מפסל אלא בהקטרה כדמוכח כולה שמעתין, ועוד י''ל דאצטריך [לפסול] משום דנשחט (לי') לפני התמיד לא מפסל בהכי אפילו הוקטר דאינו אלא למצוה בעלמא כדאיתא בפ' התכלת, ומיהו קשה בההיא דאמר [להם הממונה] תיפוק לי' משום דהוי קודם פתיחת דלתות, וי''ל דבעוף ומנחה לא חיישינן דלא כתיב בהו פתח אהל מועד, וא''ת אי(ת) לית בי' אלא מצוה בעלמא א''כ נמי עלי' השלם כל הקרבנות כולם הוי נמי למצוה ולקמן בפ' אלו דברים [דף ע''ג ע''ב] אמר שחטו ונודע שמשכו בעלים או שמתו או שנטמאו בחול ישרף מיד, ואי אמרת לא בעי עקירה פסולא מחמת מאי הוי ששחטו אחר תמיד של בין הערבים פסולו מחמת דבר אחר הוא (בעינן וטעון) [בעי עיבור] צורה הרי משמע דמפסיל בהכי דבעי שריפה, ונראה לר' דודאי אם הקריבו הקרבן כשר ומיהו מצוה הוא שיקריבו לכתחלה ועל כן נשרף הוא לקמן שהרי אין יכול להקריבו משום מצוה, וא''ת אכתי אמאי ישרף יעלה אותה (מלין) [וילין] אותה בראשו של מזבח, י''ל דאתיא כמ''ד לינה פוסלת בראשו של מזבח דפלוגתא היא בזבחים פרק המזבח מקדש [דף פ''ז ע''ב], וא''ת אכתי יהא ניתר הבשר על ידי זריקת הדם בלא הקטרת אימורין [כמו] בנטמאו איברים או שאבדו דיכול לזרוק את הדם אחר התמיד כדמוכח בסמוך [דף נ''ט ע''א], דקאמר הכא בחטאת העוף עסקי' שאין למזבח אלא דמה, ואומר ר' דאין זריקת הדם מתרת את הבשר אלא כשהוא ראוי שעה אחת להקטרת אימורין אבל הכא שמעולם לא נראו להקטרה אין הזריקה מתרת, ועוד י''ל (דלרבנן) [דמדרבנן] אסור לזרוק אחר התמיד גזירה אטו שחיטה, ועוד הקשה ריב''א ביומא דקתני בהדיא בתוספתא דמכילתין [פ''ד] כל הקדשים שהקריבן קודם תמיד של שחר או שעכבן אחר תמיד של בין הערבים פסולין שאין לך קודם לתמיד של שחר אלא קטורת ואין לך מתעכב אחר [תמיד] של בין הערבים אלא קטורת ופסח כו' ולפי מה דאמר[ן] [ד]מדרבנן פסול ניחא דקודם התמיד של שחר נמי פסולין וראי' לדבר [עוד] דהוי פסולין מדרבנן דקאמר ר' שמעון במתני' [לקמן ס''ג ע''א] ושאר כל הזבחים ששחטן בזמן שחיטת הפסח על חמץ פטור ומפרש טעמא בגמרא דבזמן דמחייב אזבח לא מיחייב אזבחים ואי איכא פסולא דאורייתא אחר תמיד של בין הערבים מה ר' שמעון צריך לטעם זה מאותו טעם שפוטר בשוחט פסח במועד לשמו יפטור גם כאן ומיהו אם כשנשחטו קודם תמיד של שחר הי' נפסל מחמת שאסור לזרוק את הדם מדרבנן הוה ניחא אבל משמע מתוך לשון התוספתא דמפסיל אפי' זרק את הדם בדיעבד ועשה כל מצותו דקתני שהקריבו קודם לתמיד של שחר ולא קתני ששחטן, מ''ר. עוד מקשה ר' דאמר בראש השנה [דף ל' ע''ב] פעם אחת נשתהו העדים מלבא ונתקלקלו הלוים בשיר אמאי לא מסיק נמי קילקול דמוספין שלא קרבו כל עיקר שהרי בשעת השיר קרבו כבר איברי התמיד [דהא] בשעת הנסכים של תמיד הי' שיר וא''כ שוב [לא] קרבו המוספין וכי תימא דמקרבן לא הי' קילקול שיכול להתנות אם הוא ראש חודש יהא [מוסף וא''ל יהא] תמיד הא ליתא דהניחא למאן דמפרש התם נתקלקלו בשיר שלא אמרו שירה של קודש אלא של חול אלא למאן דמפרש התם דלא אמרו שיר כלל מאי קילקול איכא הלא אותו לא הי' תמיד אלא מוסף ואחר כן הקריבו התמיד וכי תימא נתקלקלו שלא אמרו שיר במוסף, לא היא דמוכח התם דקילקול השיר הי' משל תמיד, ותירץ ר' דודאי קילקול קרבן לא הי' שהיו יכולין להקריב מוסף אחר תמיד כי היכי דאשכחן לקמן [דף נ''ט ע''א] מחוסר כיפורים בערב הפסח (נאכל) [טובל] ואוכל פסחו לערב משום דאתי עשה דפסח שיש בו כרת ודחי עשה דהשלמה וכדאשכחן בגיטין פרק השולח [דף ל''ח ע''ב] דאמר רב יהודה כל המשחרר עבדו עובר בעשה ופריך מעשה בר' אליעזר שנכנס לבית הכנסת ולא מצא שם עשרה ושיחרר עבדו והשלימו לעשרה ומשני מצוה דרבים שאני, וכן מוכח בהדיא פרק התכלת [דף מ''ט ע''ב] דתמידין אין מעכבין את המוספין כו' דמוקי לה דאית לי' וליקדם והעולה עולה ראשונה למצוה וה''פ תמיד של שחר אם לא נקרב אין מעכב את המוספין אם קדם ושחט את המוסף ומוספין אם לא קרבין אין מעכבין תמיד של בין הערבים וקרבין אחריו, מ''ר. 
<h3>[תוספות ר''ש ב''ר אברהם משאנץ — פסחים]</h3>
------
[עירובין ב' ע''א] שלמים ששחטן קודם פתיחת שערי ההיכל פסולין. שנאמר ושחטו פתח אוהל מועד אבל עולת התמיד מנלן דבעיא פתיחת ההיכל דתנן בפ''ג דתמיד ולא הי' השוחט שוחט עד שהוא שומע את קול שער הגדול שנפתח. 
<h3>[תוספות רי''ד — עירובין מהדורא תנינא]</h3>
------
[יומא ל''ט ע''ב] והיו דלתות ההיכל נפתחות מאליהן. פי' לאחר שהעביר את הנסר ואת הפיתחיות היו נפתחות מאליהן ומתחלה היו נפתחות בדוחק כדתנן בתמיד מיריחו היו שומעין קול שער הגדול שנפתח. וציר דלתות ההיכל הי' נשמע בשמנה תחומי שבת. לאו דברי רבה נינהו אלא דברי הברייתא אלא שהפסיק בדברי רבה שפירש כמה יש מיריחו ועד ירושלים וחוזר לדברי הברייתא ופליגי אמתני' דתנן מיריחו היו שומעין קול שער הגדול שנפתח. 
<h3>[תוספות רי''ד — יומא]</h3>
------
קול המגריפה. היינו מגריפה דאמרינן במסכת ערכין [י' ע''ב] שהיו בה עשרה נקבים וכל א' מוציא עשרה מיני זמר. ואע''פ שהערוך [ערך גרף — מגריפה] ושאר המפרשים ז''ל רוצים לומר שבאותה המגריפה עצמה היו גורפין בה את האפר מע''ג המזבח, וכדתנן בפירקין דלעיל [כ''ח ע''ב] בפרק נטלו את המגריפות. נראה דלאו מילתא היא, דהיאך יתכן שבכלי שיר היו חותין את האפר. ועוד מה דוחק היה לתקן כלי שיר מזה. וגם לקמן נמי לא משמע הכי, דלקמן בפרק [ד'] (ל''ג ע''א) קתני במתניתין שהמגריפה היתה משמשת שלשה דברים, ואם איתא שהיו גם גורפין בה א''כ היתה משמשת ד' דברים. לפיכך נראה דזאת המגריפה אינה מאותן מגריפות שהיו גורפין בהן את האפר, אלא אחד מכלי שיר היתה, ומה שקראוה מגריפה על שם שכמו שמגריפה גורפת את הדשן יחד כך אותו הכלי מחבר מיני זמר יחד. והא דתנן לקמן בפ' אמר להם הממונה זוטא [ל''ג ע''א] נטל את המגריפה וזרקה בין האולם ולמזבח. האי זריקה לאו זריקה ממש, שהרי מי מוציא קול ע''י זריקה, אלא האי זריקה היא כדאמרינן בעלמא [שבת ג' ע''א] נזרקה מפי חבורה, דהיינו שכל אחד ואחד כיון לדעת חבירו ויצא מהם הדבר כמו פתאום, שלא היה יודע איש מה בדעת חבירו ואעפ''כ כוונו לדעת אחת, משום דאגב דחביבא להו מילתא לאומרה לא המתין אחד לחבירו ויצא הדבר מהן מהרה, כך בכאן גבי מגריפה דכשהיו רוצים לשורר בה לא היו מוציאין כל הקולות יחד אלא פעמים קול זה ופעמים קול זה כדרך שמנגנים בכנורות שמרבים ענייני קולות כדי לתקן הנגינות, ובה היה מתחיל לשורר וממנה היו יודעים הלוים שכבר נכנסים לדבר בשיר. אבל בכאן כשהגיעו בין האולם ולמזבח, זרקה כולה בפעם אחת, דהיינו שכל הקולות שהיו בה היה מכוון להוציא ביחד, ולפיכך היה קול גדול שלא היה אדם שומע את קול חבירו [לקמן ל''ג ע''א]. וגם כשקול גדול נופל בפעם אחת נראה כיוצא פתאום, וכשהרעמים עושים כמו קול קטן אז אינו נראה כפתאום, אבל כשעושים בקול גדול אז נראה כפתאום הדבר.
קול הצלצל. חליל וצלצל כלי שיר היו. וא''ת אמאי לא קחשיב בהדייהו נמי אנא השם כשהיה כה''ג אומר דה''נ אמרינן בשלהי פ''ק דמסכת יומא [כ' ע''ב] שהיה נשמע ביריחו. י''ל דהכא לא קחשיב אלא הנך דהוו בכל יומא ויומא לאפוקי התם שלא היה אלא ביום הכיפורים בלבד. ובתוספות צרפת [יומא ל''ט ע''ב ד''ה וציר] מקשים דבפרק טרף בקלפי [יומא שם] קתני בברייתא דציר דלתות ההיכל לא היה נשמע כי אם שני תחומי שבת. וי''ל דציר דלתות ההיכל לחוד ושער הגדול לחוד, כי ציר דלתות ההיכל אפי' כשהיו (סגורים) [סוגרים] היה נשמע מפני כובד הדלת על צירה, כי של נחשת היה, וזה ודאי לא היה נשמע כי אם ב' תחומי שבת, וכשהיו סוגרים היו סוגרים דלת א' ואח''כ דלת אחרת, כי שני דלתות היו זו כנגד זו לסתום בא' חצי הפתח ובא' חצי הפתח, ובמס' מדות [פ''ד מ''א] קתני ד' דלתות היו לו, שתים מבפנים ושתים מבחוץ, ועתה אפי' בשעה שהיו סוגרים היה נשמע קול הציר. אבל בשעת פתיחת השער דהיה בשחרית, אז היה פותח שני הדלתות ביחד, והיה קול שני הדלתות נשמע עד יריחו. כי פתח ההיכל נקרא שער הגדול, אבל אולם לא היה לו דלתות ועל כן אין לומר דשער הגדול נקראו קולות של דלתות האולם. ובמתני' נמי לא תנן אלא שהיה נכנס מהתא להיכל לפתוח שער הגדול, ש''מ שער הגדול דהיכל קאמר. וכל זה מה שהיו עושין, כדי להרגיש את העזרה, ודוקא בשחרית. אי נמי בשחרית נשמע הקול יותר גדול מביום, וציר הדלתות היה נשמע שני תחומי שבת אפי' ביום. וא''נ יש לומר דהא דקתני הכא דקול שער הגדול היה נשמע מיריחו, דוקא מיריחו מפני שלא היה שם באותו דרך הרים ולא שום דבר המעכב את הקול. או שמא יריחו היתה עומדת בגובה והיו שומעין, אבל מצד אחר לא היה נשמע אלא ג' פרסאות, דהתם מצד אחר שלא היה כנגד יריחו קאמר. והא דקמסיק [יומא כ' ע''ב] ואעפ''כ כה''ג משובח, דאמר מר וכבר אמר אנא השם ונשמע קולו ביריחו ואמ' רבה בר בר חנה א''ר מירושלים עד יריחו עשרה פרסאות. לאו מחמת הכי קאמר שהוא משובח, שזה היה נשמע עשרה פרסאות וזה ג'. דה''ה איכא למימר דכה''ג לא היה נשמע מצד אחר כי אם ג' פרסאות, אלא על זה אומר שהוא משובח כדמסיק התם, (ואלו) [דאע''ג] דהכא איכא חולשא והכא ליכא חולשא, וגם דהכא יממא והכא ליליא. ומורי הרב החסיד ז''ל אמר דכל הנך דקתני שהיו נשמעין ביריחו מעשה ניסים היו, ודוקא ביריחו היה נשמע ולא בשאר צדדים מפני שיריחו היתה כמו ירושלים, מפני שהיא היתה תחלת כבוש א''י, וכמו שתרומת דגן צריך לתרום כן נתרמה א''י עצמה, ובשביל כך החרימה יהושע להיות קודש, לפיכך היא כמו ירושלים, והיו נשמעים בה כל הנך דקתני, כדי שירגישו בני אדם שביריחו יש כמו כן קצת קדושה כמו בירושלים. לפיכך באלו יותר משאר דברים, מפני שכל אלו הדברים קול שער הגדול ומוכני וצלצל וגביני כרוז הם תחלת עבודות המעמידים את הכהנים לעבודתם ולוים לדוכנם, וגם קטורת הוא תחילת עבודת פנים ודי בהנך. והא דקמסיק במסכת יומא דכה''ג משובח, היינו לפי ראות בני אדם, אבל לא היה כח בשום אדם לשמוע קולו ביריחו אלא שנס היה. והאי דלא קחשיב להו בכלל ניסים הנעשים בבית המקדש, משום דמילי דבראי כמו קול ביריחו לא קא חשיב. והם אומרים הגיע. מפרשים המפרשים דאשומעין קול שער הגדול קאי, כלומר כשהיו שומעים קול שער הגדול היו אומרים הגיע זמן השחיטה, שכבר נפתח ההיכל. ונראה דבשביל כך הם מפרשים כך, דאקול המוכני היה קשה להם לפרש, דמה הוצרכו לזה הסיום בכך והם אומרים הגיע, כי זה כבר אשמועינן בפרק קמא [כ''ח ע''ב] ובכאן אינו מונה כי אם אותם הנשמעים למרחוק. לפיכך רוצים לפרש דלא קאי אמוכני אלא אקול שער הגדול דקא עסקינן ביה הכא במתניתין. 
<h3>[פירוש הראב''ד הנדמ''ח]</h3>
------
[יומא כ' ע''ב] גביני כרוז, שם אדם שהיה מכריז בבית המקדש וא' עמדו כהנים כול'. וכבר אמ', כלומ' כבר היה מעשה בכהן גדול אחד שאמ' אנא השם. ונשמע קולו וכול', והיינו רבותא, דאע''ג דגבי כהן גדול איכא חולשא מעבודות שעבד כל היום קודם שהגיע לומ' אנא השם אפי' הכי נשמע קולו עד יריחו, (ולאילו) [ואילו] גבי גביני כרוז ליכא חולשא. והכא גבי יממא, גבי כהן גדול שאין קול אדם נשמע ברחוק ביום כבלילה, כדמפרש' בסמוך וגבי[ני] כרוז הוה מכריז (חלילא) [בלילה]. והאי חירגא לא שמיה, אותו דבר דק שנראה בשמש שמו לא [כך בתימ']. נשמע קול המונה של רומי, בכל העולם. ויש א' אף לידה, לא גרסי' והיינו כותיה דרב דאמ' קרא גברא, כדקתני בהדיא גביני כרוז מהוא. 
<h3>[פירוש רבינו אליקים — יומא]</h3>
------
[יומא כ' ע''ב] אעפ''כ כהן גדול משובח ממנו כו'. קשיא לי דבפ''ג דתמיד תנן מיריחו היו שומעין קול גביני כרוז. 
<h3>[תוספות רי''ד — יומא]</h3>
------
והמצוה הכ''ח היא שנצטוו הכהנים להשים קטורת פעמיים ביום על מזבח הזהב והוא אמרו יתעלה (ס''פ תצוה) והקטיר עליו אהרן קטרת סמים בבקר בבקר בהטיבו את הנרות יקטירנה ובהעלות אהרן את הנרות בין הערבים יקטירנה. וכבר התבארו משפטי הקטורת הזאת ומתכונתה ותאר ההקטרה בה בכל יום בתחלת כרתות (ב'., ג'., ו'.:) ובמקומות ממסכת תמיד (ל':, ל''ב:, ל''ג.:). 
<h3>[ספר המצות לרמב''ם — עשין כ''ח]</h3>
------
שנצטוו הכהנים להקטיר קטורת סמים פעמים בכל יום על מזבח הזהב, שנאמר [שמות ל'] והקטיר עליו אהרן קטורת סמים בבוקר בבוקר בהיטיבו את הנרות יקטירנה. ובכל שנה ושנה מצוה עליהם לעשות ממנה כדי להקטיר בה כמו שאמרנו. ועשייתה והמצוה שנעשית בה בכל יום נחשב למצוה אחת לפי שסוף מצות עשייתה אינה אלא להקטיר בה, אף על פי ששני כתובים של מצוה מצאנו בין העשייה וההקטרה שנאמר בסדר כי תשא [שם] קח לך סמים וגומר על עשייתה, וכאן כתוב והקטיר עליו אהרן וגומר, אף על פי כן ראיתי למחשבי המצות שחושבין הכל מצוה אחת, אין בזה מחלוקת ביניהם כלל, אבל יחלוקו בה בעניין אחר, כי הרמב''ם זכרונו לברכה ימנה קטורת של שחרית ושל ערבית מצוה אחת, והרמב''ן זכרונו לברכה כתב שהם נמנות שתים, וראיותיו בספרו. משרשי מצוה זו גם כן להגדיל כבוד הבית ולהיות מעלתו ומוראו על פני כל אדם, ואי אפשר להגדיל דבר בלב בני אדם ומחשבתו רק בדברים שהוא חושב אותם לגדולה וימצא בהם תענוג ושמחה, וידוע כי עניין הריח הטוב הוא דבר שנפש אדם נהנית בו ומתאוה אליו ומושך הלב הרבה, וריח הקטרת היה הטוב שאיפשר ליעשות על ידי אדם, עד שאמרו זכרונם לברכה בפרק אמר להם הממונה [יומא ל''ט ע''ב, תמיד ל' ע''ב] כי מריחו היו מריחין בו בשעת הקטרת ומיריחו עד ירושלם. מדיני המצוה מה שאמרו בבריתא בכריתות [ו' ע''ב] שפיטום הקטרת היתה י''א סממנין, ארבעה מהן מפורשין בתורה והשבעה קבלה. ומה שאמרו שהקטרת נעשית בין על ידי כהן גדול או הדיוט, ואמרו שאם לא הקטיר בבקר מקטיר בין הערבים כל השיעור של יום אחד שהוא משקל מאה דינרין, ומשקל הדינר ידוע. ובכל יום היה מקטיר חציין בבקר וחציין בערב אחר תמיד של בין הערבים קודם הטבת הנירות כולן אחר הטבת חמש פתילות מהן, כי לא היה מדליקן רצופין. וכך היו עושין עניין זה, כהן שזכה להקטיר הקטרת נוטל כלי מלא קטורת גדוש ונוני שמו, ופורשין כל העם מן ההיכל ומבין האולם ולמזבח, שנאמר [ויקרא ט''ז] וכל אדם לא יהיה באהל מועד וגומר, ומקטיר כדרך שמפורש שם בגמרא שמשליך הקטרת בנחת על הגחלים אשר (במחתת) [במזבח] הזהב ומשתחוה ויוצא. ויתר פרטיה וכיצד היא נעשית, ומה שהיו אומרין בשחיקת הסממנין היטב הדק הדק היטב, לפי שאמרו רבותינו זכרונם לברכה [כריתות ו' ע''ב] כי הקול יפה לסממנין בעוד ששוחקין אותם, הכל בכריתות ובתמיד [ל''ב ע''ב ול''ג ע''א]. ונוהגת בזמן הבית בזכרי כהונה, והמקטיר כדינו קיים עשה זה. 
<h3>[ספר החינוך מצוה ק''ג]</h3>
------
המצוה כ''ז לשים קטרת פעמים ביום על מזבח הזהב [סהמ''צ לר''מ עשין כ''ח], שנאמר [שמות ל' ז'—ח'] והקטיר עליו אהרן קטרת סמים בבקר בהטבו את הנרות יקטירנה ובהעלות אהרן את הנרות בין הערבים יקטירנה. הר''ם באר טעם זאת המצוה פמ''ה משלישי [מו''נ] וז''ל וכאשר היו שוחטים במקום המקדש בהמות בכל יום ומחתכין בו הבשר ושורפין ורוחצים בו הקרב והכרעים, אין ספק שאלו היו מניחין אותו על זה הענין היה ריחו כריח מקומות הבשר, מפני זה צוה להקטיר קטרת שני פעמים בכל יום בבקר ובין הערבים, בהטיב ריחו וריח בגדים כל מי שיעבוד בו. כבר ידעת אמרם [תמיד פ''ג מ''ח] מיריחו היו מריחין ריח קטרת, וזה ג''כ ממה שמעמיד אמת המקדש, אבל אם לא היה לו ריח טוב כ''ש אם היה לו שכנגדו היה מביא את האדם בלב הפך ההגדלה, כי הנפש תתרחב מאד לריח הטוב ותטה אליו, ותתרחק מן הריח הרע ותברח ממנו ע''כ. ויורה לכונת הר''ם מה שבאה זאת המצוה אחר פרשת [שמות כ''ט ל''ח] וזה אשר תעשה על המזבח. אמנם לפי הפסוקים ובאורי רבותינו נראה שהקטרת היה מכוון לעצמו, ר''ל להערה אמר הכתוב [דברים ל''ג י'] ישימו קטורה באפך וכו'. ואם דעתך לומר שזה נאמר על ''החלב'' למכוון בו, כבר נראה בספור מעשה אחז שהקטרת הוא ענין אחר בלתי העולות, והוא אמרו [דה''י ב' כ''ט, ז'] ויכבו את הנרות, וקטרת לא הקטירו ועולה לא העלו (בקדש) [במקדש]. ודוד אמר [תהלים קמ''א ב'] תכון תפלתי קטרת לפניך משאת כפי מנחת ערב. ולפי זה יראה לי שהקטרת היה להערה נפשית כי הריח הטוב מזכך המוח והשכל. ולבאר כונתנו נאמר שלחיי הנפש ובריאותה צריך שני עניינים, האחד רפאות חליה והשני שמירת בריאותה, ולרפואת חלייה, ר''ל כאשר יעלה עליה רוח המושל צריכה אל רפואה חזקה להמלט ממנה. ומצות רבות בתורה לזאת הכונה בנזירות ונדרים ותענית והתשובה והקרבנות שבאים על החטא, היו לזאת ההערה שהיו מקריבים חלב ודם הבהמות תמורת חלבם ודמם כמו שיתבאר [במצות הקרבנות להלן] הם חמר האדם אשר הוא סבת העבדות. ולהעמיד בריאותה באו מצות רבות בתורה להעיר על תכונת המדות ולדעות אמתיות ולזאת הכונה בא ענין הקטרת, כי הריח הטוב מזכך המוח ומשמח הלב שהם כלים לנפש החיונית ולמשכלת. ולזה היה מזבח הזהב להערה על הענין היותר חשוב באדם והוא ענין הנפש. והיה לפני ארון העדות כאמרו [שמות מ' ו'] ונתת את מזבח הזהב [לקטרת] לפני ארון העדות, וכבר בארנו [מצוה י''ט] כונת ארון העדות שהוא רמז על מין האדם להשלימו, יורה לכונתנו זאת מה שנאמר בילמדנו [תנחומא תצוה ט''ו] שמן וקטרת ישמח לב [משלי כ''ז ט'], שמן זה כהן גדול שנמשח בשמן המשחה [וכו'], וקטרת אלו ישראל אמר הקב''ה מכל הקרבנות שאתם מקריבים אין חביב עלי מן הקטרת, שאין הקטרת באה לא על חטא ולא על עון אלא על שמחה ובמקום אחר בילמדנו [תנחומא שם י''ד] את הכבש אחד תעשה בבקר [במדבר כ''ח ד'] וגו', ואם תאמר יש אכילה לפני, האוכל בשר אבירים ודם עתודים אשתה אם ארעב לא אומר לך כי לי תבל ומלואה [תהלים נ', י''ב—י''ג], אלא מקרבנותיכם איני רוצה אלא הריח וכו', תדע לך שמזבח העולה שהיה לקרבנות היה נתון בחוץ והקטרת שהיה לריח היה נתון בפנים, ודי לנו הערה באמרו שהקטרת בא על השמחה לא על החטא, ואמרו איני רוצה אלא הריח כי רצון ה' באדם מצד זכות שכלו. וכן אמרו שהקטרת שהיה לריח נתון לפנים. ולפי הכונה שבארנו בענין הקטרת והקרבנות יתבאר לך באור פסוק יורו משפטיך וגו', כי הוראת המשפטים והתורות בהערת קטרת וכליל לפי הדרך שבארנו. וכן אמר דוד תכון תפלתי קטרת לפניך וגו', שאחת מן הכונות בתפלה הערת הנפש בעיון שכלי ככונת הקטרת, ויש קצת הערה בכונתנו כאשר היתה הקטרת הקטורת בעת הטבת הנרות, וברבה רבתי פרש' ז' למה היו אחד של זהב ואחד של נחשת לפי שמזבח הזהב נמשל כנפשו של אדם ומזבח הנחשת נמשל כגופו של אדם, מזבח הזהב היה מונח בפנים ומזבח הנחשת היה מונח בחצר, מזבח הזהב לא היה נראה לעם ומזבח הנחושת היה נראה לעם, מזבח הזהב היה יקר ממזבח הנחשת. כשם שהזהב יקר מן הנחשת כך הנפש יקרה מן הגוף, וכשם שאלו המזבחות היו מקטירין ומקריבים עליהם בכל יום כך כל זמן שיש נשמת האדם בגוף צריך להנפש מפני הקב''ה. והכונה בזה מבוארת על פי מה שבארנו. 
<h3>[הבתים — ספר המצוה]</h3>
------
המשנה השניה מי שזכה בתמיד ר''ל בשחיטתו מושכו לבית המטבחים ואותם שזכו באיברים הולכין אחריו והתבאר ביומא ששוהין מלשחטה עד שפותחין שער הגדול שבהיכל ובשעת פתיחת השער שוחטין את התמיד וביאר אחר כן בבית המטבחים זה שבצפון העזרה היה ושהיו בו שמנה עמודים ננסים ר''ל קצרים ורבעים של ארז על גביהן ר''ל אדנים של ארז שהעמודים תקועים בהם ואנקליות של ברזל קבועות בהם לתלות בהם בהמת הקרבן ולהפשיטה ומניחין את האיברים ומדיחין את הקרבים על שלחנות של שיש שבין העמודים כמו שביארנו ענינם בשקלים ושוחט הזוכה והשני לו מקבל את הדם ומוליכו וזורקו והשלישי שזכה בדישון המזבח הפנימי והרביעי שזכה בדישון המנורה והטבת נרותיה מקדימין קודם שחיטת התמיד ליכנס וארבעה כלים בידם הטני והכוז ושני מפתחות הטני דומה לתרקב של זהב פי' דומה בשיעורו לתרקב אלא שמחזיק קבים וחצי לבד והיה של זהב והכוז דומה לקיתון גדול של זהב כלומר דומה לקיתון גדול והוא של זהב ושני מפתחות אחד יורד לאמת השחי ואחד פותח כיון פי' שפתח זה שהיו שני אלו באים לפתחו היו (באים) [בו] שני מנעולים אחד בתחתית הדלת עד שהיה הבא לפתוח את זו צריך להשפיל ידו עד אצילי ידיו והוא אמת השחי שעד הפרק הנקרא קולד''י קרוי אמה סתם ועד השחי אמת השחי ואחד באמצע הדלת כשאר המנעולים שהיה פותחו לאלתר בלא שום הושטת יד ובא עכשו לבאר באי זה פתח היו השני מנעולים אלו ואמר ששני פשיפשין ר''ל פתחים קטנים היו בשער הגדול שבהיכל אחד בצפון ואחד בדרום ואותו שבדרום לא נכנס בו אדם מעולם ועליו מפורש על ידי יחזקאל [מ''ד] השער הזה סגור יהיה וכו' ואותו שבצפון שהיו בו שני מנעולים אלו ואמר שכשנפתח אותו הפשיפש אין נכנסין ממנו לאויר ההיכל אלא בחלל שבין שני כותלים הנקרא תא כלומר מבוא ויש פתח מאותו התא לאויר ההיכל ונכנס ממנה להיכל ופותח השער הגדול שבהיכל שהוא נעול מבפנים ומעביר את הנגר ואת הפותחת ופותחו ובאותה שעה ר''ל שעת פתיחת דלתות ההיכל היה הזוכה לשחוט שוחט את התמיד כך שנינו במשנה זו לא היה השוחט שוחט עד שיהיה שומע קול שער הגדול שנפתח ובא להודיע אחר כן דרך גלגול שמיריחו היו שומעים קול השער הגדול כשנפתח וכן היו שומעין קול המגריפה והוא אחד מכלי השיר עשוי בצורת מגריפה וכמו שאמרו בערכין [י' ע''ב] מגריפה היתה במקדש ועשרה נקבים היו בה וכל אחד שבנקבים מוציא מיני זמר וכן היו שומעין קול מוכני של עץ שעשה בן קטין לכיור וקול גביני כרוז שהיה מכריז קודם עלות השחר עמדו הכהנים (מעבודתכם) [לעבודתכם] ולויים לדכנכם וישראלים למעמדכם וכן היו שומעין קול השיר והחליל וקול כהן גדול ביום הכפורים וכן מיריחו היו מריחין מריח פטום הקטורת ואמר ר' אלעזר בן דלגאי עזים היו לבית אבא בכפר מגואי והיו מתעטשות מריח הקטורת ואמר אחר כן שכשנפתח השער הגדול נכנס אותו שזכה בדשון המזבח הפנימי ונוטל את הטני ומניחו לפניו וחופן בידו האפר והפחם ונותן לתוכו ובאחרונה מכבד את השאר ונותן לתוכו ומניחו בהיכל ויוצא.
ואותו שזכה בדשון המנורה נכנס עם הכלי שהזכרנו הנקרא כוז ואם מצא שני נרות המזרחיים דולקים וכו' וצריך שתדע שמשנה זו שנוייה על דעת האומר שמזרח ומערב היו הנרות עומדות וכלם פיותיהם לצד קדשי הקדשים והשני למזרחי הוא קרוי נר מערבי שהרי כלן מערביות בהקש לראשונה ומפני שאין מעבירין על המצות קורים לשניה מערבית שבשעה שהוא נכנס פוגע במזרחית תחלה ואחר בשני לו שהוא נקרא מערבי ונותנין לו דין מערבי להיות קרוי לפני ה' ולקיים בו נר תמיד שאלו לא היה הראשון דולק לא היה השני לו קרוי מערבי שהרי אינו מערבי אלא בהקש לראשון ונמצא שהראשון שהוא המזרחי הגמור לא היה דולק מצד עצמו ולמצותו אלא ליעשות שני לו מערבי והשני דולק למצותו משום נר תמיד וכשמצאן דולקים כראוי לפי רגילות הנס מדשן את השאר ר''ל שמסיר השמן והפתילה ונותן בכוז אחר שכבו ומקנח הנר ונותן בה פתילה ושמן במדה הראויה שהיא חצי לוג וחוזר ומדליקן מאלו השנים הדולקים ומניח את (שלו) [שני אלו] במקומן ומתקנן ואינו צריך לחדש פתילה אלא שמוסיף שמן כשיעור הראוי ואם אירע בשני אלו שמצאם כבים ואחרות דולקות מדשן את שתי אלו ומדליקן מן הדולקים ואחר כך מדשן את השאר ר''ל את שכבו מהן ואת שלא כבו מתקנן ואם כלן דולקות הוא הדין שמתקן את שני אלו תחלה ואחר כך השאר ואם כלם כבות מדליק את שני אלו ממזבח החיצון ולא ממזבח הפנימי ולא מבין הכירים כן כתבוה גדולי המפרשים ומ''מ גדולי המחברים סוברים שכל שכבה נר מערבי אפילו היו האחרים דולקים אינו מדליקו אלא ממזבח העולה ולא מחברותיה כלל אבל שאר הנרות כל שכבה מהם מדליקו מחברותיה ואם כן זה שאמרו מצאן שכבו מדשנן ומדליקן מן הדולקים פי' שכבו כלם או רובם ומדליקין את המערבי מן המזבח החיצון והשאר ממנו או זו מזו וזהו מן הדולקים ואין הלשון מתישב יפה וכן יש מפרשים שאף אותם שנמצאו דולקות צריכות דשון גמור בכל בקר ומה שנאמר כאן מניח את אלו במקומן פירושו עד שידשן את השאר וכן יש בה פירושים אחרים וכבר כתבנום בשני של שבת ובמסכת יומא ביארנו שהנרות אינו מטיבן כאחד אלא בשעה זו מטיב חמש נרות הראשונות ומניח הכוז במעלה השניה מאותן שלש מעלות הנזכרות בסמוך ואחר כך יוצא לו ועובדים עד שיקטירו את הקטרת ואחר כך חוזר זה ומטיב את השתים הנשארות ונוטל הכוז בידו ומשתחוה ויוצא ומשליך מה שבכוז אצל המזבח עם דשון המזבח הפנימי ועם הרמת דשן המזבח החיצון על הדרך שביארנו ומתוך כך יש מפרשים משנתנו על ענין זה כלומר שאם מצא שני המזרחיים דולקים מניחם ומדשן את השאר עד שיחזור שניה וידשן אלו השנים ואם מצאן שכבו מדשנן ומדליקן מן הדולקים ועוד שלשה מן אחרים כדי שיהו חמש מדושנות ויוצא ואחר כך חוזר ומטיב את השאר ר''ל השנים הנשארים וכן עקר ואף גדולי המחברים נראה שפירשוה כן בפירושי המשנה ואמר אחר כן שאבן היתה לפני המנורה ובה שלש מעלות שעליה עומד הכהן ומטיב את הנרות וזה שהמנורה היה גבהה י''ח טפחים שהם שלש אמות ונמצא שהיה כגובה אדם בינוני ומתוך כך הוא צריך להיות לו שם מקום גבוה מעט ואחר כך אמר שהניח את הכוז על מעלה שניה ויצא עד שיחזור להיטיב את השנים על הדרך שיתבאר למטה ונמצא דשון המזבח הפנימי והטבת חמש נרות בשעת שחיטת התמיד ומתוך כך הוא חוזר עכשו בענין התמיד כמו שיתבאר בסמוך לזה בפרק רביעי. זהו ביאור המשנה ולא נתחדש עליה בגמ' דבר. 
<h3>[חדושי המאירי]</h3>
------
עמודין ננסין. עמודין נמוכין. ורביעין של ארז. (הנרות) [הניחו] קנים של ארז על גביהן מזו לזו. ואונקליות של ברזל. מסמרים ושלשה סדרים של מסמרים היה לכל אחד של אותן רביעין. ושני מפתחות אחד יורד לאמת השחי ואחד פותח כיון. כלומר שתי פתחים היה לפיתחו של (אולם) [היכל] אחד מבפנים ואחד מבחוץ אותו שבפנים היה צריך להושיט זרועו עד בית השחי עד המרפק קודם שהיה יכול לפותחו ומנעול החצוני כיון שמשים המפתח פותח לאלתר. פשפשין. פתחים קטנים הפתוחים לתאים שבעובי החומה. לשער הגדול של היכל. קול המגרפה. אותה דאמרינן בערכין שהיו בה עשרה נקבים שכל אחד מוציא י' מיני זמר. חליל וצלצל. כלי זמר. כיבד השאר הדשן לתוכו. לאמצעיתו של מזבח ולקחו והניחו בתוך הטני ויצא. ומצא שני נרות מזרחיים. שכלפי מזרח שעדיין דולקין. מדשן את השאר. אותן שכבו קודם הבקר זורק מה שנשאר מן הפתילה ופסולת מן השמן לחוץ ונותן בה פתילה חדשה ושמן ומניח אלו אותן שדולקין במקומן. מצאו שכבו. אותן שנים והאחרים עדיין דולקין. מדשנן. לאלו שנים ומדליקן מן הדולקין. ואח''כ. מכבה את השאר הדולקין ומדשנן ומניח כל הדישונין הפסולת בתוך הכוז. ומניח את הכוז על מעלה שניה ויצא. ולאחר הקטרת הקטורת חוזר לשם כדקתני לקמן בהחלו עולין במעלות האולם נכנס ומצא ב' נרות מזרחיים דולקין מדשן את המזרחי היה מכבהו לאלתר ומדשנו ומניח את המערבי דולק שממנו היה מדליק כו' נטל את הכוז והשתחוה ויצא. 
<h3>[רבינו גרשום]</h3>
------
שמנה עמודים ננסים. קצרים. אנקליות. ווים. תרקב. קב. אחד יורד לאמת השחי ואחד פותח כיון. פירש בעל הערוך ז''ל [שחי] שהיה מושיט ידו עד שחיו ופותח. ואחד פותח כיון פי' פותח לאלתר, כמו [פסחים ל''ז ע''א] אפשר יקבענה בדפוס כיון, שענינו במהרה. מגריפה. הוא כלי מכלי שיר, מוציא מיני זמר הרבה. מעקידים אותו. קושרים אותו יד ורגל. 
<h3>[פירוש רבינו נתן אב הישיבה]</h3>
------
נכנס ונטל את הטנא. כלומר עד עכשיו היה מתעסק אותו מי שזכה בדישון מזבח הפנימי בפתיחת השער, אבל עתה נכנס ונטל את הטנא והניח לפניו. מיהו האי נטל את הטנא דקתני לא בעבור זה דקודם לכן לא היה הטנא מונח, אלא ביד אותו הכהן שלקחו מתחלה היה בידו עד עכשיו, אלא בכל מקום שאדם אינו עסוק באותו דבר ועתה הוא עוסק שייך האי לישנא דלשון נטילה, דקודם עד שלא היה צריך לטנא קתני נטל את המפתח כלומר לקח את המפתח ונתעסק בו והניח הכלים האחרים, ועתה לקח את הטנא והניח את המפתחות והיה מתעסק בזה. ובאחרונה כיבד את השאר וכו'. מפרשים המפרשים דבאחרונה כיבד את השאר של דשן בתוכו לאמצעיתו של מזבח, ונטלו והניחו בתוך כלי ויצא. ולקמן בפרק בתרא [ל''ג ע''א] מפרש למה היה מניחו לשם ולא היה מוציאו לאלתר. 
<h3>[פירוש הראב''ד הנדמ''ח]</h3>
------
והמצוה הכ''ה היא שנצטוו הכהנים להדליק הנרות תמיד לפני י''י והוא אמרו יתעלה (ר''פ תצוה) באהל מועד מחוץ לפרוכת אשר על העדות יערוך אותו אהרן ובניו. וזו היא מצות הטבת הנרות [תמידין פ''ג הי''ב ועכ''מ]. וכבר התבארו משפטי מצוה זו כלם בשמיני ממנחות (פ''ו.:) ופרק ראשון מיומא (י''ד.:00, ט''ו.., כ''א:) ומקומות ממסכת תמיד (ספ''ג ורפ''ו). 
<h3>[ספר המצות לרמב''ם — עשין כ''ה]</h3>
------
להטיב נרות תמיד לפני השם, שנאמר [שמות כ''ז] יערוך אותו אהרן ובניו, כלומר יערוך הנר לפני השם, וזהו מצות הטבת נירות הנזכרות בגמרא. משרשי המצוה שציונו השם יתברך להיות נר דולק בבית הקדוש להגדלת הבית לכבוד ולתפארת בעיני הרואים, כי כן דרך בני איש להתכבד בבתיהם בנירות דולקין. וכל ענין ההגדלה בו כדי שיכניס האדם בלבו כשיראהו מורא וענוה, וכבר אמרנו כי במעשה הטוב הכשר הנפש. וכל זה סובב על היסוד הבנוי לנו כי הכל נגזר מצד המקבלים, עם היותי מאמין באמת כי יש למקובלים בעניינים אלה חכמות נכבדות וסודות נפלאים. ואולם גם אנחנו נכתוב הנראה כפשוטן של דברים והכל לשם שמים. דיני המצוה כגון מה שאמרו הדלקת הנרות דוחה שבת כקרבנות שקבוע להם זמן, שנאמר בו תמיד, ושניתן לכל נר ונר חצי לוג שמן שנאמר מערב עד בקר, ושיערו חכמים שזה השיעור יספיק בלילי טבת, וכן נותנין בכל הלילות, ואם יוותר אין בכך כלום. ומענין מצות ההטבה היא הדישון, ודישון המנורה והטבתה מצות עשה בבקר ובין הערבים. והדישון הוא שכל נר שכבה מסיר הפתילה וכל שמן שבנר ומקנחו ונותן בו פתילה אחרת ושמן אחר, ונר שלא כבה מתקנו. ונר מערבי אם כבה מדליקו מאש שעל מזבח החיצון, והאחרים מדליקן זה מזה, שמושך הפתילה ומטה אותה עד שהאור נתפשת בה, לפי שאין כבוד המצוה להדליקן מנר אחר. ויתר פרטיה מבוארים בפרק (שמיני) [תשיעי] ממנחות [פ''ו ע''א] ומקומות מתמיד. זהו דעת הרמב''ם זכרונו לברכה במצוה זו שהטבת הנרות היא הדלקתן כמו שפירשנו, אבל דעת מפרשים אחרים שההטבה היא הדישון והקינוח ותיקון הפתילות וזו היא מצוה בפני עצמה, וכן נראה בפרק התכלת במסכת מנחות [נ' ע''א]. ונוהגת בזמן הבית בכהנים. וכהן העובר עליה ולא ערך הנירות כמצוה בטל עשה. 
<h3>[ספר החינוך מצוה צ''ח]</h3>
------
המצוה כ''ד להדליק נר לפני ה' תמיד [סהמ''צ לר''מ כ''ה] שנאמר [שמות כ''ז כ''א] באהל מועד וגו'. לשון הר''ם בספר המצות הצווי אשר צוו הכהנים להדליק נר תמיד לפני ה', והוא אמרו יתעלה באהל מועד מחוץ לפרכת אשר על העדות יערוך וגו'. וזו היא מצות הטבת הנרות ע''כ. כבר בארנו ענין המנורה [במ''ע י''ט מצות בנין בית הבחירה], ולכונת האורה צריך מצות הדלקת הנרות שיהא דולק תמיד, ולזה היה דוחה שבת, שעל מה שהוראת הנרות צריך אורה כל הימים לכך היו נותנים בו שמן שיהיה האור מצוי תמיד [מנחות פ''ו ע''א]. ורבותינו בארו בענין הדלקת הנרות מה שיש בו מן ההערה הנפשית, והוא אמרם [תנחומא בהעלותך ג'] אם הוזהרתם להיות מדליק[ים] לפני נרות אני משמר נפשותיכם מכל רע שנמשלו לנר שנאמר [משלי כ' כ''ז] נר אלקים נשמת אדם חופש כל חדרי בטן. והנה בפסוק זה באר אדון החכמים שנשמת האדם נאצלת מאור ה', וקראה ''נר'' למיעוט אורה לפי ערך המאורות הגדולים הנאצלים מאורו. אמר חופש כל חדרי בטן, קרא ''חדרי בטן'' חדרי התורה והחכמות, כמאמר רבותינו בשכר פרי הבטן בשכר פרי בטנה של תורה. ובילמדנו [תנחומא בהעלותך ב'] בהעלותך את הנרות זש''ה [ישעיה מ''ב כ''א] ה' חפץ למען צדקו יגדיל תורה ויאדיר, אמר לו הקב''ה לא בשביל שאני צריך לנרו של בשר ודם הזהרתיך על הנרות אלא כדי לזכותכם. וכן הוא אומר [דניאל ב' כ''ב] ונהורא עמיה שרי, וכתיב [תהלים קל''ט י''ב] גם חשך לא יחשיך ממך ולילה כיום יאיר כחשכה כאורה, ללמדך שאיני צריך לנרו של בשר ודם, תדע לך כשאדם בונה בית עושה חלונות צרות מבחוץ ורחבות מבפנים כדי שיהיה האור נכנס מבחוץ ויאיר מבפנים, ושלמה כשבנה בית המקדש לא עשה כן, אלא חלונות צרות מבפנים ורחבות מבחוץ כדי שיהיה האור יוצא מבפנים מבית המקדש ומאיר לחוץ, שכן הוא אומר [מ''א ו' ד'] ויעש לבית חלוני שקופים אטומים, להודיעך שכלו אור ואינו צריך לאורה, ולמה צוה אתכם כדי לזכותכם. לכך נאמר ה' חפץ למען צדקו. אמר להם הקב''ה לישראל היו זהירין להדליק נרות לשמי ואני מאיר לבני אורה גדולה לעתיד לבא, לכך נאמר [ישעיה ס' א'] קומי אורי כי בא אורך. אמרו שהאור יוצא מבפנים מבית המקדש ומאיר לחוץ, זה מבואר ממה שכתבנו למעלה להוראת המקדש. ואמרו הוו זהירין להדליק הנרות לשמי ואני מאיר וכו', שבהערתנו והשגתנו בענין המנורה שבאה להאיר לנו להסתכל בכל עניני המקדש כאור באור פני ה' כמאמר דוד [תהלים ל''ו י'] באורך נראה אור. 
<h3>[הבתים — ספר המצוה]</h3>
------
[יומא י''ד ע''ב] לא קשיא כאן בהטבת שתי נרות. ואסדר תמיד אין לתרץ כך דהתם משמע בהדיא דבדם התמיד הוה מפסיק להו, דקטורת היתה אף לאחר הטבת שתי נרות, דתני התם מעיקרא [תמיד ל' ע''ב], מי שזכה בדישון המנורה נכנס ומצא שתי נרות מזרחיים דולקין, מדשן את השאר ומניח אילו במקומן כול', היינו הטבת חמש נרות, ותנן אחר כך בבבא תיניינא סדר שחיטת התמיד, לא היו כופתין את הטלה אלא מעקידין אותו, השוחט עומד במזרח ופניו למערב כול', שחט השוחט וקיבל המקבל כול', ומפרש כל סדר הולכת איברים לכבש, ושוב מפרש סדר הולכת איברים מן הכבש למזבח, ושוב קתני מי שזכה בקטורת היה נוטל את הכף והבזך בתוכו מלא וגדוש קטורת כו' ועדיין זה אינה הקטרה, אלא מכין היה הקטרת, ושוב קתני הטבת שתי נרות, מי שזכה בדישון המנורה נכנס ומצא שתי נרות מזרחיים דולקין מדשן את המזרחי ומניח את המערבי דולק שממנו היה מדליק את המנורה בין הערבים, מצאו [שכבה] מדשנו ומדליקו ממזבח העולה, ושוב תנן לבסוף הקטרה, מי שזכה בקטרת היה נוטל את [ה]בזך מתוך הכף כו', היינו משמע התם בהדיא, דקטרת היה אף לאחר הטבת שתי נרות, ואבא שאול היא ההיא מתניתא דתמיד. 
<h3>[תוספות ר''י הלבן — יומא]</h3>
------
ומצא שתי נרות מזרחיים דולקין. קסבר האי תנא דמזרח ומערב היתה נתונה המנורה, לפיכך אלו שתי נרות שאצל המזרח הם נקראים נרות מזרחיים, מפני שאותם שתי נרות הם קרובים למזרח. מיהו אעפ''כ אינו נעשה נס אלא בנר שני מאלו המזרחיים, מפני שהוא קרוב למערב יותר מן הראשון שהוא ממש קרוב למזרח, והוא נקרא מערבי במקום אחר, דאמרינן [מנחות פ''ו ע''ב] זהו נר מערבי שנעשה בו נס. דהא מדקתני הכא מצא שתי נרות מזרחיים דולקים, ולקמן בפרק בתרא [ל''ג ע''א] תנן מדשן את המזרחי ומניח את המערבי דולק, ש''מ דהאי נר שני משני נרות מזרחיים הוא הנקרא מערבי. ואית לן למימר נמי מדתנן מצאו שכבו, ש''מ שאחר שמת שמעון הצדיק עסקינן, שכבר לא היה נעשה נס. ומש''ה כי קתני מצא דולקין מדשן את השאר אותן חמש ומניח אלו שתים במקומן, עד שהיו עושין דברים אלו בינתיים למר כדאית ליה כו' ביומא [ל''ג ע''ב], דאיכא מ''ד (דברים) בד' תמיד מפסיק להו ואיכא למ''ד דבקטורת מפסיק להון. מצאן שכבו. ואותן חמשה מצא דולקים. מדשנן ומדליקן מן הדולקים. ואח''כ היה מכבה אותן חמשה ומדשנן, ואותם שנים היה מניחן עד לאחר כך כדי להפסיק בין הטבת ה' נרות להטבת שניים. וביומא באמר להם הממונה [ל''ג ע''ב] מפרש טעמא למה היה צריך לחלק בין הטבת חמש לשתים. וגם מפרש אמאי עביד הטבת חמש נרות ברישא. וגם מפרש אמאי לא קא עביד שיתא ברישא ובתר הכי חדא. לפיכך כיון שאי אפשר בלא הפסקה, היה צריך על כרחו לשנים שמצאן שכבו לדשנן ולהדליקן מן הדולקים, ואח''כ לכבות ולדשן באותה שעה אותם חמש, ואחר דם התמיד או הקטרת הקטורת היה חוזר ומדשן אותם שנים מזרחיים שכבר דישן והדליק, שאע''פ שעכשיו נמצאו מזרחיים שני פעמים מדושנים, אין בכך כלום, דמאחר שאחר הדלקת שני המזרחים מתחיל לדשן כסדר החמש עם הפסקת דם התמיד או הקטורת כל שבעת הנרות, שפיר קיים מצות הטבה. וא''ת למה מדשנן ומדליקן, ידליקם בלא דישון, מאחר שהוא צריך עדיין אחר דישון חמשה נרות לדשנן. י''ל דהדלקה בלא דישון לאו אורח ארעא למעבד לפיכך בענין אחר לא אפשר. וא''ת למה היה מדשן אלו מזרחיים באחרונה, דאדרבה נאמר דאין מעבירין על המצות ויתחיל מן המזרחים לדשן ה' נרות, ושנים שאצל הפרוכת ידשן באחרונה. י''ל מפני שנר מערבי שהוא אחד משני מזרחיים היה רגיל להיות דולק מפני הנס, ונמצא שלא היה צריך לדשנו, והרי לא היה יכול להתחיל מן המזרחי לדשן שאם היה מתחיל מן המזרחי ממש שהוא אצל המזבח היה צריך לדלג על אותו שהוא שני לו דהיינו נר המערבי שהוא דולק וזה הדישון היה לסירוגין, לפיכך אי אפשר לעשות כן, אלא על כרחך היה לו להניחם מלדשן עד באחרונה. ובשביל כך בתחלה היה מדשן חמשה נרות שכלפי הפרוכת ומניח הדישון בתוך הכוז והכוז היה מניח על מעלה שניה ויוצא עד לאחר הקטרת הקטורת או זריקת דם התמיד ואח''כ היה מדשן שני המזרחיים.
ואגב גררא נימא בה טעמא דלמאי מתעביד טפי ניסא בהני שנים מאחריני, דמסתברא להיות יותר נס באותו שהוא ממש אצל הפרוכת, מפני שהוא קרוב לשכינה יותר. אלא היינו טעמא שבאחד מן המזרחיים נעשה הנס יותר, מפני שמן הדין היה להיות נס במזרחי הראשון שהוא היה אצל המזבח ממש, כדי שלא יעבור על המצות, והיה משם מתחיל המדליק להדליק כסדר. וגם אותו עומד לימין המדליק, והיה מקיים כמו כן כעין פינות של דרך ימין בכל הנרות כסדרן. אלא כדי להודיענו שגם מתוך זה הנס יהיה ניכר שהשכינה שורה בישראל במקום ארון לפנים מן הפרוכת, וכאילו מעיד על דבר זה, שהשכינה במערב גורם דבר זה שהוא דולק. ולמ''ד מצד צפון ודרום היתה מונחת, האמצעי הוא נקרא מערבי, כלומר האחרונים הם סניף אליו והוא העיקר והמשובח ביניהם ועל שמו נקראים כולם, כדאמרי' במס' מנחות בפרק שתי הלחם [צ''ח ע''ב] מכאן שהאמצעי משובח, אבל אליביה מתוך נר אמצעי שהוא מערבי נקרא לא היה ניכר שום עדות אם מחמת הדליקה בלבד. אלא שזה היה עדות, שאם לא מפני שהשכינה שורה לפנים מן הפרוכת למה היה נעשה הנס במנורה יותר מכל הכלים שבהיכל כגון מזבח הזהב והשלחן, אלא באלו מודיענו שהשכינה גורמת לה, מפני שהיא קרובה לפרוכת יותר מכולן. וגם שהתורה נמשלה לנר, דכתיב [משלי ו' כ''ג] כי נר מצוה ותורה אור וגו' והלוחות מונחות בארון. ואע''פ שבלחם הפנים שעל השלחן נמי נעשה נס שהיה חם ביום הלקחו [יומא כ''א ע''א]. זה אינו נעשה נס גלוי וניכר שיהיה נראה לכל אדם כמו הנר שהוא נראה למרחוק לכל רואיו, אבל הלחם אינו נראה כי אם ללוקחים אותו ולא לרואים, לפיכך זו היא עיקר העדות. 
<h3>[פירוש הראב''ד הנדמ''ח]</h3>
------
[יומא י''ד ע''ב] אמר אביי ל''ק כאן בהטבת שתי נרות כאן בהטבת חמש נרות. פי' סדר יומא אסדר יומא מתרץ הכי אבל תמיד אסדר יומא לא מצי לתרוצי הכי דהתם בתמיד משמע שבין הטבת חמש נרות בין הטבת שתי נרות קודמת לקטרת ולא מפסיק להו אלא בדם התמיד ובוודאי דתמיד אבא שאול הוא ואביי דמסדר מערכה משמא דגמרא ממתני' דתמיד מסדר הכי. 
<h3>[תוספות רי''ד — יומא]</h3>
------
[יומא ל''ט ע''א] והיה נר מערבי דולק. פי' המורה לאחר שכבו שאר הנרות ואע''פ שממנו מתחיל להדליק ערבית בו הי' מסיים הטבת הנרות שחרית והי' עדות שהשכינה שורה בישראל כדכתיב מחוץ לפרוכת העדות ואמרי' במס' שבת עדות היא לכל באי העולם שהשכינה שורה בישראל ואמרי' מאי עדותא זה נר מערבי שנותן בה שמן כמידת חברותי' וממנה הי' מתחיל ובה הי' מסיים ואיזהו מערבי למ''ד שבעת הנרות סדורין מזרח ומערב הוי נר שני סמוך לראשון שבמזרח כדתנן במס' תמיד נכנס ומצא שתי נרות מזרחיים דולקין כו' ולמ''ד צפון ודרום ניתנין הוי אמצעי פניו מסובין כלפי מערב והוא קרוי מערבי ושאר הנרות מצדדין פניהן כלפי מערבי כדכתיב אל מול פני המנורה היא האמצעית יאירו נרות של ששת קנים. ומה שאמר המורה שבו הי' מסיים הטבת נרות שחרית אינו נראה לי דנר מערבי הי' דולק והולך כל היום כולו עד הערב והי' מדליק ממנו המנורה ואם מצאו בבוקר שכבה הי' עוד מדליקו שידלוק כל היום עד הערב וידליק ממנו המנורה בין הערבים ואחרי כן הי' מטיבו בין הערבים ומשים בו עוד שמן ומדליקו דהכי תנן בפ''ג דתמיד מי שזכה בדישון המנורה נכנס ומצא שתי נרות מזרחיים דולקין מדשן את השאר ומניח אלו במקומן מצאן שכבו מדשנן ומדליקן מן הדולקין ואח''כ מדשן את השאר פי' הי' צריך להפסיק בין הטבת חמש נרות להטבת שתי נרות כדאמרן בפירקן דלעיל והילכך היכא דמצאן שכבו אם הי' מטיב החמש ואלה השתים הי' מניח ולא הי' מטיבן לאו מוכחא מילתא דמפסיק בהן דכיון דכולן כבוין לא מוכחא ומינכרא מילתא שאלו מוטבין ואלו אינן מוטבין הילכך אם מצאן שכבו מדליקן ואח''כ מדשן השאר ומטיבן ומניח אלו דולקין עד שיפסיקם בדם התמיד והאי דקתני מדשנן ומדליקן לאו היינו הטבתן אלא האי דישון הוא בפי הפתילה מפני שרוצה עוד להדליקן כדי לעשות היכר לדבר ואם לא יסיר הפחם מראש הפתילה לא יוכל להדליקה ובעבור זה מדשנן ואין זו הטבתן אלא לאחר שיזרוק דם התמיד הוא חוזר עליהן כדתנן בפ' בתרא דתמיד מי שזכה בדישון המנורה נכנס ומצא שתי נרות מזרחיים דולקין מדשן את המזרחי ומניח המערבי דולק שממנו הי' מדליק את הנרות בין הערבים מצאו שכבה מדשנו ומדליקו ממזבח העולה פי' מדשן את המזרחי שכבה אותו ומדשנו וגומר הטבתו ומניח המערבי דולק כשהי' נעשה בו נס מצאו שכבה לאחר מיתתו של שמעון הצדיק שפעמים הי' דולק ופעמים הי' כבה מדשנו ואין זה הטבתו אלא להסיר הפחם מראש הפתילה כדי שתהא נוחה להדליק ומדליקו ממזבח העולה וה''ה שאם הי' צריך שמן כדי שידלוק עד הערב והדלקה זו היא מן התורה כדכתיב להעלות נר תמיד דמשמע נר אחד יהא דולק תמיד (ש)אע''פ שבכולם כתיב מערב עד בוקר כאחד בפ' תמיד. ומה שאמר המורה ואיזהו מערבי למ''ד שבעת הנרות סידורן מזרח ומערב הוי נר שני סמוך לראשון שבמזרח כו' קשיא לי בי' טובא דפלוגתא דמזרח ומערב צפון ודרום הויא במנחות בפ' שני הלחם והכי אמרי' התם ת''ר מזרח ומערב היו מונחין דברי רבי ר' אלעזר בר' שמעון אומר צפון ודרום פי' על עשר שולחנות שעשה שלמה פליגי התם ואמרי' מ''ט דר' יליף ממנורה מה מנורה מזרח ומערב אף הני נמי מזרח ומערב ומנורה גופה מנלן מדכתיב בנר מערבי לפני ד' מכלל דכולהו לא לפני ד' ואי ס''ד צפון ודרום כולהו נמי לפני ד' נינהו ופי' המורה התם מדכתיב בנר מערבי לפני ד' ולא אחר לפני ד' אלמא חד הוא דהוי כלפי מערב לצד בית קודש הקדשים אלמא מזרח ומערב מונחין והפנימי של צד מערב קרי לי' נר מערבי דאי בצפון ודרום מנחי אשכח דכולהו הנרות פי הפתילות שוות למערב וכך פירש גם רבי' ברוך זצוק''ל שנר מערבי הוא הסמוך לדביר שהמנורה היתה מונחת מזרח ומערב צידה א' למזרח שהוא פתח ההיכל וצידה האחר לדביר והשלשה של צד פתח ההיכל יקראו מזרחיים ושלשה של צד הדביר יקראו מערביים והאמצעי לא יקרא לא מזרחי ולא מערבי אלא אמצעי וכן כל שנים ושנים משני הצדדין לפי מחלוקתם יקרא האחד מזרחי והשני מערבי וכיון דכתיב לפני ד' שמעי' מינה שהנר הראשון מצד מערב שהוא שביעי מצד מזרח הוא נר מערבי שהי' דולק תדיר שממנו הי' מתחיל ובו הי' מסיים משום דכתיב לפני ד' ואמרי' ור''א בר''ש נמי לילף ממנורה אמר לך מנורה גופה צפון ודרום הוה מנחא ואלא הא כתיב יערוך אותו פי' דמשמע אחד לפני ד' ותו לא ומתרץ דמצדד אצדודי פי' המורה לעולם צפון ודרום מונחין ואפ''ה ליכא אלא חד כלפי מערב והיינו אמצעי שבו הפתילה כלפי מערב ושאר הפתילות מונחות פיהן כלפי האמצעי ג' של צד צפון מצודדות כלפי דרום וג' של צד דרום מצודדות כלפי צפון דתניא אל מול פני המנורה יאירו שבעת הנרות מלמד שהיו מצדידין פניהם כלפי נר מערבי ומערבי כלפי שכינה אמר ר' נתן מיכן שהאמצעי משובח ונ''ל שהצידוד זה לאו אליבא דכ''ע היא אלא אליבא דר''א בר''ש דאמר צפון ודרום קיימי ומשום דכולהו הוו לפני ד' איצטריך לי' למימר דמצדדי אצדודי כולהו כלפי האמצעי שהוא המערבי שדולק כלפי מערב אבל לר' דאמר מזרח ומערב היו מונחין לית לי' צידוד שהרי כולן היו פונין לצפון ואין אחד מהן פונה למערב שיוכלו לומר כי לאורה הוא צריך והמערבי הי' הסמוך לפרוכת ור''א סבר צפון ודרום הוו קיימי ומערבי הוא נר האמצעי ומוכח מיכן דלמאן דאמר מזרח ומערב קיימא הנר מערבי הוא הסמוך לפרוכת וא''כ היכי תנן נכנס ומצא שני נרות מזרחיים דולקים כו' והשני של אותם השנים הוא קורא נר מערבי. ונראה בעיני שטעות יש בספרים ומערביים צריך לגרוס ולא מזרחיים ומפני שאמר בסיפא על שני הנרות מדשן המזרחי ומניח את המערבי דולק נשתבשו וכתבו ברישא מזרחים תדע דהכי הוא מדאמרן בפירקין דלעיל אין מעבירין על המצות ובמאי דפגע ברישא עביד עבודה והא בחיצונות פגע ברישא והדר מטיב שתים החיצונות אלא ודאי חמש חיצונות מטיב ברישא ומניח שתים מערביות דולקות והדר מדשן המזרחי שבאלה השתים והמערבי הסמוך לפרוכת הי' מניח דולק ואלו היו מביאין משנה זו בגמרא בודאי כי היו משבשין אותה. ובסיפרי בפרשת בהעלותך תני אל מול פני המנורה שיהו נרות מקבילין את המנורה ומנורה את הנרות הא כיצד שלשה כלפי מזרח ושלשה כלפי מערב ואחת באמצע נמצאו כולן מקבילין את האמצעי מיכן אמר ר' נתן האמצעי מכובד. וזו הגירסא אינה נראית לי דלית לי' האי סברא אלא מ''ד צפון ודרום הוה קיימא אבל מ''ד מזרח ומערב הוה קיימא לית לי' צידוד והמערב הוא הסמוך לפרוכת הלכך ה''ג שלשה בצפון ושלשה בדרום ואחת באמצע. ובפרשת אמור אל הכהנים תני' להעלות נר תמיד שיהא נר מערבי דולק תדיר שממנו יהא מתחיל ובו יהא מסיים ובשעה שאחיו הכהנים נכנסין להשתחות הוא הי' מקדים לפניהם כיצד נכנס ומצא שתי נרות מזרחיים דולקין מדשן את המזרחי ומניח את המערבי דולק כו' וכתב שם רבינו הלל זצוק''ל ואם לבך נוקפך הא גרסי' במנחות בפירקין דשתי הלחם אל מול פני המנורה יאירו שבעת הנרות מלמד שהיו מצדידין פניהם כלפי נר מערבי אמר ר' נתן מיכן שהאמצעי משובח מכלל דנר מערבי הי' האמצעי להם הכי תני בספרי אל מול פני המנורה יאירו שבעת הנרות שיהו נרות מקבילין את המנורה ומנורה את הנרות הא כיצד שלשה כלפי מזרח ושלשה כלפי מערב ואחד באמצע נמצאו כולן מקבילין את האמצעי מיכן היה ר' נתן אומר האמצעי מכובד אלמא נר מערבי מכובד הוי ממזרחיין דהא ממנו הי' מתחיל ובו הי' מסיים ה''פ לעולם נר מערבי היינו האמצעי והאי דתני שני מזרחיין דולקין לאו מזרחיין ממש נינהו אלא האמצעי וחד דסמיך לי' מהנהו תלתא דכלפי מזרח דלגבי תלתא דכלפי מערב אמצעי נמי מזרח הוי ולגבי תלתא דכלפי מזרח הוי מערבי וכל זה שעשה ונדחק רבינו הלל מפני שסבר דתרווייהו חד תנא נינהו ולא היא דתרי תנאי נינהו כדפריש המורה וכדמוכח בפירוש בההיא הילכתא דפ' שתי הלחם דר' הוא דסבר מזרח ומערב הוי מונחין ור''א בר''ש סבר דצפון ודרום הוו מונחין וברייתא דסיפרי אתיא כר''א ובריית' דסיפרא אתיא כר' והמערבי של ר' הוא הסמוך לפרכת ולר' אלעזר הוי' האמצעי שהי' אורו מושך כלפי מערב וכולן היו מצודדין אליו ולא היו מאירין כלפי המערב שלא יאמרו לאורה הוא צריך והצידוד לא הי' אלא אליבא דר''א ולא אליבא דר' כדפרישית ולא קשיא ולא מידי ואין אנו צריכין לאותו הדוחק לפרש שני נרות מזרחיים האמצעי והמזרחי הסמוך לו ואינם נ''ל אלא דברי הבאי שאין הלב מקבלם והנכון בעיני מה שפירשתי ושני נרות מערביים גרסי' ולא מזרחיים ואז יסורו ויסתלקו כל הקושיות וכל הגימגומים. 
<h3>[תוספות רי''ד — יומא]</h3>
------
[יומא ל''ג ע''ב] ומ''ש דעביד הטבת חמש נרות ברישא כו'. קשיא לי מ''ש דמטיב חמש נרות הפנימיות ברישא והדר שני נרות המזרחיות כדתנן בתמיד ייטיב חמש נרות חיצונות ברישא והדר שני נרות מערביות דהא בחיצונות פגע ברישא ואין מעבירין על המצות ויש לומר משום דפנימיות חשיבי טפי מתחיל בהו ברישא. עיין מה שכתבתי בפירקין דלקמן. 
<h3>[תוספות רי''ד — יומא]</h3>
------
[יומא י''ד ע''ב] ומקטי' הקטרת ומטיב הנירות. ומקשי' בגמ', מכלל דקטרת ברישא והדר נירות. ורמי סדר יומא אסדר יומא, דתנן בפרקין דלקמ' [כ''ה ע''א] הפייס השיני מי שוחט, מי זורק, מי מדשן מזבח הפנימי, מי מדשן את המנורה, מי מעלה איברין לכבש בפייס (השיני) [השלישי], חדשים לקטרת בואו והפיסו. פי' אלמא דישון המנורה בפייס שיני וקטרת בפייס שלישי. אמ' אביי לא קשיא, כאן בהטבת חמש נירות כאן בהטבת שתי נירות. פי' לא היה מטיב לכל שבע' הנירות ביחד, אלא מטיב חמש ומקטיר הקטרת ואחר כך חוזר ומטיב שתי הנירות, ומאי דתנן מקטיר את הקט' ומטיב את הנירות בשתי נירות האחרונות, ומאי דתנן דדישון המנורה בפייס השיני והקטרת בפייס שלישי בה' נירות. 
<h3>[פסקי הרי''ד — יומא]</h3>
------
[יומא י''ד ע''ב] ורמי סדר יומא אסדר יומא דתנן פייס השני. תימה מאי פריך מהאי משנה, על כרחך לא מיתניא האי על הסדר, דהא קתני מי שוחט מי זורק מי מדשן מזבח הפנימי, ודישון מזבח הפנימי היה קודם השחיטה. ויש לומר דמכל מקום פריך שפיר, דהא (מזבח) דאית ליה להאי תנא דפייס דנרות קודם לקטורת, דאם איתא דקטורת קודם, לא היה לו לעשות פייס מנורה בפייס שני אלא היה לו להמתין עד פייס רביעי. אלא ודאי מדפייסו ליה (כיון) ש''מ דס''ל דנרות קודמות לקטורת. ומיהו קשה כיון דדישון מזבח הפנימי היה קודם שחיטה, למה היו מקדימין מי שוחט מי זורק מי מדשן. ויש לומר משום דמיד לאחר תרומת הדשן שהיא תחילה לכל עבודות היו עסוקים בתמיד לבקרו ולהתעסק בו, לפיכך היו מפייסין בו מי מעלה איברים לכבש. וי''ג כהנים היו בפייס השני חוץ מדישון המזבח והמנורה, ולפיכך היו מפיסין מי שוחט מי זורק, שהן עיקר עבודת התמיד. דתנא לא ייטב. פירוש כולן. ואחר כך יקטיר אלא יקטיר ואחר כך יטיב. שני נרות. ועל כרחך צריך לפרש הכי. דאין לומר ואחר כך יטיב כולן, דאם כן במאי מפסק להו. דהא בקטורת ליכא למימר, דהא אמרת יקטיר והדר יטיב כל הנרות. ובדם התמיד ליכא למימר דהא לעולם דם התמיד קודם לקטורת. 
<h3>[תוספות רבינו פרץ — יומא]</h3>
------
אחר שיצא המקטיר נכנס הזוכה בדשון המנורה ומטיב שתי הנרות שהניח. ולפיכך לא מטיב כל ז' יחד, כדי להרגיש העזרה. והטבת נרות שהיא הדלקה מצות עשה, שנאמר [שמות כ''ז], יערוך אותו אהרן ובניו. ודוחין הדלקתן השבת, והטומאה. שנאמר בם [שם], להעלות נר תמיד. ואחר כך נוטל זה המטיב הכוז בידו ומשתחוה ויוצא. וזה שהקטיר וזה שהטיב, עומד על (מעלה) [מעלות] האולם הוא ואחיו הכהנים. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ג]</h3>
------
[יומא י''ד ע''ב] ורמינהו מי שזכה בדישון המזבח הפנימי. פ' במס' תמיד לא תמצא אלו הג' בהלכה אחת אלא מפוזרין הן בתוך המסכת והקדים הנר על הקטרת אלמא נרות והדר קטרת. ואחר כך נותן דרומה. פ' ומשנתנו אמרה במס' תמיד נותן מערבה דרומה פעם אחת ולא שתי פעמים ומדקאמ' ר' שמעון שנותנין שתי פעמים ש''מ דמס' תמיד לאו אליבא דר' שמעון היא שנויה. לא קשיא כאן בהטבת שתי נרות. פ' אלמ' נרות והדר קטרת ובהדין פירקא קתני מקטיר ומטיב אלמא קטרת והדר נרות. וכאן בהטבת חמש נרות. פ' והכין הוה עובדא מטיב ה' נרות בתחלה ומפסיק ומקטיר קטרת והדר מטיב תרי אחריני. אבה שאול אומ' מטיב. פ' אבה שאול אומ' מטיב ה' נרות ואחר כך זורק דם התמיד ומטיב הב' נרות. ואח''כ מקטיר. [תרגום מערבית. ופירש ההטבה שמתקן את הנרות בבקר ומדליקן בלילה]. 
<h3>[פירוש קדמון — יומא]</h3>
------
גרסינן בפרק הקומץ רבה (מנחות כ''ח ב') אמר שמואל משמיה דסבא גובהה של מנורה שמנה עשר טפחים, הרגלים והפרח, שנאמר עד יריכה עד פרחה, שלשה טפחים וטפחיים חלק וטפח שבו גביע וכפתור ופרח וטפחיים חלק וטפח כפתור ושני קנים יוצאין ממנו אחד אילך ואחד אילך ונמשכין ועולין עד כנגד גובהה של מנורה וטפח חלק וטפח כפתור ושני קנים יוצאין ממנו אחד אילך ואחד אילך ונמשכין ועולין כנגד גובהה של מנורה וטפח חלק וטפח כפתור ושני קנים יוצאים ממנו אחד אילך ואחד אילך ונמשכין ועולין כנגד גובה המנורה וטפחיים חלק נשתייר שם שלשה טפחים שבהם [שלשה] גביעים וכפתור ופרח, וגביעים למה הם דומין כמין כוסות [של] אלכסנדריים, שהם ארוכין קצת ופיהם רחב ושוליהן קצר (עי' רש''י שם ורמב''ם בית הבחירה פ''ג ה''ט) וכפתורים כמין תפוחי הכרתיים, פירוש שרחבן יותר מעוביין כך פירש ר''ח ורש''י, ורבינו משה (שם) פירש שהם ארוכים מעט כביצה ששני ראשיה חדין, והפרחים כמין פרחי העמודים פירש רבינו משה שהן כמו קערה ושפתה כפולה לחוץ, נמצאו גביעים עשרים ושנים דכתיב ובמנורה ארבעה גביעים ושמונה עשר בקנים וכפתורים אחד עשר כפתוריהם שנים וששה דקנים וכפתור וכפתור וכפתור הרי אחד עשר ופרחים תשעה פרחים שנים וששה דקנים ועד יריכה עד פרחה מקשה היא הרי תשעה. ובפרק הקומץ רבה (כ''ח א') מפרש שאם לא עשאה מן הזהב אלא משאר מיני מתכות אין עושין בה גביעים כפתורים ופרחים וגם אין מקפידין על משקלה אבל הבאה זהב תהיה כולה ככר עם נרותיה כולה מקשה (ע''פ רמב''ם שם פ''ג ה''ד), והנרות קבועים במנורה בכלל הככר כדאיתא בפרק שתי מדות (מנחות פ''ח ב'). אמנם יש חולקין שם ואומרים שאין הנרות והמנורה גוף אחד וכן בפרק שני דיומא (כ''ד ב') מקשה הספר אלא מעתה דעבודת מתנה מיחייב זר שסידר את המנורה ליחייב ופירש שם רבינו שלמה שבבקר היו מסלקין הנרות של זהב מן המנורה לקנח יפה אפרן וחוזרין וקובעין אותן בה והרי זו עבודת מתנה ומתרץ שאינה עבודה תמה שיש אחריה נתינת פתילה, וכך הוא אומר בפרשת ויקהל (שמות ל''ה י''ד) את מנורת המאור ואת כליה ואת נרותיה הפסיק כלים ביניהם. המלקחים והמחתות וכלי השמן אינן מכלל הככר שהרי נאמר במנורה ככר זהב טהור וחזר ואמר ומלקחיה ומחתותיה זהב טהור ולא נאמר נרותיה זהב מפני שהנרות מכללה (ע''פ רמב''ם שם ה''ו). ויש חולקין שם כמו שבארנו. ששת הנרות הקבועים בששת הקנים היוצאים מן המנורה כולן פניהם לנר אמצעי של קנה המנורה וזה האמצעי פניו כנגד קדשי הקדשים והוא הנקרא [נר] מערבי (לשון רמב''ם שם ה''ח) לדברי האומר (מנחות צ''ח ב') מצפון לדרום היו מונחין. שנינו במסכת תמיד (ל' ב') אבן הייתה לפני המנורה ובה שלשה מעלות שעליה הכהן עומד ומטיב את הנרות. 
<h3>[סמ''ג עשין סימן קס''ג]</h3>
------
בהעלותך [במדבר ח']. לשון (הדלקה) [העלאה] בגמ' על שם שהיו בה מעלות שהכהן עולה ועומד ומטיב הנירות, במסכת תמיד [ל' ע''ב]. 
<h3>[פסקי רבינו אביגדור צרפתי מבעלי התוספות פרשת בהעלותך]</h3>
------
העלה [במדבר ח']. עשה לה(ם) מעלות. כאשר צוה ד' את משה. [חצי לוג לכל נר ונר]. 
<h3>[פסקי רבינו אביגדור צרפתי מבעלי התוספות פרשת בהעלותך]</h3>
------
ובה שלש מעלות. בספרי [בהעלותך פיסקא א' ב'] מפיק לה מקרא דצריך לעשות [מעלות] למנורה, דכתיב [במדבר ח' ב'] בהעלותך, כלומ' עשה לה מעלות, מכאן אמרו אבן היתה שם ובה ג' מעלות. אבל זה אינו מפרש לשם למה לא היו יותר מג' מעלות ד' או ה' או שתים, וטעם גמור איני יודע. וגם למה היה מונח על מעלה שניה ולא ע''ג קרקע או על מעלה שלישית או למעלה ע''ג האבן במקום שעמד להדליק. 
<h3>[פירוש הראב''ד הנדמ''ח]</h3>
------
לא היו כופתין את הטלה אלא מעקדין אותו. יד ורגל בלבד. על קרן צפונית מערבית. שכך דינו לישחט בצפון. על טבעת שניה. היינו מעט משוך למערב משום דבעי נגד היום כדאמרי' בגמ'. וכן של בין הערבים היה נשחט כו'. 
<h3>[רבינו גרשום]</h3>
------
לא היו כופתין את הטלה. של תמיד, ארבע רגליו כחדא כדרך שאנו עושין. אלא מעקידין אותו. יד ורגל. על טבעת שנייה דכ''ד טבעות היו שם לכ''ד משמרות והיו עומדין בד' שורות ששה בכל שורה ושורה ולהכי על טבעת שנייה, שאם היו שוחטין על טבעת הראשונה שבקרן זוית יהא מונח בה באלכסון, דבשחיטת התמיד לא היו חוששין באיזו טבעת של משמר היו שוחטין. שיירי הדם כו' עד כאן שמענו ביאור המשנה. 
<h3>[פירוש רבינו שמעיה]</h3>
------
לא היו כופתין את הטלה. פירש כגון טלה של תמיד, כגון ד' רגליים יחד כדרך שאנו עושים. אלא מעקדין אותו. ובגמרא [לקמן ל''א ע''ב] מפ' האיך מעקדין אותו. ראשו לדרום ופניו למערב. ותנן נמי במס' יומא פ' אמר להם הממונה [ל''ה ע''ב] כה''ג גבי פר יום הכפורים ראשו לדרום ופניו למערב, ופרכינן התם בגמרא [ל''ו ע''א] היכי משכחת לה ואמר רב כהנא בעיקם את ראשו. ואכתי פריך טובא דנוקמיה להדיא, ואמר אביי חיישינן שמא ירביץ גללים. והכי נמי הכא כל מה שהיו יכולין להרחיק שלא יהיה מטיל גללים לצד המזבח היו עושין. של שחר היה נשחט על קרן צפונית מזרחית על טבעת שניה. פירש המפרש דמשום הכי על טבעת שניה, שאם היה שוחטו על טבעת הראשונה שבקרן זוית יהא מונח באלכסון, וכ''ד טבעות היו שם לכ''ד משמרות והיו עומדין בד' שורות ששה בכל שורה ושורה. ויש לתמוה על זה הפי' דא''כ טבעת ראשונה לבטלה היתה שהרי זבח אחר כמו כן יהא מונח באלכסון. לפיכך נראה לפרש דהאי בקרן מזרחית צפונית דהיינו קרן של מקום הטבעות קאמר, כלומר על שורת הטבעות שהיא חיצונה כלפי מזרח, לשם היה נשחט על טבעת שניה לאותה טבעת שהיא חיצונה לצד צפון העזרה, והיא נקראת קרן צפונית מזרחית לכל הטבעות כזה. וה''פ של שחר היה נשחט על קרן צפונית מזרחית של טבעות, ולא ממש על קרן צפונית מזרחית אלא סמוך לקרן מזרחית צפונית בכל הצורך, כי (ב)ד' שורות היו ובכל שורה ששה טבעות, אבל סימן לדבר קצת ציירתי לתת פתח לתלמידי. וכענין זה כמו כן יש לפרש לענין תמיד של בין הערביים שהיה נשחט על טבעת שניה בקרן צפונית מערבית כדי לקיים בשניהם כנגד היום, דבשחר החמה זריחתה מן המזרח על כרחך היה נשחט בקרן מזרחית צפונית. ובערב זורחת יותר ממערב לפיכך של בין הערביים נשחט על קרן מערבית דרומית. וטעם לדבר י''ל דבשביל כך היה נשחט על טבעת שניה, משום דכל כמה דהוה מצי לקרובי ליה לצד המזבח היה עושה. דכל מה שהוא לפנים לצד המזבח הוא יותר קרוי לפני ה' יותר. ומן הדין היה לשוחטו ממש על הטבעת שאצל המזבח, אלא משום דבעי' כנגד היום ובטבעת שאצל המזבח ממש לא מקיים כנגד היום, מחמת שכותלי המזבח הם מעכבים את החמה מלזרוח סמוך לה, ובתמיד כתיב מלפני ה', לפיכך על טבעת שניה מקיימא כנגד היום וגם קצת לפני ה'. והיינו טעמ' נמי דתמיד של בין הערביים.
ומעתה נתחיל לפרש סדר התמיד דלא ליקשו משניות דסדר התמיד להדדי. כי לפי סדר משנתינו בפירקין דלעיל [ל' ע''א] הוה משמע דשחיטת התמיד קודם לדישון מזבח הפנימי והמנורה, מדקתני בפירקין דלעיל מי שוחט מי זורק ברישא דכולהו עבודות ואח''כ מי שזכה בתמיד ואח''כ מי שזוכה בדישון מזבח הפנימי ואח''כ במנורה. והכא בהאי פירקא קחשיב שחיטת התמיד וזריקתו אחר כל הנך עבודות דלעיל. ומשום דבעי למימר כאבא שאול [יומא ל''ג ע''א] דבדם התמיד הוה מפסיק בין הטבת חמש נרות להטבת שתי נרות, שהרי בקטורת לא בעי למימר הכא דהוה מפסיק להו, דהא לקמן בפ' בתרא [ל''ג ע''א] קתני שאחר הטבת שתי נרות היה מקטיר קטורת, וא''כ ע''כ י''ל כאבא שאול היא הך מתניתין דתמיד ובדם התמיד היה מפסיק להו. ולעיל משמע דשחיטה וזריקה היתה קודם לכולן. לפיכך אנו צריכין לפרש הך מתניתין דפירקין דלעיל דקתני מי שוחט מי זורק, דהיינו משמע לפום ריהטא דשחיטה וזריקה הוי ברישא מדישון מזבח הפנימי והמנורה, ולא היא, דלא הוות אלא בין הטבת חמש נרות לבין הטבת שתי נרות, והאי דקתני מי שוחט ומי זורק ברישא דכולהו עבודות, משום דתחלת עסיקת התמיד היתה ודאי קודמת לכולם, כדקתני [לעיל ל' ע''א] דאמר להם צאו והביאו טלה מלשכת הטלאים, וגם השקו את התמיד ומבקרין אותו לאור האבוקות, ומי שזכה בתמיד מושכו והולך לו וכו', וכיון שעסיקתו תליא במי שזוכה בשחיטה קתני לה ברישא, ואף על גב דמשמע שלא היתה אלא בין הטבת חמש נרות להטבת שתים. ואיידי דנקט שוחט תנא נמי זורק. וכן פירשו המפרשים בתוספי יומא שנתייסדו לפני ריב''א הלוי ז''ל. ואף על גב דאיכא פירכא קצת למלתייהו, מדקתני לעיל [סוף פ''ג] והם אומרים הגיע ומשמע לפי פשיטותא דמילתא כמו שכתבנו לעיל דקאי אקול שער הגדול ולאשמעינן דלאלתר היה שוחט השוחט. ועוד ביומא בשום מקום אינו מזכיר שהיה בדם התמיד והשחיטה מפסיק להו אלא דוקא בדם התמיד. ועוד דכמה שינויי דחיקי נינהו דמחמת משיכת התמיד לבית המטבחיים שהיה קודם לכל העבודות נקיט לה לשחיטה קודם לכולם. לפיכך היה נראה לומר יותר לאלתר כשהיו שומעין קול שער הגדול היו מתעסקין בשחיטה בעוד שהיו שני כהנים מדשנים ומטיבין, אבל ודאי לא היו זורקין את הדם עד שהיו רואין שכבר הטיב את הנרות ויצא. וא''ת מ''ש שחיטה מזריקה. י''ל משום דשחיטה כשירה בזר אינה בכלל הפסקת הנרות ואינה בכלל סדר העבודות דקמסדר אביי משמי' דגמרא במסכת יומא בפ' אמר להם הממונה, וכמו שמשיכת התמיד לבית המטבחיים היתה קודמת כמו כן שחיטה לא חיישינן לה בהקדמה ואיחור, אבל ביום מיהא צריך, שהרי מ''מ עבודה היא לענין פיגול והרבה דברים. לפיכך כשהיו שומעין קול שער הגדול שנפתח היו שוחטין לאלתר, ויכול להיות שעד שלא היה מספיק לדשן המזבח ולהטבה היה כבר נשחט התמיד, ואעפ''כ לא היה חשש בזה, כי כיון ששחיטה לאו עבודה ממש חשובה, בכל מה שהיה יכול למהר בעבודות שאין לחוש בהקדמתן להטבת הנרות היה עושה, כדי שיוכל אח''כ להקריב קרבנות הרבה אם יבאו לידו מנדרים ונדבות וחטאות ואשמות. ועוד דזריזין מקדימין למצות, ואין מעבירין על המצות, ואין לאדם לחמץ המצוה בידו אחר בואה לידו אחרי שיכול לעשות אותה לאלתר. לפיכך בשחיטה לא היו מאחרין, אבל בזריקה לא היה זורק עד שהיה יוצא מן ההיכל ויודעים שכבר הטיב.
ולפי אלו שתי הלשונות שכתבתי צריכין אנו לפרש כמו כן ההיא דמסכ' יומא פ''ק [י''ד ע''א] דקתני כל שבעת הימים הוא זורק את הדם ומקטיר את הקטורת ומטיב את הנרות, ופרכינן בגמרא [שם ע''ב] אלמא קטורת ברישא והדר נרות, ופריך סדר יומא אסדר יומא דפ' אחרינא דהתם [כ''ו ע''א] קתני פייס שלישי לקטרת אחר הטבת הנרות. ומשני אביי דכאן שתי נרות וכאן חמש נרות, כלומר ההיא מתניתין דכל ז' הימים הוא זורק את הדם וכו' היינו בהטבת שתי נרות. דלא תקשי לן אשנוייא דאביי, שהרי לכאורה איכא פירכא למילתיה דאביי דקא משני ההיא מתניתין בהטבת שתי נרות ובעי למימר דבקטורת הוה מפסיק להו, דאכתי תקשי ליה לפי אותו הסדר דקתני כל ז' הימים הוא זורק את הדם ומקטיר את הקטורת ומטיב את הנרות, דבזריקה ובהקטרה הוה מפסיק להו, והא ליכא מ''ד דבתרתי הוה מפסיק להו. לפיכך על כרחי צריך אני לומר דזורק את הדם אינו בכלל הסדר שלאחר הטבת חמש נרות כמו מקטיר את הקטורת, אלא בכלל שוחט הוא. ובדין הוא דהל''ל דכה''ג כל שבעת ימים הוא שוחט וזורק ומקטיר וכו', אלא משום דבעי למימר דכה''ג כל שבעת הימים לא היה עושה כי אם זורק בלבד, מפני שהוא עיקר עבודה, אבל שחיטה והעלאת אברים הכל היה עושה הכהן הזוכה בתמיד. ואיידי דקא נקיט ליה תלמודא לזורק בדוכתא אחרינא קודם כל העבודות, כגון הכא דקתני בפירקין דלעיל מי שוחט מי זורק אע''פ שאינו כך, דהא בין הטבת חמש לשתים היה זורק, דכדאבא שאול סבירא לן הכא, נקט ליה נמי התם לפתוח בו בסדר העבודה ואע''פ שאינו ממש מן הסדר. וה''נ ההיא מתניתין [יומא ל''א ע''ב] דהביאו לו את התמיד וקרצו ומירק אחר שחיטה על ידו וקיבל את הדם וזרקו ונכנס להקטיר את הקטרת ולהטיב את הנרות, לאו דוקא היא ממש ההיא זריקה על הסדר. דהתם נמי בהטבת שתי נרות מיירי, כמו התם במתניתין דכל ז' הימים הוא זורק וכו', וכמו שפירשתי לשם מ''ט נקיט ליה לזריקה בתחלה ה''נ איכא למימר גם בההיא מתניתין. דאהך מתניתין דקרצו לא שייך למימר בו בסדרא לא קא מיירי, כדמסקינן התם באמר להם הממונה [יומא ל''ד ע''א] אבבא אחריני בסדרא לא קא מיירי. דבשלמא אההיא בבא דקתני קטורת של שחר היתה קריבה וכו' התם שייך לומר דבסדרא לא קא מיירי, משום דלאו בלשון מעשה קתני לה, אבל הכא דבלשון מעשה קתני לה שכך היה כה''ג עושה היכי שייך למימר דבסדרא לא קמיירי. דאי לא תימא הכי א''כ קשה הא דרמינן בפ''ק דיומא [ט''ו ע''א] אההיא מתניתין דקרצו וכן סדר תמיד אסדר יומא, דלישני ליה נמי דבסדרא לא קא מיירי בחד מהנהו מתניתין. אלא ע''כ משום דהנהו בבא דקא מייתי התם כולהו בלשון מעשה קתני להו, כגון ז' ימים וכו' וכן מי שזכה בדישון מזבח הפנימי וכו' כולהו עובדא נינהו, דההיא בבא ליתא הכא במסכת תמיד בהאי לישנא, אלא דבעל התלמוד נקט לה למילתא דרך קצרה כסדר שהם שנויין המעשים במסכת תמיד בכאן, כגון דישון מזבח הפנימי תחילה ואחר כך המנורה ואח''כ הקטרת, וכן פייס השני מי שוחט וכו' כל הנך בלשון מעשה קתני להו ואין שייך לשנות בלשון מעשה אלא כענין הסדר, ומש''ה התם לא שייך לשנויי דבסדרא לא קמיירי. והכי נמי הכא גבי קרצו אין שייך לומר אין סדר למשנה אלא לענין זורק בלבד וכדפרישית.
וגם זה נראה לומר כמו כן לכאורה דכהן גדול ביום הכפורים לא היה מתעסק לא בתרומת הדשן ולא בדישון מזבח הפנימי ולא בהטבת חמש נרות, מפני שכל עבודות שהיו נוהגין קודם שחיטת התמיד לא היה צריך לעבוד, כי אם רק מה שהיה נוהג אחר שחיטת התמיד כגון הקטרה והטבת שתי נרות כל זה היה עושה, משום דעיקר עבודת היום לא היתה מתחילה אלא משחיטת התמיד ואילך. שהרי גם לשם [יומא י''ד ע''ב] בעבודת חינוך של ז' הימים מוכח שלא היה עוסק אלא במה שהיה נוהג אחר שחיטת התמיד ולא בהטבת חמש נרות, וכ''ש בדישון מזבח הפנימי. וגם במתניתין דקרצו [שם ל''א ע''ב] נמי מוכיח שלא היה מטיב חמש נרות. ולפי דעתי שגם ריב''א הלוי ז''ל פירש שכה''ג לא היה תורם תרומת הדשן ולשם תעיין בתוספות דיומא [כ' ע''ב ד''ה משום]. וקצת היה מוכח כדברי ריב''א הלוי ז''ל מלישנא דקא מסיק התם [י''ט ע''ב] דמתעסקין אתו עד זמן השחיטה, היינו משמע דלגמרי עד שיאיר המזרח היו מפיגין עמו על הרצפה. אבל ההוא טעמא דקא מסיק התם דבשביל כך היו תורמין את המזבח ביום הכפורים מחצות משום חולשא דכ''ג, היה משמע שהיה כ''ג בעצמו תורם את המזבח ועוסק מכאן ואילך בתוך אותן עבודות שהיו נוהגין לעשות קודם שחיטת התמיד, סותר למ''ש. אלא דהתם מוכח בהדיא דכה''ג לא היה מתחיל לעבוד כי אם משהאיר המזרח, דהכי אמרינן התם [כ''ח ע''א] כי קאמר בורקי הורידו כה''ג לבית הטבילה, אל[מ]א שאז היה מתחיל בעבודה, שאם היה תורם את הדשן א''כ מאז היה צריך לטבול. ולינה לא אשכחן בשום דוכתא דפסלא בטבילה כי אם בקידוש ידים ורגלים. לפיכך גירסת ר''ח עיקר דהכי איתא במסכת יומא בפ''ק [י''ט ע''ב] ביום הכפורים דאיכא חולשא דכהן הדיוט עבדינן מחצות. ונראה שכך הוא הפירוש, ביום הכיפורים דאיכא חולשא דכהן הדיוט משום תענית, לפיכך היו מתחילין מחצות כדי שיהיה להם שהות הרבה בלילה להעלות האפר לתפוח ולעשות כל העבודות שהיו רגילין לעשות קודם אור היום שהאיר מזרח, וכשיקדימו מחצות יהיה להם שהות הרבה ואז יכולין לעשות בנחת ואינם צריכין למהר כמו בשאר הימים, כי כשאדם ממהר במלאכה מתחלש יותר. ועוד שיש עמהם כהן גדול והם טרודין עמו כל הלילה ונמצא זה מחליש אותם. ועוד שאינם יכולים כולם להתעסק בעבודות, מחמת כה''ג שצריכין מקצתן להתעסק עמו, והרי הם מועטין וצריכין להקדים. ולפי זה הפירוש גם גירסת הספרים אתי שפיר דגרסינן בהו חולשא דכה''ג, דהיינו מחמת עסיקתם עם כהן גדול הכהנים מועטים וגם שאינם ישנים ואם יאחרו בדבר כמו בשאר הימים יהיו חלושים הרבה אחר כך כל היום מחמת שטרחו ומיהרו במלאכתן יותר מדאי.
ונראה כמו כן לומר דהאי דלא קתני התם בפ' אמר להם הממונה [ל''א ע''ב] גבי הביאו לו את התמיד וקרצו אלא הטבת שתי נרות שהיתה אחר הקטורת, לאו משום דהטבת חמש נרות לא הוה עביד, אלא מש''ה לא קתני הטבת חמש נרות, משום דלישנא קלילא נקיט דרך קצרה להקטיר קטורת ולהטיב את הנרות, משום שהם גמר הטבה, כדי שיוכל אח''כ לאלתר לתפוס עבודה אחרת היינו הקרבת הראש, אבל הה''נ שגם חמש נרות היה מטיב, דמה לי זה הטבה ומה לי זה הטבה וכמו שזו צריכה כ''ג כך זו שהרי הכל היה ביום וכבר שנינו דמשהאיר המזרח לא היה רשאי לעבוד כי אם כה''ג כדתנן [יומא כ''ח ע''א] הורידו כה''ג לבית הטבילה. ועדיין טעם אחר כמו כן נראה לומר במה שמקדים זריקה להטבה אע''פ שלא היתה קודם, משום דעסיקת הזריקה דהיינו קבלת הדם היתה צריכה להיות לאלתר אחר שחיטה, קתני לה תחילה כמו שחיטה, כיון דקבלה תליא בשחיטה וזריקה היא גמר קבלה קתני לה ברישא. דשחיטה נמי אמרינן לעיל דמש''ה קתני לה ברישא משום דעסיקת התמיד ומשיכתו לבית המטבחיים היתה קודמת לכולן קתני לה נמי ברישא. וכן מצינו בקטורת כמו כן בכה''ג כדבעינן למימר לקמן [ל''ב ע''ב]. 
<h3>[פירוש הראב''ד הנדמ''ח]</h3>
------
וזאת המשנה מן פרק שלמעלה לא היו כופתין את הטלה, של תמיד, ד' רגלים ביחד כדרך שאנו עושין, ולא ב' רגלים לעצמן ולא ב' ידים לעצמן. אלא מעקדין אותו. מי שזכו באיברים אוחזין בו, בתמיד. ראשו של תמיד לדרום. ופניו למערב, כנגד השכינה. השוחט, כמו כן פניו למערב. של שחר, שחט. על קרן צפונית מערבית על טבעת שנייה, תמיד קדשי הקדשים טעון צפון, כדתנן [זבחים מ''ז ע''א], קדשי קדשים שחיטתן בצפון. כ''ד טבעות היו במקדש [מדות פ''ג מ''ה], והיו עומדין בד' שורות, ו' בכל שורה ושורה, ומקומו כ''ד אמות על כ''ד אמות, וכ''ד משמרות לכל משמרה טבעתה, ואותן טבעות לא היו עגולות כמין נזם אלא כפופות כמין קשת, וצד אחד נעוץ בארץ ברצפה, ומגביה צד אחד ונותן צואר הבהמה לתוכו, ונועץ צד אחד ברצפה שלא תזוז הבהמה, ומעקדין אותה על טבעת שניה. רש''י פי' במסכת יומא, בפ' שני שעירי [ס''ב ע''ב] וטעמ' בטבעת שניה לא ידענא. ואני שמעתי, כדי שתהיה הראשונה מסייעתן להאחז בה רגלי הבהמה שלא תהפך. ופני השוחט וצואר הבהמה באלכסון לצד מזרח צפון שמשם השמש בה שחרית [עכ''ל]. על טבעת שנייה, שאם היה שוחטו על טבעת ראשונה שבקרן זוית, והוא צריך לשחוט כנגד המזרח, אז יהא מונח באלכסון, ובשחיטת תמיד לא היו חוששין באיזו טבעת של משמר היו שוחטין. של בין הערביים קרן צפונית מזרחית על טבעת שנייה, דעל קרן צפונית מערבית שכן דינו. קבל המקבל את הדם. צפונית מערבית דרומית, ב' מתנות שהן ד'. שירי הדם, מה שנשאר מן הדם. 
<h3>[שיטה לרבינו שמואל ב''ר יצחק]</h3>
------
לא היו כופתין את הטלה מפני חוקי המינין אלא מעקידין אותו עקדת יד ורגל כיצחק בן אברהם, ומי שזכו באיבריו אוחזין בו [ו]כך היתה עקידתו ראשו לדרום ופניו למערב והשוחט עומד במזרח [ו]פניו למערב (תמיד ל' ב'—ל''א ב'). אחר הטבת חמש נרות מפשיטין ומנתחין בבית המטבחים וכל אחד מעלה אבר שזכה בו לכבש ונותנין האיברים מחצי הכבש ולמטה במערבו (ע''פ לשון הרמב''ם תמידין ומוספין פ''ו ה''ג) מלחום וירדו ובאו להם ללשכת הגזית לקרוא את שמע (תמיד ל''א ב'). אמר להם הממונה ברכו ברכה אחת, והיא אהבה רבה או יוצר אור כך מפרש בברכות (י''א ב'), והם ברכו וקראו עשרת הדברות שמע והיה אם שמע [ויאמר] אמת ויציב רצה ושים שלום ובשבת מוסיפין ברכה אחת (ל''ב ב') והיא שיאמרו אנשי משמר היוצא לאנשי משמר הנכנס מי ששיכן שמו בבית הזה ישכין ביניכם אהבה ואחוה ושלום וריעות (ע''פ לשון רמב''ם שם פ''ו ה''ד). 
<h3>[סמ''ג עשין סימן קצ''א קצ''ב]</h3>
------
פרק רביעי בעזרת הצור והוא נמשך גם כן לסדר עבודות והוא שאמר לא היו כופתים את הטלה ופרשו בגמ' הטעם כדי שלא יחקו את המינין שעושין כן בקרבנותיהם אלא שמעקידים אותו ופרשו בגמ' עקידת יד ורגל כיצחק בן אברהם ע''ה ואותם שזכו באיברים אוחזים בו וכך היתה עקידתו ראשו לדרום ופניו למערב והשוחט עומד במזרח ופניו למערב ותמיד של שחר היה נשחט על קרן צפוני מערבי ר''ל כנגד צפוני מערבי והוא צד המערבי שבמקום השחיטה על טבעת שניה מאותן הטבעות שהתקין יוחנן כהן גדול במקום השחיטה שש מערכות קבועים בקרקע לאסור רגלי הבהמה וידיה בשעת השחיטה אחר שלא היו כופתין אותו כמו שביארנו ושל בין הערבים היה נשחט כנגד צפוני מזרחי והוא צד (המערבי) [המזרחי] שבמקום השחיטה על טבעת השניה ופרשו בגמ' הטעם כדי שתהא השחיטה בכל פעם לנכח השמש שנאמר [במדבר כ''ח] שנים ליום כנגד היום כלומר הוראה שאנו משפילים ענינו ומכניעים אותו ובלתי מיחסים לו שום ממשלה שחט השוחט וקבל המקבל ובא לו לקרן מזרחית צפונית ונותן את הדם למזרחה צפונה ולקרן מערבית דרומית למערבה דרומה שדם העולה טעון שתי מתנות שהם ארבע ר''ל נתינת הדם על שתי הקרנות באלכסון ואותם שני קרנות הם מזרחית צפונית ומערבית דרומית ושירי הדם היה שופך אל יסוד דרומי. 
<h3>[חדושי המאירי]</h3>
------
לא היו כופתין את הטלה. ד' רגליו ביחד ולא ב' רגלים יחד וב' ידים יחד. אלא מעקדים אותו. יד ורגל כעקידת יצחק. פניו למערב. לצד השכינה. על קרן צפונית מערבית. ומקראי יליף בגמ' דכתיב שנים ליום כנגד היום [במקום] שהיום מאיר ובבקר החמה זורחת מן המזרח וכותלי המזרח מאפילין לכך היה צריך להרחיק מן המזרח. על טבעת שניה. והטבעת לא היתה עגולה כמו נזם אלא כחצי עגולה ותוחב בארץ ואין הבהמה יכולה לזוז צוארה וששה סדרים של טבעות היו וכל סדר וסדר ד' טבעות כנגד כ''ד משמרות לכל משמר טבעת [מיוחד] ונשחט על טבעת שניה לפי שהמזבח היה מאפיל על טבעת ראשונה לכך היה מרחיק קצת מן המזבח. מזרחית צפונית ומערבית דרומית. היה להם יסוד ונותן בהם ב' מתנות שהן ד' שמתפשטין לד' רוחות המזבח אבל קרן דרומית מזרחית לא היה יסוד ומה שמתחיל בקרן מזרחית צפונית לפי שהוא מקום לשחיטה וגם מסיים בקרן מערבית דרומית לפי ששירי הדם ניתנין בסמוך לו על יסוד דרומי. 
<h3>[פירוש הרא''ש]</h3>
------
[יומא ס''ב ע''ב] תמיד של שחר היה נשחט על קרן צפונית מערבית על טבעת שנייה ששם חמה זורחת בשחר, ושל בין הערבים על קרן מזרחית דרומית ששם חמה זורחת בערב — בהמזבח פ''ג במדות (מ''ה) וטבעות היו לצפונו של מזבח ו' סדרים של ד' ד', וי''א ד' של ו' ו' שעליהן שוחטין את הקדשים. 
<h3>[הערוך ערך טבעת]</h3>
------
בפרק בתרא דסוכה (נ''ד ע''ב) גרסינן איברי(ם) תמיד ניתנין מחצי כבש ולמטה במזרח ושל ראשי חדשים ניתנין תחת כרכוב המזבח מלמטה. ובסוף שקלים (פ''ח מ''ח) גרסינן איברי תמידין ניתנין מחצי כבש ולמטה במערב ושל ראשי חדשים על כרכוב המזבח מלמעלה. והא דאמרינן בפרק בתרא דסוכה איברי תמיד ניתנין מחצי כבש ולמטה במערב ושל ראשי חדשים על כרכוב המזבח מלמעלה. בתוספות דסוכה היפך רבנו יב''א הגירסא אחר לשון משנת שקלים ואומר דמשובשת היא. ולי נראה דההיא דסוכה מיירי בתמיד של שחר, וההיא ניתנין למזרח הכבש. והיינו דתני' בההיא ושל מוספין ניתנין מחצי כבש ולמטה למערב, פירוש למערבו של התמיד של השחר, כלומר באמצע הכבש. ובמסכת' שקלים מיירי בתמיד של בין הערביים שהיו נותנין לצד מערב הכבש, והיינו דקתני ושל מוספין מחצי הכבש ולמטה למזרח, פירוש למזרחו של תמיד בין הערביים. שמקום המוספין היה באמצע. אל תתמה מה עניין מוספין שקודמין, אצל תמיד של בין הערביים, שהרי מוספין קריבין כל היום ופעמים שמונחין על הכבש בשעה שמניחין איברי תמיד הערב, כי לא היה שהות ביניהם כל כך כדמוכח בפרק תמיד נשחט (נ''ח ע''א) שזה היה בשש וזה היה בשש ומחצה, הילכך כי מאחרי למוספין להקריב ומנחי אכבש עד שעת הנחת איברי התמיד, הם במזרח התמיד. וסימני' דמזרח ומערב דנקט, אתמיד קאי. והיינו דקתני ושל ראשי חדשים על כרכוב המזבח (מלמעלה) [מלמעלן] גרסי ולא מלמעלה. ופי' הכי הוא על פי בסמוך כלומר מלמעלן של שאר המוספין דהם בתחתית הכבש, ושל ראשי חדשים בעליונן. דהאי למעלן אאיברים קאי, דאי אכרכוב קאי הוה ליה למימר מלמעלה ולא מלמעלן. והשתא אית לן לפרושי ההוא דסוכה דגרסינן תחת כרכוב המזבח מלמטה, דההוא למטה אכרכוב קאי. פירוש על הכבש היה נותנן שהי' מכוין אצלו כרכוב המזבח ולמטה מן הכרכוב היה מקום הכבש שהיו מונחין עליו אברים. ומיהו מלמעלן למקום אברי שאר המוספין ותמידין היו מונחין על גבי הכבש משום הכירא שהוקבע ר''ח. ומה שתמיד של שחר היה במזרחו של כבש ושל בין הערביים במערבו, היינו טעמא דתנן (פ''ג) [פ''ד] דתמיד [תמיד] של שחר היה נשחט על קרן צפונית מזרחית ותמיד של בין הערביים על קרן צפונית מערבית ומפרש רב חסדא (שם ל''א ע''ב) (אמר) דאמר קרא שנים ליום נגד היום וכו', והילכך של שחר לאחר שחיטה היה מוליך למזרח הכבש שהוא קרוב לו לצד צפונית מזרחית וכן של בין הערביים למערב. ובסוף אותו פרק (שם) גרסינן הלכו (ונחתם) [ונתנום] מחצי כבש ולמטה במערבו. כמו שכתוב בשקלים. וכי מעיינת במסכת' תמיד לכאורה היה משמע דבתמיד השחר היה מיירי, אך לפי דעתי בתמיד הערב צריך לפרשו. 
<h3>[ראבי''ה סימן אלף כ''ו]</h3>
------
[יומא ס''ב ע''ב] על טבעת שניי'. פי' המורה כדי שתהא הראשונה מסייעתן להיאחז בה רגלי הבהמה שלא תוהפך ואינו נ''ל דהכי תנן במדות ששה סדרים של ארבע ארבע ויש אומרים ארבעה של שש שש ואם היו ארבעה סדרים יבואו שש אמות בין סדר לסדר ואם הי' ששה סדרים יבואו ארבע אמות בין סדר לסדר א''כ רחוקות היו הטבעות זו מזו שלא יוכל להיאחז שם רגל התמיד וטעמא דמילתא נ''ל שלא הי' רשאי להתקרב אצל המזבח מפני צילו ולא יתקיים כנגד [היום] הילכך (מושבו) [מושכו] כנגד הטבעות רחוק מן המזבח בצפון הטבעות ולמה טבעת שני' ולא הי' שוחט על טבעת דמקצוע צפונית מערבית משום דבעינן כנגד היום ואין השמש מכה אלא בחצי מקום הטבעות אלא מן המזבח שלא יעשה צל (היינו) [היו] מרחיקים ובטבעת דמקצוע לא (היינו) [היו] שוחטים שאין זה כנגד היום מש''ה הי' שוחט על טבעת שניי'. 
<h3>[תוספות רי''ד — יומא]</h3>
------
[יומא ס''ב ע''ב] של שחר היה נשחט על קרן צפונית מערבית פי' המורה על קרן צפונית מערבית של מזבח משום דקדשי קדשים שחיטתן על ירך המזבח צפונה ושם הי' בית המטבחים כו' ואינו נ''ל דכיון דכולהו טבעות קיימי בצפון מזבח מה לו צפונית מערבית היה לו לומר על קרן מערבית דהא כולהו לצפון המזבח קיימי אלא ודאי האי דתני על קרן מערבית צפונית על מקום הטבעות קאי שהי' כטבלה מרובעת כ''ד אמות על כ''ד אמות או כ''ד אמות על ל''ב אמות באורך המזבח ומן המזבח לצד צפון היו כ''ד אמות כדתנן במדות ובקרן מערבית צפונית של מקום הטבעות הי' שוחט למה כדי שיתרחק מן המזבח מפני שצל המזבח הי' מושך בבקר ולא הי' בא כנגד השמש מש''ה הי' מרחיק מן המזבח ככל מה שיכול ולא הי' שוחט בטבעות הקבועות למזבח. 
<h3>[תוספות רי''ד — יומא]</h3>
------
[מנחה]. כסדר שעושין בתמיד של שחר כך עושין לתמיד בין הערבים, וכל העבודות של שחר הן בערב, חוץ מהרמת הדשן ממזבח החיצון, וסדור המערכות. רק שני גזרי' שמעלין שני כהנים, כל אחד ואחד בעץ יחידי בידו, שנאמר [ויקרא א'], וערכו עצים על האש, אבל של שחר בכהן אחד, שנאמר [שם ו'], ובער, כאשר פי'. וגם אין צריך פייסות בערב אלא כל כהן שזכה בשחר זכה בערב איש איש על עבודתו בלא פייס, חוץ מן הקטרת שהן מפיסין שנית ויבאו כל מי שלא הקטיר קטרת מעולם מאנשי אותו בית אב ויפיסו. ואם כבר הקטירו כולן מימיהן מפיסין לה כלם בשחרית בפייס שלישי, וזה שזכה שחרית מקטירה בין הערבים. ותמיד הערב נשחט על קרן צפונית מזרחית על טבעת שנייה, כדי שיהיה כנגד השמש, ודבר קבלה הוא שיהיו נשחטין התמידין נגד השמש. זמן שחיטת תמיד בקר קודם שתעלה החמה משיאור כל פני החמה של מזרח. ופעם אחת דחקה שעה הצבור בבית שני והקריבו תמיד שחר בד' שעות. תמיד הערב שוחטין אותו משיאריך הצל ויזכר לכל שהאריך, והוא משש שעות ומחצה ולמעלה עד סוף היום. ולא היו שוחטין אותו בכל יום אלא בח' שעות ומחצה או בט' ומחצה. ולפיכך מאחרין אותו שתי שעות אחר תחלת זמן שחיטתו, מפני קרבנות יחידים או של צבור. לפי שאסור להקריב קרבן כלל קודם תמיד השחר ולא שוחטין קרבן אחר תמיד הערב, חוץ מקרבן פסח לבדו, שאי איפשר שיקריבו כל ישראל פסחיהן בשתי שעות. ואין שוחטין הפסח רק אחר התמיד הערב. וכן מחוסר כפורים מקריב כפרתו אחר תמיד הערב ביום ארבעה עשר, כדי שיהיו טהורין לאכול פסחיהן לערב. ערב פסחים בחול ובשבת תמיד נשחט בשבע ומחצה וקרב בשמונה ומחצה, כדי שיהא להם פנאי לשחוט פסחיהן. חל ערב פסח בערב שבת היו שוחטין אותו בשש ומחצה בתחלת זמנו וקרב בשבע ומחצה, כדי שיהיה להם פנאי ביום לצלות הפסח. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ג]</h3>
------
[יומא י''ד ע''ב] נותן מזרחה צפונה. בזבחים מייתי להך ברייתא וקתני התם נמי יש אומ' נותן שתי מתנות, ותימה מאי איכא בין יש אומ' לר' שמעון המצפה, ויש לומ' ר' שמע' מצריך ליתנו לשתי מקומות ממש וריוח ביניהם ויש אומ' לא מצרכי ריוח. אלא אמ' ר' יוח' מאן תנא סדר יומא ר' שמעון איש המצפה. יש לתמוה על סוגיא זו, דפשיטא ליה משו' דפליג ר' שמעון המצפה בחד דוכתא בתמיד, הכי נמי לכל מילי דתמיד פליגי, היכי חזינן כי האי גוונא. 
<h3>[תוספות ר''י הלבן — יומא]</h3>
------
וקבל המקבל. במס' יומא פ''ב [כ''ה ע''ב] פשטי' מהך מתני' דזורק (ו)מקבל. ונותן מזרחה צפונה. בפ''ק דמס' יומא [ט''ו ע''ב] פרכי' מ''ש דיהיב מזרחית צפונית ומערבית דרומית, דניתוב מזרחית דרומית וצפונית מערבית. ומשני משום דעולה טעונה יסוד וקרן דרומית מזרחית לא היה לה יסוד. ובפ' איזהו מקומן [זבחים נ''ג ע''ב] מפ' טעמא לפי שלא היתה בחלקו של טורף. שיירי הדם היה שופך על יסוד דרומי. יש מקשין בפרק איזהו מקומן [זבחים נ''ג ע''ב], אמאי לא קתני בעולה דשיירי הדם היה שופך על יסוד דרומית, כדקתני בחטאות הציבור והיחיד ובשעירים הנשרפים שמגיד לנו האיך היה שופך שיירי הדם. יש לתרץ שאלמלא פרים ושעירים הנשרפים משונים בשפיכתן מחטאות הציבור והיחיד לא היה צריך לפ' בחטאות הצבור והיחיד היכן היה שופך שיירי הדם, משום דהוה אמרינן כיון דתנא בחדא ה''ה בכולהו, מפני שכל הקדשים טעונים שפיכה בשיירי הדם חוץ מבכור ומעשר ופסח שהיה שופך שפיכה אחת, אבל בשביל שפרים ושעירים הנשרפים שיירי דמיהם נשפכין על יסוד מערבי, הוצרך לפ' בחטאות הציבור והיחיד דשיירי הדם היה שופך על יסוד הדרומי ותנא חטאות הצבור והיחיד וה''ה לכולהו. והכי אמרינן בהדיא בתוספתא דזבחים בפ' איזהו מקומן [קרבנות פ''ו ה''ו] והכי תניא התם עולה ותמורת עולה וזבחי שלמי צבור ואשמות ותודה ואיל נזיר ושלמים והשלמים הבאים בפסח וי''א שבמעשר ופסח שעבר זמנו, כיצד סדר מתן דמים שלהן, בא לו לקרן מזרחית צפונית נותן מזרחה צפונה מערבית דרומית נותן מערבה דרומה וכו' עד שיירי הדם היה שופכן למטה. והפירוש נראה מערבית שכך ר''ל שופכן למטה על היסוד דרומי. ובההיא בבא דתוספתא קתני עולה בהדייהו. והא ליכא למימר דחילוק הוא בין עולת התמיד לשאר עולה. דא''כ דכי היכי דבמתנות של קרבנות קא פליג ר''ש איש המצפה התם בתוספתא והיה משנה בתמיד לענין מתן דם על הקרנות וכדאיתא נמי בפ''ק דיומא [ט''ו ע''א]. ה''נ הוה ליה לפלוגי התם בשפיכה דמקום שיריים בין תמיד לשאר עולה. והאי נמי ליכא למימר דתוספתא פליגא אתמיד, דהא לא אשכחן תנא דפליג אסתמי דתמיד כר''ש איש המצפה כדמוכח בפ''ק דמס' יומא [י''ד ע''ב]. ור''ש איש המצפה לא אשכחן דפליג אתוספתא אלא לענין מתן דמים של קרבנות בלבד. אלא ע''כ שופכין למטה דקתני בתוספתא היינו על יסוד הדרומי קאמר, ונלמד סתום שהיא לשם בתוס' ממפורש שהוא בכאן במס' תמיד.
מיהו קצת קשה על לשון המשנה בלשון אחר, בההיא בבא דקתני שופכן למטה ולא קתני ליסוד דרומי, כדקתני נמי התם בתוספתא [פ''ו ה''ד] גבי חטאות הצבור והיחיד דשירי הדם היה יורד ושופך ולא קתני שהיו שופכין למטה. ונראה משום דחטאת טעונה קרנות והיה צריך כהן לעמוד על הסובב, ומש''ה אי הוה תני בהך לישנא היה שופכן למטה היה משמע שהיה שופכן אפי' על הסובב, קמ''ל שהיה יורד מע''ג הכבש והולך אצל המזבח כלפי יסוד דרומי ושופך. אבל הכא באותן הניתנים שתי מתנות שהן ד' שהיו ניתנין למטה מחוט הסיקרא, והיה הכהן עומד למטה ע''ג היסוד וזורק בכלי ולא באצבע, שהרי כל אותן שהיו ניתנין מתן ד' אותן צריכין אצבע, לפיכך א''צ לפרש שום דבר יותר אלא בסתם שהיה שופכן (לאמה) [למטה] היינו לפניו במקום שעומד על גבי היסוד שהיה יסוד דרומי, שהרי בקרן מערבית דרומית לשם היה פוסק מן המתנות הרי בדרום היה עומד, לפיכך לא היה צריך למיתני בענין אחר אלא בסתם שהיה שופכן למטה דהיינו לפניו במקום שעומד על גגו של יסוד. ואפילו אם תאמר שהכהן היה עומד בקרקע וזורק בכל[י] אותם הניתנין למטה מחוט הסיקרא, והרי תוכל כמו כן לומר אמאי קתני בהאי לישנא שהיה שופכן למטה, דאיכא למיטעי בהכי ולמימר שהיה שופכן ע''ג קרקע. י''ל דבהא ליכא למיטעי, שלא מצינו מתן דמים ע''ג קרקע בשום מקום ולא שפיכה ע''ג קרקע כי אם לאמה, אבל במזבח גופיה בין יסוד לסובב איכא למיטעי, ולפיכך הוצרך לומר ע''כ בפירוש שהיה שופך ויורד ליסוד דרומי. ובפ' איזהו מקומן [זבחים נ''א ע''ב] נמי אמרינן תן יסוד למזבחה של עולה, שיהא המזבח טעון בעולה ובכל דמים הניתנים עליו שפיכת שירים ליסוד, שאם נשאר בכלי כלום כשזרק ממנו שתי זריקות לשתי קרנות ישפכנו ליסוד. והתם נאמר בר''פ בית שמאי אומרים [שם ל''ז ע''א] מנין לכל הדמים שטעונים מתן דם ליסוד, ת''ל [דברים י''ב כ''ז] ודם זבחיך ישפך. ומפרש בקונטרס גבי לשם [ד''ה מנין] דלענין שפיכת שירים קאמר. ולפי זה כמו כן יובן בהיטב ההיא דפ' איזהו מקומן [נ''ה ע''א] דקא מיבעיא ליה בגמרא אזבחי שלמי ציבור מנלן דבעי צפון, וקא הוה בעי למילף מועשיתם שעיר עיזים א' לחטאת, דמה חטאת בצפון אף זבחי שלמי ציבור בצפון, ולבסוף קא יליף מקרא אחרינא. וקא פריך אהיקשא קמא ולמאי קא אתי. דמאי קפריך ליה, דהוה ליה למימר דלהא קאתי, דמה חטאת טעונה שירים ליסוד אף שלמי ציבור כמו כן טעונים. אלא מדלא קמשני הכי שמע מיניה דשיריים נפקא לן מקראי אחריני שטעונים כל הקדשים ליסוד, כגון מתן יסוד למזבח של עולה, וא''נ מדם זבחיך ישפך [דברים י''ב כ''ז], או מהנשאר בדם ימצה [ויקרא ה'] למר כדאית ליה ולמר כדאית ליה. וקשה לפי''ז שפירשנו לעיל דתני ליה שיירי הדם בחטאות וה''ה בכולהו, דאמאי קתני בכולהו מעולה ואילך ודמן טעון שתי מתנות שהן ד', דהכא נמי ה''ל למיתני בעולה וה''ה לכולהו. ולפיכך עיקר הדבר נראה לומר דמש''ה לא קתני שיריים בעולה, דבכל הנך דקחשיב מעולה ואילך מפני שהוא זורק בכלי והרי הוא יכול שלפעמים היה שופך בשתי פעמים הכל, וכיון דלא פסיקא ליה לא קתני בפ' איזהו מקומן. אבל בתוספתא ובמתניתין דהכא בתמיד קתני ולא פליגי. וגם י''ל דהיינו טעמ' דלא קתני בפ' איזהו מקומן שיירי הדם בעולה כ''א פרים ושעירים הנשרפים וחטאות, משום דכתיב בהו בקרא שטעונין שפיכות שירים ליסוד, ואחריני דמריבויא קא אתו איכא למימר דלא קתני.
מיהו מורי הרב רבינו אפרים ז''ל היה אומר ודאי דעולה וכל הקדשים חוץ מחטאות ופרי' ושעירים הנשרפים אין נשפכין ליסוד השיריים שלהן, מדלא קתני להו בסדר המשנה דאיזהו מקומן. והיה מפרש ההיא דפרק ב''ש הכי, מנין לכל הדמים הניתנין שתי מתנות שהן ד' שאותן שתי מתנות אינם ניתנים אלא על קרן שיש לו יסוד ולמעוטי קרן דרומית מזרחית, תלמוד לומר ודם זבחיך ישפך וכו'. וגם תן יסוד למזבחה של עולה יש לפ' כמו כן לענין זה, כלומר כל הזבחים שנזבחין על מזבח העולה יהיה מתן דמיהם בקרן שכנגד היסוד. אלא הכא של מס' תמיד קשיא, דקתני דשיירי הדם היה שופך על יסוד דרומי. ואיני יודע אם יש לתרץ דתמיד הוא משונה יותר מכל אותן הניתנין שתי מתנות שהן ארבע, משום דמקשינן ליה לחטאת בפ''ק דמס' יומא [ט''ו ע''א] אליבא דר' שמעון איש המצפה, וסבירא לכולהו תנאי דפליגי על ר''ש איש המצפה דלענין מתנות ממש לא מקשי' לחטאת. משום דסב(י)רא משונה קצת הוא נראה לאינהו תנאי האי מילתא דר''ש איש המצפה לעשות במקום (אחר) [אחד] לדמים חציין מעשה עולה וחציין מעשה חטאת. ומש''ה לענין מתן דמים גופיה פליגי עליה, אבל לענין שפיכת שירים שהיא במקום אחר על היסוד לשם אין שייך להקשות וכי מצינו דמים חציין מעשה חטאת וחציין מעשה עולה. ומה שהקשתי למעלה אמאי לא קתני התם בתוספתא שינוי תמיד בשפיכת שיוריו משאר עולות, כי היכי דקתני ר''ש איש המצפה שנוי תמיד במתן דמיו. וי''ל משום דהתם לא מיירי בתמיד אלא בשאר עולות, דמילי דתמיד לא קתני התם, ואלמלא ר''ש איש המצפה בא לחלוק על ר' נחמיה ועל ר' אלעזר ב''י התם ואגב זה הזכיר ר''ש איש המצפה את התמיד לא היינו צריכין כלל לעניינה דתמיד התם. דהכי קתני לה בתוספתא אעולה ותמורת עולה וכל דדמי לה כיצד סדר מתן דמים שלהן, בא לו לקרן מזרחית צפונית נותן מזרחית צפונית, מערבית דרומית נותן מערבית דרומית. ר' נחמיה ור' אלעזר ב''י אומרים, בא לו לקרן מזרחית צפונית נותן מזרחה צפונה, מערבית דרומית נותן מערבית דרומי', ואע''פ שגירסת הספרים היא מבולבלת [ו]נראה שמשובשת היא בטעות הנראה לעינים, כך יש להגיה הגירסא כמו שכתבתי. וה''פ דת''ק דר' נחמיה ור' אלעזר ב''י ס''ל כשמואל דאמר בפ' איזהו מקומן [זבחים נ''ג ע''ב] דשתי מתנות שהן ד' נותן כמין גם, היינו שזורק בכלי על הקרן ומתפשט הדם לכאן ולכאן, וכן בקרן שכנגדו ובאלכסון. ור' נחמיה ור' אלעזר ב''י סבירא ליה כרב דאמר נותן וחוזר ונותן, דהיינו שנותן בפיסוק בכל קרן שבאלכסון. והתם נמי בפ' איזהו מקומן מייתי להו תנאי למילתייהו. ונראה דה''ה הוה מצי הנך תנאי לאתויי, אלא ניחא ליה לאתויי ר' ישמעאל ות''ק דידיה משום דילפי מקראי למילתייהו כדאיתא התם. היינו דקאתי ר''ש איש המצפה לאפלוגי עלייהו ובעי למימר האי דסבירא ליה דבעי פיסוק מתנות היינו דוקא בתמיד ולא באחריני, ואפי' בתמיד לא בעי פיסוק מתנות אלא בצד א' אבל לא בשני צדדין. ובשביל שהם הזכירו פיסוק מתנות הזכיר גם הוא התמיד לשנות בו, אבל שפיכת שירים של תמיד לא קתני התם, כי היכי דלא קתני מילי אחריני דתמיד התם. וקרא נמי מסייע ליה למורי הרב אפרים ז''ל, דליכא שפיכת שירים ליסוד אלא בחטאות דכתיב בהו בקרא שפיכת שירים, דבהנהו כולהו שאינם לא חטאות ולא פרים ושעירים הנשרפים לא כתי' בהו בקרא שפיכת שירים. אלא שזה קשה לדברי מורי ז''ל אמאי לא קא משני ליה התם בפ' איזהו מקומן [זבחים נ''ה ע''א] גבי זבחי שלמי ציבור (ולענין) [דלענין] שפיכת שירים איתקוש לחטאת. ולא ידענא אם יש לתרץ דמדגלי קרא בעולת תמיד דבעי שפיכת שירים, דאי סלקא דעתך בזבחי שלמי ציבור נמי דקא בעי שפיכת שירים, א''כ לישתוק קרא מהקשא דעולת תמיד ואנא אמינא ומה זבחי שלמי ציבור דלאו כולהו לגבוה בעו שפיכת שירים עולה שכולה כליל לא כ''ש. אלא מדגלי קרא דוקא בעולת תמיד, שמע מיניה דדוקא תמיד ולא קרבן אחר. מיהו בין לפי' זה שפירשתי לפי מתניתין והכא במס' תמיד דעולת תמיד בעיא שפיכת שירים ליסוד אם נשאר לו בכלי שום דבר, ובין לפי' של מעלה שפי' שכל הקדשים צריכין שפיכות שירים, י''ל למ''ד בפ' התערובת [זבחים פ''א ע''א] דמקום עולה הוא מקום שירים, היינו דקא בעי למימר שפיר דקא נפיק ידי שפיכת שירים של חטאות במה שנותן על הקרן של מטה מחוט הסקרא במקום שנותן [דם] עולה, דכיון דקא נפיק ידי שפיכות שיריים בנתינת הקרנות, א''כ [לא] היה צריך לשייר שום דבר בכלי, שהכל היה לו מן הקרן לשפוך והיה יוצא גם ידי שפיכת שיריין. ושמא י''ל דזימנין דלאו אדעתיה והוה משייר במנא ועל אותו שנינו בכאן שהיה שופכו. וא''נ שמא יש לומר דמצוה הוא להשאיר, כדי להפסיק בין מתנה לשפיכות שירים, לפיכך לא היה זורקו בפעם אחת. 
<h3>[פירוש הראב''ד הנדמ''ח]</h3>
------
אשריכם ישראל. כי ידכם יש לאל. להחזיק דת יקותיאל. להנהיג החזקות. להרבות הצדקות. אשר שאלתם ששמעון מוחה ביד ראובן שקנה מן הקהל להוציא ס''ת מאה''ק ולתתה ביד שליח צבור וכן להחזיר' והמעות הללו באין לכיס של צדקה ושמעון מוחה שלא לעשות כן מפני שהיא מצוה של חזן. נראה בעיני שלא כיון יפה אותו שמעון שהרי במה זכה בה חזן ודאי אלו לא היה יכול לקרות ספר תורה כי אם הוא אז הוא זוכה אבל השתא שיכול אחר לקרות מעשים בכל יום שראובן מתפלל שחרית שמעון קורא ולוי מתפלל מוסף אם כן היאך נאמר שזכה בה. ותנן בתמיד נשחט [ס''ד, ע''א] שחט ישראל וקבל הכהן נותנו לחבירו וחבירו לחבירו ואמר בגמ' [שם ע''ב] ש''מ הולכה שלא ברגל שמה הולכה דילמא דנייד פורתא מאי קמ''ל הא קמ''ל ברוב עם הדרת מלך ואיתא נמי פ''ק דזבחים [י''ד ע''ב], הרי דברים ק''ו ומה התם שכבר זכה שקבל הדם בידו אע''פ כן נותן לאחר להוליך ואותו אחד שוב נותן לאחר כדי לזרוק וכדי לקיים ברוב עם הדרת מלך וכש''כ החזן שעדיין לא זכה בספר תורה שיכול אחר להוציאה מן הארון הקודש ולתתה בידו כדי לקיים ברוב עם הדרת מלך. והא דתנן במס' תמיד [ד' ל', ע''ב] בפ' לא היו כופתין את הטל' שחט השוחט וקבל המקבל ובא לו ליזרוק ולא קתני והוליך המוליך דמשמע המקבל הוא המוליך א''כ משמע דהואיל וזכה בה אין אחר רשאי להוליך ולא חיישינן לרוב עם הדרת מלך שאני תמיד דרבים עסקי ביה ואיכא בלאו הכי הדרת מלך אי נמי תני הכי למעוטי שאין השוחט נמי מקבל. בפרק אלו נאמרין [ד' מ', ע''ב] ובפרק בא לו [ד' ס''ח, ע''ב] החזן נוטל ספר תורה ונותנה לראש הכנסת וראש הכנסת נותנה לסגן והסגן נותנה לכהן גדול ופריך בגמרא ש''מ חולקין כבוד לתלמיד במקום הרב אמר אביי כולה משום כבודו דכהן גדול הוא הכי פי' נהי דשפיר עבדי שזה נוטל ונותן לזה ושוב נוטל ונותן לזה אבל מ''מ היאך נוהגין כבוד בסגן בפני כהן גדול ולמה הסגן מעצמו אינו נוטלה ונותנה לכה''ג ומשני אביי דכולה משום כבוד כה''ג הוא. אבל דפריך לעיל בירושל' [סוט' שם הל''ו] בכל אתר את אמר הולכין אחר התורה וכה את אמר מוליכין את התורה אצלו אלא ע''י שהם בני אדם גדולים התורה מתעלה בהן, אם כן משמע דדוקא שהחזן הוא גדול הדור שהוא מופלג בתורה ובגדולה דוקא אז מותר לו לאחר להושיט לו ספר תורה אבל אדם בינוני לא, לא היא דוקא ע''ז קפיד תלמודא שהוא יושב במקומו ומוליכין ספר תורה אצלו אבל הכא שהחזן עומד לפני ארון הקודש ומצפה שיושיטו לו על כי האי גוונא שייך לומר ברב עם הדרת מלך ומצוה מן המובחר לעשות כן. ועוד אומר אני אפי' היתה זאת מצות חזן אפי' הכי יש להניח לאחר להוציא כדי להרבות במצוה, וראיה לדבר גלילה שהרי הגלילה היא של הרב הגדול בעיר כדאיתא בשלהי מגילה [ד' ל''ב, ע''א] דאמר רב שפטיה עשרה שקראו ספר תורה גדול שבכולן גולל ס''ת אפי' הכי נהגו בכל הקהלות לקנות הגלילה אע''ג דאיכא הרב בביהכ''נ, וכן המשפט שיוכל לקנות ליקח המעילים ולהושיט ביד הגולל ואין הגולל יכול למחות בידו הואיל שתחלה היה עושה זה שמש אע''פ שקנה גלילה בלקיחת המעילים. וקבלתי בשם הרב ר' אלעזר מוורמ''ש זצ''ל מעיל של ס''ת שתפור תחתיה פשתן שצריך להושיט צד המעיל על ס''ת ולא צד פשתן דומיא דמזבח הזהב. ולענין יין של הבדלה כל מי שיתן יותר לצדקה הוא הזוכה ואין שייך ירושה במצות אלא במי שירבה בצדקה הוא הזוכה. והבורא יזכה אתכם לקיים המצות ויאריך לכם ימים ושנים. בחשקי. יצחק בר משה נב''ה. 
<h3>[או''ז שו''ת סימן קט''ו]</h3>
------
[יומא כ''ה ע''ב] איבעיא להו מי מקבל שוחט וכו'. אבל הא לא פריך לא שוחט ולא זורק מקבלים אלא כהן אחר מקבל. דאם כן חסר כהן אחד במשנתנו, דהוה ליה למיתני מי שוחט מי מקבל מי זורק. וא''ת תפשוט דעל כרחך זורק מקבל, דאי שוחט מקבל אם כן הא דקאמר לקמן בפרק אמר להם הממונה קירצו ומירק אחר שחיטה על ידו, דמשמע דביום הכיפורים היו צריכים לזה משום דכל עבודות יום הכיפורים אינן כשרות אלא בכהן גדול, אי שוחט מקבל, בכל יום נמי צריך אחר למרק השחיטה. וי''ל דאין הכי נמי דבכל יום נמי היה צריך אחר למרק כמו ביום הכיפורים, והא דתני (בו יום) [ביום] הכיפורים משום רבותא נקט דסד''א דאפילו מירוק לא יהא כשר אלא בו קמ''ל דשרי באחר. אי נמי דבשאר ימות השנה לא היו צריכין מירוק, משום דכהנים זריזין הן לקבל הדם קודם שישפך לארץ, אבל ביום הכיפורים לא היו רוצים להטריח כהן הגדול כל כך משום חולשא, לפיכך היה אחר ממרק. וקיבל המקבל ובא לו לזרוק. יש מפרשים זורק מקבל, מדלא קתני ונותנו לחבירו לזרוק. אבל מוליך לא קא מיבעיא ליה מי מוליך, דפשיטא ליה דהזורק הוא המוליך. כיצד דרך עילויו. פירש רש''י הראש והרגל החזה והגרה ושתי הדפנות והעוקץ והרגל ושתי הידים. ולא נהירא, שהרי משמע דלא פליג רבי יוסי אתנא דמתניתין אלא בחזה וגרה. לכך פירש ר''י דגרסינן עוקץ ורגל (קודם) [אחר] שתי ידים. והכתיב כל נתח טוב ירך וכתף. לגירסת רש''י איני יודע מאי פריך. וצ''ל דפריך הכי, אלמא ירך וכתף מעלי מחזה וגרה, מדקרי להו נתח טוב יותר משאר איברים. 
<h3>[תוספות רבינו פרץ — יומא]</h3>
------
מעשה בא לפני ר' יצחק הלוי, ור' יצחק ב''ר יהודה זצ''ל, על אחד ששחט בהמה אחת, ושגג השוחט ולא בדקה, והוציאו את הריאה לחוץ. והורו הם לאיסור והביאו ראיותיהם וטעמיהם. ולפני רבנו בא [מעשה] לידו כמו כן והורה הוא להיתר ושלח כתב ידו לעומת גאוני לותיר האוסרין. ועוד מצאתי, נשאלתי על אחד ששחט טלה והלך לו, ובחזירתו מצא את הריאה לחוץ שלא נבדקה. ולא נודע מי הוציאה, אם ישראל ואם גוי ושאל לחבר ואמר לו בדוק הריאה, אם לא תמצא בו שום ריעותא מותרת מהלכה זו [חולין ט' ע''א] בהמה בחייה בחזקת איסור עומדת עד שיוודע לך במה נשחטה, נשחטה בחזקת היתר עומדת עד שיודע לך במה נטרפה. כך דעתי נוטה מה שהורה אותו חבר לעצמו הורה, דהאי דקאמר רב הונא [שם] נשחטה בחזקת היתר, היינו בטרפיות שאינן בריאה, דלא צריכי למיבדק, כגון דאיתיילדא ביה ריעותא שנפלה מן הגג וצריך לבדוק בחוט השדרה וכנגד בני המעיים, הכתה חולדה על ראשה שצריך לבדוק בקרום של מוח. ובנקיבת הושט והדקין והקיבה ובשאר טרפיות דכי לא משכחת בהו ריעותא ממש לעולם הווין בחזקת היתר. אבל בריאה צריכה בדיקה במקום נפיחה בעודה בבהמה, כדאמרינן [שם מ''ז ע''ב], קרום שעלה מחמת מכה בריאה אינו קרום דאי סירכא בדופן טרפה. ואמרינן [מ''ח ע''א] כי סירכא שלא במקום רביתא טריפה. והאיך איפשר להורות דבסירכי הריאה נמי הויא בחזקת היתר א''כ לדבריו לא צריך בדיקה בריאה קודם הוצאתה לחוץ. אלא ודאי בסירכי דריאה צריך לבודקה משום דידא דטבחי דממשמשי בה כדמפקי לה, ומנתקי סריכי דקיקי ולא ידיעי. ועוד דהוי אסורא דשכיח ואי לא בדיק הוי ספיקא דאוריתא כדכתיב [ויקרא י''א], בין החיה הנאכלת ובין החיה אשר לא תאכל ע''כ דבריו.
ואני צדקיה ב''ר אברהם הרופא ינע''ם, מוסיף על תשובת הרב, מה שפסק רבנו שלמה זצ''ל, דפסק פ''ק דחולין [י''ב ע''א] היכא דמיתרמי דמיתפקא הריאה ולא בדק מיתאכלא, דסמכינן אהא, התם משמע דסמכינן ארובא, אי נמי אחרי רבים להטות וסמכינן אדרב הונא דאמר נשחטה הרי היא בחזקת היתר עומדת ואין מפרסמין הדבר.
ועוד מצאתי, מעשה אירע כך, והורה חבר אחד כפסק זה ושאל לרבי יצחק ב''ר יהודה ז''ל, והשיב, כך דעתי נוטה שאותו חבר לעצמו הורה, ושם חילוק בין ספק סירכי, ובין ספק נקובי קרום ופסיקת חוט ונקובי דקים, דחיישינן לקרום שעלה מחמת מכה בריאה, וסירכת דופן, וסירכא שלא במקום רביתא ומשום דידא דטבחא ממשמשא בה כד מפקי לה ומינתקי סירכי דקיקי, ולא ידע ואי לא בדיק הוי ספיקא דאורייתא. והא דאמרינן במסכת ביצה [כ''ה ע''א], כדרך שאמרו הפשט ונתוח בעולה וה''ה לקצבים, ומסיק רמי בר חמא אורח ארעא קמ''ל ולאו איסורא קאמר. יש לומר כגון דפתח לבהמה ובדיק בריאה. ומילתיה דרב הונא בשאר טרפות. ודקאמר ר' עקיבא [שם] כזית מבית טביחתה דבדיק לה לריאה קודם הפשט ונתוח, ומהדר אתנא קמא דאמר צלי ואמר איהו חי. ואפילו לגבי אורח ארעא איכא למיסר מדרמי בר חמא דאמר [שם כ''ה ע''ב] נטיעה מקטע רגליהון דקצבייא וכו'. וכ''ש בלא בדיקת הריאה. ודכוותה [חולין ל''ג ע''א] הרוצה לאכול מבהמה קודם שתצא נפשה כדתניא [סנהדרין ס''ג ע''א] מנין לאוכל מבהמה קודם שתצא נפשה וכו'. מיירי כשבדק. והוי דומיא דתשע חנויות דקתני [חולין צ''ה ע''א] אם אינו יודע מאיזה מהם לקח ספיקו אסור. והלוקח עשר בהמות מן השוק שכיח בינייהו או חדא או תרי טריפות. והלוקח מן השוק כלוקח ממקום קבוע דספקו אסור. אף על גב דבעלי חיים נינהו וניידי אפילו הכי כמקום קבוע דמי דהכי משמע בפרק התערובות בזבחים [ע' ע''ב], דתנן, כל הזבחים שנתערבו בחטאות המתות או בשור הנסקל אפילו אחד ברבוא ימותו כולן. ומקשינן [שם ע''ג ע''ב], ונמשוך חדא מינייהו ונימא כל דפריש מרובא פריש. ומתרצינן, נמשוך, הוה ליה קבוע וכל קבוע כמחצה על מחצה דמי. אלמא, דבבעלי חיים שייך קביעות. וההיא [חולין י''ב ע''א] דמי שאבדו לו גדייו ותרנגוליו ומצאן שחוטין, ורבי אמי [ב''מ כ''ד ע''ב] דאשכח פרגיות בין טבריא לצפורי, כיון דקי''ל [חולין שם] רוב מצויין אצל שחיטה מומחין הן כשחוטין לפנינו דמי, והיינו דרב הונא דאמר נשחטה בחזקת היתר עומדת וכו'. אבל גבי בדיקה ספק איסורא לחומרא, דאין רוב מצויין מומחין לבדוק. ועוד, כדאמרינן [חולין מ''ט ע''א] דהיכא דאינקיב ריאה היכא דממשמשא ידא דטבחא, כגון ניקבה הריאה כשמוציאה לחוץ תלינן [בטבחא] וכשרה. הכא נמי תלינן במשמושא ידא דטבחא כיון שהריאה עלולה בסרכות ולא בדקה בעודה בבהמה, ואפילו בהוציאה לחוץ אינתקו סירכי דקיקי ולא ידיע והוי ספיקא דאוריתא.
ועוד מצאתי בהלכות שחיטה של קדמונים, וכתבו בהן פירשו חכמים בתלמוד [חולין מ''ב ע''א], י''ח טריפות אין עליך לבדוק עד שיבואו לידך חוץ מן הריאה שבה ע' מיני טריפות והיא הוחזקה שלפעמים אדם שוחט כמה בהמות ומוצא רובן טריפות. אבל בשאר י''ח טריפות אמר רב הונא בחזקת היתר עומדת. וכל שבודק אע''פ שאינו מוצא סירכא צריך להוציא הריאה לחוץ, לבדוק משום יבשה נמוקה ונקובה ומשום דברים אחרים. לפיכך יש לסמוך בדבר דכי הוציא הריאה לחוץ בלא בדיקה הוי ספק איסורא ולחומרא.
תשובת רבנו שלמה זצ''ל. מה אביא ראיות טעמי היתר שבידי לפני מורי, כי הרבה הבאתי ולא הועילו, כי לא קבלתי ממנו שום חילוק בין ספיקי ריאה לשאר ספיקות, כיון דסמכינן ארובא [חולין י''א ע''א] גבי ראשה של עולה, ושבירת עצם של פסח, ואליה תמימה, הכי נמי סמכינן אטרפות היכא דלא אפשר. ואי משום נטיעה מקטע ריגליהון דקצבייא, היכא דלא הוציאו הריאה וטריפות שלה יראה מיד. וסופו לגלות יש לנו להמתין מעט שמא כשיוציאנה לחוץ יראה בה סימני טריפה, וזה שאכל קודם לכן נגלה למפרע שאכל טריפה, אבל היכא דלא איפשר ואין סופה לגלות לא החזיקה רמי בר חמא לספק טריפות מעולם. ולשתי אלה אשר אכתוב לפניו יתן מורינו לב להורות לפני עבדו מקובל אני והלכה רווחת היא, חלב בהמה טריפה אסור, כאותה ששנינו [חולין קט''ז ע''ב] כשרה שינקה מן הטריפה קיבתה אסורה, מפני שחלב כנוס לה במעיה, ומה יאמר על זאת אם שעה אחת קודם שחיטה אכלנו את חלבה ולא חששנו לספק סירכי ריאה שלה ואם מפני שנשחטה נאסרה והוחזק בה ספק איסור זאת איני יודע. למדנו מכאן היכא דלא איפשר סמכינן ארובא. ודרמי בר חמא חומרא בעלמא הוא בדבר שסופו להגלות מיד. ולא נחלק שום אדם על רב הונא. ושמעתי שהשיב רבנו, לא איתמר דרב הונא אלא אשאר ספיקי, כגון [חולין ט' ע''א] בא זאב ונטל את בני מעיים. אי אפשר לומר כן, דהא ריעותא דריאה מינה גמרינן דמיבעיא לן [שם מ''ט ע''א], אינקיב ריאה היכא דממשמשא ידא דטבחא תלינן או לא תלינן, וקבעינן הילכתא תלינן דהא תלינן בזאב. ומה התם דאישתכח ריעותא תלינן משום דממשמא ידא דטבחא לקולא, היכא דהוציאו גוי או ישראל וממשמשא ביה ידיהו דכולהו, אפילו אם נמצאו בה נקבים הרבה יש לנו לתלות במישמשן, ומה לי משמוש בכולה ומה לי משמוש במקצתה, וכל שכן היכא דלא (תלינן) אישתכח ביה ריעותא. ועוד, אם בא זאב ונטל את הריאה לא תלינן בה, מי איתמר בא זאב ונטל את הדקין, בני מעיים איתמר. וריאה בכלל בני מעיים, ומה לי זאב ומה לי אדם.
המורה רבנא ששון, ונדיבי מלכות לותיר הסכימו עמו לדעה אחת, לאסור בהמה שלא נבדקה, או אפילו לא נפחו הריאה, שהרי יש לחוש לאטום בריאה, ופתרי להא מילתא דרב הונא בשאר טרפויות שבגוף הואיל ולא שכיחא לא גזור בהו רבנן, ודייקא נמי דקתני דומיא דבא זאב ונטל את בני מיעיים, אלמא בטרפות של שאר הגוף לא מחזקינן אסורא, אבל בטרפות שבריאה שבכל שעה הן מצויין חוששין להם ומספיקא מחזקינן בהו אסורא.
ובידינו תשובת הגאונים וזה לשון ר', איני משיג על דברי רבותינו אלא כדן לפני רבותי בקרקע, אדשקלו וטרו במילתיה דרב הונא הוה להו למישקל ומטרא בברייתא ומתניתא בפרק טבול יום [זבחים ק''ד ע''א] מודה רבי שאין הפשט ונתוח קודם זריקה והכי נמי אמרינן בתורת כהנים בפרשת בן צאן [ויקרא דבורא דנדבה פ''ז ה''ו] מכשיר אני (בהכשר) [בהפשט] ונתוח שהן לאחר הרצאה. ומאחר שלא היו מפשיטין כל שכן שלא היו קורעין את הכרס קודם זריקה, כדאמר בפרק כל כתבי הקודש [שבת קט''ז ע''ב]. ארבעה עשר שחל להיות בשבת מפשיטין את הפסח עד החזה, דברי ר' ישמעאל בנו של ר' יוחנן בן ברוקה. וחכמים אומרים, מפשיטין את כלו, בשלמא וכו', ור' ישמעאל האי [משלי ט''ז] כל פעל ה' למענהו מאי עביד ליה, שלא יוציא את האימורין קודם הפשטת העור. ומפרש משום נימין, אלמא דאפילו שבת היו דוחין להפשיט קודם קריעת הכרס, ואפי' הכי היו זורקין את הדם. על כרחך משום דבחזקת היתר עומדת. דאי הווי בדקי אפילו בריאה היכי זרקו לדם. הוה להו למיחש דילמא משתכח טרפה בבני מעיים. והא דאמרינן התם פרק טבול יום [זבחים ק''ד ע''א], נמצאת טרפה בבני מעיים מרצה רבנו שלמה זצ''ל פירש נמצאת טריפה לאחר זריקה, הואיל ולא הוכר פסולו בשעת זריקה, ובסדר תמיד [ל' ע''ב] משמע נמי הכי, שהיתה זריקה קודמת להפשט דהכי נקט לסדריה, שחט השוחט, קבל המקבל, היה מפשיט ויורד עד שהוא מגיע לחזה, אלמא דאפילו בריאה לא היו בודקין, על כרחין אית לן למימר דלא הוה שכיח להו טרפות בריאה טפי מבבני מעיים. והאי דבדקינן אנן משום דשכיח לן, א''כ מה ראיה נוכל להביא מן התלמוד דילמא האי דמקילי משום דלא הוה שכיח להו אנן דשכיחי לן דיש עדר שרובו טרפות מחמת המרעה מסתבר להחמיר טפי. מיהו מן החלב שהביא רבנו שלמה שאין אנו נמנעין חזינן דסמכינן ארובא. ותמה על עצמך על מה סמכו שהתירו, שהרי רבנו תם זצ''ל פסק, דחיישינן למעוטא היכא דחזקה מסייעתו, ובהמה בחייה בחזקת איסור עומדת והוה לן למיחש למיעוט טרפות, וליכא למימר בחזקת איסור אבר מן החי עומדת בחזקת טרפה אינה עומדת, א''כ מאי טעמיה דר' אליעזר דאמר לעיל [חולין ט' ע''א] לא בדק טרפה ואסורה באכילה, לימא לנפשיה, בחזקת אבר מן החי עומדת בחזקת טרפה אינה עומדת, מיהו לאו מילתא היא דסתם שחיטה צריכה להוציאה מחזקתה וכיון דאיתרע לה רובא בשחיטתה על כרחך טרפה היא. אבל בחייה אינה בחזקת טרפה ע''כ לשון ר' שכתב בתוספות. ועתה אמר לן רבי, שגם מה שהביא רבנו שלמה זצ''ל מן החלב אינה הוכחה, משום דודאי כל בהמה חולבת עומדת בחזקת כשרות, דהא אמרינן בפרק ג' דבכורות [כ' ע''ב] בשמעתא קמייתא הלך אחר רוב בהמות ורוב בהמות אינן חולבות אלא א''כ יולדות, וכיון דחולבות בידוע שכבר ילדה ויצאה מחזקת טרפות דקיימא לן, טרפה אינה יולדת כדפסקינן לקמן פרק אלו טרפות [חולין נ''ח ע''א]. ומההיא שעתא קיימא לן בחזקת כשרות. ואהא סמכינן לאכול החלב. והוא הדין אם הוציאו את הריאה ולא נבדקה דמוקמינן לה אחזקה וכשרה הואיל וראינוה חולבת וכל שכן יולדת, אבל בהמה שלא ראינוה חולבת דמספקא לן אי ילדה או לא, ולית לה חזקת כשרות, בזה נראין דברי ר' יצחק ב''ר יהודה. ומה שהביא רבינו יצחק בפרק התערובת [זבחים ע' ע''ב] לאו ראיה היא, דלא שייך קבוע אלא היכא דאסור ודאי קבוע בתוכו. דאי לא תימא הכי, גבי קטן וקטנה [בכורות י''ט ע''ב] נמי הוה לן למימר קבוע, ע''כ דבריו. 
<h3>[שבלי הלקט דין בהמה שנשחטה ולא נבדקה סימן כ''ז]</h3>
------
[ויקרא א' ה'] וזרקו, יכול זריקה אחת, תלמוד לומר סביב, אי סביב יכול יקיפנו כחוט, תלמוד לומר וזרקו, הא כיצד, שתי מתנות שהן ארבע. רבי ישמעאל אומר נאמר כאן סביב ונאמר להלן סביב, מה סביב האמור להלן הפסק ארבע מתנות אף סביב האמור כאן הפסק ארבע מתנות. [תורת כהנים ויקרא דבורא דנדבה פרשה ד' הלכה ט'—י']. אי סביב יכול יקיפנו כחוט ת''ל וזרקו פי' ובזריקה לא משכחת לה הקפה כחוט. הכי גרסי' הפסק מתנות פי' שתים שהן ארבע והכי אית' בזבחים פר' איזהו מקומן [נ''ג ע''ב]. ר' ישמעאל אומר נאמר כאן סביב ונאמ' להלן סביב פי' בפרשת מלואים גבי פר חטאת [ויקרא ח' ט''ו] מה להלן הפסק ארבע מתנות וכו' בזבחים [שם] מסיים בה הכי אי מה להלן על ארבע קרנות אף כאן על ארבע קרנות אמרת עולה טעונה יסוד וקרן דרומית מזרחית אין לו יסוד הילכך הני ארבע מתנות דקאמר ר' ישמעאל הכא לאו על ארבע קרנות נינהו אלא על שתי קרנות באלכסון מיהו נותן וחוזר ונותן, ובכל קרן וקרן מאותן שתי קרנות שתי מתנות על שתי רוחות והכי מפרש התם. [פירוש הראב''ד מכת''י]. יכול זריקה אחת בפרק איזהו מקומן [נ''ג ע''ב] מייתי לה. יכול יקיפנו כחוט סביב יתן באצבע כל המזבח או בכלי. הפסק ארבע מתנות לא גרסי' במילתא דתנא קמא, והתם בזבחים הכי גרסינן הא כיצד דמה טעון שתי מתנות שהן ארבע, וכדתנן במס' תמיד [ל' ע''ב] נותן מזרחה צפונה ומערבה דרומה, וטעמא דמזרחית דרומית לא הוה יסוד לפי שלא היה בחלקו של טורף, ולמאן דאמ' בפ''א דיומא [י''ב ע''א] ירושלם לא נתחלקה לשבטים, י''ל לדידיה הכי גמירי ליה שאין להיות לה יסוד, ולכך לא גרסינן הפסק ארבע כי תנא קמא לא בעי הפסק ארבע מתנות, אלא זורק על זוית (יסוד) המזבח מזרחית צפונית וכח הזריקה מתהלך והולך לצדדין אילך ואילך וכן באלכסון במתנה שניה. ונאמר להלן סביב בדם החטאת הניתן למעלה על הקרנות דכתיב בחטאת דמלואים [שמות כ''ט כ'] ולקחת את דמו וזרקת על המזבח סביב. ה''ג התם [זבחים שם] מה להלן פיסוק וארבע מתנות אף כאן פיסוק וארבע מתנות או מה להלן ד' מתנות על ד' קרנות אף כאן ד' מתנות על ד' קרנות פי' על זויות אמרת עולה טעונה יסוד וקרן דרומית מזרחית לא היה לה יסוד. ולדידיה נותן בקרן מזרחה והדר נותן (במערבה) [בצפונה] אצלה. וכן במערבה דרומה שיש כאן פיסוק וד' מתנות. 
<h3>[פירוש ר''ש משאנ''ץ]</h3>
------
מתני', אבוקות מי שזכה בדישון מזבח הפנימי ובדישון המנורה היו. [צ''ל] אבוקות מי שזכה בתמיד משכו והולך לבית המטבחיים ומי שזכו באברים הולכין אחריו לבית המטבחיים ובית המטבחיים היה לצפונו של מזבח ועליו ח' עמודים ננסים ורבעים של ארז על גביהן ואונקלות של ברזל היו קבועין וג' סדרים היו בכל אחד ואחד שבהם תולין ומפשיטין על שלחנות של שיש שבין העמודים מי שזכו בדישון המזבח והמנורה היו. יורד באמת השחי, [צ''ל] יורד לאמת השחי, אות ב' נמחק. הגדול אחת בצפון, [צ''ל] הגדול אחד בצפון. אדם עליו הוא מפורש ע''י יחזקאל שנאמר ויאמר, [צ''ל] אדם מעולם ועליו הוא מפורש ע''י יחזקאל ויאמר, תיבת שנאמר נמחק. לא היה שוחט השוחט עד ששומע שער, [צ''ל] לא היה השוחט שוחט עד ששומע קול שער. מגריפה (מיריחו היו שומעין קול השיר) מיריחו היו שומעין קול בן ארזה מקיש בצלצל מיריחו היו שומעין קול החליל מיריחו היו שומעין קול גביני כרוז, [צ''ל] מגריפה מיריחו היו שומעין קול החליל מיריחו היו שומעין קול הצלצל מיריחו היו שומעין קול השיר מיריחו היו שומעין קול גביני כרוז, תיבות בן ארזה מקיש בצלצל נמחק. לכיור מיריחו היו שומעין קול השיר, ס''א לכיור והם אומרי' הגיעו, תיבות מיריחו היו שומעים קול השיר נמחק. מי שזכה בתמיד משכו והולך בבית המטבחיים ומי שזכו באברים הולכין עמו בית המטבחיים היה לצפונו של מזבח ועליו ח' עמודים ננסים ורבעים של ארז על גביהן ואנקלאות של ברזל היו קבועין בהן וג' סדרים לכל אחד ואחד שבהן תולין ומפשיטין על שולחנות של שיש שבין העמודים מי שזכה בדישון, מתיבת מי שזכה כו' עד מי שזכה בדישון נמחק כי אין כאן מקומו ומקומו למעלה בריש העמוד אחר תיבת אבוקות. דולקין, עיין בתוס' מנחות [דף פ''ו] ותשובת הרשב''א סי' אלפים ע''ט. למערב של שחר, [צ''ל] למערב תמיד של שחר. שופך אל יסוד, [צ''ל] שופך על יסוד, תיבת אל נמחק. 
<h3>[שיטה מקובצת]</h3>
------
מפרש ד''ה צאו והביאו (לי) טלה מלשכת הטלאים וכו', אינו בית הטבילה דמעילה. [צ''ל] אינו בית הטבילה דלמעלה, תי' דמעילה נמחק. ד''ה לשכת החותמות וכו', ונסכים מן. [צ''ל] ונסכים מן הגזברים. ד''ה לא היו כופתין מן הטלה וכו', וטעמא בגמ'. [צ''ל] וטעמא מפרש בגמ'. ד''ה ראשו וכו', אצל מזבח (ופניו). על תיבת ופניו נרשם קו למעלה להורות כי לפ''ד ראוי למחקו. ד''ה השוחט עומד (במזבח) [במזרח], על. [צ''ל] השוחט עומד במזרח, על. תיבת במזבח נמחק. ד''ה תמיד של שחר היה נשחט על קרן צפונית מערבית וכו', ולא חוצה לו שם היה המטבחים. [צ''ל] ולא חוצה לו ושם היה בית המטבחיים. ד''ה שחט השוחט וקבל המקבל וכו', מזרחית צפונית שעולה בכבש. [צ''ל] מזרחית צפונית שכשעולה בכבש. שם, למעלה ושם צריך לעלות. [צ''ל] למעלה שם צריך לעלות, אות ו' נמחק. 
<h3>[שיטה מקובצת]</h3>
------
<h2> ל''א ע''א.</h2>
[ויקרא א' ו'] ונתח לנתחיה, יכול ינתח נתחיה לנתחיהם, תלמוד לומר אותה, אותה לנתחיה ולא נתחיה לנתחיהם. [תורת כהנים ויקרא דבורא דנדבה פ''ה ה''ז]. ולא נתחיה לנתחים שלא יחתוך נתח אחד לשנים, ובמס' תמיד [פ''ד] מפרש מה הם הנתחים. 
<h3>[פירוש ר''ש משאנ''ץ]</h3>
------
[ויקרא א' י''ז] ושסע אותו כשר, לא הפסול, אותו, אותו בשסוע ואין עולת בהמה בשסוע. הלא דין הוא, מה אם עולת העוף שאינה טעונה נתוח טעונה שסוע, עולת בהמה שהיא טעונה נתוח אינו דין שתטען שסוע, תלמוד לומר ושסע אותו, אותו בשסוע ואין עולת בהמה בשסוע. [תורת כהנים ויקרא דבורא דנדבה פ''ט ה''ד]. אותו בשסוע ואין עולת בהמה בשסוע פי' השסוע היה מגבו כנגד כל השדרה ומחובר מלפניו כדכתי' ושסע אותו בכנפיו משמע בין כנפיו שהם על גבו. ועולת בהמה אינה טעונה כן אלא מנתחה אבר אבר מן השלמה כדאיתא בתמיד [ל''א ע''א] אלא שהוא פותחה מלפניה כדי להוציא בני מעיה להדיחן ולהוציא את פדרה ולתנה על בית שחיטת הראש כדאיתא התם. [פירוש הראב''ד מכת''י]. ושסע בפ' קדשי קדשים [ס''ה ע''ב] מפרש אין ושסע אלא ביד וכן הוא אומר [שופטים י''ד ו'] וישסעהו כשסע הגדי. ומה עולת העוף שאינה טעונה נתוח טעונה שיסוע מקשים דאיכא למימר מה לעולת העוף שכן טעונה הבדלה במיעוט סימן לרבנן כדאמרי' בפ' הכל שוחטין [חולין כ''א ע''א] וממה שטעונה השלכה ליכא למיפרך כל כך דאין השלכת מוראה ונוצה חשיבא בגופו כל כך. 
<h3>[פירוש ר''ש משאנ''ץ]</h3>
------
לא היה שובר בו את הרגל. כלומר לא היה שובר את הרגל כדרך שעושים הקצבים ששוברים את הרגלים השבורים יחד באותן הגידין שמעורין בהם ובהם תולין את הבהמה על היתד ופושטין. אלא נוקבו מתוך ערקובו. ערקוב נקרא אותו עצם שבין העקב ובין הפרק הסמוך לו. [ושם] (ו)היה אותו הגיד שתולין בו את הבהמה הקצבים כששוברין את הרגל שבבהמה, אלא שהם שוברין את הרגל וזה לא היה שובר כי אם נוקב בין אותו הגיד לעצם ותולה כך כשהוא שלם. ובספר הערוך [ערך ערקוב] כמו כן משמע שזהו אותו עצם שנקרא ערקוב. הגיע לחזה חתך את הראש. כלומר כשהיה מגיע לחזה היה פוסק מלפשוט עד שהיה חותך את הראש. ונתנו למי שזכה בו. כי הראש אינו בכלל הפשט, כדאיתא בפ''ב דשחיטת חולין [כ''ז ע''א] אין לי אלא נתחים שישנן בכלל הפשט מנין לרבות את הראש שכבר הותז. והביאו כמו כן לשם ראיה בקונטריס [ד''ה מנין לרבות] משחיטת קדשים פ' כל הפסולים [זבחים פ''ה ע''ב] דמייתי התם ואלו שאינם מפגלים ומתפגלים צמר שבראשי כבשים ושער שבזקן התיישים, דהיינו משמע שהראש לא היו מפשיטין אותו אלא כך היה קרב כמות שהוא. חתך את הכרעים ונתנם למי שזכה בהן. כרעים נקראו אותן שאצל החזה עד הפרק. ומן הפרק ולמעלה עד מקום חיבורם נקראו ידים, היינו דתנן לקמן חתך את הידים ונתנן למי שזכה בהן, ובלשון בני אדם נקרא כתף. מירק והפשיט. כלומר אחר שחתך את הראש גמר ההפשט מה שהניח מלהפשיט מן החזה ועד מקום חתך הראש. וא''ת למה מתחילה לא הפשיט עד מקום החתך. יש לומר מפני שמתחילה צריך לחתוך את הראש קודם שיקרע את הלב, לפיכך אם היה מפשיט גם את העור שעל החזה ושלמטה כנגד החזה, היתה הבהמה מתקררת וגם הלב מתקרר בתוך הבהמה ולא היה הדם יוצא מן הלב כשהיה קורעו, כי יותר הדם יוצא בטוב כשהלב חם ממה שיתקרר. לפיכך בתחילה חותך הראש ואח''כ חותך את הכרעים, כי הכרעים מנהג הפושטים את הבהמה להתחיל בהם ההפשט ושכלפי הראש ובשביל כך הם היו מופשטים כבר, לפיכך חותכן לאלתר אחר חתיכת הראש. ואח''כ ממרק ופושט וקורע את הלב ומוציא את דמו, ואח''כ חותך את הידים שהם סמוכים למקום הלב שאין מעבירין על המצות ונתנן למי שזכה בהן. עלה לרגל הימנית. מפני שהבהמה היא תלויה, ונתעסק בה מלמטה אצל החזה וראש, שייך למיתני לשון עליה, שרוצה להעלות ידו כלפי הרגל ולחתכו. וא''נ י''ל שכעין מעלה היה עשוי שכשהיה צריך להתעסק ברגלים היה עולה ע''ג מעלה וחותך. ונותנן למי שזכה בה ושתי בצים עמה. ועדיין היה הכבש תלוי ברגלו אחת. ולאחר חתיכת הרגל קרעו ונמצא כולו גלוי לפניו. ובדין הוא שהיה לו להתעסק בתחילה בשני רגלי הכבש מפני שהם מבחוץ ואח''כ לקרוע ולהתעסק בפנים. אבל אם היה חותך שני רגליו לא היה יכול להיות במי נתלה, לפיכך על כרחו היה מניח רגל אחת מלחתוך שבה היה תלוי ואח''כ היה קורע. ונוטל את הפדר ונותנו על בית שחיטת הראש. למי שזכה בהן להדיחן. כלומר נתנם למי שזכה בהם להעלותם לכבש שהוא הדיחן. ואין לפרש שלהדחה היה פייס כמו כן דהא לא אשכחן. מדיחים אותה בבית מדיחין. במקום המיוחד לכך. כל צרכה. כלומר לא היה שיעור להדחתה כמו לקרביים שלא היו מדיחין רק שלשה פעמים, אלא כל צרכה היו מדיחים, מפני שהכרס היה צריך הדחה טפי מן הקרביים. בפ' בתרא דמסכת מדות [פ''ה מ''ג] תנן דלשכת המדיחין היתה משמשת שהיו מדיחין בה קרבי קדשים והיינו הכרס, אבל הקרביים היו מדיחין על השולחנות, כי הכרס לא היה יכול להדיח על השולחנות, מפני שהזבל הרבה בתוכו ואינו דרך כבוד להדיחו בחוץ, ועל כן היה צריך לשכה לזה. ואינו מזכיר הדחת העולה עצמה. אבל מורי הרב החסיד ז''ל אמר כי בדברי הימים [ב' ד' ו'] משמע שהיו מדיחין. מדיחין שלשה פעמים. לא ידענא אם מכאן סמכו להדיח הבשר לקדירה שלשה פעמים, וגם ליטול את הידים ג''פ. דכי היכי דאשכחן הכא דהדחה בעיא ג''פ ה''נ בדוכתא אחרינא. ואע''פ שבכאן מצריך להדיח במיעוטא מה שאין כן בשאר הדחות, שמא גם מפני שהזבל שבקרביים צריך הדחה מעולה יותר משאר הדחות ובשביל כך סגי ג''פ לשאר הדחות. אע''פ שתמצא לומר שאין ראיה לדבר, זכר לדבר מיהא הוי. וכן נמי לענין כסי דארמאי אמרינן בפ' אין מעמידין [ע''ז ל''ג ע''ב] פעם ראשון ושני אסור ושלישי מותר. מיהו יש מפרשי' דלאו לענין הדחה קאמר אלא לענין שתיית הגוי וע''ש. במעוטה על שולחנות של שיש שבין העמודים. מפני שמצריך להדיח על שולחנות של שיש לפי' נראה לומר שמיעוטא אינו כלי המטלטל. דא''כ נפקא מינה שהיה צריך לעשות ע''ג שיש, מפני שנוח הדבר יותר לעשות ע''ג שלחנות מלמטה, ובשביל כך יכול להיות שהיתה כלי המטלטל. וי''ל כמו כן שלא היתה כלי אלא שמצד אחד שבשלחן עצמו היה עשוי בית קיבול שהיה כ''כ רחב כדי שלא יהיו הקרבים מונחים בתוכו בדוחק בשעת הדחה, שמתוך זה היו מודחין יפה יפה יותר, שאם היה בכלי אחר ולא בשיש היו מסריחין יותר מהרה כמו שכתבתי למעלה [לקמן ל''א ע''ב] ולשון מיעוטה הוא מלשון מעטן של זיתים [ב''מ ע''ד ע''א], כמו כן היו רגילים להשים ביחד בדוחק כדי שיהיו מתבשלים בכלי. ולשון מיעוטה מלשון [איוב כ''א כ''ד] עטיניו מלאו חלב.
והפריש את הריאה מן הכבד ואצבע הכבד מן הכבד. מורי הרב החסיד ז''ל אמר כי חתיכת כבד קטנה יש ואותה היא שהיה מפריש מן הכבד, ועלה קתני אצבע הכבד מן הכבד. ולפי' נקראת אצבע לפי שהיא קטנה. ולשון אונא דאמרינן [חולין מ''ז ע''א] לא שייך למיתני בה, משום דלא דמיא לאונא, ואונה עומדת בענין זה שהיה ראוי לקרותה אונא. ולא היה מזיזה ממקומה. פי' לא היה מזיז הריאה ממקומה, אלא כמו שהקנה מחובר לצואר והריאה תלויה בה בקנה כך היה מניחה, כי הריאה עם הצואר היה מחובר, שזה לא יתכן שהיה מקדים הצואר לחזה, שזה היה כמו מעביר על המצוות. פ''א י''ל דאצבע כבד קאי, שלא היה מזיזו ממקומו אלא היה מניחו מעורה, כדי שיהיה מחובר לעוקץ ושתי הכליות וכדתנן לקמן. ואחר שנקב את החזה ונתנו למי שזכה בו, מן הדין היה לבא לאלתר אצל הגרה, דהיינו הצואר שהקנה והלב תלויין בו עם אצבע הכבד, שזה היה כסדר. אבל לא יתכן דבר זה לעשות, דכיון שנתעסק בדבר שהוא מצלעות הבהמה כגון החזה, דין הוא שגם בו יתעסק קודם הצואר שאינו מצלעות הבהמה, לפיכך היה חוזר ועולה לדופן הימנית. והיה חותך ויורד עד השדרה. כלומר היה יורד ועומד בעומקו של צלע כלפי [השדרה]. ולא היה נוגע בשדרה. כלומר לא היה חותך השדרה עצמה כלל. ומיהו היה מפריש הבוכנא מן האסיתא וחותכו. עד שהוא מגיע לשתי צלעות רכות. כלומר כך היה חותך אל הצלע לצד ארכה אצל השדרה עד שהוא מגיע לשתי צלעות רכות, כי שתי צלעות רכות ישנן אצל החזה כלפי הצלעות ושתים מלפניו אצל הצואר. שחזה היה חותך ומניח שתי צלעות רכות מכאן ושתים מכאן. וכן פי' המפרש בפ' שני דמס' יומא. וכשהיה מניח אצל ב' צלעות רכות היה חותכה ונותנה למי שזכה בה וכבד תלויה בה. באותה דופן הימנית. ועתה הנה נתעסק על זה הדופן הבהמה מצדה האחד וצדה האחר הוא חלוק מצד זה והצואר הוא שייך לתרוייהו דופני הבהמה, לפיכך היה מתעסק לאלתר בצואר דהיינו גרה כדפירשית לעיל. והניח שתי צלעות מכאן ושתי צלעות מכאן. כי אצל הצואר הם שתי צלעות רכות מצד זה ושתי צלעות אחרות אצל הצואר בדופן האחר כמו כן, לפיכך היה מניח לחותכן עם הצואר, אלא בלא אלו הצלעות היה חותך את הצואר לבדו, והקנה והלב והריאה תלויין בה. [בא לו לגרה]. ולישנא דבא לו שייך למיתני במקום שהם כמו שני דברים, כגון הכא שכבר נתעסק בדופן הא', היה בא לו אח''כ אצל הגרה שהיא עדיין תלויה ומחוברת אצל דופן שני. אבל קודם, שהבהמה שלימה לפניו והגוף א' כולו כאחד עדיין, אז שייך בה למיתני לשון עליה וירידה, כדתנן לעיל עלה לדופן הימנית היה חותך ויורד. בא לו לדופן השמאלית והניח בה שתי צלעות רכות מלמעלה. דהיינו אותן שאצל החזה כלפי צלעות הגדולות. ושתי צלעות רכות מלמטה. דהיינו אצל הצואר. ובשביל כך נקרא זה למטה מה שהיא אצל הצואר, מפני שהבהמה תלויה ברגליה, בעבור כך הם נקראין תחתונים מפני שאצל הצואר הם, ושאצל הצלעות הגדולות נקראים עליונים. ועוד מפני שאלו אצל הצואר כמו סוף כל הצלעות, לפיכך נקראים תחתונים. וה''פ בא לו לדופן השמאלית מניח שתים רכות מלמעלה ושתים מלמטה כמו שפירשנו, ומשום דלעיל סתמא תנא בדופן הימנית היה חותך ויורד עד שהוא מגיע לשתי צלעות רכות, וה''א דאהני צלעות דלמטה קאי, קמ''ל הכא דאעליונים קאמר. כי זה היה דרכו, כי היה חותך החזה מבין שמונה הצלעות הרכות שהחזה שרוי בתוכן, כגון שתים מכאן ושתים מכאן בדופן האחד וכן בדופן השני. והיה חותך דופן הימנית כמו שאמרנו, ואח''כ היה חותך השמאלית מן השדרה, אלא במקצת היה מעורה בשדרה והיינו דקתני והשדרה עמה כלומר מעורה בה במקצת. ובתוספות צרפת [חולין מ''ה ע''א תוד''ה חותך] מקשים מ''ש דלענין חזה הניתן לכהן היה חותך מן הצלעות רכות אילך ואילך ונותנה לכהן כדאיתא בפ' אלו טריפות [חולין שם], ומ''ש הכא שלא היה חותך כלום מן הצלעות הרכות עם החזה. י''ל דלאו תמיהא היא משום דהתם גבי כהן בדבר הנקרא חזה תליא מילתא, דהכי כתיב בקרא וחזה הוא לשון חזות, דהיינו שרואה פני הקרקע, וקים להו לרבנן שקצת מן הצלעות נמי רואין את פני הקרקע. אבל הכא ונתח אמר רחמנא וקים להו לרבנן דבלא הצלעות נקרא נתח. והיא היתה גדולה. לא ידענא מאי נפקא מינה שהיא היתה נקראת גדולה. ושמא יש לומר לאשמועינן שצריכה ימין, מחמת שהיא חשובה וכבדה ולא יטעה הכהן לומר שזו גדולה יותר ויקחנה בשמאל וחיישינן לנפילה. וא''נ למקח וממכר, והא קמ''ל דכבד שוקלת יותר מן השדרה עם הטחול. ועדיין הנשאר מן הבהמה תלוי ברגל האחר של שמאל. ועתה אחר שעשה כל זה בא לעוקץ חתכו מתוך הגוף ונותנו למי שזכה בו. והאליה ואצבע הכבד ושתי כליות עמו. וחתיכה באליה אין צריך, שהרי כשנחתך העוקץ, לאלתר האליה עם העוקץ מופרדים ממקומם, דאליה היא מחוברת לעוקץ. והיינו דקא מפרש ואזיל והאליה ואצבע הכבד ושתי כליות עמו, שלא תאמר זה לבד היה חותך והאליה שמבחוץ לבד, אלא הכל היה אחד. ולשון תליה בעוקץ לא שייך למיתני, משום דאצבע הכבד ושתי הכליות שקולים כמוהו או יותר, ולא שייך לומר לשון תליה אלא בדבר קטן בגדול. ומכאן ואילך לא היה צריך כבר לחתוך, ומשום הכי נקיט לשון נטילה ברגל כדקתני נטל את הרגל. ועד הנה סדרנו חתוך האברים לפי מה שהם סדורים בבהמה, מכאן ואילך מסדר סדר הכהנים האוחזים שלא כענין סדר חיתוך האברים, אלא לפי חשיבות האברים זה מזה, וכל אבר שהיה חשוב יותר מונה ראשון וכל אחד ואחד. ובפרק שני דמס' יומא [כ''ה ע''ב] פליגי ר' יוסי הגלילי ור' עקיבא ור' יוסי האיך היה קרב, ולשם תעיין. 
<h3>[פירוש הראב''ד הנדמ''ח]</h3>
------
לא היה שובר את הרגל, כדי לתלותו בהפשטו. אלא נוקבו מתוך ערקובו, בלשון ישמעאל קורין לסבך של רגל [ערקוב], עושה נקב בין הגידין לעצם הרגל. ותולה באונקלאות [הא]מורים. [וי''מ], ערקוב מקום כף הירך, וכן בפ''ו דבכורות [מ' ע''ב], זנב העגל שאינו מגעת לערקוב, כמו שעדיין עושין כל המפשיטין כבשים, נוקבין קפץ פרק העליון של הרגל. מפשיט ויורד, מן הרגלים עד החזה. חתך הראש, בלא הפשט כדאמר בפ''ב דשחיטת חולין [כ''ז ע''א], את הראש שכבר הותז. כרעים ונתנן, אינו מפשיט. כרעיים רגליים, רכובה הנמכרת עם הראש. מירק את ההפשט, פי' כלה והשלים ההפשט. קרע הלב, נקבו, והוציא את הדם. הידים, הן הכתפים. וב' ביצים, דבוקות לרגל ימנית עם השום. הפדר, החלב נותנו על בית השחיטה, כדילפינן [חולין שם] מראש ופדר, זהו כבוד שמכסה ליכלוך הדם. הכרס מדיחין בבית מדיחין, כל הזבל הקרביים ובני מעיים. ג' פעמים במעוטה, כלי, מלשון הפסוק באיוב [כ''א] עטיניו מלאו חלב, ובלשון חכמים מעטן בפ' איזהו נשך [ב''מ ע''ד ע''א]. במעוטה [על שולחנות] של שיש שבין העמודים, יש שאינם גורסין שבין העמודים, דהא אותו שבין העמודים היו להפשיט כדמוכח לעיל [כ''ט ע''ב] שעליהם היו מפשיטין ושולחנות אחרות היו שם שהיו מדיחין עליהם את הקרביים, הילכך גרסינן הכי, במעוטה של שייש שבבית המטבחיים. אבל כשמונה השולחנות [שקלים פ''ו מ''ד] כמה היו למה אינו מונה אילו שבין העמודים, הלכך נראה לפרש, דלא היו שאר שולחנות כי אם אילו, [ו]ה''פ ואונקילאות היו שבהם תולין ויש להפסיק בכאן, ומפשיטין על שולחנות של שייש שבין העמודים, הכי פי' כשהיה רוצה להתחיל ולהפשיט קודם תליה, היה מפשיט על שולחנות של שיש שבין העמודים ולטבעות, כדאיתא במסכת מידות [פ''ה מ''ב] שמן הטבעות לשולחנות ד' אמות. ומן השולחנות לננסים דהיינו עמודים ד' אמות, ומוכיח במסכת מידות דלא היו שולחנות כי אם אילו, והאי דקרי ליה התם [שקלים שם] בית המטבחיים משום דכל צפונו של המזבח קרי מטבחיים כדאיתא במס' מידות, והאי דקאמר הכא ובמס' מידות שבין העמודים, ה''פ שבין העמודים ולטבעות, והנהו נינהו שהיו מדיחין עליהן הקרביים. והפריש את הריאה, שהריאה היה מעלה עם הגרה, והכבד עם דופן הימנית, ואצבע הכבד עם העוקץ, ופרישא גרידא עביד, ואין מסלקן ממקום גידולן. ולא היה מזיזה ממקומה, אצבע כבד שבולט לאמצע כאצבע פולציר בלע''ז. ויש מפרשים, יותרת הכבד הוא אצבע כבד. את החזה הרואה את הקרקע בלא דפנות. עלה, מן החזה שהוא למטה בשעת תלייה. לדופן, לצלעות של צד ימין עם הכסלים שבימין עם השדרה (מנה לשויה) יחתוך הצלעות. ולא היה נוגע בשדרה, לחתוך מן השדרה עם דופן ימנית, לפי שכל השדרה שלימה אדוקה עם דופן השמאלית כדלקמן. עד שהוא מגיע, כלומר חותך ויורד. עד שהוא מגיע לב' צלעות, התחתונות שהן רכות שמניחין עם הגרה, וכן לצד שמאל מניחן עם הגרה, וכן למעלה מניח ב' צלעות העליונות שהן רכות, לימין ולשמאל להיות אדוקין בעוקץ השמאלית. גדולה, מחמת השדרה שעמה אלא של ימין קורא גדול שהכבד מכביד מן הטחול. שזרה, שדרה. גרה, גרגרת. הניח ב' צלעות, מלמעלן כן מניח בחברתה. הניח ב' צלעות למעלה, לבית צואר. וב' למטה, מן השדרה. עוקץ העצה לעומת העצה. כולם עומדים [ב]שורה, הכהנים והאיברים בידם. 
<h3>[שיטה לרבינו שמואל ב''ר יצחק]</h3>
------
סדר ניתוח העולה שנינו במסכת תמיד לא היה שובר את הרגל אלא נוקבו ותולה בו ומפשיט ואם היה שור מפשיט בלא תלייה ומפשיט עד שמגיע לחזה הגיע לחזה חותך את הראש ונותנו לכהן וחותך את הכרעים ונותנו לאחר והשלים את ההפשט וקרע את הלב והוציא את דמו וחתך את הידים ונתן אותם לאחר עולה לרגל הימנית חתכה ונתנה לאחר ושתי ביצים עמה ואחר כך קורע את הבהמה עד שיגלו בני מעיה ונוטל את הפדר ונותנו על הראש מלמעלה על בית השחיטה ונטל את הקרביים ונתנן לאחר (ע''פ רמב''ם מעשה הקרבנות פ''ו ה''ה), הולך ומדיחן במים שנאמר והקרב והכרעים ירחץ במים, והכרס מדיחין אותה בבית המטבחים כל צרכה והקרביים מדיחין אותם במים שלשה פעמים על שלחנות של שיש שבין העמודים (ע''פ לשון רמב''ם שם ה''ו ע''ש), נטל את הסכין והפריש את הריאה מן הכבד ואצבע הכבד מן הכבד ולא היה מזיז הכבד ממקומה ונוקב את החזה ונותנה לאחר, עלה לדופן הימנית וחותך ויורד עד השדרה ולא היה מגיע בשדרה עד שמגיע לשתי הצלעות רכות חותכה ונותנה לאחר והכבד תלויה בה, בא לו לגרה הניח בה שתי צלעות מכאן ושתי צלעות מכאן חתכה ונתנה לאחר והקנה והלב והריאה תלויין בה, בא לו לדופן השמאלי והניח בה שתי צלעות רכות מלמעלן ושתי צלעות רכות מלמטן וכך היה מניח בחבירתה נמצא מניח בשתי הדפנות ארבע צלעות בזו וארבע צלעות בזו חתכה ונתנה לאחר והשדרה עמה והטחול תלוי בה (ע''פ רמב''ם שם הל' ז'—ח'), בא לו לעוקץ חתכו ונתנו לאחר והאליה והיותרת ואצבע הכבד ושתי הכליות עמה, נטל את הרגל השמאלית ונתנו לאחר וכסדר הזה היו מפשיטין ומנתחין כל עולת בהמה (ע''פ רמב''ם שם ה''ט ע''ש). 
<h3>[סמ''ג עשין סימן ק''פ]</h3>
------
ואחר כך מפשיט התמיד כך, לא ישבור הרגל [אלא] (ל)נוקבו ותולה בו ומפשיט עד שמגיע לחזה. הגיע לחזה חותך הראש ונותנו לכהן, וחותך הכרעים ונותנו לאחר ומשלים ההפשט. וקורע הלב ומוציא דמו וחותך הידים ונותנן לאחר. ועולה לרגל הימנית וחותכה ונותנה לאחר ושתי בצים עמה. ואחר כך קורע הבהמה עד שיגלו המעים ונוטל הפדר ונותנו על הראש מלמעלה על בית השחיטה ונוטל הקר(י)בים ונותנו לאחר. והולך ומדיחן במים. וכל המימות כשרים. אבל לא ביין ולא במזוג ולא בשאר משקין, שנאמר [ויקרא א'], והקרב והכרעים ירחץ במים. והכרס (מניחו) [מדיחו] בבית (ומדיחו) [המדיחין] כל צורכה, והקרבים לא ידיח פחות משלשה פעמים, וידיחם על שולחנות שיש בין עמודים. ונוטל הסכין ומפריש הריאה מן הכבד ואצבע הכבד מן הכבד ולא מזיז הכבד ממקומה. ונוקב החזה ונותנה לאחר. ועולה לדופן ימנית וחותך ויורד עם השדרא. ולא יניח בשדרא עד שהוא מגיע לשתי צלעות רכות וחותכם ונותנם לאחר והכבד תלויה בו. ובא לגרה ומניח בה שתי צלעות מכאן ושתי צלעות מכאן וחותכה ונותנה לאחר והקנה והלב והריאה תלויין בה. ובא לדופן שמאלית ומניח בה שתי צלעות רכות מלמעלה ושתי צלעות רכות מלמטה. וכך מניח בחבירתה. וא''כ מניח בשתי הדפנות ארבע צלעות בזו [וארבע צלעות בזו], וחותכה ונותנה לאחר והשדרה עמה והטחול תלוי בה. ובא לעוקץ וחותכו ונותנו לאחר. ואלו הכהנים המקבלים האיברים יקבלו כסדר הפייס שפי' לעיל. וכך יוליכו אותן, אחד בראש ורגל, הראש בימינו וחוטמו כלפי זרועו (וקריביו) [וקרניו] בין אצבעותיו ובית השחיטה למעלה והפדר עליו. והרגל של ימין בשמאלו ובית עורה לחוץ. שני בשתי ידים, של ימין בימינו ושל שמאל בשמאלו ובית עורן לחוץ. שלישי בעוקץ בימינו והאליה מדולדלת בין שתי אצבעותיו ואצבע הכבד ושתי כליות עמו, ורגל של שמאל בשמאלו ובית עורן לחוץ. רביעי בחזה בימינו וגרה בשמאלו וצלעותיה בין אצבעותיו. חמישי בשתי דפנות, של ימין בימינו ושל שמאל בשמאלו ובית עורן לחוץ. ששי בקריביים נתונים בבזך וכרעים על גביהן מלמעלה. שביעי יוליך עשרון סלת הבלול ברביעית ההין שמן. שמיני יוליך רביעית ההין יין. והסלת לבדה נקראת, מנחת נסכים. ואין צריכה תנופה והגשה ולבונה כשאר מנחות. ואין מביאין נסכים רק מן החולין. ולא ממעשר שיני ובכורים ותרומה. ההין, הוא שנים עשר לוג. והלוג פי' שיעורו בהלכות עירובין. העשרון הוא העומר שהוא שיעור חלה כמו שפי' בהלכות חלה. ואלו שמנה מוליכין יוליכו כך עד הכבש. ונותן כל אחד משאו מחצי כבש ולמטה במערבו, ואחר כך ימלחו האברים. ומנחת הנסכים כמליחת בשר לצלי שמהפך האבר ומולח. ובדיעבד אפילו בגרגיר מלח אחת כשר. לא מלחום כלל וה''ה בשאר קרבנות, חוץ מיין נכסים ודם ועצים, לוקה המקריב, שנאמר [ויקרא ב'], [ו]לא תשבית מלח ברית אלהיך. ועובר עשה מעל כל קרבנך תקריב מלח. ומ''מ הקרבן כשר והורצה, חוץ מהמנחה שהמלח מעכב קומצה, שנאמר, לא תשבית מלח ברית אלהיך מעל מנחתך. המלח בא משל צבור. ובלשכת המלח היו מולחין עורות קדשים ועל גבי הכבש היו מולחין האיברים ובראשו של מזבח מולחין הקומץ והלבונה ומנחות הנשרפות ועולות העוף, כמו שאפ' בע''ה. ובודזין מלח על גבי הכבש ואפילו בשבת, כדי שלא יחליקו ויפלו הכהנים שם בעת הליכתן בעצים למערכה. ואע''פ שהמלח חוצץ בין רגליהן והכבש כיון שאין הולכה זאת עבודה אין לחוש. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ב]</h3>
------
והזוכים באיברים מפשיטים ומנתחים ולא הי' שובר בו את הרגל אלא נוקבו מתוך ערכובו ותולה ומפשיט ויורד עד שמגיע לחזה הגיע לחזה חותך את הראש ונותנו למי שזכה בו (וחותך את הראש ונותנו למי שזכה בו) וחותך את הכרעים ונותנם למי שזכה בהם מרק את ההפשט ר''ל גמר את ההפשט והוא שלוח כל העור קרע את הלב והוציא את דמו חתך את הידים ונותנם למי שזכה בהם עלה לרגל הימני חותכה ונותנה למי שזכה בה ושני ביציו עמה וקורע את הבהמה עד שהיא עומדת גלויה לפניו ר''ל שהמעים והקרבים גלויים לפניו ונוטל הפדר ונתנו על שחיטת הראש מלמעלה נוטל את הקרבים ונותנן למי שזכה בהן להדיחן וכן הכרס והולך ומדיחן בבית המדיחים שנאמר [ויקרא א'] והקרב והכרעים ירחץ במים והכרס מדיחין אותו בבית המדיחין כל צרכו והקרבים מדיחין אותם שלשה פעמים במיעוטה כלומר לפחות אלא שאפשר להוסיף בכל מה שירצה והדחתם על שלחנות של שיש שבין העמודים וכמו ששנינו [שקלים פ''ו ה''ג] י''ג שלחנות היו במקדש שמנה של בית המטבחים שעליהם מדיחין את הקרבים ושנים במערבו של כבש אחד של כסף ואחד של שיש ואותו של שיש נותנין עליו את האיברים ואותו של כסף נותנין עליו כלי שרת ושנים באולם מבפנים אחד של כסף שנותנין עליו את הלחם בכניסתו ואחד של זהב שנותנין עליו ביציאתו הואיל ובעודו בפנים עומד על של זהב שמעלין בקדש ולא מורידין ואחד של זהב בפנים שעליו עומד לחם הפנים תמיד ושאלו בגמ' אף לאיברים ושאר הבשר מפני מה לא עשאום של זהב או של כסף הואיל ואין עניות במקום עשירות ותירצו מפני שמרתיח כלומר שהוא חם וממהר להוציא הבשר נטל את הסכין והפריש את הריאה מן הכבד ואצבע הכבד מן הכבד ולא היה מזיז את הכבד ממקומו נקב את החזה ונותנו למי שזכה בו עלה לדופן הימיני חותך ויורד מן השדרה ולא יגע בשדרה עד שהוא מגיע לשתי צלעות רכות חותכה ונותנה למי שזכה בה והכבד תלוי בה ובא לו לגרה והניח בה שתי צלעות מכאן ושתי צלעות מכאן ונותנה למי שזכה בה והקנה והלב והריאה תלויים בה בא לו לדופן השמאלי הניח בה שתי צלעות רכות מלמעלה ושתי צלעות רכות מלמטה וכך היה מניח בחברתה נמצא מניח בשתיהן ר''ל בשתי הדפנות שתים מלמעלה ושתים מלמטה ארבע צלעות לכל אחת מהן חתכה ונתנה למי שזכה בה והשדרה עם הטחול תלויה בה והיא היתה הגדולה אלא שלאותה של ימין קורין גדולה מפני שהכבד תלוי בה ובא לו לעוקץ חתכו ונתנו למי שזכה בו והאליה ואצבע הכבד (והכבד) ושתי כליות עמו נטל רגל השמאלית חתכה ונתנה למי שזכה בה נמצאו כולם עומדים בשורה והאיברים בידם ועל הדרך הזה מנתחין באיברי כל עולת בהמה וכן בהפשט אלא שבעולת שור מפשיטו בלא תליה כמו שיתבאר במקומו. זהו ביאור המשנה. 
<h3>[חדושי המאירי]</h3>
------
לא היה שובר בו את הרגל. שהטבח שובר הרגל ועושה נקב ברגל [גירסת מלאכת שלמה, יש טבחים ששוברין רגל ועושין נקב ברגל האחר ומעביר וכו'] ומעביר הרגל ששובר מן הארכובה דרך נקב שעושה ברגל האחר ותולה בשני הרגלים ומפשיט. אלא נוקבו מתוך ערקובו [גירסת הרא''ש ז''ל ערקומו במ''ם — מלאכת שלמה]. ברגל שמאלי ועשה נקב בין הגידים לעצם ותלאו ברגל א' וחברו בבכורות [מ' ע''ב] זנב הרגל שאינו מגעת לערקוב [לערקום. כנ''ל]. היה מפשיט ויורד. באמצע בין הבהמה וקצת מן הצדדין עד שמגיע לחזה. חתך את הראש. עם העור שאינה בכלל הפשטה כדאמרי' בפרק ב' דחולין [כ''ז ע''א]. חתך את הכרעיים. ד' הרגלים עד הארכוב'. מירק את ההפשט. גמר כל ההפשט וסילק העור מן הבשר. קרע הלב והוציא את דמו. לפי כשהשה צמא גונחת בשעת השחיטה וממשכת את הדם מבית השחיטה והוא הדם הקרוש הנמצא בלב וה''ל כדם שנשפך ולא נתקבל בכלי ופסול למזבח. נ''ל שמשנה זו אין מקומה כאן אלא אחר אותה משנה דקרעו ונמצא כולו גלוי לפניו דקודם אותו קריעה א''א להוציא את הלב. חתך את הידים. מן הכתפים. לרגל הימני. הוא הירך. למי שזכה בה. הוא הכהן שזוכה בראש ושתי ביציו הניח דבוקים בירך. נטל את הפדר. חלב שעל הקרב. ונתנו על בית השחיטה מלמעלה. לכסות לכלוך דם בית השחיטה ודרש לה מקרא בפ''ב דחולין [שם] דכתיב את ראשו ואת פדרו וערך. הכרס היו מוליכין אותו ללשכת מדיחין. ולא רצו להוציא כל הפרש בעזרה. כל צרכה. בלי קצבה עד שתהא יפה בכל הצורך. מדיחין אותן שלש פעמים במעוטה וכו'. בכלי כמו מעוטן של זיתים מלשון עטיניו מלאו חלב [איוב כ''א]. ול''נ במיעוטה לכל המיעוט ג' פעמים להעביר שירקא דמעיי'. ואית דגרסי במיעוטה של שולחנות שבין העמודים פי' בשולחן קטן שבין העמודים והא דאמרינן במסכת מדות [ל''ז ע''ב] שבלשכת המדיחין מדיחין את הקרבים קרבים דהתם היינו כרס אי נמי התם מיירי בשאר קדשים כדקתני התם ששם היו מדיחין כשהיה להם רוב זבחים היו הולכים ללשכת המדיחין. אבל התמיד היו מדיחין הקרבים על שולחנות. והפריש את הריאה מן הכבד. לפי שהכבד קרב עם הדופן הימני והריאה עם הגרה. ואצבע הכבד מן הכבד. כי אצבע הכבד היתה קריבה עם העוקץ והכליות כמו בשאר קרבנות דכתיב על הכליות יסירנה ופירש''י ז''ל שיהא מעט מן הכבד עם הכליות. ולא היה מזיזה ממקומה. אחר שהפרידן זה מזה אלא מניחן כאן עד שהיה מנתח את האברים ומניח הריאה דבוקה לגרה והכבד עם הדופן ואצבע כבד עם העוקץ. נוקב את החזה. שעושה כמין ארובה שחותך את שומן החזה הרואה את הקרקע מראשי הצלעות ונשאר כמין נקב בין ראשי הצלעות. עד שמגיע לשתי צלעות. אותן שנשארו עם הגרה. ב' צלעות. דבוקות מלמעלה אותן הנשארים עם העוקץ. והיא היתה גדולה. לפי שהשדרה עמה. בא לו לעוקץ. הוא סוף השדרה הסמוך לאליה. נטל את הרגל השמאלית. הנשאר לבדו כשהבהמה היתה תלויה בו. 
<h3>[פירוש הרא''ש]</h3>
------
נוקבו מתוך ערקובו — פי' בלשון ישמעאל קורין לסובך של רגל ערקוב והוא למעלה מן העקב. ויש מפרשין, מקום כף הירך והיינו קפץ העליון פרק העליון ובלעז אנצונא. [הערוך ערך ערקב]. חתך את הכרעים ונתנן למי שזכה בהן. [הערוך ערך כרעגא]. מירק את ההפשט — (יומא ל''ב) (חולין כ''ט) קרצו ומירק אחר שחיטה על ידו למה לי למרק מצוה למרק פי' מצוה להשלים בשחיטה מיעוט סימנים שנשארו שלא ישאר כלום. [הערוך ערך מרקגא]. נטל את הפדר ונתנו על בית שחיטת הראש מלמעלה. [הערוך ערך פדר]. נוטל את הקרבי'. [הערוך ערך קרבגא]. הכרס מדיחין אותה בבית המדיחין — פי' רחץ. [הערוך ערך דחגא]. הפריש את הריאה מן הכבד ואצבע הכבד מן הכבד — פי' היא יותרת הכבד. [הערוך ערך אצבע]. היה חותך ויורד עד השיזרה — פי' הוא הוא העצה כדמתרגמינן ''לעומת העצה'' (ויקרא ג', ט') לקביל שזירתא. בריש עוקצין (פ''א מ''ב) ושזרה של שבולת פי' הוא גב השבולת. ושזרה היא שדרה. 
<h3>[הערוך ערך שזרגב]</h3>
------
[ויקרא א' ו'] והפשיט ונתח, יכול יהא מפשיט אבר אבר ומנתח, תלמוד לומר העולה, מפשיטה כולה ואחר כך מנתחה. [תורת כהנים ויקרא דבורא דנדבה פ''ה ה''א]. תלמוד לומר העולה שמפשיטה כולה קודם נתוח, והיינו נתחים שצריכים הפשט אבל הראש אינו צריך הפשט כדמוכח פרק ב' דשחיטת חולין [כ''ז ע''א] ולכך תנן גבי תמיד [פ''ד דתמיד מ''ב] היה מפשיט והולך עד שמגיע לחזה הגיע לחזה חותך את הראש [והיינו] עם העור, וזהו דרך כבוד שחותך [הראש] תחילה כיון שנקטר תחילה, אבל לאחר הפשט כולו, דרך בזיון היה להפריש הראש מן העור, וגם קודם שהפשיט עד החזה לא היה חותך את הראש שגם זה דרך בזיון שהיה נראה שרוצה לנתח כולו בלא הפשט. 
<h3>[פירוש ר''ש משאנ''ץ]</h3>
------
[ויקרא א' ח'] וערכו בני אהרן הכהנים את הנתחים, מה תלמוד לומר את הראש ואת הפדר, מלמד שאין הראש והפדר מתנתחים, דבר אחר שיהא פורש את הפדר על בית השחיטה שהוא דרך כבוד של מעלה. ומנין שהראש והפדר קודמין לכל האברים, תלמוד לומר את ראשו ואת פדרו וערך הכהן אותם, מלמד שהראש והפדר קודמין לכל האברים. [תורת כהנים ויקרא דבורא דנדבה פ''ו ה''ב]. מלמד שאין הראש והפדר מהנתחים קשיא לן הא דכתי' [ויקרא א' ו'] ונתח אותה לנתחיה ודרשי' [פרק ה' ה''ז] אותה לנתחיה ולא נתחיה לנתחים ואם כן מאי איריא ראש ופדר אפי' שאר איברים נמי אין מנתחים [אותן] לשנים, ותו קשיא לן הא דאמרי' ביומא [כ''ו ע''ב] פר קרב בכ''ד העוקץ והרגל העוקץ בשנים והרגל בשנים וכן שאר הנתחים שיש מהם מתחלקים לשלשה והא בעולת בן בקר נמי דרשי' [פרק ה' ה''ז] אותה לנתחיה ולא נתחיה לנתחים, ואסתברא לן דהנך נתחים דתמיד דחשבינן להו בחד חד לאו משום משמעתא דקרא קא חשבינן דאם כן בבן בקר נמי הכי הוו אלא כפי מנהג הקצבים שהיו באותו הפרק שהיו מקצבים אותם כך לשולחנות המלכים או לבעלי הסעודה כך חלקו אותם וכך היה מנהגם כמו שחשבו אותם בששה במשנת תמיד [פרק ד'] לטלה וכמו שחשבו אותם במשנת יומא [כ''ו ע''ב] לפר בכ''ד. וכפי המנהג נקראו נתחים וקאמר שלא ישנה [מן] המנהג ולא יחלק הנתחים לחלוקה אחרת וכל הנתחים נתלו במנהג חוץ מן הראש והפדר שאע''פ כי ראש השור הגדול מתחלק לכמה חלקים וכן החלבים מתחלקים לכמה חלקים אפי' הכי התורה אמרה כי הראש והפדר לעולם אינן מנתחים כי לכך חלק אותם משאר נתחים שהרי הראש והפדר בכלל כל הנתחים היו ולמה הוציאם מכללם לומר לך אפי' בשור הגדול שהראש מתנתח לכמה חלקים הלחיים לחלק אחד והראש לחלק אחד והלשון לחלק אחד והחלב מתחלק לכמה חלקים כאן יהיו שלימים וכן שנינו במשנת יומא [שם] הראש והרגל הראש באחד והרגל בשנים. [פירוש הראב''ד מכת''י]. לימד שאין הראש והפדר מנתחים כלומר אפילו הם של שור, א''נ אינן נחשבין כשני נתחים להוליכם למזבח בשתי ידים אלא כורך את הראש בחלב ומוליכו בידו אחת. ויש גורסים מלמד שאין הראש ופדר מן הנתחים והיינו נמי [שאין] נחשבים שני נתחים. שיהא פורס את הפדר על בית השחיטה וזהו דרך כבוד שהוא מלוכלך בדם התמצית וגם אין להדיחו משום דלא אמר הכתוב לרחוץ אלא קרב וכרעים אבל לת''ק אין צריך לפרוס חלב [ע]ל בית השחיטה. 
<h3>[פירוש ר''ש משאנ''ץ]</h3>
------
[ויקרא א' י''ג] והקרב ירחץ והכרעים ירחץ, אפילו נתערבו קרבי עולה בקרבי עולה קרבי עולה בקרבי תמורה, יכול אפילו נתערבו בפסולין, תלמוד לומר והקרב, אוציא את שנתערב בפסולין ולא אוציא את שנתערב בקדשי קדשים ובקדשים קלים, תלמוד לומר [פס' ט'] וקרבו. [תורת כהנים ויקרא דבורא דנדבה פ''ו ה''ו]. והקרב ירחץ וכו' בבן צאן כתיב [א' י''ג] ומשום דמייתר דריש נמי ריבוייא. [פירוש הראב''ד מכת''י]. [ו]הקרב ירחץ בפ' ד' דמס' תמיד [ל''א ע''א] תנן הכרס מדיחין אותה בבית מדיחין כל צרכה, לשכה היא ששמה בית מדיחין כדאמרי' במדות [פ''ה מ''ג] ולפי שהיא מלאה טנופת היו צריכים לרחצה היטב במקום הצנוע, הקרבים פעמים מדיחין אותן ג' פעמים, שאין הטינוף יוצא כולו, במעוטה בקטנה של שלחנות, שלחן קטן שבהן חקוק ומשופע לתוכו קצת להשים בו מעים לרחצן, וח' שלחנות היו כדאמרינן התם בגמ' [תמיד ל''א ע''ב] ובמדות תנן לשכת מדיחים שהיו מדיחין שם קרבי קדשים והיינו נמי כרס דקתני בתמיד, א''נ כשקרבנות מרובים היו מדיחין שם כל קרבי קדשים. יכול אפי' נתערבו בפסולין בקרב[ים] של בעלי מומין ורובע ונרבע ושאר פסולי קרבן כמו כן ירחצם ואח''כ ישרפם בבית הדשן. ולא אוציא את שנתערב בקדשי קדשים בקרבי חטאת שאינן קריבין על המזבח ובפ' התערובת [זבחים ע''ז ע''א] איברי חטאת שנתערבו באיברי עולה דנפקי לבית השריפה וממעט להו מאותם [ויקרא א' י''ב] לענין הקרבה, והכא ממעטן מרחיצה. 
<h3>[פירוש ר''ש משאנ''ץ]</h3>
------
אמר רב יהודא אמר שמואל חלב שעל המסס ובית הכוסות אסיר וענוש כרת וזהו חלב שעל הקרב וחלב היותרת, דהיינו שמונח תחת הקרום אסור מן התורה, שכל שומן בהמה השווה ליקרב בשור וכשב ועז אסור, שהרי חלב דפנות אסרנו אם לא מפני [שאינו] (ש)כשר ליקרב אלא בעולה שכולה כליל, כדתניא [לעיל] ויותרת [הוא הנקרא איבד''ש בלע''ז] הוא הבשר המחלק וחוצץ בין ריאה לכבד, וכן פירש''י ז''ל בפירו' חומש יותרת איבד''ש בל''ש. ויש (מתירין) [מסירין] הקרום שבו ואוכלין השומן המעורב בבשר היותרת שתחת הקרום מטעם חלב שהבשר חופה אותו. ואומר אני שבוש הוא בידם, שבשר חופה אותו אינו מותר כי אם בכסלים וכליות דכתיב בהן על למעוטי תוך, אבל ביותרת דלא כתיב ביה על לא שרינן תוך דידיה ואסור אחרי שהוזכר באימורי שלמים ואין לדקדק היתר מדאמרינן בשלהי כל הבשר [קי''ז א'] אמר ליה רב מרי לרב זביד ואי אליה איקרי חלב תתסר באכילה אמר ליה עליך אמר קרא כל חלב שור וכשב ועז לא תאכלו השוה בשור וכשב ועז דמשמע דרב מרי היה סובר דלא דרשינן שוה ליקרב אלא אעפ''י שאינו קרב אלא בכשב מיתסר ואפ''ה אי לאו משום דאיקרי חלב לא הוה סליק אדעתיה דתיתסר אליה חלב היותרת נמי לא שנא מאחר דלא אשכחינן דאיקרי חלב אעפ''י שקרב באימורין שרי הבא לדקדק דקדוק זה לא כיון דהתם רב מרי נמי הוה ידע דלא מיתסר אלא בשוה ליקרב, הלכך לא היה רוצה לאסור אלא מטעם דאיקרי [חלב] אבל לא היה סובר שמיעט הכתוב להתיר דשווה ליקרב ללמד על עצמו בא לאסור שווה ליקרב ולא להתיר שאינו שוה ליקרב, הלכך אסרינן אליה אעפ''י שאינה שוה מטעם דאיקרי חלב, והשיב לו רב זביד דמיעוט הוא דהכי אמר רחמנא שוה ליקרב אסור שאינו שוה ליקרב מותר הלכך אע''ג דאקרי חלב (אסור) [שריא] שהרי מיעט הכתוב להתיר. ובערוך בערך אצבע פי' יותרת הכתו' אצבע הכבד והוא הנזכר במסכת תמיד [פ''ד מ''ג] וקורין פוציט בלע''ז והוא חתיכת כבד קטנה הנכפלת על הכבד. ואני לפי מה שפירשו רבותי איבד''ש פירשתי. 
<h3>[יראים סימן מ''ז]</h3>
------
מתני', נוקבו מתוך ערקובו, [צ''ל] נוקבו מתחת ערקובו. תיבת מתוך נמחק. בבית המדיחין ומדיחין אותה כל צרכה, [צ''ל בבית המדיחין כל צרכה] תיבת ומדיחין ל''ש ותיבת אותה נמחק. שלש פעמים במעוטן על שולחנות, [צ''ל] שלש פעמים במעוטה על שולחנות, אות ן' נמחק. [שבין] העמודים, גירסת ר''ש שבבית המטבחיים. נוקב את החזה, [צ''ל] נקב את החזה, אות ו' נמחק. ב' צלעות דקות חתכה, [צ''ל] ב' צלעות רכות חתכה, תיבת דקות נמחק. למי שזכה בה הקנה והלב, [צ''ל] למי שזכה בה והקנה והלב. מניח שתים שתים, [צ''ל] מניח בשתיהן שתים שתים. 
<h3>[שיטה מקובצת]</h3>
------
מפרש ד''ה לא היה שובר בו את הרגל וכו', מתחיל הפשטו היה קרב הראש העוקץ והרגל ושתי דפנות וידים והחזה. [צ''ל] מתחיל ואמרינן ביומא דדרך הפשטו היה קרב כיצד הראש והרגל והעוקץ ושתי דפנות והידים והחזה. ד''ה מירק והפשיט וכו', שחיטה ידו על כלומר. [צ''ל] שחיטה על ידו כלומר, תיבת על נמחק. ד''ה נטל הפדר וכו', בית השחיטה קתני בית השחיטת הראש כשהיה. [צ''ל] בית השחיטה ולא קתני בית שחיטת הראש ותו לא לאשמועינן כשהיה. ד''ה נטל את הקרביים ונותנן למי שזכה בהן להדיחן, ולהסיר. [צ''ל] נטל את הכרס ונתן למי שזכה בה להדיחה ולהסיר. ד''ה וידיחו אותו בבית המדיחין, ומדיחן. תיבת ומדיחן ל''ש. שם, הדחה שיש כרס שיש בה טינופת. [צ''ל] הדחה שלש פעמים לפי שיש מי שיש בה טנופת, תיבת כרס נמחק. ד''ה מדיחין אותן ג' פעמים, (בכך לכל) במיעוטן. [צ''ל] מדיחין אותן ג' פעמים בכך לכל במיעוטה, אות (כ''ג) [נ'] נמחק. שם, שבין העמודים על אותו היו מפשיטין. [צ''ל] שבין העמודים שעל אותן היו מפשיטין, אות ו' נמחק. שם, כ''ד לשולחנות ד' שולחנות לעמודים כו' הננסין. [צ''ל] כ''ד מן הטבעות לשולחנות ד' מן שולחנות לננסין, תיבת להעמודים כו' ואות ה' נמחק. שם, לכך קבעו זה לזה מקום. ונטל את הסכין. [צ''ל] לכך קבעו לזה מקום ולזה מקום. הס''ד, ומה''ד נטל את הסכין. ד''ה ואצבע הכבד מן הכבד וכו', הכבד כשחותכים את הכבד ומפרידין. [צ''ל] הכבד הכבד כשחותכים אצבע הכבד ומפרידין, תיבת את נמחק. ד''ה ונתנו למי שזכה בו עלה לדופן הימני היה חותך ויורד עד השדרה וכו'. תולה הכבד לא היה. [צ''ל] תולה הכבד ולא היה. שם, היתה כבידה (היה). עד. [צ''ל] היתה כבידה עד, תיבת היה נמחק. 
<h3>[שיטה מקובצת]</h3>
------
<h2> ל''א ע''ב.</h2>
[ויקרא א' ח'] וערכו בני אהרן, יכול מאה, תלמוד לומר וערך הכהן אותם, אי וערך הכהן אותם יכול יהא כהן אחד עורך את כל האברים, תלמוד לומר וערכו, הא כיצד, כהן אחד עורך שני אברים, וכמה הן אברים, עשרה ואחד בקרביים, נמצא טלה עולה בששה דברי רבי ישמעאל. רבי עקיבא אומר וערכו שנים, בני אהרן שנים, הכהנים שנים, מלמד שהטלה עולה בששה. [תורת כהנים ויקרא דבורא דנדבה פ''ו ה''א]. וערכו בני אהרן יכול מאה וכו' פי' גוזמא הוא דקאמר, יכול שאם היו שם מאה אברים יערכו אותם מאה כהנים ת''ל וערך אבל לתמיד אחד ודאי לא משכחת להו מאה דהא אמרינן [פרק ה' ה''ז] ולא נתחיה לנתחים. מלמד שהטלה עולה בששה כהנים פי' התמיד לבדו חוץ מן הסלת והחביתין והיין כדאית' במשנת תמיד [פרק ד']. ואי קשיא לך האי קרא בבן הבקר כתי' ותנן ביומא [כ''ו ע''ב] פר קרב בכ''ד הכי מתרץ לה התם [כ''ז ע''א] מדכתיב בהאי קרא על העצים אשר על האש וכו' אי זהו דבר שנאמר בו עצים ואש ומזבח הוי אומר זה טלה של שחר כלומר מדכתי' על העצים אשר על האש אשר על המזבח משמע אותן עצים ואש ומזבח שנזכרו במקום אחר וזהו מה שנזכר בפרש' צו את אהרן [ו' ג'] על ענין התמיד. [פירוש הראב''ד מכת''י]. יכול כהנים מאה כלומר כהנים הרבה, ואין לומר מיעוט וערכו שנים שהרי כתיב וערכו בני אהרן דמשמע הרבה בני אהרן עורכים. כהן אחד עורך שני איברים כדכתיב וערך הכהן אותם מיעוט אותם שנים, ומעתה וערכו דכתיב על איברים הרבה. וכמה הם איברים עשרה שצריכים ה' כהנים שכל אחד עורך שני איברים ואחד בקרביים נמצא טלה עולה בששה כו'. וא''ת ומנא לן דבטלה מיירי, בירושלמי [ספ''ב דיומא] יליף מג''ש נאמר כאן עריכה ונאמ' להלן וערך הכהן אותם מה עריכה שנאמ' להלן בתמיד של שחר הכתוב מדבר אף עריכה שנאמ' כאן בתמיד של שחר הכתוב מדבר. ובפ''ב דיומא [כ''ז ע''א] דריש האי וערכו למילתא אחרית' והתם [יומא כ''ו ע''א, תמיד ל''ב ע''א] פלוגתא איכא מאן דאמר דכהנים שהעלום על הכבש מעלין מעל הכבש למערכה, ואיכא מאן דאמר כהנים אחרים מעלין לגבי מערכה. 
<h3>[פירוש ר''ש משאנ''ץ]</h3>
------
[ויקרא א' י''ב] ונתח אותו, כשר, לא הפסול. אותו, אותו לנתחיו ואין נתחיו לנתחיהם. ואת ראשו ואת פדרו [וערך הכהן], מלמד שהראש והפדר קודמין לכל האברים. וערך הכהן אותם, כסדרן. [תורת כהנים ויקרא דבורא דנדבה פ''ז ה''ג]. וערך הכהן אותם כסדרן פי' זהו שדרש למעלה [פרשתא ד' הי''ב] שלא [יהא] זורק [ורובג] אלא זורק ועורך וזהו כסדרן כלו' האברים יהיו מסודרים ומיושבין על המערכה יפה. [פירוש הראב''ד מכת''י]. וערך אותם כסדרן פי' הרב ר' הלל עורכן כסדר ששנינו במס' תמיד [פ''ד] הראשון בראש וברגל וכו', עוד יש לפרש כסדרן כדתני לעיל [פרשתא ד' הי''ב] שלא יהא זורק ורובג על המזבח. 
<h3>[פירוש ר''ש משאנ''ץ]</h3>
------
הראש בימינו וחרטומו כלפי זרועו — פי' פיו של עוף ושל בהמה ושל סנדל נקרא חרטום ובלשון ישמעאל כרטום. [הערוך ערך חרטום]. השישי בקרביים הנתונים בבזך. תרגום כף בזך. 
<h3>[הערוך ערך בזך]</h3>
------
וחרטומו כלפי זרועו. פי הבהמה נקרא חרטום. וכן פירש בערוך [ערך חרטום]. וקרניו בין אצבעותיו. מפני שגב הראש היה הופך כלפי כף ידו, על כן היו הקרנים למטה בין אצבעותיו, כדי שיחזיק בו בטוב שלא יפול. ובית עורה לחוץ. כלומר מקום החתך היה הופך לבין שתי אצילי ידיו. ובית עורה לחוץ כי זהו דרך כבוד של מעלה. מדולדלת בין אצבעותיו. כמו [חולין קכ''ז ע''א] האבר והבשר המדולדלין בבהמה, דבר שאינו מחובר רק תלוי נקרא מדולדל. ולפיכך היה מניחו תלוי בין אצבעותיו, מפני שהוא ארוך יותר מפס ידו, ועל כן ראש העוקץ שהוא עב היה מניח מלמעלה בין אצבעותיו, וראשו האחד למטה היה תלוי, כדי שלא יעכבו ויוכל להחזיק על פס ידו גם אצבע הכבד ושתי כליות עמו. וצלעותיה בין אצבעותיו. וכל דבר הארוך היה מניח תלוי בין אצבעותיו. וטעם זה שייך כמו כן לגבי הקרנים. התשיעי ביין. וכן שנינו בפ' שני דמס' יומא [כ''ו ע''ב] שהתמיד היה קרב בתשעה. מחצי כבש ולמטה במערבו. כל מה שהיו יכולין להקריב האברים לצד מערבו של מזבח היו עושין, כי היכי דקרינן ביה לפני ה' טפי. כדי שילכו דרך מערבו של כבש ויעלום למזבח אחר שיפיסו מי הוא זה שיעלה האברים למזבח. ובתוספות צרפת [סוכה נ''ד ע''ב ד''ה דתניא] מקשים ממתניתין דשקלים [פ''ח מ''ח] ובשלהי פרק החליל [סוכה שם] מייתי' לה. אברי תמיד ניתנין מחצי כבש ולמטה במזרח ושל מוספין במערב ושל ראש חדשים על כרכוב המזבח. ובפרק החליל פירש בקונטרס דאע''ג דאיכא ספרים דגרסי בהו אימורי תמיד, לאו דוקא אמורים אלא ה''ה אברים. אלמא דבמזרח ניתנים והכא קתני דבמערב ניתנין. אי לאו דבקונטרס מפרש לשם דאברי תמיד קאמר היה נראה לומר דלאו אאברי תמיד טהורים קאמר, אלא אאותם שנטמאו בפנים, וכדאיתא התם [שקלים פ''ח מ''ז] לעיל מינה בההוא בבא דפליגי התם ר' עקיבא ורבנן, ובהנהו הוא דקתני שהיו ניתנין ונשרפין במזרח ושל מוספין במערב ושל ראש חדשים על כרכוב המזבח. אבל אין צריך לכל זה, דבשתי סדרי משנה שבידי לא גרסי' הכי אלא הכי גרסינן בהו שניתנין במערב וכדקתני הכא במתניתין דתמיד. ולפי אותן סדרי משניות דגרסי במזרח מצינן למימר דמתניתין דתמיד דהכא דקתני שהיו ניתנין במערב רבי חנניא בן עקשיא היא דאית ליה הך סברא דניתנין במערב וכדאיתא בתוספתא דשקלים [פ''ג ה''ג]. ולשם במערבו של כבש מלחום, ואח''כ ירדו ובאו ללשכת הגזית. 
<h3>[פירוש הראב''ד הנדמ''ח]</h3>
------
חרטומו, פיו. כלפי זרועו, של מוליך. קרניו, אוחז בין אצבעותיו. בית עורה, לחוץ מקום חתך כלפי המוליך, ומה שהיה כנגד העור המופשט לחוץ. של ימין בימינו, יד של ימין בימין הכהן. עוקץ הזנב, והאליה קודיל בלע''ז, מדולדלת, תלוייה על ידי ב' צלעות שעמה, מדולדלת תלויה כמו בהעור והרוטב [חולין קכ''ז ע''א] המדולדלין. צלעותיה, צלעות רכות שאמרנו. בזך, כף גדולה. בסולת, למנחת נסכו של תמיד. חביתים, כהן גדול שבכל יום. ביין, ליתן בספלים. בזך, כף תרגום [במדבר ז'] בזך. במערבו, של כבש. מלחום, על כל קרבנך תקריב מלח [ויקרא ב'], הופכו ומולחו הופכו ומולחו כדאיתא במנחות [כ''א ע''ב]. לקרות את שמע, הקורא עם אנשי משמר לא יצא מ[פני] שמקדימין [יומא ל''ז ע''ב]. 
<h3>[שיטה לרבינו שמואל ב''ר יצחק]</h3>
------
נמצאו כולם עומדין בשורה והאיברים בידם, הראשון בראש וברגל, הראש בימינו וחוטמו כלפי זרועו וקרניו בין אצבעותיו ובית שחיטתו למעלה והפדר עליה והרגל של ימין בשמאלו ובית עורו לחוץ (תמיד ל''א ב'). ותניא בפרק גיד הנשה (חולין צ' ב') שגיד הנשה של עולה חולצו מן הירך ונותנו על התפוח. השני בשתי ידים של ימין בימינו ושל שמאל בשמאלו ובית (עורו) [עורן] לחוץ, השלישי בעוקץ וברגל. העוקץ בימינו והאליה מדולדלת בין שתי אצבעותיו ואצבע הכבד ושתי הכליות עמו והרגל של שמאל בשמאלו ובית עורו לחוץ, הרביעי בחזה ובגרה, החזה בימינו והגרה בשמאלו וצלעותיו בין שתי אצבעותיו, החמשי (בבזך) בשתי דפנות של ימין בימינו ושל שמאל בשמאלו ובית עורן לחוץ, הששי בקרביים הנתונים בבזך וכרעים מלמעלה על גביהן, השביעי בסלת הנסכים, השמיני (ביין) [בחביתים], והתשיעי (בחביתים) [ביין] (המשך המשנה שם). שנינו במסכת יומא בפרק בראשונה (כ''ו ב') בד''א שהיה כבש או עז אבל אם היה איל הקרביים בשנים והסלת בשנים והיין בשנים, עוד שם הפר קרב בעשרים וארבעה. כיצד הראש באחד שנים לרגל ימין שנים לעוקץ שנים לרגל שמאל החזה באחד והגרה בשלש שתי הידים בשנים והדפנות בשנים והקרביים והיין והסלת בשלשה שלשה הרי עשרים וארבעה. בד''א בעולת ציבור אבל בעולת יחיד אם רצו להוליך נתחיה בפחות מאלו או ביותר מוליכין (לשון רמב''ם מעשה הקרבנות פ''ו הי''ט). הפשטן וניתוחן של אלו ואלו שוין וכשרין בזר (יומא שם). 
<h3>[סמ''ג עשין סימן ק''פ]</h3>
------
המשנה השניה והכונה בה השלמת ענין איברי התמיד להודיע כמה כהנים צריכים להולכתם והוא שאמר הראשון בראש וברגל הימני הראש בימינו וחוטמו כלפי זרועו וקרניו בין אצבעותיו ובית השחיטה למעלה והפדר נתון עליה והרגל הימני בשמאלו ובית עורה לחוץ השני בשתי ידים ימנית בימינו ושמאלית בשמאלו ובית עורן לחוץ ופירוש בית עורן הצד שמפשיטין ממנו העור השלישי בעוקץ וברגל השמאלי העוקץ בימינו והאליה מדולדלת בין אצבעותיו ואצבע הכבד ושתי כליות עמו ורגל השמאלי בשמאלו ובית עורו לחוץ הרביעי בחזה ובגרה החזה בימינו והגרה בשמאלו וצלעותיה בין אצבעותיו החמשי בשתי הדפנות הימנית בימינו והשמאלית בשמאלו ובית עורן לחוץ הששי בקרבים נתונים בבזך ר''ל קערה גדולה וכרעים על גביהן השביעי בסלת השמיני בחבתים התשיעי ביין וכל זה הוא בתמיד שהוא טלה אבל בשאר עולות אם הם של איל צריכין כהנים יותר ממנין זה ובשור צריכים יותר מן האיל וכבר ביארנו הכל בשני של יומא וכן דברים אלו כלם בעולת צבור אבל של יחיד אין לדבר קצבה אלא כמו שירצו הן או בפחות או ביותר ואמר אחר כן שאחר שנטל כל אחד את האבר שזכה בו נותנין אותם מחצי כבש ולמטה במערבו וגדולי המחברים כתבו בה במזרחו ולא ידעתי למה ואחר כך מולחין שם את האיברים והתבאר באחרון של עירובין [ק''ד ע''א] שבוזקין מלח על הכבש שלא יחליקו רגליהם ואחר שהעלו אותם לכבש מתכנסין כלם ללשכת הגזית לקרוא את שמע על הצד שיתבאר בסמוך. 
<h3>[חדושי המאירי]</h3>
------
וחרטומו. פיו. והפדר נתון עליה. לכסות את הדם. בשמאלו. משום דהולכת אברים למזבח הוה עבודה דלא מעכב כפרה לכך אין צריכה ימין ולכך מוליך ב' אברים בשתי ידיו ונושא האבר החשוב בימין וא' בשמאל. ובית עורה לחוץ. מקום הסמוך לעור הוא לצד החוץ כלפי מעלה ומקום החתך על פס ידו. בבזך. קערה כף תרגומו בזיכא. וכרעים ע''ג. דכתיב והקרב והכרעים ירחץ במים והקטיר המזבחה. מחצי כבש ולמטה. אבל לא מחציו ולמעלה פן יטעה ויבא להקטירם קודם שילכו ללשכת הגזית לקרוא ק''ש ולהתפלל. א''נ הרחיקם מן המזבח כדי שתהא העלתם למזבח חשובה בעיניהן דאיכא מ''ד דצריכין פייס. והא דאמרינן בפרק החליל [סוכה נ''ד ע''ב] בחלבי תמיד שמולחם במזרחו של כבש מחציו של כבש ולמטה ובשל מוספין במערב לפי שבשבת (גם) יש מוסף והוא עיקר חובת היום היו מסדרין המוסף במערב כלפי שכינה והתמיד במזרח. ומלחום. כדכתיב על כל קרבנך תקריב מלח. לקרוא את שמע. ולהתפלל רצה קודם הקטרה שיהא קרבן ריח ניחוח. גמ'. משום בזיון קדשים. שכן דרך נושאי טלאים למכור. בחוקי [העמים]. שכן דרכם לקשור כשמקריבין. א''ב דכפתי' בשיראי או בהוצא דדהבא. בחוטין של זהב משום בזיון קדשים ליכא משום חוקי צדוקי ובייתוס איכא. תנן התם. במס' שקלים [פ''ו מ''ד] ואגב דאמר לעיל משום דכפתי' בהוצא דדהבא ליכא משום בזיון קדשים פריך דליעבד שלחנות של זהב. א)אר''י מתניתין דשקלים שמדיחין הקרבים הא דאמרינן שמדיחין הקרבים בלשכת המדיחין היינו הכרס. נותנין האברים. של קרבן יחיד אבל תמידין ומוספין הכהנים הזוכים באברים מקבלין אותן מיד המנתח ומוליכין אותן לכבש ומניחין אותן מחצי כבש ולמטה אבל קרבן יחיד פעמים שכהן אחד מקריב עולה לבדו ומניח את האברים על השולחן עד שמעלין זה אח''ז. ועל של כסף כלי שרת. אותן צ''ג כלים שהוציאו מלשכת הכלים. על של כסף נותנין לחם הפנים. בכניסתן כשהיו אופין אותן מע''ש היו נותנין אותן על השולחן עד למחר עד שיסדרו אותן על השולחן בהיכל ולמ''ד אפייתן דוחה שבת אחר אפייתן מסדרין אותן על השולחן עד שמגיע זמן סידורן. מעלין בקדש ולא מורידין. בפרק שתי לחם [מנחות צ''ט ע''א] דרש לה מקרא. וכיון שסולקהו משולחן של זהב לא יורידהו לתת לשולחן של כסף. מפני שמרתיח ומחמם את הבשר ומתקלקל. ובירושלמי פריך והלא לא היה מסריח בשר קודש מעולם ומשני אין מזכירין מעשה נסים כלומר אניסא לא סמכינן. כנגד היום. במקום שיאיר היום. עשרה דברים. משום דאיירי בשמש קבעה לה גם זו. [פירוש הרא''ש]. א) נ''ל שצ''ל ואיירי מתניתין דשקלים בשאר הקרבים והא דאמרינן הכא שמדיחין הקרבים בלשכת כו'. 
<h3>[חשק שלמה על פי' הרא''ש]</h3>
------
[יומא מ''ח ע''ב] הולכה בשמאל מהו, כגון הולכת איברים לכבש והולכת קטרת למזבח או לפניי ולפנים. הכף, של קטרת בשמאלו. דתנן, במסכת תמיד [ל''א ע''ב] בהדיא דהולכה בשמאל הואי. הרגל של ימין, עם הירך היה מוליך בשמאלו לכבש. ובית עורה לחוץ, כלומ' מקום החתך היה כלפי הכהן שאין דרך כבוד שיהא נראה החתך לחוץ. בהולכה דלא מעכבא כפרה, כגון הולכת איברים לכבש לא מעכבא, שאם רצה לנתח סמוך לכבש עושה, אבל הולכה מכבש למזבח מעכב, והולכה דקטרת ביום הכיפו' מעכבא נמי כפרה דכת' והביא, וזהו נמי לח''ע. ט''ן וח''מ הולכה תמיד איפשר בלא הולכה שיכול להעמיד בני אדם ממקום הניתוח עד המזבח ונותנין זה לזה עד שיגיע למזבח, הולכת קטרת ביום הכיפור' מעכבא כפרה דאי איפשר להעמיד כהנים עד בית קדשי הקדשים שאין נכנס אלא כהן גדול. קמ''ל, ואת הכף בשמאלו אפי' הליכה דמעכבא, וכן יושב וכן שמאל פסול, וכן יושב דבענן שעומד דכת' לעמוד לשרת, בכל הני דאיבעי ליה למיעבד להו בימין ומעומד. 
<h3>[פירוש רבינו אליקים — יומא]</h3>
------
תביאנה, לפני המוספים, כשהוא אומר תקריב, אף לאחר הנסכים. [תורת כהנים צו פ''ד ה''ו]. תביאנה לפני המוספין. תביאנה קרא יתירה הוא. תקריב אף לפני הנסכים והכי אית' נמי בתמיד [ל''א ע''ב] ובמס' יומא [ל''ג ע''א] ומפרש טעמא ביומא [ל''ד ע''א] עולה ומנחה, וחבתים שם מנחה, ומשום הכי קרבי חבתים בתר מנחת נסכים ומנחת נסכים בתר אברים. [פירוש הראב''ד מכת''י]. תביאנה לפני המוספין כלומר מצוה להביא מנחת חביתין קודם המוספין. תקריב אף לפני הנסכים לנסכי התמידין. בפר' אמ' להם הממונה במס' יומא [ל''ג ע''ב ל''ד ע''א] גרסינן לדרשה אחרת [איברים למנחה] דתניא מנין שלא יהא דבר קודם לתמיד של שחר שנאמר וערך עליה העולה ואמר רבא העולה עולה ראשונה, מנחה לחביתין עולה ומנחה, חביתים לנסכים שום מנחה, ונסכים למוספין זבח ונסכים וכו' וכן תנן במס' תמיד [ל''א ע''א] ובפ''ב דיומא [כ''ה ע''א] הסלת והחביתין והיין. 
<h3>[פירוש ר''ש משאנ''ץ]</h3>
------
ואחר כך מתקבצין ומפיסין לידע מי מעלה אברים מן הכבש למזבח. ואחר מעלה כל איש לפי מה שזכה הנתחים. ומסירין גיד הנשה שם בראש המזבח ומשליכין אותו על גבי הדשן שבאמצע המזבח וזורק כל האיברים על האש, שנ' [דברים י''ב], הבשר והדם. כשם שהדם בזריקה כך כל האיברים בזריקה. ואחר שזורקן חוזר ועורכן על האש, שנאמר [ויקרא א'], וערך הכהן אותם. ומקטיר אפילו צמר שבראש [וה]עצמות והגידים והקרנים והטלפים בזמן שהן מחוברין, שנ' [שם] הכל. פרשו, לא יעלו, שנ' הבשר והדם. אבל פקעו כלן מעל המזבח, וכן גחלת שפקעה לא יחזיר. אבל אברים שפקעו ויש בהן ממש אחר חצי הלילה יחזיר. נתחרך הבשר ויבש עליהן ופקעו קודם חצות יחזיר, לאחר חצות לא יחזיר. אברים שצלאן ואחר העלן למזבח, אין בהן משום ריח ניחוח. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ג]</h3>
------
[ויקרא א' י''ג] והקריב הכהן את הכל לכבש. [תורת כהנים ויקרא דבורא דנדבה פ''ז ה''ה]. והקריב הכהן את הכל לכבש דאי בהקטרה הכתיב והקטיר המזבחה. [פירוש הראב''ד מכת''י]. והקריב הכהן את הכל לכבש דבעי כהונה להולכת איברים לכבש ובספ''א דזבחים [י''ד ע''ב] יליף מינה דהולכת דם למזבח בעיא כהונה ובמס' תמיד [ל''א ע''ב] תנן הלכו ונתנום מחצי כבש ולמטה במערבו ומלחום שם. ובפ' הקומץ רבה [מנחות כ''א ע''ב] אמר ששם היה המלח נתון. 
<h3>[פירוש ר''ש משאנ''ץ]</h3>
------
[שבת נ''ד ע''א] לא עקוד ולא רגול גמ' אמר רב יהודה 
עקד — עקידת יד ורגל... רגול — שלא יכוף ידו על זרועו ויקשור וכו'. [הערוך ערך עקד א]. לא עקוד ולא רגול — פירשנו בערך עקד. 
<h3>[הערוך ערך רגל ב]</h3>
------
[שבת נ''ד ע''א] מתני' ובמה אינה יוצאת לא יצא הגמל במטוטלת לא עקוד ולא רגול וכן שאר כל בהמה לא יקשור גמלים זה לזה וימשך אבל מכניס חבלים בתוך ידו ובלבד שלא יכרוך, תנא לא יצא הגמל במטולטלת התלויה בחוטרתו שיכנס בו הרוח אבל יוצא הוא בזנבו הקשורה בחוטרתו שלא תכנס בו הרוח, אמר רבה בר ר''ה יוצא הגמל במטולטלת הקשורה לה בשלייתה, ולא עקוד אמר רב יהודא עקוד עקידת יד ורגל כעקידת יצחק בן אברהם רגול שלא יכוף ידו ע''ג זרועו ויקשור תנ''ה ולא יקשור גמלים זה בזה מ''ט אמר רב מנשה משום דמחזי כמאן דאזיל לחינגא, פי' שוק גדול, שלא יהו אומרים פלוני יצא לשוק לעשות מלאכתו, אבל מכניס חבלים לתוך ידו ובלבד שלא יכרוך אוקימנא עד כאן לא שנינו אלא לענין כלאים וה''ק ובלבד שלא יכרוך ויקשור שנמצאת כריכה וקשירה כעין שתי תכיפות אמר שמואל ובלבד שלא יהא אפסר יוצא מתחת ידו טפח כלומר שלא ישלשל האפסר מתחת ידו כדי כריכה, והא דתניא ובלבד שיגביה אפסר מן הקרקע טפח אוקימנא בחבלא דביני ביני כלומר שלא יהא האפסר ניתן בראש הבהמה וראש האפסר ביד האדם המושך הבהמה ואותו דביני ביני יגביהנו שלא יהא קרוב לקרקע טפח וכן הלכה. 
<h3>[העתים סימן רי''א]</h3>
------
גמר' תנא יד ורגל כעקידת יצחק בן אברהם. כלומר יד ורגל בפני עצמן מעקדין, ויד ורגל השני כמו כן מעקדין בפני עצמן כעין עקידת יצחק. ויש לפרש דבשביל כך לא היו כופתין שתי ידים בפני עצמן ושתי רגלים בפני עצמן, מפני שהיה מפרפר, כי אז יש לו כח לפרפר יותר ממה שכשמעקדין יד ורגל בפני עצמו וכן יד ורגל שני. ומה שלא כפת אברהם את יצחק בנו איכא למימר דמהאי טעמ' לא עשה כדמפרש הכא למר כדאית ליה ולמר כדאית ליה. בזיון קדשים. לא ידענא שפיר מאי בזיון קדשים איכא הכא בשביל זה. דאי כפי' המפרשים משום דבחולין קעביד הכי, מה בכך אם בחולין עושין כן, כיון שאין בזה בזיון קדשים, דבשלמא גבי פסולי המוקדשין שאין נמכרין ונשחטין באטליז [כדאיתא בכורות ל''א ע''א] משום דהא ודאי איכא בזיון קדשים אלא הכא מאי בזיון קדשים איכא. ואיני יודע אם זה הוא בזיון, דכשהוא כפות כולו ביחד הרי הוא כמת בעודו חי. א''נ אם כפות כולו יטיל בו מום כשיפרפר. מיהו כשהוא כפות בשיראי אע''פ שהוא כפות כולו ליכא בזיון קדשים. ולמ''ד מפני שהוא חוקת המינים. אין לומר דבחולין נמי יהא אסור בשביל טעם זה, מפני שהמינים מה שעושין כן לע''ז מפני זה הטעם כדי להראות שכל דעתם רוצים שיהיה כמו בחייו נמסר לע''ז וא''כ בחולין דליכא למימר האי טעמ' לא חיישי'. בהוצא דדהבא. כלומר ברקיעת זהב שנמתח על דרך החוט. דבזהב ובעצים ובכל דבר הקשה אין שייך לומר בו לשון חוט כי אם לשון הוצא כדאיתא בבבא בתרא [ד' ע''א] ובכמה דוכתי טובא בהוצא ובדפנא. 
<h3>[פירוש הראב''ד הנדמ''ח]</h3>
------
[שבת נ''ד ע''א] ובמה אינה יוצאה במטוטלת, והוא לגמל כמין מרדעת לחמור. ודרכה לקשור אותה המרדעת תחת זנבו ובחוטרתו, שהוא בלשון המקרא כר הגמל, ולעז חלדרובא שיש לכל גמלין בגביהן. ואם היתה קשורה בשתיהן ליכא למיחש דילמא נפלה אבל אם אין קשורה אלא באחד מהן איכא למיחש, ומשום הכי אסור במשנתינו בזמן שאינה קשורה אלא באחד. לא עקוד, עקידת יד ורגל כעקידת יצחק בן אברהם. רגול, שלא יכוף ידו על גבי זרועו ויקשור. 
<h3>[רבינו יהונתן מלוניל — שבת]</h3>
------
[שבת נ''ד ע''א] לא עקוד. דרכן לקשור יד הגמל על רגלו. ונקרא עקוד, שכך נעקד יצחק אבינו לפני בוראו. רגול. שקושר פרסות יד הגמל על (יריכו) [זרועו]. ולפי שקושר היד לבדה מקצתה האחרון במקצתה הראשון וישאר עומד על רגליו בלבד ועל יד אחת נקראת רגול. 
<h3>[רבינו פרחיה — שבת]</h3>
------
[שבת נ''ד ע''א] מתני' לא יצא גמל במטולטלת לא עקוד ולא רגול וכן שאר כל בהמות ואמרי' בגמ' מאי עקוד ומאי רגול אמר רב יהודה (אמר שמואל) עקוד עקידת יד ורגל כיצחק בן אברהם רגול שלא יכוף ידו ע''ג זרועו ויקשור מיתיבי עקוד עקידת שתי ידים ושתי רגלים רגול שלא יכוף ידו ע''ג זרועו ויקשור רגול פי' שתי ידים או שתי רגלי' כאחד ושנינן הוא דאמר כי האי תנא דתניא עקוד עקידת יד ורגל או עקוד שתי ידים ושתי רגלים רגול שלא יכוף ידו ע''ג זרועו ויקשור ופרכי' ואכתי לא דמיא רישא וסיפא ניחא מציעתא קשיא אלא הוא דאמר כי האי תנא דתניא עקוד עקידת יד ורגל כיצחק בן אברהם רגול שלא יכוף ידו ע''ג זרועו ויקשור והלכה כשמואל אבל שתי ידים כאחד כי האי גוונא הבהמה יוצאה כדתנן [נ''ב, ע''ב] הזכרים יוצאין לבובין ואמרי' [נ''ג, ע''ב] מאי לבובין ואמר (רבא) [רב הונא] תותרי ופי' רב היי גאון זצ''ל דהיינו שקושרין רגליו זו לזו. מיהו איני יודע לפרש מה טעם עקוד ורגול לא תצא דמה שייך כאן דילמא אתי לאיתויי. 
<h3>[או''ז הלכ' שבת סימן פ''ג]</h3>
------
[שבת נ''ד ע''א] תניא, לא יצא הגמל במטוטלת הקשורה לו בזנבו ובחוטרתו. פי' הגבנונית שלו, דהשתא לא נפיל. לא עקוד ולא רגול. אמ' רב יהודה עקוד בעקידת יד ורגל כיצחק בן אברהם, רגול שלא יכוף ידו על גב זרועו ויקשור. וטע' דמילת', דיל' נפיל ואתי לאייתויינהו, או משום משוי. 
<h3>[פסקי הרי''ד — שבת]</h3>
------
לא יצא הגמל במטו[ל]טלת, שהיא כמין מרדעת הקשורה לו בזנבו, שמא תפול ויבא להביאה ד' אמות ברשות הרבים. ואם היא קשורה לו בזנבו ובחוטרתו מותר. וכן אם היה קשורה לו בשלייתו בלבד מותר. לא יצא הגמל לא עקוד, שעוקד ידו עם רגלו כיצחק בן אברהם, ולא רגול שכופף ידו על גבי זרועו ויקשור. וכן כל שאר הבהמות. ולא יקשור הגמלים זה בזה וימשוך, לפי שנראה כאילו מוליכן בשוק למוכרן. אבל מכניס החבלים שלכולם בידו ומושכן כולם כאחת, ואע''פ שהיו החבלים מקצתן שלצמר ומקצתן שלפשתן וכורכן לתוך ידו וקושרן ואינו חושש משום כלאים, שאינו מתכוין לחמם ידו בהן, ודבר שאינו מתכוין מותר, כמבואר בקונטרס הראייות. המושך בהמתו בחבל לא יוציא החבל מתחת ידו שני טפחים, שלא ייראה כאילו מוליך חבל אחד בידו. והבא לשאול הלכה למעשה מורין לו שלא יוציא החבל מתחת ידו טפח, והחבל שבין ידו לבהמה לא יהא נגרר על גבי הקרקע, אלא מגביהו מן הקרקע טפח. 
<h3>[פסקי ריא''ז — שבת]</h3>
------
תנא יד ורגל כעקידת יצחק בן אברהם, והכי אמרינן בפר' במה בהמה יוצאה [שבת נ''ד ע''א]. מאי טעמא [ח''א] משום בזיון קדשים, שכופתין ביחד כשאר הדיוטות. וחד אמר (כ)שמהלך בחוקי המינים, הכומרים שכופתין ידים ורגלים ביחד, שמקריבין לתקרובת ע''ז שלהם, וכתי' [ויקרא י''ח] ובחוקותיהם לא תלכו. מאי בינהו, בין למר בין למר אין כופתין באיזו סברא חלוקין. דכפתיה בשיראי או בהוצא דדהבא, כפת התמיד בחתיכת משי, אי נמי בשבט של זהב, דמאן דאמר משום חוקי המינים, אין כופתין מאחר שהם כופתין, ולמאן דאמר משום בזיון (ו)ליכא. תנן התם, בפ''ו [מ''ד] דשקלים. י''ג שולחנות היו במקדש ח' של שיש בבית מטבחיים שעליהם מדיחין את הקרביים, דכתו' ביחזקאל [מ' מ''ב], שולחנות לעולה אבני גזית, שעומדין בצפון. וכתי' [שם מ''ג], (ועל) [ואל] השולחנות בשר הקרבן, לשון קרביים. על של שיש היו נותנין האיברים, שניתחו והדיחום קודם שיעלו הכהנים על הכבש. ועל של כסף מניחין כלי שרת, שמוציאין שחרית צ''ג כלי שרת. וב' באולם מבפנים על פתח הבית, לצד פתח ההיכל. על של כסף נותנין לחם הפנים בכניסתו, בכל ערב שבת לאחר שנאפה, עד למחר שיסדרנו כל אחד ואחד על השולחן שבפנים כדרכן עם הסניפין שלו והבזיכין. ועל של זהב ביציאתו, לאחר שיסדרו החדשה וסילקו הישנה עד שיסלקוה. שמעלין בקודש, כדילפינן במנחות בפ' שתי הלחם [צ''ט ע''א], מנלן דאין מורידין, אמר ר' אמי אמר קרא [שמות מ'] ויקם משה את המשכן, ויתן את אדניו, וישם את קרשיו, ויתן את בריחיו, ויקם את עמודיו אלמא פתח וסיים בהקמה, ומנלן דמעלין, אמר רב אחא בר יעקב, אמר קרא [במדבר י''ז] את מחתות החטאים האלה, בתחילה תשמישי מזבח ועכשיו גופו של מזבח. ואחד שולחן הזהב מבפנים שעליו לחם הפנים, במנחות בפ' שתי הלחם [צ''ט ע''ב] ובירושלמי דשקלים [פ''ו ה''ג] מייתי, מ''ט שולחנות של שיש נעבדי של כסף או של זהב. והוא אומר מפני שהוא מרתיח על יד השמש שהיה עליו כל היום, היה מחמם אותם של כסף וזהב ומסריח הבשר. ומקשי', דהא אחד מניסים שנעשו בבית המקדש לא הסריח בשר הקודש מעולם, ומשני אין מזכירין מעשה ניסים, פי' לא סמכינן אניסא. [וב]מתני' נראה דהכי גרסינן, ושנים באולם מבפנים, אחד של שיש ואחד של זהב דהכי איתא במסכת שקלים [פ''ו מ''ד]. ובפ' שתי הלחם [מנחות צ''ט ע''ב] במשנה גורס של שייש, ובגמרא דשתי הלחם [שם ע''א] גורס אחד של כסף ואחד של זהב, ופירש''י התם, משום דשייש לבן ככסף הילכך תני כסף. ועתה קפריך הכי נעבדי דכסף או דזהב, לשים בו הלחם בכניסתו ומתרץ מפני שהוא מרתיח, הלחם. אעפ''י שזה אחד מן הניסים שנעשו במקדש, שכשם שהיו מניחין אותו חם כך היו לוקחין אותו חם שנ' [ש''א כ''א] לשום לחם חם ביום הלקחו. ומתרץ ר' יהושע, אין מזכירין מעשה ניסים. 
<h3>[שיטה לרבינו שמואל ב''ר יצחק]</h3>
------
[שבת נ''ד ע''א] ובמה אינה יוצאה, לא יצא הגמל במטולטלת הקשורה לו בזנבו. אבל יוצא הוא במטולטלת הקשורה לו בזנבו ובחוטרתו. ובמטולטלת הקשורה לו בשליתה, פירוש מטולטלת פיישא בלעז, ויש מפרשים מרדעת ורש''י פירש כר מלא מוכין, שלא תשחית הרצועה את הבשר. ולא עקוד ולא רגול. וכן שאר כל הבהמה. עקוד עקידת יד ורגל כיצחק בן אברהם, רגול שלא יכוף ידו על גבי זרועו ויקשור. ולא יקשור גמלים זה בזה וימשוך, דמחזי כמאן דאזיל לחינגא. אבל מכניס חבלים לתוך ידו, ובלבד שלא יכרוך ויקשור, משום כלאים דחבלים. אבל התוכף תכיפה אחת אינה חבור. אבל בכלאים דאדם ליכא, דתנן אדם מותר עם כולן למשוך ולחרוש ולהנהיג. ובלבד שלא יוציא חבל מתחת ידו טפח, ובלבד שיגביה אפסר מן הקרקע טפח בחבלא דביני ביני, פירוש שתראה הבהמה נמשכת בו. 
<h3>[המאורות — שבת]</h3>
------
לא יצא הגמל במטוטלת כלומר כר אחד קטן מצמר או מדבר רך שמשימי' לו תחת זנבו כדי שלא ישרוט בשרו הרצועה שתחת זנבו הקשורה במרדעת מאחוריו ואותה רצועה עשויה כי כשיורדת הבהמה שום ירידה שלא יפול משאה בפני' לא יצא באותו מטוטלת שמא יפול ויביאנה בידו אבל אם קשר' בזנבו או בטליתו בענין שלא יפול מותר. ולא יצא בהמה לא עקוד ולא רגול כלומר עקוד כי מנהג הוא לשים כבלים ברגלי הבהמה או שום קשר שלא יברחו ועקוד הוא כשבא הכבל מיד לרגל. ורגול שמשים יד הבהמה וכופלו על זרועו וקושר ונשארו לו שלשה רגלי' ואינו יכול לברוח כך פשוט ועוד פשוט ולא יקשור כמה בהמות זו עם זו ויוליך הוא א' וכשמושך הא' ילכו כלן שנרא' כהולך לחנגא כלומר לשוק למכו' אבל מחבר כל החבלים כלם מכל האפסרים ומוליכן. 
<h3>[רבינו ירוחם ני''ב ח''י]</h3>
------
[שבת נ''ד ע''א] יד ורגל. אחד מן הידים ואחד מן הרגלים כובל ביחד. ידו על זרועו. אחד מידיו כופף כלפי מעלה וקושר, כדי שלא יהיו לו אלא ג' רגלים לברוח. יד ורגל כיצחק בן אברהם. דכתיב [בראשית כ''ב] ויעקוד. כפף ידיו ורגליו לאחוריו, וקשר יד עם רגל, ונפשט צוארו לאחוריו. 
<h3>[נמוקי יוסף — שבת]</h3>
------
[שבת נ''ד ע''א] סוד''ה יד ורגל. כובל כאחד. סוד''ה יד על גב זרוע. כדי שלא יהו לו אלא ג' רגלים שלא יוכל לברוח. אמצע ד''ה רישא וסיפא ניחא. קשיא לרב יהודה דלא קרי עקוד וכו'. סוד''ה שם. וקשר יד עם רגל יחד וכו'. 
<h3>[דקדוקי סופרים לפרש''י — שבת]</h3>
------
[גמ'] משום בזיון קדשים. שלא יכפתוהו כולו כדרך שעושין בחולין. שהוא מהלך בחוקי המינין. שהן היו מצוין לכופתו כולו. דכפתיה בשיראי או בהוצא דדהבא וכפתיה כולו. למ''ד משום בזיון ליכא למ''ד משום חוקי מינין איכא. נותנים לחם הפנים בכניסתו. עד שיסדרו כל אחד ואחד כתיקנו על השלחן הפנים עם הסניפין שלו והבזיכין. ועל של זהב ביציאתו. כשהיו מוציאין אותו בשבת האחרת לחלקו בין הכהנים מניחין אותו שם עד שיתחלק כולו. מפני שהוא מרתיח. אותו של כסף וזהב מחמת החמה ומחמם את האברים ומפסידן. שנים ליום נגד היום. נגד זריחת עמוד השמש. 
<h3>[רבינו גרשום]</h3>
------
משום בזיון קדשים של' יכפתוהו כולו כדרך שעושין בחולין. משום מהלך בחוקין המינין שכשהכומרים חונקין בהמה לתקרוב' ע''ז שלהם כופתין אותו כולו. דכפתיה כוליה. בשיראי או בהוצאה דדהבא. למאן דאמ' משום בזיון קדשים ליכא, למאן דאמ' משום חוקי המינין איכא. נותנים לחם הפנים בכניסתן. עד שיסדר כל אחד ואחד על השלחן שבפנים כדרכן עם הסניפין שלו והבזיכין שלו. על שלחן של זהב. כשהיו מוציאין אותו (לשנה) [לשבת] אחרת לחלקן בין הכהנים ומניחין אותו שם עד שיתחלק. מפני שהוא מרתיח ויביא את הקרבים לידי סרחון. על קרן צפונית ומערבי' שכן דינן לשחט בצפון. על טבעת שנייה. היינו משום מעט כלפי מערב משום דבעינן כנגד היום. בדרומי'. בג' שנים ליום נגד ליום. אמר לך ר' דאם כתוב במשנה של שחר היה נשחט על קרן מזרחית צפונית ושל בין הערבי' היה נשחט על קרן צפוני' ומערבי', מפרשין הכי נגד היום, דשל שחר נשחט כלפי מזרח במקום שהחמה עומדת בשחרית, ושל בין הערבים נשחט כלפי מערב כנגד מקום עמידת החמה בערבית. ואם כת' במשנה של שחר נשחט במערבית צפוני' ושל בין הערבים נשחט במזרחי' צפוני' מפרשינ' הכי נגד היום ושל שחר היה נשחט כלפי מערב מקום שקילוח החמה זורח בשחרית ושל בין הערבים כלפי מזרח ששם נראית תחת תמורה של חומה בערבית דהיינו כנגד זריחת היום, דמצו' לעשות שנים ביום. 
<h3>[פירוש רבינו שמעיה]</h3>
------
שנינו במסכת מדות (פ''ג מ''א) המזבח היה שלשים ושתים אמה על שלשים ושתים אמה, עלה אמה וכנס אמה זהו יסוד נמצאו שלשים על שלשים, עלה חמש וכנס אמה זהו סובב נמצא עשרים ושמנה על עשרים ושמנה, עלה שלש וכנס אמה זהו מקום קרנות אמה מזה ואמה מזה נמצא עשרים וששה על עשרים וששה מקום הילוך רגלי הכהנים אמה מזה ואמה מזה נמצא עשרים וארבע על עשרים וארבע מקום המערכה. בפרק קמא דעירובין (ד' א') ובפרק שתי הלחם (מנחות צ''ז ב') אומר שכל אמות הבנין באמה בת ששה טפחים אבל אמות המזבח מהן באמה בת חמשה ומהן באמה בת ששה. נחזור למשנת מדות שאומר שם, חוט של סיקרא חוגרו באמצע להבדיל בין דמים העליונים לדמים התחתונים, והיסוד היה מהלך על פני כל הצפון ועל פני כל המערב ואוכל בדרום אמה אחת ובמזרח אמה אחת. אבל קרן מזרחית דרומית לא היה בו יסוד לפי שאותה אמה של רוחב היסוד לאותו צד היתה מרצועה שיוצאה מחלקו של יהודה ונכנסת בחלקו של בנימין ושאר המזבח של אולם וההיכל ובית קדשי הקדשים היה בחלקו של בנימין כדתניא בפרק קמא דיומא (י''ב א') ובאיזהו מקומן (זבחים נ''ג ב') והר הבית והלשכות והעזרות היו בחלקו של יהודה. ובקרן מערבית דרומית היו שני נקבים כמין שני חוטמין דקים שהדמים הניתנים על יסוד מערבית ועל יסוד דרומית יורדין בהן ומתערבין באמה ויוצאין לנחל קדרון, למטה ברצפה באותה קרן מקום היה שם אמה על אמה וטבלא של שיש וטבעת קבועה בה שבו יורדין לשיתין ומנקין אותן, הכבש היה בנוי לדרומו של מזבח ארכו שלשים ושתים על רוחב שש עשרה אמות (מ''ב ג') ואוכל בארץ שלשים אמה מצד המזבח ופורח ממנו אמה על יסוד ואמה על סובב, ואויר מעט היה מפסיק בין הכבש למזבח כדי ליתן האיברים בזריקה (רמב''ם בית הבחירה פ''ב הי''ג). ושני כבשים קטנים יוצאין ממנו שבהן באין לסובב וליסוד ומובדלין מן המזבח כמלא נימא כדאיתא במסכת זבחים (ס''ב ב'), וחלון היתה במערבו של כבש אמה על אמה ורבובה היתה נקראת שבה היו נותנין פסולי חטאת העוף עד שתעובר צורתן ויצאו לבית השריפה, ומפרש במקום אחר (תמיד ל''א ב') ששתי שולחנות היו במערב הכבש האחד של שיש שנותנין עליו את האיברים ואחד של כסף שנותנין עליו כלי שרת (ע''פ רמב''ם שם הל' י''ד—ט''ו). ובספר מצות לא תעשה (ר''צ) נתבאר היאך בונין את המזבח מפני שאסור לבנותו גזית. 
<h3>[סמ''ג עשין סימן קס''ג]</h3>
------
נותנים לחם הפנים בכניסתו. עד שיסדר כל א' וא' על השולחן שבפנים כדרכו עם הסניפין שלו והבזיכים של זהב. [ביציאתו]. שהיו מוציאין אותו ללשכת הגזית לחלקו בין הכהנים, ומניחין אותו שם עד שיתחלק. נעביד בכסף ובזהב. ה''נ משמע דלא שייך בכסף לומר דאין עניות במקום עשירות, כי אם בנחשת או בעץ כדפרשית לעיל [כ''ט ע''א]. מפני שהוא מרתיח. ויביא את הקרביים לידי סרחון. וא''ת הא אמרינן במס' שבת פ' שואל [קנ''א ע''ב] דנותן אדם בשבת על כריסו של מת כלי מיקר וכלי מתכות, אלמא דמקררי ולא מחממי. י''ל כדאמרינן בבבא בתרא פ' לא יחפור [י''ט ע''א] לענין חול דחמימי חמים וקרירי קריר, כלומר דבר שהוא חם כגון קדירה כשטומנין בו לצורך השבת אותו ודאי מחמם ותופס בה החמימות, אבל קרירי דבר שהוא קר אינו מחמם. והכא נמי הכא לענין קרבים דבר שהוא קר כמת אותו הוא מקרר, אבל דבר שהוא חם כמו הקרבים כשמוציאין אותן מן הבהמה הם חמין אותן הוא מחמם, שאם היו נותנין אותן על שלחן של כסף וזהב שמא היה מתעכב הדבר ומתאחר מחמת שהיו עסוקים בהרבה בהמות ולא היו מדיחין אותן מהרה עד שיהיה הכסף או הזהב מרתיח מחמת חום הקרביים והיו באין הקרבים לידי סרחון. ובתוספי צרפת [מנחות צ''ט ע''ב ד''ה אחד] כתוב כעין קושיא, דהכא קתני דבאולם היו שני שולחנות אחד של כסף ואחר של זהב, ובפ' שתי הלחם במנחות [שם] גרסינן דאחד היה של שיש ואחד של זהב. אמת שבדקתי בשני סדרי המשנה ומצאתי כך אבל בספר שהועתק מספרי ישן כתוב לשם כמו בכאן. ונראין הדברים שכך הוא, שהרי אדקא פריך הכא על שלחן של קרבים ונעביד דכספא ודהבא, אמאי לא פריך אשלחן לחם הפנים, והתם לא שייך האי טעמא מפני שהוא מרתיח כמו הכא גבי קרביים. ולפי סדר המשנה דגריס אחד של שיש שמא יש לפ' דרגליו שהיה מונח עליו היו שיש, דארגלים לא קפדינן אבל שולחן עצמו היה של כסף. גמרא שנים ליום כנגד היום. כבר (פרש''י) [פרשתי] זה לעיל. חובת היום. דמצוה לעשות שנים ביום. 
<h3>[פירוש הראב''ד הנדמ''ח]</h3>
------
[מעלין בקדש ואין מורידין וכו']. שאלה מה יאמר אדוננו בדבר מי שיש לו מנהג לעלות להפטרה בזמניה או לספר תורה משלים או בזולתי זה, והיה זה ידוע אצלו ואצל אבותיו. ותבעו יתר הקהל לעלות במקומו איש אחר ואמרו התורה אינה נקנית בקניין ולא יימנע איש ממנה. הרשאים הם לעשות זאת ויתבטל מנהגו אם לאו. יורנו רבינו ואדוננו ושכרו כפול מן השמים. תשובה אם האיש הרוצה לעלות במקומו, גדול ממנו בחכמה וביראה יעלה, ויהא מה שאמרו [הקהל] נכון, לפי שמעלות התורה אינן נקנות בירושה לבד. ואם הוא כמותו שווה הרי היורש ראוי יותר מפני דרכי שלום. אבל אם הרוצה לעלות פחות מן הראשון אין דרך לזה בשום פנים, לפי שאפילו בכגון זה אומרים אנו מעלין בקדש ואין מורידין. וכתב משה. 
<h3>[שו''ת הרמב''ם סימן רמ''ג, ובפאה''ד סימן קנ''ה]</h3>
------
כל מעלה ממעלת הדת בין גדולה בין קטנה מראש סנהדרי גדולה עד חזן הכנסת מעלין בקדש ולא מורידין. וכל מי שהורגל בדבר דת ונתמנה, אסור לבטלו או לפחות ממעלתו, אלא אם כן סרח ועבר עבירה הראויה להורידו. וכתב משה. 
<h3>[שו''ת הרמב''ם סימן תס''ב]</h3>
------
ואיפליגו ב''ש וב''ה בהדלקת נר חנוכה ונהגו כל ישראל כב''ה דקיימ' לן כוותיהו, ויום ראשון מדליק אחת, מכאן ואילך מוסיף כנגד ימי' היוצאין וכנגד מעלין בקודש ולא מורידין. ומפו' במנחות בסוף פ' שתי הלחם [צ''ט ע''א], מעלין בקודש (ולא) מאת מחתות החטאי' כו', בתחילה תשמישי מזבח ולבסוף גוף המזבח, ולא מורידין דכתי' ויקם את עמודיו בסוף אלה פקודי משה רבי' ע''ה הקימו ופרקו. 
<h3>[המנהיג הלכ' חנוכה]</h3>
------
[יומא ס''ב ע''ב] גבי תמידין, נמי מצינן למימ' כי האי שיטתא, ושמעי' מיהא דמצוה שיהו שניהן שוין תמיד של שחר ותמיד של בין הערבים, ת' התם (איכא) [ליכא] למידרש הכי דההוא שנים ליום מיבעי ליה לדרשא אחרינא וכדתניא וכול'. כנגד היום, ששוחטין כנגד זריחת השמש. אלא חובת היום, דאתי לאשמוע' ב' תמידין עביד בכל יום. על קרן צפונ' מערב', שהטבעות היו קבועות בד' שורות אורכן מצפון לדרום, וכשחמה זורחת ביום ארוך יוצאה מקרן מזרח' צפונ' ואינה זורחת על שורה שבמערב שהיא רחוקה מכותל מזרחית, שכן דרך של עמוד השחר שאם יצא מכותל זה מכה בכותל אחר שכנגדו, היל' כי שוחט תמיד של שחר בקרן צפונית מערבית של מקום הטבעות נמצא ששוחטו במקום זריחת השמש. על טבעת שנייה, כדי שתהא טבעת ראשונה מעכבת רגליה שלא תוכל לפרכס אילך ואילך מפני עיקור סימנין, שאילו שוחטה על הראשונה לא יהא לה שום מעצור מצד צפונית. ט''ן וח''ע על טבעת שנייה ולא בראשונה שבחודו של קרן לפי שמעולם לא יצאה חמה מקרן מזרח' צפונ' ולא שקעה בקרן מערב' צפונ' וזורח כנגדו בכותל מזרחית. גבי מוספין כת' כמה פעמ' שנים, דחד כת' במוספי שבת וחד במוספי ראש חודש וכן במוספין של כל רגל ורגל כת' שנים, ושם מוספין מיהא חד הוא ולהכי שנה עליו הכת' לעכב. מדלא כת' אחד אחד, כלומ' שלא חלקן הכת' כל אחד ואחד בפני עצמו כמו שחלק אותן של תמידים דכת' בהו את הכבש אחד תעשה בבקר ואת הכבש השיני וגו', ואית דקשיא דהא במסכת מנחות בפרק התכלת [מ''ד ע''ב] גמרי' דפרים וכבשים ואילים אין מעכבין זה את זה ומסקינן להו התם בדמוספין, וכיון דלא מעכב אפי' היכא דלא אייתי כלל אלא חד, כל שכן היכא דאייתינהו לתרויהו ובלבד שאינן שוין, וכמדומה דהכא לא מיירי אלא במוספין של חג דהנהו מעכבי כדגמרי' בפרק התכלת [מ''ט ע''א] מש' דכת' בהו כמשפטם, אי נמי איכא למימ' במוספין של עצרת קמיירי דהתם כת' יהיו דמשמ' עיכבא דבענן שנים שיהו שוין וכול', והשתא לא אצטריך לן למימ' הא דפריש' לעיל דנפקא לן עיכובא מדכת' שנים בכל מוספין ומוספין. 
<h3>[פירוש רבינו אליקים — יומא]</h3>
------
בפרק בתרא דסוכה גרסינן איברי(ם) תמיד ניתנין מחצי כבש ולמטה במזרח ושל ראשי חדשים ניתנין תחת כרכוב המזבח מלמטה. ובסוף שקלים (פ''ח מ''ח) גרסינן איברי תמידין ניתנין מחצי כבש ולמטה במערב ושל ראשי חדשים על כרכוב המזבח מלמעלה. והא דאמרינן בפרק בתרא דסוכה איברי תמיד ניתנין מחצי כבש ולמטה במערב ושל ראשי חדשים על כרכוב המזבח מלמעלה. בתוספות דסוכה היפך רבנו יב''א הגירסא אחר לשון משנת שקלים ואומר דמשובשת היא. ולי נראה דההיא דסוכה מיירי בתמיד של שחר, וההיא ניתנין למזרח הכבש. והיינו דתני' בההיא ושל מוספין ניתנין מחצי כבש ולמטה למערב, פירוש למערבו של התמיד של השחר, כלומר באמצע הכבש. ובמסכת' שקלים מיירי בתמיד של בין הערביים שהיו נותנין לצד מערב הכבש, והיינו דקתני ושל מוספין מחצי הכבש ולמטה למזרח, פירוש למזרחו של תמיד בין הערביים. שמקום המוספין היה באמצע. אל תתמה מה עניין מוספין שקודמין, אצל תמיד של בין הערביים, שהרי מוספין קריבין כל היום ופעמים שמונחין על הכבש בשעה שמניחין איברי תמיד הערב, כי לא היה שהות ביניהם כל כך כדמוכח בפרק תמיד נשחט (נ''ח ע''א) שזה היה בשש וזה היה בשש ומחצה, הילכך כי מאחרי למוספין להקריב ומנחי אכבש עד שעת הנחת איברי התמיד, הם במזרח התמיד. וסימני' דמזרח ומערב דנקט, אתמיד קאי. והיינו דקתני ושל ראשי חדשים על כרכוב המזבח (מלמעלה) [מלמעלן] גרסי ולא מלמעלה. ופי' הכי הוא על פי בסמוך כלומר מלמעלן של שאר המוספין דהם בתחתית הכבש, ושל ראשי חדשים בעליונן. דהאי למעלן אאיברים קאי, דאי אכרכוב קאי הוה ליה למימר מלמעלה ולא מלמעלן. והשתא אית לן לפרושי ההוא דסוכה דגרסינן תחת כרכוב המזבח מלמטה, דההוא למטה אכרכוב קאי. פירוש על הכבש היה נותנן שהי' מכוין אצלו כרכוב המזבח ולמטה מן הכרכוב היה מקום הכבש שהיו מונחין עליו אברים. ומיהו מלמעלן למקום אברי שאר המוספין ותמידין היו מונחין על גבי הכבש משום הכירא שהוקבע ר''ח. ומה שתמיד של שחר היה במזרחו של כבש ושל בין הערביים במערבו, היינו טעמא דתנן (פ''ג) [פ''ד] דתמיד [תמיד] של שחר היה נשחט על קרן צפונית מזרחית ותמיד של בין הערביים על קרן צפונית מערבית ומפרש רב חסדא (שם ל''א ע''ב) (אמר) דאמר קרא שנים ליום נגד היום וכו', והילכך של שחר לאחר שחיטה היה מוליך למזרח הכבש שהוא קרוב לו לצד צפונית מזרחית וכן של בין הערביים למערב. ובסוף אותו פרק (שם) גרסינן הלכו (ונחתם) [ונתנום] מחצי כבש ולמטה במערבו. כמו שכתוב בשקלים. וכי מעיינת במסכת' תמיד לכאורה היה משמע דבתמיד השחר היה מיירי, אך לפי דעתי בתמיד הערב צריך לפרשו. 
<h3>[ראבי''ה סימן אלף כ''ו]</h3>
------
[יומא ס''ב ע''ב] ההוא מבעיא ליה לכדתניא שנים ליום כנגד היום. קשיא לי והא תרי קרא כתיבי חד בפרשת ואתה תצוה וחד בפרשת פנחס ונידרוש חד להכי וחד להכי. 
<h3>[תוספות רי''ד — יומא]</h3>
------
מנא הני מילי, שנים ליום כנגד, פי' כנגד השמש אותו מקום שוחטין התמיד, אם כתוב במשנה של שחר היה נשחט על קרן מזרחית צפונית ושל בין הערבים על קרן צפונית מערבית מפרשים הכי נגד היום דשל שחר נשחט כלפי מזרח במקום שהחמה עומדת בשחרית ושל בין הערבים נשחט כלפי מערב כנגד מקום עמידת החמה בערבית. ואם כתוב במשנה של שחר נשחט במערבית צפונית ושל בין הערבים נשחט במזרחית צפונית, מפרשי' הכי נגד היום, של שחר נשחט כלפי מערב מקום שקילוח החמה יזרח בשחרית, ושל בין הערביים כלפי מזרח, ששם נראית תימורה של חמה בערבית והיינו כנגד זריחת היום, דמצוה לעשות שנים ליום כנגד היום, היינו בשחר כשיוצאה חמה במזרח (וזורחת במערב) וזורחת כלפי מערב, לכך תמיד בערב נשחט על קרן צפונית (מערבית) [מזרחית] זהו כנגד החמה ממש. כך פירש''י בפ' שני שעירי במסכת יומא [ס''ב ע''ב], לפיכך משכו השוחט לצד מערב, להרחיקו מן כותל מזרחי בכל היכולת, מפני שהכתלים גבוהים, והחמה שחרית בשיפולו של רקיע, וצל הכותל עומד כנגדה. ויש מפרשים בשחר, שהחמה יוצאה במזרח שוחטו בקרן צפונית מזרחית סמוך לחמה, דצפון סמוך למזרח כלפי חמה. בערב חמה שוקעת במערב, ושוחטו על קרן מערבית סמוך לשקיעת החמה נגד היינו סמוך במשמע. 
<h3>[שיטה לרבינו שמואל ב''ר יצחק]</h3>
------
שנים ליום, דרשינן במסכת תמיד שנים ליום [כ]נגד היום שהרי לפשוטו לא הוצרך שזה הייתי יודע מהכבש אחד תעשה בבקר ואת הכבש השני תעשה בין הערבים אלא שנים ליום כנגד היום נגד השמש מכאן אמרו תמיד של שחר היה נשחט על קרן צפונית מערבית על טבעת שניה ושל בין הערבים שהשמש במערב היה נשחט על קרן צפונית מזרחית על טבעת שניה, שלא יאפילו כותלי ההיכל והאולם (עי' מפרש ל' ב' ד''ה על). את הכבש האחד אף על פי שכבר נאמר בפרשת ואתה תצוה וזה אשר תעשה היא היתה אזהרה למילואים וכאן צוה לדורות, העשויה בהר סיני להטעינה כלי כעולת הר סיני אותה שנקרבה לפני מתן תורה שכתוב בה וישם באגנות, הסך על המזבח, נסך שכר יין המשכר פרט ליין מגיתו (ע''פ רש''י במדבר כ''ח פסוק ג'—ד'). 
<h3>[סמ''ג עשין סימן ק''צ]</h3>
------
מתני', בין אצבעותיו בית שחיטתו, [צ''ל] בין אצבעותיו ובית שחיטתו. גמ', אי נמי בהוצא דדהבא, [צ''ל] אי נמי בחוטא דדהבא, תיבת בהוצא נמחק. תנן התם שלש עשרה, תנן התם עשרה, כך גריס ר''ש. ב' במערבה של כבש אחד, [צ''ל] ב' במערב הכבש אחד, תיבת של נמחק. נותנין לחם הפנים, [צ''ל] נותנין עליו לחם הפנים. דכסף ניעבדו דזהב, [צ''ל] דכסף או דזהב, תיבת ניעבדו נמחק. קרן מזרחית צפונית, [צ''ל] קרן צפונית מערבית כו', תיבות מזרחית צפונית נמחק. 
<h3>[שיטה מקובצת]</h3>
------
מפרש ד''ה שמעלין בקדש ולא מורידין וכו', בהיכל על של משה. [צ''ל] בהיכל מניחין על שולחן של משה. ד''ה מפני שמרתיח, את הלחם ומחממו וממהר להתעפש. [צ''ל] מפני שמרתיח, את הבשר ומחממו וממהר לסרוח, הס''ד. 
<h3>[שיטה מקובצת]</h3>
------
<h2> ל''ב ע''א.</h2>
תדע שהרי חמה במזרח הכל מסתכלין בה. יש כח לעין להסתכל מפני שהיא רחוקה מהן הרבה ואין מזיק הזהרורית לעין. באמצע הרקיע. אין כח לעין מפני שקרובה היא יותר ומזיק הזהרורית. ואי חד מינייהו נפיש. למה לי למיכתב תרי שיעורי נכתוב כי ההוא דנפיש אלא ש''מ דשוין. א''כ מ''ט. חמה באמצע רקיע אין הכל מסתכלין בה. משום דקאי להדיא. בגילוי. ולא כסי לה מידי. אבל במזרח ובמערב מתכסה בקצת גובהה של ארץ ויש כח בעין לראותה. ימית את עצמו. על דברי תורה. יחיה את עצמו. על דברי תורה כשיגבה לבו עליהן ומבקש שררה מקצרין ימיו. ישנא מלכות ושלטון. כלומר יברח מן השררה. דידי. עדיפא דאמינא. ירחם מלכות ושולטן. כלומר יחמוד שררה ושולטנות וכשיבא לכך אל יגביה דעתו אלא יעשה טובה לבני אדם זהו שבחו לפי שעד שהוא הדיוט אין יכול כ''כ להרע או להיטיב ואין דעתו נכרת אם אדם טוב אם לאו. מה דין אתריסתון לקיבלן. מדוע אינכם מודים לנו ולמה לא תלכו אחרינו והלא תראו שאתם שפלים ואנחנו מלכים ושרים. אמרו ליה סטנא נצח. כלומר אל תתמה על זה שהשטן הוא נוצח שמתעה אותם ונותן להם גאולה ולסוף יורידם לגיהנם. הא אנא קטילנא לכון בגזרת מלכין. שהשבתוני דבר בזיון. אמרו ליה שולטן ביד מלכו. להמית מי שירצה. אבל לא יאי למלכא כדיב. לא נאה למלך לכזב שכך הבטיחם תחלה שלא יכעוס מכל מה שישיבו לו. דפרשי בהברא. שהולכין כשאדם מדבר להן. ואייתי קיבורי דמתני. סיסין של חבלים. וקטר בהאי גיסא. במקום האורה ותפוס בראשי החבלים ותלך ותוכל לחזור דרך החבלים ולא תטעה בחושך. 
<h3>[רבינו גרשום]</h3>
------
תדע שהרי חמה במזרח הכל מסתכלין בה. יש כח לעין להסתכל בה, מפני שהיא (רחוקים) [רחוקה] מבני אדם ואין הזוהר מזיק לאדם לעין. באמצע הרקיע אין הכל מסתכלין בה. שאין כח בעין לראתה לפי שקרובה היא ומזיק כח הזהרורית. ואי חד נפיש מחבריה. לא למכתב תרי שיעוריה, לכתוב תרוויהו בההוא דנפיש. אם כן דשוין מאי טעמא חמה באמצע הרקיע אין הכל מסתכלין בה. לא מפני שקרוב', אלא משום דקאי להדי'. בגלוי. ולא כסי לה מידי אבל במזרח ומערב מתכסה בגבהן של הרים וגבעות ויש כח בעין לראותה. [מילתא דא לית לה פתר]. דבר זה אין לו פתרו'. [ימות] עצמו. על דברי תורה. יחיה עצמו על דברי תורה ולכשיגבה לבו עליו מבקש שררה ומתקצרין ימיו. ע''א יחיה עצמו בהנאות ולא יעסוק בתורה. ירחם מלכות ושולטן יתרחק מן השררה. דידי עדיפא דאמינא לכו ירחם מלכא ושולטא ולכשיבא לכך יטרח בשביל בני אדם ומהנה אותם ויתקבל (כל) [על] הבריות. לפי שכל זמן שאין לו שררה אין בידו להרע ולהטיב ואינו ניכר אם אדם טוב הוא אם לאו. מה דין איתטרסון לקיבלן מפני מה אינכם מודים לנו והלא אתם רואים עצמיכם בשפלות ואנו מלכים ושרים ושופטים ושוטרים. ואמרו לנו סטנא נוצח שהשטן נוצח ומתעה אותם ומשפיע להם גדולה ושוב מורידים לגיהנם. בגזירת מלכים שהשבתוני דבר של ביזיון. אמרו לו שולטן בין מלכו למיקטל מאן דבעי. אבל לא יאי למלכא כזב שהוא הבטיחם תחילה שלא יכעוס על כל מה שישיבו לו. חמרי לובאי מאותו מקום. ופרשי בהברא שהולכין בחושך כאורה. ואייתי קיבורי דמיתנא סיסנין של חבלים. וקטר בהאי גיסא במקום האורה, שאם ימותו החמורים בדרך תוכל לאחוז בחבלים ותלך לא תטעה בחשך. 
<h3>[פירוש רבינו שמעיה]</h3>
------
[אין] הכל מסתכלין בה. שאין כח בעין לראות, לפי שקרובה הוא ומזיק הזהרות. ואי חד מינייהו נפיש מחבריה למה לי למיכתב תרי שיעורי, ליכתוב תרוייהו כההיא דנפיש. כן גבר חסדו על יראיו וכן הרחיק ממנו את פשעינו, אלא ש''מ דשווים. א''כ דשוין מ''ט חמה באמצע הרקיע אין הכל מסתכלין בה. לא מפני שקרוב אלא מפני דקאי בהדיא בגלוי לא כסי לה מידי אבל במזרח ובמערב מתכסיא לה בגובהן של הרים וגבעות ויש כח לעין (לראותם) [לראותה]. מילתא דא לית לה פתר. דבר זה אין לו פתרון. מיהו שקר לא אמרו דאיכא למיתרץ לדבורייהו הכי, דעכשיו לית להו פתרון מפני שאסור לאמרה עכשיו, כדמפרש ואזיל דילמא אתי לשיולי וכו' אבל יודעים היו. ובחגיגה [י''א ע''ב, ט''ז ע''א] תעיין פי' מה למעלה ומה למטה [מה לפנים] ומה לאחור. ימית עצמו. על דברי תורה. ויחי' עצמן. כשיגבה לבו עליו מבקש שררה ומתקצרין ימיו. פ''א יחיה עצמו בהנאתו ואל יעסוק בד''ת. יסנא מלכו ושלטן. יתרחק מן השררה. דידי עדיפא דאנא אמינא ירחם מלכו ושלטן. ולכשיבא לכך, יטרח בשביל בני אדם ויהיה להם הנאה ממנו ויתקבל על הבריות, לפי שכל זמן שאין לו שררה אין בידו להרע ולהטיב ואינו ניכר אם טוב ואם רע. ומה דין אתריסתון לקבלי. כלומר מפני מה אינכם מודים לנו, הלא אתם רואים עצמכם בשפלות ואנו מלכים ושרים. אמרו לו שטנא נצח. שמטעה אותן ומשפיע להם גדולה ושוב מורידן לגיהנם. בגזרת מלכין. שהשבתוני דבר של בזיון. א''ל שלטון ביד מלכים. למקטל למאן דבעי. ולא [יאי] למלכא כדב. אין נאה לו לעשות כרוב גדלו ותקפו, מאחר שהוא מבטיח את האדם שלא יעשה לו רעה, כאשר הבטחתנו גם אתה שלא להתכעס על מה שנשיב לך. חמרי לובאי. מאותו מקום. דפרשי בהברא. שהולכין בחושך כבאורה. ואייתי קיבורי דמיתני. סיסין של חבלים. וקטר בהאי גיסא. במקום האורה, שאם ימותו החמורים בדרך יכול לאחוז בחבלים והולך ולא תטעה בחושך. 
<h3>[פירוש הראב''ד הנדמ''ח]</h3>
------
את זקני הנגב, חכמי דרום. כשהחמה במזרח, בשחרית. הכל מסתכלים בה, וכן לערב שהחמה במערב, מפני שהיא רחוקה ואין הזוהר מזיק לעינים. חמה באמצע הרקיע, בחצי היום. אין מסתכלים, שאין כח בעין לראותה שהיא קרובה ומזיק כח הזהרורית. זה וזה שוין, בין המזרח למערב כמו משמים לארץ. דאי חד נפיש נכתב, גברות החסד ורחיקת העין אחר המרובה, אלא ש''מ שהן שווים. וכשהחמה באמצע הרקיע, אין עין יכולה לראותה, לא מפני שקרובה אלא מפני שעומדת כנגדו ואין שום דבר מכסה החמה להגן. אבל במזרח ובמערב שיש הרים גבוהים המגינים על זוהר החמה, ועינים יכולין לראותה. מילא דא לית לה פשר, דבר זה אין לו פתרון. אתי לשיולי, יבא לשאל. מה למעלה מה למטה מה לפנים ומה לאחור, מה לפנים קודם העולם, ומה לאחור אחר העולם. יש מפר' מה לפנים למזרח ומה לאחור למערב, ואמרינן בחגיגה [י''א ע''ב], פי' שאין לשאל. אידין כמו איזה. הכובש את יצרו, מלחטוא ומלכעוס. השמח בחלקו, בין אם יש לו רב או מעט שמח ודיי לו. ימית עצמו, על דברי תורה, יש מפרשים על אומנות. כדאמרי' [במדבר י''ט] זאת התורה אדם כי ימות באהל, שהתורה מארכת ימיו ושנותיו של אדם. מה יעשה אדם וימות יחיה עצמו, יפנק בתענוגים ולא יעסוק בתורה, מתוך כך ימות, ע''א יגביה לבו בעבור שהוא יודע ללמוד וכשיבקש שררה אז יקצרו ימיו כדאמרינ' [אבות פ''א מי''ג] ודאשתמש בתגא חלף, אבל מי שהוא עניו ושפל אותו חי הרבה והכבוד בא מעצמו. ישנא מלכות ושלטון, יתרחק מן הכבוד, ויהיה עניו ושפל רוח ויהיה מתקבל על הבריות. דידי עדיפא מדידכון, חוכמתי מרובה משלכם. ירחם מלכי ושלטון, יאהב מלך ושרים, יעלה לגדולה ויעשה טובה עם בני אדם, שאותה טובה שעושה עם בני אדם בשעת גדולתו לא יהא משום חניפות אלא לשם שמים הוא עושה, אז יהא מקובל לבני אדם לפי שכל זמן שאין לו שררה אין בידו להרע או להטיב, ואין ניכר (אן) [אם] הוא אדם טוב או לאו. בימא יאי למידר, בים טוב לדור או ביבשה. אמרו לו ביבשה, שכל יורדי הים אין דעתם מיושבת עד שיבואו ליבשה שיראים פן יטבעו, ביבמות בפ' הבא על יבמתו [ס''ג ע''א] וירדו מאוניותיהם כל תופסי משוט מלחים כל חובלי הים על הארץ יעמודו [יחזקאל כ''ז]. אידי מיניכו חכים טפי, איזה מהם חכם יותר מחבירו והשיבו כולנו שוים, שהרי אנו פותרים כל אחד ואחד כחברו. אמר להן מה דין אתריסתו לקבלן, ולמה אתם מתריסין כנגדי כן, שאין אתם רוצים להתחתן בנו ואינכם אוכלין ושותין עמנו. והלא אתם שפלים, ואתם רואים (של) שיש לנו גדולה וממשלה. אמרו לו שטנא נצח, אותו ניצחון שיש לכם מחמת השטן הוא, שהשטן נוצח שמטעה אותם, ומשפיע להם גדולה וטוב, ומוריד אותם לגיהנום. מיד כעס, אמר אתם אומ' שטנא נצח. אנא קטילנא לכון, אהרוג כולכם בגזירת מלכים שלפני. שולטן ביד מלכן, השולטנות ביד המלך למיקטל מאן דבעי אבל לא יאי כזב למלכא, בתחילה כששאלתנו אמרנו לך, יראים אנו להשיבך שלא תכעוס עלינו, והבטחתנו כל מה שתאמרו לא אעשה לכם היזק, ואין לך לדבר כזב שאתה רוצה להורגינו. מיד, הלבישן ארגמן זהו ארגוונא. ושוי מניכא דדהבא, רביד הזהב. למדינת אפריקי, אני רוצה ללכת שם, בני יפת [בראשית י']. תרגום ירושלמי, ושום אפרכוותהון גרממיא מדי ואפריקי, וכן בבר' רב' [פל''ז]. דפסקי הרי חשך, שאין חמה זורחת שם, ולא שום אורה. לא סגיא, איני רוצה להניח מלילך אך תנו לי עצה איך אלך. אמרי אייתי חמרי לובאי, תביא חמורים שבאים ממדינת לוב, כמו הכושים והלובים דאסא בדברי הימים [דהי''ב ט''ז], כך פירש''י בתחילתו של פרק במה בהמה יוצאה [שבת נ''א ע''ב] לובדקים, ועיירים עשרה [בראשית ל''ב], תרגו' לובדקים עשרה. דפרשי, כמו המפרש מן היבשה לים בהברה, שהולכין בחושך כבאורה, בפ' ערבי פסחים [קי''ב ע''ב], אמר רב לא ניעול אינישי בביתא דאית ביה שונרא בהברא בלא מסאני, פי' בחושך, ובפ''א דכריתות [ה' ע''ב] בבית דהברא, דרך רשעים כאפילה [משלי ד'], תרגום אורחא דרשיעי' בהבירא, באשון לילה ואפלה [שם ח'] תרגום בחשיכא דליליא והברא. אייתי קבורא דמתני, בלוי של חבלי' שקורי' למושיש בלע''ז. וקטר בהאי גיסא, וקשר ראש החבל בצד זה בהכנסך להרי חושך, והולך עמך שאר החבל שהוא נטוי על פני הארץ כל הדרך, כי מטית להתם, כדי שתדע לחזור דרך החבל או אם ימותו החמורים תוכל לאחוז בחבלים ולא תטעה. עבד הכי, מטא למחוזא דכולהו נשי, רק נשים היו בעיר, רצה להלחם עמהם אמרו לו, אם תהרוג אותנו מה רבותא, יאמרו נשים הרג, ואם נהרגך, יהיה לך בושת וכלימה. 
<h3>[שיטה לרבינו שמואל ב''ר יצחק]</h3>
------
הכל מסתכלין בה. לפי שבבקר ובערב היא רחוקה ואין אורה מכחיש כל כך מאור העינים ויכול להסתכל בה אבל כשעומדת בחצי (שמש) א)היא קרובה ואז אורה רב. משום דקאי להדיא ולא כסי ליה מידי. לפי שהוא עומד כנגדה ואין דבר מכסה עליו למעט אורה מכהה מאור עינים ואינו יכול להסתכל בה. אבל כשעומד בין מזרח למערב הרים וגבעות מפסיקין בינו וביננו ומכהה אור החמה. ב)למעלה מרקיע שעל ראשי החיות. ומה למטה. מהארץ ומתהום. מה לפנים. חוץ למחיצת העולם למזרח ומה לאחור [חוץ] למחיצת העולם למערב. ל''א מה לפנים קודם בריאת העולם ומה לאחור אחר שיכלה העולם. הכובש את יצרו. מלחטוא ומלכעוס כדכתיב טוב ארך אפים מגבור. השמח בחלקו. מה שנגזר לו לחלקו הן בממון הן באשה שמח ומקבל עליו ואינו אץ לעשר ולא חומד את שאינו שלו. ימית את עצמו. יטרח במלאכה כדי להרויח מזונותיו ולא יאמר אין מלאכה [זו] הוגנת לו וגם לא ימשוך את בשרו [אחר] תענוגים וגם (ימות) יצטער את בשרו ללמוד תורה ואז יחיה בעוה''ז ובעוה''ב. יחיה את עצמו. ההפך מהן שכתבתי. ישנא מלכו ושלטון. כלומר יתרחק מן הרשות פן יעלילו עליו או יחשידוהו בני אדם שמלשין ומוסר ממונן. ירחם מלכו ושלטון. יתקרב להם ויהא רגיל עמם ויעשה טובה לעולם ע''י שיליץ בעדם אל המלך או אל שר הצבא. ל''א ישנא מלכו ושלטון יברח מן השררה ויהא עניו ושפל רוח ואז יהא מקובל על הבריות. ירחם מלכו ושלטון עלה לגדולה יעשה טובה עם בני אדם שאותה טובה שעושה עם ב''א בשעת גדולה היא טובה שלימה בלי חנפות כי אין צריך להם וגם יש לאל ידו לעשות טובה לעולם כשעלה לגדולה. אמרו ליה ביבשתא. שאין דעת יורדי הים מיושבת עד שיעלו ליבשה. מה אתריסתון לקבלן. ומה זה אתם מתריסין כנגדי ואין אתם מתחנניםג) בו ולא אוכלין ושותין עמנו ואתם רואים שלנו הגדולה והממשלה כו'. [פירוש הרא''ש]. א) [צ''ל הרקיע]. ב) [נ''ל שצ''ל ד''ה מה למעלה. למעלה כו']. ג) צ''ל מתחתנים בנו. 
<h3>[חשק שלמה על פי' הרא''ש]</h3>
------
[פסחים צ''ד ע''א] כל הישוב כולו תחת כוכב אחד עומד. וא''ת והא אמרינן כל העולם כולו שליש ימים שליש מדבריות שליש יישוב ולדברי ר' נתן לא הי' להיות ברקיע אלא שלשה כוכבים, והי' אומר ר' דהא דאמרינן [במדרש כאן] שליש ימים היינו בשאר ימים אבל ים אוקיינוס אין לו שיעור כדאמר במדרש דשלשים ושתים מדות מה שאמרנו שליש ימים זהו ימים אבל ים אוקיינוס אין לו שיעור ומי שבראו יודע מדתו, והשתא מצי למימר דכנגדו עומדים כל הכוכבים, מיהו קשה לר' מהא דאמר לקמן מן הארץ ועד לרקיע מהלך חמש מאות שנה וזו היא המדה שמקצה השמים ועד קצה השמים כדמוכח בפ' אין דורשין [דף י''ב ע''א] ובשלהי אחד דיני ממונות [דף ל''ח ע''ב] ובשלהי מסכת תמיד [דף ל''ב ע''א] דממזרח למערב כמו מן השמים לארץ ואי(ן) כל היישוב תחת כוכב אחד עומד הוה לי' חלל הכיפה מהלך יותר מאלפים שנה שהרי אין מספר לכוכבים שברקיע, גי', מ''ר, וההיא דר' נתן פליגא נמי לההיא דכל היישוב בין עגלה לעקרב הוא יושב שהרי כמה כוכבים יש ביניהם וגם חשבון דה' מאות שנה אינו מכוון לחשבון דכוש אחד מששים בעולם, ודוק ותשכח. 
<h3>[תוספות ר''ש ב''ר אברהם משאנץ — פסחים]</h3>
------
ומה שנכנס תחתיה בגמ' ממה שלא ביארנוהו במשנה כך הוא. אי זהו חכם הרואה את הנולד אי זהו גבור הכובש את יצרו אי זה[ו] עשיר השמח בחלקו. מה יעשה אדם ויחיה ימית את עצמו ר''ל את גופו מה יעשה אדם וימות יחיה את עצמו מה יעשה אדם ויתקבל על הבריות ישנא את הרבנות. 
<h3>[חדושי המאירי]</h3>
------
מה יעביד אינש ויחיה, אמרו לו, ימית את עצמו — כלומר על דברי תורה. אמר להן, מה יעביד אינש וימות, אמרו לו, יחיה את עצמו — כלומר שיגבה עצמו על דברי תורה ומבקש שררה מתקצרין ימיו. [הערוך ערך חיגב]. מניכא דדהבא. בדניאל (ה' ז') והמניכא דדהבא פי' ענק. [הערוך ערך המניכא]. בעינא דאזיל למדינת אפריקי — ''בני יפת גמר ומגוג'' (בראשית י', ב') תר''י ושום אפרכיותהון אפריקי וגירממי ומדי וכן תרג' ''אניות תרשיש'' (יחזקאל כ''ז, כ''ה) ספינת אפריקא. [הערוך ערך אפרקי]. איתי חמרי לובאי דפרשי בהברא — ''דרך רשעים כאפלה'' (משלי ד', י''ט) תרג' ואורחא דרשיעי הבירה. ''באישון לילה ואפילה'' (שם ז', ט') בחשוכא דליליא והבירא. 
<h3>[הערוך ערך הברגב]</h3>
------
אע''פ שהתענית מדרכי התשובה לעורר את האדם שיפשפש במעשיו לפתח חרצובות רשע ולהכניע את לבבו למען יהיה תמיד בלב נשבר ונדכה, אין היחיד רשאי לסגף את עצמו בתענית שמא יצטרך לבריות ואין הבריות מרחמות עליו. או יגרום חולי או מיתה לעצמו ויהיה חוטא לנפשו, אמרו חכמים ויהי האדם לנפש חיה אמר הקב''ה נשמה שנתתי לך החיה. כתב הראב''ד מה שאמרו אין היחיד רשאי לסגף עצמו לא אמרו אלא כשהוא צריך למעשה ידיו, אבל כשאינו צריך למעשה ידיו מותר. ויש מי שאמר שלא אסרו אלא בסגוף שיש בו צער גדול, אבל מי שהוא יכול לסבול מותר אע''פ שיש לו קצת צער [מותר] ומדת חסידים היא. כל מי שאינו יכול לסבול ומצער עצמו בתענית נקרא חוטא. ומי שיכול לסבול בצער עצמו ומתענה כדי שיהיה תמיד בלב נשבר ונדכה נקרא קדוש. וכל שכן אם רואה אדם שיצרו מתגבר עליו ומתענה להכניע יצרו, שהוא קדוש, ואע''פ שהוא מצער ומסגף עצמו. ועל כיוצא בזה אמרו חכמים הרוצה שיחיה ימית עצמו. 
<h3>[הבתים — שערי תענית שער חמישי]</h3>
------
גמ', או ממזרח למערב אמרו, [צ''ל] או ממזרח למערב רחוק אמרו. על הארץ [וגו'] כרחוק מזרח ממערב ואי חד, [צ''ל] על הארץ גבר חסדו על יראיו וכתיב כרחוק מזרח ממערב הרחיק ממנו את פשעינו ואי חד. נפיש נכתוב תרווייהו כי ההוא, [צ''ל] נפיש למה לי תרוייהו נכתוב כי ההוא. לא נימרו ליה מעיקרא, [צ''ל] לא נימרו ליה דילמא אתי לשיולי מה למעלה מה למטה מה לפנים מה לאחור מעיקרא. דקא שייל כיון, [צ''ל] דקא משייל כיון. אמרו ליה איזהו חכם הרואה, [צ''ל] אמרו ליה איזה חכם הרואה, אות ו' נמחק. ימית עצמו, [צ''ל] ימית את עצמו. אמר להן הא אנא מקטילנא, [צ''ל] אמר להן קטילנא, תיבות הא אנא נמחק. דארגוון ושדי מניכא, [צ''ל] דארגוון ושניאו מניכא, תיבת ושדי נמחק. אלא מאי אעביד, נ''א אלא מה רבותכם. 
<h3>[שיטה מקובצת]</h3>
------
מפרש ד''ה אלא מאי טעם חמה באמצע הרקיע וכו'. [צ''ל] אלא מאי טעם חמה באה באמצע הרקיע וכו'. ד''ה אמר להם שמים נבראו תחלה וכו', ארץ ושמים כאחד נבראו. [צ''ל] ארץ ושמים נבראו כאחת, תיבת כאחד ל''ש. ד''ה אי דין מנכון טפי חכים, איזה. [צ''ל] אי דין מנכון חכים טפי, איזה. ד''ה ואית קיבורי דמתני וקטר בהאי גיסא וכו', למקומך באותן קבורי. [צ''ל] למקומך תאחוז באותן קבורי. 
<h3>[שיטה מקובצת]</h3>
------
<h2> ל''ב ע''ב.</h2>
נהמא, לחם. הביאו לו לחם זהב על שלחן של זהב, ושלחו לו וכי לא היה לך לחם להביא עמך. [כ]שיצא מפתח העיר, כתב, אני אלכסנדרוס הייתי שוטה עד שבאתי לעיר נשים ולמדתי עיצה מן הנשים. ודעת שענו לי מה גדולה אם תהרוג נשים, ולא ימחה חרפתך אם נהרוג אותך, ומן הלחם. ומעיינא, על מעיין אחד. גולדני מליח, דגים גדולים מלוחים, כמו בפ' בתרא דכתובות [ק''ה ע''ב] (ריחא) [כנתא] דגילדני של דגים גדולים, וכן בהמוכר את הספינה [ב''ב ע''ג ע''ב], ובשלהי גמרא בפ' כיצד מברכין [ברכות מ''ד ע''ב], ובפ''א דכריתות [ו' ע''א], ובפ' חלק [סנהדרין ק' ע''ב]. בהדי דמחוורי להו, שרחצו הדגים. נפל בהן רוחא, נפל בהם רוח חיים וחיו הדגים מחמת המים כי אותו המעיין מעץ החיים מקורו שהוא כנגד כסא הכבוד, שנא' בו [תהלים ל''ו] כי עמך מקור חיים. (משייך) [טרא] באפיה, רחץ פניו שיהא בריא ביותר. אידליה כוליה הלך על שפת אותו הנהר למעלה, לראות מהיכן המעיין יוצא כי ידע שמגן עדן בא. רמא קלא, הרים קולו ואמר פתחו לי השער והם השיבו, צדיקים יבואו בו, אין השער מוכן כי אם לצדיקים. אמר, מלך אני ואני חשוב, תנו לי, שום דבר שיהיה לי סימן שהייתי בשערי גן עדן. יהבו ליה גלגלתא דעינא, גלגל עין של אדם, והוא סבור אבן טובה עגול הוא. כי מטא לביתא, לקח כל כסף וזהב שלו שקל כנגד אותו אבן ולא הכריעו. אמרו לו, אינו אלא גלגל עינו של אדם שלא ישבע מראות, כמו שלא שבעת מראות עד שהלכת להרי חושך. קליל עפרי, מעט עפר כסהו, טוב מעט בצדקה [משלי ט''ז] טב קליל בצדקתא, יוקח נא מעט מים [בראשית י''ח] תרגו' קליל. תקל מיד שבע, רמזו לו שעיני בני אדם אינן שבעים מראות עד שימותו ויתכסו ואז אינן רואין ואינן חומדין ומיד הן כשאר עפר. תקל תיקל משקלו. גיהנום מן הרקיע, שיוצא מן נהר דינור שבא מזיען של חיות [שנא' ירמיה כ''ג] על ראש רשעים יחול. לאחור הרי החושך, [שנא' ישעי' ס'] כי הנה החושך יכסה ארץ וערפל לאומים. כל העוסק בתורה בלילה שכינה כנגדו שנא' [איכה ב'] קומי רוני בלילה נוכח פני ה', מדכתיב נוכח פני ה', ש''מ שכינה כנגדו. תלמידי חכמים מרבים שלום בעולם, שעוסקין בתורה בנייך, אל תקרי בנייך אלא בונייך שבונין העולם בצדקתם ובלימודם, ומרבים שלום בעולם. 
<h3>[שיטה לרבינו שמואל ב''ר יצחק]</h3>
------
ואליפית עצה מן נשיא. דאמרו ליה אי את נצח לן לא תתכבד בכך. גילדני. דגים מלוחין. בהדי דמחוורי להו. במיא נפל בהו רוחא וחיו. טרא באפיה. רחץ פניו בהן. אידלי כוליה. שעלה לראות מאיזה מקום הנהר יוצא עד דמטא לפיתחא דגן עדן. שקל קלי עפרא כסייה לאלתר תקלא. כלומר לאחר שאדם מת ואינו רואה כלום אינו חומד ומיד הוא כשאר עפר ונשקל. גיהנם מן הרקיע. מנהר דינור דכתיב הנה סערת ה' חמה על ראש רשעים יחול. ויש אומרים אחורי הרי חשך. כדכתיב כי הנה החשך יכסה ארץ וערפל לאומים ועליך יזרח ה' וכבודו עליך יראה. 
<h3>[רבינו גרשום]</h3>
------
ואליפית עיצה מנשיא שאמרו שלא יתכבד בשום ענין אם ילחם עמהם. גילדני דגים. בהדי דמחוורי להו כשהיו מדיחין הדגים במים. נפל בהו רוחא שחיו הדגים מחמת המים. טרא באפיה רחץ בהן פניו. אידלי כוליה שהלך סמוך למעיין כלפי למעלה לראות מהיכן המעיין יוצא. עד דמטא לפיתחא דגן עדן יהבו ליה גלגלא חדא גלגל של עין והוא היה סבור שמרגליות היה. ולא הוה תקיל אותו גלגל שוקל יותר מכל זהב שבעולם. גלגל דעינא גלגל של עין אדם. דלא קא שבע לעולם מראות. שקל קליל עפרא וכסיא לאלתר תקל כלומר דבר רמזו לו שלאחר שאדם מת ואינו רואה כלום אינו חומד שום דבר מיד הוא כשאר עפרא. גיהנם למעלה מן הרקיע שהוא מנהר דינור שהוא בא מזיעה של חיות שנ' [ירמיה כ''ג] על ראש רשעים יחול. וי''א לאחורי הרי חשך כדכתי' [ישעיה ס'] כי הנה החשך יכסה ארץ וערפל לאומים ועליך יזרח ה'. מדכתיב נוכח פני ה' מלמד שכשעוסק בתורה שכינה כנגדו. אמ' ר' אלעזר א''ר חנינא תלמידי חכמים מרבים שלום בעולם שנ' כל בניך לימודי ה' ורב שלו' בניך אל תיקרי בניך אלא בוניך שבונייך מרבים שלום בעולם. 
<h3>[פירוש רבינו שמעיה]</h3>
------
וילפית עצה מן נשיא. שאמרו שלא יתכבד בשום ענין אם ילחם עמהם. גילדני. דגים. בהדי דמחוורי להו. כשהיו מדיחין דגים במים. נפל בהו רוחא. כלומר חיו הדגים מחמת המים. טרא באפיה. רחץ בהם פניו. אדלי' כולי'. שעלה סמוך למעיין כלפי מעלה לראות מהיכן המעיין יוצא. עד דמטא לפתחא דג''ע. מתוך שהבריא ונפל בו כח יותר מחמת הנהו מיא דטרא באפיה, היה בו כח לעלות עד פתחא דג''ע. יהבו ליה גלגלא חדא. גלגל של עין. והוא היה סבור שמרגלית הוא. ולא הוה תקיל. שהיה אותו גלגל שוקל יותר מכל זהב שבעולם. גלגלא דעינא. גלגל של עין אדם ולא קא שבע לעולם לראות. שקיל קליל עפרא וכסייה, לאלתר תקיל. כלומ' רמז רמזו לו והראו לו דוגמא, שלאחר שמת אדם אינו רואה כלום אינו חומד כלום שום דבר ומיד הוא כשאר עפר. גיהנום מן הרקיע. שהוא מנהר דינור שבא מזיעתן של חיות שנאמר [ירמיה כ''ג י''ט] על ראש רשעים יחול. ויש אומרים לאחורי הרי חושך. כדכתיב [ישעיה ס' ב'] כי הנה החושך יכסה ארץ וערפל לאומים ועליך יזרח ה'. נכח פני ה'. אלמא שכשעוסק בתורה בלילה שכינה כנגדו. ורב שלום בניך אל תקרי בניך אלא בוניך. רבנן מרבים שלום בעולם. 
<h3>[פירוש הראב''ד הנדמ''ח]</h3>
------
גילדנא מלוחים. דגים מלוחים. בהדי דמחוור להו. כשרחצו להם בבית המעין. נפל להם [רוחא]. רוח חיים. האי מעיינא מג''ע קא אתי. ממקור עץ החיים. משא בהו אפיה. רחץ בהם פניו. אידלי כוליה. הלך למעלה על שפת הנהר עד שהגיע לשער ג''ע. יהבו ליה גלגלתא חדא. גלגל עינו של אדם. [תקליה לכולי' כספא כו'.] שקול כנגד כל כסף וזהב שלו היה אותו גלגל של עין. גלגלא דעינא דבשרא ודמא דלא שבע. עינו של אדם לא תשבע עושר וזהו סימן ששוקל כנגד כל כסף וזהב שבעולם כן עינך לא שבעה עד שהלכת מעבר להרי חושך. שקיל קליל עפרא כסיי' ולאלתר תקל. כסהו במעט עפר ואז תקיל והסימן שעינו של אדם לא תשבע עד שימות ויכסוהו בעפר. גיהנם למעלה מן הרקיע. מנהר דינור שבא מזיעין של חיות של רשעים וחולא). לאחורי הרי חושך. דכתיב [ישעיה ס'] כי הנה החשך יכסה ארץ וערפל לאומים. קומי רוני בלילה. לעסוק בד''ת ואז תהיה נוכח פני ה'. [פירוש הרא''ש]. א) [נ''ל שצ''ל שבא מזיעתן של חיות ולהיכן שפיך על ראש רשעים כדכתיב (ירמיה כ''ג) על ראש רשעים יחול ועי' חגיגה י''ג ע''ב). 
<h3>[חשק שלמה על פי' הרא''ש]</h3>
------
שקל מהנהו מיא טרא באפיה. (שבת ק''ח ע''ב) א''ל מהו למיטרא (למימשי) מיא בשבתא וכו' פי' ליתן בפניו. [הערוך ערך טרגב]. יהבו ליה חד גלגלא דעינא. עינו עגול כשל אדם בפ''ו בבכורות על אלו מומין (מ' ע''א) כלומר שעין של אדם עגול. 
<h3>[הערוך ערך גלגלגה]</h3>
------
דע שיש מחלוקת בין חכמינו האחרונים המפרשים ומדברים באלה הדברים הנעלמים ומהם אומרים כי מה שימצא בדחז''ל כי כל ישראל יש להם חלק לעוה''ב או פלוני מזומן לחיי העה''ב שתמצא מזה אין מספר שר''ל העה''ב לנפשות אחר המות והזוכה להנאה תמידית שאין ערוך אליה ואין לנו להשיג בעה''ז כי אין לאותה הנאה יחס עם ההנאות הגופיות וענין תחה''מ שיהיה בגוף ונפש לצדיקים כמ''ש חז''ל הרשעים בחייה' קרוים מתים ואחר שיחיו ויתעדנו ימותו כי האדם ימות בהכרח ויפרד מה שהתחבר ממנו ויזכו למעלה עליונה ממעלתם הראשונה ויתקיים לעדי עד ולנצח נצחים וגיהנם ירצה בו שלא תזכה הנפש ותאבד באבוד הגוף וזהו לדעתם מה שקורין הנביאים בדרך משל באר שחת אבדון תופת עלוקה וכל לשון כליה והשחתה שהיא כליה שאין אחריה תקומה לעולם. ויש מהם אומרים כי העולם שאחר המות הזה הוא עולם הנשמות והשכר של הזוכה זוכה להנות מזיו השכינה ושיהיו לו מהלכים בין המלאכים הקיימים וקראו חז''ל גן עדן ועליה וישיבה של מעלה ואם כל ישראל יש להם חלק לעה''ב לא כל החלקים שוים כמשחז''ל כל צדיק נכוה מחופתו של חבירו לפי שלא הגיע להשיג מעלה כמו חבירו והרשעים בגיהנם כל אחד כפי רשעו ואם הנשמה דקה יש אש דק עליונה שורף וכן יש בארץ מקום אש קרוי גיהנם ואחר כן יבואו ימי המשיח לחיים בעולם הזה ובסופן יהיה יום הדין ותחה''מ שהוא השכר הכולל הגוף והנפש והוא (העי''ק) [העיקר] הגדול שהוא תקות כל מקום להב''ה והוא שיאמר בהרבה מקומות לצדיקים שמתו כבר פלוני מזומן לחיי העוה''ב ישוב הגוף כמו הנפש והנפש תדבק בדעת עליון והדבקה בגן עדן לעולם הנשמות ותתעלה בהשגה גדולה ממנה ויהיו קיום הכל לעדי עד ולנצח נצחים. סימן לדברים הללו ורמז לה בתורה וימי המעשה בששי נברא אדם וגמר מעשה בשביעי שבת ושררות ה' אלפים כנגד יצירת עופות שרץ המים ושאר דברים ומשכה מלכותם באלף הששי מעט כנגד צורת הבהמה והחיות שנבראו בתחלת היום הששי כנגד יצירת אדם שהכיר בוראו ומשל בכולה ובסוף אותו אלף יהיה יוה''ד שכן אדם נדון באותו יום והשביעי שבת והיא התחלת העה''ב ואין לזוכים בו סוף וקץ אבל מתקיימים ברצון בוראם זו תרומת דבריהם. גם יש סברות (הגרות) [אחרות] דקות מהם וקצרתי בהם ואומר אני כי דעתי נקלה להכריע בין העברות האלה וכן בעיני נפלא להשיג דבר זה עד תכליתו כי הוא יתברך היודע סוד דברים הללו אבל היו דחז''ל במקומות רבים מורים על הדעת השני כפי פשוטם המפורסם ובדברים הללו אין לנטות אחרי השכל בלתי קבלה מפי נביאים אם השיג דבר זה על מכונו אבל יש להאמין אמונה שלמה שהשי''ת ישלם שכר טוב לעושי רצונו שאין אותו שכר מושג בעה''ז ויעניש לעוברי רצונו שאין תכלית לאותו עונש ולא יודע איך וכמה עונש על בוריו וכן יש לו להחיות המתים כמו שנאמר יחיו מתיך נבלתי יקומון וכן יש פסוקים רבים מורים ע''ז ואצ''ל בדחז''ל (ולא נתנו) [ואנחנו] לא נדע התחיה איך תהיה בתוך הידוע ואמנם כולם מסכימים כי יש ג''ע בארץ בתחלת הבריאה והוא מפורסם בתלמוד במס' תמיד כשאמר אלכסנדר לישראל שיורהו הדרך כמ''ש שם וכן אנשי המדות עצמן אמרו שג''ע תחת קו השוה שלא יוסיף היום ולא יחסר ובספרי הרפואות לחכמי יון הקדמונים וכן בספר אסף היהודי כתבו כי אסקלפיינו חכם (מקדמני) מוקדוני ומ' איש מלומדי הרפואה הלכו הלוך בארץ ועבר מעבר להודו קדמת עדן למצוא קצת מעצי הרפואות ועץ החיים למען תגדל תפארתם על כל חכמי הארץ ובבואם אל המקום ההוא הבריק עליהם להט החרב המתהפכת ויתלהטו כולם בשביב הברק ולא נמלט מהם איש ותשבת חכמת הרפואה מן הגוים ימים רבים עד מלך מלך ארתחשסתא המלך וכל אלה דברי אמת ויציב ידועים עד היום כי רבים מהבאים מארצה בני קדם רואים מרחוק הלהט החרב המתהפכת ואין ספק כמ''ש החכם ר' אברהם בן עזרא ובעץ הדעת סוד יונעם ודברים כמשמעם כי כל הדברים הנזכרים במעשה בראשית בג''ע וד''ב נהרות ועלה תאנה ובחגורות ובכתנות עור הדברים כמשמעם ובתוכם סוד נפלא אשרי הזוכה ויגיע לידע הסודות על אמתתם ואנחנו לא נדע והנה האריך בדעות האלה הרמב''ן בשער הגמול סוף דבר הכל נשמע סתומים וחתומים ונבקש מהשי''ת ויתעלה שיתן בלבנו יראתו וישכילנו בתורתו עד שנעבדהו באהבה בכל לבבנו ובכל נפשנו ובכל מאודנו וידוע שאין אהבת ה' קשורה בלב אדם עד שישגה בה תמיד ויעזוב כל דברי העולם חוץ ממנה ונתפלל לפניו תמיד לשמור חקיו כמאמר דוד אחלי יכונו דרכי לשמור חקיך ואמר שע''ה סוף דבר הכל נשמע את האלהים ירא ואת מצותיו שמור כי זה כל האדם. ובזה תמו המאמרות והכללים והפרקים יסודם וסודם ת''ל בורא עולם אשר זכני ונשלם ספר בעל בריתם ועתה קח נא את ברכתי. הנה נא זקנתי לא ידעתי יום מותי. ואם אני רש ונקלה והלך. וידי תמכו פלך. רחש לבי דבר טוב אומר אני מעשי למלך. וגם כל אנשי בריתי גואלי גאלתם תקחו את תרומתי ודעו את נתיבו וניבו, טעמו ובאו בגן עדנו וטובו כל בן נכר לא יאכל בו. כי כל הדברים כנים ונאמנים חדשים גם ישנים. והיו לאותות ולמועדים ושנים. ולסתום פה מין ונאכל מפרי עץ הגן נאכל מכל אבקת רוכל דלי מים חיים מן הבאר אשר כריתי אורו כל עצי בשמים אשר נטעתי לכו לחמו בלחמי ושתו ביין מסכתי. אמנם אם אתם עם ועמכם תמות חכמה ברוכי ה' אלופי אצילי זקני וגאוני ימלא כרסו מעדני לאכול מפריו ולשבוע מטובו ולצאת חפשי מפרך. ולאמץ כושל ברך. נתתי לכם צדה לדרך. 
<h3>[צידה לדרך מ''ה כ''ג פ''ו]</h3>
------
ולאחר שמקדשין בבית הכנסת אומר פרק אחד ממס' שבת, וזה הוא הפרק, במה מדליקין וגו' עד סוף פרקא. אמר ר' חנינא ת''ח מרבים שלום בעולם שנאמר וכל בניך למודי ה' ורב שלום בניך, יהי שלום בחילך שלוה בארמנותיך למען אחי ורעי אדברה נא שלום בך. למען בית ה' אלהינו אבקשה טוב לך. וראה בנים לבניך שלום על ישראל. ואומר קדיש. 
<h3>[סידור רבינו עמרם גאון]</h3>
------
אמר ר' אלעזר אמר ר' חנינא תלמידי חכמים מרבים שלום בעולם, שנאמר וכל בניך למודי ה' ורב שלום בניך וכו' וראה בנים לבניך שלום על ישראל. ואומר קדיש עד דאמירן בעלמא ואמרו אמן. יהא שלמא רבא עד עושה שלום. 
<h3>[סידור רבינו עמרם גאון]</h3>
------
[גדול כח השלום ששמים וארץ מתקיימין בו, שהשמים אש ומים ואין המים מכבין את האש הוי עושה שלום במרומיו. והמלאכים צריכין שלום שנא' המשל ופחד עמו. והמזלות צריכין שלום, טש''ת סא''ב מע''ק גד''ד הגלגלים סובבים, טלה עולה כל יומי ניסן ואומ' אני עולה תחלה ואינו רואה שלפניו וכן כלם הוי עושה שלום במרומיו. וגדול כח השלו' שאפי' ישראל עובדים ע''ז וביניהם שלום הקב''ה מותר להם, שנא' חבור עצבים אפרים הנח לו. ושקולה שנאת חנם כנגד שלש עבירות החמורות שבתורה, שבית ראשון נחרב על ידי ע''ז ושפיכות דמים כדכתי' קראי. ובית שני על ידי לשון הרע, כדאמרי' בריש יומא [ט' ע''ב] ובגיטין פר' הנזקי' [נ''ה ע''ב] דאקמצא ובר קמצא חרוב ירושלם. וגדול כח השלום שאף המתים צריכין שלום, שנא' ואתה תבוא אל אבותיך בשלום. וגדול כח השלו' שניתן בחלק הצדיקים, שנא' יבא שלום ינוחו על משכבותם וגו'. ושלא ניתן בחלק הרשעים, שנא' אין שלום אמר יי' לרשעים. ושניתן לאוהבי התורה, שנא' שלום רב לאוהבי תורתך וגו'. ושניתן ללומדי התורה, שנא' וכל בניך למודי יי' וגו', אל תקרי בניך אלא בוניך. ושניתן לענוים, שנא' וענוים ירשו ארץ וגו'. ושניתן לעושי צדקה, שנא' והיה מעשה הצדקה שלום. ושניתן למקנאים דעביד מצות הבורא, שנא' הנני נותן לו את בריתי שלום. ואמרי' בזבחים, [ק''א ע''ב] לא נתכהן פנחס עד שהרג את זמרי, שנא' והיתה לו ולזרעו אחריו וגו'. וגדול כח השלום שהוא חותם כל הברכות באם בחקותי ונתתי גשמיכם בעתם, מה כתי' בתריה ונתתי שלום בארץ, וחותם כל התפלה בשים שלום. וחותם ברכת כהנים בשלום, שנא' וישם לך שלום. ואחר כל מעשה בראשית ראה מה כתי' יוצר אור ובורא חושך עושה שלום ובורא את הכל, כשעשה השלום ברא את הכל. ואין לך המחזיק עצמה אלא השלום, שנא' יי' עוז לעמו יתן יי' יברך את עמו בשלום. יהי שלום בחילך שלוה בארמנותיך למען אחי ורעי אדברה נא שלום בך. וראה בנים לבניך שלום על ישראל. אמן]. 
<h3>[המנהיג שער השלום]</h3>
------
על כי עיקר כונתי בכתבי פסקי התלמוד הוא ללקט התועלות האיפשריים אלי, אכתוב המעשה הזה הבא בגמ' [(ברכות כ''ז ע''ב) במעשה דר' יהושע עם ר''ג] מפני שנמצאו בו תועלות רבות. מכאן יש לנו ללמוד דרך מן הדרכים איך ינהגו התלמידים ההולכים בישיבה לשמוע הלכה מפי הרב ואיך ינהג הרב עמהם עם שמעלת הנשיא יותר גדולה ויותר כוללת כ''ש שנוכל ללמוד לענין התלמידים שמורשים במה שהיו מורשים לדבר ולעשות כנגד הנשיא וכן ראיה בעניני כבוד הרב כי הוא כנשיא לנו, ואין הסברא נותנת לדבר אלא מתלמידי' המתקבצים לשמוע מפי אחד מיוחד להם אשר נאה לו למעלתו להתקבץ לפניו כמו שעושים היום במלכות צרפת ואשכנז שיש תלמידים שיודעים בהלכה כמו הרב ולפעמים מנצחים אותו כמעשה הזה של ר' יהושע לגבי ר''ג שהיה חולק עמו ולפעמים מנצחו אבל בגלילותינו אלה מלכות ארגון וספרד שהרב שלם מאד ובקי ביותר על התלמידי' ולפעמים שאין התלמידים מבינים הלשון והרב מלמדם אינו נראה שיכנסו בדין זה.
הדרך האחד נראה שאינם בחיוב מי שמורה הוראה במקום רבו אם שואלי' להם הוראה ומשיבין וראיה מר' יהושע שאמ' לאותו תלמיד רשות וחלילה לר' יהושע שישים עצמו בחיוב זה.
הדרך השני שיש לו להזהר מפני המוסר שלא יחלוק עם הרב בענין שהוא תלוי בסברא לבד כמו שאמ' ר' יהושע לרבן גמליאל שאין אדם שיחלוק עליו בזה.
הדרך השלישי למדנו שמותר לשנות דבורו בדבר שנמשך ממנו השלום שהרי ר' יהושע אמר אלו אני חי והוא מת היה יכול החי להכחיש את המת ואע''פ שחולקים תמיד, הטעם בזה כמו שאמרנו בדרך השני.
הדרך הרביעי למדנו שאינו רשאי התלמיד לעבור על מצות הרב עד שיתן לו רשות גם כי יבוש ויכלם בקיום מצותו שהרי ר' יהושע תכף שאמר לו ר''ג עמוד על רגלך עמד ולא ישב בלא רשות.
הדרך החמישי למדנו שרשאים הכלל להוריד הרב מגדולתו אם עושה דבר בלתי הגון שהרי רננו כל העם והקפידו על כבוד ר' יהושע והורידוהו [לרבן גמליאל] מגדולתו, אלא שלא יתברר מכאן אלא כשיהיו בהסכמת הכלל חכמים גדולים כמו שהיו ר' יהושע ור' עקיבה ור' אלעזר בן עזריה שוים לחכמת ר''ג.
הדרך הששי למדנו שראוי לסבול עונשי הרב פעמים שלש קודם שיעשו כנגדו שהרי לא רננו עליו אלא מפני ג' דברים שאמרו אשתקד צעריה אתא בבכורות צעריה השתא נמי קא מצער ליה תו.
הדרך השביעי למדנו שראוי לבחר הדרך הנוחה לחבירו יותר וכל שכן לאדם כשר שהרי היו ממנין לר' יהושע אלא משום דהוה ליה בעל מעשה והוה ליה לר''ג צערא טפי.
הדרך השמיני למדנו שהמנוי והמעלה ראוי לאדם בעבור החכמה ולא מפני היחס והמשפחה שהרי רצו למנות את ר' עקי' אע''פ שאין לו זכות אבות ולא נמנעו אלא מפני שלא יענש גם כי היה שם ר' אלעזר בן עזריה שהיה חכם והוה ליה זכות אבות ונראה שמפני יתרון חכמה (ראו) [רצו] למנות ר' עקי' תחלה.
הדרך התשיעי למדנו שראוי לשים עצות גם על דבר שהוא ברור יש בו כבוד ותועלת שהרי ר' אלעזר בן עזריה היה שמח מן הכבוד הזה ועם כל זה השיב אזיל ואימלך באינשי ביתי.
הדרך העשירי למדנו שראוי להתיעץ עם אשתו ובלשון כבוד כדאמ' ר' אלעזר איזיל ואימלך באינשי ביתי.
הדרך האחד עשר למדנו שמעלין בקדש ולא מורידין ועל זה סמך ר' אלעזר לקבל הנשיאות.
הדרך השנים עשר למדנו שיפה שעה אחת בתורה ובמעשים טובים מכל חיי האדם שהרי ידוע לא היה כוסף הנשיאות להשתרר ולהתגדל על העם אלא להישירם לעסוק בתורה להבין ולהורות ואמ' יומא חד במאן יקר ולמחר ליתבר.
הדרך השלשה עשר למדנו שאין ראוי למנוע בית המדרש משום אדם ולזה סלקו לשומר הפתח ונתבררו כל הספקות וגם ר''ג נתחרט וחלשא דעתיה.
הדרך הארבעה עשר למדנו שראוי להתנבל בדברי תורה ולקבל האמת ממי שאמרו שהרי ר''ג לא מנע עצמו מבית המדרש שהיה מולך אחר במקומו ובקש מחיל' לר' יהושע כי ראה דבריו מקובלים והיא הסבה שחזר למעלתו וכן כתי' [משלי ל'] אם נבלת בהתנשא.
הדרך החמשה עשר למדנו שראוי לתלמיד חכם שיקפיד על עלבונו ושיהיה נוח לרצות שהרי ר' יהושע פעם ראשונה לא אשגח ביה ובשניה אפייס לצאת ידי שתיהן.
הדרך הששה עשר למדנו שראוי למנהיג שישגיח על פרנסתן של תלמידי חכמי' שתהיה בריוח ובכבוד שהרי ר' יהושע השיב לר''ג אוי לו לדור שאתה פרנסו שאי אתה יודע בצער תלמידי חכמים במה הם עסוקין וממה הם נזונין. 
<h3>[נמוקי יוסף — ברכות]</h3>
------
אמר להם הממונה ברכו ברכה אחת, והן ברכו. קראו עשרת הדברות שמע והיה אם שמוע. אמרו [ברכות י''א ע''ב] ברכה אחת היא יוצר אור. ואם שאל השואל ויאמר הרי אמרו בברכות [י''א ע''א] בשחר מברך שתים לפניה ואיך אמרו כאן ברכה אחת. התשובה שהתלמוד [שם י''ב ע''א] אמר שזה בדאיעבד אבל לכתחילה לא. ובשבת מוסיפין ברכה אחת למשמר היוצא. אמרו בתלמוד [שם] מי ששיכן שמו בבית הזה ישכין בינינו שלום ואחוה ורעות. 
<h3>[פירוש רבינו נתן אב הישיבה]</h3>
------
אמר להם הממונה. בתוספי צרפת [יומא ט''ו ע''ב ד''ה אמר] כתוב דפירש רש''י ז''ל במסכת יומא [שם ד''ה הממונה] דממונה הוא הסגן. והקשה על פירושו מירושלמי [פ''ג יומא ה''ח, י''ט ע''א] דקחשיב חמשה דברים שהסגן משמש ואלו הן, אומר לו אישי כה''ג הגבה ימינך כשהיה מטיל גורלות ביום הכפורים, והניף הסגן בסודרים, ואחז הסגן בימיני והעלהו וכו', ולא קחשיב הני בהדייהו. ונראין דברי הר' יצחק בר' שמואל ז''ל שפירש כך דממונה לאו סגן הוא. ועוד במסכת סוטה פ' משוח מלחמה [מ''ב ע''א] מסיק בהדיא דסגן לאו ממונה הוא, ולשם תעיין. ברכה אחת. בפ''ק דברכות [י''א ע''ב] מפרש מאי ברכה אחת, איכא דאמרי יוצר אור וא''ד אהבה רבה. שלש ברכות. מפרש ואזיל מאי נינהו שלש ברכות. אמת ויציב ועבודה וברכת כהנים. ברכת כהנים היינו שים שלום, אבל ברכת כהנים כהלכתה כגון הפסוקים עדין לא היו אומרים. ברכה אחת למשמר היוצא. התם נמי במס' ברכות פ''ק [י''א ע''ב] מפרש דמשמר היוצא אומר למשמר הנכנס מי ששיכן את שמו בבית הזה ישים ביניכם אהבה ואחוה ושלום ורעות. ותמה אני למה עכשיו מתפללין לאחר זריקה, דמוטב להם להתפלל קודם שחיטה וזריקה כדי שיתקבל קרבנם ברצון, כי הזריקה היא עיקר. ואיני יודע אם בעבור זה היו עושין עכשיו את תפלתם, מפני שיש לומר שבלא זה היה להם להמתין עד שישהו האברים במלח בכדי שיעור יציאת הדם, שהרי מצינו [לעיל ל''א ע''א] גם בלב שהיה מוציא את דמו, ובכל ענין שהיו יכולים למעט בדם האברים היו עושין, והיכא דלא אפשר כגון בכבד לא אפשר. שאינו נראה לומר דאביי דאמר בפרק הקומץ רבה [מנחות כ''א ע''א] וכן לקדירה אהא מתניתין קסמיך, דס''ל לאביי אם לא היו מולחין כפי השיעור שצריך לקדירה א''כ מה מועיל במה ששוהין לקרות ק''ש אחר מליחה. אע''פ שיכול להיות שאין איסורא בכך אם היו כך מקריבין בלא שהייה, מ''מ כיון שבלא זה היה להם לקרות ק''ש היו שוהין מלקרות עד לאחר מליחה כדי לעשות מצוה מן המובחר שיצא כל הדם. 
<h3>[פירוש הראב''ד הנדמ''ח]</h3>
------
[ברכות י''א ע''ב] תנן התם, בפרק אמר להם הממונה ברכו ברכה אחת והם ברכו, מאי ברכה אחת אמר שמואל אהבה רבה, ר' זריקא אמר ר' אמי אמר ריש לקיש יוצר אור. אמר ריש לקיש זאת אומרת ברכות אין מעכבות זו את זו, ואסיקנא מאי ברכות אין מעכבות זו את זו, סדר ברכות, דאע''ג דאקדים אהבת עולם מקמי יוצר אור יצא, ואפילו לכתחלה נמי. אבל לברך ברכה אחת בלא חברתא לא איפשיטא, ולחומרא עבדינן. ומיהו בדיעבד אפילו לא ברך כלל יצא, מידי דהוה אכל מצוות שבתורה שאם עשאן בלא ברכה יצא, ותנן נמי היה קורא בתורה והגיע זמן המקרא אם כיון לבו יצא, אלמא אע''פ שלא ברך יצא. 
<h3>[השלמה — ברכות]</h3>
------
תנן התם אמר להם הממונה ברכו ברכה אחת והם ברכו וקראו עשרת הדברות שמע והי' אם שמוע ויאמר וברכו את העם ג' ברכות אמת ויציב ועבודה וברכת כהנים ובשבת מוסיפין ברכה אחת לאנשי משמר היוצאין מאי ברכה אחת פי' הא דקאמר אמר להם הממונה ברכו ברכה אחת מאי היא כי הא דרבה ורב יוסף בר' אבא איקלעו לההוא אתרא בעו מנייהו מאי ברכה אחת לא הוה בידייהו אתו ושיילו לרב יהודה מאי ברכה אחת אמר להו הכי אמר שמואל אהבה רבה. אמר ר' זריקא א''ר אמי אמר ר' שמעון בן לקיש יוצר אור כי אתא ר' יצחק בר יוסף אמר הא דר' זריקא לאו בפירוש איתמר אלא מכללא איתמר דא''ר זריקא א''ר אמי ארשב''ל זאת אומרת ברכות אין מעכבות זו את זו אי אמרת בשלמא יוצר אור היינו דאמר ברכות אין מעכבות זו את זו אלא אי אמרת אהבה רבה מאי אין מעכבות זו את זו דילמ' משום דלא מטא זמן יוצר אור וכי מטא זמן יוצר אור אמרי ליה ולא היא לעולם אהבה רבה הוו אמרי וכי מטא זמן יוצר אור אמרי לי' ומאי אין ברכות מעכבות זו את זו סדר ברכות. פר''ח ז''ל הא דר' זריקא לאו בפי' איתמר אלא מכללא איתמר כלו' שמע ר' זריקא לרשב''ל דאמר אין ברכות מעכבות זו את זו ודייק ברכה אחת יוצר אור אי אמרת דקרי יוצר אור בלבד ומניח אהבת עולם לגמרי וקורא ק''ש היינו דברכות אין מעכבות זא''ז דהא לא מעכבא לי' אהבה רבה אלא אי אמרת קורא אהבת עולם ברישא וקורא אחרי' שמע משום דאכתי לא מטי זמן יוצר אור וכי מטא הנץ החמה ומטי זמן יוצר אור קרי לי' נמי יוצר אור מאי אין מעכבות זו את זו דהא קרי להו לתרווייהו אלא לאו יוצר אור ואהבה רבה מניחה לגמרי והיינו דברכות אין מעכבות זא''ז ואמר וכי מכללא הוי מאי איכא למימר הא אתבריר' דיוצר אור היא ודחינא אי מכללא שמעי' איכא למימר ברכה אחת ששנינו במסכת' תמיד אהבת עולם היא ומאי ברכות אין מעכבות זא''ז דקאמר רשב''ל סדר ברכות פי' דאי קדים ברכת אהבת [עול'] לשל יוצר או' לא מעכבא אלא הדר בריך בתר אהבת עולם ברכת יוצר אור וכיון דהא דאמר רשב''ל לא אברירא לן דאיתמר בהדיא משמי' דהא רב יצחק בר יוסף אמר מכללא איתמר עבדי' כשמואל דאמר בהדיא אהבה רבה והאידנא אי אקדים ובריך אהבת עולם וקרי ק''ש והדר קרא יוצר אור יוצא ידי חובה דברכות לקרותן כסדרן אין מעכבות זו את זו אבל אם הניח אחת לגמרי לא יצא ידי חובתו עד כאן לשונו. למדנו מכאן דכל היכא שלא ברך קודם המצוה מברך לאחר כן ויוצא ידי ברכה וראיה לדבר טבילת גר שמברך אחר טבילה משום גברא דלא חזי לא מצי לברך קודם לכן ה''ה לשכח דלא אפשר לי' לברך כבר עובר לעשייתה שמברך לאחר כך. ותו ראי' דאמר בירושלמי פ' הרואה (הלכה ג) שחיטה אימתי מברך עלי' ר' יוחנן אומר עובר לשחוט ר' יוסי בר נהוראי אומר משישחוט למה שלא תתנבל בשחיטתה הרי למדנו שאדם יוצא ידי חובת הברכה אחר עשיית המצוה מעתה היכא ששכח לברך עובר לעשייתה יברך אחר כך כההיא דפ' שלשה שאכלו (ד' נא ע''א) דאמר רבינא (הילכתא) [הלכך] אפי' גמר כל הסעודה כולה יחזור ויברך אמר רבינא מנא אמינ' לה דתניא טבל ועלה בעלייתו אומר אקב''ו על מצות טבילה ולא היא התם מעיקרא גברא דחוי' הוא והשתא הוא דמחזי הכא מעיקרא גברא חזיא הוא והשתא הוא דאדחי הוי נראה ונדחה וכל שנראה ונדחה שוב אינו נראה. נראה בעיני דליתא לראי' דרבינא מגר מיהו דרבינא לענין סעודה איתמר ולפר''ח דפי' התם דלית הילכתא כרבינא אם באת לדמותה לשאר מצות תיקשי דפר''ח אדפר''ח דהכא פסיק דמצי לברך יוצר אור אחר ק''ש אלא ודאי ההיא דרבינא שאני דמיירי בסעודה דאסור לאדם שיהנה מן עוה''ז בלא ברכה וכיון דעבר ואכל והגיע ברכה אחרונה [צריך לברך ברכה אחרונה] משא''כ ברכת המצות הואיל ואין אחרי' ברכה אימא אפי' אחר מעשה יחזור ויברך. והביא ראי' הרב רבי' משה ב''ר יעקב זצ''ל דתנן סוף פרק ערבי פסחים (ד' קכא ע''א) ברך על הפסח פטר את הזבח וזבח היא חגיגת י''ד והיתה נאכלת בראשונה והיכי משכחת לה לאו כגון ששכח ואכל הזבח בלא ברכה והביאו את הפסח וברך עליו וקתני פטר הא לא ברך על הפסח לא פטר וצריך לברך על הזבח אע''פ שגמר ואכל דהיינו כרבינא ודלא כדברי הרב רבי' משה ב''ר מיימון זצ''ל שכתב (פ''ג מהלכות אישות הלכה כג) שאם קדש את האשה ולא ברך קודם קידושין לא יברך אחר קידושין אפי' לפי דבריו שעושה אותו כברכת המצות מיהו אנו נהגינן לקדש ואח''כ לברך דאין זו ברכת הקידושין הואיל שאין אנו מברכין אקב''ו לקדש את האשה או על קידושי האשה אלא משום חובת אירוסין תקנוה כמו שתקנו שש ברכות לחובת נישואין ואסר לנו את הארוסות לעצמינו מלאו דלא תסור דכלה בלא ברכה אסורה לבעלה כנדה ומדרבנן. ה''ג מאן דבעי למנסב איתתא מבעי לי' לקדוש' ברישא ולברוכי ברכת אירוסין ולא נבריך ברישא טעמא מאי מכדי אכתי לא קניא לה והיכי מברכי' ואסר לנו את הארוסות אלא לקדש ברישא והדר מברך שבעה ברכות מידי דהוה אטבילה טעמא מאי טביל והדר מברך משום גברא דלא חזי הכי נמי עד דמקדש לא קני' לה ולא שנא מטבילה ע''כ ה''ג. מיהו היכא דמקדש את האשה בכסף ובשטר צריך לברך אקב''ו על קידושי אשה ולא כשמקדש בביאה משום דטריד בטרדא דמצוה דהכי אמר בירושלמי (פ' הרואה הלכה ג) כל המצות טעונות ברכה בשעת עשייתן חוץ מתקיעה וטבילה וי''א קידושין בבעילה משמע אבל שאר קידושין כסף או שטר צריכי ברכה בשעת עשייתן לרב הונא ולר' יוחנן עובר לעשייתן וקיימא לן כר' יוחנן דפליג ארב הונא התם בירושלמי דרב ור' יוחנן הלכה כר' יוחנן פ' קמא דביצה (ד' ד ע''א) וכש''כ גבי רב הונא תלמידי' וה''ג פ''ק (ד' ז ע''ב) דפסחים. 
<h3>[או''ז הלכ' ק''ש סימן כ''ה]</h3>
------
[ברכות י''א ע''ב] תנן התם, בתמיד, אמ' להם הממונה ברכו ברכה אחת והן בירכו וקראו עשרת הדברים, שמע, והיה אם שמע, ויאמר, ואמת ויציב. פי' ברכה אחת מברכות קרית שמע, דהתם מסדר לכוליה סדר עבודות השחר, וקאמ' דלאחר שסידרו האיברין על גבי הכבש ומלחום, ירדו להם ללישכת הגזית לקרוא קרית שמע, והדר תני אמ' להם הממונה ברכו כול'. 
<h3>[פסקי הרי''ד — ברכות]</h3>
------
משנה א'. אמר להם הממונה ברכו ברכה אחת, בפ''א דברכות [י''א ע''ב] מפר' אהבה רבה אהבתנו דאכתי לא נגה ולא מטא זמן יוצר אור. והן ברכו וקראו י' הדברים עשרת הדברות שמע והיה אם שמוע ויאמר וברכו העם אילו ג' ברכות אמת ויציב ועבודה, רצה, ולא היו אומ' והשב העבודה אלא וקבל העבודה. וברכת כהנים. וברכו את העם, עם העם, כך פירש''י [בפרק] קמא דברכות [שם]. וברכו את העם ג' ברכות, אילו אנשי מעמד שהיו עומדין על קרבנם ולא היו מתפללין י''ח ברכות, דאפי' זמן קרי' שמע לא מטא, כדתנן [יומא ל''ז ע''ב] קרא עם אנשי משמר לא יצא, אלא היו מתפללין שיתקבל קרבנם ברצון. וברכת כהנים, היינו שים שלום, אי נמי הפסוקים, ונשיאות כפים לא היו עושין עד לאחר הקטרת כמו שנאמר לקמן בהחלו [פ''ז מ''ב]. ובשבת מוסיפין ברכה אחת, בחצי היום כשהמשמרה יוצאה, שמשמר היוצא אומר למשמר הנכנס מי ששיכן שמו בבית הזה ישכן ביניכם אחוה ואהבה שלום ורעות וחותם בברכה כדאמר בברכה בפ''א דברכות [י''ב ע''א]. 
<h3>[שיטה לרבינו שמואל ב''ר יצחק]</h3>
------
אחר העלותן האברים לכבש ומלחום מתכנסין כלן ללשכת הגזית, והממונה אומר להן, ברכו ברכה אחת. ופותחין וקורין, אהבת עולם, ועשרת הדברות, ושמע, והיה אם שמע, ואמת ויצ[י]ב, ורצה ושים שלום, ובשבת מוסיפין ברכה אחת שיאמרו אנשי משמר היוצא לאנשי משמר הנכנס, מי ששיכן שמו בבית הזה ישכן ביניכם אהבה ואחוה ושלום וריעות. ואחר כך אומר הממונה על הפייסות לכל אנשי בית אב של אותו העם, מי שלא הקטיר קטרת מימיו יבא ויפיס, ויתקבצו אצלו ויפיסו מי יזכה בקטרת, ואחר כך יטול הזוכה כלי כסף, ושמו בזך, מלא קטרת גדוש. והקטרת משקל חמשים דינרין. ונותן הבזך בתוך כלי אחר ששמו כף. ונותן הכף בבגד קטן. ואוחז הכף בידו ונכנס בפנים עם אחר. והוא אותו שזכה כבר לתרום המזבח. ואותו אחר לוקח מחתה של כסף ועולה לראש המזבח ומפנה הגחלים אילך ואילך ונוטל מן הגחלים שנתאכלו במערכה ויורד ומערן לתוך מחתה של זהב. ואם נתפזרו מן הגחלים קב או פחות מכבדן לאמה. ובשבת כופה עליהם הפסכתר, נתפזר יותר על קב חוזר וחותה. ואחר כך מקדים לפניהם מי שדשן מזבח הפנימי ונוטל הטני שבו דשון המזבח ומשתחוה ויוצא. וזה שבידו המחתה צובר הגחלים על גבי המזבח הפנימי ומרדדן בשולי המחתה ומשתחוה ויוצא. וזה שבידו הכף נוטל הבזך מתוך הכף ונותנו לאהובו או לקרובו ורואה אם נתפזר מן הקטרת מעט בכף, ונותן אהובו או קרובו לתוך חפניו מה שנתפזר עם הקטרת שבבזך ומשתחוה ויוצא. והממונה אומר למקטיר, הקטר. והזהר שלא תתחיל מפניך שלא תכוה. ואם כהן גדול הוא המקטיר, יאמר לו הממונה, אישי כהן גדול הקטר, ולא יקטיר קודם שיאמר לו, הקטר, ואחר כך יפרשו כל העם מן ההיכל ומבין האולם ולמזבח, שלא יהיה שם אדם עד שיצא זה המקטיר, שנאמר [ויקרא ט''ז], וכל אדם לא יהיה באהל מועד בבאו לכפר בקדש. וכשיפרשו כולם ישליך הקטרת על האש. ואם פקעה הקטרת מעל גבי המזבח, אפילו קרטין שבה לא יחזיר. ואחר הקטירו ישתחוה ויצא. והקטרת מצות עשה, שנאמר [שמות ל'], והקטיר עליו אהרן קטרת (ה)סמים. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ג]</h3>
------
פרק חמישי בעזר הצור ונמשך גם כן לסדר עבודת התמיד והוא שאמר אמר להם הממונה ברכו ברכה אחת פי' מאותם ברכות שנתקנו לפני קריאת שמע ופירשו בברכות [י''א ע''ב] שברכה זו שהיו מברכין היא אהבת עולם אבל יוצר אור אין מברכין אותה עד שיתפשט אור השמש וכבר ביארנו שם שסדר ברכות אינו מעכב וקראו עשרת הדברות שכך היה מנהג אנשי משמר לקרוא עשרת הדברות בכל יום מצד שהם יסוד הדת ואחר כן קורין שלש פרשיות שמע והיה אם שמע ויאמר אמת ויציב וברכו את העם שלש ברכות עבודה והודאה וברכת כהנים ר''ל שלום רב שברכת כהנים הידועה לא בלשכת הגזית היו מברכין אותה אלא על מעלות האולם אחר שנשלמה עבודת התמיד כמו שנבאר ובשבת מוסיפין ברכה אחת למשמר היוצא והוא שמשמר היוצא אומרים למשמר הנכנס מי ששכן את שמו בבית הזה ישים ביניכם אהבה ואחוה ושלום וריעות. זהו ביאור המשנה ולא נתחדש עליה בגמ' דבר וכבר הארכנו בה בראשון של ברכות בפירושינו. 
<h3>[חדושי המאירי]</h3>
------
אמר להם הממונה. הוא ממונה לכך לסדר עבודת היום ואמר להם לאחר שבאו ללשכת הגזית שתפלתו של אדם נשמעת במקום ד' אמות של תורה. ברכה אחת. פליגי בפ''ק דברכות [י''א ע''ב] איכא מ''ד יוצר אור ואיכא מ''ד אהבה רבה. עשרת הדברות. ובגבולין נמי היו אומרים אותם בכל יום אלא שבטלו מפני תרעומת המינים בפ''ק דברכות [י''ב ע''א]. שמע. אע''פ שלא הגיע זמן ק''ש כדאמרינן במסכת יומא [ל''ז ע''ב] הקורא עם אנשי משמר לא יצא ידי חובתו [והם] היו צריכים להקדים לקרות קודם הזמן כדי לעסוק בעבודת התמיד. ה''ג וברכו ג' ברכות אמת ויציב ועבודה וברכת כהנים. כי לא היה להם פנאי להתפלל י''ח ברכות והיו מתפללים רצה שיהא קרבן ריח ניחוח ולא היו אומרים והשב את העבודה לדביר ביתך וגם לא היו מסיימין ומחזיר שכינתו לציון אלא שאותך לבדך ביראה נעבוד בא''י שוכן בציון. וברכת כהנים. היו אומרים אלהינו ואלהי אבותינו ברכנו כו' ומתפללין על נשיאות כפים שיש להם לעשות אחר הקטרת אברי תמיד שיסכים הקב''ה ע''י לברך את ישראל כדרך שיתפללו רצה על עבודת התמיד אבל לא היו נושאין כפים עתה עד אחר הקטרת האברים כדתנן לקמן [ל''ג ע''ב] כדכתיב וירד מעשות את החטאת ואת העולה ואח''כ וישא אהרן את ידיו אל העם ויברכם וא''ל שיהא נושאין כפים עתה בשעת הברכה ונושאין כפיהן פעם שנית אחר הקטרה דהא תנן במסכת תענית [כ''ו ע''ב] בג' פרקים הכהנים נושאין את כפיהם בשחרית ובמוסף ובנעילה וא''כ הול''ל ד' פרקים אלא היו אומרים ברכה עד שמגיעים לפסוקים ומדלגין הפסוקים ואומרים שים שלום. ויש ספרים דגרסי וברכו את העם ג' ברכות ול''ג ליה דלא היו נושאין כפיהן לברך את העם כדפרשתי ואין לפרש את העם כלומר עם העם שהיו העם מברכין עמהם דהא אמרינן הקורא את שמע עם אנשי משמר לא יצא ולמה היו אומרים אמת ויציב מאחר שלא קראו את שמע וגם למה התפללו רצה וברכת כהנים קודם שיתפללו י''ח ברכות. מוסיפין ברכה אחת למשמר היוצא. משמר היוצא מוסיף אותה הברכה ועליו מוטלת והוא משמר שעבד בשבוע שעברה והם עושין עבודת הבקר ואח''כ עובדין משמר הנכנס ומשמר היוצא מברכין אותו ואומרים מי ששכן [את שמו] בבית זה [הוא] ישכין [ביניכם] אהבה ואחוה ושלום וריעות. חדשים לקטרת. כי עבודת הקטרת היתה מעשרת כדכתיב [דברים ל''ג] ישימו קטרה באפך וגו' וברך ה' חילו לכך היו מחזירין כל פעם אחר חדשים כדי שיתעשרו כולם. מי מעלה אברים מן הכבש כו'. כהן אחד היה מעלה את כולן. הוא מעלה אותן. כל כהן וכהן באברים שזכו בהן. מסרום לחזנים. שמשים ממונים להלביש את הכהנים. מפשיטין אותן את בגדיהן. במס' יומא [כ''ד ע''ב] פליגי אמוראי באיזה בגדים היו מפייסין ר''נ אמר בבגדי חול היו מפייסין ואותן שזכו בעבודה היו פושטין מכנסי חול ולובשין מכנסי קדש כי הם קודמין לכל הבגדים כדכתיב [ויקרא ט''ז] ומכנסי בד יהיו על בשרו ואח''כ החזנים מפשיטין בגדי חול מעליהם ולא היו מניחין עליהם אלא מכנסי קדש שלבשו ואח''כ מלבישין אותן בגדי קדש. ורב ששת אמר בבגדי קדש הם מפייסין ואותן שלא זכו לעבוד מפשיטין מעליהם בגדי קדש שלבשו להפיס בהן ומניחין עליהם מכנסי קדש כדי שלא יעמדו ערומים ומלבישין אותן בגדי חול. ואח''כ מפשיטין מכנסי קדש ולובשין מכנסי חול. וחלונות היו שם. בלשכת הגזית בחומה. תשמיש הכלים. זה לאבנט וזה לכתונת וכן כולם. והבזך. הוא כף קטן. 
<h3>[פירוש הרא''ש]</h3>
------
בכל יום ויום חייב אדם לברך שלש ברכות אלו, ואחר כך קורא מעט מדברי תורה, ונהגו העם לקרות ברכת כהנים, ויש מקומות שקורין צו את בני ישראל, ויש מקומות שקורין שתיהן. וקורין פסוקים והלכות מן המשנה או הבריתות, לר''ם. נהגו העולם לקרוא בצו את בני ישראל ולשנות באיזהו מקומן ולדרוש בר' ישמעאל אומר בשלש עשרה מדות התורה נדרשת בהן. ונמצא בתשובת הגאונים שסמכו דבר זה על מה שאמרו חכמים לעולם ישלש אדם שנותיו שליש במקרא שליש במשנה שליש בתלמוד. ומה שתקנו מדרש במקום תלמוד שמדרש הוא תלמוד. יש מי שכתב מה שנהגו לקרוא ברכת כהנים אחר פרשת תמיד, מפני שבמקדש לאחר עבודת התמיד היו מברכין ברכת כהנים דכתיב וישא אהרן את ידיו על העם ויברכם וירד מעשות וגו'. ומה שקורין במשנת איזהו מקומן מפני שהוא סדר הקרבנות. וסמכו דבר זה על מה שאמרו חכמים אמר לו הקב''ה למשה בזמן שאין בית המקדש קיים תקנתי להם סדרי קרבנות, בזמן שקורין בהן מעלה אני עליהם כאלו הקריבו לפני קרבן ואני מוחל להם את כל עונותיהן. 
<h3>[הבתים — שערי תפילה שער עשירי]</h3>
------
[יומא כ''ו ע''א] (משנה) חדשים לקטרת וכול', פרישנא שפיר בפרקין קמא. חדשים עם ישנים, כלומ' הן מי שזכה כבר בהעלאת איברים מן הכבש למזבח בין מי שלא זכה היו באין ומפיסין. מי מעלה איברים מן הכבש למזבח, דבתחילה לא היו מפיסין אלא מי מעלה איברין לכבש והיו נותנין אותן על הכבש (על הכבש) מחציו ולמטה במערבו של כבש ומלחום ובאו להם ללשכת הגזית לקרות את שמע כדתנן במתני' בתמיד [פ''ד מ''ג], ואחר כך מפיסין ומעלין מן הכבש למזבח. (גמרא) לא שנה אדם בה, בקטרת להקטירה פעמים. מפני שמעשרת, והיו מקפידין לברור אותן שלא זכו כדי שיתעשרו. מאי טע', קטרת מעשרת. אילימא מש' דכת' ישימו קטרת באפך וכליל על מזבחך, דקטרת הוי כליל, והדר כת' ברך ה' חילו. עולה נמי הכת' כליל, דעולה הוא כלול על המזבח, ואימא דבעולה קמישתעי קרא דמעשרת. הא שכיחא, שכל היום מקריבין עולות כמה פעמים שירצו, אבל קטרת אין מקריבין אלא פעמים ביום, ואין הברכה מצויה אלא בדבר שאינו מצוי. דמורי, הוראות. מחוקקי, משמע סופר, דהיינו תלמ' חכמ'. אסוקי שמעתא אליבא דהיל' קאמינא, דלא מסיק איניש אלא אי דאתי מלוי אי מיששכר אבל הוראה בעלמ' אפי' דאתי מיהודה ודאי מורי, והא דאמרי' התם במסכת סוטה [ז' ע''ב] דמשה ביקש עליו רחמים דכת' ועזר מצריו תהיה, ההוא ביהודה גופיה דלא הוה סליק שמע' במתיבתא דרקיעא אליבא דהיל' וכי קאמרי בבנים. כי תניא ההיא בקטורת, דהתם הוו מפייסין שחרית וערבית. מפיסין לו, משמע תמיד קטרת מפיסין לה (משמע). ומשמרות מתחדשות, דמשמרה הנכנסת הואיל ולא פייסו בשחרית מפיסה בערבית, וכדגרס' בפרק החליל [נ''ו ע''ב] משמרה היוצאה עושה תמיד של שחר ומוספין ומשמרה הנכנסת עושה תמיד של בין הערבים ובזיכין, דמשמרה היוצאה משמרת[ה] עד חצי היום. ולמאי דסליק אדעתין מעיקר', דאף בחול מפיסין על תמיד של בין הערבים, דמה קא פריך כשם שמפיסין שחרית וכול' מכלל דאית ליה דמפיסין נמי בתמיד של בין הערבים אם כן נפישי להו פייסות בכל יום טפי (מדי) [מד']. ת' מייתא כולהו מצפרא אתי, דד' פעמים נכנסין בשחרית להפיס, ובאותן ד' פעמים על תמיד של בין הערבים לאחר שמפיסין על תמיד של שחר ומיהו מאן דזכי בשחרית זכי ודזכי בערבית זכי, והכי נמי כי מפיסין לקטרת של שחרית מפיסין באותו פעם פייס לקטרת של בין הערבים, אלא מכל מקום אין נכנסין להפיס אלא ד' פעמים. הוא מעלה על גבי המזבח, ואין צריך להפיס. ברוב עם וגו', ולהכי המעלה לכבש אינו מעלה מן הכבש למזבח אלא על ידי פייס. במקום שכינה לאו אורח ארעא, הואיל דקרבו האיברים כל כך לגבי המזבח אין דרך כבוד בכך לפייס עליהן. ט''ן ונהיר', לאו אורח ארעא דהאי ליעביד פלגא והאי ליעביד פלגא. לא ר' אליע' בן יעק', אמ' לא היו מפיסין להעלאת איברים מן הכבש למזבח. אית ליה דר' יהו', דאמ' לעיל לא היה פייס למחתה אלא וכול', דאם כן דר' אליע' אית ליה דלא הוה פייס למחתה נמי בצרו ליה פייסות דלא עבדי ביום אלא ג' פייסות לדידהו, אלא באתרא דמפיק (מה) [מ]האי פייס מעייל לאידך דחבריה בחושבנא דד' פייסות וכן אידך נמי. חמש, פייסות, ד' דמתני' ואחת שמפיסין על המחתה דהיינו דלא כר' אליע' ודלא ר' יהו'. 
<h3>[פירוש רבינו אליקים — יומא]</h3>
------
[יומא כ''ו ע''א] פייס השלישי חדשים לקטרת בואו והפיסו — פי' בגמרא תנא מעולם לא שנה אדם בה — לפיכך נקראו חדשים. 
<h3>[הערוך ערך חדש]</h3>
------
אמר להם חדשים לקטרת. אמר להם הגרילו הגרלה חדשה למי שיקטיר. אמרו [ראה יומא כ''ו ע''א] מי שזכה להקטיר זוכה לעושר שנא' [דברים ל''ג] ישימו קטורה באפיך וכתיב בתריה ברך ה' חילו. הבזך. כלי. 
<h3>[פירוש רבינו נתן אב הישיבה]</h3>
------
חדשים גם ישינים באו והפיסו מי מעלה אברים לכבש וכו'. כלומר לקטורת לא היה מצוה הממונה להפיס חדשים גם ישינים. ראב''י אומר המעלה אברים לכבש. בפ' שני דמס' יומא [כ''ו ע''א] מפרש טעמא במאי פליגי רבנן וראב''י. 
<h3>[פירוש הראב''ד הנדמ''ח]</h3>
------
[יומא כ''ו ע''א] פייס השלישי חדשים לקטורת, אותם כהנים שהיו באותו בית אב שלא זכו מימיהם להקטיר קטרת, אתם הן הבאים לפייס הקטרת, עד שהיו כל כהני בית אב שוין, שזכו כולן כל אחד ואחד פעם אחד, ואז יחזרו חלילה. ותנא בברייתא מעולם לא שנה אדם בה, מרוב כהנים כל בית ובית אב אבל לעולם אם לא היו מספיקין בית אב של יום ראשון לא היו באין להקטיר אותן בית אב של יום שני, אלא חוזרין חלילה. ומפרש טעמ' בגמ' מפני שמעשרת העוסקין בה, דכתי' [דברים ל''ג] ברך ה' חילו וגו'. ויותר ראוי לפרש זה הפסוק בקטרת, מבעולה אע''פ שהיא כתובה בפסוק עצמו דכתי' וכליל על מזבחך, משום דבעולה שכיחא וקטרת לא שכיחא, ומסתברא דכי כתיבי עשרה, אדלא שכיחי כתיבי, דאם כן נמצאו כל הכהנים עשירים. ובקטרת היה דבר מנוסה, לפי' היו מחזיקין בזה. והאי לא שנה בה מעולם, לא קאמ' אלא משני פייסות, אבל שני פעמים הקטיר קטרת של שחרית ושל ערבית, דאמרי' בגמ', אין מפייסין על התמיד של בין הערבים אלא כהן שזכה שחרית זכה בו בין הערבים, אבל בשבתות הואיל ומשמרות מתחדשות בו, צריך להפיס בין בתמיד בין בקטרת. הרביעי חדשים גם ישנים, שאפי' יצא הפייס להעלות מן הכבש למזבח לאחר שזכו להעלותם על גבי הכבש, אין אנו חוששי' לזה, ויחיד הבא לו הגורל הוא לבדו יעלה כל האיברים למזבח שאע''פ שהבאת האיברים עד הכבש היו רבים, משום דכתי' [משלי י''ד] ברב עם הדרת מלך, אבל מחצי כבש ולמעלה ולמזבח, לאו אורח ארעא היא, ויותר יש כבוד שכינה במועט מבמרובין. 
<h3>[רבינו יהונתן מלוניל — יומא]</h3>
------
[יומא כ''ו ע''א] מתני'. הפייס השלישי חדשים לקטרת בואו והפיסו. הפייס הרביעי חדשים גם ישנים, מי מעלה איברין מן הכבש למזבח. פי' קיבוץ שלישי היו מתקבצין כדי להפיס מי יזכה בקטרת, והיה מכריז הממונה אל יכנסו בקיבוץ זה אלא חדשים שמעולם לא הקטירו קטרת, (אלא) [אבל] מי שהקטיר קטרת פעם אחת בימיו לא היה נכנס להפיס, שהיו רוצין שכל הכהנים יזכו בהקטרה. תנא מעולם לא שנה בה אדם, מאי טע' אמ' ר' יוחנ' מפני שמעשרת. אמ' ליה רב פפא לאביי דכת' [דברים ל''ג] ישימו קטורה באפך וכליל על מזבחך, וכת' בתריה ברך י''י חילו, עולה נמי הא כת' בה כליל. פי' בשמואל כת' [שמואל א' ז'] כליל בעולה שהקריב. אמ' ליה הא שכיחא והא לא שכיחא. אמ' ר' יוח' אין מפיסין על תמיד שלבין הערבים, אלא כהן שזכה בו שחרית זכה בו ערבית. מיתיבי, כשם שמפיסין שחרית כן מפיסין ערבית, כי תניא ההיא בקטרת, והתניא כשם שמפיסין לו שחרית כך מפיסין לו ערבית וכשם שמפיסין לה שחרית כך מפיסין לה ערבית, אמ' ר' שמואל בר יצחק בשבת הואיל ומשמרות מתחדשות. פי' משמרה היוצאה מקרבת תמיד שלשחר, משמרת הנכנסת מקרבת תמיד שלבין הערבים, ולפיכך מפיסין בשניהן, אבל בכל ימי השבוע מי שזוכה בתמיד שלשחר הוא מקריב תמיד שלבין הערבים. פיס'. הפייס הרביעי כול'. מתני' דלא כר' אליעזר בן יעקב, דתניא ר' אליעזר בן יעקב אומ' המעלה איברים לכבש הוא מעלה אותם מן הכבש למזבח. 
<h3>[פסקי הרי''ד — יומא]</h3>
------
משנה ב'. חדשים לקטרת, אמר' ביומא בפ''ב [כ''ו ע''א] בגמרא לפי שהיא מעשרת מפי' הר''ם ז''ל. ברך ה' חילו [דברים ל''ג] לכך אומרים חדשים שלא הקטירו קטורת מעולם יפייסו. חדשים עם ישנים, כלומ' אותם שלא הפיסו עם אותן שהפיסו. מי מעלה אברים, כהן אחד שיעלה את כולם הוא מעלה אותם, איש איש במה שזכה. 
<h3>[שיטה לרבינו שמואל ב''ר יצחק]</h3>
------
ואחר כך אומר הממונה לכל אנשי בית אב של אותו היום חדשים לקטרת, שלא הקטירו מעולם, באו והפיסו (ע''פ תמיד ל''ב ב' ורמב''ם תמידין ומוספין פ''ד ה''ז). מי שזכה בכף אומר לזה שעל ימינו זכה עמי במחתה כדאיתא בירושלמי (יומא דף י' ב'). ואחר כך אומר להם הממונה חדשים וגם ישנים בואו והפיסו מי מעלה איברים מן הכבש למזבח. אחר שהפיסו וזכה מי שזכה שאר הכהנים מוסרין אותן לחזנים ומפשיטין אותן את בגדי הקדש ולא היו מניחין עליהם אלא המכנסים בלבד עד שלובשין בגדי חול וחוזרין ופושטין את המכנסים של קדש כך מפרש לה רב ששת בפרק שני דיומא (כ''ה א') ומחזירין החזנים את הכלים לחלונות (ע''פ לשון רמב''ם שם פ''ד ה''ב) שהיו שם וכתוב עליהן מבחוץ שם הכלים שבתוכם (תמיד שם). 
<h3>[סמ''ג עשין סימן קצ''א קצ''ב]</h3>
------
גרסינן ביומא פ''ב (כ''ו א') א''ר יוחנן כל כהן שזכה בעבודה מן העבודות שחרית יזכה בה בין הערבים חוץ מן הקטרת שמפייסין בה פיוס אחר (ע''פ רמב''ם תמידין ומוספין פ''ד ה''ח וע''ש) ואמרינן (שם) מעולם לא שנה אדם בה. וכמשפט תמיד הבקר כך היה תמיד של בין הערבים לבד מסידור המערכות ותרומת הדשן והפייסות שלא היו כי אם בשחרית בלבד (ע''פ רמב''ם שם פ''ו הי''א וע''ש בלח''מ). ועוד מחלק שם במשנה בפ''ג (ל''א ב', ל''ד א') שקטרת 
של בין הערבים היתה קרבה בין אברים למנחת נסכים שנאמר כמנחת הבקר וכנסכו שהיתה אחר הקטרת ולא כאברי בקר. ודווקא לכתחילה קאמר שהרי אברים הקטירן כל הלילה (מנחות ע''ב א' ורש''י), ואחר הנסכים מדליק הנרות שנאמר מערב ועד בקר אין לך עבודה שכשרה מערב ועד בקר אלא זו בלבד כלומר אין לך עבודה כשרה אחר זו (יומא ט''ו א' ורש''י). 
<h3>[סמ''ג עשין סימנים קצ''א, קצ''ב]</h3>
------
[יומא כ''ו ע''א] מעולם לא שנה אדם בה. יש במדרש טעם שיש לאדם לדחוק את עצמו להיות בעל ברית, לפי שדומה אותה מצוה לקטרת כדאמרינן בשעה שמל אברהם את עצמו ואת בני ביתו ירד הקב''ה לשם, אמרו לו מלאכי השרת ומה לך לפנות אל גבעות הערלות כלומר מקום מטונף הוא מפני הערלות. אמר להם חביבים עלי כקטורת. דבחד קרא כתיב גבעות הערלות, ובחד קרא כתיב גבעת הלבונה וילפינן מהדדי. ולכך מנהג שלנו שלא ישנה אדם להיות [בעל] ברית משני תינוקות לאחד. כדאמרינן גבי קטורת שלא שנה בה אדם. עולה נמי כתיב וכליל על מזבחך. ואם כן הוה ליה נמי לפייס חדשים לעולה. ומשני לא שכיח קטרת. ומסתברא וכו' כך פירש רש''י. ולפי זה לפי המסקנא משמע דלא מעתרא. והקדוש הרב ר' ורדימוס פירש הא שכיחא [עו]לה, שכל הרוצה להתנדב עולה הרשות בידו. ומשום הכי לא היו מפייסים חדשים, דבלאו [הכי] אם רוצה יתנדב עולה ויקריבנה ויעשיר. [ו]לפי זה לפי המסקנא בעולה נמי מעתרא. ולמאי דס''ד מעיקרא נפישי להו פייסות וכו'. וא''ת לפי המסקנא נמי נפישי פייסות, שהרי היו מפיסין שתי פעמים ביום משום קטורת. [וי''ל] הא אוקמינן דבשבת איירי אבל בחול מי שזכה בשחרית זכה [בין] הערבים. והא דתני שלא שנה בה אדם מעולם, צ''ל מיום לחבירו. אבל ביום אחד מי שזכה שחרית זכה בה נמי ערבית. [מי] מעלה איברים מן הכבש ולמזבח. ופירש רש''י דכהן אחד היה שמעלה אותם. ולא נהירא, דמשמע בסמוך דצריך ששה כהנים. לכך נ''ל דכשם שהיו ששה כהנים להעלות איברים לכבש כך היו ששה כהנים להעלות מן הכבש למזבח. 
<h3>[תוספות רבינו פרץ — יומא]</h3>
------
המשנה השניה אמר להם וכו' כלומר אחר שקראו את שמע היה מפייס לקטורת והוא הפייס השלישי מארבע פייסות שהזכרנו במסכת יומא ואמר חדשים כלומר כהנים שלא הקטירו קטורת מעולם ומפני שכלם היו חפצים בו מצד קבלה המונית שהיתה בידם שכל העוסק בה מתעשר ואחר כך קודם שיקטירו מפייסין הפייס הרביעי כלם חדשים גם ישנים מי מעלה איברים מן הכבש למזבח ור' אליעזר בן יעקב אומר שלא היו מפייסין בכך אלא הזוכה בהעלאתם לכבש הוא מעלה אותם מן הכבש למזבח ואין הלכה כמותו אלא כתנא קמא. 
<h3>[חדושי המאירי]</h3>
------
[יומא כ''ו ע''א] מתני' הפיס השלישי חדשים לקטורת. פ' כהנים חדשים שלא הקטירו הקטרת מעולם יבואו ויפיסו כי הקטרת לא שנה בה אדם מעולם. האי שכיחא והאי לא שכיחא. פ' שאינה אלא בבקר ובערב בלבד. והעולה של תמיד היא בבקר ובערב וכל מי שעליו נדר או נדבה מביא עולה באי זה עת שירצה והנה היא מצויה בכל עת. פ''א היתה בימי שאול והשופטים והקטרת לא היתה. בשבת הואיל ומשמרות מתחדשות. פ' כי המשמר העובד בבקר ביום השבת אינו המשמר העובד ערבית כי משמר של בקר יוצא ונכנס משמר חדש ולפיכך צריך להפיס להן. לא ר' אליע' בן יעקב אית דר' יהודה. [תרגום מערבית. פ' כי ר''א יאמר שהמעלה אברים מן הכבש למזבח לא יצטרך פיס ור''י יאמר שהמחתה לא תצטרך פיס ואין המחתה מכלל הד' פיסות ומעלה אברים מן הכבש הוא מכלל הד' פיסות ואם היו ר''י ור''א כל אחד סובר סברת חברו הנה יחסרו הד' פיסות פיס והוא מי מעלה איברים וכו' והיו ג' ולכן מחוייבים לומר שר' יהודה לא היה סובר סברת ר''א אך הוא סובר שהמעלה איברים יצטרך פיס עד שיהיו ד' וכן ר''א לא היה סובר סברת ר''י במחתה אך סובר כי יש לה פיס. ויסיר פיס מעלה אברים ויתן פיס למחתה ויהיו ד' ולא יחסרו דבר וכן אם מצאת מי שסובר שהם ה' פיסות דע שהוא סובר כי מעלה איברים יש לו פיס ויהיו ד' והמחתה יש לה פיס ויהיו ה' פיסות נגד דעת ר''א ודעת ר''י]. 
<h3>[פירוש קדמון — יומא]</h3>
------
[יומא כ''ד ע''ב] לכדאמרן, מש' מעשה שהיו באין לידי סכנה. וחוזרין ומפייסין, כלומ' לכל פייסותיהם מאותן הפייסות יוצאין וחוזרין ומתקבצין הכהנים, ליעבדו כולהו (כולהו) בפעם ראשונה שהיו נכנסין. שנ' אשר יחדו נמתיק סוד בבית אלהים נהלך ברגש, אלמא דמצוה לעשות הרגש בעזרה. במה מפיסין, כלומ' מה היו הכהנים מלובשין כשבאין להפיס. איכא, כהנים בעלי זרועות דאע''ג דלא חל עלייהו הפייס חמסי ועבדי עבודה מקמי ההוא דחל עליה פייס למיעבד, אבל השתא כי לביש בגדי חול כולי האי לא עבדי שפושטין בגדי חול ולובשין בגדי קודש ואזלי ועבדי עבודה בחמסנות. אגב חביבותא, דחל עליה פייס מיקרי ורהיט ועביד עבודה באותן בגדים ולא ממתין עד דלביש בגדי קודש. דתנן, במסכת תמיד [פ''ה מ''ג] דלאחר שפייסום מסרום לחזנים שהיו מוסרין הכהנים לשמשים. והיו מפשיטין אותן את בגדיהן וכול' אלא מכנסים בלבד, מש' צניעות. 
<h3>[פירוש רבינו אליקים — יומא]</h3>
------
מסרום לחזנים היו מפשיטים את בגדיהן. [הערוך ערך חזן]. והכף דומה לתרקב גדול — פי' תרי וקב דהיינו ג' קבין והן חצי סאה. 
<h3>[הערוך ערך תרקב]</h3>
------
לחזנים. פי' לשמשים. היו מפשיטין אותן את בגדיהם. בפ''ב דיומא [כ''ה ע''א] פליגי אמוראי איכא למ''ד דעל אותם שזכו בפייס קאמר, מפשיטין להו מבגדי חול לבגדי קודש, (והם) [והכי] קתני עד שעודן (שלהם) [עליהם] בגדי חול מלבישין אותן מכנסי קודש והיו מפשיטין אותם את בגדיהם של חול וכו'. ואיכא מ''ד דעל אותם שלא זכו בפייס קאמר, וכולי מלת' תעיין שם. חלונות היו שם. נראה דאלשכת הגזית קאי, משום שהיו מפיסין שם. והיו עושין חלונות בתוך החומה. והיה כתוב עליהם תשמישי כלים. באיזה מקום היו שומרים בגדי חול כשמפשיטין את בגדיהם עד שיגמור את העבודה, ובאיזה מקום בגדי קודש היו. 
<h3>[פירוש הראב''ד הנדמ''ח]</h3>
משנה ג'. מסרום לחזנים, אחר שהפיסו, מוסרים אותם שזכו לפיס לשמשים, שעדיין עליהן בגדי חול, מלבישין אותן מכנסי קודש שהמכנסים קודמין לכל הבגדים ומכנסי בד יהיו על בשרו [ויקרא ט''ז] ואי אפשר שיעמדו ערומים עד שילבשו, ואחר כך היו מפשיטין אותם, ולא היו מניחים עליהם אלא מכנסי קודש בלבד וחוזרין ומלבישין את שאר בגדי הקדש ולא היו מניחין. ורב ששת אמר, בגדי קודש מפיסין, מסרום לחזנים אותן שלא זכו לפייס ומפשיטין אותן בגדי קודש ולא היו מניחין עליהם אלא מכנסי קודש בלבד ולובשין בגדי חול ופושטין מכנסי קודש ולובשין מכנסי חול. וחלונות היו שם, בלשכת הכלים, ששם בגדי כהונה. וכתוב עליהם, לסימן. 
<h3>[שיטה לרבינו שמואל ב''ר יצחק]</h3>
------
[סדר שחרית]. עבודות התמידות בכל יום כך הוא, סמוך לעלות השחר כל כהני בתי אבות של יום נכנסים ללשכת הגזית טבולים ומלובשי' בגדי כהונה. ויבא ממונה על הפייסות ויקיש על העזרה ויפתחו לו ויבאו בלשכת הגזית. ועומדין כלן בהקפה להפיס, והממונה נוטל מצנפת מעל ראש אחד מהן ומחזירה, והוא האיש שמתחילין למנות ממנו ומפייסין, כמו שיתבאר. ויוצא[י]ן לעבודה אנשים שעובדין, ושאר הכהנים מוסרין אותן לחזנים. ומפשיטין אותן בגדי הקדש ולא מניחין אלא המכנסים בלבד עד שלובשין בגדי החול, וחוזרין ופושטין המכנסים של קדש ומחזירין החזנים הכלים לחלונות. וכך מפיסין, עומדין בהיקף ומסכימין על מניין שמונין, ק' או אלף, או כל מניין שיסכימו. והממונה [אומר להם] הצביעו, והן מוציאין אצבעותיהן אחת או שתים. הוציא שלש מונין לו שלש. ולא יוציאו גודל שהוא קצר ונוח להוציאו ולכפותו ויבא לרמאות. והמוציא גודל אין מונין אותו לו. ומתחיל הממונה למנות מן האיש הידוע שהסיר מצנפתו תחלה. ומונה על (אצבעותיו) [אצבעותיהם] וחוזר חלילה עד שישלים המניין שהסכימו. והאיש ששלם (למניין) [המניין] אצל אצבעו הוא שיצא בפייס ראשון לעבודה. ולפיכך מונין באצבעות ולא באנשים, שאסור למנות ישראל רק על ידי דבר אחר, שנאמר [ש''א ט''ו], ויפקדם בטלאים. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ב]</h3>
------
ומה שאמר אחר כן מסרום לחזנים פירושו על הנשארים שלא זכו בכלום שכבר ביארנו שכלם היו מכינים עצמם בשחרית ומתלבשים בלשכת הגזית בבגדי כהנה ומקוים שיזכו לאי זה דבר וכשנשלמו ארבע פייסות ולא זכו בכלום בית דין מוסרים אותם לחזנים ר''ל שמשים המוכנים לכך שמפשיטין אותם בגדי כהנה שעליהם ולא היו מניחים עליהם אלא המכנסים ולובשים בגדי חול שלהם ואחר כך מפשיטין המכנסים וחלונות היו שם וכתוב עליהם תשמיש הכלים כלומר כל אחת לפי תשמישה כלומר שאותם שמניחים בה כל המכנסים כתוב עליה מכנסים ואותה שמניחים עליה המצנפת כתוב עליה מצנפת וכן בכתנות וכן באבנטים. 
<h3>[חדושי המאירי]</h3>
------
היה נוטל את הכף. לאלתר אחר שהפיסו לקטורת היה מתעסק הזוכה להכין כל צרכי הקטורת, כדי שיהא מזומן לאחר הטבת שתי נרות הכל, שלא יצטרך המקטיר כי אם להקטיר. וכמו שאמרנו [לעיל ל' ע''ב] כמו כן בתמיד עצמו שהיו מושכין אותו לבית המטבחיים וגם היו מבקרין אותו לאור האבוקות ואע''פ שעדיין לא היו שוחטין באותה שעה כדקתני בפירקין דלעיל, כך היה בכאן בקטורת. והבזך לתוכו. נראה דבשביל כך היה הבזך לתוך הכף, מפני שהבזך היה מלא וגדוש קטורת וכל דבר שהוא מלא ממש אינו נוח להוליך אם לא משוקע בכלי אחר, ולפיכך היו עושין מלא וגדוש להרבות בסימן הברכה, ולפי שהקטורת הוא דבר שהוא דק כדכתיב [שמות ל' ל''ו] ושחקת ממנה הדק ויש לחוש שלא יפלו לתוכו מן האבק או עפר או צרור קודם שיגיע אצל המזבח ויתערב לתוכו ויהיה פסול והיה צריך לכסוי לפיכך כסוי היה לו. 
<h3>[פירוש הראב''ד הנדמ''ח]</h3>
------
והמצוה הכ''ח היא שנצטוו הכהנים להשים קטורת פעמיים ביום על מזבח הזהב והוא אמרו יתעלה (ס''פ תצוה) והקטיר עליו אהרן קטרת סמים בבקר בבקר בהטיבו את הנרות יקטירנה ובהעלות אהרן את הנרות בין הערבים יקטירנה. וכבר התבארו משפטי הקטורת הזאת ומתכונתה ותאר ההקטרה בה בכל יום בתחלת כרתות (ב'., ג'., ו'.:) ובמקומות ממסכת תמיד (ל':, ל''ב:, ל''ג.:). 
<h3>[ספר המצות לרמב''ם — עשין כ''ח]</h3>
------
משנה ד'. לתרקב גדול, חצי סאה, תרי וקב הם ג' קבים. והבזך, של קטורת. לתוכו, לתוך הכף לפי שהיה בזך מלא וגדוש, ואם יתפזר ממנו הקטורת יפל לתוך הכף ודרך כבוד הוא לפני השכינה שיהא הכלי מלא קטורת אעפ''י שלא היתה אלא כדי פרס, כדכת' [במדבר ז'] כף אחת מליאה קטרת. גדוש, תוספת שעולה למעלה כמו גדוש. וכסוי היה לו, לכף הגדול. וכמין מטולטלת, כמין כר של עור נתון על הכסוי שלא יצא ריח הקטורת ויהא ריחו נודף וחזק היו כורכין ומכסין אותו כל כך. מטולטלת כדאמ' בשבת בפ' במה בהמה יוצאה [נ''ד ע''א] לא יצא הגמל במטולטלת הקשורה לו בשלייתה בשביל שלא תצטנן, ועיקרו מן טלית בפ''ו דכלאים [מ''ט] מטולטלת תלויה. ויש מפרשים, כמין מטולטלת כסוי זהב דומה לחתיכת בגד (שיש) [שאין] לו שפה, ובפ' י''ב דכלים [מ''ח] המטולטלת. 
<h3>[שיטה לרבינו שמואל ב''ר יצחק]</h3>
------
מי שזכה בקטרת היה נוטל את הכף והכף דומה לתרקב של זהב מחזיק שלשה קבין והבזך בתוכו מלא וגדוש [קטרת] וכסוי היה לו מלמעלה. מי שזכה במחתה נוטל מחתת הכסף ועולה לראש המזבח החיצון ופינה הגחלים אילך ואילך וחתה מן הגחלים המאוכלות הפנימיות וירד ועירן לתוך של זהב, נתפזר ממנה כקב גחלים היה מכבדן לאמת המים שבעזרה ובשבת היו כופין עליהם פסכתר (ע''פ רמב''ם תמידין ומוספין פ''ג ה''ה) ופסכתר היה כלי גדול מחזיק לתך ושתי שרשרות היו בה אחת שהוא מושך בה ויורד ואחת שאוחז בה מלמעלה בשביל שלא תתגלגל, ושלשה דברים היתה משמשת כופין אותה על גבי גחלים ועל גבי השרץ בשבת ומורידין בה את הדשן מעל גבי המזבח (תמיד ל''ג א'). 
<h3>[סמ''ג עשין סימן קצ''א קצ''ב]</h3>
------
שנצטוו הכהנים להקטיר קטורת סמים פעמים בכל יום על מזבח הזהב, שנאמר [שמות ל'] והקטיר עליו אהרן קטורת סמים בבוקר בבוקר בהיטיבו את הנרות יקטירנה. ובכל שנה ושנה מצוה עליהם לעשות ממנה כדי להקטיר בה כמו שאמרנו. ועשייתה והמצוה שנעשית בה בכל יום נחשב למצוה אחת לפי שסוף מצות עשייתה אינה אלא להקטיר בה, אף על פי ששני כתובים של מצוה מצאנו בין העשייה וההקטרה שנאמר בסדר כי תשא [שם] קח לך סמים וגומר על עשייתה, וכאן כתוב והקטיר עליו אהרן וגומר, אף על פי כן ראיתי למחשבי המצות שחושבין הכל מצוה אחת, אין בזה מחלוקת ביניהם כלל, אבל יחלוקו בה בעניין אחר, כי הרמב''ם זכרונו לברכה ימנה קטורת של שחרית ושל ערבית מצוה אחת, והרמב''ן זכרונו לברכה כתב שהם נמנות שתים, וראיותיו בספרו. משרשי מצוה זו גם כן להגדיל כבוד הבית ולהיות מעלתו ומוראו על פני כל אדם, ואי אפשר להגדיל דבר בלב בני אדם ומחשבתו רק בדברים שהוא חושב אותם לגדולה וימצא בהם תענוג ושמחה, וידוע כי עניין הריח הטוב הוא דבר שנפש אדם נהנית בו ומתאוה אליו ומושך הלב הרבה, וריח הקטרת היה הטוב שאיפשר ליעשות על ידי אדם, עד שאמרו זכרונם לברכה בפרק אמר להם הממונה [יומא ל''ט ע''ב, תמיד ל' ע''ב] כי מריחו היו מריחין בו בשעת הקטרת ומיריחו עד ירושלם. מדיני המצוה מה שאמרו בבריתא בכריתות [ו' ע''ב] שפיטום הקטרת היתה י''א סממנין, ארבעה מהן מפורשין בתורה והשבעה קבלה. ומה שאמרו שהקטרת נעשית בין על ידי כהן גדול או הדיוט, ואמרו שאם לא הקטיר בבקר מקטיר בין הערבים כל השיעור של יום אחד שהוא משקל מאה דינרין, ומשקל הדינר ידוע. ובכל יום היה מקטיר חציין בבקר וחציין בערב אחר תמיד של בין הערבים קודם הטבת הנירות כולן אחר הטבת חמש פתילות מהן, כי לא היה מדליקן רצופין. וכך היו עושין עניין זה, כהן שזכה להקטיר הקטרת נוטל כלי מלא קטורת גדוש ונוני שמו, ופורשין כל העם מן ההיכל ומבין האולם ולמזבח, שנאמר [ויקרא ט''ז] וכל אדם לא יהיה באהל מועד וגומר, ומקטיר כדרך שמפורש שם בגמרא שמשליך הקטרת בנחת על הגחלים אשר (במחתת) [במזבח] הזהב ומשתחוה ויוצא. ויתר פרטיה וכיצד היא נעשית, ומה שהיו אומרין בשחיקת הסממנין היטב הדק הדק היטב, לפי שאמרו רבותינו זכרונם לברכה [כריתות ו' ע''ב] כי הקול יפה לסממנין בעוד ששוחקין אותם, הכל בכריתות ובתמיד [ל''ב ע''ב ול''ג ע''א]. ונוהגת בזמן הבית בזכרי כהונה, והמקטיר כדינו קיים עשה זה. 
<h3>[ספר החינוך מצוה ק''ג]</h3>
------
המצוה כ''ז לשים קטרת פעמים ביום על מזבח הזהב [סהמ''צ לר''מ עשין כ''ח], שנאמר [שמות ל' ז'—ח'] והקטיר עליו אהרן קטרת סמים בבקר בהטבו את הנרות יקטירנה ובהעלות אהרן את הנרות בין הערבים יקטירנה. הר''ם באר טעם זאת המצוה פמ''ה משלישי [מו''נ] וז''ל וכאשר היו שוחטים במקום המקדש בהמות בכל יום ומחתכין בו הבשר ושורפין ורוחצים בו הקרב והכרעים, אין ספק שאלו היו מניחין אותו על זה הענין היה ריחו כריח מקומות הבשר, מפני זה צוה להקטיר קטרת שני פעמים בכל יום בבקר ובין הערבים, בהטיב ריחו וריח בגדים כל מי שיעבוד בו. כבר ידעת אמרם [תמיד פ''ג מ''ח] מיריחו היו מריחין ריח קטרת, וזה ג''כ ממה שמעמיד אמת המקדש, אבל אם לא היה לו ריח טוב כ''ש אם היה לו שכנגדו היה מביא את האדם בלב הפך ההגדלה, כי הנפש תתרחב מאד לריח הטוב ותטה אליו, ותתרחק מן הריח הרע ותברח ממנו ע''כ. ויורה לכונת הר''ם מה שבאה זאת המצוה אחר פרשת [שמות כ''ט ל''ח] וזה אשר תעשה על המזבח. אמנם לפי הפסוקים ובאורי רבותינו נראה שהקטרת היה מכוון לעצמו, ר''ל להערה אמר הכתוב [דברים ל''ג י'] ישימו קטורה באפך וכו'. ואם דעתך לומר שזה נאמר על ''החלב'' למכוון בו, כבר נראה בספור מעשה אחז שהקטרת הוא ענין אחר בלתי העולות, והוא אמרו [דה''י ב' כ''ט, ז'] ויכבו את הנרות, וקטרת לא הקטירו ועולה לא העלו (בקדש) [במקדש]. ודוד אמר [תהלים קמ''א ב'] תכון תפלתי קטרת לפניך משאת כפי מנחת ערב. ולפי זה יראה לי שהקטרת היה להערה נפשית כי הריח הטוב מזכך המוח והשכל. ולבאר כונתנו נאמר שלחיי הנפש ובריאותה צריך שני עניינים, האחד רפאות חליה והשני שמירת בריאותה, ולרפואת חלייה, ר''ל כאשר יעלה עליה רוח המושל צריכה אל רפואה חזקה להמלט ממנה. ומצות רבות בתורה לזאת הכונה בנזירות ונדרים ותענית והתשובה והקרבנות שבאים על החטא, היו לזאת ההערה שהיו מקריבים חלב ודם הבהמות תמורת חלבם ודמם כמו שיתבאר [במצות הקרבנות להלן] הם חמר האדם אשר הוא סבת העבדות. ולהעמיד בריאותה באו מצות רבות בתורה להעיר על תכונת המדות ולדעות אמתיות ולזאת הכונה בא ענין הקטרת, כי הריח הטוב מזכך המוח ומשמח הלב שהם כלים לנפש החיונית ולמשכלת. ולזה היה מזבח הזהב להערה על הענין היותר חשוב באדם והוא ענין הנפש. והיה לפני ארון העדות כאמרו [שמות מ' ו'] ונתת את מזבח הזהב [לקטרת] לפני ארון העדות, וכבר בארנו [מצוה י''ט] כונת ארון העדות שהוא רמז על מין האדם להשלימו, יורה לכונתנו זאת מה שנאמר בילמדנו [תנחומא תצוה ט''ו] שמן וקטרת ישמח לב [משלי כ''ז ט'], שמן זה כהן גדול שנמשח בשמן המשחה [וכו'], וקטרת אלו ישראל אמר הקב''ה מכל הקרבנות שאתם מקריבים אין חביב עלי מן הקטרת, שאין הקטרת באה לא על חטא ולא על עון אלא על שמחה ובמקום אחר בילמדנו [תנחומא שם י''ד] את הכבש אחד תעשה בבקר [במדבר כ''ח ד'] וגו', ואם תאמר יש אכילה לפני, האוכל בשר אבירים ודם עתודים אשתה אם ארעב לא אומר לך כי לי תבל ומלואה [תהלים נ', י''ב—י''ג], אלא מקרבנותיכם איני רוצה אלא הריח וכו', תדע לך שמזבח העולה שהיה לקרבנות היה נתון בחוץ והקטרת שהיה לריח היה נתון בפנים, ודי לנו הערה באמרו שהקטרת בא על השמחה לא על החטא, ואמרו איני רוצה אלא הריח כי רצון ה' באדם מצד זכות שכלו. וכן אמרו שהקטרת שהיה לריח נתון לפנים. ולפי הכונה שבארנו בענין הקטרת והקרבנות יתבאר לך באור פסוק יורו משפטיך וגו', כי הוראת המשפטים והתורות בהערת קטרת וכליל לפי הדרך שבארנו. וכן אמר דוד תכון תפלתי קטרת לפניך וגו', שאחת מן הכונות בתפלה הערת הנפש בעיון שכלי ככונת הקטרת, ויש קצת הערה בכונתנו כאשר היתה הקטרת הקטורת בעת הטבת הנרות, וברבה רבתי פרש' ז' למה היו אחד של זהב ואחד של נחשת לפי שמזבח הזהב נמשל כנפשו של אדם ומזבח הנחשת נמשל כגופו של אדם, מזבח הזהב היה מונח בפנים ומזבח הנחשת היה מונח בחצר, מזבח הזהב לא היה נראה לעם ומזבח הנחושת היה נראה לעם, מזבח הזהב היה יקר ממזבח הנחשת. כשם שהזהב יקר מן הנחשת כך הנפש יקרה מן הגוף, וכשם שאלו המזבחות היו מקטירין ומקריבים עליהם בכל יום כך כל זמן שיש נשמת האדם בגוף צריך להנפש מפני הקב''ה. והכונה בזה מבוארת על פי מה שבארנו. 
<h3>[הבתים — ספר המצוה]</h3>
------
ואמר אחר כן שבעלי שני פייסות אלו מתעסקים במלאכתם והוא שמי שזכה לקטרת ר''ל להקטיר קטרת מזבח הזהב והוא מזבח הפנימי שבהיכל היה נוטל כף אחת גדולה דומה לתרקב והיא של זהב ומחזקת שלשת קבין ובזך לתוכו ר''ל לתוך הכף שהיה מלא וגדוש מסמי הקטורת וכסוי היה לו שהקטורת מתכסה וכמן מטולטלת ר''ל חתיכה של בגד נאה ודק היה לו מלמעלה שהיו פורשין אותו על הכיסוי. 
<h3>[חדושי המאירי]</h3>
------
גמ', נפל בהו ריחא, ס''א נפל בהו רוחא. יהבו ליה גולגלתא חדא אתייה תקליה, [צ''ל] יהבו ליה חד גולגלתא דעיינא תקליה, תיבות חדא אתיה נמחק. ודמא דלא קא שבע, [צ''ל] ודמא הוא דלא שבע. ממאי דהכי הוא שקלי, [צ''ל] ממאי דהכי הוא אמרו ליה שקלי. ורב שלום בניך, [צריך להוסיף] אל תקרי בניך אלא בוניך שלום רב לאוהבי תורתך. מתני', קראו עשרת הדברות שמע והיה, [צ''ל] וקראו עשרת הדברים ושמע והיה. ברכו את העם שלש ברכות, [צ''ל] ברכו שלש ברכות, על תיבות את העם נרשם קו למעלה להורות כי לפ''ד ראוי למחקו. 
<h3>[שיטה מקובצת]</h3>
------
מפרש ד''ה אמרו ליה. אין מנהג בכאן וכו', שסבורים היינו שבאת בגלל זהב וכסף לכאן. [צ''ל] שסבורים היינו בגלל זהב וכסף באת לכאן, תיבת שבאת נמחק. ד''ה היינו דכתיב שאול ואבדון, נגדו ועיני. [צ''ל] היינו דכתיב שאול ואבדון ועיני, על תיבת נגדו נרשם קו למעלה להורות כי לפ''ד ראוי למחקו. 
<h3>[שיטה מקובצת]</h3>
------
ר''מ ד''ה אמר להם הממונה וכו', בגמ' ברכות שהברכה. [צ''ל] בגמ' ברכות ספ''ק שהברכה. 
<h3>[שיטה מקובצת]</h3>
------
<h2> ל''ג ע''א.</h2>
וכיסוי היה לו וכמין מטוטלת נתונה עליו מלמעלה — פי' כסוי זהב דומה לחתיכת בגד שאין לה שפה כטבעת. [הערוך ערך מטוטלת]. וחתה (מן המאוכלות הפנימיות) ירד. (שבת פ''ב) לחתות בו את האור. (יומא מ''ג) בכל יום חותה בשל ד' קבין. (תמיד ל''ג) וחותה מן המאוכלות הפנימיות ויורד. [הערוך ערך חתא]. כדי שיתאכל המזון (בברכות נ''ג ע''ב) אמרו חכמים כמה שיעורו כל זמן שאינו רעב ואמר הכא כל זמן שהוא צמא למיא ולאכילה מרובה כדי הילוך ד' מילין. (א''ב בנוסחא דידן כתוב כדי שיתעכל). מן המאוכלות (תמיד כ''ח). [הערוך ערך אכל0ב]. פסכתר. ס''א פסקטר והנה הוא לפנינו. [הערוך ערך פסכתר]. בשבת כופה עליה פסקטר ופסקתר הוא כלי גדול מחזיק לתך — ''ועשית סירותיו'' (שמות כ''ז, ג') תרג' ותעביד פסקטרותיה, פי' כמין כפיפות של נחושת. [הערוך ערך פסקטר]. נטל אחד את המגריפה וזרקה בין האולם ולמזבח. [הערוך ערך גרף א, וערך מגריפה]. ראש המעמד היה מעמיד את הטמאין — פי' היו עומדין ישראל על הקרבנות בירושלים ויש להם ראש להעמידם לתפלה ורואין התמיד כדתנן בתעניות בפ' בשלשה פרקים (כ''ו ע''א) אילו הן המעמדות וכבר פי' בע' אנש. 
<h3>[הערוך ערך עמדגא]</h3>
------
וכמין מטולטלת נתונה עליו מלמעלה. ופירש בערוך (ערך מטוטלת) כסוי זהב דומה לחתיכת בגד שאין לה שפה. ולא ידענא טעמא שפיר אמאי לא עשו כסוי עם השפה כדרך כל הכסויים. ושמא שר''ל סימן לדבר שהקטורת מעשרת את העניים, ועשו אותו דוגמת עניות במקום עשירות, שהעניים דרכן לצאת במטלית, ועשו סימן זה של עניות למעלה ע''ג הקטורת לומר שהיא מעשרת לעניים למעלה למעלה. ובשביל כך אין להביא מכאן ראיה לא לענין חציצת מזרק בתוך מזרק דפ' הוציאו לו דמסכת יומא [מ''ח ע''א], ולא לענין לקיחה ע''י דבר אחר דפ' (החליל) [לולב הגזול (סוכה ל''ז ע''א)], דהכא כיון דאי אפשר בלא שני כלים אל' א''כ כחד כלי דמו. 
<h3>[פירוש הראב''ד הנדמ''ח]</h3>
------
מלא וגדוש קטרת. ומונח בתוך כף הגדול שאם ישפך ממנו דרך הליכתו יפול לתוך כף הגדול. וא''ת והרי כף חוצץ בין ידו לבזך והוה חציצה כדאמרינן בזבחים מזרק במזרק חוצץ וי''ל כיון דצורך עבודה היא לא הוה חציצה א''נ הוה לקיחה בדבר אחר ושמה לקיחה בפרק לולב וערבהא) וכן פי' ר''י ז''ל בזבחים [כ''ד ע''א וע''ש תוס' ד''ה הואיל] דלא הוה חציצה אלא כשאחזו בדפנות הכלי ולא כשאוחזו בשוליו. כמין מטולטלת היה. כעין טבעת שהיה לכסוי מלמעלה והיה מטלטל על ידה ואית דגרסי מטוטלת כמין כר של עור נתון עליה לכיסוי מלמעלה [וכדי] שלא יצא ריח הקטרת ויהיה ריחו נודף וחזק היו מכסין וחבירו בפרק במה בהמה יוצאה [נ''ד ע''א] לא יצא הגמל במטולטלת אבל יוצא במטולטלת הקשורה לו בשלייתה והיא חתיכת בגד שקושרין לו שלא יצטנן. מי שזכה במחתה. לחתות גחלים מעל המזבח החיצון ולהוליכם לתתן על מזבח הפנימי להקטיר עליו את הקטרת ולא היה בה פייס אלא הזוכה בקטרת אומר לזה שאצלו זכה עמי במחתה ועלה לראש המזבח וחתה וירד. נטל מחתה של כסף. ביומא [מ''ג ע''ב] תנן דמחזקת ד' קבין. ול''ג ופינה את הגחלים הילך והילך וחתה מן המאוכלות הפנימיות. דגבי תרומת הדשן תנן הכי דמצותו באותן הקרובים להיות דשן ומאוכלות ואין בהם ממשות של גחלים אבל הכא בעי גחלים לוחשות ובוערות דכתיב גחלי אש ואגב משנה דתרומת הדשן כתבוהו כאן ג''כ ול''נ דגרסי' ופנה את הגחלים אילך ואילך וחתה לפי שהגחלים העליונים כבויות ואין לוחשות עבר אל עבר כמו התחתונים. אבל לא גרס מן המאוכלות הפנימיות דזה נקט אגב משנה דתרומת הדשן. ועירן לתוך של זהב. אבל לא היה חותה בשל זהב דהתורה חס על ממונם של ישראל שהיא נחסרת מחום האש. כקב גחלים. שהיה חותה בשל ד' קבין ומערן לתוך של ג' קבין. מכבדן לאמה. ואין כאן משום לא תכבה וא''ת אכתי מיהא קדשי במחתה כדאמרינן בפ''ק דזבחיםב) העיד ר' עקיבא הסולת והלבונה והקטורת והגחלים שאם נגע טבול יום במקצתן פסל את כולן משום דהכלי מצטרפן אלמא מחתה כלי שרת היא וקדשו הגחלים והאיך מפסיד ההקדש וי''ל דההיא דר''ע איירי בגחלים של יום הכפורים שבאותה מחתה שחותה הוא מכניס אבל גחלים של כל יום מחתה שחותה בה לא היתה כלי שרת והכי איתא בירושלמי תפתר בגחלים של יום הכפורים. פסכתר. סירותיו מתרגמינן פסכתרותיה ומכסה אותן שלא יכוו בהן רגלי הכהנים. לתך. חצי כור. אחת שהוא מושך בה. כי היה ממלא אותו אפר להורידו מעל המזבח ואוחז בשלשלת ומושך. ואחת. אוחז בשלשלת מלמעלה כדי שלא תתגלגל כי היתה למטה כמין יורה. על שרץ בשבת. שנמצא בעזרה וחוששין שמא יגע בו אדם כופין עליו פסכתר ואין מוציאין אותו בשבת משום איסור מוקצה ויש שבות שאסרו במקדש כדאמרינן גבי לחם הפנים [מנחות צ''ו ע''א] דנטילת קנים והנחתן אין דוחין שבת וכדאיתא בפסחים [ס''ד ע''א וצ''ל גבי מקלות היו שם] גבי קנים היו שם וי''מ משום דעזרה רשות הרבים ונ''ל שטעו בהא דאמרינן בפ''ק דפסחים [י''ט ע''ב] זאת אומרת רשות הרבים היא ולא היא דהתם לענין ספק טומאה קאמר אבל לענין שבת כיון דמוקפת מחיצה ודלתות נעולות בלילה ואין שערים זה כנגד זה הויא רה''י מן התורה. הגיעו בין אולם ולמזבח. אותם שזכו במחתה ובקטרת. את המגרפה. מתרגמינן יעי' מגרופתיה וכל זה היה עשוי כמין מגריפה. נכנסין להשתחות. אחר הקטרת. לדבר בשיר. בשעת הניסוך. מעמיד את הטמאים בשער המזרח. כל הטמאים שבאותו בית אב שעובד היום היו צריכין לבוא וראש בית אב מעמידן בשער המזרח שהכל נכנסין ויוצאין דרך שם ובפרק כיצד צולין [פסחים פ''ב ע''א] מפרש טעמא חד אמר מפני חשד שלא יאמרו אותם כהני בית אב פלוני ופלוני לא רצו לבטל ממלאכתן ולבא לשרת וח''א כדי לביישם על שלא נזהרו מטומאה. [פירוש הרא''ש]. א) [צ''ל לולב הגזול (סוכה ל''ז ע''ב)]. ב) [צ''ל דפסחים דף (י''ט ע''א) ושם איתא הוסיף ר''ע]. 
<h3>[חשק שלמה על פי' הרא''ש]</h3>
------
מנין עשה מערכה גדולה שתקבל את כל העולות, תלמוד לומר [ויקרא ו' ה'] עליה עולה. מניין אימורי חטאת ואימורי אשם ואימורי קדשי קדשים ואימורי קדשים קלים, תלמוד לומר עליה חלבי. מניין הקומץ והלבונה ומנחת כהנים ומנחת כהן משיח ומנחת נסכים, תלמוד לומר עליה והקטיר, כל הקטרים יהו עליה, יכול אף הקטורת תהא עליה, תלמוד לומר ובער עליה וערך עליה, עשה הבערה אחת לקטורת. [תורת כהנים צו פ''ב ה''ט]. מנין לעצי מערכה גדולה שיקבלו את כל העולות פי' אע''פ שרבינו למעלה [ה''ז] מערכה אחרת על מזבח החיצון מנין שלא יהו כל העולות בין עולת מוספין בין עולת נדבה קרבות אלא על גבי מערכה גדולה של תמיד. ת''ל עליה עולה פי' על כל העולות סתם קאמר. ומנין הקומץ והלבונה וכו' ת''ל והקטיר עליה כל הקטרות יהיו עליה, יכול אף הקטורת יהא ממנה פי' אש שהיה מכניס בכל יום ממזבח העולה על מזבח הפנימי להקטרת קטרת, יכול יהא נוטלו מן המערכה [גדולה] ת''ל ובער עליה וערך עליה עשה לה מערכה אחרת לקטרת כלומר וערך עליה והקטיר עשה בה מערכה כדי להקטיר ותרויהו על האש על המזבח תוקד בו קיימי, ובער האש וערך האש, ובמסכת יומא [ל''ג ע''א] נפקא ליה מואש המזבח תוקד בו האמור למעלה, ואנן נמי קא דרשינן [ליה] להאי קרא לעיל [פר' א' הט''ז] לאש מזבח הפנימי שלא יהא אלא ממזבח החיצון, מיהו דנעביד ליה מערכה בפני עצמה אכתי לא שמעינן מיניה, אלא מהכא הוא דנפקא לן, ובמס' יומא [שם] כולה מילתא נפקא ליה מההוא קרא ודהכא דוקא ולא פליגי מידי דהאי ובער עליה וערך עליה גלי אכולהו אשים האמורים בפרשה שהם מערכות בפני עצמן ומאן דדריש ''ואו'' ''הא'' וקא מרבי מערכות מהנך רבויי כולהו אהאי דרשא [דהכא] קסמכי כדפרישינן. [פירוש הראב''ד מכת''י]. מניין עשה מערכה גדולה שתקבל כל העולות ת''ל עליה עולה ולכך אומר ר' יהודה בפ' קדשי קדשים [זבחים נ''ט ע''א] קידש המלך את תוך החצר דברים ככתבן. מנין אימורי חטאת [וכו'] שנקטרין על מזבח החיצון ת''ל עליה חלבי. מנין שגם קומץ ולבונה נקטרי' על מזבח החיצון ת''ל והקטיר. יכול אף הקטרת תהא מוקטרת עליה אם ירצה ת''ל ובער עליה וערך עליה דוקא עולה וחלבי השלמים נקטרין על מזבח החיצון ולא קטרת. עשה הבערה אחת לקטרת כלומר עשה הבערה קבועה במקום אחד כמו על המזבח הפנימי ולא תשנה לה לפעמים לעשותה על מזבח החיצון כי לא מצי לרבותה מקרא דובער עליה. 
<h3>[פירוש ר''ש משאנ''ץ]</h3>
------
[חגיגה כ''ג ע''ב] הגחלים שנגע טבול יום במקצתן פסל את כולן. אלמא כלי שרת מקדש להו. ואי קשיא הא דתנן בתמיד [פ''ה מ''ה] חותה מן המאכולת ועירה לתוך של זהב נתפזר ממנה קב גחלים מכבדן לאמה ואי קדשי היכי מכבדן לאמה. בירושלמי [חגיגה פ''ג ה''ב] מתרץ דהאי דתנן בהו קדישי גחלים של יום הכפורים שבאותה שהוא חותה בהן מבפנים אבל גחלים דכל יום שהוא חותה בשל כסף ומערה בשל זהב ולא קדשי בשל כסף. 
<h3>[ספר הישר לר''ת — חידושים סימן קע''ח]</h3>
------
תנן הוסיף ר' עקיבא הסולת הקטורת והלבונה והנחלים שנגע טבול יום במקצתן פסל את כלן. אלמא מדפסל להו ש''מ קדשו בכלי. ובמסכת תמיד תנן מי שזכה במחתה נטל מחתת הכסף ועלה לראש מזבח ופנה את הגחלים והלך וחתה מן המאכלות הפנימיות וירד ועירן לתוך של זהב נתפזר ממנו כקב גחלים והיה מכבדן לאמה... הרבה מעות יש לי לא נפניתי להרצותן, אך ע''י מוקדם אגיד לך שאלות אחרות. גם על השיתוף ששני בני אדם משתתפין לחלוק שבח שבא לידם היאך מתקיים, והלא אין אדם מקנה דבר שלא בא לעולם. הרי סכין והרי בשר. וידעתי ברבינו, כי גם אתנה אלפים סוסים כי יתן רוכבים עליהם. ועתה ישיבני רבינו ע''י גולייר שיבא, עמו ישלח מכתבו. ואל יחר אפו בעבדו, כי ידע דרך עמי אהבתיהו כנפשי ויתן לב על שאלותי רבינו אם ימצא.0... 
<h3>[שו''ת ר''ת סימן נ''ג]</h3>
------
הא דאמרת דגחלים שקדשו בכלי שרת היאך מכבדן לאמה והן יוצאין לנחל קדרון. הנהו דתמיד מכבדן לאמה לא קדשו דאין כלי שרת מקדש אלא מדעת ומתוכה כדאמרינן בפ' המזבח מקדש [זבחים פ''ח ע''א] ולא פסולין. ומשנת תמיד ליתא כדגרסת לה, שכתבת ופינה את הגחלים אילך ואילך וחתה מן העוכלות. כל זה שיבוש דלענין תרומת הדשן תנן לה לעיל [כ''ח ע''ב] דכתיב אשר תאכל האש את העולה על המזבח ושמו אצל המזבח, אבל גבי קטרת [ל''ג ע''א] לא גרסינן לה דגחלים לוחשות. וראיות כתבתי בפר' תמיד שפירשתי לפי עניות דעתי. 
<h3>[שו''ת ר''ת סימן נ''ד]</h3>
------
נטל מחתת הכסף וחתה מן המאוכלות הפנימיות. מן הגחלים הפנימיים בין גזרי המערכה שניה של קטרת שהיתה על מזבח החיצון, כי הפנימיים לעולם מתאכלים יותר מן החיצוניים. וירד ועירן בתוך של זהב. וה''נ תנן בפרק טרף בקלפי [יומא מ''ד ע''ב] בכל יום חותה בשל כסף ומערה לתוך של זהב. נתפזר ממנו כקב גחלים. מש''ה נקחו גחלים יותר, דתנן בפ' טרף בקלפי [יומא שם] בכל יום חותה בשל ד' קבין ומערה לתוך של שלשה קבין, נמצא שקב א' היה מתפזר. היה מכבדן לאמה. י''מ דלאחר שכבו היה מכבדן לאמה. מפני שקשה להם אם היה מכבדן לאמה קודם שכבו היה חייב אפילו בחול משום מכבה גחלת של המזבח, ללישנא קמא בפ' טרף בקלפי [יומא מ''ו ע''ב] אליבא דאביי דאמר חייב. וכן לרב נחמן אמר רבה בר אבוה דאמר המוריד גחלת מעל המזבח וכבה חייב. ויש שאמרו דהכא לדברי הכל פטור, משום דאתקצי למצוותיה וכבר נעשה מצותו בו ואינו צריך כלל. ונותנים טעם לדבר שכך הוא, שאם היה בהן קדושה היה צריך להחזירם למזבח כדין גחלת שפקעה מע''ג המזבח ולא לכבדן לאמה, כדאיתא במס' מעילה בפ' חטאת העוף [ט' ע''א]. וגם נראה לומר כל דבר שהוא לצורך גבוה ומכבה אינו חייב משום מכבה שהרי כל חותה גחלים הוא מכבה כדאיתא במס' כריתות בפ' ספק אכל [כ' ע''א] וא''כ היאך היה חותה במחתה, אלא ש''מ דכל מה שהוא צורך גבוה אין בכך כלום, וה''נ הכא משום נוי העזרה דכתיב [שמות ט''ו ב'] זה אלי ואנוהו שרי. אבל בשבת שאסור לטלטלו היה כופה עליו פסכתר. דאע''ג דגרף של רעי מותר לטלטלו ממקומו למקום אחר שלא יראה מחמת מיאוס. היינו דוקא גרף של רעי או צואה וכיוצא בו, אבל גחלת (או) [אינה] מיאוס אין יכול לטלטלו. ועוד שגורם כיבוי. כי ודאי נראה דלאו לאחר שכבו עסקינן, אלא (בעבור) [בעוד] שהיו מבוערות היה מכבדן לאמה, דאי ס''ד דלאחר שכבו עסקי', א''כ למה היה צריך לכפות עליו פסכתר. דבשלמא אי אמרת דבשלא כבו עסקינן, מש''ה כפו עליו פסכתר דחיישי' שמא יהנו ממנו וכדאמרינן נמי גבי חומץ דכופה עליו כלי. אלא אי אמרת דבשכבו עסקינן, א''כ מה הנאה שייכא בהו. פסכתר. מפרש בערוך [ערך פסקטר] ועשית סירותיו [שמות כ''ז ג'] מתרגמינן פסכתרוותיה, ובסוף ערובין [ק''ד ע''ב] נמי אמרינן כופין עליו פסכתר ומפרש שהן כמין כפיפות של נחשת.
ובמגילת סתרים של רבינו נסים מקשה מההיא מתניתין [עדיות ח' א'] דמייתי פ' חומר בקדש [חגיגה כ''ג ע''ב], הסולת והקטורת והלבונה והגחלים שאם נגע טבול יום במקצתן פסל את כולן, וכיון דהכא תנן מכבדן לאמה א''כ ש''מ לא קדשו במחתה, שאם נתקדשו בכלי שרת היו טעונין גניזה ולא לכבדן לאמה, והכא במשנת רבי עקיבא כיון ששנינו דטבול יום פוסל בגחלים א''כ ש''מ דנתקדשו כבר בכלי שרת, דכל זמן שלא קידש הכלי את מה שבתוכו לא פסיל בהו טבול יום, דה''נ מוכח בפ''ק דשבועות [י''א ע''א] דכל זמן שהקטורת קדושת דמים לא פסיל ביה טבול יום. ובמסכת יומא פ' הוציאו לו [מ''א ע''ב] מסיק נמי מהך מתניתין גופה דקטורת וגחלים מדקפסיל בהו טבול יום פסלה בהו נמי לינה. ומסתמא דגחלים לא היו בכלי אחר כי אם במחתת הכסף, א''כ היכי משכחת להו בגחלים שמכבדן לאמה. וכת' ז''ל שכך מתרץ בירושלמי בחומר בקודש [חגיגה פ''ג ה''ב, י''ז ע''א] דההיא משנת ר''ע דקתני דט''י פסיל בגחלים היינו בגחלים של יום הכפורים, דהנהו ודאי קדשו, משום דבאותה מחתה שהיה חותה בה היה מכניס כדתנן בפרק טרף בקלפי [יומא מ''ג ע''ב], אבל בגחלים של כל יום ויום לא, משום דבכל יום היה חותה בשל כסף ומערה לתוך של זהב וכיון שהוא עתיד לערות אותם משמע דאין אותו הכלי מצרפן. וגם משמע דאינו מקדשן, כיון שאינו מתכוין לכך שיהיו קדושים בתוכו, כגון הכא גבי מחתה של כסף, לפיכך מכבדן לאמה שהרי לא נתקדשו עדיין. ואף על גב דאיכא למימר דמחתה של כסף נמי כלי שרת היתה, ס''ל דכלי שרת אין מקדשין אלא מדעת והרי לא היה דעתו להקדישן כי אם במחתה של זהב. דהכי מסיק התם בירושלמי ר''ש בן לקיש לטעמיה דהך מתניתין דהסלת והקטרת, וה''ק ר''ש בן לקיש יודעים היו שכלי שרת מחברן ומה בא להעיד על שיירי מנחות שהיו מחברין את עצמן. והפירוש נראה לומר כדמסיק בפרק חומר בקדש [חגיגה כ''ד ע''א] דשאני מנחות אע''פ שאין צריכין לכלי הכלי מצרפן. והיינו דקא מפרש בירושלמי ר' יוסי בר' חנינא משום ר' יוחנן מפני מה אמרו שיירי מנחות מחברין את עצמן, מפני שנזקקו לכליין, כלומר מפני שבשעת קמיצה היו צריכין להיות בכלי. ור' אחא בשם ר' יוסי ס''ל דלאו אשיירי מנחות הוצרכו להעיד אלא על הסולת והקטורת והלבונה והגחלים דאף על גב דלאו אוכלין נינהו אפ''ה מפסלי בטב''י. וקפריך התם לר' יוחנן ור' יוסי בר' חנינא, ניחא סלת וקטרת ולבונה, כלומר בסלת וקטרת ולבונה משכחת לה דצריכין להיות בכלי, אבל בגחלים היכי משכחת לה דצריכין להיות בכלי, כיון שהיה חותה ומערה לתוך כלי אחר נמצא שכל זמן שהם בעזרה אינם צריכין כלל לאותו כלי שהן בתוכו, וגם דאחר שעירן לתוך של זהב אם היה רוצה עדיין לערותם לכלי אחר היה יכול רק שלא היה מפזר מהן כלום מכאן ואילך. ומשני דבגחלים של יום הכפורים קאמר, דבגחלים של י''ה באותה שהיה חותה בה היה מכניס, וטעמא כדמפרש במסכת יומא [מ''ד ע''ב] משום חולשא דכ''ג שלא לערות מכלי אל כלי, ודאי הוזקקו לכליין קרינן בהו והכלי מצרפן. והיינו דקא מסיים בירושלמי ובגחלים של כל יום ויום לא כההיא דתנינן נתפזר ממנו כקב גחלים מכבדן לאמה, כלומר משם נמצינו למדין שלא היו הם מקודשים במחתה אותם הגחלים של כל יום, כיון שהיה מכבדן לאמה, וכ''ש שאין הכלי מצרפן. ועוד שכיון שיותר היה חותה מן הגחלים ממה שהיה צריך לקטרת על כן היה לו שלא להקדישן עד שיערה לתוך המחתה שהיה מקטיר בה, שלא יתכן קצת גחלים להיות קדושים וקצת שלא להקדיש.
ור' מתניה מקשה לשם בירושלמי לריש לקיש ור' יוחנן דמפרשי משום דהוזקקו לכליין ומתמה על[יהם], סולת וקטורת ולבונה וגחלים אמאי קא בעי למימר דהוזקקו לכליין, וכי סלת וקטורת ולבונה וגחלים לאו בכמה כלים הם קרבים, כלומר הרי הקטורת והסולת והלבונה והגחלים זה בכלי שלו קרב וזה בכלי שלו קרב, ואעפ''כ דכשהם ביחד כולם בכלי אחד מצטרפין. דלר' מתניה משמע דהסולת והקטורת והגחלים והלבונה לאו בלשון או או קתני אלא ממש שהן כולם ביחד קאמר, ואף על פי כן מצטרפין, דלא תליא מילתא בזקיקת כליין, אלא דס''ל דאפילו אם הקדיש בכלי חול אעפ''כ מצטרף דלא קפיד קרא אלא אקדש ולא אכלי קודש, דאע''ג דמכף א' כו' ילפינן דכלי מצרף, מכל מקום איכא למימר דלא קפיד קרא אלא אקדש שבו וכף דנקט אורחא דמילתא נקט, דאורחיה דקטורת להיות בכף. ובתוס' חגיגה פי' בשם ריב''א הלוי ז''ל דאפילו כלי של חול מצרף דבר של קודש. וס''ל לר' מתניה דלא אתא ר''ע לאשמועינן אלא שהקטרת והגחלים כלי מצרפם אף על גב דלאו אוכל נינהו, אבל היו יודעים דכלי שרת מחברן או אפילו כלי חול יכול להיות שמחברין לקדש וכמו שכתבנו ולא בעי להעיד אלא אמילי דלאו אוכלין שמחברים כיון שהם קודש. וזה הפירוש שנראה מכוון יותר מעניינים אחרים שעלו כמו כן במחשבה לכתוב אבל מפני שלא נתיישבו כמו זה הנחנום. וכל זה שכתבנו לא הכריחנו אלא הירושלמי ומגלת סתרים, אבל בלא זה היינו יכולים לפרש ההוא דמשנת ר' עקיבא אפילו בגחלים של כל יום, וכגון כשכבר עירה לתוך מחתה של זהב שבה היה מקטיר, ולא היה צריך לגחלים של יום הכפורים. וגם בתלמוד שלנו לא משמע בהדיא דדוקא כלי שרת כדפי' בתוספי חגיגה, אבל לשון הירושלמי קצת הוא יוכיח דבעי' כלי שרת, מדקא מסיק בהדיא לישנא דיודעין היו שכלי שרת מחברין וכו'. אבל יכולי' אנו לומר דאורחא דמילתא נקט, משום דאורחיה דקדש להיות בכלי שרת. ועוד היינו יכולין לומר משום דמכבדן לאמה אינה ראיה לומר שבשביל כך לא נתקדשו במחתה, שהרי הדמים כמו כן היו נשפכין לאמה ואע''פ שנתקדשו בכלי, כדתנן [יומא נ''ח ע''ב] אלו ואלו מתערבין באמה ויוצאין לנחל קדרון, וה''נ הני גחלים היו מתכבדין כמו כן לאמה כיון שנעשית כבר מצוותן.
אחת שהוא מושך ויורד. י''ל שמתניתין ר''ש היא דאמר [שבת כ''ב ע''א] גורר אדם מטה כסא וספסל וכו'. או י''ל לא חיישינן לגרירה אפילו לר' יהודה מפני שרצפה של שיש היתה כולה. ולפי שמוכיח במסכת שקלים [פ''ה מ''ד] שלשכת כלים במקדש היתה, דהיינו או סמוך לחומת בית המקדש היתה בנויה או בעובי חומת בית המקדש, ונמצא פסכתר זה לוקחין משם. או יש לפרש שאצל המזבח היתה רגילה להיות לצד מערבי של מזבח. לפיכך היתה בגובהה של עזרה והגחלים שנתפזרו היו מלמטה יותר בשפוע העזרה, וכדתנן ירד ועירן לתוך של זהב דהיינו שירד מן הכבש והיה מערן כלפי מזרח המזבח כדי שיהא קרוב לאמה יותר, ובשביל כך כשהיה בשבת והיה צריך לפסכתר היה צריך למושכו ממקום גבוה אצל הנמוך, כי הגחלים היו במקום הנמוך יותר מן הפסכתר, מפני שהעזרה משופעת כפי גובהו של הר הבית, ועל כן היה צריך שתי שרשרות, באחד היה גורר ומושך את הכלי ממקומו, (ואותם שרשרות) [ואותה שרשרת] יש לפרש שהיתה קבועה בדופן הכלי. ובשרשרת שהיתה מלמעלה היה אוחז בידו האחת מלמעלה, שלא יתגלגל הכלי בשעה שהוא מושך, כי דרך הכלי כשנמשך ממקום הגבוה למקום הנמוך להיות מתהפך ומתגלגל. על השרץ בשבת. דהיינו שנמצא בעזרה, וכדאיתא בסוף עירובין [ק''ד ע''ב]. 
<h3>[פירוש הראב''ד הנדמ''ח]</h3>
------
[חגיגה כ''ג ע''ב] הוסיף רבי עקיבא הסולת והקטרת והלבונה והגחלים שנגע טבול יום במקצתו שפסל את כולם וכו'. ירושלמי בפרקין [ה''ב] רבי אילא בשם רבי איסי יודעים היו שכלי שרת מחברין וכו' ניחא סולת וקטורת ולבונה וגחלים [מאי] אמר רבי בון בר כהנא תיפתר בגחלים של יום הכיפורים שכמה שהוא חותה הוא מכניס אבל בגחלים שבכל יום כהיא דתנן [תמיד ל''ג ע''א] נתפזר ממנו כקב גחלים היה מכבדן לאמה ובשבת כופין עליהן פסכתר. 
<h3>[ראבי''ה סימן תת''ז]</h3>
------
[יומא מ''ד ע''ב] בכל יום חותה שלכסף. מאי טעמא התורה חסה על ממונן של ישר'. והיום חותה בשל זהב ובה היה מכניס. מאי טע' משום חולשא דכהן גדול. בכל יום חותה בשלד' קבין ומערה בשל ג' קבין, תנא נפרדו לו קב גחלים מכבדו לאמה. פי' אמת המים העוברת בתוך העזרה ויוצאת לנחל קדרון. — בכל יום היתה כבידה כול'. תנא בכל יום היתה גלדה עבה והיום גלדה דקה. פי' בכל יום היה דופנה וקרקעיתה עבה מפני האש שלא תשבר, והיום כדי להקל מכהן גדול היתה דקה. — בכל יום (חותה) [היתה] ידה קצרה והיום ארוכה, מאי טע' כדי שיהא זרועו שלכהן גדול מסייעתו. ירושלמי [ה''ד], בכל יום לא היתה אלא אמה גדומה. והיום אמה ומחצה, כדי שתהא הזרוע מסייעתו. — בכל יום היתה זהבה ירוק והיום אדום. פי' זהב מובחר. 
<h3>[פסקי הרי''ד — יומא]</h3>
------
משנה ה'. מי שזכה במחתה, אותו שהיה סמוך לעושה הקטורת היה זוכה במחתה. ופינה הגחלים אילך ואילך, לכאן ולכאן. המאוכלות, כמו מעוכלות. עירן לתוך, מחתה אחרת. של זהב, במסכ' יומא בפ''ד [מ''ד ע''ב], לא היה חותה בשל זהב. התורה חסה על ממונם של ישראל. נתפזר ממנו כקב גחלים, כדתנן [יומא שם] בכל יום חותה בשל ד' קבין ומערה לתוך ג' קבין, הרי קב גחלים מתפזר ומכבדן לאמה שבעזרה היוצא לנחל קדרון. ובשבת, שאסור לטלטל הגחלים שלא לצורך ואסור לכבות הגחלים באמה, כופה עליה פסכתר, עד מוצאי שבת שיכבדם, ובשלהי ערובין [ק''ד ע''א] כופה פסכתר, ועשית סירותיו [שמות כ''ז] תרגום פסכתרוותיה, וביומא בפ' אמר להם הממונה [ירושלמי פ''ד ה''ו], בסיפרי [תו''כ צו פ''ב] במסעות מה היו עושין, כופין עליו פסכתר. מחזקת לתך, ט''ו סאין. וב' שרשראות היו בה, שלשלאות לאחוז בה. שהוא מושך בה ויורד, כשהוא מוריד בה את הדשן מן המזבח, ואותה שרשרת היתה מן הצד כדי למשוך בה. ואחת, למעלה כשרוצה להתגולל, מחמת שהייתה עגולה ואין מקום מושבה רחב אוחז בשרשרת מלמעלה. על גבי גחלים, בשבת כמו שאמרנו. ועל השרץ, מת המוטל בעזרה ואסור להוציאו ברשות הרבים בשבת כופה עליו שלא יטמא את הכהנים אבל לטלטלו מותר שהרי הוי כגרף של ריעי. ומורידין בה את הדשן, להוציאו. 
<h3>[שיטה לרבינו שמואל ב''ר יצחק]</h3>
------
[יומא מ''ד ע''ב] נתפזרו לו קב גחלים. הקשה רבינו נסים גאון היאך אפשר דמאבדן בידים, והלא היו קדושים בכלי שרת, כדאמרינן (לקמן) הקומץ והלבונה והגחלים שנגע בהן טבול יום במקצתן פסל את כולן, אלמא קדושים הם בכלי שרת. ותירץ רבינו תם דכלי שרת אינן מקדשים אלא לדעת, ולא היה בדעתו לקדש אותו שהוא מיותר. ומיהו קשה דאמרינן בפרק לולב וערבה, אפילו תימא כלי שרת מקדשין שלא לדעת. ותירץ רבי' [נסים] דההיא דלקמן איירי בגחלים שבמחתה של יום הכיפורים, שבה היה מכניס ולא מאבד ממנה כלום. אי נמי מחתה של זהב שבכל יום שהיה מערה בה היתה כלי שרת, אבל המחתה שהיה חותה בה לא היתה כלי שרת. והכי אמרינן בירושלמי גחלים מאי. פירוש מפני מה פוסל את כולם, כיון שאין כולם צריכים לכלי שהרי מפזר קב לארץ. א''ר בון בגחלים של יום הכיפורים, שבמה שהוא חותה הוא מכניס. אבל של כל יום לא כדתנן נתפזר לו קב גחלים מכבדן לאמה, ואיתמר נמי מפני שנזקקין לכלי שרת והיינו מחתה של זהב דיום הכיפורים, אבל אותה כף של כסף שבכל יום לא היתה קדושה בקדושת כלי שרת. והוא הדין נמי דהוה מצי למימר בשל זהב של כל יום. גלדה דק. פירוש דופנה ושוליה, לפי שהיה צריך להוליכה בידו אחת. ניאשתיק. פירש רש''י טבעת וכו' שנאמר ונשמע קולו וכו'. ולא נהירא, דהאי קרא כתיב גבי פעמונים ורימונים שבשולי המעיל סביב. לכך נראה כמו שפירש הערוך, נשתק כמו נרתק, כיסוי. שלא יכוה פניו משום הגחלים, לפי שהיה נושא בשתי ידיו באחת המחתה ובשניה הכף, ולא היה יכול לשום ידו כנגד פניו להגן מפני החום. אבל בכל יום לא [היה כיסוי] שהיה יכול ליתן ידו ל[פני] פניו, לפי שלא היו כלום ביד השניה. 
<h3>[תוספות רבינו פרץ — יומא]</h3>
------
[יומא מ''ז ע''א] הוציאו לו כף מלשכת הכלים וכו'. משמע שהיה מקטיר הקטורת על הגחלים בתוך המחתה. ולא דמי לקטורת של כל יום שמערה הגחלים, דהתם הוי מזבח הזהב וטוב להקטיר עליו. אבל הכא דליכא מזבח היה מקטיר על המחתה, כדאשכחן גבי נדב ואביהו דכתיב ויקחו איש מחתתו ויתנו בהן אש וישימו עליהן קטורת. וכן בקרח. 
<h3>[תוספות רבינו פרץ — יומא]</h3>
------
וכהן אחר היה עמו שהיה מביא מחתה מלאה גחלים בידו ואמר עליו שאותו שזכה במחתה לקח מחתה של כסף ועלה לראש המזבח ר''ל החיצון במערכה שניה שבו ומפנה את הגחלים אילך ואילך וחותה מן המאוכלות הפנימיות שבאותה מערכה ויורד ומערה לתוך מחתה אחרת של זהב ואם נתפזרו מן הגחלים כקב או פחות מכבדן לאמה ואם היה שבת שאסור לטלטלו שלא לעבודה כופה עליהם כלי גדול ששמו פסכתר אבל אם נתפזר לו יותר מקב צריך להיות חוזר וחותה ועל ידי גלגול פירש בפסכתר זו שהיה כלי גדול מחזיק לתך ושתי שרשרות היו בה אחת שמושכו בה ויורד ואחת שהוא אוחז בה מלמעלה כדי שלא תתגלגל ואמר על אותה כלי שלשלשה דברים היה משמש אחד לענין זה שהזכרנו ואחד על השרץ הנמצא מת בלשכה מן הלשכות שאינן בקדש בשבת שאין מטלטלים אותו בשבת וכופה עליו את הפסכתר שאלו נמצא במקום קדש אף בשבת היו מוציאין אותו בפשוטי כלי עץ כמו שביארנו בסוף עירובין והשלישית שמורידין בה את הדשן מעל המזבח ואמר ששני כהנים אלו כשנכנסין להקטיר ומגיעין בין האולם ולמזבח נוטל אחד את המגריפה וזורקה בין האולם ולמזבח ולא היה אדם שומע קולו ולא קול חבירו מקול המגריפה ושלשה דברים היה הקול משמש כל כהן ששומע קולה יודע שאחיו הכהנים נכנסים להשתחוות והוא רץ ובא ובן לוי ששומע את קולה יודע שאחיו הלויים באים לדבר בשיר והוא רץ ובא וראש המעמד ר''ל הממונה על המעמדות היה מעמיד את הטמאים בשער המזרח ר''ל הטמאים שטבלו והעריבו שמשן אלא שלא הביאו כפרתן מפני החשד שידעו הכל שעדין לא הביאו כפרתן. 
<h3>[חדושי המאירי]</h3>
------
[חגיגה כ''ג ע''ב] שאם נגע טבול יום במקצתו וכו'. הקשה הר''ן גאון דמשמע דגחלים נתקדשו בכלי שרת מדמהני בו צירוף, וקשה דביומא בשילהי טרף בקלפי [מ''ד ע''ב] תנן נתפזרו לו קב גחלים מכבדן לאמה, וכיון דקדשי היכי מפסדינן להו. ותירץ דבירושלמי דמכילתין [ה''ב] מוקי להך דהכא בשל יום הכפורים. וה''ג התם, ניחא סלת קטרת ולבונה, גחלים מאי. א''ר בון תפתר בגחלים של יום הכפורים שבמה שחותה מכניס, אבל של כל יום לא. כי ההיא דתנן נתפזר ממנו קב גחלים מכבדן לאמה. ונראה לפרש הירושלמי בענין אחר דה''ק, גחלים מאי, למה פוסל את כולן כיון שיש הרבה שאינו צריך לו, ומוקי לה בשל יום הכפורים דהכל צריך לו. וה''ה דמצי לאוקומי במחתה שנייה של כל יום, אלא משום דלא פסיקא ליה. וכי תימא הא אמרינן בסמוך [כ''ד ע''א] דמדרבנן מיהא מצרף אפילו מה שאינו צריך לכלי, איכא למימר דהיינו למ''ד צירוף דאוריתא, אבל למ''ד צירוף דרבנן לא. [ו]השתא ניחא נמי שיכול לאבדן דלא קדש הכלי אלא הראוי לו. וי''מ שמחתה של כסף לא היתה קדושה אלא שנייה של זהב שהיה מערה בה. ור''ת תירץ דכלי שרת אינן מקדשין אלא מדעת. ומיהו קשה דפלוגתא דאמוראי היא שילהי פרק לולב וערבה [סוכה מ''ט ע''ב], ולא אשכחן בה פלוגתא דתנאי. ונ''ל שגם ר' נסים שתירץ קושיא זו מן הירושלמי שמחלק בין הגחלים דיום הכפורים לכל השנה ע''כ טעם החילוק כאחד מן התירוצים הללו. 
<h3>[תוספות הרא''ש]</h3>
------
[יומא מ''ד ע''ב] דאילו דהיכל פרשי בין בקדושה דידיה, בשעת מתן דמים דהיכל גופיה, כגון הזאות שבמזבח הזהב בין בהזאות שלפניי ולפנים. ואילו מבין אולם ולמזבח לא פרשי, אלא בשעת הזאות שעושין בהיכל. ש(ו)ם פר[י]שה אחת היא, דכיון דמהיכל פרשי אטו גופיה ואטו לפני לפנים ומבין האולם לא פרשי כלל אלא אטו היכל, היל' פרישה דהזאות והקטרות חשיב להו כחד. בשעירי ע''ז, היו מתנות כבפר משיח והעלם דבר של ציבור, כדאמרי' בתורת כהנים החטאת לרבות שעירי ע''ז. כפרה, בפר כהן משיח ופר העלם דבר של ציבור כת' וכפר עליהם. ש''מ מעלות, מה שפורשין מבין האולם ולמזבח דאורייתא נינהו. והכי גמירי לה, הלכה למשה מסיני. דיל' מיקרו, ועיילי בהיכל בעזרה נמי וכול', אלא ודאי דאורייתא נינהו והיל' במילתא ליכא טעמ', ת' לעולם דרבנן ובמילתא איכא טעמ' דמאי טע' פרשי מבין אולם ולמזבח. כיון דלא מ(י)פסיק מידי, בין אולם להיכל לא מינכרא מילתא ומיקרו ועיילי, אבל עזרה כיון דאיכא הפסק לא חייש' דניעול. חדא מילתא היא, וכי אזהר רחמ' אהיכל, וכל אדם לא יהיה, הוי אולם בכלל. אולם גופיה גזיר', מש' היכל. ואנן ניקום וניגזור, מבין אולם ולמזבח אטו היכל כי היכי דלא ניעול לאולם. חדא קדושה, נינהו והוו תרויהו חדא גזירה מש' היכל, והיכא דגזר אולם גזר נמי בין אולם ולמזבח. נתפזרו לו קב גחלים, כשהיה מערה משל ד' לתוך של ג'. מכבדן, כמ' המכבד והמרבץ. לאמה, מקום שהיה במזבח וקרי ליה הכי. ט''ן לאמה היוצאת לנחל קדרון. ותניא אידך, נתפזרו לו קבים. רבנ', היא דאמ' מערה את של ד' בתוך של ג'. ולא ר' יוסי, דאמ' של סאה לתוך של ג' קבין, דלדידיה נתפזרו לו ג' קבים. בשל קבים וכול', היל' נתפזרו לו קבים. סאה מדברית, היתה פחותה שתות משל ירושלמית, דתנן [עירובין פ''ג ע''א] ה' קבין ירושלמיות שהן ו' מדבריות דהשתא אותה סאה מדברית אינה אלא ה' קבין ירושלמיות, ובשעירה משל ו' קבין מדבריות לתוך של ג' ירושלמיות נתפזרו לו קבים ירושלמיות. גילדה, דופנה. מסייעתו, לכהן גדול עצמו שמתוך שהבית יד היה ארוך היה מגיע זנב הבית יד עד תחת זרועו ואוחז בידו הבית יד סמוך לכף ונמצא זרועו מסייעתו, אבל בשאר ימות השנה לא היה צריך לישאנה בידו אחת שחבירו נוטל את המחתה והוא נוטל את הכף. ניאשתיק, טבעת בראש בית ידו כדי שיהא נשמע קולו, כדכת' ונשמע קולו בבואו אל הקודש. ט''ן ניאשתיק זוג ועינבול, ואית דגרסי נישתיק והיא היא. וזהב הארץ ההיא טוב, מכלל דאיכא זהב סתם לשאר מקומות. 
<h3>[פירוש רבינו אליקים — יומא]</h3>
------
מניין שלא יהא דבר קודם לתמיד של שחר, תלמוד לומר [ויקרא ו' ה'] עליה עולה, מניין שלא יהא דבר מתעכב אחר תמיד של בין הערבים, תלמוד לומר עליה שלמים. אש תמיד, תמיד, אף בשבת. תמיד, אף בטומאה. לא תכבה, אף במסעות, מה היו עושים לה, כופים עליה פסכתר דברי רבי יהודה. רבי שמעון אומר אף בשעת מסעות היו מדשנים אותה, שנאמר [במדבר ד' י''ג] ודשנו את המזבח ופרשו עליו בגד ארגמן. [תורת כהנים צו פ''ב ה''י]. ת''ל עליה העולה אמרינן בפסחים [נ''ח ע''ב] מאי תלמודא אמר רבא העולה עולה ראשונה פי' העולה משמע העולה המיוחדת והיא התמיד. עליה שלמים פי' עליה השלם כל הקרבנות שלמים לשון השלמה והכי אית' בפסחים [שם]. אש תמיד אף בשבת, תמיד אף בטומאה פי' אף בזמן שהתמיד קרב בטומאה כגון שהיו הכהנים טמאים והדם קרב בטומאה האברים כמו כן יקרבו בטומאה. והכהנים [ה]טמאים יסדרו [את] המערכה להקטירם עליה. ר' שמעון אומר בשעת מסעות מדשנין אותה פי' גורפין אותה מן הדשן ומגחלים שעליה שנאמר ודשנו את המזבח ובמסכת יומא ירושלמי פר' טרף בקלפי [ה''ו] גרסינן מה מקיים ר' יהודה ודשנו את המזבח וירוון כדכתיב [דברים ל''א כ'] ואכל ושבע ודשן. [פירוש הראב''ד מכת''י]. תמיד אפילו בשבת שעושים מערכה לתמידין ומוספין. תמיד אפי' בטומאה כהנים טמאים עולים על המזבח ועושים מערכה, א''נ מעצים טמאים שהרי מקבלים טומאה דכתיב [ויקרא ז' י''ט] והבשר לרבות עצים ולבונה [פסחים ל''ה ע''א], ואם העצים מקבלים טומאה [אסמכתא] גם הכא אסמכתא ומדרבנן הוא. מה עושים לה כופין עליה פסכתר כלי מחזיק לתך ושתי שרשרות היו לו כדמפרש בפ' א''ל הממונה ובמס' תמיד [ל''ג ע''א] והתם נמי גבי שהיה חותה גחלים לקטרת נתפזר ממנו כקב גחלים היה מכבדן לאמה ובשבת כופין עליה פסכתר וא''ת כיצד מכבדן לאמה ומכבה והלא אמרינן בפ' טרף בקלפי [מ''ו ע''ב] דמוריד גחלת מעל גבי המזבח [וכיבה] חייב וכן מכבה גחלת דמחתה ומנורה, והתם פלוגתא דאביי ורבא, וכן למעלה בפירקין [ה''ז] אמרינן שכל המכבה עובר בלאו, וי''ל גבי מכבדן לאמה שאני שכבר נעשית מצותן. וכן יש לתרץ מה שמקשה רב נסים גאון כיצד יכול לכבדן לאמה ולהפסיד את הקדש והתנן [עדיות פ''ח מ''א] הוסיף ר' עקיבה הסלת והקטרת הלבונה והגחלים שאם נגע טבול יום במקצתן פסל את כלן, וי''ל כבר לא חשיבי של קדש שכבר נעשית מצותן ואין בהן הפסד, ורבינו יעקב אומר דלא חשיבי של קדש משום דכלי שרת אין מקדשין אלא מדעת ואין לחוש במה שנתפזרו מן המחתה, מיהו בהא איכא פלוגתא דאמוראי בפ''א דמנחות [ז' ע''א] ובפ' התודה [ע''ח ע''ב] ובפרק לולב וערבה [נ' ע''א] ומתניתין צריך לתרץ לכולי עלמא אע''ג דבפ''א דמנחות קאמר ר' יוחנן על ברייתא זאת אומרת כלי שרת אין מקדשין אלא מדעת וא''כ פלוגתא דתנאי היא ומ''מ מתני' דתמיד דלא כהנהו אמוראי. ורבינו נסים פי' דבירושלמי דפ' חומר בקודש [ה''ב] מוקי לההיא דר' עקיבה בגחלים של יום הכפורים דבמחתה שהיה חותה בה היה מכניס אבל במחתה של כל יום בהנהו קאמר אם נתפזרו מכבדן שהיה חותה בשל ד' ומערה בשל ג'. וזה לשון ירושלמי [שם] סולת וקטרת גחלים מאי א''ר בון בר כהנא תפתר בגחלים של יוה''כ שכמה [ש]היה חותה היה מכניס אבל בגחלים של כל יום תנן נתפזר ממנו כקב גחלים היה מכבדן לאמה ואי תימא נמי מפני שנזקקו לכליין פי' מחתה של זהב שהיא כליין מצרפתן ושל כסף שאינו כליין לא מצרפא להו ולכך מכבדן לאמה. והכי פי' כולן למה יפסלו והלא אינן צריכין לכלי שהרי מתפזרין כשמערן ממחתה למחתה, וקאמר במחתה של יוה''כ והוא הדין במחתה שנייה של כל יום דכלהו הן צורך הקטרה אלא נקט מילתא דפסיקא. וא''ת ומאי פריך והלא מדרבנן הכלי מצרף אפי' מה שאין צריך לכלי כדמוכח בפ' בתרא דחגיגה, וי''ל דהתם מיירי למאן דאמר עיקר צירוף דאורייתא ואתו רבנן והוסיפו חומרא אפילו אין צריך לכלי אבל בירושלמי סובר למאן דאית ליה עיקר צירוף דרבנן ודוקא מאי דצריך לכלי אבל מאי דלא צריך לכלי לא. אף בשעת מסעות היו מדשנין אותה מסירין האש מעל המזבח ונותנין אותה בכלי עד שעת חנייתן שנא' ודשנו את המזבח ולשון ''אף'' קשה, וי''ל אף דר' שמעון משום אף דרבי יהודה. ובירושלמי דפ' טרף בקלפי [ה''ו] קאמר ר' שמעון שנאמר ודשנו את המזבח ופרשו עליו בגד ארגמן הא אילו היה המזבח דולק לא היה בגד ארגמן נשרף, בתמיה, מה עבד לה ר' יהודה, פי' והלא בגד היה נשרף, ומשני פסכתר כופין עליה מלמעלה ומה מקיים ר' יהודה ודשנו את המזבח דרווי כההיא ואכל ושבע ודשן, כלומר שהיה שבע ממה שעליו שהאש היה מכוסה עליו פסכתר. 
<h3>[פירוש ר''ש משאנ''ץ]</h3>
------
פרק איזהו נשך (ב''מ ס' ב') חטים בדינר זהב הכור, וכן השער. ירושלמי (שם ה''א) א''ר אבא בר סימונא והוא השער היפה לעולם, פחות מכן ווי לזבונא יתר מכן ווי למזבנא. דינר זהב הוא כ''ה דינרי כסף, הכור ל' סאין, יצא כל סאה ה' מעין. סאה ביציה קמ''ד. חומר היא המדה היותר גדולה שבמדות בני ישראל, והיא מדה מכילה משקל ע''ב אלף זוז, אם כן שדה אחוזה זרע חומר שעורים נפדה בחמשים שקל כסף, ויהיה זה סלע ופנדיון לשנה אל מ''ח שנה, ושנה אחרונה היא בסלע לחוד. וזה נ' שקלים נ' סלעים, והם פדיון חומר שעורים שהם שלשים סאין, תן מן החמשים מ''ט למ''ט שנה, ישאר שקל, עשה ממנו פונדיונין יהיו מ''ח, תן עוד לכל שנה פנדיון ויהיו סלע ופנדיון לשנה, אלא שנה אחת לבד בסלע בלא פנדיון, וזה אע''פ שהפירות שוים כמה. לתך הוא חצי חומר, והיא מדה מכילה משקל ל''ו אלף זוז, וכמוהו היה פסכתר וכדאיתא מסכת תמיד פ''ה (מ''ה). וקיסטא דמוריסא דע''ז (ל''ד ב'), קורין לו קסט בערבי, בפתחות הקו''ף. ומשקלו אלף וג' מאות וחמשים דרהם. ואמרינן פרק ערבי פסחים (פסחים ק''ט א') אמר רבי יצחק קיסטא דמורייסא דהות בצפורא הות לוגא למקדשא, ובה משערין רביעית לפסח. בת ואיפה. לאבן גנאח בשרשים, שתי מדות אלו הם שוות שנאמר (יחזקאל מ''ה י''א) איפה והבת תוכן אחד יהיה, אלא שהאיפה מדת היבש והבת מדת הלח. וכל אחת מהם עשירית החומר כמו שכתוב מעשר חומר הבת, ועשירית החומר האיפה. משקל מה שמודדין בכל אחת מהם שבעת אלפים ומאתים זוז. ומה שאמרו פרק מציאת האשה (כתובות ס''ח א') הבת נוטלת עישור נכסי, סימן לדבר מעשר החומר, הבת. עומר, עשירית האיפה, והיא מדה מכילה ז' מאות ועשרים זוז. עשרון הוא עומר. סאה שלישית האיפה. קב, ששית (האיפה) [הסאה]. לוג, רביעית קב, והוא ששה ביצים.
מסכת כריתות פרק קמא (ה' ב') הרבה ניסים נעשו בשמן המשחה מתחלתו ועד סופו לא היה אלא י''ב לוג וכו'. וגבי נר חנוכה אמרינן (שבת כ''א ב') עד דכליא רגלי דתרמודיא, כתב הר''מ ז''ל (פ''ד מחנוכה ה''ה) שהוא שעור חצי שעה אחר שקיעת החמה. אם כן לפי חשבון זה שעור מדת השמן הוא שמינית ביצה, שהרי אמרו (מנחות פ''ט א') חצי לוג שמן לנרות המנורה, והם דולקות מערב עד בקר דהיינו י''ב שעות. וחצי לוג הוא ג' ביצים, כל ד' שעות ביצה, כל שעה רובע ביצה. כל חצי שעה שמינית ביצה, וזה לכל פתילה. כור הוא החומר והוא ל' סאין. קפיזה הוא פחות מעשרון. כוז פפא הוא קבה בת תלתא קפיזי, וכדאיתא פרק המוכר את הספינה (ב''ב צ' ב'). עוד שם (פ''ו ב'), אבל עושה הוא סאה וחצי סאה תרקב וחצי תרקב קב וחצי קב ורובע ותומן וחצי תומן ועוכלא, וכמה הוא עוכלא אחד מחמשה ברובע וכו'. זה הקב כ''ד ביצה, חצי שנים עשר, רבעו ו', שמינית ג', חצי שמינית ביצה ומחצה, עוכלא ביצה וחומש ביצה. ובמשקל הזוז, לפי מה שקדם איפה, ז' אלפים ור' זוז. סאה אלפים וארבע מאות זוז. קב, ד' מאות זוז. חצי קב מאתים זוז. ליטרא, גדרה הרי''ף ז''ל מאה זוז, והוא המנה גם כן, אם כן היא רביעית הקב. שמינית הקב, חמשים זוז. חצי שמינית הקב, כ''ה זוז. אוקיא של דמשק היא משקל חמשים דרהם, אם כן לחשבון זה הליטרא היא שלש אוקיא מדמשק בשוה. וחצי קב, ו' אוקיא. קב, י''ב אוקיא והוא ליטרא. סאה, ו' ליטרא. איפה, י''ח ליטרא, והכל מדמשק בזמננו זה. ואחר שידעת כמה קירט יש בדרהם, וידעת שהזוז הוא דרהם וחצי, תוכל להעריך הליטרא בכל מקום שתרצה. ובכל ארץ כנען מצרים וסוריא עושין בליטרא שלהם י''ב אוקיא, אבל מספר דרהמי האוקיא נהרא נהרא ופשטיה, וזה כי אוקיאת ירושלים ולוד ושכם ס''ו דרהם ושני שלישי דרהם אחד, אוקיאת בית שאן וטבריה ע''ה דרהם, אוקיאת גלעד וארצו מאה דרהם, אוקיאת בבל ומצרים שנים עשר דרהם וחצי. והככר, מאה ליטרא.
סוף מסכת בבא בתרא (קס''ו ב') אמר רב פפא פשיטא ספל מלמעלה וקפל מלמטה, הכל הולך אחר התחתון. בעי רב אמי קפל מלמעלה וספל מלמטה מאי, מי חיישינן לזבוב או לא תיקו. פירש, ספל סאה, קפל קב ופלגא. פרס, לפי מקומו, פעם הוא חצי מנה, פעם שלשה ביצים, חציים ביצה ומחצה. ואמרינן כל האוכלין מצטרפין לפסול [את הגויה] כבחצי פרס, וכדאיתא סוף מסכת מקוואות (פ''י מ''ז) ופרק בכל מערבין. פרק כיצד מברכין (ברכות ל''ז ב') כתב רש''י (ד''ה והוא) פרס ארבעה ביצים, שהאכילה שמונה. כתב ה''ב תורת הבית כמה שעור אכילת פרס יש אומרים ד' ביצים ויש אומרים שלשה ביצים, ולזה דעתי נוטה. וכן פרק כיצד משתתפין (עירובין פ''ג א') כמה שעור חצי פרס שתי ביצים חסר קימעא. ובתוספתא מסכת מקואות פרק (ז') [ח'] (ה''ב) וכמה הוא חצי פרס שתי ביצים חסר קימעא דברי רבי יהודה, רבי יוסי אומר שתי ביצים צוחקות, רבי שיער שתי ביצים ועוד. הין מדה מחזקת אלף מאתים זוז, וכן היו במקדש, בזך, טני וזולתם. רביעית, כלומר רביעית לוג, ביצה ומחצה. וכן התם (ב''ב צ' א') במדת לח עושה הין וחצי הין ושלישית הין ורביעית הין, לוג וחצי לוג ורביעית ושמינית ואחד משמונה בשמינית וזהו קרטוב. פי', לוג ו' ביצים, חציו ג' ביצים, רביעיתו ביצה ומחצה, שמיניתו חצי ביצה ורביעיתה, ושמינית זה השמינית הוא הקרטוב. אם כן ברביעית יש י''ו קרטוב, ויהיה הקרטוב חצי שמינית הרביעית. 
<h3>[כפתור ופרח לרבינו אשתורי הפרחי פט''ז]</h3>
------
קיי''ל כר' יצחק דאמר בפרק כירה [מ''ג א'] כשם שאין נותנין כלי תחת תרנגולת לקבל ביצתה משום דאין מבטלין כלי מהיכנו כך אין כופין כלי בשביל שלא תשבר דאין כלי ניטל אלא לדבר הניטל והא דתנן במס' תמיד [פ''ה מ''ה] פסכתר היה משמש שלשה דברים כופין אותה על השרץ ועל הגחלים בשבת ההיא לא קשיא גבי מקדש שאני אי נמי בצריך למקומו. 
<h3>[יראים סימן רע''ד]</h3>
------
[עירובין ק''ד ע''ב] מתני'. שרץ שנמצא במקדש כהן מוציאו בהמינו רשצז''ל פיר' מוציאו (בהימנו) [בהמינו] בשבת ולא חיישינן שמא יטלטל שאין שבות במקדש. בהמינו באבניטו ואע''ג דמטמא ליה לאבניטו שהוא קשור בו כי עדיף שלא לשהות את הטומאה בעזרה (דברי ר' יהודה ר' יוחנן בן ברוקא אומ' בצבת של עץ פיר' שהוא פשוטי כלי עץ שאינן מקבלין טומאה) ובידו (כל) [לא] נגע כהן דלא ניטמא כהן גופיה הולכך בהמינו אחזו דלא נגע ושרץ אינו מטמא [במשא] והאבנט שמטמא בשרץ אינו מטמא הכהן האוחזו דהוה ליה אבנט ראשון לטומאה והילכ' רווחת בכל התלמודי שאין... אדם וכלים [מקבלין טומאה] אלא מאב (מטומאה) [הטומאה] בלבד וכן במקרא לא מצינו טומאה לאדם וכלים אלא מן השרץ ומן הנבילה וכיוצא בהן שהן אב הטומאה אבל ראשון לטומאה ושני לטומאה מטמא אוכלין ומשקין כדכתי' וכל כלי חרש אשר יפול מהם וכו' דהוה ליה כלי חרש ראשון לטומאה (מיכן) [מכיון] שנתלה השרץ באוירו ואע''ג שלא נגע(ו) [ו]הכלי חוזר ומטמא מה שבתוכו יכול אם יהיו כלים בתוכו דניטמאו מחמת כלי הראשון ת''ל כל אשר בתוכו יטמא מכל האוכל וגו' אוכלין ומשקין מטמאין מחמת כלי ואין כלי ואדם מטמאין מחמת כלי. צבת של עץ, שהיא פשוטי כלי עץ. שלא לרבות את הטומאה, לטמא אבנט הטהור ונוח לנו לשהותה שם ולחז(י)ר אחר צבת מלהרבות את הטומאה. מהיכן מוציאין אותו, פיר' בשבת. מן ההיכל ומן האולם מבין האולם ולמזבח, אבל בעזרה אם נמצא שם מכסהו בסיר ומניחו עד שתחשך. דברי ר' שמעון בן ננס ר' עקיבה אומ' וכול', פיר' כל מקום שחייבין על זדונו כרת אם יכנס לו בטומאה דהיינו כל העזרה משם מוציאין אותו. ושאר כל המקומות, פיר' למר כדאית ליה לבן ננס כולה עזרה ולר' עקיבה לשכות. כופין עליו פסכתר, פיר' סיר של נחשת לכסות עד שתחשך למוצאי שבת. סירות מתרגמ' פסכתירא. 
<h3>[ספר הנר מכת''י — עירובין]</h3>
------
[רי''ף סי' תרפ''ח לעירובין ק''ד ע''ב] מתני'. שרץ שנמצא במקדש כהן מוציאו בהמיינו. פי' באבנטו, ואע''ג דמטמא ליה לאבנטו שהו' קדש, הכי עדיף שלא לשהות את הטומאה בעזרה לחזר אחר צבת של עץ שהוא פשוטי כלי עץ, ונקראת בלשו' ערבי כלבתין, שאינן מקבלין טומאה, ובידו לא נינגע ביה דלא ניטמי כהן גופיה, הולכך בהמיינו אוחזו דלא נינגע ביה, ושרץ אינו מטמא במשא. והאבנט שמיטמא בשרץ אינו מטמא את הכוהן האוחזו, משו' דהוה ליה אבנט ראשון לטומא', והלכ' רווחת בכל התלמו' שאין לאדם וכלים אלא אב הטומאה, וגם בקרא לא מצינו טומאה לאדם וכלים אלא מן השרץ ומן הנבלה וכיוצא בהן שהן אב הטומאה, אבל ראשון לטומאה או שני לטומאה מטמא אוכלין ומשקין, כדכתי' וכל כלי חרש אשר יפול מהם וגו', דהוה ליה כלי חרש ראשון לטומאה מכיון שנתלה השרץ באוירו אע''פ שלא נגע, והכלי חוזר ומטמא מה שבתוכו. יכול אם היו כלים בתוכו יטמאו מחמת כלי הראשון, ת''ל [ויקרא י''א] כל אשר בתוכו יטמא מכל האוכל וגו', אוכלין ומשקין מיטמאין מחמת כלי ואין כלי אחר ואדם מיטמא מחמת כלי. דברי ר' יוחנן בן ברוקה. ר' יהודה או' בצבת של עץ. פי' שהוא פשוטי כלי עץ. שלא להרבות את הטומאה, לטמא אבנט הטהור. ונוח לנו להשהותה שם ולחזר אחר צבת מלהרבות את הטומא'. מהיכן מוציאין אותו. בשבת. מן ההיכל ומן האולם וגו'. אבל בעזרה אם נמצא שם, מכסהו בסיר ומניחו עד שתחשך. ר' עקיב' או' כל מקום שחייבין על זדונו כרת. פי' אם יכנס לו בטומאה, דהינו כל העזרה. משם מוציאין אותו, ושאר כל המקומות. פי' למר כדאית ליה ולמר כדאית ליה, לבן ננס כולה עזרה ולר' עקיב' לשכות. כופין [עליו] פסכתר. פי' סיר של נחושת לכסותו עד שתחשך למוצאי שבת. ותרג' סירות [שמות ל''ח] פסכתרוותא. 
<h3>[רבינו חננאל ב''ר שמואל — עירובין]</h3>
------
[עירובין ק''ד ע''ב] מתני'. שרץ שנמצא במקדש, כהן מוציאו בהמיינו, שלא להשהות את הטומאה, דברי ר' יוחנן בן ברוקה. ר' יהוד' אומ' בצבת שלעץ, שלא לרבות את הטומאה. מהיכן מוציאין אתו, מן ההיכל ומן האולם ומבין האולם ולמזבח, דברי ר' שמע' בן ננס. ר' עקיב' אומ' ממקום שחייבין על זדונו כרת ועל שגגתו חטאת משם מוציאין אותו, ושאר כל המקומות כופין עליו פסכתר. ר' שמע' או' מקום שהתירו לך חכמ', משלך נתנו לך, שלא התירו לך אלא משום שבות. פי' כהן מוציאו בהמיינו ולא חיישי' לטילטול, שאין שבות במקדש, ואע''ג דמטמא לאבניטו שהוא קודש, הכי עדיף שלא לשהות את הטומאה בעזרה לחזר אחר צבת שלעץ, ואע''ג דבמדינה נמי שרי כדאמרי' במשילין פירות [ביצה ל''ו ע''ב] ההוא עכברא דאשתכח באספרפוקי דרב אשי אמ' להו נקטוה לצוציתה, התם משום דהוי כגרף שלרעי וכל דבר שיש בו מיאוס אינו אסור משום מוקצה, אבל מיהו דווקא בבית שמשתמש בו שאם לא יוציאנו מצטער, אבל אם היה במקום שאינו משתמש בו אסור הוא, דמוקצה הוא כיון שאינו צריך לו, והכא נמי בעזרה מה צורך לו לעמוד שם אין להתירו משום גרף שלרעי ואינו מתכוין אלא לטהר את העזרה ואי לאו שאין שבות במקדש היה אסור לטרוח ולטלטל שלא לצורך. 
<h3>[פסקי הרי''ד — עירובין]</h3>
------
[עירובין ק''ד ע''ב] מהיכן מוציאין אותו, מן ההיכל ומן האולם ומבין האולם ולמזבח. שהוא לפני השכינה לפני הפתח, אבל מכל העזרה אין מוציאין אותו בשבת עד מוצאי שבת. ור' עקיב' היה אומ' מכל מקום שחייבין על זדונו כרת, דהיינו כל העזרה הנקראת מחנה שכינה משערי ניקנור ולפנים, שהיא אורך קפ''ז על רוחב קל''ה אמות משם מוציאין אתו בשבת. ושאר כל המקומות, כגון בעזרת נשים או הר הבית כופין עליו פסכתר. היא קערה גדולה קערותיו תר' פסכתרייתי'. 
<h3>[פסקי הרי''ד — עירובין]</h3>
------
[עירובין ק''ד ע''ב] פיס' מוציאו בהמיינו באבנטו ולא חייש לטלטול דאין שבות במקד' ואע''ג דמטמא לי' לאבנט הא עדיפא שלא לשהות את הטומאה בעוד שהיו מוציאים צבת של עץ להוציאו. בצבת של עץ פשוטו כלי עץ הוא. ולא לרבות את הטומאה של אבנט הטהור ונוח לו להשהותה שם ולחזר אחר צבת מלרבות את הטומאה. והאבנט אינו מטמא הכהן דאבנט ראשון ואין אדם וכלי מקבלי' טומאה אלא מאב הטומאה ואי מפני שנושא את השרץ אינו מטמאו דשרץ אינו מטמא במשא. מהיכן מוצאי' אותו בשבת, מן ההיכל ומן האולם אבל ממזבח ועזרות לא. מקום שחיבים עליו כרת נכנס שם מזיד בטומאה אפילו בעזרת ישראל לבד מעזרת נשים ולשכות כדאיתא בריש כלים [פ''א מ''ח]. ושאר כל המקומות למר כדאית לי' מכל עזרה ולמר כדאית לי' בלשכות ועזרת נשים כופין עליו פסכתר סירות [שמות כ''ז] תרגום פסכתרוותי' דגנאי הוא להראות השרץ מגולה. 
<h3>[ריבב''ן — עירובין]</h3>
------
[עירובין ק''ד ע''ב] שרץ שנמצא במקדש כהן מוציאו בהמיינו שלא להשהות את הטומאה או בצבת של עץ שלא לרבות את הטומאה. מהיכן מוציאין אותו ממקום שחייבין על זדונו כרת ועל שגגתו חטאת משם מוציאין אותו. פירוש והוא משער ניקנור ולפנים. ושאר כל המקומות כופין עליו פסכתר. פירוש מלשון סירותיו דמתרגמינן פסכתרוותיה. שנינו במסכת תמיד [פ''ה מ''ה] ובשלשה דברים היה משמש כופין אותו על גבי גחלים ועל השרץ בשבת, ומורידין בו את הדשן מעל גבי המזבח. כל שהתירו חכמים משלך נתנו לך שלא התירו לך אלא משום שבות. 
<h3>[המאורות — עירובין]</h3>
------
כל מקום שחייבין על זדונו כרת ועל שגגתו חטאת, אם נמצאת שם טומאה בשבת, מוציאין אותה. ושאר המקומות, כופין עליו כלי עד אחר השבת. וכשהם מוציאין, אין מוציאין אותה אלא בפשוטי כלי עץ שאין מקבלין טומאה, שלא להרבות הטומאה. לר''ם. אחד טמא שנכנס למקדש טהור, או טהור שנכנס למקדש שיש בו טומאה, כגון שהיה מת תחת אהל במקדש ונכנס שם הוא תחת האהל, הרי זה חייב כרת, שהרי ביאתו וטומאתו באין כאחד. לר''ם. 
<h3>[הבתים — שערי בית המקדש שער שביעי]</h3>
------
[עירובין ק''ד ע''ב] שרץ הנמצא במקדש כהן מוציא בהמיינו דברי רבי יוחנן בן ברוקה שלא לשהות את הטומאה, רבי יודא אומר בצבת של עץ שלא לרבות את הטומאה, מהיכן מוציאין אותו מן ההיכל ומן האולם ומבין האולם למזבח דברי רבי שמעון בן ננס רבי עקיבא אומר מקום שחייב על זדונו כרת ועל שגגתו חטאת משם מוציאין אותו ושאר כל המקומות כופין עליו (פסנתר) [פסכתר] (פירוש סיר של נחושת) רבי שמעון אומר כל שהתיר לך חכמים משלך נתנו לך שלא התירו לך אלא שבות. 
<h3>[האגודה — עירובין]</h3>
------
[עירובין ק''ד ע''ב] מתניתין שרץ שנמצא במקדש בשבת כהן מוציאו בהמינו, תרגום אבנט [שמות כ''ח] המיאנא, ואינו חושש לטלטול השרץ שאין שבות במקדש, ואע''פ שמטמא אבנטו שהוא קדוש ומרבה את הטומאה, מוטב הוא שירבה אותה ולא ישהנה במקדש דברי ר' יהודה, ר' יוחנן בן ברוקה אומ' בצבת של עץ, הוא הוציא מפני שהיא פשוטי כלי עץ, ותנן בריש פירקא תנינא במסכת כלים [מ''א] פשוטי כלי עץ אינן מקבלין טומאה מן התורה אבל מדרבנן מקבלין, אוקימנא בגמרא דבבא בתרא [ס''ו ע''א] דפשוטי כלי עץ דרבנן. שלא לרבות את הטומאה, שמוטב להשהותה מלטמאותה בטמאת האבנט. ופסק הר''ם במז''ל [פ''ג מביאת מקדש ה''כ] דלא כר' יוחנן. מהיכן מוציאין אותו בשבת, מן ההיכל ומן האולם ובין האולם ולמזבח, אבל אם נמצא בעזרה מכסהו ומניחו שתחשך. דברי ר' שמעון. ר' עקיבא אומר ממקום שחייבין על זדונו כרת ועל שגגתו חטאת והוא מעזרת ישראת ולפנים או על תוספת העזרה שנתקדשה קדוש גמור כמו שנתבאר בשבועות בפרק שני [י''ד ע''א] אם נכנס לו והוא בטומאות מן המת שהנזיר מגלח עליהם כמו שנתבאר בנזירות בפרק כהן גדול [נ''ו ע''ב] מוציאין אותו. ושאר כל המקומות, שהן מעזרת ישראל ולחוץ אם נמצא שם כופין עליו פסכתר עד (אחר) מוצאי שבת. ופי' פסכתר סיר של נחושת מחזיק לתך כמו שנתבאר בפרק חמישי ממסכת תמיד [מ''ה], תרגום ועשית סירותיו [שמות כ''ז] ותעביד פסכתירותיה. והלכה כר' עקיבה דלא משהינן לה לטומאה במקדש אלא מפקינן לה בשבת. ר' שמעון אומר כל שהתירו לך חכמים משלך נתנו לך שלא התירו לך אלא משום שבות, פי' ר' שמעון על הא דתנן בפרק מי שהוציאוהו גוים [לעיל נ''ב ע''ב] קאמר כל שהתירו לך חכמים משלך נתנו לך, דתנן התם מי שיצא חוץ לתחום אפי' אמה אחת לא יכנס ר' שמעון אומ' אפי' חמש עשרה אמה יכנס שאין המשוחות ממצין את המדות מפני הטועין, כלומר שאין מודדי התחומין מדקדקין במדידת התחומין שהן האלפים אמה מפני המקומות הגבוהין והנמוכין שבתוך התחום שלא יתכן בהן דקדוק, לפי' אין מניחין את הסימן בסוף האלפים שמא יהיה חוץ לאלפים ויבואו בני אדם שאין מכירין מדת האלפים לטעות שיבואו ללכת עד הסימן שהעמידוהו בסוף האלפים ושמא חוץ לאלפים הוא ומציבין את הסימן לפנים מהתחום דאי נפיק לא עביד איסורא. לפי' אפי' חוץ לחמש עשרה אמה יכנס שכבר הוא בתוך תחומו. ובא ר' שמעון כאן לתת טעם לדבריו ואמ' שמא תאמר מיקר אני באיסור שבת אלא משלו נתתי לו. ונקט ליה ר' שמעון הכא משום פלוגתיה בהדי תנא קמא בנימן כנור שנפסקה במקדש דתנא קמא קאמר קושרה ור' שמעון קאמר אינו קושרה קשירה אלא עונבה מיענב. ומיתי הכא טעמא למלתיה ופליג אתנא דלעיל ואמ' לא התירו במקדש אלא שבות, ובתרתי פליג ר' שמעון חדא במי שיצא חוץ לתחום ואידך בנימת כנור, והכי קא אמר ר' שמעון לתנא קמא אע''פ שהקלתי במי שיצא חוץ לתחום מחמיר אני בנימת כנור דכיון דהתם משלך נתנו לך הכא נמי לא.... דבר שהוא משום שבות בלבד, הולכך קשירה דאתא.... גזרו בה רבנן, עניבה דלאו קשירה גופיה היא ולא אתי לידי חיוב חטאת לא גזרו בה רבנן. ולית הלכתא כר' שמעון בתרויהו. 
<h3>[פירוש רבינו ישמעאל בן חכמון — עירובין]</h3>
------
הגיעו בין האולם ולמזבח. פירוש כל אותם שזכו בתמיד, כי מכאן והלאה קודם הקטרת אברים היו מתעסקים כולם להשתחוות על כן היה מרמז להם הממונה במגריפה שיכנסו להשתחוות. נטל את המגריפה. פירוש הממונה. ולמעלה [ל' ע''ב] כבר פירשתי מהו מגריפה. וג' דברים הית' משמשת וכו'. ופשוט. היה מעמיד את הטמאים בשערי מזרח. כגון בשערי נקנור כדאמרינן כבר בדוכתין טובא [פסחים פ''ה ע''ב] דשערי נקנור לא נתקדשו. ומפרשים בתוספי צרפת שלכך היה מעמידן בשערי מזרח, שלא יזוזו משם, שכל טמא בבית אב שאינו יכול לעבוד יהא בכאן. וטעמא מפ' בפסחי' [פ''ב ע''א] דחד אמר כדי לבייש' שלא יבואו עוד לידי טומאה. וחד אמר מפני חשיד שלא יאמרו הם יוצאים למלאכתם שלא יודעין מפני שהם טמאים ולכך הם נמנעין מלעבוד אבל הטהורי' אינם נמנעי' מלעבוד מפני ביטול מלאכתן. 
<h3>[פירוש הראב''ד הנדמ''ח]</h3>
------
משנה ו'. הגיעו בין האולם ולמזבח, אותן שזכו בקטורת ובמחתה. נטל אחד, כהן אחד מבית אב. את המגריפה, שהייתה בין האולם ולמזבח יעיו [שמות כ''ז] תרגום מגרופייתיה. ל''א, כלי זמר שהיה בו י' נקבים וזרקה, אין שומע קול חבירו בירושלים, מקול המגריפה, ג' דברים הייתה משמשת, זריקת המגריפה כהן שהיה שומע קולה וכו', מתקבצים הכהנים בתוך שיגמרו עבודת תמיד של שחר, ויבואו להשתחוות עם העוברים דתנן במסכ' שקלים [פ''ו מ''א], י''ג השתחוואות היו במקדש היכן [היו] השתחוואות הללו ד' בצפון וד' בדרום, ג' במזרח, וב' במערב, כנגד השערים, י''ג שערים היו במקדש ובכל שער השתחוואות. השיני בן לוי שהוא שומע קולה, רץ ובא כדי שיהיו מזומנין שם בשעת ניסוך היין של תמיד שהיה אחר כל עבודות של תמיד, כדאיתא במסכ' יומא פ' אמר להם הממונה [ל''ג ע''א], אביי מסדר מערכה. והשלישי כשהיה ראש המעמד, שומע קול המגריפה, אותו שהיה ראש לאותן שעומדין ביום על הקרבן, שהן אנשי מעמד, היה מעמיד הטמאין של בית אב של אותו היום בשערי מזרח, בשער שהוא כניסת כל אדם בהר הבית, ומפר' במסכ' פסחים פר' כיצד צולין [פ''ב ע''א] שאומר מפני החשד, ויש אומ' כדי לביישן, ראש המעמד היה מעמיד את הטמאים על שער המזרח, מאי טעמא, רב יוסף אומר כדי לביישן. רבה אמר מפני החשד, פי' הטמאים של בית אב שהיה להם לעבוד עבודה בכל בוקר היה מעמיד אותם בשער מזרח, זהו כניסת כל אדם להר הבית, כדי לביישן שלא נזהרו מלטמא, שהרי עבודה של מחר מוטלת עליהם, מפני חשד פי' שלא יחשדום שמפני מלאכתם הם חדלים מלבא לעבוד עבודה ומעמידין כדי שיראו אותם בני אדם, וידעו שמחמת טומאה הם חדילים, כך פירש''י בפ' כיצד צולין. 
<h3>[שיטה לרבינו שמואל ב''ר יצחק]</h3>
------
הגיעו בין האולם ולמזבח נטל אחד את המגרפה וזורקה בין האולם ולמזבח אין אדם שומע קול חבירו בירושלם מקול המגריפה, ושלשה דברים היתה משמשת, כהן שהיה שומע קולה יודע שאחיו הכהנים נכנסין להשתחוות והוא רץ ובא, בן לוי שהיה שומע את קולה יודע שאחיו הלוים נכנסין לדבר בשיר והוא רץ ובא, וראש המעמד כשהיה שומע קולה היה מעמיד את הטמאים בשערי המזרח (תמיד ל''ג א') מפרש בפרק כיצד צולין (פסחים פ''ב א') מפני החשד שידעו הכל שעדיין לא הביאו כפרתן (ע''פ לשון רמב''ם תמידין ומוספין פ''ו ה''ה). 
<h3>[סמ''ג עשין סימן קצ''א קצ''ב]</h3>
------
כשהגיעו בין האולם ולמזבח נוטל אחד המגריפה וזורקה בין האולם ולמזבח, והיה לה קול גדול. וכהן השומע קולה יודע שאחיו הכהנים נכנסין להשתחוות והוא רץ ובא. ובן לוי השומע קולה יודע שאחיו הלוים נכנסין לדבר בשיר והוא רץ ובא. וראש המעמד שהיה שומע קולה מעמיד הטמאים על שער המזרח מפני החשד שידעו הכל (עתורין) [שעדיין] לא הביאו כפרתן. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ג]</h3>
------
[פסחים פ''ב ע''א] תנן התם בתמיד בסוף פ''ה [ל''ג ע''א] ראש המעמד היה מעמיד את הטמאים בשערי מזרח, רב יוסף אמר כדי לביישן רבא אמר מפני החשד שמא יכנס יחשדוהו [שאם יכנס יחשדוהו] כי לעבוד עבודה נכנסו והם טמאים. פי' מפונק לאו בר עבודה הוא, הילכך יכנס שאין שם חשד. ואי גדיל שישורא אין שם ביוש, שהרואה אומר במלאכתו הוא מתעסק. 
<h3>[רבינו חננאל — פסחים]</h3>
------
[פסחים פ''ב ע''א] היה מעמיד את הטמאים בשער מזרח. אפי' בטומאת קריין מיירי, וא''ת והאיך מותר ליכנס במחנה לווי' והלא אף טבול יום אסור כדאמרי' בפ''ק דיבמות [דף ז' ע''ב] ובכמה דוכתי טבול יום אינו נכנס למחנה לווי', ואומר ר' דיש מקומות שלא נתקדשו על כרחין שהרי בלשכת בית המוקד היו טבולי יום מותרין לכנס כדמוכח במסכת תמיד [פ''א] דקתני התם אירע קרי באחד מהם הי' הולך לבית הטבילה במסיבה ההולכת תחת הבירה, פי' שבעל קרי משולח חוץ לשני מחנות וחזר(ו) לו עם אחיו הכהנים עד שהיו השערים נפתחים ובלשכת בית המוקד מיירי התם ולא נתקדשה מחנה לוי' לענין טבול יום אלא [מ]עזרת נשים [ולפנים] בלבד, ואמר לי ר' דהכי מוכח בהדיא במס' כלים [פ''א מ''ח] דקתני התם עזרת נשים מקודשת ממנה שאין טבולי יום נכנסין לשם, ועוד אומר ר' שער המזרח דהכא היינו שער המזרח דעזרת נשים (דבשעת) [דבשער] המזרח דעזרת ישראל לא היו יכולין לכנס שזהו לפנים מעזרת נשים הרבה שהרי לרוח אחת מזרחי של עזרת ישראל היתה עזרת נשים כדמוכח בפ''ק דיומא [דף ט''ז ע''א] בההיא סוגיא כל הכתלים שהיו שם היו גבוהים חוץ מכותל מזרח, והואיל [שלא] (ש)היו יכולין ליכנס (בעזרה) [בעזרת] נשים היאך היו יכולין ליכנס בשער מזרח של עזרת ישראל שהיא לפנים הימנה חמש עשרה מעלות כדאיתא התם ט''ו מעלות היורדים מעזרת ישראל לעזרת נשים ועוד דשער המזרח בעזרת ישראל היינו שער ניקנור כדאיתא בסוף פ''ב דמסכת מדות דקתני התם שבמזרח שער ניקנור ולשם אין טבול יום [נכנס] כדמוכח בהדיא בההיא דיבמות [דף ו' ע''ב] אע''פ שאין טבול יום (אחד) [אחר] נכנס זה נכנס ובמצורע מיירי התם שהי' מכניס ידיו לבהונות בשער נקנור כדאיתא בכמה דוכתי וקאמר שאין טבול יום אחר נכנס אלא ודאי האי שער המזרח דהכא דעזרת נשים קאמר, מ''ר. 
<h3>[תוספות ר''ש ב''ר אברהם משאנץ — פסחים]</h3>
------
נמצא שיוכל אדם להקיף ולסבב כל ההיכל מחוץ לכותלי האולם. וזה שאם הוא לפני שער האולם מבחוץ פניו למערב ורוצה להקיף דרך דרום, ילך למזרח ופניו לדרום עד כדי מ' אמה, מחזיר פניו למערב והולך מאה אמה, על ימינו כותל האולם הדרומי ועל שמאלו עובר על שער המים ושער הקרבן ושער הדלק. לסוף אותם מאה אמה מחזיר פניו לצפון והולך מאה אמה גם כן, והוא עתה בין כותל ההיכל המערבית וכותל חומת החיל המערבית, שהרוחב שם י''א אמה, ועל ימינו הלול ועל שמאלו שער הפרבר. לסוף אותם מאה אמה מחזיר פניו למזרח ומהלך בין כותל האולם הצפונית ובין כותל חומת החיל הצפונית, והנה על שמאלו שער הניצוץ, שער הקרבן, שער המוקד. מחזיר פניו לדרום והולך מ' אמה וימינו לכותל האולם המזרחית, ואז הוא שב לפני שער האולם. האמנם מי שיכנס לפנים בשער לא יסבב ההיכל אלא משלשת צדדיו, והם כל פני המזרח וכל פני הדרום והצפון וזה בחילפות, לא לצד המערב כלל לפי שראשי כותלי החילפות המערביים נגמרים כנגד כותל ההיכל המערבית ולא יעברו. ואין הכל ראויים לזה הסיבוב, מדאמרינן מסכת כלים פרק קמא (מ''ח) עזרת כהנים מקודשת ממנה שאין ישראל נכנסים לשם אלא בשעת צרכיהם לסמיכה לשחיטה ולתנופה, וכל שכן משם ולפנים. והכי נמי תניא פרק הקומץ רבה (מנחות כ''ז ב') מחוסרי כפרה שנכנסו לעזרה בשוגג חייבי חטאת, במזיד ענושי כרת. ואין צריך לומר טבול יום ושאר כל הטמאים. וטהורין שנכנסו לפנים ממחיצתם בהיכל כלו בארבעים, מבית לפרכת ואל פני הכפרת במיתה. פרש''י ז''ל (שם ד''ה וטהורין) ממחיצת י''א אמה מקום דריסת רגלי ישראל דכתיב (ויקרא ט''ז ב') ואל יבוא בכל עת. העזרה לא היתה מכוונת באמצע הר הבית, אלא רחוקה מן הדרום של הר הבית יותר מכל הרוחות, וקרובה למערבו יותר מכל הרוחות, ובינה ובין הצפון יותר ממה שבינה ובין המערב, ובינה ובין המזרח יותר ממה שבינה ובין הצפון. נמצא היותר קרוב המערב, אחריו הצפון, אחריו המזרח, אחריו הדרום. מכל זה יראה כי מה שאנו רואים היום בזמננו זה מהכותלים העומדים האלה, שהם כותלים מחומת הר הבית. עוד היום ניכר שער שושן למזרח והוא סגור אבני גזית. ואם תחלק זה הכותל לשלשה חלקים יהיה זה הפתח בחלק הראשון מצד קרן מזרחי דרומי וכן ניכרים שני שערי חולדה לדרום, וכן ניכר שער הקיפינוס למערב, שער הצפון שהוא הטדי אינו ניכר שאותו צד נחרב. ואנו צריכין לאמת זה בהקש חפושי, וזה שאם היו אלו חומות מרובע שכ''ב על קל''ה, היה קל''ה לבד מצפון לדרום ואנחנו רואים היום שהחומה ההולכת מצפון לדרום הרבה מאד יותר מקל''ה והיא חומת המזרח. ואם נאמר שהם חומות מרובע העזרה, כלומר מרובע קפ''ז על קל''ה, יהיה בזה גם כן הקושיא הראשונה. ועוד שהיה צריך שיהיה רוחב למזרחו קל''ה מעזרת נשים, גם מה שבין חומת הר הבית והסורג, ומה שבין הסורג והחיל, והנה אין אנו רואים שיהיה משפת ההר, כלומר הר המוריה של מזרחו תחתיו הוא עמק יהושפט אלא כמו חמשים אמה או פחות, ואין טעם לומר שנאכל מן ההר כל כך, א''כ בהכרח יש לנו לומר שהם כותלי הר הבית. ולצפון הפתח הסגור אשר במזרח שאמרנו עליו שהוא שער שושן כמטחוי קשת, יש בכותלו שני שערים גבוהים מאד בכיפות מחוץ, ודלתותיהם ברזל והם סגורים לעולם, וקורין להם ההמון שערי רחמים. והישמעאלים הורגלו בזה וקורין להם בא''ב אלרחמ''א. ומסתברא שהם אותם שני שערים שעשה שלמה לגמול חסדים אחד לחתנים ואחד לאבלים ומנודים כמו שנזכר מסכת סופרים (פ''כ) [פי''ט] (הי''ב) רבי אליעזר בן הורקנוס אומר ראה שלמה כת של גומלי חסדים ובנה להם לישראל שני שערים אחד לחתנים ואחד לאבלים ומנודים, בשבת היו מתקבצים יושבי ירושלים ועולין להר הבית ויושבין בין שני שערים הללו כדי לגמול חסדים זה לזה. ושמא לזה קורין להם קצת שערי רחמים. אם כן היום שאנחנו בחטאינו מבחוץ נוכל להתקרב לענין תפלה והשתחויה עד אותם הכתלים, וכן עמא דבר באים עד אותם הכותלים ומתפללים לאל יתעלה לפני אלו השני שערים שהזכרנו. וכבר בקש מהאל יתברך שלמה בתפלתו (מלכים א' ח' ט') שתקובל תפלת המקום ההוא. ומשנת מסכת כלים פרק קמא (מ''ז), טמא מת נכנס להר הבית, ולא טמא מת בלבד אמרו אלא אפילו מת עצמו שנאמר (שמות י''ג י''ט) ויקח משה את עצמות יוסף עמו במחנה לויה. פרק כיצד צולין את הפסח (פסחים פ''ב א') ראש המעמד היה מעמיד את הטמאים על שער המזרח. מאי טעמא אמר רב יוסף כדי לביישן, רבא אמר מפני החשד. מאי ביניהו איכא ביניהו מפנקי, אי נמי דקא גדלי שישורא. (שם פ''ה ב') אמר ר' שמואל ב''ר יצחק מפני מה לא נתקדשו שערי ניקנור, מפני שהמצורעין עמדין שם ומכיניסין בהונות ידם. עוד בסוף הפרק (שם פ''ו א') ויאבל חיל וחומה, אמר רבי אחא ואיתימא ר' חנינא, ואמרי לה אמר רבי חנינא שורא ובר שורא. תוספתא מסכת שבועות פ''ק (ה''ב) היה רבי שמעון אומר קשה טומאת מקדש וקדשיו מכל עברות שבתורה שמתכפרות בשעה אחת, וטומאת מקדש וקדשיו מתכפרת בשלשים ושנים שעירים, כל עברות שבתורה מתכפרות פעם אחת בשנה וזו בכל חדש וחדש, שנאמר (יחזקאל ה' י''א) לכן חי אני נאם יי' אלהים אם לא את מקדשי טמא. 
<h3>[כפתור ופרח לרבינו אשתורי הפרחי פ''ו]</h3>
------
[החלו עולין]. אותם שהגיעו בין האולם ולמזבח קאי. היו מקדימין לפניהם. לפני אותם שזכו בתמיד. נכנס ונטל את הטנא. דכיון דבלא זה היה צריך ליכנס ולהשתחוות, יעשה גמר מצוה עם השתחוואה. שני נרות מזרחיים דולקים. כבר פירשתי לעיל [ל' ע''ב] למה היה מניחן דולקים. מדשן את המזרחי ומניח את המערבי. אעפ''י ששתי הטבת נרות הללו היה מפסיקן בעבודות אחרות, כגון בקטורת והקטרת אברים של תמיד ובכל עבודות של היום כולו, שהרי לא היה מטיב נר מערבי עד בין הערביים, אעפ''כ להא לא חיישינן, דלא קפיד קרא אלא רק שלא ייטיב אלו שתי נרות עם אותם חמש, דלא בעינן הפסקה אלא בין ה' לשתים, אבל הנך שתי נרות אם היה הפסק ביניהם לא חיישינן, והכי קאמר קרא [שמות ל' ז'], בהטיבו את הנרות יקטירנה, כלומר בזה תזהר שהקטורת תקטיר בעוד שנשארו עדיין שתי נרות להטיב. והא נמי בעינן למימר, דהאי קרא דכתיב [שם שם ח'] ובהעלות אהרן את הנרות בין הערבים יקטירנה, לאו משום דלא הוה מצי להעלות קודם כלל אפילו אחד מהן או שתים, דהא תנן בפירקין דלעיל [ל' ע''ב] אם מצא מזרחים שכבו מדשנן ומדליקן, אלא להעלות את כולן לא היה רשאי עד בין הערביים, אבל אחד או שנים אפילו בבקר בשעת הטבה. לפיכך אם מצאן בבקר שכבו מדשנן ונותן בהן מעט שמן כשיעור אותו זמן שיהא הקטרת מוקטר, והיינו לאחר שמת שמעון הצדיק שלא היה הנס בנר מערבי, אבל קודם עד שלא מת שמעון הצדיק היה הנס בנר מערבי, על זה שנינו במשנתינו דהך פירקין שמניח את הנר המערבי דולק, כלומר יניחנו עד הערב, מפני שרגיל להיות דולק עד הערב בנס וממנו היה מדליק את השאר. אבל מצאו עכשיו ערבית שכבה, דהיינו לאחר שמת שמעון הצדיק שהיה רגיל להיות כבה, ויכול להיות שבשחרית עדיין מצאו דולק, שהרי פעמים היה מוצאן לשני מזרחיים דולקים כדתנן בפירקין דלעיל [ל' ע''ב], והרי היה מדשן את השאר ומניח את אלו במקומן מלדשן והיה מניחן כך דולקים והיו כבים אח''כ במהרה, ולא היה חושש מלהטיבן עד הערב. ופעמים שלא היה מוצא דולק שחרית כי אם אותו של מערב ואח''כ ערבית היה מוצאו כבה, אז היה מדשנו ערבית ומדליקו ממזבח העולה. ואותו השני היה מדשנו בשחרית לאחר הקטרה או לאחר דם התמיד למר כדאית ליה ולמר כדאית ליה, אבל זה המערבי לא היה מדשן, כיון שבאותה שעה עדיין לא כבה, אלא עדיין היה מניחו דולק, אע''פ שבבירור לא היה דולק עד הערב לאחר שמת שמעון הצדיק, אלא היה כבה אח''כ מהרה, אעפ''כ לא היה מכבהו בשעת הדישון השני, אלא מניחו עד הערב, ובערב היה מדשנו ומדליקו ממזבח העולה ואח''כ ממנו היה מדליק את השאר והיינו דאמרינן בעלמא [מנחות פ''ו ע''ב] דבו היה מתחיל ובו היה מסיים, דהיינו קודם שמת שמעון הצדיק שהיה מוצאו דולק ערבית אז היה מתחיל בו להדליק ואח''כ היה מכבהו ומדשנו ומדליקו ונמצא שסיים בו כל ההדלקה. נטל את הכוז והשתחוה ויצא. כמו שפי' הטעם בטנא כך י''ל גם בכאן. 
<h3>[פירוש הראב''ד הנדמ''ח]</h3>
------
משנה א'. החלו עולים במעלות האולם, אותם שזכו בקטורת ובמחתה, עלו במעלות שלפני האולם, דהיינו בין האולם ולמזבח, שהיו שם י''ב מעלות כדתנן במסכת מידות [פ''ג מ''ו], אבל בתוך האולם לא היו מעלות. היו מקדימין לפניהם, לסלק הדשן תחילה מלפני המזבח. והמדשן המנורה מקדים גם הוא, מפסיק בין הטבת ה' נרות להטבת ב' נרות כדאמ' ביומא [י''ד ע''ב], נראה דמסכת' תמיד סבירא כאבא שאול דאמר בדם התמיד מפסיק להו דלרבנן בקטורת מפסיק להו כדמשמע פ''ק דיומא [שם]. והשתחווה ויצא, אבל כשכיבד את הדשן לתוך (ולתוך) הטני והניחו ויצא, לא היה משתחוה לפי שהיה צריך לחזור וליכנס להוציא הטני, וכן מדשן את המנורה, ומה שלא הוציאו הטני והכוז כשדישנו, לפי שביום הכיפורים הייתה כניסתו לפני ולפנים בשביל הוצאת כף ומחתה, לכך עושין בכל יום לקטורת ונרות בהיכל. מערבי דולק, זו היא עדות שבישראל כדאמרי' במנחות [פ''ו ע''ב], ובפרק במה מדליקין [שבת כ''ב ע''ב]. למאן דאמר [מנחות צ''ח ע''ב] מזרח ומערב מונחים, המערבי זהו השנייה שבמזרח וזהו שאומר בכאן מדשן ומניח את המערבי דולק, וזהו השנייה שאצל המזרחי, כך פרש''י במסכ' שבת. מצאו שכבה, ממיתת שמעון הצדיק, כדמשמע ביומא [ל''ט ע''א], מדליקו ממזבח בשעת הדלקת נרות בין הערבים, וביומא [מ''ה ע''ב] יליף טעמא דמדליקין נרות ממזבח העולה. 
<h3>[שיטה לרבינו שמואל ב''ר יצחק]</h3>
------
החלו עולין במעלות האולם, מי שזכה בדישון מזבח הפנימי והמנורה היו מקדימין לפניהם, מי שזכה בדישון מזבח הפנימי נכנס ונטל את הכלי שבו הדישון והשתחוה ויצא, מי שזכה בדישון המנורה נכנס ומצא שתי נרות מזרחיים דולקים מדשן את המזרחי ומניח את המערבי דולק שממנה היה מדליק את המנורה בין הערבים (תמיד ל''ג א') כדדרשינן בתורת כהנים (אמור פרשתא י''ג ה''ז) ובמסכת שבת (כ''ב ב') להעלות נר תמיד שיהא נר מערבי תדיר שממנה יהא מתחיל ובה יהא מסיים. ומשנה זו כמאן דאמר (מנחות צ''ח ב' ותד''ה מזרח) קני מנורה מערב ומזרח היו מונחים. מצא מערבי שכבה מדשנו ומדליקו ממזבח העולה, נטל הכלי שבו דישון המנורה וכוז היה שמו ממעלה השניה והשתחוה ויצא (תמיד שם). 
<h3>[סמ''ג עשין סימן קצ''א קצ''ב]</h3>
------
פרק ששי בעזר הצור והוא נמשך לסדר העבודות גם כן והוא שאמר החלו עולים ר''ל אלו השנים במעלות האולם אותם שנים שזכו אחד בדשון המזבח הפנימי ואחד בדישון המנורה מקדימין לפניהם ואותו שזכה בדשון מזבח הפנימי נוטל את הטני שכבר הניח בהיכל והשתחוה ויצא ואותו שזכה בדשון המנורה שכבר היטיב חמש נרות נכנס ואם מצא שתי נרות המזרחיים שלא נגע בהם בראשונה דולקים מדשן את הראשונה שהיא מזרחית גמורה ומניח את השניה שהיא הקרויה מערבית דולקת שממנה ידליק את המנורה בין הערבים ואם מצאה שכבתה מדליקה ממזבח העולה על הדרך שביארנו ונוטל את הכוז שנתן בו דישון המנורה מעל מעלה שניה שלפני המנורה שכבר הניחו לשם ומשתחוה ויוצא. 
<h3>[חדושי המאירי]</h3>
------
החלו עולים במעלות האולם. מי שזכו בקטורת ובמחתה. במעלות האולם. כדתנן במידות [פ''ב מ''ג] די''ב מעלות היו בין המזבח והאולם. היו מקדימין לפניהם. ליטול הכלים שהניחו שם ובשביל שדשן מזבח הפנימי והמנורה ניתנין במקום אחד הוצרך מדשן את המנורה להניח שם את הכוז ובשביל הטבת ב' נרות הניח גם מדשן את המזבח את הטנא כדי שיוציאם ביחד. והשתחוה ויצא. לפי שנגמר עם העבודה היה משתחוה כעבד שמשמש את רבו ונוטל רשות ויוצא. מדשן את המזרחי. מסיר הפתילה והשמן ומקנח את המנורה ונותן לתוכו פתילה חדשה ושמן. ומניח את המערבי דולק. כדכתיב להעלות נר תמיד זהו נר מערבי שנותן בה השמן כמדת חברותיה והיתה דולקת עד הערב והיה מדליק ממנה לשאר נרות ועדות היא שהשכינה שורה בישראל ואף על גב דאמר בסדר המערכה דאביי [יומא ל''ג ע''א] הטבת ב' נרות קודם לקטרת אלמא דחשיב ב' נרות כאחד קרא אניסא לא סמיך ואביי סידר סדר המערכה כשאין ישראל ראוים לעשות להם נס כמו אחר שמת שמעון הצדיק ע''ה. מצאו שכבה. בזמן שאין הנס. מדשנו. כמו האחר ומדליקו בערב ממזבח העולה ומדליק ממנו שאר הנרות ובפרק טרף בקלפי [שם מ''ה ע''א] מפרש טעמו למה מדליק ממזבח העולה. נטל את הכוז ממעלה שניה. שהניחו שם כשהטיב הנרות כדתנן לעיל וא''ת הרי כבר נטלו כשמדשן שתי הנרות והרי הוא בידו ומחמת קושיא זו מפ' ומדליקו ממזבח העולה מיד בבוקר ומניח את הכוז על המעלה בשעה שהולך להביא האש מעל המזבח אבל משמע בכל דוכתא שלא היה נר המערבי דולק ביום אלא בשעת הנס. 
<h3>[פירוש הרא''ש]</h3>
------
נכנס ומצא שני נרות המזרחיים דולקין — מדשן את המזרחי ומניח המערבי. [הערוך ערך נרגא]. צבר את הגחלים ע''ג המזבח ורדדן בשולי המחתה — תרג' ''וירקעו'' (שמות ל''ט, ג') ורדידו. [הערוך ערך רדגא]. אישי כהן גדול — פי' אדוני וכן במקרא ''אבי אבי רכב ישראל ופרשיו'' (מלכים%ב' ב', י''א). 
<h3>[הערוך ערך איש]</h3>
------
והמצוה הכ''ה היא שנצטוו הכהנים להדליק הנרות תמיד לפני י''י והוא אמרו יתעלה (ר''פ תצוה) באהל מועד מחוץ לפרוכת אשר על העדות יערוך אותו אהרן ובניו. וזו היא מצות הטבת הנרות [תמידין פ''ג הי''ב ועכ''מ]. וכבר התבארו משפטי מצוה זו כלם בשמיני ממנחות (פ''ו.:) ופרק ראשון מיומא (י''ד.:, ט''ו., כ''א:) ומקומות ממסכת תמיד (ספ''ג ורפ''ו). 
<h3>[ספר המצות לרמב''ם — עשין כ''ה]</h3>
------
[יומא ל''ג ע''ב] ומ''ש דעביד הטבת חמש נרות ברישא כו'. קשיא לי מ''ש דמטיב חמש נרות הפנימיות ברישא והדר שני נרות המזרחיות כדתנן בתמיד ייטיב חמש נרות חיצונות ברישא והדר שני נרות מערביות דהא בחיצונות פגע ברישא ואין מעבירין על המצות ויש לומר משום דפנימיות חשיבי טפי מתחיל בהו ברישא. עיין מה שכתבתי בפירקין דלקמן. 
<h3>[תוספות רי''ד — יומא]</h3>
------
להטיב נרות תמיד לפני השם, שנאמר [שמות כ''ז] יערוך אותו אהרן ובניו, כלומר יערוך הנר לפני השם, וזהו מצות הטבת נירות הנזכרות בגמרא. משרשי המצוה שציונו השם יתברך להיות נר דולק בבית הקדוש להגדלת הבית לכבוד ולתפארת בעיני הרואים, כי כן דרך בני איש להתכבד בבתיהם בנירות דולקין. וכל ענין ההגדלה בו כדי שיכניס האדם בלבו כשיראהו מורא וענוה, וכבר אמרנו כי במעשה הטוב הכשר הנפש. וכל זה סובב על היסוד הבנוי לנו כי הכל נגזר מצד המקבלים, עם היותי מאמין באמת כי יש למקובלים בעניינים אלה חכמות נכבדות וסודות נפלאים. ואולם גם אנחנו נכתוב הנראה כפשוטן של דברים והכל לשם שמים. דיני המצוה כגון מה שאמרו הדלקת הנרות דוחה שבת כקרבנות שקבוע להם זמן, שנאמר בו תמיד, ושניתן לכל נר ונר חצי לוג שמן שנאמר מערב עד בקר, ושיערו חכמים שזה השיעור יספיק בלילי טבת, וכן נותנין בכל הלילות, ואם יוותר אין בכך כלום. ומענין מצות ההטבה היא הדישון, ודישון המנורה והטבתה מצות עשה בבקר ובין הערבים. והדישון הוא שכל נר שכבה מסיר הפתילה וכל שמן שבנר ומקנחו ונותן בו פתילה אחרת ושמן אחר, ונר שלא כבה מתקנו. ונר מערבי אם כבה מדליקו מאש שעל מזבח החיצון, והאחרים מדליקן זה מזה, שמושך הפתילה ומטה אותה עד שהאור נתפשת בה, לפי שאין כבוד המצוה להדליקן מנר אחר. ויתר פרטיה מבוארים בפרק (שמיני) [תשיעי] ממנחות [פ''ו ע''א] ומקומות מתמיד. זהו דעת הרמב''ם זכרונו לברכה במצוה זו שהטבת הנרות היא הדלקתן כמו שפירשנו, אבל דעת מפרשים אחרים שההטבה היא הדישון והקינוח ותיקון הפתילות וזו היא מצוה בפני עצמה, וכן נראה בפרק התכלת במסכת מנחות [נ' ע''א]. ונוהגת בזמן הבית בכהנים. וכהן העובר עליה ולא ערך הנירות כמצוה בטל עשה. 
<h3>[ספר החינוך מצוה צ''ח]</h3>
------
המצוה כ''ד להדליק נר לפני ה' תמיד [סהמ''צ לר''מ כ''ה] שנאמר [שמות כ''ז כ''א] באהל מועד וגו'. לשון הר''ם בספר המצות הצווי אשר צוו הכהנים להדליק נר תמיד לפני ה', והוא אמרו יתעלה באהל מועד מחוץ לפרכת אשר על העדות יערוך וגו'. וזו היא מצות הטבת הנרות ע''כ. כבר בארנו ענין המנורה [במ''ע י''ט מצות בנין בית הבחירה], ולכונת האורה צריך מצות הדלקת הנרות שיהא דולק תמיד, ולזה היה דוחה שבת, שעל מה שהוראת הנרות צריך אורה כל הימים לכך היו נותנים בו שמן שיהיה האור מצוי תמיד [מנחות פ''ו ע''א]. ורבותינו בארו בענין הדלקת הנרות מה שיש בו מן ההערה הנפשית, והוא אמרם [תנחומא בהעלותך ג'] אם הוזהרתם להיות מדליק[ים] לפני נרות אני משמר נפשותיכם מכל רע שנמשלו לנר שנאמר [משלי כ' כ''ז] נר אלקים נשמת אדם חופש כל חדרי בטן. והנה בפסוק זה באר אדון החכמים שנשמת האדם נאצלת מאור ה', וקראה ''נר'' למיעוט אורה לפי ערך המאורות הגדולים הנאצלים מאורו. אמר חופש כל חדרי בטן, קרא ''חדרי בטן'' חדרי התורה והחכמות, כמאמר רבותינו בשכר פרי הבטן בשכר פרי בטנה של תורה. ובילמדנו [תנחומא בהעלותך ב'] בהעלותך את הנרות זש''ה [ישעיה מ''ב כ''א] ה' חפץ למען צדקו יגדיל תורה ויאדיר, אמר לו הקב''ה לא בשביל שאני צריך לנרו של בשר ודם הזהרתיך על הנרות אלא כדי לזכותכם. וכן הוא אומר [דניאל ב' כ''ב] ונהורא עמיה שרי, וכתיב [תהלים קל''ט י''ב] גם חשך לא יחשיך ממך ולילה כיום יאיר כחשכה כאורה, ללמדך שאיני צריך לנרו של בשר ודם, תדע לך כשאדם בונה בית עושה חלונות צרות מבחוץ ורחבות מבפנים כדי שיהיה האור נכנס מבחוץ ויאיר מבפנים, ושלמה כשבנה בית המקדש לא עשה כן, אלא חלונות צרות מבפנים ורחבות מבחוץ כדי שיהיה האור יוצא מבפנים מבית המקדש ומאיר לחוץ, שכן הוא אומר [מ''א ו' ד'] ויעש לבית חלוני שקופים אטומים, להודיעך שכלו אור ואינו צריך לאורה, ולמה צוה אתכם כדי לזכותכם. לכך נאמר ה' חפץ למען צדקו. אמר להם הקב''ה לישראל היו זהירין להדליק נרות לשמי ואני מאיר לבני אורה גדולה לעתיד לבא, לכך נאמר [ישעיה ס' א'] קומי אורי כי בא אורך. אמרו שהאור יוצא מבפנים מבית המקדש ומאיר לחוץ, זה מבואר ממה שכתבנו למעלה להוראת המקדש. ואמרו הוו זהירין להדליק הנרות לשמי ואני מאיר וכו', שבהערתנו והשגתנו בענין המנורה שבאה להאיר לנו להסתכל בכל עניני המקדש כאור באור פני ה' כמאמר דוד [תהלים ל''ו י'] באורך נראה אור. 
<h3>[הבתים — ספר המצוה]</h3>
------
[חגיגה כ''ו ע''ב] מנורה לא כתיב בה תמיד. פרש''י דתמיד דכתיב בה (ד)לא דאמי לתמיד דשולחן, דהאי תמיד מלילה ללילה הוי, כמו בעולת תמיד ובחביתי כ''ג, (אלא) [ולא] ביום כדכתיב [שמות כ''ז] מערב עד בקר. והקשה ה''ר אלחנן דהא במסכת תמיד [ל''ג ע''א] (ד)משמע דנר מערבי דולק כל היום, שממנה היה מדליק ובה היה מסיים. ועוד הקשה אמתניתין דהתם (לא) [דהא] כתיב מערב עד בקר דדרשינן תן לה מדתה שתהא דולקת מערב עד בקר, ושיערו חכמים חצי לוג. ומיהו זה אינו קשה דמדה אחת היה נותן לכל הנרות ובשעה שהיה הנס היה דולק מערב עד ערב, וכשלא היה הנס היה מטיבו ומדליקו שנית בבקר. וי''ל כיון דלא דרשינן תמיד אכל הנרות לאו משום מצות הדלקת נרות של מנורה כת[י]ב תמיד, כמו לחם הפנים שצריך שהיה תמיד על השולחן, אלא רק בנר אחד כדי להדליק ממנו שאר הנרות. 
<h3>[תוספות הרא''ש]</h3>
------
[ויקרא ו' ב'] ואש המזבח תוקד בו, מנין לאש מזבח הפנימי שלא תהא אלא ממזבח החיצון, תלמוד לומר ואש המזבח תוקד בו. אש מחתה ומנורה מנין, ודין הוא, נאמר תן אש במזבח הפנימי ונאמר תן אש במחתה ומנורה, מה אש מזבח הפנימי ממזבח החיצון אף אש מחתה ומנורה ממזבח החיצון, (או) כלך לדרך זו, נאמר תן אש במזבח הפנימי ונאמר תן אש במחתה ומנורה, מה אש מזבח הפנימי ממזבח שחוצה לו אף אש מחתה ומנורה ממזבח שחוצה להם, תלמוד לומר אש תמיד תוקד על המזבח לא תכבה, [אף] אש שאמרתי לך תהא תמיד לא תהא אלא ממזבח החיצון. [תורת כהנים צו פרשה א' הט''ז]. מנין לאש מזבח הפנימי דהיינו אש של קטרת שלא תהא אלא ממזבח החצון כלומר שלא יביא לו מן ההדיוט כמו שמביאין למזבח החיצון אם כבתה אש שלו ת''ל ואש המזבח וכו'. אש למחתה ומנורה פי' ''מחתה'' של יום הכפורים ''ומנורה'' הדלקת הנרות ואע''פ שאין אש מפורש במנורה ההדלקה היא הזכרת האש שבה. או כלך לדרך זו נאמר תן אש במזבח הפנימי פי' דכתיב [ו]אש המזבח תוקד בו שהרי דרשנו אותו לאש מזבח הפנימי להקטרת קטורת ונאמר תן אש במחתה ומנורה ''במחתה'' דכתיב [ויקרא ט''ז י''ב] ולקח מלא המחתה גחלי אש ''מנורה'' דכתיב בה [שמות כ''ז כ', ויקרא כ''ד ב'] להעלות נר מה אש מזבח הפנימי ממזבח שהוא חוצה לו כלומר מן הסמוך לו שאין מזבח אחר חוצץ בינו לבינו אף אש מחתה ומנורה ממזבח שהוא חוצה לו דהיינו מזבח הפנימי שהוא קרוב להם אבל מזבח החצון הרי יש מזבח אחר חוצץ ביניהם והחיצון חוץ חוצה להם הוא. ת''ל אש תמיד וכו' אש שאמרתי לך שתהא תמיד דהיינו מנורה דכתיב להעלות נר תמיד לא תהא אלא ממזבח החיצון דהנך כולהו על מזבח העולה קיימי כדכתיב ברישא דפרשה. והא דאמרינן בהדלקת הנרות שתהא ממזבח החיצון כשמצאן שכבו כולן קאמר אבל כבר שנינו [שבת כ''ב ע''ב] נס גדול נעשה [במנורה] בנר מערבי שנותן בה שמן כמדת חברותיה וממנו היה מתחיל ובו היה מסיים. אי נמי בנר מערבי עצמו שאחר שמשלים להדליק שאר הנרות ממנו מטיבו ומדשנו ומדליקו ממזבח העולה וכן היה עושה בכל ערב וערב. למדנו אש של מנורה פי' שנאמר בה תמיד, אש מחתה מנין ודין הוא נאמר תן אש במזבח הפנימי וכו' כדאית' במסכת יומא פרק טרף בקלפי [מ''ה ע''ב]. [פירוש הראב''ד מכת''י]. מנין לאש המזבח הפנימי גחלים של קטרת שהם על מזבח הזהב. אש מחתה גחלים שמביא לפני לפנים להקטיר עליהן קטרת ביו''ה ומנורה להדליק נרות בהיכל, וכולן טעונים נתינת אש על ידי כהן. מה אש מזבח הפנימי ממזבח שחוצה לו [כו'] ויעשה אש על המזבח כדי שיהא מחוצה לה, כי מזבח הזהב גם הוא חוצה מהמנורה שהוא משוך קצת לצד פתח ושלחן ומנורה לפנים הימנו כדמוכח ביומא [ל''ג ע''א]. ת''ל אש תמיד תוקד יתירא הוא שכבר כתיב מוקדה ברישא ומייתי לה בסוף פרק טרף בקלפי [יומא מ''ה ע''ב]. 
<h3>[פירוש ר''ש משאנ''ץ]</h3>
------
צבר את הגחלים ע''ג המזבח. פירוש כשהיה מכניס את המחתה לשם היה מערה את הגחלים מתוכה ע''ג המזבח. לפיכך היה צריך צוברן יחד ע''ג המזבח. ורדדן בשולי המחתה. כלומר היה משוה אותן ע''ג המזבח בשולי המחתה, דהיינו תחתונה של המחתה על מה שהמחתה עומדת, ובלשון המקרא הוא נקרא (כמו) כן, כמו [שמות ל' כ''ח] את הכיור ואת כנו. וכמו שהמרקע משוה את הברזל בריקועו כך הוא היה משוה בשולי המחתה את הגחלים, וירקעו [שם ל''ט ג'] מתרגמינן ורדידו. ואם יש סדר משנה שכתוב בו ודיררן הוא מלשון [ב''מ ב' ע''ב] דררא דממונא, היינו לשון המשכה, כלומר לאחר שצבר היה מושכן לכאן ולכאן עד שהיה משוה אותם בשוה, או מלשון ויזר [שמות ל''ב כ'] דמתרגמינן ודרא דהיינו שהיה מפזרם לכאן ולכאן בשוה והיא היא. 
<h3>[פירוש הראב''ד הנדמ''ח]</h3>
------
משנה ב'. [מי שזכה במחתה] צבר את הגחלים, הריקן מן המחתה על המזבח ביחד ולא פיזרן. ורדדן בשולי המחתה, אם היו צבורין יותר מדאי מרדדן ומפזרן, וירקעו [שמות ל''ט] מתרגמ' ורדידו. 
<h3>[שיטה לרבינו שמואל ב''ר יצחק]</h3>
------
מי שזכה במחתה צבר את הגחלים ע''ג המזבח ורדדן בשולי המחתה והשתחוה ויצא, מי שזכה בקטרת נוטל הבזך מתוך הכף ונותנו לאוהבו או לקרובו, נתפזר ממנו לתוכו (ו)נותנו לו בחפניו, ומלמדין אותו הזהר שלא תתחיל מפניך שלא תכוה (תמיד ל''ג א'), אלא ברחוק מפזר אבק הקטרת ומתקרב לצד עצמו (יומא נ''ב ב'). לא היה המקטיר מקטיר עד שהממונה אומר לו הקטר ואם היה כ''ג אומר לו בקול רם אישי כ''ג הקטר (תמיד שם) בקול רם כדי שישמעו העם (עי' רמב''ם תמידין ומוספין פ''ג ה''ט) ויפרשו מן ההיכל ומבין האולם ולמזבח ולא היה שם אדם עד שיצא זה שהקטיר הקטרת, וכן בשעה שיכנס בדם החטאת הנעשה בפנים פורשין הכל מבין האולם ולמזבח עד שיצא שנאמר וכל אדם לא יהיה באהל מועד בבאו לכפר בקדש וגו' בנין אב לכל כפרה שבמקדש שלא יהיה שם אדם (ע''פ לשון רמב''ם שם ה''ג) אחר שפרשו העם הקטיר והשתחוה ויצא. במסכת יומא פ''ק (י''ד ב') משמע שהטבת שתי נרות לא היתה עד אחר הקטרת אליבא דרבנן דאבא שאול. ואחר כך נכנס זה שזכה בדישון המנורה ומטיב שתי הנרות ויוצא זה שהקטיר עם מדשן המנורה (רמב''ם שם פ''ו ה''ד). ומה שמפסיקין בהטבה דורש רבי יוחנן בפ''ג דיומא (ל''ג ב') בבקר בבקר בהטיבו את הנרות חלק ההטבה לשנים כלומר מקצתן יקדמו לעבודה אחת ומקצתן יקדמו לעבודה אחרת והואיל והתחיל עושה כל הנרות חוץ משתים שאין הטבה בפחות משתים שנאמר הנרות. 
<h3>[סמ''ג עשין סימן קצ''א קצ''ב]</h3>
------
ואותו שחתה במחתה צבר הגחלים שבמחתה על גבי המזבח ואחר כך מרדדן ר''ל פורשן בשולי המחתה על קרקע המזבח ומשתחוה ויוצא. 
<h3>[חדושי המאירי]</h3>
------
ורידדן בשולי המחתה. היה מפזרן על המזבח כדי להשליך הקטרת עליהן כשהוא דק ולא עב כדי שיהיה שורף מהר ולמעט העשן. וירקעו מתורגם ורדידו. והשתחוה ויצא. כי עתה גמר עבודתו. נותנו לאוהבו. כשישפוך אותו. לתוך חפניו. וא''ל מדהזכיר חפניו על המתפזר מכלל דהשאר לא היה בחפניו זה א''א דאם ההתפזר לבד היה נותן לתוך חפניו האיך ישא הבזך. ומלמדין אותו. לפי שלא הקטיר מימיו היו צריכין ללמדו שלא יתפזרו הקטרת מעל הגחלים שלפניו כי יעלה תמרתו וכשיושיט חפניו על הגחלים לפזר חוצה לא יכוה אלא מתחיל ברחוק ממנו ומושך ידו אליו והיינו דקאמר מתחיל מרדד ויוצא כלומר התחיל מרדד ומפזר לצד פנים כלפי המערב ויוציא מוציא ידיו. עד שהממונה אומר לו הקטר. כי הממונה היה מזהיר את כולם לפרש בשעת הקטרה ואז אומר למקטיר הקטר. פרשו העם. מבין האולם ולמזבח וכו' יליף לה מקראא) דצריך לפרוש. [פירוש הרא''ש]. א)0[ויקרא י''ז וכל אדם לא יהיה באהל מועד בבאו לכפר בקדש]. 
<h3>[חשק שלמה על פי' הרא''ש]</h3>
------
ונותנו לאוהבו או לקרובו. כלומר בדבר זה היה טובת הנאה לכהן שזכה בקטורת, שיתננו לכל מי שירצה לאחד מקרוביו או מאוהביו, ולא היה על דבר זה פייס. נתפזר ממנו לתוכו. כלומר בשעת גדישת הבזך נתפזר ממנו לתוך הכף, שלא היה יכול הגודש לעמוד בחוזק שלא יפול ממנו לכף. היה הכהן צוברו לתוך חפניו. ונותנו ע''ג הגחלים שעל המזבח עם הקטורת שבבזך מפני שהכל משיעור אחד בא. ותימה לי כיון דסוף סוף היה מערה הגחלים ממחתה של זהב ע''ג המזבח, ולא היה מקטיר במחתה כמו ביום הכפורים אלא ע''ג המזבח היה מקטיר, א''כ למה היה חותה בשל כסף ומערה לתוך של זהב, כי ודאי כך משמע כמו שכתוב בתוספי צרפת [יומא מ''ז ע''א ד''ה הכא] דבכל יום היה מקטיר ע''ג המזבח בלא מחתה וביום הכפורים היה מקטיר במחתה מפני שהיא נתונה בין הבדים. ושמא י''ל שאינו דרך כבוד לחתות בשל זהב ולהכניס בו, כי כשהיה חותה בשל זהב היתה נשחתת מחמת אש המערכה, ובשביל כך היה מערה לתוך של זהב ולהכניס כדי שתהיה המחתה יותר יפה, אבל ביום הכיפורים אי אפשר בענין אחר לפיכך בה היה חותה ומכניס. שמא תתחיל מלפניך. האי תנא ס''ל כמ''ד צוברה פנימה שהיא חוצה לו כדאיתא במס' יומא בפרק הוציאו לו [נ''ב ע''ב]. התחיל המרדד יוצא. היינו אותו שזכה במחתה שרדד הגחלים בשולי המחתה. וה''פ דלא תימא כשהתחיל המרדד להיות יוצא מן ההיכל לאלתר היה המקטיר מקטיר, אלא לא היה רשאי להקטיר עד שהממונה היה נותן לו רשות, מפני שהממונה לא היה נותן רשות עד שהעם היו פורשין. והתם בפ' טרף בקלפי [יומא מ''ד ע''א] מסיק מהיכן היו פורשין. הקטיר והשתחוה ויצא. זה עומד על כל אדם המקטיר ואפילו שאינו כהן גדול, אבל בזמן שכ''ג היה מקטיר והיה צריך להשתחוות אז היו נוהגים ענין השתחואתו בכה''ג כדמפרש ואזיל, דשלשה היו אוחזין בו וכולה מילתא כדמסיק ואזיל. 
<h3>[פירוש הראב''ד הנדמ''ח]</h3>
------
משנה ג'. ונותנו הכף לאוהבו, שיתעשר. נתפזר ממנו, הקטורת שבבזך לתוך הכף. נותנו לו, אוהבו. בחופנו, של מקטיר. ומלמדין, לו למקטיר הזהר, שלא תתחיל מפניך להקטיר ותרחק ידך להלן כל שעה, שמא תיכוה בעשן העולה תחת ידך אלא תתחיל חוצה לך ותמשוך ידך לצד גופך ולא תיכווה. אמר לו הקטר, שלא יקטיר עד שיצאו העם. פרשו העם והקטיר, שהיו פורשים אף מבין האולם ולמזבח בשעת הקטרה [יומא מ''ד ע''א]. 
<h3>[שיטה לרבינו שמואל ב''ר יצחק]</h3>
------
ואותו שזכה לקטרת נוטל את הבזך מתוך הכף ונותנו לאוהבו או לקרובו והוא חוזר ומעיין אם נתפזר מן הקטרת כלום בכף ונותנו לתוך חפניו וכן אותו מערה את הבזך לתוך חפניו של מקטיר ואומרין לו הזהר שלא תתחיל מצד שלפניך כדי שלא יתיזו ניצוצות הקטורת על ידו כשיעבירה על המדורה לפזר הקטורת ויכוה אלא שיתחיל מן הקצה האחר ומפזר מעט מעט עד שיהיה לצד שלפניו והוצרכו לכך מפני שכבר ביארנו שכהן חדש הוא המקטיר שלא הקטיר מעולם ומתחיל מן הקצה האחרון כמו שכתבנו ומרדד ר''ל מפזר מעט מעט כמי שמרקד סלת ומשתחוה ויוצא ולא היה המקטיר מתחיל להקטיר עד שהממונה אומר לו הקטר ואם היה כהן גדול מקטיר הממונה אומר לו אישי כהן גדול הקטר ופרשו העם ר''ל הכהנים שהיו עומדים בין האולם ולמזבח ובשעת הקטורת הכל פורשין משם כמו שביארנו ביומא והוא מקטיר ויוצא. 
<h3>[חדושי המאירי]</h3>
------
[יומא נ''ב ע''ב] פיס'. צבר את הקטרת. תני חדא צוברה פנימה שהיא חוצה לו ותניא אידך צוברה חוצה שהיא פנימה לו, תנאי היא, אמ' אביי מסתברא כמן דאמ' צוברה פנימי' שהיא חוצה לו, דתנן ומלמדין אותו הזהר [נ''ג ע''א] שלא תתחיל מלפניך שלא תיכוה. פי' המחתה היתה בינו לבין מקום הארון, השפה הסמוכה למקום הארון היא פנימית לצד פנים והיא חוצה לו שהיא רחוקה מגופו, והשפה החיצונה היא פנימה לו, ואם היה מתחיל ליתן את הקטרת מן השפה החיצונה שהיא סמוכה לו ולפנים היתה זרועו נשרפת בלהב הקטרת, וגם בקטרת של מזבח הפנימי היו מלמדין יתחיל מפניו ויוליך לצד האחר שלא תיכוה זרועו, אלא מתחיל מצד החיצון ומביא לפניו. 
<h3>[פסקי הרי''ד — יומא]</h3>
------
[יומא ל''א ע''ב] אחר זריקת הדם היה נכנס להיכל להיטיב שתי הנרות שנשארו לו להיטיב במנורה, ומצוה היתה להיטיב בנרות להפסיק שלא יטיבם כולם כאחת שנא' (שמות ל') בבקר בבקר בהטיבו את הנרות, חלקהו לשני בקרים. על כן היה עושה הטבת חמש נרות קודם התמיד, דכיון דאתחיל במצוה ע''כ עביד רובא מפני חבוב המצוה ומניח השתים עד אחר התמיד. ומה שלא היה עושה ששה נרות בראשונה ואחד אחר התמיד, משום דבהטיבו הנרות כתיב ואין נרות פחותים משנים. אחר כן מקטיר קטורת של שחר במזבח הפנימי והוא הנקרא מזבח הזהב, ונתון היה בין השלחן והמנורה ומשוך קמעא כלפי חוץ. והיה נותן שם הקטורת על האש בנחת שלא יתפזר. ולא היה מקטיר עד שהממונה אומר לו אישי כהן גדול הקטר, שכך שנינו בפרק ששי דתמיד (מ''ב). ונראה מאותה משנה שהיה מרדד הקטורת על האש ולא היה צוברה, שכך שנו שם מלמדין אותו הוי זהיר שלא תתחיל מפניך שמא תכוה, התחיל מרדד ויוצא וכו'. אבל כמדומה בעיני שהדבר במחלוקת שהרי בפרק הוציאו לו את הכף (יומא מ''ט ע''ב) כשהזכירו הקטורת לפני לפנים נחלקו בברייתא דאיכא מאן דאמר צוברה כדי שיהא עשנה שוהה לבא ויש אומרין מפזרה כדי שיהא ממהר לבא, ובאותו פרק סתם לן רבי כמאן דאמר צוברה וכדאיתא התם (יומא נ''ב ע''ב). והרמב''ם ז''ל כתב (הלכ' תמידין ומוספין פ''ג ה''ח) גבי עבודות השנה כולה שהוא מרדדה, ובהלכות יום הכפורים (פ''ד ה''א) כתב שהיה צוברה. תפס לו הרב בכל מקום כסתם המשנה, ולכאורה נראין דבריו סותרין זה את זה. ונראה לי לתרץ להעמיד דברי הרב דלא נחלקו אלא בקטורת שלפנים משום דכתיב (ויקרא ט''ז) כי בענן אראה, הלכך קסבר חד תנא דבעינן שיהא צוברו כדי שיהא עשן מרובה שוהה שם שאם ירד[ד]נו יהיה כל הקטורת נשרף מהרה, ואידך תנא סבר שאין לשנות מסדר הימים ואפילו ירד[ד]נה יהיה שם עשן דיו במלא שתי חפנים של קטורת. אבל בשאר ימות השנה דברי הכל מרדדה שעל ידי כן היא נשרפת כולה יפה יפה וזה נכון. בשעה שהיה מקטיר כל העם היו פורשין מהיכל ואפילו מבין האולם ולמזבח. והרמב''ם ז''ל (הלכ' עבודת יוה''כ פ''ד ה''א) מנה בסדר העבודות דם התמיד ואחר כך קטורת ואחר כך הטבת הנרות וכפשט משנתנו שבפרק הממונה (יומא ל''א ע''ב) ששנו אותם כסדר הזה. ואני אומר שאין הדבר כן מפני שאותה משנה רבנן היא וכמו שהעמידוה בגמ' (שם), אבל לאבא שאול ברישא נרות והדר קטורת, ובודאי הלכה כאבא שאול דכיון דאביי מסדר המערכה משמא דגמ' אליביה אלמא הלכה כוותיה, שאם לא כן לא הוו מסדרי ליה אליבא דיחידאה ולא היו קובעין אותה רבנן קשישי לאמרה בכל יום. 
<h3>[תלמיד הרשב''א — יומא]</h3>
------
מתני', הגחלים הילך וחתה. [צ''ל] הגחלים אילך ואילך וחתה, תיבת הילך נמחק. והיה מכבדן לאמה, עי' תוס' דזבחים [דף צ''א ע''ב ד''ה המוריד]. והוא רץ ובא ובן לוי, [צ''ל] והוא רץ ובא ומשתחוה ובן לוי. הוי זהיר שמא תתחיל מפניך שלא, [צ''ל] הוי זהיר שלא תתחיל מלפניך שלא, תיבת שמא נמחק. 
<h3>[שיטה מקובצת]</h3>
------
<h2> ל''ג ע''ב.</h2>
משנה א'. [בזמן] שכהן גדול נכנס להשתחוות, כדילפינן ביומא שכהן גדול נכנס להשתחוות עם אחיו הכהנים בי''ג השתחוואות. [ואחד באבנים הטובות], אוחז באבנים טובות בחזה שלו ששם אבני אפוד ואבני חושן. הגביה את הפרוכת, שלפני השער שיוצא בו, (שכל) שבכל שער היה פרוכת לצניעות כדאמ' ביומא [נ''ד ע''א]. נכנסו אחיו הכהנים, אחרים. 
<h3>[שיטה לרבינו שמואל ב''ר יצחק]</h3>
------
נחזור לסדר המשנה (תמיד ל''ג ב') בזמן שכהן גדול נכנס להשתחוות שלשה אוחזין בו אחד בימינו ואחד בשמאלו ואחד באבנים טובות וכיון ששמע הממונה קול רגליו של כהן גדול שהיה יוצא הגביה לו את הפרוכת והשתחוה ויצא ונכנסו אחיו הכהנים והשתחוו ויצאו. פירוש (מנחות כ''ז ב' תד''ה להיכל) ההשתחואות בכלל העבודה הם ודורשם מן המקראות בתורת כהנים. 
<h3>[סמ''ג עשין סימן קצ''א קצ''ב]</h3>
------
כהן שנכנס לקדש הקדשים בשאר ימות השנה בין כהן גדול בין כהן הדיוט או כהן גדול שנכנס לשם (לו) ביום הכפורים שלא בשעת עבודה חייב מיתה בידי שמים שנאמר ולא ימות(ו) וכמה פעמים הוא נכנס לשם ביום הכפורים ד' פעמים ואם נכנס ה' חייב מיתה בידי שמים (רמב''ם ביאת המקדש פ''ב הל' ג') כדתניא בתורת כהנים (אחרי פרשתא א' ה''ח), והנכנס להיכל חוץ לקדש הקדשים שלא לעבודה או להשתחוייה בין גדול בין הדיוט לוקה ואינו חייב מיתה שנאמר אל פני הכפרת ולא ימות על קדש הקדשים במיתה ועל שאר הבית בלאו ולוקה (שם הל' ד' ועי' כס''מ) אליבא דרבנן בפרק הקומץ רבה (מנחות כ''ז ב'), ומה ששנינו במסכת תמיד (ל''ג ב') בזמן שכהן גדול נכנס להשתחוות כו' בגמר עבודה מדבר. 
<h3>[סמ''ג לאוין סימן ש''ג]</h3>
------
ואמר שבזמן שכהן גדול נכנס להשתחוות ולהקטיר שלשה אוחזין בו אחד בימינו ואחד בשמאלו ואחד באבנים טובות ר''ל אבני אפוד וכיון שהממונה שומע קול רגלי כהן גדול שהוא יוצא הגביה לו את הפרכות והשתחוה ויצא ונכנסו אחיו הכהנים והשתחוו ויצאו. 
<h3>[חדושי המאירי]</h3>
------
נכנס להשתחוות. אחר הקטרה נכנס להיכל להשתחוות ואין זה ביאה רקנית דהשתחוואה עבודה היא. שלשה אוחזין בו. לכבודו של כה''ג כשר שסומכין בו עבדיו בכניסתו להיכל המלך. ואחד באבנים טובים. שבחשן. הגביה לו את הפרוכת. התלוי לפני פתח ההיכל לצניעות וכן היה לפני שער האולם. באו ועמדו על מעלות האולם. המקטיר הזוכה במחתה מאותו שקיבל הכף. עמדו ראשונים. שדשנו מזבח פנימי והמנורה. לדרום. של השלשה לפי שבצפון חשוב הוא לקדשי קדשים לכך מקטירי הקטרת היו עומדין לצד צפון. וברכו את העם ברכה אחת. נשאו כפיהם לברך את ישראל יברכך וגו' יברכך יאר ישא היו אומרים ביחד בלי הפסק בנתיים שאין עונין אמן במקדש לכך לא היו מפסיקין ביניהם. וא''ת והרי עונה ברוך שם כבוד מלכותו לעולם ועד י''ל כיון דברכת כהנים אינה כ''א לברך את ישראל לא היו עונים בשכמל''ו ואע''פ שביום הכפורים היו עונין זהו משום חשיבות היום שהוא יום סליחה ומחילה וכפרה. שבמדינה אומר ג' ברכות. מפסיק ביניהם באמן. את השם ככתבו. יו''ד ה''א וי''ו ה''א ובפרק אלו נאמרים [סוטה ל''ח ע''א] מפיק ליה מקרא. בכנויו. באל''ף דל''ת. ובמקדש ע''ג ראשיהן. לפי שמזכירין שם המפורש ושכינה שורה למעלה א)שקשה להגביה אצבעותיהם. למעלה מציץ. שכתוב בו קדש לה' ולא יתכן שיהיו ידיו למעלה. וישא אהרן את ידיו אל העם. משמע שנשאום למעלה מראשם. בזמן שכה''ג רוצה להקריב. כי כה''ג א''צ פייס כי הוא מקריב בראש איזה קרבן שרוצה. אוחז הסגן בימינו והעלהו. שכבר נתייגע בעליית חצי הכבש. וסמך עליהן וזרקן. מפ' במנחות [ס''ב ע''ב] דהך סמיכה לאו סמיכה גמורה היא דאין סמיכה בצבור אלא ב' סמיכות ועוד דאין סמיכה בשחוטין. ואין סמיכה זו אלא להראות שעבודת כה''ג חשובה לכך סומך על האברים וזורקן על המערכה. הושיט השני להראשון. זהו דרך כבוד כהן גדול שיקבל כל האברים מיד אחר. בא לו להקיף את המזבח. לצורך ניסוך כי אחר הקטרת האברים היה ניסוך היין. והכבש היה בדרום וכשעלה בכבש ופנה לימינו ולשמאלו ומתחיל להקיף פוגע בקרן דרומית מזרחית תחלה ומקיף לימינו עד שהוא מגיע לקרן מערבית. נתנו לו יין לנסך. ששם היו השיתין שהנסכים יורדים בו לתוכו כדאיתא בפרק קדשי קדשים [זבחים ס''א ע''ב] שהוסיפו על המזבח ד' אמות מהמערכה וד' אמות מן הדרום כדי להכשיר השיתין למזבח ואע''ג דתנן בזבחים [ס''ג ע''א] כל העולים למזבח עולין דרך ימין ומקיפין ויורדין אל דרך שמאל חוץ מהעולים לג' דברים אלו שעולין ופונין דרך שמאל וחוזרין על העקב ניסוך היין והמים [ועולת העוף] דהיינו כהן שזכה בניסוך היין (אותו) הוא עולה עם היין במערבו של כבש ופונה לשמאלו לקרן דרומית מערבית שאם היה פונה לימינו להקיף את המזבח היה היין מתעשן בעשן המערכה ויין מעושן פסול לנסכים [ועולת העוף נמי שמא תמות בעשן]. אבל כה''ג שעולה להקטיר אם רצה גם לנסך מקיף דרך ימין וכהן שזכה בניסוך העלה את היין ופנה לשמאל ופגע בכהן גדול נותן לו יין לנסך. הסגן עומד על קרן. שהיא אמה על אמה. על שולחן החלבים. שהוא גבוה וכשראו הכהנים שהסגן עומד על הקרן והסודר בידו. הלכו כהנים ועמדו על שולחן החלבים. ותקעו והריעו ותקעו. כדי שיתקעו הלוים בשיר. באו. ב' כהנים. ועמדו אצל בן ארזא. הוא היה הממונה על השיר כדאיתא בשקלים [פ''ה מ''א] ואחריו נקראו כולם. שחה לנסך. לשפשף היין לספלים מיד הניף הסגן שיתחילו הלוים בשיר. הגיע לפרק. שיש פרשה שהוא סוף המליצה וג' פרקים היה בשיר שהן מפסיקין כו' ועל כל פרק ופרק תקיעה ותרועה ותקיעה והיינו דתנן בפ' בתרא דסוכה [נ''ג ע''ב] אין פותחין מעשרים ואחד תקיעות במקדש ג' לפתיחת שערים ותשע לתמיד של שחר וכו' והיינו ג' תקיעות תקיעה ותרועה ותקיעה על כל פרק ופרק. ביום ראשון היו אומרים לה' הארץ ומלואה. מפ' בר''ה בפ' י''ט [ל''א ע''א] על שם שקנה עולמו וצופה ושליט בעולמו. בשני גדול ה' ומהולל מאד. על שם שחלק מעשיו ומלך עליהם ונתעלה וישב על כסא כבודו. בשלישי היו אומרים אלהים נצב בעדת אל. על שם שגלה תבל בחכמתו והכין הכל לעבודתו. ברביעי אל נקמות ה'. ע''ש חמה ולבנה ועתיד להפרע [מעובדיהן]. בחמישי היו אומרים הרנינו לאלהים עוזינו. ע''ש שברא עופות ודגים לשבח שמו כנף רעננים נעלסהב). בששי היו אומרים ה' מלך גאות לבש. ע''ש שנגמר מלאכתו ומלך עליהם. בז' מזמור שיר ליום השבת מזמור שיר לעתיד לבא ליום שכלו שבת ומנוחה לחיי העולמים. [פירוש הרא''ש]. א) [נ''ל שצ''ל מקשרי אצבעותיהם מגביהים ידיהם למעלה מראשיהם]. ב) [איוב ל''ט י''ג ות''י גדפא דתרנגול ברא דמשבחא ומקלסא]. 
<h3>[חשק שלמה על פי' הרא''ש]</h3>
------
השתחוה ויצא ונכנסו אחיו הכהנים והשתחוו ויצאו. זה אינו על כה''ג בלבד אלא על כל כהן שהיה מקטיר בין כ''ג בין כהן הדיוט, שלאחר שהשתחוה ויצא היו גם אחיו הכהנים נכנסים ומשתחוים ויוצאין. עמדו הראשונים. להנהו שכבר עשו עבודתן קרי ראשונים. כגון בעלי הטנא והכוז והמחתה והבזך והכף. לדרום אחיהם הכהנים. פירוש לימין אחיהם הכהנים. דאילו אחיהם הכהנים שלא גמרו עבודתם עדיין חשיבי טפי מהנך ראשונים, דאלו שהיו עסוקין עדיין בתמיד להקטיר האברים יותר צריך לכבדם מאותן שכבר גמרו עבודתם. לפיכך אותן הראשונים היו מתכבדין בזה שהיו מעמידין אותם לימין אחיהם הכהנים אלו העוסקים בתמיד עדיין. ובשביל כך היו עומדים כולן בצד אחד, כדי שלא יהא אחד יותר מחבירו נראה גדול, שאם היו מקצתם עומדים לשמאל ומקצתן לימין היה כמו הטלת קנאה בין אלו של שמאל לאלו של ימין. ברכה אחת. כי כל ברכת כהנים היו אומרים במקדש בפסוק א', אבל במדינה היו מפסיקין בשלוש והיו עונים אמן בין כל א' וא'. וגם במקדש היו אומרים את השם ככתבו. דהיינו מפורש. ובמדינה בכינויו. כמו שנוהגין גם עכשיו.
ובספר המקצועות מצאתי כתוב דהיכא דאיכא נדה בביתיה דכהן אסור ליה למיסק לדוכן כל אימת דאיתא בנדתה, דחיישינן דילמא נגע במידי דנגעה היא ואתי לאיטמויי, דאמר רבי יודן כל כהן שנושא את כפיו ואמו או אשתו או בתו טמאה ונכנס הוא באותו בית שנדה לשם, הרי תפלתו על ישראל תועבה ואף הוא גורם לזרעו שיאבד מן העולם ולא עוד אלא שאינו מוציא את ישראל ידי חובתן, ועליו הכתוב אומר [ישעיה א' ט''ו] ובפרישכם כפיכם אעלים עיני מכם, וכי היכי דאסיר ליה לכהן למעייל בביתא דמתנח ביה מיתא כך אסור ליה למיעל בביתא דאית ביה נדה, ואי אייחד לה אנדרונא ולא נפקיה מינה כל ימי נדותה שפיר דמי. שאלו תלמידיו את ר' אלעזר בן שמוע רבי במה הארכת ימים. אמר להם מימי לא עשיתי בית הכנסת קפנדריא, ולא פסעתי על ראשי עם קדוש, ולא נשאתי כפי בלא ברכה. ועוד שאלו תלמידיו את ר' עקיבא בן יוסף במה זכית לחכמה מפוארה. אמר להם מעולם לא הרהרתי לדבר עבירה, ולא דברתי עם אשה כשהיא נדה, ולא הסתכלתי בכהנים בזמן שפורשין כפיהם. מכלל דאסור. שאלו תלמידיו את ר' ישמעאל בן אלישע כה''ג מפני מה זכית לכהונה גדולה. אמר להם מעולם לא הקרבתי קרבן בזמן שהנדה בתוך ביתי, ולא נשאתי כפי בלא נטילת ידים. ע''כ העתקה. ולפי' יש לתמוה מ''ט דהנך תנאי דמחמרי כולי האי בנדה, והא קיימא לן דמותר להתיחד עם הנדה. י''ל דכל אלו שאמרו לא אמרו אלא לבעלי הנפש, דומיא דיחזקאל דאחמיר אנפשיה במסוכנת ולכ''ע שרי, וה''נ הכא לדידהו אסיר הא לכ''ע שרי, שאם לא כן היה אסור להתייחד. מיהו נראה דוקא באותן דברים הוא שיש חילוק בין בעלי נפש לשאר בני אדם, אבל ודאי לישא את כפיו לכהנים לכ''ע אסיר, כיון דאמר ר' יודן כל כהן וכו' משמע שאין חילוק בשום כהן. וי''ל שמא זה הוא הטעם משום דלנדה וזבה סמך הכתוב [ויקרא ט''ו ל''א] והז(ה)רתם את בני ישראל וכו' עד בטמאם את משכני כו' לפיכך צריך לעשות הרחקה טובא לכל מה שנוהג במקדש, כגון ברכת כהנים והקרבת קרבנות שהם מעשה כהונה, שאע''פ שברכת כהנים נוהגת בגבולים מ''מ עיקרה הוא במקדש. ואשכחן נמי דרבי עקיבא ס''ל במסכת שבת [פ''ב ע''א] דע''ז איתקש לנדה דכתיב [ישעיה ל' כ''ב] תזרם כמו דוה צא תאמר לו, הרי משמע כמעט דלענין צא תאמר לו נמי איתקש לנדה, מכלל דצריך אפי' להרחיקה מן הבית. ועוד דאיכא למימר דכי היכי דע''ז איתקש לנדה ה''נ נדה לע''ז, והרי זה בא ללמד ונמצא למד, דנדה בא ללמד על ע''ז שמטמאה במשא ובאה נמי להיות למדה שמטמאה באהל מדרבנן כמו ע''ז דמטמאה באהל מדרבנן, לענין מצות כהנים כגון הקרבת קרבנות ונשיאות כפים, וע''ז דמטמאה באהל נפקא לן מדר' יהודה בן בתירא דכתיב [תהלים ק''ו כ''ח] זבחי מתים הרי איתקש למתים. ועוד דבפ''ק דע''ז [י''ז ע''א] מפרש מהרחק מעליה דרכך דצריך להתרחק מע''ז ד' אמות, וה''ה איכא למימר לנדה דהא איתקש לע''ז. וכ''ש שאסור לספר עמה כשדעתו להקריב או לישא את כפיו. מיהו תימא לומר שאפילו בזמן הזה היה נוהג דבר זה דאמר ר' יודן שאסור לישא את כפיו, דילמא במקדש הוא דוקא קאמר מפני שמזכיר את השם כהלכתו וצריך פרישת טהרה ביותר, לפיכך אמר כמו כן שגורם לזרעו שיאבד מפני שבירך ברכה שאינה ראויה לפיכך נהפך עליו לקללה, וברוב קללות הזרע מתקלקל דכתיב [שמואל ב' ג' כ''ט] לא יכרת ליואב וגו' דהיינו זרע וכן חם שנתקלל בזרעו והרבה כיוצא בזה. ועוד הוא לא הפריש עצמו בטהרה מן הנדה וקלקל באשה והאשה עיקרה לבנים לפיכך הזרע מתקלל. ועוד מצינו כמו כן בפ' שני דשבועות [י''ח ע''ב] דכל מי שאינו פורש מאשתו נדה בניו מתים, ומי שנתקדש לפרוש מאשתו אפילו סמוך לוסתה הווין לי' בנים ראויין להוראה. וכולה מילתא כדאיתא התם והמחמיר מתברך.
ובמקדש על ראשיהם. מפני שהשכינה שורה על ידיהם של כהנים כשמזכירין את השם ככתבו, ועיקר שכינה במקדש, לפיכך לא יתכן לישא ידיהם כנגד כתפיהן, דלאו אורח ארעא שיהא ראשם של כהנים למעלה ממקום שכינה ששורה על ידיהם. ועוד דאיכא למיחש דילמא אתו לאסתכולי על הידים וזה לא יתכן, לפיכך היו מגביהין למעלה מראשיהם דשפיר דמי, חוץ מכ''ג שאינו מגביה את ידיו למעלה מן הציץ, אבל במדינה כנגד כתפיהם היו עושים וכ''ש אם יגביהו למעלה מראשיהם דשפיר דמי. חוץ מכה''ג שאינו מגביה את ידיו למעלה מן הציץ. אבל כהן הדיוט שהיה מגביה ע''ג ראשו דהיינו למעלה מן התפילין לא חיישינן. דזהו תימה לומר שמגביה למעלה מראשו ולעולם למטה מתפילין של ראש. ואם יש לפרש כך י''ל שהיה צריך לעשות תפלה של ראש גבוה כדי שיהיו הידים למטה. וגם יש לתמוה היאך אדם נושא תפילין של יד הלא הראש הוא למעלה. ושמא י''ל דכיון דאיכא תפילין של ראש שהם למעלה מנכרא מילתא. ואחר שברכו העם היו מקטירין את האברים. 
<h3>[פירוש הראב''ד הנדמ''ח]</h3>
------
ידידים כחזקו שלש עשרה בדקיו, [לשון הפייט]. (בגדש) [ב' בדגש] כמו יחזקו את בדק הבית [מ''ב י''ב] כאשר כתבתי למעלה, שפרצו בו י''ג פרצות. י''ג השתחוואות מפור' בשקלים [פ''ו מ''א, ג'] והכי אית' ושלש עשרה השתחוואות היו שם וכו', עד היכן היו השתחוואות הללו, ארבע בצפון וארבע בדרום ושלוש במזרח ושתים במערב כנגד שערים. גמר' [ירושלמי שם ה''ב] מתני' כאבא יוסי בן יוחנן דאבא יוסי אומ' כנגד י''ג שערים רבנן אמרי' שבעה שערים היו במקד', [על] דעתיהון דרבנ' היכן היו השתחוואות הללו כי ההיא דתנינ' תמן [מדות פ''ב מ''ג] י''ג פרצות היו בו שפרצו מלכי יון וחזרו וגדרום וגזרו כנגדם י''ג השתחוואות, פי' על כל פרצה ופרצה השתחואה והודאה למקום שזכו לגודרם, הר' שמחה ז''ל. והפייט עשה כרבנ' ולא כאבא יוסי בן יוחנן, וזה פי' הר' משה בר חסדאי, י''ג השתחוואו' וגדרום מלכי בית חשמונאי אחר שנקמו מיונים כנגד י''ג שערים של עזרה ושל הר הבית דאית לי' לאבא יוסי (שכך) [שה'] שערים להר הבית וח' דעזר' כדאית' ברי' תמיד [כ''ז ע''א] ופליג את''ק דאמ' שלא היו כל כך, והשתחואות היה זמנן בין עבודות כדתנן בתמיד [פ''ז מ''א] כשהיו יוצאים מן ההיכל היו משתחוים וכן בין הפרקים של שיר כדתנ' בסוף תמיד [שם מ''ג], פי' כל אדם היה משתחוה ומקו' השתחוואה ד' בצפון, פי' בצפון העזרה היו ד' שערים וב' במערב העומדים בשני שערים מבחוץ סמוכים למערב עזרה היו. כתב ה''ר אלעז' זצ''ל שכנגד י''ג השתחוואות שהיו במקדש אומ' בתעניות י''ג פסוקי השתחוואות ואנו אין אומ' אלא י' [ישעיה ס''ו] יבא כל בשר א', [תהלים פ''ו] יבאו וישתחוו ב', [שם צ''ה] באו ונשתחווה ג', [שם קל''ב] נבואה למשכנותיו ונשתחווה ד', [שם צ''ט] והשתחוו להדם רגליו ה', [שם] והשתחוו להר קדשו ו', [שם צ''ו] השתחוו לה' בהדרת קודש ז', [שם ס''ו] כל הארץ ישתחוו ח', [שם קל''ח] נשתחוה אל היכל קדשך ט', [שם ה'] ואנחנו ברוב חסדך י'. וכן ו' של ואשתחוה קטנה כאדם המשתחוה. 
<h3>[ספר ערוגת הבושם לרבינו אברהם ב''ר עזריאל רבו של האו''ז — חלק שני סימן מ''ח]</h3>
------
משנה ב'. באו ועמדו, הכהנים המשרתים המשתחווים. עמדו הראשונים, אותן כהנים שנכנסו בהיכל קודם אילו. לדרום אחיהם הכהנים, הם כהנים של בית אב שהשתחוו י''ג השתחוואות. הטני ביד, מדשן המזבח. והכוז, לדישון המנורה. והמחתה, ביד המכניס גחלים לקטורת. והבזך, ביד המקטיר. והכף וכיסוייה, ביד אוהבו או קרובו. וברכו את העם. ברכת כהנים. ברכה אחת, כל ג' פסוקים שלא היו מפסיקי' בינתים כמו שעושין במדינה, לכך אומר ברכת כהנים על מעלות האולם במקום גבוה, משום דכתי' [ויקרא ט'] וישא אהרן את ידיו אל העם ויברכם וירד מעשות החטאת מכלל דעד השתא עמד במקום גבוה. [במקדש היו אומרים], משום דכתיב השם בכתבו קורין ביו''ד ה''א. ובמדינה, חוץ לעזרה בכינויו באד'. למעלה מן הציץ, לפי שהשם כתוב בו וישא, משמע הגביה למעלה. 
<h3>[שיטה לרבינו שמואל ב''ר יצחק]</h3>
------
ובאו ועמדו על מעלות האולם, עמדו הראשונים לדרום אחיהם הכהנים וחמשה כלים בידם, הטני ביד אחד והוא הכלי שבו דישון מזבח הפנימי והכוז שבו דישון המנורה ביד אחר והמחתה ביד אחר והבזך ביד אחר וכף וכיסוי ביד אחר, ברכו העם ברכה אחת והיא ברכת [ה]כהנים ביחד, אבל במדינה אומרין אותה שלש ברכות במקדש אומרים השם ככתבו ובמדינה בכינוי כאשר ביארנו בהלכות ברכת כהנים (עשה כ' דף ק''ג ד' בד''ו). 
<h3>[סמ''ג עשין סימן קצ''א קצ''ב]</h3>
------
ובאו ועמדו ר''ל אלו החמשה שהוא מזכיר ועליהם הוא אומר שעומדים הראשונים וקורא אותם ראשונים על שם שהשלימו מלאכתם ואמר שעומדים שם לדרום אחיהם ר''ל לצד הדרומי לאחיהם הכהנים ר''ל אותם הזוכים בהעלאת האיברים מן הכבש למזבח ואותם הכהנים מעלים האברים וחוזרין לאלו החמשה ומוצאים אותם וחמשה כלים ביד כל אחד כלי תשמישו בידו אחד שבידו הטני והשני שבידו הכוז והשלישי שבידו המחתה והרביעי שבידו הבזך ואחד שבידו הכף והכסוי ומניחין כליהם וכלם מברכים את העם ברכה אחת והיא ברכת כהנים הידועה ויש בזו חלוק בין המקדש למדינה שבמדינה אומרין אותה שלש ברכות ובמקדש כורכין אותה בברכה אחת במקדש אומרין אותו ככתבו ובמדינה בכנויו במדינה כהנים נושאין את כפיהם כנגד כתפותיהם ובמקדש על גבי ראשיהן חוץ מן הכהן גדול שאינו מגביה את ידיו למעלה מן הציץ ור' יהודה חולק לומר שאף כהן גדול מגביה את ידיו על ראשו מדכתיב [ויקרא ט'] וישא אהרן את ידיו ויברכם והלכה כתנא קמא. 
<h3>[חדושי המאירי]</h3>
------
ואחר שהעלו האברים מתחילין אלו שעל מעלות האולם ומברכין ברכת כהנים ברכה אחת בשם המפורש. ואחר מעלין סלת הנסכים. ואחר הסלת מקריב הכהן גדול חביתין. וכך סדרן, מביא עשרון שלם וחוצהו בחצי עשרון שבמקדש, שאע''פ שהיא קריבה חציין אין מתקדשת לחציין. ומביא עמה שלשה לוגין שמן, שנאמר [ויקרא ו'], בשמן תעשה, להוסיף לה שמן כנסכי הכבש. ובולל הסולת בשמן וחולט אותה ברותחין, ולש מכל חצי עשרון שש חלות, נמצאו י''ב חלות. ואחת אחת היו נעשות. וכך עושה, מחלק השלשה לוגין ברביעית שבמקדש, רביעית לכל חלה. ואופה תחלה מעט ואחר כך קולה אותה על המחבת בשאר הרביעית שמן שלה. ואינו מבשלה הרבה, שנ' [שם], תופיני, בין בשל ונא. ואחר כך חולק כל חלה וחלה לשנים באומד, כדי שיקריב החצי בבקר והחצי בערב. ולוקח החצאין וכופל כל אחד לשנים ופותת עד שתמצא כל פתיתה כפולה לשנים, ומקריב החצאין עם חצי קומץ לבונה בבוקר והחצי הנשאר עם חצי קומץ לבונה בערב. ואם היתה מנחת חינוך אינו חוצה אך מקריבה כולה כאחת עם קומץ לבונה, ושתיהן כליל לאישים. ולישתן ואפייתן של חבתים דוחין השבת והטומאה ככל קרבן שקבע לו זמן, שנאמר, תופיני, שתהיה נאה ולא תאפה מבערב, ועוד אם תאפה מבערב תפסל בלינה שמרחשת מכלי הקדש הוא. וטחינת(ן) (ו)סולתן והרקידן בחוץ ואין דוחין השבת. כהן שהקריב מחצה בשחרית ומת, או נטמא או נולד בו מום ומנו כהן אחר תחתיו, לא יביא חצי עשרון מביתו ולא חצי עשרון של ראשון, אלא מביא עשרון שלם מביתו וחוצהו ומקריב מחצה ומחצה יאבד. נמצאו שני חצאין אובדין, ומניחין אותן עד שתעבור צורתן, ויצאו לבית השריפה. וכן אם אבד או נטמא החצי של בין הערבים. והיכן שורפין אותו בעזרה. (ו)מת כהן גדול בשחרית אחר שהקריב חצי העשרון ולא מינו כהן אחר, מביאין היורשין עשרון שלם ועושין אותו חבתין ושלימה היתה קריבה. מת כהן גדול [קודם שיקריבו בבקר ולא מינו כהן אחר מקריבין אותו עשרון שלם בבקר ועשרון] שלם בין הערבים. ואין כופלין שמנה ולבונתה אע''פ שנכפלה הסלת, אלא מפרישין להן שלשה לוגין שמן וקומץ לבונה, לוג ומחצה שמן וחצי קומץ לבונה לעשרון של בקר ולוג ומחצה שמן וחצי קומץ לבונה לעשרון של בין הערבים. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ג]</h3>
------
אע''פ שהמשנה סתמה הסדר למדנו מתוך המקראות וההלכות שבמסכת יומא שאלו העומדין על מעלות האולם לא היו נושאין את כפיהם עד שהעלה מי שזכה באיברים את האיברים מן הכבש למזבח ואחר העלאת האיברים היו נושאין את כפיהם שנאמר (ויקרא ט' כ''ב) וירד מעשות החטאת והעולה וגו' וישא אהרן את ידיו אל העם ויברכם. ות''ר בפרק תמיד נשחט (פסחים נ''ט א') אין לך דבר שקודם לאיברי תמיד של שחר אלא קטרת בלבד שנאמר בבקר בבקר ואין לך דבר שמתעכב אחר איברי תמיד של בין הערבים אלא קטרת ונרות ופסח ומחוסר כפרה בערבי פסחים שטובל ואוכל פסחו לערב. ואחר ברכת כהנים מעלין הסלת לנסכים שנאמר עולה ומנחה ואחר הסלת מקטיר החביתין שגם הם מנחה ואחר החביתין מעלין את היין לניסוך שזהו גמר זבח התמיד שנאמר זבח ונסכים (ע''פ רמב''ם תמידין ומוספין פ''ו ה''ה ויומא ל''ד א'). 
<h3>[סמ''ג עשין סימנים קצ''א—קצ''ב]</h3>
------
ולענין מגדף קאמר (רמב''ם ה' ע''ז פ''ב ה''ז) אין המגדף חייב סקילה עד שיפרש את השם המיוחד של ארבע אותיות שהוא אלף דלת נון יוד ויברך אותו בשם מן השמות שאינן נמחקים. והא ודאי טעותא הוא. אשתמטיה מתני' דתנן בפ' שבועות העדות (שבועות ל''ה ע''א) באלף דלית ביוד הא וכו' הרי אלו חייבים ותאני עלה המקלל בכלן חייב דברי רבי מאיר וחכמים פוטרין. וכי תימא התם כגון דאמר אלף דלית ולא אמר נון יוד, (ו)לא סלקא דעתא דהיכא אשכחן דליהוו אלף דלית לחודייהו שם או כנוי דליחייב עלייהו. ובהדיא גרסינן בהאי פרקא (שם ל''ה ע''ב) ת''ר כתב אלף למד מא%להים יוד (דלת) [הא] מי''י הרי זה אינו נמחק, שין דלת משדי צדי בית מצבאות הרי זה נמחק. מאי שנא אלף למד משין דלת לאו משום דאלף למד אשכחן דהוי שם באנפי נפשיה ואילו שין דלת לא אשכחן דהוי שם באנפיה נפשיה, אלף דלת נמי הא לא אשכחן דהוי שם באפי נפשיה. ולא מצינן למימר דההיא מתניתא רבנן היא ולא רבי מאיר דקתני בסופא דמתניתין המקלל עצמו וחברו בכולן עובר בלא תעשה, ואי אמרת דבאלף דלת לחודייהו קאי אמאי עובר בלא תעשה לרבנן הא אוקימתה להא ברייתא דמשמע דאלף דלית לחודייהו נמחק אליבא דרבנן. אלא ודאי שמעת מינה כדברירנא. וסוגין בכוליה תלמודא היכא דבעינן למימר אלף דלית נון יוד לא מייתינן מיניה אלא אלף דלית בלחוד משום דטריחא ליה לאיתויי כוליה. כי ההיא דאמרינן בסוף גמרא דאלו עוברין בפסח (נ' ע''א) נכתב אני ביוד הא ונקרא אני באלף דלת. ולא קא אמרינן ביוד הא ואו הא ולא באלף דלית נון יוד (הא) [אלא נקרא] אני באלף דלית. ודקאמר נמי ויברך אותו בשם מן השמות שאינן נמחקים, שגגה היא. דהא מתניתין דהכא בשם שמברך בו קאי מדקתני המקלל בכלם ולא קתני המקלל את כלם. ותו דכי היכי דבעינן גבי שם המתברך שם המיוחד הכי נמי בעינן גבי שם שמברך בו שם המיוחד. מדקתני בפרק ארבע מיתות (סנהדרין נ''ו ע''א) יכה יוסי את יוסי, ומדיוסי בתרא דוקא יוסי קמא נמי דוקא כדאמרינן בגמרא דהתם (ס' ע''א) אינו חייב עד שיברך שם בן ארבע אותיות ומתמהינן פשיטא יכה יוסי את יוסי תנן, דשמעת מינה דהני יוסי דקתני במתניתין דוקא קתני. וכי תימא מכדי כי נפקא לן (שם נ''ו ע''א) עד שיברך בשם משם דכתיב בסופיה דקרא נפקא לן דכתיב בנקבו שם והתם שם סתמא כתיב, לא סלקא דעתך דמכדי מנא ליה לר' מנחם בר' יוסי דהמקלל אביו ואמו בכנוי פטור לאו מהאי קרא ושמעת מינה דהאי שם דכתיב בסופיה דקרא שם המיוחד הוא. תדע דהא תנן התם בשבועות (ל''ה ע''א) המקלל אביו ואמו חייב בכלם דברי ר''מ וחכמים פוטרים ואמרינן בגמרא (ל''ו ע''א) מאן חכמים ר' מנחם בר' יוסי הוא דיליף לה מבנקבו שם אלמא [בשם] המיוחד קאי. 
<h3>[אגרת הרמ''ה לחכמי לוניל]</h3>
------
ואשר חרפת וגדפת בענין המגדף וכתבת ''הא ודאי טעותא ואשתמטיה מתני' דתנן בפרק שבועת העדות'', נסכלת ותשגה הרבה מאד. כי מן המשנה אשר חשבת שנעלמה ממנו ומעיניו נסתרה היא היתה לו לעזרה. וממנה ראייתו החזקה והברורה. כתב רבינו הרב (רמב''ם) אין המגדף חייב סקילה עד שיפרש את השם המיוחד של ארבע אותיות שהוא אלף דלת נון יוד ויברך אותו בשם מן השמות שאינן נמחקין. ואתה כתבת הא ודאי טעותא הוא ואשתמטיה מתני' דתנן בפ' שבועת העדות (ל''ה ע''א) המקלל בכולן חייב דברי ר' מאיר וחכמים פוטרין, וקא מפרשת דהמקלל בכולן חוזר על שם אלף דלת שרוצה לומר אלף דלת נון יוד ועל שם יוד הא לחודיא ועל שין דלת יוד ועל כל הכינויין דר' מאיר מחייב וחכמים פוטרין בכולן וקא סלקא דעתיך דאפילו באלף דלת נון יוד פטרי רבנן. ולא היא. דהמקלל בכולן דפליגי ר''מ ורבנן דר' מאיר מחייב וחכמים פוטרין אכל הכנויין קאי ולאו בשם אלף דלת נון יוד קאי. והכי פירושא דמתני' לדברי רבינו הרב, המקלל בכולן, פי' המברך את השם בכולן כדקיימא לן דבעינן שם בשם וקאמר המברך שם בשם בכולן ואפילו כנוי בכנוי חייב דברי ר''מ כדקא ילפינן בגמרא וחכמים פוטרין אכנוי בכנוי, כדקאמרינן בגמ' (שם ל''ו ע''א סנה' נ''ו ע''א) מנא הני מילי דת''ר איש איש כי יקלל א%להיו מה ת''ל לפי שנאמר ונוקב שם ה' וגו' עד מניין לרבות את הכנויין ת''ל כי יקלל א%להיו מכל מקום וחכמים אומרים על שם המיוחד במיתה, כלומר המברך שם המיוחד במיתה ואפילו יברכהו באחד מן הכנויין ובלבד שיברך שם המיוחד אבל אם יברך שם הכנוי באזהרה דכתיב א%להים לא תקלל, והלכה כחכמים. וטעמייהו דרבנן דכתיב ונוקב שם ה' מות יומת היינו שם המיוחד המתברך דכתיב ביה ה'. וס''ל לרבינו הרב דבין שם הנקרא אלף דלת ובין שם הנכתב יוד הא נקרא שם המיוחד והמברך אותו חייב מיתה וכתיב בנקבו שם יומת ולא כתיב ביה ה', דהיינו אפילו אחד מן הכנויין שיברך בו חייב מיתה. דמהאי קרא נפקא לן עד שיברך שם בשם. והיינו דאמרי' גבי המקלל אביו ואמו בכולן כלומר בכל הכנויין ר''מ מחייב וחכמים פוטרין, דאמרי' בגמ' מאן חכמים, כלומר דהני רבנן ודאי לאו רבנן דמתני' דלעיל הוא דהא סבירא להו לרבנן דהיכא דלא כתיב ביה ה' לאו שם המיוחד הוא אע''ג דכתיב ביה שם כל שכן גבי אביו ואמו דלא כתיב ביה שם כלל דלא בעינן שם המיוחד, ומשני ר' מנחם בר' יוסי היא דלא סבירא ליה דבעינן שם בשם ומיתר ליה בנקבו שם ומפרש ליה גבי אביו ואמו דבעינן שיקללם בשם ואע''ג דכתיב ומקלל אביו ואמו בסתמא. ולית הלכתא כר' מנחם בר' יוסי דלא בעינן שם בשם אלא כרבנן דסבירא להו ונוקב שם ה' היינו שם המתברך בשם המיוחד, ובנקבו שם דהיינו שם המברך אפילו בכינוי. והאי דאמרינן בגמרא (שם) עד שיברך שם בשם לאו כי הדדי נינהו וכן יכה יוסי את יוסי לאו כי הדדי נינהו דוקא. והמקרא מוכיח דכתיב ונוקב שם ה' ובסופו כתיב בנקבו שם סתמא כדפרישית. ועוד איכא למימר דס''ל לרבינו הרב דכי קאמרי בגמרא (סנהדרין ס' ע''א) שמע מינה שם בן ארבע אותיות נמי שם הוא, בשם אלף דלת קאמר, דלא בעינן שם רבא דהיינו יוד הא דהוא שם העצם. ולא נראה לו לפרש שם רבא בן ארבעים ושתים כמו שפירשו המפרשים, דהיכי סלקא דעתין דבשם של יוד הא לא ליחייב והא כתוב בתורה הוא ולא שם בן ארבעים ושתים. ואם תפקח עינך להבין בסוד השמות על הדרכים אשר פירש רבינו הרב בספר מורה הנבוכים (ח''א פס''א—ס''ד) אז תדע ותשכיל ותבין יראת ה' ודעת קדושים תמצא. ואיך מלאך לבך לאמר טעות היא בידו, שהרי רבינו הרב שם לבו על שני הפרושים באמרו בספרו (שם) ויש אומרים שאינו חייב אלא על שם יוד הא ואני אומר שעל שניהם הוא נסקל. נמצא כי עמד לבבו על אם הדרכים והטובה בעיניו פִנ0ה וְסִקַל, והכל בפלס חכמתו ובמאזני דעתו שקל. זאת היא בעיני דעת רבינו הרב ופירוש דבר המשנה וטעמו. וגם רש''י נסכם עמו. ואם תעלה על לב איש רוח אחרת לפרש ההלכה בדרך אחרת, יוכל להפוך בה ולהפך בה. דלפום צערא אגרא, ושבעים פנים לתורה. אך אמנם כי טוב לשתות יין ישן מאשכולות בשֵלות מיין חדש מענבים קהות ועוללות. 
<h3>[אגרות הרמ''ה — תשובת רבינו אהרן ב''ר משולם מלוניל לרמ''ה]</h3>
------
ולענין מגדף דקאמר מר דממתני' דשבועות (ל''ה ע''א) איכא למשמע דאפילו אאלף דלת נון יוד מיחייב, תמיהא לי טובא במאי סלקא דעתיה דמר לדחויין. והיכי סלקא דעתיה למשקל סכינא חריפא ולמפסקיה למתני'. דהא ודאי אפילו לא הויא לן ראיה ברורה אחריתי אלא מההיא מתני' לא הוה יכלינן לדחויה ולאוקומה לפלוגתייהו דרבנן אסיפא דקתני ובכל הכנויין בלחוד וכל שכן דאיכא ראיות אחרניאתא טובא, חדא דהמקלל בכולהו אכולהו משמע. וליכא לאוקמיה אסיפא בלחוד אלא בראיה ברורה, דלאו מחכמי הוראה אנן למפסק מתניתא ולטפויי ולחסורי לפום אומדן דעתין. וכל שכן דאפילו חכמי הוראה לא קא עבדי הכי אלא היכא דאיכא תרי מתניאתא דסתרי אהדדי אי נמי היכא דאיכא מסורת או טעמא ברירא בידייהו דסתרי לה לההיא מתניתא אבל למפסקה למתניתא בלא טעמא לא. ותו דעל כרחיך אלף דלת נון יוד כנוי מקרי כדבעינן למימר לקמן, והאי דקתני סיפא ובכל הכנויים לאו למימרא דרישא לא איירי בכנוי דהא קתני רישא באלף למד ברחום וחנון ועל כרחיך כולהו הני כנויים נינהו. אלא האי דקתני סופא ובכל הכנויים בשאר כל הכנויים קתני.
ומאי דקא מייתי מר ראיה מבריתא (שם ל''ו ע''א) דאיש איש כי יקלל א%להיו דכי פליגי רבנן עליה דר' מאיר לאו באלף דלת נון יוד אלא אכל הכנויים פליגי, לא עיין בה מר שפיר. דהא ודאי אלף דלת נון יוד בכלל כל הכנויים נינהו. חדא דמאחר דאשכחן דאלף למד הא יוד מם הוי כנוי כדגרסינן בפ' ארבע מיתות (סנהדרין ס' ע''א) גבי פיסקא דהדיינים עומדים על רגליהם, עומדים מנא לן א''ר יצחק דבי ר' אמי ואהוד בא אליו וגו' ויאמר דבר א%להים לי אליך ויקם מעל הכסא ומה עגלון מלך מואב שהיה גוי ולא שמע אלא בכנוי עמד ישראל ושם המפורש על אחת כמה וכמה, דשמעת מינה דאלף למד הא יוד מם שהוא שם א%להותו כנוי הוי. וכל שכן אלף דלת נון יוד דהוא ענין אדון בעלמא. ותו בר מכל דין ומכל דין הא בהדיא תנו במתני' ובבריתא דאלף דלת נון יוד כנוי הוי ולא מקרי שם המפורש ולא שם המיוחד אלא יוד הא ואו הא. דתנן בפ' בתרא דמסכת תמיד (ל''ג ע''ב) גבי ברכת כהנים במקדש אומרים את השם ככתבו ובמדינה בכנויו, ועל כרחיך האי ככתבו דקתני היינו יוד הא ואו הא וכנויו היינו אלף דלת נון יוד. דהא גבי ברכת כהנים קיימינן והתם ליכא שם אחרינא. וכדגרסינן בפרק אלו עוברין (פסחים נ' ע''א) כתיב זה שמי לעלם וכתיב זה זכרי לדור דור אמר הקב''ה לא כשאני נכתב אני נקרא נכתב אני ביוד הא ונקרא אני באלף דלת. ואיתא נמי בפ' עשרה יוחסין (קידושין ע''א ע''א). וגם הרב מודה בה בברכת כהנים דאלף דלת נון יוד כנוי הוי. ותניא נמי (סוטה ל''ח ע''א) כה תברכו את בני ישראל בשם המפורש אתה אומר בשם המפורש או אינו אלא בכנוי ת''ל ושמו שמי (על בני ישראל שם) שמי המיוחד לי יכול אף בגבולין כן נאמר כאן ושמו את שמי ונאמר להלן לשום את שמי שם מה להלן בבית הבחירה אף כאן בבית הבחירה ר' יאשיה אומר אינו צריך הרי הוא אומר בכל מקום אשר אזכיר את שמי אבוא אליך וברכתיך בכל מקום סלקא דעת' אלא הרי זה מקרא מסורס בכל מקום אשר אבוא אליך וברכתיך שם אזכיר את שמי והיכן אבוא אליך וברכתיך בבית הבחירה. הא למדת שיוד הא ואו הא הוא הנקרא שם המפורש ושם המיוחד ואלף דלת נון יוד לאו שם המפורש מקרי ולא שם המיוחד מקרי. וגם הרב מודה בה בהלכות יסודי התורה בפרק ששי (ה''ב) ובהלכות תפלה וברכת כהנים פרק י''ד (ה''י). הלכך על כרחיך אין המגדף חייב אלא על יוד הא ואו הא כדקתני בהדיא (סנהדרין נ''ה ע''ב) המגדף אינו חייב עד שיפרש את השם. דאלמא שם המפורש בעינן. ולא מצית למימר דבבדיקת העדים קאי ולאפוקי יוסי את יוסי וכדרבי יהושע בן קרחה. דהא רישא כולה מילתא במגדף קאי ואכתי עדים מאן דכר שמייהו אלא לאו במגדף. ואי לאפוקי יכה יוסי את יוסי צריכא למימר. אלא לאו לאפוקי אלף דלת נון יוד דהוי כנוי. ועוד מדאמרינן בגמרא עומדים מנא לן ויליף מעגלון מלך מואב ומה גוי שלא שמע אלא בכנוי עמד ישראל ושם המפורש עאכ''ו דשמעת מינה דשם המפורש בעינן, וכבר ברירנא דאלף דלת נון יוד לא מקרי שם המפורש. הילכך ההיא דקתני בברייתא וחכמים אומרים על שם המיוחד במיתה ביוד הא ואו הא בלחוד קאי. דאיהו לחודיה הוא דמקרי שם המיוחד כדמיברר ממתניתא דפרק אלו נאמרין דקתני או אינו אלא בכנוי תלמוד לומר ושמו את שמי שמי המיוחד לי והיינו יוד הא ואו הא כדברירנא. ודקתני על כל הכנויים באזהרה משמע אפי' אלף דלת נון יוד דאיהו נמי כנוי מקרי כדברירנא מהא מתניתא דקתני או אינו אלא בכנוי דהיינו אלף דלת נון יוד וממתני' דמסכת תמיד ומשמעתא דאלו עוברין ודארבע מיתות דקרי ליה לאלף למד הא יוד מם כנוי וכל שכן אלף דלת נון יוד.
ודקא דייק מר מדכתיב ברישיה דקרא שם ה' גבי שם המתברך ואילו גבי שמברך בו לא כתיב ש''מ דלגבי שם שמברך בו לא בעינן שם המיוחד, תמיהא לי. דהא אקשיתה באגרתא קמייתא דידי ותריצתה. והיינו דאמרי התם וכי תימא מכדי כי נפקא לן עד שיברך שם בשם משם דכתיב בסופיה דקרא נפקא לן דכתיב בנקבו שם והתם שם סתמא כתיב לא ס''ד דמכדי מנא ליה לרבי מנחם בר' יוסי דהמקלל אביו ואמו בכנוי פטור לאו משום דסופיה דקרא וש''מ דהאי שם דכתיב בסופיה דקרא שם המיוחד הוא ולאו כנוי. דהא קתני התם בשבועות המקלל אביו ואמו חייב בכלן דברי ר''מ וחכמים פוטרין ואוקמינא דר' מנחם בר' יוסי היא דיליף מבנקבו שם אלמא בשם המיוחד קאי. ומדרבי מנחם בר' יוסי נשמע לרבנן. לאו מי מפיק ליה ר' מנחם בר' יוסי להאי שם דסופיה דקרא למקלל אביו ואמו ומוקי ליה בשם המיוחד, לרבנן נמי דמפקי ליה מגדף על כרחין בשם המיוחד קאי והיינו יוד הא ואו הא. מיהו טעמא דמילתא לא פרישניה התם באגרתא קמייתא. והשתא מפרשינן ליה הכא בסיעתא דשמיא. ואית ביה תלתא טעמי. חדא דכיון דכתב רחמנא שם ה' ברישיה דקרא תו לא אצטריך למיכתב בסופיה אלא שם סתמא. דמסתמא ההוא שם דאיירי ביה ברישא דקרא משמע. ואיבעית אימא דאע''ג דנוקב דרישיה דקרא לישנא דברוכי הוא כדמיברר בפרק ארבע מיתות (נ''ו ע''א) בנקבו דסופיה דקרא לישנא דפרושי הוא. לומר לך שאם פירש השם ובירך בו חייב. ולישנא דקרא נמי דכתיב בנקבו שם דייק הכי דמשמע שהנקיבה נופלת על השם, אי אמרת בשלמא דהאי בנקבו שם לישנא דפרושי הוא הרי המעשה נופל על השם כמשמעיה דקרא דכתיב בנקבו שם שהמגדף נוקב את השם ומפרשו אלא אי אמרת דהאי בנקבו שם לישנא דברוכי הוא נמצאת הברכה נופלת על השם כלומר שמברך את השם ואנן בשם שמברך בו קיימינן. ואע''ג דאיכא למימר לעולם לישנא דברוכי הוא דמשמע בשם המתברך ואם אינו ענין לשם המתברך דהא כתיב ברישיה דקרא ונוקב שם ה' תנהו ענין לשם שמברך בו, אפ''ה כל היכא דאפשר לאוקומי לקרא כפשטיה עדיף טפי. ואיבעית אימא דילפינן לה בגזרה שוה נאמר שם למעלה ונאמר שם למטה מה שם האמור למעלה בשם המיוחד אף שם האמור למטה בשם המיוחד. והא דמיא להא דגרסינן בב''ק (ס''ג ע''ב) נאמרה שליחות יד למעלה ונאמרה שליחות יד למטה מה וכו' וכהנה רבות. אי נמי כיון דתרוייהו בחד קרא כתיבי ילפינן לה בהקש מקיש שם האמור למטה לשם האמור למעלה מה שם האמור למעלה בשם המיוחד אף שם האמור למטה בשם המיוחד. ומהשתא על כרחיך האי דקאמרינן יכה יוסי את יוסי ועד שיברך שם בשם דוקא תרוייהו נינהו וכי הדדי נינהו. והכי נמי מסתברא דאי סלקא דעתך חד יוסי לאו דוקא הוא היכי מצי גמרא למילף מינה דיכה יוסי את יוסי דוקא הוא. הא ודאי כי היכי דאיכא למימר דחד מנייהו לאו דוקא אידך נמי לאו דוקא.
ומאי דקא דחיק מר ומפרש ליה לבעיין דקא מבעיא לן בגמרא גבי מתני' דהמקלל אביו ואמו מאן חכמים, וקאמר מר דלהכי מבעיא ליה משום דהני רבנן ודאי לאו רבנן דמתני' דלעיל הוא דהא סבירא להו לרבנן דהיכא דלא כתיב ביה י''י לאו שם המיוחד הוא אף על גב דכתיב ביה שם כל שכן גבי אביו ואמו דלא כתיב ביה שם כלל דלא בעינן שם המיוחד. עד כה דבריך. ותמיהא לי טובא. היכא שמעינן להו לרבנן דלעיל דסבירא להו דהיכא דלא כתיב ביה שם י''י לאו שם המיוחד הוא כי היכי דתיקשי ליה מאן חכמים. אדרבה איפכא שמעינן להו מדקתני יכה יוסי את יוסי ודקאמרי' בגמרא עד שיברך שם בשם ועל כרחיך תרוייהו דוקא נינהו כדברירנא. ומאי דקשיא ליה למר אמאי קא מבעיא לן מאן חכמים, לאו קושיא היא. דהכי קא קשיא ליה לגמרא מכדי קא סברי רבנן דהמגדף אינו חייב עד שיברך שם בשם דנפקא לן מבנקבו שם ומתני' נמי דיקא דקתני יכה יוסי את יוסי אלמא שם בשם בעינן ואם כן המקלל אביו ואמו מנא לן דבעינן שם המיוחד אילימא מדכתיב בנקבו שם האי מיבעי ליה למגדף שאינו חייב עד שיברך שם בשם כדברירנא ואמטול הכי קשה לן מאן חכמים כלומר מאן שמעת ליה דמפיק ליה להאי בנקבו שם למקלל אביו ואמו ר' מנחם בר' יוסי הוא. דאי לרבנן מיבעי להו למגדף גופיה כדברירנא. ואשר כתבת ואיכא למימר דס''ל לרבנו הרב דכי קאמרינן בגמרא ש''מ דשם בן ארבע אותיות נמי שם הוא בשם אלף דלת קאמר דלא בעי שם רבא דהיינו יוד הא דהוא שם העצם ולא נראה לו לפרש שם רבא שם בן ארבעים ושתים דהיכי סלקא דעתיה דבשם של יוד הא ואו הא לא ליחייב הא כתיב בתורה הוא ולא שם בן ארבעים ושתים. הני נינהו מילי דמר. וכבר ברירנא מכמה ראיות דליכא לחיוביה למגדף אלא אשם המפורש בלחוד דהוא יוד הא ואו הא הילכך על כרחיך הא דאמרינן בגמרא ש''מ שם בן ארבע אותיות נמי שם הוא ליכא לאוקומיה בשם אלף דלת כלל דהא אמתניתן דהמגדף אינו חייב עד שיפרש את השם קיימינן ומינה קא דייקינן דשם בן ארבע אותיות שם הוא מדקתני יכה יוסי את יוסי וש''מ דהאי שם בן ארבע אותיות דקאמרינן ביוד הא ואו הא קאי. דהא מתניתן דקא מייתינן מינה ראיה לא קא מחייבא אלא אשם המפורש בלחוד וכבר ברירנא דלא מקרי שם המפורש אלא יוד הא ואו הא בלחוד ודקא אמרי' דלא בעינן שם רבא אשם בן ארבעים ושתים קא אמרינן ולא אשם יוד הא ואו הא. דיקא נמי דקתני שם רבא ולא קא אמרינן שם המפורש.
ודקא קשיא לך ''היכי ס''ד דבשם יוד הא לא ליחייב והא כתיב בתורה הוא'', סלקא דעתך אמינא האי ונוקב שם ה' לאו לשון ברוכי הוא כדאוקימנא בפרק ארבע מיתות אלא לשון פרושי הוא כענין שנאמר (במדבר א') אשר נקבו בשמות ולא פרושי גרידא כדקא סלקא דעתין לאקשויי בפרק ארבע מיתות דהא אידחיא לה מהתם אלא פרושי וברוכי והכי קאמר קרא איש איש כי יקלל א%להיו ונשא חטאו והיינו בכנוי ואם המקלל הזה פירש את השם מות יומת וס''ד אמינא דלא מיקרי פרושי עד דאמר שם רבא ואע''ג דלא כתיב באורייתא לא סגיא דלא אמסיר ליה למשה רבינו מסיני בכלל תורה שבע''פ. ואי בעית אימא בשם בן ארבע עשרה אותיות דכתיב באורייתא קמ''ל דבשם יוד הא ואו הא סגיא. ואי בעית אימא אפילו למאן דפריש ליה להאי ונוקב לישנא דברוכי סד''א דבשם רבא קאי דאי בשם בן ארבע אותיות לא ליכתוב קרא שם אלא ליכתוב ונוקב יוד הא ואו הא כענין שנאמר כי יקלל א%להיו מאי שם י''י על כרחיך בשם אחרינא קאי קרא, מאי הוא אי לימא כנוי מי מיקרי שם י''י ותו הא כתיב כי יקלל א%להיו ונשא חטאו דאלמא לית ביה חיוב מיתה אלא באזהרה בעלמא קאי דכתיב (משפטים כ''ב) א%להים לא תקלל אלא לאו בשם המפורש. ואי בשם בן ארבע אותיות שם למה לי אלא לאו בשם רבא קאי קמ''ל דלא. וכי תימא א''כ סוף סוף קשיא כיון דאשם בן ארבע אותיות חייב, שם למה לי, למאן דס''ל דהמברך בכנוי חייב איכא לאקשויי אבל לדידן דסבירא לן דלא מיחייב עד שיברך בשם המיוחד אצטריך שם להקיש שם האמור למטה לשם האמור למעלה מה שם האמור למעלה בשם המיוחד אף שם האמור למטה בשם המיוחד. אי נמי בגזרה שוה כדברירנא לעיל. ופשטא דשמעתתא דאמתניתן גופיה קיימינן. דקתני המגדף אינו חייב עד שיפרש את השם דמשמע דשם המפורש בעינן ועלה קתני יכה יוסי את יוסי וקאמרינן ש''מ מדנקט יוסי דאית ביה ארבע אותיות ואית ביה שתי אותיות מאותיות של שם המפורש בן ארבע אותיות שם בן ארבע אותיות נמי שם הוא לחיובי עליה. ומתמהינן פשיטא. ומהדרינן מהו דתימא כיון דקתני אינו חייב עד שיפרש את השם לא מקרי שם המפורש עד דאיכא שם רבא מההוא טעמא דכתבינן ויכה יוסי את יוסי לאו דוקא קמ''ל דיוד הא ואו הא נמי שם המפורש מיקרי ויכה יוסי את יוסי דוקא קתני. וה''נ מסתברא דאי ס''ד לאיתויי שם אלף דלת קאמרינן ולאשמעינן דלא בעינן שם רבא דיוד הא ואו הא אמאי אמרינן שם בן ארבע אותיות נמי שם הוא. אטו עד השתא לאו בשם בן ארבע אותיות קיימינן. דהא יוד הא ואו הא בן ארבע אותיות הוא וא''כ כי בעא גמרא לאיתויי שם אלף דלת הוה ליה למינקט לישנא דלא משכחת ליה באידך שם רבא דהוה ס''ד אמינא דלא מיחייב אלא עילויה. ומדקאמרינן ש''מ שם בן ארבע אותיות נמי שם הוא ש''מ דלאו לאפוקי מיוד הא ואו הא קאתי אלא לאפוקי משמא רבא דאית ביה יתר מארבע אותיות קאתי למימרא דלא בעינן שם רבא אלא אפילו איוד הא ואו הא נמי מיחייב אבל אלף דלת ליכא מאן דאמר דמיחייב עילויה אלא רבי מאיר דמחייב אכלהו כנויי ולית הילכתא כותיה. וכ''ת מכדי גמרא שם בן ארבע אותיות סתמא קאמר ואלף דלת נמי בר ארבע אותיות הוא, שתי תשובות בדבר. חדא דהא קתני בהדיא המגדף אינו חייב עד שיפרש את השם ועלה קאמרינן שם בן ארבע אותיות נמי שם הוא וכבר ברירנא דלא מיקרי שם המפורש אלא יוד הא ואו הא בלחוד. ותניא נמי וחכמים אומרים על שם המיוחד במיתה ועל הכנויים באזהרה וכבר ברירנא דאלף דלת כנוי מיקרי שם המיוחד לא מקרי. ותו דסתם בן ארבע אותיות לא משמע אלא יוד הא ואו הא. דגרסינן בפרק עשרה יוחסין (ע''א ע''א) אמר רבה בר בר חנה אמר ר' יוחנן שם בן ארבע אותיות חכמים מוסרין אותו לתלמידיהם פעם אחת בשבוע. והתם ודאי ביוד הא ואו הא קאי דאי באלף דלת מאי מוסרין אותו איכא. ותו מדאמרינן עלה מסתברא כמאן דאמר פעם אחת בשבוע דכתיב זה שמי לעלם ואי באלף דלת מאי לעלם איכא, ואמרינן נמי רבינא רמי כתיב וכו'. והרי נתברר לנו שאין המגדף חייב עד שיפרש את השם המיוחד ככתבו ויברך אותו בשם המיוחד ככתבו. אך אמנה אם נודה על האמת, ולא נעיד על החי שהרגו המת. 
<h3>[אגרות הרמ''ה — תשובת הרמ''ה לרבינו אהרן ב''ר משולם מלוניל]</h3>
------
ועוד כתב הרב (רמב''ם) לענין מגדף אין המגדף חייב בסקילה עד שיפרש את השם המיוחד שם בן ארבע אותיות שהוא אלף דלת נון יוד ויברך אותו בשם מן השמות שאינם נמחקים עכ''ל. ולא משמע כלל שיֵחשב שם של אלף דלת אלא כשאר כנויים. חדא מדנקט יכה יוסה את יוסה טפי משאר. דאע''ג דאשכחן בכמה דוכתי (גיטין כ''ד ע''ב, ב''ב קס''ז ע''ב) שני יוסף בן שמעון הדרים בעיר אחת ואמרינן נמי (ב''ב קע''ב ע''א) שטר של יוסף בן שמעון פרוע, התם ע''י מעשה שאירע נקט הכי וכתיב יוסף בפ''א אבל כאן משונה מכל אחריני דכתיב יוסה בה''א. משמע דנקטיה משום דיש בו רוב אותיות של שם המיוחד ולא נשתנה ממנו אלא בסמ''ך לבדה דהיינו שם בן ארבע אותיות של יוד הא ואו הא. ומשמע בפ' ארבע מיתות (ס' ע''א) דלדיוקא נקטיה ולאו למילתא בעלמא גבי הא דאמר רב אחא בר יעקב אינו חייב עד שיברך שם בן ארבע אותיות ולאפוקי שם בן שתי אותיות דלא ופריך פשיטא יכה יוסה את יוסה תנן ומשני מהו דתימא מילתא בעלמא הוא דנקט קמ''ל. ועוד מדדייקינן התם דקורעים על הכינויים מדאמר רבי חייא השומע אזכרה מן הגוי אינו חייב לקרוע הא מעיקרא חייב לקרוע ואי שם המיוחד מי גמירי. והשתא אי בשם של אלף דלת אמאי לא גמירי כמו הכנויים דבשלמא שם בן ארבע אותיות של יוד הא לא גמירי דלא כמו שהוא נכתב הוא נקרא. ומההיא דשבועת העדות נמי ראיה גדולה היא. דתנן המקלל בכולם חייב דברי ר' מאיר וחכמים פוטרים. דקאי אשמות דתנא ברישא גבי שבועת העדות וקתני בהדייהו שם של אלף דלת. אעפ''י שיש לדחות דוחכמים פוטרים לא קאי אההוא, מכל מקום אי חשיב שם המיוחד אמאי איצטריך למיתנייה בהדייהו. דאפילו כינויים נמי קא משייר מינייהו טובא דלא תני להו. ועוד מה שפירש הרב דאם מברך בשם מן השמות שאינם נמחקים חייב, לא יתכן כלל. דבנקבו שם נמי בשם המיוחד איירי מהנך טעמי דפרישית מדנקט יכה יוסה את יוסה, ומדר' מנחם בר' יוסי נשמע לרבנן. דבסוף שבועות העדות מוקי בנקבו שם למקלל אביו ואמו ומוכח התם דלא מיחייב אלא בשם המיוחד. אלמא בשם המיוחד איירי. ומה לנו בדחיות ה0פֵק פליליות, להוציא לשאיות מדות תרומיות. 
<h3>[אגרות הרמ''ה — תשובת הר''ש משאנץ לרמ''ה]</h3>
------
[יומא ל''ט ע''ב] ונמנעו אחיו הכהנים מלברך בשם. ק''ל וכי יכולין להמנע והכתיב ושמו את שמי המיוחד לי והיינו ביו''ד ה''א וכדתנן במקדש היו מזכירין את השם ככתבו ויש לומר אינו חובה אלא רשות שהיו רשאים להזכיר את השם ככתבו במקדש אבל אם אינם רוצים להזכיר רשאים הם להזכיר בכינויו כבמדינה אי נמי יש לומר האי שם הוא בן ארבעים ושתים אותיות כדאמרינן בקידושין [ע''א ע''א] שהיו מבליעין אותם בנעימת אחיהם הכהנים אבל שם בן ארבע אותיות ככתבו היו מזכירין אותו אפילו לאחר מותו. 
<h3>[תוספות רי''ד — יומא]</h3>
------
כהנים נושאין כפיהן בשחרית ובמוסף ובמנחה של תענית, חוץ מן מנחה של יום הכפורים שתחת מנחה נושאין את כפיהם בנעילה. וכהן שיש בידיו מומין בפניו או ברגליו לא ישא את כפיו, שנאמר ידיכם דמים מלאו. ושנו רבותינו אין הכהנים רשאין לעלות בסנדליהן לדוכן, וזו אחת מתשע תקנות שהתקין רבן יוחנן בן זכאי, אמר אביי נקטינן, לשנים קורא כהנים, לאחד אינו קורא, שנאמר אמור להם, לשנים ולא לאחד. וכן הלכה. ואמר ריב''ל כל כהן שמברך מתברך, שאינו מברך אין מתברך, שנאמר ואברכה מברכיך. ואריב''ל כל כהן שאינו עולה לדוכן עובר בשלשה עשה. כה תברכו, אמור להם, ושמו את שמי. ואריב''ל כל כהן שלא נטל ידיו אסור לישא את כפיו, שנאמר שאו ידיכם קודש וברכו את ה'. מאי מברך, א''ר זירא אמר רב חסדא ברוך אתה ה' אלהינו מלך העולם אשר קדשנו במצותיו וצונו לברך את עמו ישראל באהבה. כי עקר כרעיה למיחת מאי אמר, יהי רצון מלפניך ה' אלהינו שתהא ברכה זו שצויתנו כפרה לנו ואל יהא בה מכשול ועון מעתה ועד עולם. וכד מהדר אפיה מצבורא מאי אמר, אדבריה רב חסדא לרבנא עוקבא ודרש, רבונו של עולם עשינו מה שגזרת עלינו עשה עמנו מה שהבטחתנו השקיפה ממעון קדשך מן השמים וברך את עמך וגו'. אמר רב חסדא אין הכהנים רשאין לכוף קשרי אצבעותיהן עד שיחזרו פניהם מן הצבור. ואמר רב חסדא אין שליח צבור רשאי לענות אמן עד שיכלה הדבור מפי הקורא, ואין הכהנים רשאין להחזיר פניהם מן הצבור עד שיתחיל שליח צבור בשים שלום. ואמר ר' זירא אמר רב חסדא אין הכהנים רשאין לעקור רגליהם ולילך עד שיגמור שליח צבור שים שלום, ואין הכהנים רשאין לישא את כפיהם אלא כנגד כתפותיהם. 
<h3>[סידור רבינו עמרם גאון]</h3>
------
וצריך להרים ידיו עד שהן מול כתפיו, וכל פניותיו, הראשונה והאחרונה, צריכות להיות לשמאלו. ואם אין שם כהן אלא החזן יכול החזן לברך אותם, וכשמגיע להטוב שמך ולך נאה להודות מחזיר פניו אל הצבור ומברכם וכשגמר ישוב לתפלתו. 
<h3>[סידור רבינו סעדיה גאון]</h3>
------
וכל תפלה שיש בה חיוב ברכת כהנים, מתחיל החזן רצה ואם אין בה חיוב ברכת כהנים, מתחיל ואשי ישראל. ואם יש בה חיוב ברכת כהנים ואין כהן נוכח, אומר החזן אלהינו ואלהי אבותינו ברכנו בברכה המשולשת בתורה הכתובה על ידי משה עבדך האמורה על ידי אהרן ובניו כהני עם קדושיך כאמור יברכך ייי וישמרך. יאר ייי פניו אליך ויחנך. ישא ייי פניו אליך וישם לך שלום. ושמו את שמי על בני ישראל ואני אברכם. שים שלום טובה וברכה עלינו עד סוף הברכה. 
<h3>[סידור רבינו סעדיה גאון]</h3>
------
וקודם כל צריך שנבאר את הברכה של ברכת כהנים וסדרה בתוך תפלת הצבור, ונאמר: כשמגיע החזן לרצה צריך כל כהן ללכת ממקומו ולעמד במזרח, ובעמדו שם הוא אומר יהי רצון מלפניך ייי אלהינו שתהא הברכה הזאת אשר צויתנו לברך את עמך ישראל ברכה שלמה ואל יהי בה מכשול ועון מעתה ועד עולם. ואם אמר החזן מודים אנחנו לך והכהן עודנו במקומו, לא עזב אותו. לא יוכל עוד לברך באותו הזמן בשום אופן, אלא אם כבר עזב את מקומו טרם יאמר החזן מודים, ואז מותר לו שילך עד שיגיע אל המזרח וכשיאמר החזן הטוב שמך ולך נאה להודות אומר הכהן ב' א' י' אלהינו מלך העולם אשר קדשנו בקדושתו שלאהרן וצונו לברך את עמו ישראל באהבה. אח''כ מחזיר פניו אל הצבור כשעיניו עצומות וידיו פשוטות ומברך. וכשגמר לא יחזיר פניו אל המזרח עד שיתחיל החזן שים שלום, אח''כ הוא פונה ואומר עשינו מה שגזרת עלינו עשה עמנו מה שהבטחתנו השקיפה ממעון קדשך מן השמים וברך את עמך את ישראל ואת האדמה אשר נתתה לנו כאשר נשבעת לאבותינו ארץ זבת חלב ודבש. ואינו רשאי לעזב את המקום שברך שם עד שהחזן אומר המברך את עמו ישראל בשלום. וצריך להרים ידיו עד שהן מול כתפיו, וכל פניותיו, הראשונה והאחרונה, צריכות להיות לשמאלו. ואם אין שם כהן אלא החזן יכול החזן לברך אותם, וכשמגיע להטוב שמך ולך נאה להודות מחזיר פניו אל הצבור ומברכם וכשגמר ישוב לתפלתו. ולא יקמץ הכהן את ידיו עד שיחזיר פניו מן הצבור. וכהן שאכל דבר או שתה מים בשעת הבוקר אחרי עלות השחר, אינו יכול לברך ברכת כהנים באותו היום. ומי שברך צבור אחד ואח''כ בא לצבור שני או שלישי יכול לברך אותם, ואפילו אם הצבור השני והשלישי מתפללים דוקא אותה התפלה כמו הראשון כלומר תמיד או מוסף, אין בכך כלום. 
<h3>[סידור רבינו סעדיה גאון]</h3>
------
ואם יש בצבור כהן, מברך אותם הכהן כשמגיע החזן להטוב שמך ולך נאה להודות ואומר יברכך ייי וישמרך. יאר ייי פניו אליך ויחנך. ישא ייי פניו אליך וישם לך שלום. שלשת הפסוקים, והם עונים על כל פסוק אמן, והחזן קורא לפניו מלה ומלה מלבד יברכך. ואם יש שני כהנים או יותר קורא אותם החזן ואומר: כהנים. 
<h3>[סידור רבינו סעדיה גאון]</h3>
------
וחייבין כהנים לעלות לדוכן בזמן שהשליח ציבור מתחיל ברצה. מאי מברך, אמר ר' זירא אמר רב חסדא ב' א' י' א' מ' ה' אשר קדשנו בקדושתו של אהרן [וצונו] לברך את עמו ישראל באהבה. וכשהוא עוקר את רגליו ומחזיר פניו כנגד הציבור לברך אותן מהו אומר, יהי רצון מלפניך ה' אלהינו ואלהי אבותינו שתהא הברכה הזאת שציוית לברך עמך ישראל באהבה כפרה וסליחה ולא יהא בה מכשול ועון מעתה ועד עולם. וכשהוא מתחיל לברך את הציבור כורעין הציבור על ברכיהם, ומבליעין מקראות בקולן כשהוא אומר יברכך, הם אומרים יברכך ה' מציון עושה שמים וארץ. ה', ה' אדונינו מה אדיר שמך בכל הארץ אשר תנה הודך על השמים. וישמרך, שמרני אל כי חסיתי בך ואומר אמן. יאר, אלהים יחננו ויברכנו יאר פניו אתנו סלה. ה', ה' ה' אל רחום וחנון. פניו, פנה אלי וחנני כי יחיד ועני אני. אליך, אליך נשאתי את עיני היושבי בשמים. ויחנך, הנה כעיני עבדים אל יד אדוניהם וכעיני שפחה אל יד גבירתה כן עינינו אל ה' אלהינו עד שיחננו אמן. ישא, ישא ברכה מאת ה' וצדקה מאלהי ישענו. ה', ה' חנינו לך קוינו היה זרועם לבקרים אף ישועתנו בעת צרה. פניו, ה' אל תסתר פניך ממני כי עני ואביון אני. אליך, אליך ה' נפשי אשא. וישם, שם אצמיח קרן לדוד ערכתי נר למשיחי. לך, לך ה' הגדולה והגבורה והתפארת [והנצח] וההוד וגו'. שלום, שלום שלום לרחוק ולקרוב אמר ה' ורפאתיו, אמן. 
<h3>[סידור רש''י סימן תק''ח]</h3>
------
[סוטה ל''ט ע''א] וכד מהדר אפיה מציבורא מאי [אמר], אדבריה רב חסדא לרבנא עוקבא [ודרש רבונו של עולם עשינו מה שגזרת עלינו עשה מה שהבטחתנו] השקיפה ממעון קדשך מן השמים וברך את עמך ישראל וגו' (דברים כ''ז ט''ו) ואחר כך מתחיל שליח ציבור ואומר שים שלום. אמר רב חסדא אין הכהנים רשאין להתחיל בברכה עד שיכלה דיבור מפי הקורא, ואין הציבור רשאין לענות אמן עד שתכלה ברכה מן הכהנים, [ואין הכהנים רשאין להתחיל בברכה אחרת עד שיכלה אמן מפי הציבור] ואין הכהנים רשאין לחזור פניהם מן הציבור עד שיתחיל שליח ציבור בשים שלום. ואמר ר' זירא אין הכהנים רשאין לעקור את רגליהם עד שיגמור שליח ציבור שים שלום, ואין הכהנים רשאין לישא את כפיהם אלא כנגד כתפיהן. 
<h3>[סידור רש''י סימן תק''ט]</h3>
------
ועוד קבעו ברכנו בברכה המשולשת בתורה בתפילה, בברכה כמו גזרת בבהמה הטמאה בלחם הקלוקל לשיער הצהוב שי''ן דגש למ''ד נקוד פת''ח כדי לייחדו בשתים לשיער בצהוב, עד וישם לך שלום. ומיד מתחיל שים שלום. ואינו אומר ושמו את שמי משום דמשמע כשאתם משימים שמי על בני ישראל שיעלה כהן לדוכן אז ואני אברכם הא אין שם כהן שיעלה לדוכן לא אברכם והרי אנו מבקשין אלהינו ברכינו בברכה וכו' אלא לאחר הטוב לך להודות השליח קורא כהנים אם הם שנים אבל אם אחד אינו קורא כהן אלא שותק השליח עד שיעלה כהן לדוכן ואז מתחיל השליח יברכך וגו' וכשמגיע וישם לך שלום יורד מדוכנו ושליח ציבור אינו מתחיל ושמו את שמי לפי שאיננו מן הברכה אלא צואה בעלמא בעניינו של פסוק ראשון לעניינו של יום כה תברכו את בני ישראל אמור להם כך עניינו של פסוק אחרון ושמו את שמי ששניהן צווי לכהנים שישימו ויברכו את ישראל בשם והאומר בתפילה לא חש לקימחיה ותמה על עצמך הרי רואה בעיניך ברכת שים שלום על וישם לך שלום אם כן לדבריך הלשון נופל על הלשון דומה לדומה והמפסיק לומר ושמו את שמי על בני ישראל אינו מדקדק בלשונו. 
<h3>[הפרדס לרש''י סימן ב']</h3>
------
תנן באילו נאמרין [סוטה ל''ח ע''א] נושאי' כפיה' כנגד כתיפותיהם. וכשמברכין הכהני' לעם מפזרין אצבעות ידיהם. וכך מצינו (בפסיקא או' ופר) [בפסיקתא או לעופר] האילים. ר' יוסי בר' חנינא א' (לעווליהון) [לאורזליהון] דאיילתא. הנה זה [עומד] אחר כותלינו. אחר כותלי בתי כנסיות ובתי מדרשו' משגיח מן החלונות מבין כתפיהם של כהנים. מציץ מן החרכים. מבין אצבעותיהם של כהנים. ענה דודי ואמר לי. ומה אמ' לי. יברכך י''י וישמרך. תשובות הגאונים. ולעלות כהני' לדוכן כשמניחין כובעיהן בראשיהן אם בשביל צינה הם עושין כדי להתחמם ולא לכבוד הן עושי' מותר. ואם אין צינה אלא לכבוד הן עושין. חיישי' שמא יפול כובעו מראשו ויחזור מן הדוכן הילכך אם מהודק כובעו בראשו יפה אין חוששין שמא יפול ומותר. אבל בסנדל אין עולין דחיישינן לפסלות דההוא כהן וזו אחת מט' תקנות שהתקין רבן יוחנן בן זכאי. [מ' ע''א] ואמרי' מאי טע' לאו משום כבוד ציבור. לא משום דלא ליפסיק רצועה דסנדלא ואתי למימר בן גרושה הוא או בן חלוצה. וצריך שליח ציבור לקרותו לכהנים ברכת כהני' חיישי' שמא יטעו. וכד' באילו נאמרין. ובמקום שיש שם כהן שנושא את כפיו או' החזן אלהינו ואלהי אבותינו ברכינו בברכה. עד מפי אהרן ובניו כהנים. ולא יותר. והיא קריאת הכהנים. אבל הס. כי לא להזכיר בין שומע תפילה לעבודה. שאפי' נחש כרוך על עקיבו אינו מפסיק. 
<h3>[מחזור ויטרי סימן ק''ל]</h3>
------
כן בערוך. שאילה לפני הגאונים. כהן שלא התפלל ומצא ציבור מתפללין. מותר לעלות לדוכן או לא. לא מצינו דבר המעכב בברכ' אלא נטילת ידים. דאמרי' כהן שלא נטל ידיו לא ישא את כפיו שנא' (תהילים קל''ד) שאו ידכם קדש וברכו. אבל תפילה לא מצינו שמעכבת. הילכך יעלה ויברך. כהן שעלה לדוכן מסייעו החזן שלא יטעה או לא. גם בזו לא מצינו חילוק בין אחד לשנים. אלא כדאביי דא' נקיטינן לשנים קורא כהנים. לאחד אין קורא כהני'. ורב חסדא א' אפילו לאחד קורא כהני' שאין קורא אלא לשבט. אבל להקרותו מקרהו. וכן מנהג פשוט בכל ישראל בין אחד בין שנים החזן מקרא אותו דבר דבר והן עונין אחריו. ראינו כהנים כשהן מבינים ובאים לברך פותחין אצבעותיהן יש בהן ממש או מסורת. לא מצינו בתלמוד כל עיקר אלא שאומר' רבנן בכהני' כמה טעמים. שהוא סימן שאימת שכינה עליהם. כאילו הן מתחלחלין והוא שם עוברת. ואעפ''י ששנינו בברכת כהנים. במקדש או' השם ככתבו ובמדינה בכינויו. וזה סימן הוא כלומר שמזכיר ככתבו נאמר כאן אלא שהוא במדינה אנו מכנים. ועוד לשם אותו סימן לפסוקים כי בברכה ראשונה מניחים אצבע הסמוכה לגודל ומשהין אותה כן. בשנייה מניחין אמצעית הסמוכה לאמה ומשהין לאותה כן. בשלישית מניחי' רביעית הסמוכה לזרת. והיא נקראת קמיצה כסדר הראשון. כן בערך חית. ת'. 
<h3>[מחזור ויטרי סימן ק''ל]</h3>
------
וכהן שיש בידו מומין לא ישא כפיו. בפניו ידו ורגליו לא ישא כפיו. זבלגן. אם דש בעירו מותר. ושכור לא ישא כפיו. א''ר אלעזר [ברכות ל''ב ע''ב] כל כהן שהרג את הנפש לא ישא כפיו. שנ' (ישעי' א') ידיכם דמים מלאו. ושנו רבותי' [שם מ' ע''א] אין כהנים רשאין לעלות בסנדליהם לדוכן וזו היא אחת מתשע תקנות שתיקן רבן יוחנן בן זכאי. אמ' אביי [שם ל''ח ע''א] נקיטינן לשנים קורא כהנים. לאחד אין קורא כהנים. שנ' אמור להם. לשנים ולא לאחד. וכן הילכתא. ת'. והחזן קורא כהנים ולא שליח ציבור. שלא להפסיק בתפילתו. דבכולהו הילכתא או' שליח ציבור. ולשם או' חזן. וזהו שמש הכנסת. וכן דרך התלמוד לקרות המתפלל לפני התיבה שליח ציבור. ושמש הכנסת. חזן. מפי רבינו יעקב מרמרו. א''ר יהושע בן לוי מניין שהק' מתאוה לברכת כהנים. שנאמר (במדבר י''ב) ושמו את שמי על בני ישר' ואני אברכם. וא''ר יהושע בן לוי כל כהן שמברך מתברך. שנ' (בראשית י''ב) ואברכה מברכיך. וא''ר יהושע בן לוי כל כהן שאינו עולה לדוכן עובר בשלשה עשה. כה תברכו. אמור להם. ושמו את שמי. וא''ר יהושע בן לוי כל כהן שלא נטל את ידיו לא ישא כפיו. שנ' (תהלים קל''ד) שאו ידכם קדש וברכו. וחייבים כהני' לעלות לדוכן כשהשליח ציבור מתחיל ברצה. מאי מברך. א''ר זירא א' רב חסדא ברוך אתה י''י אלהינו מלך העולם אשר (קב''ו) [קדשנו] בקדושתו של אהרן [וצונו] לברך [את] עמו ישראל באהבה. וכשהוא עוקר את רגליו ומחזיר פניו כנגד לב הציבור לברך אותם מה הוא אומ' יהי' רצון מלפניך י''י אלהינו ואלהי אבותי' שתהא הברכה הזאת שצויתה לברך עמך ישר' באהבה כפרה וסליחה ולא יהא בה מכשול ועון מעתה ועד עולם. ת. א' רב הונא [ירושלמי ברכות פ''א ה''א] מי שרואה הכהנים נושאי' את כפיהם שחרית צריך לברך בברכה ראשונה. ברכו י''י מלאכיו. שנייה. ברכו י''י כל צבאיו. שלישית ברכו י''י כל מעשיו. במוסף בברכה ראשונה או' שיר המעלות הנה ברכו את י''י. שנייה שאו ידכם קדש וברכו את י''י. שלישית. יברכך י''י מציון וגו'. ואם היו ד' תפילו' חוזר תליתאי בקדמיתא ורביעתא בתנייתא. הכי הוא באילו נאמרין. בסוט'. (ובמוספי דשבת) [במנחתא דתעניתא] מה הוא או' א' רב אסי בר יעקב אם עונינו ענו בנו י''י עשה למען שמך. ת. וכשהוא מתחיל לברך את הציבור כורעים הציבור על ברכיהם ומבליעין מקראות הללו בקולו. כשהוא או' יברכך. הם אומרי' יברכך י''י מציון עושה שמים וארץ. י''י. י''י אדונינו מה אדיר שמך בכל הארץ. וישמרך, שמריני (י''י) [אל] כי חסיתי בך. והם עונים אמן. יאר אלהים יחננו ויברכנו יאר פניו אתנו סלה. י''י. י''י י''י אל רחום וחנון ארך אפים ורב חסד ואמת. פניו. פנה אלי וחנני כי יחיד ועני אני. אליך. אליך נשאתי את עיני היושבי בשמים. ויחנך. הנה כעיני עבדים אל יד אדוניהם וכעיני שפחה אל יד גבירתה כן עינינו אל י''י אלהינו עד שיחננו. אמן. ישא. ישא ברכה מאת י''י וצדקה מאלהי ישעו. י''י. י''י חנינו לך קוינו היה זרועם לבקרים אף ישועתינו בעת צרה. פניו. י''י אל תסתר פניך ממני כי עני ואביון אני. אליך אליך י''י נפשי אשא. וישם. שם אצמיח קרן לדוד ערכתי נר למשיחי. לך. לך י''י הגדולה והגבור' והתפארת והנצח וההוד. שלום. שלום שלום לרחוק ולקרוב אמ' י''י ורפאתיו. אמן. 
<h3>[מחזור ויטרי סימן ק''ל]</h3>
------
[סוטה ל''ט ע''א] וכד מהדר אפיה מציבורא מאי א'. אדבריה רב חסדא לרבנא (וא') [עוקבא ודרש] רבונו של עולם עשינו מה שגזרת עלינו עשה מה שהבטחתנו. (דברים כ''ו) השקיפה ממעון קדשך מן השמים וברך את עמך ישראל ואת האדמה אשר נתת לנו כאשר נשבעת לאבותינו ארץ זבת חלב ודבש. ואחר כך מתחיל שליח ציבור ואומ' שים שלום. [ל''ט ע''ב] א' רב חסדא אין הכהנים רשאין לכוף (כשרי) [קישרי] אצבעותיהם עד שיחזרו פניהם מן הציבור וא' רב חסדא אין שליח ציבור רשאי לקרות עד שיכלה אמן מפי הציבור. ואין הכהנים רשאין להתחיל בברכה עד שיכלה דיבור מפי הקורא. ואין הציבור רשאין לענות אמן עד שתכלה ברכה מפי כהנים. ואין הכהנים רשאין לחזור פניהם מן הציבור עד שיתחיל שליח ציבור בשים שלום. וא''ר ר' זירא א' רב חסדא אין הכהנים רשאין לעקור רגליהן עד שיגמור שליח ציבור ברכת שים שלום. ואין הכהנים רשאין לישא את כפיהם אלא כנגד כתפיהם. ובעמידה ובלשון הקדש. [ברכות נ''ה ע''ב] ומאן דחזי חילמא ולא ידע מאי הוה. ניקו קמי כהני כד נשאי כפייהו. ויאמר הכי. רבון העולמים אני שלך וחלומתיי שלך. חלום חלמתי. ואיני יודע מה הוא. בין שחלמתי לעצמי ובין שחלמתי (לי) [על] אחרים אם טובים הם חזקם ואמצם כחלומתיו של יוסף. ואם צריכין רפואה רפאם כמי מרה על ידי משה וכמי יריחו על ידי אלישע וכמרים מצרעתה וכנעמן מצרעתו וכחזקיהו מחליו. וכשם שהפכת קללת בלעם בן בעור מרעה לטובה כן תהפוך כל חלומותי לטובה ותרציני. ומכוין דעתיה בהדי כהנא כי היכי דענו ציבורא אמן. ואי לא לימא הכי (אדיר) אדיר במרום שוכן בגבורה אתה שלום ושמך שלום. יהי רצון שתשים עלינו שלום לטובה. עד כאן יסוד העמרמי. ת. 
<h3>[מחזור ויטרי סימן ק''ל]</h3>
------
במקדש אומרים את השם ככתבו ובמדינה בכינויו. [הערוך ערך כתב, כןגד]. נשיאת כפים ע''ג ראשיהן חוץ מכהן גדול. [הערוך ערך שאגב]. אחז הסגן בימינו והעלהו. וכו'. הניף הסגן בסודרים. [הערוך ערך סגן]. והקיש בן ארזא בצלצל — פי' היה ממונה על כלי שיר מן ''בצלצלי שמע'' (תהלים ק''נ, ה') והיה מנגן בהן. 
<h3>[הערוך ערך בן ארזא]</h3>
------
[סוטה ל''ח ע''א] נשיאת כפים ע''ג ראשיהן חוץ מכהן גדול. [הערוך ערך שאגב]. כשמברכין הכהנים את העם בגבולין נושאין כפיהן כנגד כתפיהן, ובמקדש נושאין כפיהן על גבי ראשיהן, חוץ מכהן גדול וכו'. בפי' ר''ח, אמר אביי, נקטינן לשנים קורא החזן כהנים, שנאמר ''אמור להם'' (במדבר ו', כ''ג) לשנים ולא לאחד והלכתא כוותיה, אבל הא דא''ר חסדא, נקטינן כהן קורא כהנים ואין ישראל קורא כהנים שנאמר ''אמור להם'' — אמירה להם תהא — ולית הלכתא כוותיה, דאמר בירושלמי בפ' אין עומדין להתפלל בברכות (פ''ה ה') רב נחמן בר יעקב אמר, אם כהן אחד אומר כהן, אם היו שנים אומר כהנים. אמר רב חסדא, אפילו לכהן אחד קורא כהנים שאינו קורא אלא לשבט וכן הלכתא. ובלבד שיהא החזן ישראל. [הערוך ערך כהן]. שאלה לפני הגאונים, כהן שלא התפלל ומצא ציבור מתפללין מותר לעלות לדוכן או לא, והשיב, לא מצינו דבר שמעכב בברכה אלא נטילת ידים, דאמרינן (סוטה ל''ט ע''א) כהן שלא נטל ידיו לא ישא את כפיו, שנא' ''שאו ידיכם קודש וברכו את ה''' (תהלים קל''ד, ב'), אבל תפלה לא מצינו שמעכבת, הלכך יעלה ויברך. כהן שעלה לדוכן מסייעו החזן שלא יטעה או לא, גם בזו לא מצינו חילוק בין אחד לשנים, אלא כדאמר אביי, נקטינן לב' קורא כהנים, לא' אין קורא כהנים, ורב חסדא אמר, אפילו לאחד קורא כהנים שאין קורא אלא לשבט, אבל להקרותו מקרהו, וכך מנהג פשוט בכל ישראל בין אחד בין שנים החזן מקרא אותן דבר דבר והן עונין אחריו. ראינו כהנים כשהן מברכין ובאין לברך פותחין אצבעותיהן יש בהן ממש או מסורת, לא מצינו בתלמוד כל עיקר אלא שאומרים בה בכהנים בכמה טעמים שהוא סימן שאימת שכינה עליהן כאילו הן מתחלחלין והיא שם עוברת, ואע''פ ששנינו ברכת כהנים [כיצד וכו'] במקדש היו אומרים השם ככתבו ובמדינה בכנויו וזה סימן הוא, כלומר שמזכירו ככתבו נאמר כאן, אלא בשביל שהוא מדינה אנו מכנים, ועוד לשום אותו סימן לפיסוקין כי בברכה ראשונה מניחין אצבע הסמוכה לגודל ומשהין כן, בשניה מניחין האמצעית הסמוכה לאמה ומשהין אותה כן, בשלישית מניחין רביעית הסמוכה לזרת והיא נקראת קמיצה כסדר הראשון. 
<h3>[הערוך ערך חלוןגא]</h3>
------
תנן בסוטה [ל''ב ע''א] ואלו נאמרין בלשון הקדש מקרא בכורים וחליצה ברכות וקללות וברכת כהנים וכו' עד ברכת כהנים כיצד במדינה אומר אותה שלש ברכות ובמקדש ברכה אחת. במקדש אומר את השם ככתבו ובמדינה בכנויו. במדינה נושאין כפיהן כנגד כתפותיהן ובמקדש על ראשיהן. ותו אמרי' בגמרא כה תברכו בעמידה. כה תברכו בנשיאת כפים. כה תברכו בשם המפורש. יכול אף בגבולין כן ת''ל ושמו את שמי במקום ששמי שם, כדכתיב לשום את שמו שם. כה תברכו פנים כנגד פנים, כה תברכו בקול רם. ואמר אביי נקטינן לשנים אומר כהנים לאחד אינו אומר כהנים שנאמר אמור להם לשנים וכן הלכה. 
<h3>[האשכול — דפוס י%ם, הלכ' תפילה]</h3>
------
ובעדנא דפרסי כהני ידיהו אסיר ליה לאינש לאסתכולי בהון, אלא צריכין לעמוד לפניהם ביראה וברתת ובכבד ראש. דאמר מר [חגיגה ט''ז ע''ב] המסתכל בכהנים בשעה שמברכין עיניו כהות משום שכינה, כדאמור באגדתא הנה זה עומד אחר כתלנו משגיח מן החלונות מציץ מן החרכים. ותנן [מגילה כ''ד ע''ב] כהן שיש בידיו מום לא ישא את כפיו רבי יהודה אומר אף מי שהיו ידיו צבועות בסטיס לא ישא את כפיו מפני שהעם מסתכלין בו, ואמר ר' יהושע בן לוי ידיו בוהקניות לא ישא את כפיו. חפני בשני שלאלפין קורין עיינין ולעיינין אלפין לא ישא את כפיו. וזבלגן לא ישא את כפיו, ואם היה דש בעירו מותר, ומי שהיו ידיו צבועות סטיס לא ישא את כפיו, ואם רוב העיר מלאכתן בכך מותר. 
<h3>[האשכול — דפוס י%ם, הלכ' תפילה]</h3>
------
אין נשיאות כפים בלילה אלא ביום כדאמרינן בירושלמי [תענית רפ''ד] איתקש נ''כ לשירות דכ' לשרת ולברך בשמו מה שירות ביום אף נ''כ ביום. מתקנת ר' יוחנן ב''ז אין הכהנים רשאין לעלות בסנדליהון על הדוכן. תנן [ל''ב ע''א] ברכת כהנים בלשון הקודש כיצד במדינה אומר אותה ג' ברכות ובמקדש ברכה א' במקדש אומר השם ככתבו ובמדינה בכנוי, במקדש נושאין כפיהם על ראשיהם ובמדינה נגד כתפיהם. ותו אמרינן התם כה תברכו בלשון הקודש ובעמידה דאיתקש לשירות, דכתיב לשרתו ולברך בשם, מה משרת בעמידה ומיושב פסול אף נ''כ פסול מיושב. כה תברכו פנים כנגד פנים דכ' אמור להם כאדם המדבר לחברו, כה תברכו בקול דכ' אמור להם כאדם שאומר לחברו. לשנים קורא כהנים לאחד אינו קורא כהנים אבל היחיד מחויב לעלות ולברך דכ' דבר אל אהרן ואל בניו כה תברכו. 
<h3>[האשכול — רצב''א, הלכ' ברכת כהנים]</h3>
------
[סוטה ל''ט ע''ב] אמר רב חסדא אין הקורא רשאי לקרות כהנים עד שיכלה אמן מפי הצבור פי' אמן של ברכת הודאה, ואין הכהנים רשאין להתחיל בברכה עד שיכלה הדבור מפי הקורא, פי' הקורא כהנים ולא כהנים לבד קורא אלא נהגו שמקרא לפניהם מלה במלה כל ברכות כהנים. ואין הצבור רשאי לענות אמן עד שיכלה הברכה מפי כהנים, ואין הכהנים רשאין להתחיל ברכה אחרת עד שיכלה אמן מפי הצבור. ואין הכהנים רשאין לכוף קשרי אצבעותיהן עד שיחזירו פניהם מן הצבור, ואין רשאין להחזיר פניהם מן הצבור עד שיתחיל ש''צ שים שלום. ואין רשאין לעקור רגליהם מן הדוכן עד שיגמר ש''צ שים שלו'. וההוא לכוף קשרי אצבעותיהם כך פרושו, כשנושאים ידיהם כנגד כתפיהם בשעת ברכה פושטים אותן כאלו מברכין מה שתחתיהן, ולאחר הברכה סוגרין אצבעותיהן וקשרי חוליות אצבעות שהיו בתחלה נפשטים כופפים עתה כדרכם ובולטים לחוץ. והמנהג בשעת ברכה שפורשים כפיהם שהתוך והחלל כנגד הארץ ואחורי ידיהם כנגד השמים הפך פרישת ידים לתפלה. 
<h3>[האשכול — רצב''א, הלכ' ברכת כהנים]</h3>
------
ומה היא נשיאת כפים. כדתנן בסוטה באלו נאמרים ובמס' תמיד פ''ז במדינה כהנים נושאים את ידיהם כנגד כתפיהם ובמקדש למעלה מראשיהן חוץ מכהן גדול שאינו מגביה ידיו למעלה מן הציץ ר' יהודה אומר אף כהן גדול מגביה ידיו למעלה מן הציץ שנאמר וישא אהרן את ידיו אל העם ויברכם. וטעמא במקדש שריא [שכינה] על ידי הכהנים ונאה הדבר שתהא שריית שכינה למעלה מראשיהם ובמדינה אין שכינה שורה ע''י הכהנים הלכך כנגד כתפיהם שאחרי שצריך נשיאת כפים כבענין הזה נקרא נשיאות דבר המקובל ונאה דאלו למעלה מכתפיו נראה כשוטה בעמידה וכתיב זה אלי ואנוהו התנאה לפניו במצות [שבת קל''ג ב']. 
<h3>[יראים סימן רס''ט]</h3>
------
תנן בתמיד ובסוטה (בג' המקראות) [במדינה אומר] לג' המקראות יברכך יאר ישא ג' ברכות ובמקדש ברכה אחת ומפרש טעמא בסוטה [מ' ב'] לפי שאין עונין אמן במקדש [במקדש] ככתבו במדינה בכנוי וטעמא כדתניא [ל''ח א'] כה תברכו בשם המפרש אתה אומר בשם המפרש או אינו אלא בכנוי (ר' יונתן אומר הרי הוא אומר בכל) [ת''ל ושמו את שמי] שמי המיוחד לי בשם המפרש יכול אף בגבולין כן נאמר כאן ושמו את שמי ונאמר להלן [לשום את שמו] (ושמו) שם מה להלן בבית הבחירה אף כאן בבית הבחירה [בבהמ''ק בשם המפרש] ובמדינה בכנוי ר' יונתן אומר הרי הוא אומר בכל המקום אשר אזכיר את שמי הרי מקרא מסורס בכל המקום שאני נגלה עליך שם תהא מזכיר שמי והיכן אני נגלה עליך בבית הבחירה אף אתה לא תהא מזכיר שמי אלא בבית הבחירה מכאן ששם המפרש אסור לאומרו בגבולין. כה תברכו את בני ישראל אין לי ברכה אלא לישראל לגרים ולנשים ולעבדים מנין ת''ל ואני אברכם. למעלה בעמוד [חמישי סימן קע''ו וכן בעמוד שני סימן מ''ז] דקדקתי בבני ישראל שיש מקום שגרים בכללן ויש מקום שצריך רבויין.
תניא אידך. כה תברכו את בני ישראל פנים כנגד פנים אתה אומר פנים כגד פנים או אינו אלא פנים כנגד העורף ת''ל אמור להם כאדם שאומר לחברו. כה תברכו את בני ישראל יכול בינו לבין עצמו ת''ל אמור להם שיהא כל הקהל כלו שומע. מנין שקורין [אותו] וחזן הכנסת אומר להם ת''ל אמור להם ואמר אביי נקטינן לשנים קורא כהנים לאחד אינו קורא. שנאמר אמור להם מיהו עיכובא לא הוי שלא לברך אע''פ שחזן אינו חייב לומר לו לברך חייב לברך. 
<h3>[יראים סימן רס''ט]</h3>
------
[סוטה ל''ט ע''ב] ואמר רב חסדא אין הכהנים רשאין להתחיל עד שיכלה (אמן) [דיבור] מפי הקורא ואין הצבור רשאין לענות עד שתכלה הברכה מפי הכהנים ואין הכהנים רשאין להתחיל ברכה אחרת עד שיכלה אמן מפי ש''צ בשים שלום. ובשעה שהכהנים מברכין את העם במקדש מה היו אומרים מפרש בסוטה פ' אלו נאמרין מאי קראי אמרי ולא פרשתים אחרי שבגבולין אינן נוהגין דא''ר חייא [מ' א'] כל האומרן בגבולין אינו אלא טועה. וחילוק אצבעות ידי כהנים לא ידעתי מהיכן אך בקבלה נהגו כן ושמעתי שיש במדרש [שה''ש רבה פ''ב ותנחומא נשא ס''ח פסיקתא דרב כהנא פט''ו] מציץ מן החרכים מבין חרכי אצבעות ידי כהנים. הרי אלו ל''ו מצות התלוין [בדיבור] וסימן לדבר כאשר דבר ה' ביד משה לו ל''ו בגימטריא הכי הוו. 
<h3>[יראים סימן רס''ט]</h3>
------
ואומר החזן אלהינו ואלהי אבותינו ברכנו בברכה המשולשת בתורה הכתובה. לכך מזכיר כאן האבות לפי שהם שלשה, והברכות שלשה חלות בזכותם, והיינו שהבאנו בקדושה, הלא כתבתי לך שלישים שהכל משולש, אברהם יצחק ויעקב. וחושב ק'ק'ק' וברכת כהנים. אמר ר' יהושע לעולם השלישי חביב. הכתובה ע''י משה עבדך מפי אהרן ובניו כהנים. ויש גורסין ועם קדושיך, דאמ' בתנחומא עד עכשיו הייתי צריך לברך, דכתיב ויברך אלהים את נח. וה' ברך את אברהם. מכאן ואילך יהיו כהנים וצדיקים מברכים אתכם. ואיירי על הא דאמר לעיל מינה כמה חביב לפני המקום העובר לפני התיבה שאינו עונה אחר הכהנים אמן. אמר ר' יוחנן עשרה נכנסין לבית הכנסת ואחד פורס על שמע. עליו נאמר כשושנה בין החוחים וגו'. יברכך. ולכך אומר יברכך בנחת ובאריכות קול ונעימה מאד, דכתוב ויחנך. ודרשינן בספרי שחננך בקול. וכתיב אמור להם במדרש רבה [במדבר י''א ד'] שלא תברכם באנגריא ובהלה אלא בכונת הלב שתשלוט הברכה בכם. ואפילו כהן אחד עולה לדוכן. דהכי אמרינן תמן [סוטה ל''ח ע''א] אמור להם, לשנים. אבל לאחד אינו צריך לומר כהנים, מכלל שאחד עולה לדוכן. יש יחידים שאומרים ברכת כהנים ויש שעונין אמן אחר החזן. פירשנו ברכת כהנים בלקוטין יותר באורך. 
<h3>[פירוש התפילות לרבינו יהודה ב''ר יקר]</h3>
------
ברכת כהנים. בשעה שכהן עולה לדוכן כשעוקר רגליו אומר יהי רצון מלפניך ה' אלהינו שתהיה הברכה הזאת שצויתנו לברך את עמך ישראל ברכה שלימה. צויתנו דכתוב כה תברכו את בני ישראל. ברכה שלמה כמו שמפרש והולך: ואל יהיה בנו מכשול חטא ועון, שאם אנו חוטאים מה הועילה ברכתנו. וכן הוא אומר בספרי וישמרך מגיהנם. ואם יש בנו מכשול ועון לא ישמרנו מגיהנם ונמצא אין הברכה שלמה. וגם יש לפרש שתזכנו לברך את ישראל ברכה שלמה, כלומר בכל לבנו. כדדרשינן בספרי ולעבדו בכל לבבכם אזהרה לכהנים שיהא לבם שלם בשעת עבודה. וקודם שיחזיר פניו מברך: אשר קדשנו במצותיו וצונו בקדושתו של אהרן, דכתוב ויבדל אהרן להקדישו. וצונו לברך עמו ישראל, דכתוב כה תברכו. באהבה, יש מפרשין צונו לברך עמו בשביל האהבה שאוהב אותם, דכתוב כי מאהבת ה' אתכם. ויש מפרשים באהבה, דכתוב כה תברכו, ודריש בספרי פנים כנגד פנים. וזה דרך אהבה. 
<h3>[פירוש התפילות לרבינו יהודה ב''ר יקר]</h3>
------
[סוטה ל''ח ע''א] במקדש על גבי ראשיהם. מפני שהשכינה [שורה] על ידיהם של כהנים כשמזכירין את השם ככתבו, ועיקר שכינה במקדש, לפיכך לא יתכן לישא ידיהן כנגד כתפיהן, דלאו אורח ארעא שיהא ראשיהם של כהנים למעלה ממקום שכינה ששורה על ידיהם, ועוד דאיכא למיחש דילמא אתו לאיסתכולי על הידים, וזה לא יתכן, לפיכך היו נושאין [את ידיהם] ע''ג ראשיהם, חוץ מכ''ג שאינו מגביה את ידיו למעלה מן הציץ, אבל במדינה כנגד כתפיהם היו עושין, וכ''ש אם יגביהו למעלה מראשיהם שפיר דמי. אבל ר' אליעזר ממיץ בספר יראים [סימן רס''ט] כתב, וטעמא, דבמקדש שכינה שריא על ידי הכהנים, ונאה הדבר שתהא שריית שכינה למעלה מראשיהם, ובמדינה אין שכינה שורה ע''י הכהנים הלכך כנגד כתפיהם, שאחרי שצריך נשיאת כפים כבענין הזה נקרא נשיאות, דבר המקובל ונאה, דאילו למעלה מכתפיו נראה כשוטה בעמידה, וכתיב [שמות ט''ו] זה אלי ואנוהו, התנאה לפניו במצות [שבת קל''ג ע''ב]. 
<h3>[פירוש המיוחס לראב''ד — סוטה]</h3>
------
כהן שיש בידיו מומין [לא ישא את כפיו רבי יהודה אומר אף מי שהיו ידיו צבועות סטיס לא ישא את כפיו] מפני שהעם מסתכלין בו. נראה לי דקאי נמי אמומין. והכי משמע בתוספתא הכא [פ''ג הי''ז], והכי איתא בירושלמי [פרק בשלשה פרקים] [ה''א] רבי נפתלי הוות אצבעתיה עקומה אתי שאל לרבי מנא אמר ליה מכיון שאתה דש בעירך מותר רבי מעבר זלדקן, פירוש היה מעבירו מן הדוכן, ופריך והא תניא אם היה דש בעירו מותר, ומשני אמר רבי מנא ריגלא הוות סוגין שלא יאמרו ראינו קטן נושא את כפיו. ובשחיטת חולין פרק קמא [כ''ד ע''ב] אמרינן לישא את כפיו עד שיתמלא זקנו. ובענין קטן הארכתי בו. תו גרסינן התם אמר רבי יוסי זאת אומרת אסור להסתכל בכהנים בשעה שמברכין את ישראל אמר רבי חגי כלום אמרו אין מסתכלין אלא מפני הסיח הדעת משום דאנא מסתכלנא ולא מסיחנא דעתאי. ובירושלמי ובגמרא דידן מיירי בברכות כהנים בזמן הזה, אבל בזמן שבית המקדש היה קיים שמברכין בשם המפורש עיניו כהות, כדאיתא בחגיגה [פרק שני ט''ז ע''א] המסתכל בשלשה דברים [עיניו כהות בקשת ובנשיא ובכהנים]. ותדע דהא פריך הכא מדרב הונא ומדרבי יוחנן, שמע מינה דבזמן הזה מיירי. ומה שפירש רש''י הכא משום שעיניו כהות ליתה, כדמוכח בירושלמי. וסעד מצאתי בדברי רבינו שב''ט למה שפירשתי. וסלקא לן שמעתא דבכל מומין אם דש בעירו מותר, דעקומות מני הכא בכלל מומין, ושרי בירושלמי. ואם כן היו ידיו צבועות או זבלגן או סומא באחת מעיניו עולה אם דש בעירו, אבל סומא בשתי עיניו כלל וכלל לא. 
<h3>[ראבי''ה סימן תקפ''ח]</h3>
------
נחזור לפ'. תנן בפרק אילו נאמרין [סוטה ל''ז ע''ב] (ב)ברכת כהנים כיצד במדינה אומר את השם ככתבו ובמדינה בכינויו במדינה כהנים נושאין את כפיהן כנגד כתפיהן ובמקדש למעלה מראשיהן חוץ מכהן גדול (שהוא) [שאינו] מגביה ידיו למעלה מן הציץ. ואע''ג דאמרינן במסכת' סוכה (מ''ו ע''א עיי''ש בתוד''ה דכל) ומה ציץ שאין בו אלא אזכרה אחת וכו' תפילין שיש בהן כמה אזכרות לא כ''ש, פי' שלא יסיח דעתו מהן, ומשמע [ד]תפילין חמירי טפי מציץ, הני מילי לעניין היסח הדעת דהיינו בזיונן שמא יפלו וידרוך עליהן אבל לכבוד בעלמא מכבד השם שבציץ שהרי כתוב עליו בגלוי. ור' יהודה פליג ואמר אף במקדש מגביה ידיו למעלה מן הציץ שנאמר (ויקרא ט' כ''ב) וישא אהרן את ידיו אל העם וגו'. 
<h3>[ראבי''ה סימן אלף קנ''ה]</h3>
------
[סוטה ל''ח ע''ב] אמר (אביי) [ריב''ל] מניין שהקב''ה מתאווה לברכת כהנים שנאמר ושמו את שמי על בני ישראל ואני אברכם. ואפילו עבר עבירה כדאיתא בירושלמי פרק הניזקין (ה''ט) שלא תאמר כהן זה מגלה עריות ושופך דמים והוא מברכני אמר הקב''ה וכי הוא מברכך אני מברכך שנאמר ושמו את שמי על בני ישראל ואני אברכם. והא דאמרינן במסכת' ברכות (ל''ב ע''ב) כל כהן שהרג את הנפש לא ישא את כפיו שנאמר (ישעי' א' ט''ו) ובפרישכם כפיכם אעלים עיני מכם וגו' ידיכם דמים מלאו, התם במפורסם לכך שמועד. ובתשובות מצאתי שהשיבו שנשתמד וחזר בתשובה שלא ישא את כפיו מדתנן בסוף מסכת מנחות (ק''ט ע''א) הכהנים ששימשו בבית חוניו וכו'. ואיפשר שבמשומד מחמירין טפי. א''ר יהושע ב''ל כל כהן המברך מתברך ושאינו מברך אינו מתברך שנאמר (בראשית י''ב ג') ואברכה מברכך וגו'. תניא ומייתי' לה בפרק אילו טריפות (מ''ט ע''א) למדנו ברכה לישראל מפי כהנים לכהנים עצמן לא למדנו כשהוא אומר ואני אברכם הוי אומר כהנים מברכין לישראל והקב''ה מברך לכהנים ר' עקיבא אומר למדנו [ברכה לישראל מפי כהנים מפי גבורה לא למדנו] כשהוא אומר ואני אברכם הוי אומר כהנים מברכין לישראל והקב''ה מסכים על ידם ולר' עקיבא ברכה לכהנים מנליה א''ר נחמן בר יצחק נפקא ליה מן [ו]אברכה מברכיך. תניא (ספרי נשא פיס' מ') יברכך ה' בברכה המפורשת וכן הוא אומר (דברים כ''ח ג', ו') ברוך אתה בעיר [ו]ברוך אתה בשדה ברוך אתה בבואך [ו]ברוך אתה בצאתך וגו', ובאו עליך כל הברכות האלה והשיגוך (שם שם ב'). וישמרך מיצר הרע ושלא ישלטו אחרים עליך וכן הוא אומר (תהלים קכ''א) יומם השמש לא יככה וגו', הנה לא ינום ולא ישן שומר ישראל ה' שומרך ה' צילך, ה' ישמרך מכל רע, ה' ישמור צאתך ובואך. ד''א וישמרך מן המזיקין, כי מלאכיו יצוה לך וגו'. וישמור לך ברית אבות, ושמר ה' אלהיך וגו'. ושמר לך את הקץ, שומר מה מלילה וגו' אמר שומר אתא בוקר. ד''א וישמרך בשעת המיתה וכן הוא אומר (ש''א כ''ה כ''ט) והיתה נפש אדוני צרורה בצרור החיים, שומע אני בין צדיקים ובין הרשעים ת''ל (שם) ואת נפש אויביך יקלענה וגו'. ד''א וישמרך ישמור רגליך מגיהנם וכן הוא אומר (שם ב' ט') רגלי חסידיו ישמר וגו'. ד''א וישמרך בעה''ז וכן הוא אומר (ישעי' מ' ל''א) וקווי ה' יחליפו כח וגו'. יאר ה' פניו אליך, יתן לך מאור עינים ומאור שכינה שנאמר (שם ס' א'—ב') קומי אורי וגו' כי הנה החשך וגו'. ויחונך דכתיב (תהלים ס''ז ב') אלהים יחננו ויברכנו וגו'. ד''א יאר זה מאור תורה שנאמר (משלי ו' כ''ג) כי נר מצוה ותורה אור. ויחנך במשאלתיך ויתן לך חסד כדכת' ויתן חנו (בר' ל''ט כ''א), נושאת חן (אסתר ב' ט''ו), כדכת' (משלי ג' ד') ומצא חן ושכל טוב. ד''א ויחנך בתורה כדכתיב (שם ד' ט') תתן לראשך לוית חן. ד''א ויחנך במתנת חנם כדכתיב (תהלים קכ''ג ג') חנינו ה' חנינו. ישא ה' פניו אליך, בשעה שאתה מתפלל. ועוד נדרש בכמה פנים. וישם לך שלום זו מלכות בית דוד. גדול השלום ששינה בו הכתוב (בראשית י''ח י''ג) ואני זקנתי. גדול השלום שאפילו ישראל עובדי ע''ז הם וכו' שנאמר (הושע ד' י''ז) חבור עצבים אפרים הנח לו. גדול השלום שאפילו בשעת מלחמה כתיב (דברים כ' י') כי תקרב אל עיר להלחם עליה וקראת אליה לשלום. ואפילו בשעת מיתה צ''ל (בראשית ט''ו ט''ו) ואתה תבא אל אבותיך וגו'. וקילל בו את הרשעים דכתיב (ישעיה נ''ז כ''א) אין שלום אמר ה' לרשעים. ונתברכו בו לומדי תורה שנאמר (תהלים קי''ט קס''ה) שלום רב לאהבי תורתיך. ועוד נדרש בכמה פנים. וקבעוהו חכמים חותם לכל הברכות ברכו את ה' המבורך [המברך] את עמו ישראל בשלום. וכתיב (תהלים כ''ט י''א) ה' עוז לעמו יתן ה' יברך את עמו בשלום. גרסינן בפרק במה מדליקין (שבת ל''א ע''א) א''ר שמעון בן לקיש מאי דכתיב (ישעי' ל''ג ו') והיה אמונת עתך חוסן ישועות חכמת ודעת יראת ה' היא אוצרו, אמונת זה [סדר זרעים עתיך זה] סדר מועד חוסן זה סדר נשים ישועות זה סדר נזיקין חכמת זה סדר קדשים ודעת זה סדר טהרות, ואפ''ה יראת ה' היא אוצרו. אמר רבא בשעה שמכניסין אדם לדין אומרים לו נשאת ונתת באמונה קבעת עתים לתורה נתעסקת בפריה ורביה ציפית לישועה פלפלת בחכמה הבנת דבר מתוך דבר ואפילו הכי אי איכא יראת ה' אין אי לא לא, ובמדרש קהלת גרסינן עסקת במעשה מרכבה וכו' כדאיתא התם, משל לאדם שאמר לשלוחו העלה לי חיטין לעלייה והעלה לו (לא) אמר לו כלום היערבת בהן קב חומטין אמר לו לא א''ל מוטב אם לא העליתו דתנא דבי ר' ישמעאל מערב אדם קב חומטין בכור תבואה ואינו חושש. אמר רבה בר רב הונא כל אדם שיש בו תורה ואין בו יראת שמים דומה לגזבר שנמסרו לו מפתחות הפנימיות ומפתחות החיצונות לא נמסרו לו היכי עייל. אמר רב יהודה אמר רב לא ברא הקב''ה את עולמו אלא [כדי] שיראו מלפניו שנאמר (קהלת ג' י''ד) [ו]האלקים עשה שיראו מלפניו. ובפרק גיד הנשה (חולין צ''ב ע''א) גרסינן א''ר שמעון ב''ל (ו)אומה זו נמשלה לגפן זמורית שבה אילו בעלי בתים אשכולות שבה אילו ת''ח עלין שבה אילו עמי הארץ קנוקנות שבה אילו ריקנין והיינו דשלחו מתם יבעון איתכליא על עלייא שאילמלא עלייא לא מתקיימן איתכלייא. וגרסינן בירושלמי בפרק ואילו נאמרין (פ''ח ה''ג) כיצד היו הלוחות כתובין ר' חנינא אומר ה' על לוח זה וה' על לוח זה ורבנן אמרי עשרה על לוח זה וכולי מזה ומזה הם כתובים, ובין כל דיבר דיקדוקיה ואותיותיה של תורה וממולאים בתרשיש כימה רבה וכו', מה הים זה בין גל גדולה בין גל קטנה כך בין כל דיבור ודיבור דקדוקיה ואותיותיה של תורה. (ירושלמי סוטה פ''ז ה''ד) ואמר ר' חנה אמר ר' ירמיה בשם ר' חייא עתיד הקב''ה לעשות צל לבעלי מצות בצל של בעלי תורה מה טעם כי בצל החכמה בצל הכסף (קהלת ז' י''ב) ואומר (משלי ג' י''ח) עץ חיים היא למחזיקים בה ותומכיה מאושר. אכי''ר. 
<h3>[ראבי''ה סימן אלף קנ''ה]</h3>
------
ומצאנו שכתבו בשם רבותיי הדורשנים דרשה הגונה והנאני ורציתי להעתיק. כה תברכו (במד' ו' כ''ג) רמז ואני והנער נלכה עד כה (בראש' כ''ב ה'), כה יהיה זרעך (שם ט''ו ה'), כ''ה פעמים לשון ברכה במשנה תורה וכ''ה פעמים שלום בחומש וכ''ה פעמים שלום בישעיה. אמור, מלא ו''ו כנגד ו' ברכות באילו ג' פסוקים. שים ו''ו של אמור בין כה, יהיה כו''ה, רמז משגיח מן החלונות מציץ מן החרכים (שה''ש ב' ט') מבין אצבעותיהם של כהנים. חולקים האצבעות לו' חלקים כנגד ו' דורות שנתברכו מפי הקב''ה, אדם נח אברהם יצחק ויעקב דור המדבר. ד' חלונות בין כל יד ויד כנגד ד' ידות בין שיטות שבלוחות. ואם תחשוב כך שהרי הכהן מדביק באצבעות יחד זרת וקמיצה ואויר, ומדביק אמה ואצבע הגדול ואויר, [ואויר] בין אצבעות גודל לגודל, ואויר בין גודל לאמה ואצבע, אויר בין אצבע קמיצה וזרת, הרי ה' אוירים מיניין מן החלונות.
יברכך ה' וישמרך, התחלתן כ''ו כנגד השם וסופן ךה''ך הם מ''ה כנגד שם של מ''ה תיבות שסופו רי''ו תולה ארץ על בלימה. ועוד ךה''ך עולה אלף וה', ויהי שירו חמשה ואלף (מ''א ה' י''ב). יברכך [ה' וישמרך], ג' תיבות ט''ו אותיות, כנגד ג' אבות וי''ב שבטים והם ט''ו. וכן ט''ו פעמים יפה בשיר השירים, שהיו יפים להקב''ה. וט''ו תמימים בפנחס, שהיו תמימים. והיו אבות יחד ט''ו שנה, אברהם חי קע''ה והוא היה בן ק' בהולד לו את יצחק, ויצחק בן ס' כשנולד יעקב, הרי נשארו ט''ו שנה שחי בחיי יעקב. יברכך, כנגד אברהם שכתוב בו (בראש' כ''ד א') וה' ברך את אברהם, זהו כל רואיהם יכירום כי הם זרע ברך ה' (ישעיה ס''א ט') זרע ברך ה' בגימטריא זרע אברהם. ה', כנגד אברהם שקראו (ה') [אדון] כדאמרינן בברכות (ז' ע''ב) למען אדוני למען אברהם שקראו (ה') [אדון, אדני] במה אדע כי ארשנה (בראשית ט''ו ח'). וישמרך, בעושר, כנגד אברהם ואברכך ואגדלה שמך (שם י''ב ב'). ורמז והיה ברכה ואברכה מברכך ג' זה אחר זה, כנגד ג' פסוקים של ברכת כהנים, וכן אמרו בשחיטת חולין (מ''ט ע''א) אילו המברכים בניך. וישמרך, מיצר הרע, וכן ברך את אברהם בכל שהשליטו [ב]יצר[ו] הרע על רמ''ח איברים כמיניין אברהם. וכן אברכך, כדאמרינן בבראשית רבה (פר' לך לך פ' לט, י''א) ובנדרים (ל''ב ע''ב). וכתיב (משלי ג' כ''ו) כי ה' יהיה בכסלך ושמר רגלך מלכד. וכתיב (דברים ז' י''ב) ושמר ה' אלהיך לך את הברית ואת החסד אשר נשבע לאבותיך. וכתיב (ש''א ב' ט') ורגלי חסידיו ישמר, חסידו כתיב, זהו אברהם שנתנסה בעשר נסיונות. יאר, כנגד יצחק שהאיר לכל העולם כולו והאיר הקב''ה בעקידה שמת והחייהו כדאיתא בפרקי דר' אליעזר (פל''א). להפך שהיה עולת ראיה דכתיב (בראשית כ''ב ח') ה' יראה וגו'. ויחנך, (חננו) [חנני] השם. יאר [ה' פניו אליך ויחנך], ה' תיבות וכ' אותיות ששמר ה' חומשי תורה כאברהם שנאמר (בראשית כ''ו ה') עקב אשר שמע, בקולי א', וישמר משמרתי ב', מצותי ג', וחקותי ד', ותורותי ה'. והיה מאדם ועד אברהם כ' דורות, נמצא יצחק אחרי כ' דורות. וכתיב (תהלים ד' ו'—ז') זבחו זבחי צדק, נסה עלינו אור פניך ה', אבא בית(י)ך בעולות (שם ס''ו י''ג) וסמיך ליה אלהים יחננו ויברכנו יאר פניו. וכן ועולתך ידשנה סלה (שם כ' ד') זה דשנו של יצחק בשוחר טוב. ישא, כנגד יעקב שכתיב בו (בראשית כ''ח כ''א) ושבתי בשלום אל בית אבי. וישם לך שלום, ויש [בו] ז' תיבות שנולדו שבטים בז' שנים, וכ''ה אותיות על שם כ''ה תברכו. ועוד מצות ז' ז', שמיטה, נידה, לידה, ז' ימי מצוה סוכה פסח. יברכך יאר ישא, [ג'] יודין כנגד שם אחד בויסע בשם המפורש, לכך יש(א) לעשות ייי ג' יודי''ן וכתי' וכמו ב', ל''ב נתיבות נברא העולם. וג' יודין בג' פסוקין כהתחלת ישראל יש(ו)רון יעקב, וכן את בש יברכך יאר ישא עולה. מן יברכך עד וישם י''ג תיבות בכל אחת יו''ד להודיעך בן י''ג שנה ראוי לצרף להודאה למניין עשרה. יו''ד לשון הודאה. יברכך יהוד וישמרך יאד יהוד פניו אליך ויחנך ישא יהוד פניך אליך וישם לך שלום. כ''ז מאות וי''ח, בגימטריא זרעים מועד נשים ישועות קדשים וטהרות, כ''ז מאות וי''ח.
בברכת כהנים ט''ו תיבות וס' אותיות וסיים בשלום, שלום בגימטריא שלמה שהיה דור ט''ו מאברהם. וישמרך, מיצר הרע כנגד החטאת. יאר, כנגד העולה, שסמך אבא ביתך בעולות, יאר פניו. ישא וישם לך שלום, כנגד שלמים, זהו וישא [אהרן] את ידיו אל העם ויברכם וירד מעשות החטאת והעולה והשלמים (ויקרא ט' כ''ב). התחיל בכה תברכו וסיים בואני אברכם, שאלו ברכות לא ניתנו על תנאי בפרשת אם בחוקותי עד קוממיות אז יהיו הברכות ואם לא תשמעו לא יהיו, אבל ס' אותיות של ברכת כהנים בלא תנאי יבאו הברכות. וישם לך שלום ויהי ביום כלות משה להקים את המשכן (במדבר ז' א'). בפסיקתא ר' אליעזר אומר ביום כלות שכלו מזיקין מן העולם, לא תאונה אליך רעה (תהלים צ''א י') משעה שכלו המזיקים מן העולם, א''ר יוחנן מה לי ללמוד ממקום אחר נלמד ממקומו יברכך [ה' וישמרך] וישמרך מן המזיקים, ר' יוחנן אומר ביום כלת ביום שכלתה איבה מן העולם וכו', אמר ר' שמעון בן לקיש נלמד ממקומו וישם לך שלום. להקים את המשכן, בתנחומא א''ר יוחנן ביום כלת שנתכלו המזיקים מן העולם וכו' ונגע לא יקרב באהלך, עד אהלך. (וישם) [ישא] וכו' עד שלום ביום כלת משה, שעשה שלום. (ומני') [ושנוי] ומשולש בכתובים ה' יברך את עמו בשלום מזמור שיר חנוכת הבית לדוד. ושמו את שמי על בני ישראל ואני אברכם ביום כלות משה להקים, זהו בכל מקום אשר אזכיר את שמי אבא אליך וברכתיך. ד''א לפי שויברך אותם משה תשרה שכינה במעשה ידיכם. ביום כלת משה, כלת כתיב זהו באתי לגני אחותי כלה (שה''ש ה' א') לגנוני. כלת משה להקים את המשכן, כדאמרינן במסכת שבת (צ''ח ע''ב) למה משכן דומה לכלה שמהלכת בשוק ושיפוליה אחריה דכתיב עלה (שמות כ''ו י''ב) תסרח על אחורי המשכן. את המשכן, שנתאווה כבר לשכן בתחתונים. ואני אברכם ביום כלת משה להקים, ביום ראש חדש ניסן שהוקם [ו]לא פירקו, וישא אהרן את ידיו אל העם ויברכם. 
<h3>[ראבי''ה סימן אלף קנ''ה]</h3>
------
ומה ששאלת על ברכת כהנים אם היא בפחות מעשרה [נראה לי דהוי דבר שבקדושה ואינו פחות מעשרה] מדאמרינן כל כהן שאינו עולה לדוכן בעבודה שוב אינו עולה, ובעבודת שליח ציבור קאמר ובשליח ציבור קתני אם יכול לחזור לתפילתו דעקר פורתא, וכולה שמעתא דסוטה בעם קמיירי דמשמע עזה, ואע''ג דאיכא למידחייה להא איכא למשמע מ(י)הא דא''ר יוחנן (מ' ע''א) לעולם תהא אימת ציבור עליך שהרי כהנים וכו', ואי בפחות מי' אפילו אימת יחיד, ואמור להם כתיב כאדם המדבר לחבירו. ועוד מ(י)הא דאמרינן (שם) בית הכנסת שכולה כהנים מקצתן מברכין ומקצתן עונים אמן ומוקמינן לה בדאישתייר בי[ה] עשרה לענות אמן, ש''מ דבר שבקדושה הוי כברכו וקדושה וקריאת ס''ת. ואע''ג דמיתניא בהדיא בפרק הקורא את המגילה (כ''ג ע''ב) אין נושאין את כפיהן בפחות מעשרה [ואנא אמינא דרבנן היא כדפריש (שם כ''ד ע''ב) גבי ידיו בהקנייות דמדרבנן, דמדאורייתא מחייב ומדרבנן פטור, אבל הנך מימרות דסוטה דמדאורייתא מחייב ומדרבנן נמי אין נושאין כפיהם בפחות מעשרה] וא''ת כיון דמדאורייתא חייב היכי מעבירין בה (אגב) [אג'] עשה כדאמרינן (ל''ח ע''ב) כל כהן שאינו נושא את כפיו עובר ב[ג'] עשה, נ''ל דאינו חייב לישא את כפיו אלא כשאומרים לו הציבור, [כדאמ'] אמור להם מלמד שהחזן אומר להם אמרו הכי איתא בסיפרי (פ' נשא ס''פ ל''ט), ותו אמרינן (ל''ח ע''א) לשנים קורא כהנים שנאמר אמור להם כד יימרון להון, והכי משמע פשיטא דקרא כשיאמרו להם לברכם יברכו אותם ואז אם מונעין את עצמן עוברים בעשה, והיינו מה שאנו אומרים בתלמוד ירושלמי (ברכות פ''ה ה''ד) דהוו נפקי מבי כנישתא בעבודה אמר רב חסדא אפילו לאחד קורא כהנים שאינו קורא אלא (לשנים) [לשבט] ובלבד שיהא החזן ישראל, ובחזן ישראל פליגא דרב חסדא (קורא כהן) [אדרב חסדא, דקאמר רב חסדא בתלמוד שלנו (ל''ח ע''א) כהן קורא ישראל אינו קורא] ודילמא מתלמוד שלנו הדר ביה דהא אמרינן דלית הלכתא כוותיה. ולפי דבריי אני מודיעך. ונ''ל דשליח ציבור אסור להפסיק ולקרות כהנים, דאפילו ליהא שמיה רבא מברך אסור להפסיק אפילו המלך שואל בשלומו ונחש כרוך על עקבו. ואי אייאשר חילי ואבטליניה, דכי אמר לשנים קורא כהנים אחזן קאי ולא אש''צ, וכן תניא בסיפרי אמור להם [מלמד שהחזן אומר להם] אמרו, ובתלמוד ירושלמי אמרינן ובלבד שיהא ישראל, ובפר''ח מפרשי' ההיא דאביי נקיטינן לשנים קורא כהנים, לשנים קורא החזן כהנים וכל שליח ציבור המפסיק עבירה היא בידו. ובערוך (ע' חזן) מפרש שליח ציבור, חזן. ושיבוש הוא דחזן כמו שמש העוסק בצורכי ציבור בבית הכנסת ורואה היאך קורין התינוקות וכיצד מלקין, ושנים הם כדאמרינן בסנהדרין (י''ז ע''ב) ושני חזנים. ושליח ציבור זהו המובחר שבקהל ועניו שבהם כדאמרינן גבי תעניות בתענית (ט''ז ע''ב) [ו]התם מוכח שהזקן אומר להם תקעו [וש''צ מתפלל]. ועוד אמרינן (סוטה ל''ט ע''ב) אין הכהנים רשאין [להתחיל] בברכה עד שיכלה הדיבור מפי הקורא, והיינו חזן, ובסיפ[א] קאמר אין שליח ציבור רשאי וכו', מכלל דקורא וש''צ לאו חד נינהו. אבל יחיד הנושא את כפיו (נושאין) [נ''ל שאין] מן התורה (ו)הואיל ומיעטו התורה מקריאה ואני פי' לך שבלא קריאה אינו עובר אם אינו נושא כפיו דבקריאה או בציווי הקהל תליא מילתא. לפיכך נראה דיחיד מן התורה אינו נושא אבל מדרבנן נושא כדפרי'.
בער[ו]ך מצאתי כהן שלא התפלל מותר לעלות לדוכן ולאחר נמי מסייעו לקרות וכן פסקו הגאונים ומה (שפסקו) [שפוסקין] הכהנים אצבעותיהן לא מצינו דבר זה בתלמוד אלא שאומרים בה רבנן טעמים שהוא סימן שאימת שכינה עליהם כאילו הם מתחלחלין והיא שם עוברת שהרי במקדש היו אומרים את השם ככתבו ובמדינה בכינויו וזהו זכר לדבר, ועוד לשום סימן לפסוקין כי בברכה ראשונה מניחים אצבעות הסמוכות לגודל ומשהין אותה כן, לשנייה מניחין האמצעית הסמוכות [לאמה ומשהין אותה כן, בשלישית מניחין רביעית הסמוכה] לזרת והיא נקראת קמיצה כסדר הראשון. ובהלכות גדולות כתב בע''א. 
<h3>[ראבי''ה סימן אלף קנ''ה]</h3>
------
וברכת כהנים ושמו את שמי אין מנהג בצרפ' לאומרו דבפ' אלו נאמרי' בסוטה, ושמו את שמי, שמי המיוחד לי, שמברכי' את העם בשם המפורש, והנה היום הזה אין אנו מברכים בשם המפורש ואנו מבקשי' את ברכתו ואומ' ברכינו בברכה המשולשת בתורה וכו' וכבר אמ' המשולשת ומה לנו להוסיף ולומ' עוד ושמו את שמי, כשם שאין אנו אומ' כה תברכו שניהם לשון צווי, ולא לשון ברכ', כך כת' רשז''ל. אב''ן. ותכף וישם לך שלום, יאמ' שים שלו' דומה לדומה, אבל בספר' ופרובינצ' נהגו לומ' ושמו את שמי, ולא יתכן. 
<h3>[המנהיג דיני תפילה]</h3>
------
בבוקר מדלגים שלום רב ואומר ברכת כהנים. אלוהינו ואלוהי אבותינו עד ואני אברכם מ''ד תיבות, וכן מן אשרי [כל] ירא ה' עד שלום על ישראל מ''ד תיבות. וכן מן שיר המעלות הנה מה טוב ומה נעים עד הברכה חיים עד העולם ל''ח תיבות, ושאו ידיכם קדש ו', הרי מ''ד. יברכך ג' תיבות וט''ו אותיות, ג' אבות ואברהם חי ט''ו שנים משנולד יעקב. וישא ז' תיבות וכ''ה אותיות, משה ז' לאברהם וכ''ה דורות עד משה. [באלהינו ברכנו פ''ז תיבות, והיא מיוסדת על אלו פסוקים וישא אהרן את ידיו אל העם ויברכם וירד וגו' ויש בו י''ב תיבות, כה תברכו יש בו י''ג תיבות, ה' עוז לעמו יתן יש בו ט' תיבות, ומציץ מן החרכים יש בו י''ד תיבות, והביטו אל אברהם אביכם יש בו י''ב תיבות, ובאלו ג' פסוקים יברכך יאר ישא ט''ו תיבות סך הכל פ''ז. והביטו אל אברהם אביכם נדרש בפסיקת' על אותה ברכה, ובאותו פסוק יש בו כי אחד קראתיו ואברכהו, וזהו שאנו אומרים ברכנו אבינו כלנו כאחד כאברהם שנקרא אחד]. 
<h3>[סידור הרוקח]</h3>
------
משגיח מן החלונות [שה''ש ב'], מבין אצבעותיהם של כהנים, מציץ מן החרכים, בשעה שפושטים כפיהם. ולשון פסיקתא הנה זה עומד אחר כתלינו, אחר בתי מדרשות ובתי כנסיות, משגיח מן החלונות מבין כתפיהם של כהנים, מציץ מן החרכים מבין אצבעותיהם של כהנים. משמ' שצריכים הכהנים כשמברכין את ישר' לעשות כמין חלון בין ידיהם באצבעותיהם, כך שמעתי בשם הר' אלע' מתול ז''ל. ומה שנהגו להפריד אצבעותיהם עשה בערוך חלון מפני אימת השכינה, כשהיו מברכין בשם המפורש, כלומ' זה סימן שלהזכירו ככתבו היה דין אלא שבמדינה אינן [הינם] מכנים. ובלקח טוב ראיתי שצריכין הכהנים שש פיצולין בידיהם, נגד שש כנפים לאחד, והמבין יבין, כי לפי דעתו צריך להדביק גודל לאצבע ולא להפרידו. 
<h3>[ספר ערוגת הבושם לרבינו אברהם ב''ר עזריאל רבו של האו''ז — חלק ראשון סימן כ''ח]</h3>
------
תנה דעתך ומחשבתך שים בם שעשועיך, [לשון הפייט]. כמ' [עובדיה א'] אם בין כוכבים שים קינך, שפי' תשים, והאומ' ושים בו''ו טועה הוא והמבין יבין כי הכל דבר אחד הוא. ע''א שום בם, כמו לשום בם שעשועיך שלא תסיח דעתך מהם. דאמ' בפ''ק דשבת [י''ב ע''א] דחייב אדם למשמש בתפילין כל שעה קל וחומ' מציץ מה ציץ שאין בו אלא הזכרה אחת אמר' תורה והי' על מצחו תמיד שלא יסיח דעתו מהם, תפילין שיש בו הזכרות הרבה על אחת כמה וכמה. ויש מקשים, דתנ' במשנת אילו נאמרין [סוטה ל''ח ע''א] כשמברכין הכהנים את העם במדינה נושאים ידיהם כנגד כתפיהם ובמקדש נושאים כפיהם למעלה מראשיהן חוץ מכהן גדול מפני הציץ, האיך נושאין למעלה מראשיהן הלא תפילין חמורין מציץ. וכן הקש' בספר יריאים. ובהילכו' תפילין הקש' בע''א וזה לשונו, אמר רבה בר רב הונא חייב אדם למשמש בתפילין כל שעה ק''ו מציץ מה ציץ שאין בו אלא הזכרה אחת אמרה תורה והיה על מצחו תמיד תפילין שיש בהן הזכרות הרבה וכו'. אע''ג דאמ' בפ' במה אשה יוצאה [שבת ס''ב ע''א] שקמיעין כיון שמחופין בעור מותר להכניסן לבית הכסא, תפילין היינו טעמ' דאסירי משום ש'ד'י' שי''ן דל''ת יו''ד, אלמ' הזכרות שבפנים מהני להו חיפוי עור, א''כ ליכ' ק''ו דהא בתפילין נמי חדא הזכרה היא, הא לא קשי' דלעיניין הכנסת בית הכסא הוא דמהני חיפוי עור, אבל לעיניין דריסת רגלים דאתי' על ידי היסח הדעת לא מהני חיפוי עור הילכך אית' לק''ו. תדע דציץ חמור מתפילין לעיניין דלא דמי לדריס' רגלים דתנן במסכ' תמיד [פ''ז מ''ב] ובאילו נאמרין [סוטה שם] במדינה נושאין כהנים ידיהם כנגד כתפיהם ובמקדש למעלה מראשיהם חוץ מכהן גדול שאין מגביה ידיו למעלה מן הציץ אבל משום תפילין שבראש שאר כהנים לא חיישי', וטעמ' דבמקדש למעלה מראשיהן ובמדינה כנגד כתפיהן לפי שבמקדש השכינה שורה על ידיהן ונאה הדבר שהא שריית השכינה למעלה מן הראש, אבל במדינה דליכ' שכינה שורה אין צריך למעלה מן הראש, ספר יריאים. שים בם שעשועיך, שחייב אדם למשמש בתפילין כל שעה שלא יסיח דעתו מהן. אמרינן בפ' לולב וערבה [סוכה מ''ו ע''א] רבנ' דבי רב אשי כל אימת דמשמשי בהו מברכי, פי' ריב''א מברכין לשמור חוקיו וטעמ' דמילת' לפי שחייב אדם למשמש בתפילין ועדיפ' הך מצוה מסילוק תפילין. ולשון כל אימת דמשמשי בהן מוכיח שאין פירושן כשהיו מניחן קודם זמנו היום ולכשהיה מגיע זמנו היו ממשמשין ומברכין להניח תפילין, כדתני' בהקומץ רבה [מנחות ל''ו ע''א] היה משכים לצאת לדרך ומתיירא שמא יאבדן מניחן, ולכשיגיע זמנו ממשמש בהן ומברך, ובספר יריאים, כל אימת דמשמשי בהן כשנסתלקו תפילין של ראש ממקום שמוח של תינוק רופס והן מחזירין אותן למקומן, והוא פי' אימתי, דהא מייתי' לה אפלוגת' דר' מאיר ורבנ' דפליגי בתפילין דא''ר מאיר כל אימת דמנח להו מברך עלייהו ומיית' לה דרבנ' דבי רב אשי סברי כר' מאיר, והכי הילכת'. והתום והיושר כי לשון כל אימת דמשמשי בהן אינו משמע שהיו מחזירין אותו למקומן אלא משמ' שבמקומן היו ממשמשין בהן. ולי נר' כל אימת דמשמשי בהן, אפי' לא נסתלקו ממקומן אלא שהסיחו דעתן מהן שצריך לחזור ולברך. ורבנ' דבי רב אשי כל אימת דמסחי דעתייהו היו משמשי בהן ומברכי. כי המישמוש כאילו מניח. וכבר כתבתי אצל ותופשיהם אסורים הם כי בהיסח הדעת צריך לחזור ולברך. 
<h3>[ספר ערוגת הבושם לרבינו אברהם ב''ר עזריאל רבו של האו''ז — חלק שני סימן ל''ב]</h3>
------
[תענית כ''ו ע''ב] אמר ר''ש בן פזי אריב''ל משום בר קפרא למה נסמכה פרשת כהן מברך לפרשת נזיר בפ' נשא לומר לך מה נזיר אסור ביין אף כהן מברך אסור ביין מיכן שהשיכור אסור בנ''כ. בפ' הקורא את המגילה [כ''ג ע''ב] תנן אין הכהנים נושאין כפיה' בפחות מעשרה ואמרינן בגמ' כל דבר שבקדושה לא יהא בפחות מעשרה ופיר''ת דלא מיחייב כהן בנ''כ דאורייתא אלא בעשרה כההיא דפרק אלו נאמרין בסוטה [ל''ח ע''א] אמר אביי נקטינן לשנים קורא כהנים ולאחד אינו קורא כהן וקיי''ל כותיה ומדמיעטה רחמנא ליחיד מקריאה ש''מ דלא מיחייב לפיכך יחיד מן התורה אינו נושא את כפיו אבל מדרבנן נושא ואיני מבין דא''כ שנים דרבינהו קרא לקריאה נושאין מדאורייתא אע''ג דליכא עשרה אבל (אי) יש להביא ראיה מפרק אלו נאמרין דאמר רבי יצחק [שם מ' ע''א] לעולם תהא אימת צבור עליך שהרי כהנים פניהם כלפי העם ואחוריהם כלפי שכינה ואי איתא אפי' יחיד נמי וגם זה אינה ראיה דר' יצחק מייתי ראיה לפי שהכהנים נוהגין מדרבנן מיהו מסתברא מילתא דמדאורייתא אינו נושא כפיו אלא בעשרה אבל מדרבנן נושא אפי' ביחיד כפר''ת זצ''ל. בפ' אלו נאמרין [ל''ח ע''א] ת''ר כה תברכו בלשון הקודש ותניא כה תברכו בעמידה ותני' אידך כה תברכו בנשיאת כפים וצריכין לשאת ידיהם כנגד כתפותי' ואינם רשאים להגביה יותר כדתנן בפ' אלו נאמרין [שם] במדינה נושאין כנגד כתפותיהם ובמקדש ע''ג ראשיהן חוץ מכהן גדול שאינו מגביה ידיו למעלה מן הציץ וצריכין להרחיב אצבעותיהן כמו שנוהגין הכהנים ועיקרו של דבר מפורש בהגדה על מקרא דמשגיח מן החלונות מציץ מן החרכים. תניא כה תברכו בשם המפורש (תניא כה תברכו פנים אל פנים) בכל המקום אשר אזכיר את שמי אבוא אליך וברכתיך היכן אבוא אליך בבית הבחירה ושם אזכיר את שמי בבית הבחירה אבל בגבולין אין מברכין בשם המפורש תניא כה תברכו פנים אל פנים תניא כה תברכו בקול רם. אמר אביי נקטינן לשנים קורא כהנים לאחד אינו קורא כהן שנאמר אמור להם לשנים אמר רב חסדא נקטינן כהן קורא כהנים ואין ישראל קורא כהנים שנאמר אמור להם אמירה שלהם תהא והלכתא כותיה דאביי ולית הלכתא כותיה דר''ח כך כתוב בספר שלפני ורבי' יצחק אלפס כתב הא דאביי ופסק כותיה אבל דר''ח לא הזכיר ור''ת כתב בתשובתו לפי אורחיה דליתא לדרב חסדא וכתב דר''ח הדר ביה מגמ' דידן משו' דלית הלכתא כותיה דאמר בירושלמי דברכות ס''פ אין עומדין [הלכה ד'] אמר ר''ח וצריך שיהא החזן ישראל וכפר''ח דלית הלכתא כותיה דאביי דאמר בירושלמי בפרק אין עומדין [שם] ר''נ בר יעקב אמר אם היה אחד אומר כהן אם היו שנים אומר כהנים אר''ח אפי' אם היה כהן אחד קורא כהנים שאינו קורא אלא לשבט ומסתברא הואיל דלא הוזכרו אלו שמועות בגמ' דידן סמכי' אגמ' דידן כדאמר אביי לשנים קורא כהנים לאחד אינו קורא כהן. ופיר''ת דשליח צבור אסור להפסיק לקרות כהנים דאפי' ליהא שמיה רבא אסור להפסיק ואפי' המלך שואל בשלומו ונחש כרוך על עקבו דכי אמר לשנים קורא כהנים אחזן קאי ולא אשליח צבור וכן תניא בספרי אמור להם מלמד שהחזן אומר להם ואמ' בתלמוד ירושלמי ובלבד שיהא החזן ישראל ובפר''ח נמי כתוב בההיא דאביי נקטינן לשנים קורא החזן כהנים וכל שליח צבור המפסיק עבירה היא בידו ומה שפירש בערוך ש''ץ חזן אומר ר''ת דשיבוש הוא דחזן היינו שמש העוסק בצרכי ביהכ''נ ורואה היכן התינוקות קוראין ומלקה את הלוקין ושנים הם כדאיתא בסנהדרין [י''ז ע''ב] ושני חזנים ושליח ציבור זה המובחר שבקהל ועניו שבהם כדאמ' גבי תעניות ומעמדות והתם מוכח שהחזן אומר להם תקעו ושליח צבור מתפלל ועוד מדקאמר אין הכהנים רשאים להתחיל בברכה עד שיכלה הדבור מפי הקורא דהיינו חזן ובספר' ואין שליח צבור רשאי וכו' מכלל דקורא ושליח ציבור לאו חד נינהו. [סוטה ל''ח ע''ב] אריב''ל כל כהן שאינו עולה לדוכן עובר בשלשה עשה כה תברכו אמור להם ושמו את שמי ורב אמר חוששין שמא בן גרושה או בן חלוצה הוא ולא פליגי הא דסליק לפרקים והא דלא סליק לפרקים פיר''ת דאין כהן חייב לשאת את כפיו אלא כשאומרי' לו הציבור כדאמרינן בספרי אמור להם מלמד שהחזן אומר להם ותו אמרי' לשנים קורא כהנים שנאמר אמור להם ובתרגום בבלי שהוא מיושר אמור להם כדיימרון להון והכי משמע פשטא דקרא כשיאמרו להם לברכם יברכו אותם ואז אם מונעים עצמם עוברים בג' עשה והיינו דאמרי' בירושלמי בס''פ אין עומדין [הלכה ד'] ר' יהודה בן פזי בשם ר' אליעזר כל כהן שעומד בביהכ''נ ואינו נושא כפיו עובר בעשה ר' יהודה בן פזי כד הוה תשיש הוה חזיק ליה רישיה וקאים וסליק אחורי עמודא רבי אלעזר נפק לברא דהיינו ר''י בן פזי דהוא מרא דשמעתא בכל כהן דאינו נושא כפיו עובר בעשה הוה סליק אחורי עמודא כדי שלא יעבור בעשה דהיינו שאינו בכלל אותם הכהנים שאומר החזן להם לברך כיון דסליק אחורי עמודא מסתמא אין דעת החזן עליו ואינו עובר בעשה. ואריב''ל כל כהן שאינו עולה על הדוכן בעבודה שוב אינו עולה שנאמר וישא אהרן את ידיו אל העם ויברכם וירד מעשות החטאת וגו' מה להלן בעבודה אף כאן בעבודה איני והא ר' אמי ור' אסי סלקי ר' אמי ור' אסי מעיקרא הוו מיעקרי רגלייהו מימטא לא הוו מטו וכי הא דתני ר' אושעיא לא שנו אלא שלא עקר את רגליו אבל עקר את רגליו עולה וכך הלכה. אמר אדא א''ר שמלאי ביהכ''נ שכולו כהנים כולן עולין לדוכן למי מברכי' א''ר זירא לאחיהם שבשדות איני והתני אבא בריה דרב (מניומי) [מנימין] בר חייא עם שאחורי כהנים אינן בכלל ברכה לא קשיא הא דאניסי הא דלא אניסי והא תני רב שימי (בר אשי מניותא) [מבירתא דשחורי] ביהכ''נ שכולה כהנים מקצתן עולין ומקצתן עונין אמן לא קשיא הא דאשתייר בי עשרה לענות אמן מקצתן עולין הא דלא אשתייר בי עשרה כולן עולין. גופא תני אבא בריה דרב (מניומי) [מנימין] בר חייא עם שאחורי כהנים אינן בכלל ברכה. פשיטא אריכי באפי גוצי לא מפסקי תיבה לא מפסקא מחיצה מאי ת''ש דאריב''ל אפילו מחיצה של ברזל אינה מפסקת בין ישראל לאביהם שבשמי' צדדין שבפניו בכלל ברכה שלאחריו אינן בכלל ברכה. ירושלמי פרק אין עומדין [שם] ר' אחא ר' תנחומא בר חייא בשם ר' שמלאי עיר שכולה כהנים כולם נושאים כפיהם למי הם מברכין לאחיהם שבצפון ולאחיהם שבדרום לאחיהם שבמזרח ולאחיהם שבמערב ומי עונה אחריהן אמן הטף והנשי'. [סוטה ל''ט ע''א] א''ר שמעון בן פזי כל כהן שלא נטל ידיו לא ישא את כפיו שנאמר שאו ידיכם קודש וברכו את ה' שאלו תלמידיו את ר''א בן [שמוע] במה הארכת ימים א''ל מימי לא נשאתי כפי בלא ברכה וכהן הנושא את כפיו מאי מברך א''ר זירא אר''ח אשר קדשנו בקדושתו של אהרן וצונו לברך את עמו ישראל באהבה כי עקר כרעיה מאי אמר יהר''מ ה' אלקינו שתהא ברכה זו שצויתנו לברך עמך ישראל בלא מכשול ועון וכד מהדר אפיה מצבורא מאי אמר אדבריה רב חסדא לרב עוקבא ודרש רבש''ע עשינו מה שגזרת עלינו עשה עמנו מה שהבטחתנו [השקיפה ממעון קדשך וגו'] אר''ח אין הכהנים רשאים לכוף קשרי אצבעותיהם עד שיחזרו פניהם מן הציבור ואר''ז אר''ח אין הקורא רשאי לקרות כהנים עד שיכלה אמן מפי הצבור ואין הכהנים רשאים להתחיל בברכה עד שיכלה דיבור מפי הקורא ואין הצבור רשאין לענות אמן עד שתכלה ברכה מפי הכהנים ואין הכהנים רשאין להתחיל בברכה אחרת עד שיכלה אמן מפי הצבור וא''ר זירא אר''ח אין הכהנים רשאים להחזיר פניהם מן הצבור עד שיתחיל שליח צבור בשים שלום ואינם רשאים לעקור רגליהם ולילך עד שיגמור שליח ציבור שים שלום. ת''ר אין הכהנים רשאים לעלות בסנדליהם לדוכן וזו אחת מתשע תקנות שהתקין רבן יוחנן בן זכאי. בפרק הקורא את המגילה עומד [כ''ד ע''ב] תנן כהן שיש בידו מומין לא ישא את כפיו תניא מומין שאמרו בפניו ובידיו וברגליו אריב''ל [מי שידיו] בהקניות לא ישא את כפיו עקומות ועקושות לא ישא את כפיו. ירושלמי בפרק בשלשה פרקים [הלכה א'] תני אם היה דש בעירו מותר כהדא נפתלי הוות אצבעיה עקומה אתא שאיל לר''מ א''ל מכיון שאתה דש בעירך מותר. [מגילה שם] תניא זבלגן לא ישא את כפיו ואם היה דש בעירו מותר ותניא סומא באחת מעיניו לא ישא את כפיו ואם הי' דש בעירו מותר. מתני' [שם] ר' יהודה אומר אף מי שהיו ידיו צבועות סטיס לא ישא את כפיו מפני שהעם מסתכלין בו תנא אם רוב אנשי העיר מלאכתן בכך מותר. בפרק אין דורשין [ט''ז ע''א] דרש ר' יהודה בר נחמני מתורגמניה דרשב''ל כל המסתכל בכהנים עיניו כהות בזמן שבית המקדש קיים כהנים עולין לדוכן ומברכין את העם בשם המפורש ולכך כל המסתכל בהם עיניו כהות ובגבולין שאין מברכין בשם המפורש אין עיניו כהות ואעפ''כ אסור להסתכל בהם מפני שמסיח דעתו מן הברכה ואי קים לי' בגויה שלא יסיח דעתו מותר כההיא דירושלמי בפרק שלשה פרקים [הלכה א'] א''ר יוסי אסור להסתכל בכהנים בשעה שמברכי' את ישראל א''ר חגי כלום אמרו אין מסתכלין אלא מפני היסח הדעת משום דאנא מסתכל לא מסחינא דעתאי. מתני' [מגילה שם] האומר איני עובר לפני התיבה בצבועין אף בלבנים לא יעבור בסנדל איני עובר אף יחף לא יעבור מ''ט חיישינן שמא נזרקה בו מינות. בפרק אין עומדין [ל''ד ע''א] תנן העובר לפני התיבה לא יענה אמן אחר הכהנים מפני הטירוף ואם אין שם כהן אלא [הוא לא] ישא את כפיו ואם הבטחתו שישא את כפיו ויחזור לתפלתו רשאי והוינן בה בפרק אלו נאמרים [ל''ח ע''ב] הא לא עקר רגליו בעבודה ומוקמינן לה דנד פורתא. בפרק ראוהו ב''ד בר''ה [כ''ח ע''ב] מנין לכהן שעולה לדוכן שלא יאמר הואיל ונתנה לי רשות לברך את ישראל אוסיף ברכה משלי כגון ה' אלהי אבותיכם יוסף עליכם ככם אלף פעמים ת''ל לא תוסיפו על הדבר והא הכא כיון דבריך ליה עבר ליה לזמניה וקתני דעבר שאני הכא כיון דאילו מתרמי ליה צבורא אחרינא הדר מברך כוליה יומא זימניה הוא וכתב עלה רבי' יצחק אלפס בפרק הקורא את המגילה עומד שמעינן מינה דכהן דפריס כפיו בחד דוכתא ואזל לדוכתא אחריתא ואשכח צבורא דלא מטו לברכת כהנים כי מטו לברכת כהנים פריס להו ידיה ושפיר דמי. 
<h3>[או''ז הלכ' נשיאת כפים סימן תי''א]</h3>
------
אין הכהנים נושאין כפיהן מדאורייתא בפחות מעשרה. אבל מדרבנן נושאין אפילו ביחיד. וכן כהן אחד נושא כפיו מדרבנן. כה תברכו בלשון הקודש ובעמידה ובנשיאות כפים. וצריכים להגביה כפיהם כנגד כתפותיהם ואינם רשאים להגביה יותר. וצריכים להרחיב אצבעותיהם. אין מברכין בגבולין בשם המפורש. כה תברכו, פנים אל פנים ובקול רם. לשנים קורא החזן, דהיינו השמש כהנים. לאחד אינו קורא כהן. אבל הש''ץ אסור לו להפסיק ולקרות כהנים. 
<h3>[פסקי או''ז הלכות נשיאת כפים]</h3>
------
ברכת כהנים אין מברכין אותה אלא בלשון הקודש, שנ' [במדבר ו'] כה תברכו את בני ישראל, בלשון שנאמרה. ואין מברכין אותה אלא בעמידה, ואין מברכין אותה אלא בנשיאת כפים שנ' [ויקרא ט'] וישא אהרן את ידיו אל העם ויברכם, ובמדינה היו [הכהנים] נושאים כפיהם כנגד כתפיהם, ובמקדש על גבי ראשיהם. במקדש היו מזכירין את ה' ככתבו ובמדינה בכינויו. במקדש לא היו עונין אמן בין ברכה לברכה שאין עונין אמן במקדש, ובמדינה עונין אמן אחר כל ברכה וברכה. 
<h3>[פסקי ריא''ז — סוטה]</h3>
------
ותנן במסכת תמיד (פ''ז מ''ב) בגבולין הכהנים פושטין ידיהם ומגביהין אותן כנגד כתפיהן (ע''פ רמב''ם נ''כ פי''ד ה''ג ע''ש). ומפרש התם כיצד ברכת כהנים במקדש הכהנים עולין לדוכן אחר שהשלימו עבודת התמיד של שחר ומגביהים ידיהם למעלה על גבי ראשיהם חוץ מכהן גדול שאין מגביה ידו למעלה מן הציץ ואחד מקרא אותם תיבה תיבה כדרך שעושין בגבולין עד שישלימו שלשת הפסוקים ואין העם עונים אמן אחר כל פסוק אלא עושין אותן במקדש ברכה אחת וכשישלימו כל העם עונין ברוך ה' א%להי ישראל מן העולם ועד העולם (ע''פ לשון רמב''ם שם ה''ט ע''ש), ובסוטה (מ' ב') דורש מן המקרא שאין עונין במקדש אמן. ואומר שם של ארבע אותיות ככתבו במקדש כאשר בארנו (לעיל בראש המצוה) ומשמת שמעון הצדיק פסקו הכהנים מלברך בשם המפורש אפילו במקדש כדי שלא ילמד אותו אדם שאינו הגון (ע''פ לשון רמב''ם שם ה''י). גרסינן בירושלמי דפרק בתרא דמגילה (דף ל''ב, ב') אמר רבי חגי כלום אמרו אין מסתכלין בכהנים אלא משום היסח הדעת. 
<h3>[סמ''ג עשין סימן כ']</h3>
------
ודרשינן בפרק אלו נאמרים מקראי שצריך לברכם בלשון הקודש ובעמידה ובנשיאות כפים ובקול רם פנים כנגד פנים בשם המפורש במקדש סימן לע''ן קפ''ש. שנלמד ברכה זו מאלה יעמדו לברך את העם על הר גריזים (דברים כ''ז י''ב) ששם היה בלשון הקודש ובעמידה ובקול רם (ע''ש ותד''ה או) וכתיב (ויקרא ט' כ''ב) וישא אהרן את ידיו הרי נשיאות כפים, ופנים כנגד פנים מאמור להם כאדם שאומר לחבירו, וכמה דרשות נפקא לן מאמור להם. וכן דרשינן מיניה לפנים דלשנים קורא כהנים ולאחד אינו קורא. ושם המפורש נפקא לן מושמו את שמי המיוחד לי, יכול אף בגבולין נאמר כאן ושמו את שמי ונאמר להלן (דברים י''ב ה') לשום את שמו שם מה להלן בבית הבחירה אף כאן כך, ורבי נתן נפקא ליה עמידה מדכתיב (דברים י' ח') לעמוד לשרת[ו] ולברך בשמו הקיש מברך למשרת לענין עמידה. ודווקא לענין עמידה הוקשו אבל לא לפסול בעל מום ומשומד שעשה תשובה כמו שאפרש בסוף המצוה, וגרסינן נמי התם במסכת תענית בפרק בשלשה פרקים (כ''ו ב') שיכור אסור לישא את כפיו דאיתקוש לנזיר שסמוכה ברכת כהנים לפרשת נזיר אבל מותר [הוא] בחרצן שהרי הוקש למשרת שמותר בחרצן, ומקשה אי מה משרת בעל מום לא אף מברך בעל מום לא ומתרץ הרי הוקש לנזיר, ומה ראית שאתה מקיש לנזיר להקל תקיש למשרת להחמיר ומתרץ אסמכתא דרבנן היא ולקולא. משמע דאין ההקישא גמורה אלא לעניין עמידה הכתובה במקרא. וגם למדנו שאין שיכור אסור בנשיאות כפים אלא מדרבנן. והתם מסקינן הלכה כר' יוסי דאמר בתענית ציבור שעושין מפני הגשמים וביום הכיפורים בשחרית במוסף [ו]בנעילה נושאין כפים אבל לא במנחה, גזירה אטו מנחה של כל יום שיש בה שכרות ואסור מדרבנן, ובט' באב ובשבעה עשר בתמוז וכיוצא בהם שאין בהם נעילה מסיק דפרשי ידייהו כיון דסמוך לשקיעת החמה פרסי כתפלת נעילה דמיא, ועוד נכתב בשם רבינו שלמה וכן ראיתי בשאלתות דרב אחאי דהאידנא דנהיגי ברחמים ביום הכיפורים ממנחה עד נעילה כתפלת נעילה דמיא ולא מיחלפא בשאר מנחות ופרשי ידייהו. 
<h3>[סמ''ג עשין סימן כ']</h3>
------
[לשון הרי''ף מגילה ט''ו ע''ב מדפיו] בנשיאת כפים שישא את כפיו למעלה. פנים. של כהן. כנגד פנים. של עם. לשנים. כהנים שרוצים לישא את כפיהם, שליח ציבור קורא אותם, לאחר שסיים מודים אומר להם החזן קרבו כהנים לברך. אם לא היה אלא כהן אחד שישא את כפיו אינו קורא אותו, אלא הולך מאיליו. אמור להם. החזן קורא להן. לכוף ראשי אצבעותיו. כעין שדי. ושמעתי שבברכה ראשונה כופף ראשי אצבעותיו כעין שי''ן, ובברכה שניה כעין דל''ת, ובברכה שלישית כעין יו''ד. אין החזן. הקורא. רשאי לקרות את הכהנים. שיבואו לישא. עד שיכלה אמן מפי הקהל. שעונין אחר ברכת הודאה. ואין הכהנים רשאין להתחיל בברכה. בברכת יברכך ד' וישמרך. עד שיכלה הדיבור מפי החזן. החזן אומר יברכך ד', והוא חוזר ומברך בטעם. וכן כל תיבה ותיבה החזן אומר התיבה והכהן אומר אותה בטעם עד שתכלה ברכה מפי הכהנים. לאחר שסיים וישמרך, ולאחר שסיים ויחונך. כל פסוק ופסוק נקרא ברכה. עד שתכלה אמן מן הציבור. בסוף הברכה. להחזיר פניהם. מן הציבור, לאחר שסיים כל שלש ברכות. ובמקדש על גבי ראשיהן. לפי [שצריכין] להזכיר שם המפורש. שאינו מגביה ידיו מן הציץ. מפני שהשם חקוק בו, קודש לד'. שאינו עולה בעבודה. כשחזן מתחיל רצה י' אלהינו. אבל עקר את רגליו. לבוא כשהחזן מתחיל רצה אע''ג דלא מטי לדוכן אלא לאחר עבודה. כל כהן שלא נטל ידיו. תחלה, קודם שישא את כפיו. שאו ידיכם קודש. שיהיו ידיו קדושות בנטילת ידים, ואחר כך וברכו את ד'. כד עקר רגליה. למיפק לדוכן. וכד מהדר אפיה. מציבור, שכבר בירך. העם מה הן אומרים. בלחישה. אף כהן מברך אסור ביין. קודם שישא את כפיו. אין הכהנים רשאים לעלות בסנדליהון לדוכן. לברך את העם. שמא נפסקה רצועת סנדל של אחד מהם ואזיל למיקטריה ויאמרו בן גרושה הוא, שהרי אינו נושא את כפיו עם שאר הכהנים. מט' תקנות שתיקן רבן יוחנן בן זכאי. מפורשין בר''ה [ל''א ע''ב]. 
<h3>[רבינו יהודה עניו (ריבב''ן) — מגילה]</h3>
------
[מגילה כ''ד ע''ב] פיס' כהן שיש בידיו כול'. אסטס. מין צבע אדום. מפני שמסתכלים בו. ואמרינן בחגיגה [ט''ז ע''א] המסתכל בכהנים בשעה שנושאין את כפיהן עיניו כהות. ואע''ג דאמרינן התם בבית המקדש שם המפורש, השתא מיהא איסורא איכא דגזרינן הא אטו הא. אף בלבנים לא יעבור. שמא מינות נזרקה בו, דרך הכומרים ללבוש בגדים לבנים. והאי טעמא נמי ביחף. תפלתו עגולה. תפלין של(ו) [ראש]. סכנה. שמא כשיכנס לביתו יכה ראשו בתקרה דנוקבת את מוחו. ואין בה מצוה. דתפלין מרובעות הל''מ. נתנה על מצחו. תפלין של ראש. ושל יד נתן על פס ידו. ה''ז דרך מינות. דלית ליה מדרש חכמים אלא בין עיניך בין עיניך ממש ידך ידך ממש. ורבותינו דרשו במנחות [ל''ז ע''ב] על ידך בגובה היד כמו של ראש בגובה של ראש. בין עיניך זה קדקוד מקום שמוחו של תינוק רופס, בג''ש במנחות [שם] נאמר כאן בין עיניך ונאמר להלן לא תשימו קרחה בין עיניכם, מה להלן בגובה של ראש אף כאן בגובה של ראש. ציפן זהב. ולית ליה למען תהיה תורת ד' בפיך מן המותר בפיך, מן העור. שנתנן בבית יד אונקלי שלו. על בית יד לבושו מבחוץ, ולית ליה מדרש חכמים מוהיה לך לאות ולא לאחרים לאות. בהקניות. כמו [ויקרא י''ג] בהק הוא. עקומות. כפופות ועקושות לצדיהן. לא ישא את כפיו. מפני שהעם מסתכלין בו. חיפה ובישן. בני בישן קורין לאלפין עיינין, יאר יער. זבלגן. עיניו דולפות. דש בעירו. מורגל בעירו, אין מסתכלין בו, ומשום שהוא בעל מום אינו פסול, דאיתקש כהן מברך לנזיר מה נזיר בעל מום אף כהן מברך בעל מום בתעניות [כ''ו ע''ב]. 
<h3>[רבינו יהודה עניו (ריבב''ן) — מגילה]</h3>
------
וכד מטי שליחא דציבורא לומר שים שלום, אם יש שם כהן, עולה לדוכן. וכהן שנשתמד וחזר בו אם ראוי לעלות לדוכן לישא את כפיו אם לאו, תמצא לפנינו בהלכה ל''ג. שאילה לפני הגאונים ז''ל כהן שלא התפלל ומצא ציבור מתפללין, מותר לעלות לדוכן אי לא. תשובה. לא מצינו דבר שמעכב ברכה אלא נטילת ידים, כדאמרינן כל כהן שלא נטל את ידיו לא ישא את כפיו, אבל תפילה לא מצינו שמעכבת, הילכך יעלה ויברך. כהן שעלה לדוכן מסייעו החזן אי לא. גם בזו לא מצינו חילוק בין אחד לשנים אלא כדאמר אביי נקיטינן לשנים קורא כהנים, לאחד אינו קורא כהנים, ורב חסדא אמר אפילו לאחד קורא כהנים, שאינו קורא אלא לשבט. אבל לקרות מקרהו. וכך מנהג פשוט בישראל, בין כהן אחד בין שני כהנים החזן מקרא אותן דבר דבר, והן עונין אחריו. ראינו כהנים כשהן מברכין ובאין לברך פותחין אצבעותיהן, יש בהן ממש או מסורת. לא מצינו בתלמוד כל עיקר, אלא שאומרין בהו רבנן בכהנים כמה טעמים, שהוא סימן שאימת שכינה עליהן כאילו הן מתחלחלין והיא שם עוברת. ואע''פ ששנינו בברכת כהנים. במקדש היו אומרין השם בכתבו ובמדינה ככינויו, וזה סימן הוא, כלומר שמזכירו ככתבו נאמר כאן, אלא בשביל שהוא מדינה אנו מכנין. ועוד לשום אותו סימן לפסוקין, כי בברכה ראשונה מניחין אצבע הסמוכה לגודל ומשהין אותה, וכן בשנייה מניחין אצבע האמצעית הסמוכה לאמה ומשהין אותה, וכן בשלישית מניחין רביעית הסמוכה, היא קמיצה כסדר הראשון. בפסיקתא דהחודש. הנה זה עומד אחר כתלינו (שה''ש ב', ט') אחר בתי כנסיות ובתי מדרשות. משגיח מן החלונות (שם) מבין כתפיהן של כהנים. מציץ מן החרכים (שם) מבין אצבעותיהן של כהנים. מצאתי בשם רבינו יצחק ביר' יהודה זצ''ל וששאלתם למה נהגו כהנים שאירע להם דבר בקרובים ושינו את מקומן, שלא לשאת כפיהן כל זמן שאין יושבין במקומן. על דבר זה לא מצא רבינו סמך בהדיא, ואמר, לא על חנם נהגו כן, שהרי כל כהן שאינו מברך עובר בשלשה עשה וזה יושב בטל ועובר. ואמר כמדומה לי שעל דבר זה נהגו שכל מי שעומד לברך ראוי לו שיהא שרוי בשמחה ובטוב לבב, שכן מצינו ביצחק אבינו שאמר לעשו (בראשית כ''ז, ז') הביאה לי ציד וגו' ולאחר שיאכל וישתה ותהא נפשו שמיחה עליו אמר לברכו. לכן נראה שזה שדואג על מתו ויושב שלא במקומו אינו מברך בשמחה. והטעם הזה יש לומר כמו כן על הפנוי שאינו עולה על הדוכן, שכל השרוי בלא אשה שרוי בלא טובה ובלא שמחה. ואומר הרב. מצוה להחזיק מנהג הראשונים בכל מה שאדם יכול להחזיק, שכן מצינו בתלמוד ירושלמי [יבמות פי''ב ה''א] שהמנהג מבטל את ההלכה. וכמו כן מצינו בתלמוד בבלי שלנו דאמרינן בבבא קמא [קט''ז ע''ב] בהגוזל זוטא שיירא שהיתה מהלכת במדבר ועמד עליה גייס לטורפה מחשבין לפי ממון וכול', ובלבד שלא ישנו ממנהג החמרין, אלמא מנהג עוקר ההלכה. ואם אין שם כהן אומר החזן אלהינו ואלהי אבותינו ברכינו בברכה כול'. בין בתפילת שחרית בין במוסף בין בנעילה. אבל במנחה אין אומר אותו, שאין נשיאות כפים במנחה, משום דשכיחא שכרות. ובמנחת תענית דליכא למיחש לשכרות נושאין כהנים כפיהן, והחזן אומר ברכינו בברכה חוץ ממנחת יום הכיפורים, דכיון שנושאין בנעילה אין נושאין במנחה, כאשר אפרש בערוגת יום הכיפורים. ומקום שאין כהן לישא את כפיו והחזן אומר ברכינו בברכה, אם ראוי לענות אחריו אמן אחר כל ברכה וברכה, ואם צריך לעשות שינוי בין כהן לשליח ציבור שלא יענו אמן אחר שליח ציבור, נשאל לרבינו האיי גאון זצ''ל והשיב. אין מנהג אצלינו לענות אמן על כל פסוק ופסוק לפי שמפי כהן הן שלש ברכות, ושליח ציבור מסדרם כעין ברכה אחת, שאומרין אלהינו ואלהי אבותינו ברכינו בברכה כול', וזה הוא מובחר, אלא שהעונה אמן על כל פסוק ופסוק אין מחזירין אותו. ויש כזה בסדר ברכות הרבה, כגון יעלה ויבוא כול' זכרינו יי' אלהינו בו לטובה, יש שעונין אמן על כל ברכה וברכה, ויש שעונה אמן בסוף. 
<h3>[שבלי הלקט דין סדר ברכת כהנים סימן כ''ג]</h3>
------
כשמגיע שליח צבור לומר שים שלום אם יש שם כהן עולה לדוכן ונושא את כפיו. 
<h3>[תניא רבתי סימן ה']</h3>
------
ומכוונין פניהם כנגד פני הכהנים ואין מביטין בפניהן. אם היה הכהן המברך אחד מתחיל לברך מעצמו ושליח צבור מקרא אתו מלה במלה כמו שאמרנו. היו הכהנים שנים או יותר אין מתחילין לברך עד שיקרא להן שליח צבור תחלה ויאמר להן, כהנים. והן עונין ואומרין יברכך ה' וישמרך. והחזן מקרא אותן מלה במלה. אין ברכת כהנים נאמרת אלא בלשון הקדש שנאמר (במדבר ו') כה תברכו את בני ישראל אמור להם וגו'. כה תברכו בעמידה. כה תברכו בנשיאת כפים. כה תברכו בלשון הקדש. כה תברכו פנים כנגד פנים, כה תברכו בשם המפורש. והוא שיהיה במקדש. 
<h3>[תניא רבתי סימן ה']</h3>
------
כיצד הוא נשיאת כפים בגבולין בעת שיגיע שליח צבור לעבודה כשיאמר רצה, כל הכהנים העומדים בבית הכנסת נעקרין ממקומן והולכין ועולין לדוכן ועומדים שם. פניהם להיכל ואחוריהן כלפי העם ואצבעותיהם כפופות, [וכשהחזן קורא כהנים מחזירין פניהם כלפי העם ומברכים בא''י וכו'] ומגביהין ידיהן כנגד כתפיהן ומתחילין יברכך. והש''ץ מקרא אותן מלה במלה והן עונין. שנאמר אמור להם. עד שמשלימין פסוק ראשון וכל העם עונין אמן. וכן בפסוק שני ושלישי, וכשישלימו הכהנים שלשה פסוקים אלו מתחיל שליח צבור בברכה אחרונה של תפלה שהיא שים שלום. והכהנים מחזירין פניהם כלפי הקדש וכופפין אצבעותיהם ועומדים שם בדוכן עד שיגמור הברכה וחוזרין למקומן. 
<h3>[תניא רבתי סימן ה']</h3>
------
[מצוה] לכהן שיברך את ישראל דכתיב (במדבר ו') כה תברכו את בני ישר' ואמרו רבותינו שיש בדבר שלשה עשה. ואם אינו מברך עובר בכולן ודוקא כשאומרין לו בבית הכנסתא) צריך לברך ב'לשון הקודש, וב'עמידה, ב'נשיאת כפים, ב'קול רם. פנים כנגד פנים כלפי העם, במקדש ב'שם המפורש. אבל לא בגבולין ובעת שיגיע שליח צבור לעבודה כשיאמר רצה, כל הכהנים העומדים בבית הכנסת נעקרים ממקומן והולכין ועולין לדוכן ועומדין שם, פניהם כלפי ההיכל עד שיגיע שליח ציבור לולך נאה להודות, ומיד אם הם שנים קורין אותם כהנים, ואם הוא אחד אינו נקרא, אלא מעצמו הוא הופך פניו אל העם. ונראה לי שמן הדין לא היה צריך להקרות ליחיד, שהרי מה ששליח ציבור מקרא להם מאמור להם נפקא ומיהו עמא דבר להקרות אף ליחיד ועוד נראה לי שאם היחיד אינו נושא כפיו אף כשאומר לו אינו עובר בעשה דכתיב להם לשון רביםב) עוד מסקינן התם אמר רב חסדא אין המקרא רשאי לקרות כהני' עד שיכלה אמן מפי הצבור שעונין אמן אחר לך נאה להודות ואין הכהנים רשאים להתחיל בברכה עד שיכלה הדבור מפי המקרא ואין הציבור עונין אמן עד שתכלה ברכה מפי הכהני' ואין המקרא רשאי להתחיל ברכה אחרת עד שיכלה אמן מפי הצבו'. ואמרינן בפרק אין עומדין אין שליח צבור רשאי לענות אמן אחר הכהני' כשאר העם, שמא תטרף דעתו ולא ידע אי זו ברכה יקרא, אם פסוק שני או שלישי ומסיים בה ואם אין שם כהן אלא הוא לא ישא כפיו, ואם מובטח לו שלאחר שישא את כפיו שיחזור לתפילתו רשאיג) ואין הכהנים רשאין להחזיר פניהם מן הצבור עד שיתחיל שליח צבור שים שלום ואין רשאין לכוף קשרי אצבעותיהם עד שיחזירו פניהם מן הציבור ומתקנת ר' יוחנן בפרק אלו נאמרין שלא יעלו הכהנים לדוכן בסנדליהם אלא עומדין יחפין בשעה שהכהן עולה לדוכן מפרש במסכת סוטה כשהוא עוקר רגליו לעלות אומר יהי רצון מלפניך ה' אלהינו ואלהי אבותינו שתהא ברכה זו שצויתנו לברך את עמך ישראל ברכה שלימה ולא יהיה בה מכשול ועון, מעתה ועד עולם, וקודם שיחזור פניו לברך את העם מברך ברוך אתה ה' אלהינו מלך העולם אשר קדשנו בקדושתו של אהרן וצונו לברך את עמך ישראל באהב' וכשמחזיר פניו מן הצבור אחר שהשלים אומר עשינו מה שגזרת עלינו עשה עמנו כמה שהבטחתנו בתורתך השקיפה ממעון קדשך וגומר וכל החזרות שהכהנים מחזירים פניהם אל הצבור בין בתחלה בין בסוף לא יהיו אלא דרך ימין ואמרינן בירושלמי דברכות, עיר שכולה כהנים נושאין כפיהן ומברכין ישר' שבשא' מקומו' והנשי' והטף עונין אמןד). [סמ''ק סימן קי''ג]. א) וצריך לע''ן קפ''ש סי'. ב) ואין ש''צ אומר אלהינו אלא המקרא אות' אומר מיד כהנים אחר שסיים ולך נאה להודות כך פי' ר''ת ואמנם פר''י בתוספ' דברכות דדוקא לדידהו שלא היו אומרי' כלל אלהינו ואלהי אבותינו ברכנו בברכה אבל עכשיו שהחזן רגיל לאומרו בכל התפילות בצבור בשחרי' ובמוס' הלכך גם כשהכהנים עומדים לדוכן נכון לאומר' עד כהנים, וגם מהאי טעמא יוכל החזן להקרות לכהני' יברכך וכו' ולא הוי הפסק' מהאי טעמ' וגם כך, נהגו ברוב מקומו'. ג) ש''ע כיון שאין שם כהן אלא הוא וכיצד יעשה יעקור רגליו בעבודה ויאמר עד ולך נאה להודות ויעלה לדוכן ויקרא לו אחר ומסיים החזן שים שלום ואם יש כהנים אחרים יעמוד ישראל אצל החזן הכהן. ויקרא הכהנים ויקרא אותן והחזן עומד ושותק. ד) ש''ע אם אין שם אלא י' אבל אם יש יותר מי' היתרי' מי' יעלו ויברכו והי' עונים אחריהם אמן. 
<h3>[הגהות רבינו פרץ על הסמ''ק סימן קי''ג]</h3>
------
[מצוה] לכהן שיברך ישראל כדכתיב (במדבר ו') כה תברכו את בני ישראל. ואמרו רבותינו (סוטה ל''ח) שיש בדבר ג' עשה ואם אינו מברך עובר בכולן, ודווקא כשאומרים לו בבית הכנסת. וצריך לברך בלשון הקודש ובעמידה ובנשיאות כפים ובקול רם ובפנים נגד פנים כלפי העם ובשם, ובמקדש בשם המפורש אבל לא בגבולין. ובעת שיגיע הש''ץ לעבודה כשיאמר רצה כל הכהנים העומדים בבית הכנסת נעקרין ממקומם והולכים ועולין לדוכן ועומדין שם פניהם כנגד ההיכל עד שיגיע הש''ץ לולך נאה להודותא), ומיד אם הם שנים קורא אותם כהנים ואם הוא אחד אינו קורא אלא מעצמו הוא הופך פניו אל העם, ונראה לי שמן הדין לא צריך להקרות ליחיד שהרי מה שהש''ץ מקרה להם מאמור להם נפקא ומיהו עמא דבר להקרות אפילו ליחיד, ולע''ד נראה לי שאם יחיד אינו נושא כפיו אפילו כשאומר לו אינו עובר בעשה דכתיב להם, ואין ש''ץ אומר אלוקנו ברכינו וכו'ב) אלא המקרא אומר מיד כהניםג), עוד פסקינן שם (דף ל''ט) אין המקרא רשאי לקרות כהנים עד שיכלה אמן מפי הציבור העונים אמן אחר ולך נאה להודות, ד) ואין הכהנים רשאין להתחיל בברכה [אחרת] עד שיכלה הדיבור מפי המקרא, ואין הציבור עונין אמן עד שיכלה ברכה מפי הכהנים, ואין המקרא רשאי להתחיל ברכה אחרת עד שיכלה אמן מפי הציבור, ואמרו בפרק אין עומדין (ברכות ל''ד) אין ש''ץ רשאי לענות אמן אחר הכהנים כשאר העם שמא תטרף דעתו ולא ידע איזה ברכה יקרא אם פסוק שיני או שלישי, ומסיים בה ואם אין שם כהן אלא הוא לא ישא כפיו ואם מובטח לו שלאחר שישא כפיו שיחזור לתפילתוה) רשאי. ואין הכהנים רשאין להחזיר פניהם מן הציבור עד שיתחיל ש''ץ שים שלום, ואין רשאין לכוף קשרי אצבעותיהן עד שיחזרו פניהם מן הציבור. ומתקנת רבן יוחנן בן זכאי בפרק אילו נאמרין (סוטה מ') שלא יעלו הכהנים לדוכן בסנדליהם אלא עומדין יחפים, בשעה שכהן עולה לדוכן, מפרש במסכת סוטה כשהוא עוקר רגליו לעלות, אומר יהי רצון מלפניך ה' אלוקנו ואלוקי אבותינו שתהא הברכה זו שצויתנו לברך עמך ישראל ברכה שלימה ולא יהא בה מכשול ועון מעתה ועד עולם, וקודם שיחזיר פניו לברך העם מברך ברוך אתה ה' אלוקנו מלך העולם אשר קדשנו בקדושתו של אהרון וציונו לברך עמו ישראל באהבה, וכשמחזיר פניו מן הציבור אחר שישלים אומר עשינו מה שגזרת עלינו עשה עמנו כמה שהבטחתנו בתורתך (דברים כ''ו) השקיפה ממעון קדשך מן השמים וגו', וכל החזרות שהכהנים מחזירין פניהם אל הציבור בתחילה ומן הציבור ולבסוף לא יהיו אלא דרך ימין. אמרינן בירושלמי דברכות (פ''ה ה''ד) עיר שכולה כהנים נושאין כפיהם ומברכין ישראל שבשאר מקומות, והנשים והטף עונין אמן. ששה דברים מונעין נשיאות כפים, סימן מע''ש יט''ל, מום עבירה שנים יין טומאת ידים לשון, מום פירוש מומין שבפניו או בידיו או ברגליו לא ישא את כפיו מפני שהעם מסתכלין בוו) וכן סומא באחת מעיניו אלא אם כן דש בעירו, עבירה — פי' מי שהרג את הנפש אפילו בשוגג לא ישא את כפיו שנאמר (ישעיהו א') ובפרישכם כפיכם ידיכם דמים מלאו, אבל משומד שעשה תשובה פסק רבינו גרשום בתשובה שישא כפיוז), שנים — מי שלא נתמלא זקנו לא ישא את כפיו בפני עצמו אבל עם אחרים יכול לישא כפיו כשהוא בן י''ג שנה, יין — מי ששתה רביעית יין בבת אחת לא ישא כפיו ושיעור רביעית מפרש בערבי פסחים אצבעים [על אצבעים] ברום אצבעים וחצי אצבע וחומש אצבע ואותן האצבעות בגודל, טומאת ידים — שצריך נטילת ידים קודם שנאמר (תהלים קל''ד) שאו ידיכם קודש וברכו, לשון — דאמר רב אשי בני חיפה ובני בית שאן לא ישאו כפיהן מפני שקורין לאלפין עיינין ולעיינין אלפין, ואמר ר' יהושע בפרק אילו נאמרין (דף ל''ח) עם שאחורי הכהנים אינם בכלל ברכה אלא אם כן יש שם אונס אבל מלפנים ומן הצדדים אפילו מחיצות של ברזל אינן מפסיקות, כל כהן המברך מתברך שנאמר (בראשית י''ב) ואברכה מברכך. וג' פרקים בשנה בתעניות ובמעמדות כהנים נושאין כפיהן, וביוה''כ ג' פעמים בשחרית ובמוסף ובנעילה אבל במנחה של יום הכפורים לא ישאו כפיהם משום דמחליף בשאר מנחות שמתפללין בעוד היום גדול, ומהאי טעמא לא יאמר ש''ץ אלוקינו ברכינו כו' במנחה של יום הכפורים אבל במנחה של שאר תעניות אומר לפי שמתפללין סמוך לחשיכה והוי כנעילה ולא חיישינן לשיכרות מה שאין כן בשאר ימים שאין נושאין כפיהן במנחה משום שכרות כר' יוסי, ובתעניות של גשמים היו רגילים לומר נעילה, ואל יאמר אדם מה איכפת לן בברכתו של פלוני כהן הדיוט הוא, לפי שהקב''ה מתאוה לברכת כהנים דכתיב (במדבר ו') ושמו את שמי על בני ישראל ואני אברכם. א) א''ר יהושע בן לוי (סוטה ל''ח) כל כהן שאין עולה בעבודה שוב אינו עולה שנאמר (ויקרא ט') וישא אהרן את ידיו על העם ויברכם מה להלן בעבודה אף כאן בעבודה תני ר' אושעיא לא שנו אלא שלא עקר רגליו אבל עקר רגליו עולה וכן הלכה ואע''ג דלא מטי ליה לדוכן אלא לאחר עבודה, עכ''ל ר''א (יראים סי' רס''ט). ב) (כן ה') אלוקנו ואלוקי אבותינו ברכינו בברכה בלחישה עד כהנים ואומר כהנים בקול (רב) [רם] ואומר עם קדושיך בלחישה, עכ''ל תשב''ץ (סי' קצ''ח). ג) אחר שסיים ולך נאה להודות אומר כהנים כך פי' ר''ת דאין לומר אלוקנו כו' אמנם ר''י תירץ בתוספות דברכות (דף ל''ד) דדווקא לדידהו שלא היו אומרים כלל אלוקנו וכו' אבל החזן רגיל לומר [בכל התפילות ציבור] כסדר בשחרית ובמוסף הילכך גם כשהכהנים עומדים לדוכן נכון לאומרו עד כהנים וגם מהאי טעמא נוהג החזן להקרות לכהנים יברכך וכו' ולא הוי הפסקה וכן נהגו ברוב מקומות, וצ''ע בס''ג ובתוספות דסוטה (דף ל''ט), עכ''ל ס''ק. ד) נראה שכך ר''ל שלא יקרא החזן אלוקנו ברכינו וכבר פי' שעתה אין קפידה, עכ''ל ס''ק. ה) ולהתחיל שים שלום, ל' ס''ג. גם א''ר שמעון מתי שכהנים נושאין כפיהן לעולם יש לישא החזן עמהם וגם אמרו בסוטה כשהחזן נושא כפיו צריך לעקור רגליו קצת משיתחיל רצה ומשנינן הא כל כהן שאינו עולה לעבודה כלומר לתקן עצמו לפני הארון שוב אינו עולה וגם אומר שיטול ידיו ואומר יהי רצון וברכה אשר קדשנו בקדושתו של אהרן ואע''פ שדומה להפסק, ל' סהר''ם (עי' תשב''ץ סי' קצ''ז) ואין רשאין לעקור רגליהן עד שיגמור ש''ץ שים שלום, עכ''ל רב אלפס (מגילה פרק הקורא עומד). וצריכים כהנים לשאת ידיהם כנגד כתיפותיהן כדתנן נושאין כפיהן כנגד כתיפותיהם ובמקדש על גבי ראשיהם, עכ''ל ר''א (שם). ו) ואמרינן בחגיגה (דף ט''ז) המסתכל בכהנים כשנושאין כפיהן עיניו כהות לפי שהשכינה שורה בין ידיהם, עכ''ל רש''י בפרק עומד וקורא במגילה (דף כד). ז) דבעל תשובה אין מומו ניכר והרי הוא כשאר בעלי מומין שלא בידים שאין מומו ניכר ובעל מום רק שלא יהא המום בידים מותר לעלות לדוכן, ע''כ לשון תשב''ץ (סי' קצ''ו). אמנם מהר''ם אומר שאין לקרותו לעלות לדוכן אך אם עולה מעצמו אין למחות בידו ואליבא דכו''ע מותר לקרותו ראשון לספר תורה ובנו מותר לקרות לספר תורה ראשון ויכול לעלות לדוכן אף לא חזר אביו בתשובה. ואין אומרים פסוקים כגון יברכך השם מציון ושאר פסוקים אחר ברכת כהנים כשעולין לדוכן כדאיתא במסכת סוטה (דף ל''ט מ') וכי יש עבד שמברך אותו רבו ואינו שומע, עכ''ל תשב''ץ (סי' קצ''ח). וכל הזמן שהש''ץ אומר ברכת כהנים גם יחיד מתפלל אותה, ע''כ לשון תשב''ץ (סי' קצ''ט). תניא (מגילה כ''ד) זבלגן פ''ה שעיניו זולגות דמעות לא ישא את כפיו ואם היה דש בעירו מותר רבי יהודה אומר אף מי שהיו ידיו צבועות סטים פ''ה שפר''ן בלע''ז, לא ישא את כפיו מפני שהעם מסתכלין בו, תנא אם רוב אנשי העיר מלאכתן בכך מותר, מי שהיה רירו יורד על זקנו בשעה שמדבר לא ישא כפיו אלא אם כן דש בעירו, ע''כ לשון ר''א. 
<h3>[סמ''ק מצוריך סימן קי''ג]</h3>
------
שנצטוו הכהנים שיברכו ישראל בכל יום, שנאמר [במדבר ו'] כה תברכו את בני ישראל אמור להם. משרשי המצוה שחפץ השם בטובו הגדול לברך עמו על יד המשרתים החונים תמיד בית יי' וכל מחשבתם דבקה בעבודתו ונפשם קשורה ביראתו כל היום, ובזכותם תחול הברכה עליהם ויתברכו כל מעשיהם ויהי נועם השם עליהם. ואל תתמה לאמור ולו חפץ השם בברכתם יצו אתם את הברכה ואין צורך בברכת הכהנים, כי כבר הקדמתי לך פעמים רבות כי בכח הכשר מעשינו תחול הברכה עלינו, כי ידו ברוך הוא פתוחה לכל שואל בהיותו מוכשר ומוכן לקבלת הטוב. ועל כן כי בחר בנו מכל העמים ורצה שנזכה בטובו הזהירנו וצונו להכין מעשינו ולהכשיר גופנו במצוותיו להיותינו ראוים אל הטוב, גם צונו בטובו הגדול לבקש ממנו הברכה ושנשאל אותה על יד המשרתים הטהורים כי כל זה יהיה זכות לנפשותינו ומתוך כך נזכה בטובו. מדיני המצוה מה שאמרו זכרונם לברכה [מגילה כ''ג ע''ב] שאין הכהנים נושאים כפיהם אלא בעשרה, והכהנים מן המניין. וכיצד היא נשיאות כפים, בשעה שיגיע שליח צבור לעבודה, כלומר כשירצה להתחיל בברכת רצה, כל הכהנים העומדים בבית הכנסת עולין לדוכן ופניהן למול ההיכל ואחוריהם כלפי העם, ואצבעותיהם כפופות על כפיהם עד שישלים שליח ציבור ברכת הודאה, ואחר כך מחזירין פניהן כלפי העם ופושטין אצבעותיהם ומגביהין ידיהן כנגד כתפיהם, ומתחילין יברכך ושליח ציבור מקרא אותן מלה מלה, שנאמר אמור להם, והם עונין אחריו בקול נאה, וכשמשלימין פסוק ראשון כל העם עונין אמן, וכן בפסוק שני ושלישי. וכשישלימו הג' פסוקים מתחיל שליח ציבור בשים שלום וגומר, והכהנים מחזירין פניהם כלפי הקודש וכופתין אצבעותיהן ועומדין שם בדוכן עד שיגמור ברכת שים שלום וחוזרין למקומן. ומנהגינו היום שהכהנים אינן עולין בדוכן אלא עומדין לפני הארון ועושין כסדר שכתבנו. וקודם שיחזירו פניהם לברך העם מברכים ברוך אתה ה' אלהינו מלך העולם אשר קדשנו במצוותיו וצונו בקדושתו של אהרן וצוונו לברך את עמו ישראל באהבה. וכל פינות שיהיו פונין כגון חזרת פניהם לציבור או להיכל יהיו לעולם דרך ימין. וששה דברים מונעין מן הכהנים נשיאות כפים, הלשון והמומין והעבירה וטומאת הידים והשנים והיין. וביאור דברים אלה עם יתר פרטי המצוה הכל מבואר בפרק אחרון ממגילה ותענית ובשביעי ממסכת סוטה. ונוהגת מצוה זו בכל מקום ובכל זמן בכהנים, כי עליהם מצוה זו לברך את ישראל, ובשחרית ובמוסף ובנעילה חייבין לברכם, אבל במנחה של כל יום אין שם נשיאות כפים מפני שבמנחה כבר סעדו כל אדם ויש שם חשש יין ושכור אסור בנשיאות כפים, אפילו במנחת תענית גזרו זכרונם לברכה אטו מנחה של כל יום, וכדפסק רב נחמן בפרק בתרא דתענית [כ''ו ע''ב], אבל אמרו שם אלא האידנא מאי טעמא פרסי ידייהו כהני במנחתא דתעניתא הואיל וסמוך לשקיעת החמה מצלו לה כתפילת נעילה דמיא. 
<h3>[ספר החינוך מצוה שע''ח]</h3>
------
[יומא פ''ח ע''א] ההיא ר' יוסי בר' יהודה היא. תימא א''כ לא משכחת תנא דסבר כרב, דהא איכא למימר לעולם תפילת נעילה ביום, והא דקאמר ת''ק טובל והולך עד המנחה ותו לא, היינו בדצלי, ואית ליה טבילה בזמנה לאו מצוה, ומנא לן דאיכא תנא דסבר כרב, דתנא ופליג אברייתא דאור יום הכפורים. וי''ל אע''ג דמעיקרא הוה בעי לאוקומא ברייתא דלעיל בדיצלי, משום דקשי ליה דר' יוסי אדר' יוסי, במסקנא דלא צריכין להכי לא מיתוקמא אלא בדלא צלי. וכן משמע פשט דברייתא דקתני עד המנחה, דמשמע דלא צלי אלא תפילת המנחה, ולא טביל, משום דסבירא ליה כרב דאמר תפילת נעילה בלילה. ור' יוסי אומר טובל והולך כל היום כולו משם דפליג אדרב, (אימ') [אי נמי] משום טבילה בזמנה מצוה, (אלא) [ולא] משום תפילת נעילה, דאיפשר לצלויי באורתא כרב. ולפי זה תרוייהו כרב, וברייתא דלעיל דאור יום הכיפורים דלא כוותיה, והיינו תנאים, או ת''ק ור' יוסי ות''ק דידיה, כדפרישית. ולפי מנהג שלנו דלא פטרינן של ערבית בשל נעילה, אלמא לא קיימא לן כרב, יש (להרהר ברב) להתפלל של נעילה ביום. ונראה לי להביא ראייה למנהג שלנו דלית הילכתא כרב, מדגרסינן בירושלמי דפר' תפלת השחר [ברכות פ''ד ה''א], נעילה מהו שתפטור של ערבית, רבא ורב הונא בשם רב, נעילה פוטרת של ערבית. א''ל רבא לרב הונא היאך הוא מזכיר של הבדלה, פי' אם לא יתפלל של ערבית כלל (כלל), אלא בשל נעילה יפטור של ערבית, נמצא שלא יוכל להבדיל בתפילה, ומצוה הוא להבדיל בתפילה, אע''פ שמבדיל כמו כן על הכוס. א''ר יונה לר' בא היאך פוטרות י''ח, פי' גם הוא הקשה אמילתיה דרב דאמר תפילת נעילה פוטרת של ערבית. א''ל ולאו כבר איתותבת מילתיה. א''ל ובגין דאיתותבת תיבט'. פי' וכי מפני שהשיב אמילתיה תיבטל לגמרי ולא נדחוק ליישבה. א''ר יוסי מה דאקשי ר' בא קשי יאות, מה דאקשי ר' יונה לא קשי יאות, קל הקלו עליו מפני תעניתו שיהו שבע פוטרות י''ח. פי' לפי שהוא בתענית הקלו לקצר תפילתו כדי שימהר לאכול, אבל מאי דאקשי ר' בא ודאי קשה (דבשביל לאכול אבל מאי דאקשי ר' בא ודאי קשה) דבשביל למהר אכול לא היה להם לבטל הבדלה שבתפילה. ר' אבא בר ממלא מר לחבריא מריי מן כולהון שמעית שאין תפילת נעילה פוטרת של ערבית. פי' מדר' בא ור' יונה שהקשו על דברי רב, ומרב הונא שקיבל קושית ר' בא ולא תירץ לו כלום, ומדר' יוסי דאמר מאי דאקשי ר' בא קשי יאות, שמעית דכולהון לא סבירא להו הא דרב. אמ' ר' יוסי בר' בון וכן תני ר' חייא בכל יום אדם מתפלל י''ח, במוצאי שבת ובמוצאי יום הכיפורים ובמוצאי תענית ציבור, אלמא משמע בהדיא דלית הילכתא כוותיה דרב. א''כ יש ליזהר שלא להתפלל תפילת נעילה אלא ביום, דהא בהא תליא, דהא דמאן דלית ליה דרב צריך להתפלל אותה ביום, כדמשמע בשמעתין. ואפילו כשמתפללין אותה ביום (מ''מ כדמשמע ואפי' כשמתפללין אותה ביום) מ''מ יש ליזהר שלא (וישבו) [ישהו] בה בקרובות ובסליחות עד הלילה, כדי שיהו הכהנים נושאים את כפיהם ביום. דאין נשיאות כפים בלילה. דגר' בירושלמי דפ' תפילת השחר [ברכות שם] ובירושלמי דפר' בתרא דתענית [ה''א] אימתי היא נעילה, רבנן דקיסרין אמרין (אמרי') איתפלגין רב ור' מתני', רב אמר בנעול שערי שמים, פי' בלילה, ור' מתנ' אמר בנעילת שערי היכל, שזהו ביום לאחר הקטרת קטורת והדלקת נרות. א''ר יודן ענתורדיא, פי' העינתותי, מתניתין מסייעין לר' יוחנן, בג' פרקים הכוהנים נושאים כפיהם ד' פעמים ביום, בשחרית במוסף במנחה ובנעילת שערים, בתעניות ובמעמדות וביום הכיפורים. אית לך מיה' נעילת שערי שמים. פי' בתרוייהו איתקש נשיאת כפיים לשירות, דכת' [דברים י'] לשרתו ולברך בשמו, מה שירות ביום אף נשיאות כפים ביום. אלמא דתפילת נעילה ביום מדנושאין כפיהם בנעילה. אחוהי דאימיה דרב אדא הוה צייר גולתיה דרב ביו' צמיא רבא, פי' היה שומר טליתו, א''ל כד חזאי שימשי בריש דיקלי, הב לי גלותי דניצלי נעילת שערים. פי' שרצה להתעטף בה משום הכון לקראת א'היך ישראל, ולהתפלל מבעוד יום תפילת נעילה. ופריך בירושלמי, מיחלפא שיטתיה, תמן הוא אמר בנעילת שערי שמים. פי' בלילה, וכה אמר בנעילת שערי היכל, פי' שרוצה להתפלל מבעוד יום. אמר ר' מתנא על ידי דהוה רב מאריך בצלותיה סגין הוה מגיע בנעילת שערי שמים. פי' סוף תפילת נעילה של(א)[ו] היתה נמשכת עד הלילה, לפי שהיה מאריך בתפילתו. מזה משמע כמו כן דלית הילכתא כרב, דרב ור' יוחנן הלכה כר' יוחנן. ושוב ראיתי בדברי רבי' אבי העזרי וכת' דנהוג עלמא כרב שמתפללין בלילה. ואדרבה אני אומר דנהוג דלא כוותיה מדלא מצלו של נעילה ושל ערבית, וא''כ גם ביום יש להתפלל דווקא בנעילה. ולרב ודאי קשיא מתניתין. וליכא למימר דרב סבירא ליה כרב יהושע דפר' בתרא דתענית [כ''ו ע''ב] דאמר אין נשיאות כפים במנחה ובנעילה, דהא רב פסק התם כרבי מאיר דאמר שחרית ומוסף מנחה ונעילה יש בהן נשיאות כפים (ובנעילה). ודוחק לומר דרב סבירא ליה יש נשיאת כפים בלילה, כיון דבירושלמי [שם ושם] מקשה כל כך בפשיטות, אית לך מימ' נעילת שערי שמים, משמע דליכא מאן דפליג בהא. ונראה דודאי התפילה ביום ונמשכת היא עם נשיאת כפים שלה עד הלילה. ומיהו פשטה דמתניתין אתיא כר' יוחנן דודאי נשיאו' כפים בסוף התפלה היא כדרך שאנו עושים, ואין לאחר כל כך סמוך ללילה, כמו שירות שאין מאחרין אותה כל כך סמוך ללילה, דהא איכא קטורת ונרות שהם ביום אחר התמיד. ולפי זה אפילו רב מודה שאין נשיאות כפים בלילה, והנושאים כפיהם בלילה עושים דלא כרב ור' יוחנן. וכן מצאתי שוב כתוב בשם רבינו שב''ט כדבריי דאין נשיאות כפים בלילה. וכן מצאתי בתוספ' רבינו יהודה זצ''ל דאין להתפלל תפילת נעילה אלא ביום, ואין נשיאות כפים אלא ביום. ובספר אלפסי כתב בבתר מילתא דרב, והאידנא נהוג עלמא לצלויי תפילת ערבית אחר נעילה, משמע דסבירא ליה דלא כרב.
עוד יש לי להביא ראייה אפילו מתלמוד שלנו דאין נשיאות בלילה, מדגר' בפ' ואילו נאמרין [סוטה ל''ח ע''א] כה תברכו בעמידה, או אינו אלא אפילו בישיבה, נאמר [במדבר ו'] כה תברכו, ונאמ' להלן [דברים כ''ז] אלה יעמדו וגומ' מה להלן בעמיד' אף כאן כו'. ר' נתן או' אינו צריך (הכי) [הרי] הוא א[ו]מר לשרתו ולברך בשמו מה (מה) משרת בעמידה. ותו קאמר התם מקיש בניו לו. מה הוא בנשיאות כפים אף בניו, דלא תימא דווקא כהן גדול, כדאשכחן באהרן, דכתי' [ויקרא ט'] וישא אהרן את ידיו וגו', וכת' [דברים י''ח] כל הימים לאפוקי, דלא תימא דווקא ראש חודש ועבודת ציבור דראש חודש כי התם, ואיתקש ברכה לשירות. וכיון דלכל מילי מקשינן ברכה לשירות, אין היקש למחצה, ונימא נמי מה שירות ביום אף מברך ביום. וליכא למימר דליהוי אפי' בלילה דהא אשכחן שירות בלילה, כגון הקטרת איברים. הא ליתא דהא שירות דקרא מיירו בשירות שהיו אומרים על הקרבן, כדאמ' בפ' (בתרא) [שני] דערכין [י''א ע''א] אמר רב יהודה אמר שמואל מניין לעיקר שירה מן התורה, דכתיב [דברים י''ח] ושרת בשם ה' אלקיו, איזהו שירות שבשם, הוה אומר שירה. ואימא נשיאת כפים, ומשני מדכתיב לשרתו ולברך בשמו, היינו שיר שעל הקרבן. וההוא לא הוה אלא ביום, כדאמ' התם מה כפרה ביום אף שירה ביום. והשתא נמי לא תיקשי כהן בעל מום לא ישא את כפיו כי היכי דפסיל לשירות, דלמאי דפרישי' ניחא, דשירות דקרא היינו שירה שעל הקרבן, וההוא בלויים הוא שאין המום פוסל בהם, אלא בשנים באהל מועד שבמדבר, ולדורות נפסלין בקול, כדאיתא בספ''ק דחולין [כ''ד ע''א]. וליכא למימר נילף כהנים לנשיאת כפיים דליפסלו נמי בהא מדאיתקש ברכה לשירות, דהא לא קשיא דלעניין שנים במדבר איכא מיעוט' וזאת אשר ללויים [במדבר ח'] ולא לכהנים. ובקול לדורות איכא נמי מיעוטא, ויהי כאחד למחצצרים ולמשוררים להשמיע קול אחד [דה''ב ה'], דמשמע למחצצרים ולמשוררים אין, לכהנים לא. ועוד דלא מסתבר למדרש הקול משאר מילי דנפקא לן מדברת תור'. מיהו בירושלמי דתעני' פרק בתרא [עיי''ש ה''א] איכא מאן דיליף דשבור פסול לישא כפיו מדאיתקש ברכה לשירות, ופריך א''כ יהא בעל מום פסול לישא כפיו מההיא היקישא אלמה תניא ואם היה דש בעירו מותר, ולא משני מידי. וטובא איכא כי האי גוונא בירושלמי דפריך ולא משני מידי, ולא חש להאריך. ולפרושי ניחא, דלא איתקש לשירות דעבודה אלא לשיר שעל הקרבן, וההוא לא פסיל ביה מומין. אי נמי מאן דיליף מירושלמי מדאיתקש ברכה לשירות, ע''כ היינו שירות דעבודה דאשכחן דפסלא פריך ליה שפיר, אבל לגמרא דידן דיליף ברכה בהיקש [פסלי] ביה שיכרות, אבל משירות דשיר לא מצי יליף, דהא לא אשכחן דפסלא ביה שיכרות, ולהכי פריך ליה שפיר. אבל לגמרא דידן דיליף ברכה והיקש משיר שעל הקרבן, לא קשיא מידי ההיא שעל הקרבן, א''כ מאי האי דקאמ' קשיא דירושלמי(ם) כדפריך. וא''ת למאי דפרישית דלכל מילי מקשי' דנשיאת כפים לשירות דשיר שעל הקרבן, בפ' ואילו נאמרין [סוטה ל''ח ע''א], יכול אף בגבולין, פי' בשם המפורש, נאמר את שמי וגו'. והיכי הוה ס''ד למימר אף בגבולין בשם המפורש, אמאי לא ילפינן ברכה משירות, מה להלן במקדש דווקא, אף כאן. י''ל דלהכי הוה ס''ד למימר אף בגבולין משום דאיכא ג' עשה, כה תברכו, אמור להם, ושמו את שמי, והוה סד''א דכל היכא דאיכא למדרש דרשי', ולא מוקמינ' ליה לעשה יתירה, ונימא חד מינייהו איצטריך לומר אף בגבולין, לאפוקי דלא תאמר במקדש דווקא, מהיקי' דברכה לשירות, להכי איצטריך ג''ש, נאמ' כאן ושמו את שמי, ונאמ' להלן [עי' דברים י''ב] לשים את שמי שם, מה להלן בבית הבחירה כו'. ומהשתא מוקמי' קרא לעשה יתירי, כיון דליכא למדרש מינייהו מידי. עכ''ל מורי אחי הר''ם שלי''ו. 
<h3>[תשובות בעלי התוספות נספח א' — תשובת מהר''ם מרוטנבורג]</h3>
------
במקדש עולין לדוכן אחר תמיד השחר ופושטין אצבעותיהם על גבי ראשיהם וכהן גדול למטה מן הציץ ומקרא כמו בגבולין. ואין עונין צבור אמן, אבל אחר הפסוקים צבור יענו ברוך יי אלהי ישראל מן העולם ועד העולם. ואומר השם המפורש יו''ד ה''י וי''ו ה''י ככתיבתו. ובמדינה, ומשמת שמעון הצדיק אף במקדש, אין אומר השם אלא בכינוייו, כדי שלא ילמדו אותו הדיוטות. וחכמים מלמדין אותו אחד לשבע שנים לתלמידיהם. 
<h3>[עץ חיים לרבינו יעקב ב''ר יהודה חזן מלונדרץ הלכ' נשיאות כפים פ''ב]</h3>
------
לא מצינו טעם חלוק אצבעות למה. ואיכא במדרש [שה''ש רבה ב' כ''א], מציץ מן החרכים, מבין קשרי אצבעות כהנים. ואני שמעתי מלשון דוכן, דו כאן, כמו [קידושין ז' ע''א] טב למיתב טן דו, כלומר, שנים אצבעות לכאן. ורב עמרם פירש, שבפסוק ראשון מניחין אצבע בצד גודל, בפסוק שני מניחין האמצעית הסמוכה לאמה, לשלישית מניחין קמיצה סמוכה לזרת. ופסק רב עמרם, שיכול החזן לסייע לכהן שלא יטעה. כיצד הדוכן, כשיגיע החזן לרצה יעמדו כהנים פניהם למול ההיכל ואצבעותיהם כפופות לתוך כפיהם, הגיע החזן לסוף מודים יחזרו פניהם דרך ימין מול העם ופושטין אצבעותם ומתחילין יברכך עד סוף ג' פסוקים ועונין כל העם אחר כל פסוק אמן. וחזן מקרא כל מלה ומלה. ויתחיל החזן שים שלום ויחזירו הכהנים פניהם דרך ימין, מול ההיכל, וכופפין אצבעותם ואומרים עשינו מה שגזרת עלינו עשה עמנו מה שהבטחתנו בתורתך השקיפה וגו'. ולא יוסיפו ברכות בין בלחש ובקול רם יותר משלושה פסוקים אלו. ואומ' בקול רם ובעמידה ונשיאות כפים ובלשון הקדש. ובמקדש (ו)בשם המפורש. בשעה שעולין לדוכן אומרים ברוך אתה יי מלך העולם אשר קדשנו בקדושתו של אהרן וצונו לברך את עמו ישראל באהבה. וכשגמר החזן ברכתו, בשעה שעוקר רגליו לדוכן אומר, יהי רצון לפניך יי אלהי שתהא הברכה הזאת שצויתנו לברך את עמך ישראל ברכה שלימה ולא יהיה בה מכשול ועון מעתה ועד עולם. 
<h3>[עץ חיים לרבינו יעקב ב''ר יהודה חזן מלונדרץ הלכ' נשיאות כפים פ''א]</h3>
------
[לשון הרי''ף מגילה ט''ו ע''ב מדפיו] גרסינן בראש השנה בפרק ראוהו בית דין [כ''ח ע''ב], מנין לכהן שעלה לדוכן שלא יאמר הואיל ונתנה לי רשות לברך את ישראל אוסיף ברכה משלי, כגון י''י אלקיכם יוסיף עליכם ככם אלף פעמים, תלמוד לא תוסיפון על הדבר. ושמעינן נמי מהתם דכהן דפריס ידיה בחדא דוכתא ואזיל לדוכתא אחרינא ואשכח צבורא דלא מטו לברכת כהנים, כד מטו לברכת כהנים פריס להו ידיה ושפיר דמי. גרסינן בסוטה פרק שביעי [ל''ב ע''א] אלו נאמרין בלשון הקדש, מקרא ביכורים וכו'. כה תברכו בלשון הקדש, כה תברכו בעמידה, כה תברכו בנשיאות כפים, כה תברכו בשם המפורש. יכול אף בגבולין ת''ל ושמו את שמי על בני ישראל, במקום שמשימין שם, דכתיב לשום שמי שם. כה תברכו פנים כנגד פנים, כה תברכו בקול רם. נקיטינן לשנים [קורא] כהנים לאחד אינו קורא, מאי טעמא, אמור להם, לשנים ולא לאחד. ועוד הארכנו בביאור ענינים אלו במקום אחר. עם שאחורי הכהנים אינן בכלל ברכה. אין הכהנים רשאין לכוף קשרי אצבעותיהם עד שיחזרו פניהם מן הצבור. ואין הקורא רשאי לקרות כהנים עד שיכלה אמן מפי הצבור. ואין הכהנים רשאין להתחיל בברכה עד שיכלה הדבור מפי הקורא. ואין הצבור עונים אמן עד שיכלה ברכה מפי הכהנים ואין הכהנים מתחילין בברכה אחרת עד שיכלה אמן מפי הצבור. ואין הכהנים רשאין להחזיר פניהם מן הצבור עד שיתחיל שליח צבור שים שלום. ואין הכהנים רשאין לעקור רגליהן עד שיגמור שליח צבור שים שלום. וצריכין הכהנים לשאת ידיהם כנגד כתפותיהם, ובמקדש על גבי ראשיהם, חוץ מכהן גדול שאינו מגביה ידיו למעלה מן הציץ. כל כהן המברך מתברך ושאינו מברך אינו מתברך שנאמר ואברכה מברכיך. כל כהן שאינו עובר לדוכן עובר בשלשה עשה, כה תברכו, אמור להם, ושמו את שמי. כל כהן שאינו עולה בעבודה שוב אינו עולה שנאמר וישא אהרן את ידיו אל העם ויברכם מה להלן בעבודה אף כאן בעבודה. לא שנו אלא שלא עקר את רגליו אבל עקר את רגליו עולה ואע''ג דלא מטי לדוכן אלא לאחר עבודה. כל כהן שלא נטל ידיו לא ישא את כפיו שנאמר שאו ידיכם קדש וברכו את י''י. כהן הנושא את כפיו מברך בא''י אמ''ה אשר קדשנו בקדשתו של אהרן וצונו לברך את עמו ישראל באהבה. כד עקר כרעיה למסק אומר יהי רצון מלפניך י''י אלקינו שתהא הברכה הזאת שצויתנו לברך את עמך ישראל שלא יהא בו מכשול ועון מעתה ועד עולם. וכד מהדר אפיה מצבורא אומר רבון העולמים עשינו מה שגזרת עלינו עשה מה שהבטחתנו השקיפה ממעון קדשך מן השמים וגו'. כהן שהרג את הנפש לא ישא את כפיו שנאמר ידיכם דמים מלאו. גרסינן בפרק בשלשה פרקים [תענית כ''ו ע''ב] למה נסמכה פרשת כהן מברך לפרשת נזיר לומר לך מה נזיר אסור ביין אף כהן מברך אסור ביין. אין הכהנים רשאין לעלות בסנדליהם לדוכן, וזו אחת מעשר תקנות שהתקין רבן יוחנן בן זכאי. האומר יברכוך טובים הרי זו דרך המינות וכו'. מה שחסרנו מן המשנה צ''ע במסכת ברכות. 
<h3>[המאורות — מגילה]</h3>
------
אמרו במדרש מציץ מן החרכים מציץ מבין שני חרכי אצבעות הכהנים מכאן דקדק הר''א ממיץ חילוק אצבעות הכהנים בעת שנושאים כפיהם וכן כתב רבינו נסים. 
<h3>[ריקאנטי סימן ל''ז]</h3>
------
כיצד ברכת כהנים במקדש, כהנים עולין לדוכן אחר שישלימו עבודת תמיד של שחר, ומגביהין ידיהם למעלה על ראשיהם ואצבעותיהם פשוטות, חוץ מכהן גדול שאין מגביה ידו למעלה מן הציץ. ואחד מקרא אותן מלה מלה, כדרך שעושין בגבולין עד שישלימו שלשת הפסוקים, ואין העם עונין אחר כל פסוק, אלא עושין אותה במקדש ברכה אחת, וכשישלימו כל העם עונין ברוך ה' אלקי ישראל מן העולם ועד העולם. ואומרין את השם ככתבו והוא דבר הנהגה מיו''ד ה''א ו''ו ה''א, וזהו השם המפורש האמור בכל מקום, ובמדינה אומר אותו בכנויו והוא אל''ף דל''ת שאין מזכירין את השם ככתבו אלא במקדש בלבד. ומשמת שמעון הצדיק פסקו הכהנים לברך בשם המפורש אפילו במקדש כדי שלא ילמד אותו מי שאינו הגון, ולא היו חכמים הראשונים מלמדין שם זה לתלמידיהם ובניהם ההגונים אלא אחת לשבע שנה, כל זה גדולה לשמו הנכבד והנורא, לר''ם. 
<h3>[הבתים — שערי תפילה שער שנים עשר]</h3>
------
כיצד היה נשיאות כפים בגבולין, בשעה שיגיע שליח צבור לעבודה כשיאמר רצה כל הכהנים העומדים בבית הכנסת נעקרין ממקומן והולכין ועולין לדוכן. ועומדין שם ופניהם למול ההיכל ואחוריהם כלפי העם, ואצבעותיהם כפופות לתוך כפיהם עד שישלים שליח צבור ההודיה, ואז מחזירין פניהם כלפי העם, ופושטין אצבעותיהם ומגביהין ידיהם כנגד כתפיהם ומתחילין יברכך, ושליח צבור מקרה אותם מלה מלה, והם עונים, שנאמר אמור להם עד [שיאמר כ]שמשלימין פסוק ראשון (ו)כל העם עונין אמן, וכן בפסוק שני וכן בפסוק שלישי. כשישלימו הכהנים שלשת הפסוקים מתחיל השליח צבור בברכה אחרונה של תפלה שהיא ''שים שלום'', והכהנים מחזירין כפיהן כלפי הקדש, ואחר כך כופתין אצבעותיהן ועומדין שם בדוכן עד שיגמור השליח צבור הברכה וחוזרין למקומם, לר''ם. וכשעוקרין רגליהם לעלות אומרין יהי רצון מלפניך ה' אלקינו שתהא ברכה זו שצויתנו לברך [את] עמך ישראל ברכה שלמה ואל יהי בה מכשול ועון מעתה ועד עולם. 
<h3>[הבתים — שערי תפילה שער שנים עשר]</h3>
------
והילך סדר דוכן. מיד שהגיע שליח ציבור לרצה מיד הכהנים יוצאין לחלוץ מנעליהם על יד הלוי או אחר או עצמם חלצו, נוטלין ידיהם וש''צ שותק עד שיבאו שם הכהנים לימינו ולשמאלו, ופניהם כלפי שכינה ויאמר רצה בכוונה. ובתוך כך אחר שישחו במודים ויאמר הש''צ אלהי' ואלהי' אבותי' ברכינו בברכה, וכו', עד כהנים עם קדושיך כאמור, ואז חזן הכנסת היוצא ובא לצרכי בית הכנסת קורא כהנים, ומיד הכהנים חוזרים פניהם כלפי שכינה העם ומברכין, בא''י אלהי' מ''ה אשר קדשנו במצותיו וציונו לברך עמו ישראל באהבה. ומיד המקרא שהוא חזן הכנסת מתחיל יברכך, והשליח ציבור שותק, ובסיימם התיבה כולה ובניגונה יאמר י''י, והכהנים אחריו כמו בראשונה, וישמרך, והכהנים מנגנים אחריו, ויעשו הפסק עד שיצא אמן שלמה מפי הקהל. והקהל אל יענו אמן עד סוף תיבה וניגונה, וכן בכל השנים פסוקים אחרים כסדר הראשון, גמרו השליח ציבור מתחיל בשים שלום בעודם כלפי הציבור, ואצבעותיהם פרושים תמיד, ומיד שהתחיל בשים שלום יחזרו פניהם מן הציבור והכהנים יאמרו תפילה זו, רבונו של עולם עשינו מה שגזרת עלינו עשה עמנו כמה שהבטחתנו, השקיפה ממעון קדשך מן השמים וברך את עמך ישראל ואת האדמה אשר נתת לנו ארץ זבת חלב ודבש. ואל יזיזו ממקומם לילך עד יגמור ש''צ שים שלום והולכים להם. הגהה. והציבור מתעטפים בטליתם שלא יסתכלו בהן כי בזמן הבית שכינה היתה שורה עליהם. רבי' יצחק אסר לומר אותם פסוקים שרגילים העם לומר אחר כל התיבה כי באותה שעה אין הקב''ה מתאוה רק לברכת הכהנים. ושליח ציבור עונה אמן אחר כל ברכה, וכן הקהל יענו אמן אחר סוף ברכה, ואפילו לא ישמעו מפי הכהנים סוף ברכה רק שידע באיזו ברכה הם עומדים שאם לא כן הוי אמן יתומה היכא שאינו יודע באיזו ברכה עומד החזן, אבל כשיודע באיזו ברכה עומד החזן בתפילה או בשאר ברכות אעפ''י שאינו שומע סוף ברכה שפיר עונה אמן. רבי' יהודה ז''ל מפרי''ש. הגהה. רבי' יהודה מפרי''ש כתב כי עכשיו שקבענו ברכת כהנים בתפילה שליח ציבור קורא כהנים. ה''ג. בא''י אמ''ה אשר קדשנו בקדושתו של אהרן לברך את עמו ישראל באהבה. יהי רצון מלפניך י''י אלהינו ואלהי אבותי' שתהא ברכה זו שציותנו לברך את עמך ישראל בלי מכשול ועון עכ''ל. 
<h3>[ספר הנייר הלכ' דוכן]</h3>
------
[מגילה כ''ד ע''ב] לפי שהעם מסתכלין בו. כתב רבינו שלמה, ואע''ג דאמרינן בחגיגה [ט''ז ע''א] המסתכל כשנושאין כפיהן עיניו כהות לפי שהשכינה שורה על ידיהם, באותו זמן קא מיירי שהיו מברכים בשם המפורש, אבל בזמן הזה מותר ע''כ. והעיקר שאסור להסתכל אף בזמן הזה, שהטעם הוא משום היסח הדעת, כדאיתא ירושלמי פרק בתרא דתענית [פ''ד ה''א] דתני אמר ר' חגי כלום אמרו אין מסתכלים בכהנים בשעה שמברכים את ישראל אלא מפני היסח הדעת. ופירושא דמילתא דר' יהודה שמפני הצבע שבידיהם הם מביטים בהם. ואינם יכולים לעמוד בעצמם שלא יביטו בצבע, וקא עבדי אסורא. פניו ידיו ורגליו. שהם יחפים בלא מנעלים כשמברכין, כדאמרינן בראש השנה [ל''א ע''ב] אין הכהנים רשאין לעלות בסנדליהם לדוכן, ואם יש מומין בפניו או בידיו או ברגליו יביטו בו. 
<h3>[רבינו אברהם מן ההר — מגילה]</h3>
------
וצריכין הכהנים להגביה ידיהם כנגד כתפותיהם כדתנן במדינה נושאין ידיהם כנגד כתפותיהם. 
<h3>[רבינו ירוחם נ''ג ח''ו]</h3>
------
נשיאות כפים בעמידה ובנשיאות כפים ובלשון [הקודש] אומרי' ברכת כהנים ובשם המפורש ודוקא בבית הבחיר' אומרים בשם המפורש אבל בגבולין לא כך פשוט בסוטה. נשיאות כפים פנים אל פנים בקול רם ועם שאחורי הכהני' אינם בכלל ברכה ולשנים קורא כהנים כך פשוט במגלה כדאמרינן בספרי [פר' נשא] שהחזן אומ' להם אמרו וזהו בשקורא כהנים. ובירושלמי ובלבד שיהא החזן ישראל. וכתבו התוספות כי כשקורא כהנים כשהם שנים אינו קורא אותם ש''צ דהוי הפסק בתפלתו אלא חזן הכנסת כלו' השמש של ב''ה וכן פי' ר''ח שהחזן קורא כהנים אבל ש''צ המפסיק עבירה היא בידו ומה שש''צ אומר התיבות של ברכת כהנים לא חשיב הפסק דברכת כהנים צורך תפלה הוא. ומה שפושטים ידיהם משום וישא אהרן את ידיו וכו' שהיו פשוטות. ומה שחולקין אצבעותיהם הוא על פי המדרש מציץ מן החרכים שכינה למעלה מראשיהם ומציץ מחרכי אצבעותיהם ומכוונים לעשות ה' אוירים בין ב' האצבעות לב' האצבעות ובין אצבע לגודל ובין גודל לגודל לקיים מציץ מן החרכים. 
<h3>[רבינו ירוחם נ''ג ח''ו]</h3>
------
ובמקום שעולין הכהנים לדוכן יש מי שאומר בפרק אין עומדין שאין שליח ציבור יכול לקרותם שהיו אומרים כהנים עמודו, אלא אחד מבני העיר קוראם, משום הפסקה דתפלה. ודוקא חזן שהוא השמש קוראם כדתניא בספרי מלמד שהחזן אומ' להם אמרו, והחזן היינו שמש. ועוד כתב רת''ם בסוטה פרק אלו נאמרין, דדוקא בימיהם שלא היו אומרים ברכנו בברכה המשולשת בתורה הויא הפסקה אבל עתה שאומרים אותה בתורת ברכה ותפלה יכול השליח ציבור לומר להם כל דבור ודבור כדרך שנוהגים לומר יברכך והם עונים יברכך בניגון. וכת' במדרש בפרשת החודש (פסק''ר ט''ו) משגיח מן החלונות מבין כתפיהם של כהנים, מציץ מן החרכים מבין אצבעותיהם של כהנים, ענה דודי ואמר לי, מה אמר, יברכך ה' וישמרך. וכתב ר''ת ז''ל וצריכין הכהנים לעשות שלשה חלונות בדוכן. כיצד, בתחלת יברכך יפליג האצבע מן השלשה. ובתחלת יאר יפליג אצבע ואמה מן השנים ויחברם, ובתחלת ישא יפליג קמיצה מן הזרת. ויחברנו עם השנים ע''כ. והיינו אותיות של שדי, כי מתחלה עושה דוגמא של שי''ן ואחר כך כופף הקמיצה והזרת ועושה דל''ת ואחר כך עושה כמין יו''ד. 
<h3>[צרור החיים הדרך הראשון סימן י''ג]</h3>
------
כיצד הוא נשיאות כפים בגבולין בשעה שיגיע ש''צ לעבודה כשיאמר רצה כל הכהנים העומדים בב''הכ נערין ממקומן והולכין נעולים לדוכן ועומדים שם פניהם כנגד ההיכל ואחוריהם כלפי העם ואצבעותיהם כפופות לתוך ידיהם עד שישלים ש''צ הודאה וכשישלים מחזירין פניהם כלפי העם ופושטין אצבעותיהם ומגביהין ידיהם כנגד כתפיהם ובמקדש כנגד ראשיהם חוץ מכ''ג. 
<h3>[ארחות חיים הלכ' נשיאת כפים סימן ב']</h3>
------
כתב הר''י מקור' ז''ל ובאלו הברכות צריך ששה דברים סימן להם לע''ן קפ''ש פי' למ''ד שצריך לברך בלשון הקדש. עי''ן עמידה. נו''ן נשיאות כפים. קו''ף קול רם. פ''א פנים כנגד פנים. שי''ן שם המפורש במקדש אבל לא בגבולין ע''כ. כבר כתבנו שקודם שיתחילו הכהנים לברך ש''צ קורא להם בקול רם כהנים. 
<h3>[ארחות חיים הלכ' נשיאת כפים סימנים ח'—ט']</h3>
------
וצריך באלו הברכות ששה דברים סימן להם לע''ן קפ''ש. פי' צריך לברך בלשון הקדש. עמידה. נשיאו' כפי'. קול רם. פני' כנגד פני'. שם המפורש במקדש אבל לא בגבולין. וכבר כתבנו שקודם שיתחילו הכהנים לברך ש''צ קורא להם ואומר בקול רם כהנים. ואם היה הכהן המברך אחד מתחיל לברך מעצמו ואין צריך לשליח צבור לקרותו אבל מקרא אותו מלה מלה כמו שכתבנו. וכת' ה''ר יצחק ז''ל ומיהו נהגו עמא דבר לקרו' אף ליחיד. ועוד נוכל לומ' שאם אין היחיד נושא כפיו כשאומ' לו אינו עובר בעשה דכתיב להם. ומשתדלין שיהיה המקר' אותן מישראל שנאמר אמור להם מכלל שאין המקרא מהן. 
<h3>[כל בו הלכ' נשיאות כפים סימן קכ''ח]</h3>
------
כיצד היא נשיאות כפים בגבולין בשעה שיגיע שליח צבור לעבודה כשיאמר רצה כל הכהנים העומדים בבית הכנסת נעקרין ממקומם והולכין ועולין לדוכן ועומדין שם והופכין פניהם עד שישלים שליח צבור הודאה וכשישלים מחזירין פניהם כלפי העם ופושטין אצבעותיהם ומגביהין ידיהם כנגד כתפיהם ומתחילין ואומרין בשעה שעוקרין רגליהם לעלות לדוכן. יהי רצון מלפניך ה' אלהינו ואלהי אבותינו שתהיה הברכה הזאת שצויתנו לברך עמך ישראל ברכה שלימה ואל יהא בה מכשול מעתה ועד עולם. וקודם שיחזיר פניו לברך את העם מברך בא''י אמ''ה א''ק בקדושתו של אהרן וצונו לברך את עמו ישראל באהבה. ואח''כ מחזיר פניו לצבו'. ומתחיל שליח צבור לקרותן מלה מלה ומתחילין יברכך ושליח צבור מקרא אותן מלה מלה והן עונין שנאמר אמור להם עד שמשלימין פסוק ראשון וכל העם עונין אמן. וחוזר שליח צבור ומקרא אותן פסוק שני מלה מלה עד שישלימו פסוק שני וכל העם עונין אמן. וכן בפסוק שלישי. וכשישלימו הכהנים שלש' פסוקים מתחיל שליח צבור בברכה אחרונה של תפלה שהיא שים שלום והכהנים מחזירין פניהם כלפי ההיכל ואחר כך כופפין אצבעותיהם ועומדים שם בדוכן ואומרים רבונו של עולם עשינו מה שגזרת עלינו עשה עמנו כמו שהבטחתנו השקיפה ממעון קדשך מן השמים וגו' וכשיגמור שליח צבור הברכה חוזרין למקומן. וכשהן מחזירין פניהם מן הצבור מחזירין אותן דרך ימין וכן בכל החזרות. (לפיכך החזן) [והחזן] מקר' אותן מלה מלה שלא יטעו לפי שהן מנגנים מאד בכל מלה ומלה וכיון שכן יהיה קרוב לטעות וזהו הסדר שליח צבור אומר בניגון אלהינו ואלהי אבותינו ברכנו וכו' עד כאמור. ומגביה קולו ואומר כהנים. ומגביה קולו ואומר יברכך והם אומ' אחריו גם כן יברכך בקול ערב ובניגון גדול וכן כל מלה ומלה עד תום כל הברכה כמו שכתבנו. ואין החזן עונה אמן כשאר העם אחר הפסוקים כדי שלא יטעה. ואינו מקרא להם עד שיכלה הדבר מפיהם. ואינו רשאי להיות מקרא להן עד שיכלה אמן מפי הצבור. ואין הכהנים רשאין להתחיל בברכה עד שיכלה מפי המקרא. ואין הצבור עונה אמן עד שתכלה הברכה מפי הכהנים. ואין הכהנים מתחילין בברכה עד שתכלה אמן מפי הצבור. ואין הכהנים רשאין להחזיר פניהם מן הצבור עד שיתחיל ש''צ שים שלום. ואין רשאין לעקור רגליהן ממקומן עד שיגמור ש''צ שים שלום. ואין רשאין לכוף קשרי אצבעותיהן עד שיחזרו פניה' מן הצבור. 
<h3>[כל בו הלכ' נשיאות כפים סימן קכ''ח]</h3>
------
דרשו ז''ל: כל המברך מתברך, שנאמר: ואברכה מברכיך. הכהנים היו מברכים לישראל, שנאמר: ושמו את שמי על בני ישראל ואני אברכם, ואני אברכם, לכהנים. וידוע כי כל העולם מתקיים בזכות ברכת כהנים, שכן אמרו במדרש תהלים בפסוק: אלהים שופט צדיק, תמן תנינן רבן שמעון בן גמליאל אומר מיום שחרב בית המקדש אין יום שאין בו קללה, ואין טל יורד לברכה, וניטל טעם הפירות. רבי יוסי אומר אף שומן הפירות. רבי שמעון אומר אף הטהרה בטלה. א''ר אחא בזכות מה אנו עומדין, בזכות ברכת כהנים. ועתה אפרש שלשה פסוקים שבברכת כהנים, כיון שלמדונו החכמים שכל העולם כולו מתקיים בזכותם. כה תברכו, על דרך הפשט: כענין זה תברכו, כמו: וכה תעשה להם לטהרם. ועל דרך המדרש: כה תברכו, נתן הקב''ה הברכות לכהנים במתנה שיהא כח בידם לברך את ישראל, ולפי שהיה עתיד למסור להם כ''ד מתנות כהונה, ועם זו הרי כ''ה, כה בגימטריא הכי הוו. ודרך הקבלה במלת 'כה תברכו' שהיא מדה שמתוכה התנבאו הנביאים כלם, חוץ ממשה רבינו ע''ה, כבר הזכרתיו בפירוש התורה במקומו, ואין להאריך בחבור זה. יברכך ה' וישמרך, על דרך הפשט: תוספת הברכה וריבוי הטובה, ועם הברכה שמירה, מה שאי אפשר לבשר ודם שהרי יש בידו כח להעשיר האדם, אבל אין בידו כח להעמידו בידו ולשמרו. וכן אמרו ז''ל: מלך בשר ודם יש לו אוהב בסוריא, ואוהב אחד ברומי, שלח המלך אחריו ובא אצלו, נתן לו מאה ליטרא של זהב, טענו ויצא לדרך, נפלו עליו ליסטים נטלו כל מה שבידו, שמא יכול המלך לשמרו מן הלסטים, לכן כתוב: יברכך ה' וישמרך. יאר ה' פניו אליך ויחונך, יסביר לך פניו אם אתה ראוי לכך, כענין שכתוב: באור פני מלך חיים, ואם לאו ויחונך, יתן לך מתנות חנם, וכן מדת חנון מלשון מתנת חנם, וזהו שכתוב: אלהים יחננו ויברכנו. ישא ה' פניו אליך, יהיו פניו נשואות לך בכל מקום שתפנה, וזהו הפך ממה שכתוב: אעלים עיני מכם, וכיון שהוא מושגח מבעל ההשגחה ית' הנה הוא מבורך במדת השלום, זהו: וישם לך שלום. ועל דרך המדרש: ,יברכך, בבנים, וישמרך, בבנות, שהבנות צריכות שימור, וכן הוא אומר: ה' שומרך ה' צלך על יד ימינך. יאר ה' פניו [אליך], יעמיד ממך בנים בני תורה, שנאמר: כי נר מצוה ותורה אור, יעמיד ממך כהנים שמאירים את המזבח, שנאמר: ולא תאירו מזבחי חנם, וכתוב: והאש על המזבח תוקד בו. ויחונך, שנה ר' חייא הגדול יחנה אצלך. ד''א ויחנך, יעמיד ממך חנונים, שנאמר: ושפכתי על בית דוד ועל יושב ירושלים רוח חן ותחנונים. ישא ה', וכתוב: אשר לא ישא פנים, הא כיצד, קודם גזר דין אם עשה תשובה, ישא, אחר גזר דין, אשר לא ישא. ודרשו ז''ל במסכת ברכות [כ' ע''ב]: ישא ה' פניו אליך, וכי הקב''ה נושא פנים, והלא כבר נאמר: אשר לא ישא פנים. אמר הקב''ה: ולא אשא פני לישראל כדרך שנשאו לי, שהרי כתיב: ואכלת ושבעת וברכת, עד כדי שביעה, והם דקדקו על עצמן אפילו כזית וכביצה, לפיכך כתוב: ישא ה' פניו אליך. ודרך הקבלה בשלשה פסוקים אלו ענין נעלם. ובזמן ששליח צבור אומרן יש לכוון בהם כוונת הצבור כשהוא מקריב קרבן בדרך עלית המחשבה ממטה למעלה, ואין להאריך בכאן, כי כבר בארתי הכל בפירוש התורה. 
<h3>[כד הקמח לרבינו בחיי ערך ברכה]</h3>
------
ובמדרש שיר השירים: הנה מטתו שלשלמה ששים גבורים סביב לה מגבורי ישראל, כלם אחוזי חרב מלומדי מלחמה איש חרבו על ירכו מפחד בלילות, וכי שמירה היה צריך שלמה, אלא שחקק סביב למטתו ברכת כהנים שהיא ששים אותיות. דבר אחר: הנה מטתו שלשלמה, אינו מדבר אלא במלך שהשלום שלו, מטתו, זה בית המקדש, ולמה נמשל בית המקדש למטה, מה מטה זאת נתנה לפריה ורביה כך בית המקדש כל מה שהיה בתוכו היה פרה ורבה, שנאמר: ויאריכו הבדים ויראו ראשי הבדים מן הקדש, וכן הוא אומר: והזהב זהב פרוים, שהיה עושה פירות, וכן הוא אומר: ויבן את בית יער הלבנון, למה נמשל ליער, לומר לך: מה יער פרה ורבה אף בית המקדש פרה ורבה כל מה שבתוכו, לכך נאמר: הנה מטתו שלשלמה ששים גבורים סביב לה, אלו ששים אותיות שבברכת כהנים, כלם אחוזי חרב, כל אחד ואחד שמו של הקב''ה נזכר בו: יברכך ה', יאר ה', ישא ה'. איש חרבו על ירכו, מה ראה לזכור כאן 'ירך', אלא אפילו רואה בחלומו חרב שלופה בצוארו וקוטעין ידו משכים בבקר והולך לבית הכנסת, מפחד בלילות, מפחד שראה בחלומו, ורואה הכהנים נושאים כפיהם והחלום הרע מתבטל ממנו, לכך אמר הקב''ה למשה: הזהר לאהרן ולבניו שיהו מברכין את בני, שנאמר: כה תברכו. אמר הקב''ה: לשעבר הייתי צריך לברך ברכותי, ברכתי לאדם ולאשתו, שנאמר: ויברך אותם אלהים, ברכתי לנח ולבניו, שנאמר: ויברך אלהים את נח ואת בניו, ברכתי לאברהם, שנאמר: וה' ברך את אברהם בכל. אמר הקב''ה לאברהם: מכאן ואילך הרי הברכות מסורות בידך, שנאמר: והיה ברכה. מה עשה הוליד שנים ולא ברכן, והם יצחק וישמעאל, משל למה הדבר דומה: למלך שהיה לו פרדס נתנו לאריס, והיה בתוך הפרדס אילן אחד של סם המות, ואילן אחד של סם חיים היה מורכב על גביו, אמר האריס: אם אני משקה לאילן של חיים הרי אילן של סם המות שותה. אעבור זמני ואשלים, ומה שהמלך רוצה בפרדס עושה. המלך, זה הקב''ה, והפרדס, זה העולם, מסרו הקב''ה לאברהם וא''ל: והיה ברכה. מה עשה אברהם, הוליד שני בנים יצחק וישמעאל, אחד צדיק ואחד רשע, אמר אברהם: אם אני מברך יצחק, ישמעאל מבקש להתברך, והוא רשע, אלא אעבור אני ולא אברכם, עד שנגלה הקב''ה אל יצחק וברכו, שנאמר: ויהי אחרי מות אברהם ויברך אלהים את יצחק בנו. ויצחק בירך ליעקב, ויעקב ברך לשנים עשר שבטים, שנאמר: וזאת אשר דבר להם אביהם ויברך אותם איש אשר כברכתו בירך אותם. מכאן ואילך אמר הקב''ה למשה: הרי הברכות מסורות לכם, הכהנים יהו מברכים את בני. ובבראשית רבה: ואברכה מברכיך, הכהנים מברכין את ישראל, שנאמר: ושמו את שמי על בני ישראל ואני אברכם, אמר הקב''ה: אני אברכם לכהנים לאותו השבט. אמר הקב''ה: בעולם הזה שבט לוי מברך אתכם, אבל לעתיד לבא אני בכבודי אברך אתכם, שנאמר: יברכך ה' נוה צדק הר הקודש. 
<h3>[כד הקמח לרבינו בחיי ערך ברכה]</h3>
------
כהן לא יוסיף ברכה משלו על ברכת כהנים ואם נשא כפיו ובירך ואח''כ הלך לביה''כ אחרת ומצא ציבור מתפללין יברך פעם אחרת. (וכן) כתב (פ''ה) [בס''ה]. וצריך לע''ן קפ''ש לשון הקודש, עמידה, נשיאת כפים, קול רם, פנים כנגד פנים. בשם המפורש במקדש, ובגבולין בכינוי. לשנים קורא כהנים לאחד אינו קורא. עם שאחורי כהנים אינם בכלל ברכה. אבל לצדדין אפי' מחיצה של ברזל אינה מפסקת. אין הכהנים רשאין לכוף קשרי אצבעותיהם עד שיחזירו פניהם מן הצבור. ולא יתחילו תיבה עד שיכלה מפי הקורא. ואין ציבור עונין אמן עד שתכלה ברכה מפי כהנים. ואין כהנים מתחילין עד שיכלה אמן מפי הציבור. ואין מחזירין פניהם (מפי) [מן] הצבור עד שיתחיל ש''צ שים שלום. ולא יעקרו רגליהם לירד עד יגמור ש''צ שים שלום. וישאו כפיהם נגד כתפיהם. ובמקדש למעלה מראשיהם, חוץ מכהן גדול שלא יגביה למעלה מן הציץ. ומגביה ידו הימנית יותר מן השמאלית. כל כהן המברך מתברך. כהן שאינו עולה לדוכן עובר בג' עשה, הילכך כהן שאינו יכול לישא כפיו או שהוא אבל יצא חוץ לבית הכנסת קודם רצה עד אחר שיאמר החזן כהנים. ואחרי כן ישוב לביהכ''נ. כל כהן שלא עלה לברכת רצה לא יעלה והני מילי שלא עקר רגליו, אבל עקר רגליו קודם ולא מטא יעלה אפי' אחר ברכת עבודה. כי עקר כרעיה לימא יהי רצון מלפניך ה''א שתהא הברכה שצוותנו ברכה שלימה ולא יהא בה מכשול ועון מעתה ועד עולם. ראיתי כהנים רברבי דלא אמרי יהי רצון עד שסיים שליח צבור ברכת מודים כי כן משמע לשון רש''י פרק ואלו נאמרין [ל''ט ע''א], אכן לי נראה דהתם קאי על הא דאמרינן עקר רגליה ולא מטא עד אחר מודים אבל מי שמגיע שם לפני מודים יאמר מיד, וכן משמע לשון כי עקר כרעיה לימא. ובדגמר ומהדר אפיה לימא רבש''ע עשה מה שגזרת עלינו השקיפה ממעון קדשך וגו' מצאתי בספר מצות קטן קודם שיחזור פניו לברך את העם מברך בא''י אמ''ה (אקב''ו במצותו) [אשר קדשנו בקדושתו] של אהרן וציונו לברך את עמו ישראל באהבה. ואגיד בה עד יסיים החזן מברך את עמו ישראל בשלום כי היכא דלימרו ציבורא אמן, ואי לא מצי אגיד בה לימא אדון השלום השוכן בגבורת שלום שים עלינו שלום ואומר רצה. כל כהן שלא נטל ידיו לא ישא כפיו שנאמ' [תהלים קל''ד] שאו ידיכם קודש. יש גאונים המצריכים לברך על נ''י ולא ראיתי נוהגין כן, ואחרי הדוכן כהנים נועלים מנעליהם ונוגעין ברגליהם ובמנעליהם, טוב בעיני ליטול ידיהם טרם יתפללו או יאמרו הלל, וכן הורגלתי לעשות, או לילך יחף עד אחר כל התפלה. העם מה הם אומרים בשעה שהכהנים מברכים, אמר רבי חייא כל האומר אינו אלא טועה. אמר רבי אלעזר כהן שהרג לא ישא כפיו פירשו הגאונים דוקא ברגיל לכך אבל בשביל פעם אחת לא ימנע והביא ראי' מהא דאמרינן לא יאמר אדם כהן זה מגלה עריות ושופך דמים, מה לי לברכתו. שיכור לא יתפלל ולא ישא כפיו. אין כהן עולה בסנדליא, דילמא איפסקא ליה רצועה ואתא למיקטר ויאמרו פסול הוא, ומהאי טעמא נראה לי לאסור בבתי שוקים וכהן בעל תשובה פסקו הגאונים שלא ישא כפיו מהא דאמרינן פרק בתרא דמנחות [ק''ט ע''א] כהנים ששימשו בבית חוניו כו' אבל רבינו גרשום מאור הגולה כתב לישא כפיו. ש''ץ לא ישא כפיו. ואם אין שם כהן אלא הוא לא ישא כפיו, ואם מובטח הוא שיכול לחזור ולכוין תפלתו רשאי ויזהר האיש אשר עומד תחתיו לומר כהנים, ולהקרותו ולומר שים שלום, שיכוין לבו מעת שהתחיל ש''ץ תפלת י''ח ולא ידבר בנתים. רבינו תם לא רצה שיהי' החזן מקרה לכהנים אך אחר, ולא נהגו כן כאשר כתבו התוס' במסכת ברכות [ל''ד ע''א]. ולא יענה החזן אמן אחר הברכות. והר''ם ז''ל הנהיג לחזן לומר בנחת א' ו' אבותנו ברכינו בברכה עד כהנים יאמר בקול רם ויאמר בנחת עם קדושיך עד יברכך. אמר רב חסדא בירושלמי [ברכות פ''ה ה''ד] צריך שיהי' החזן ישראל שנאמר אמור להם. ומזה הטעם הנהיג הרמז''ל כשהחזן כהן שיקרא ישראל כהנים יברכך והחזן הכהן עומד ושותק, ואינו נושא כפיו, ואומרים [אל] הנותן מים לכהנים שלא יביא לחזן מים ליטול ידיו. שנינו במסכת תענית [כ''ו ע''א] בשלשה פרקים בשנה הכהנים נושאים כפיהם ארבעה פעמים ביום שחרית מוסף מנחה ונעילה, בתענית ובמעמדות וביום הכפורים וכו', וקמ''ל כרבי יוסי דאמר גזרינן מנחה דיום הכפורים אטו מנחה דכולי שתא משום שכרות. והאידנא דמשכה מנחה דתענית עד אורתא כנעילה דיום הכפורים דמי. וביום הכפורים נושאין שחרית מוסף ובנעילה וכתבו משם הרמז''ל שחרית ומוסף דאיכא נשיאות כפים ונעילה אומרים לעולם ברכינו בברכה. מנחה אומר שלום רב. מנחת שבת אומר שים שלום שקוראים בתורה כי במאור פניך נתת לנו תורת חיים במנחה תענית ויום הכפורים אומרים ברכנו בברכה כי הי' ראוי לישא כפם, לולי גזירה משום שכרות דשאר מנחה. 
<h3>[האגודה — מגילה]</h3>
------
[מגילה כ''ד ע''ב] כהן שיש בידו מומין לא ישא כפיו. רבי יהודא אומר חוץ מי שידיו צבועות לא ישא כפיו מפני שהעם מסתכלין בו פירש''י ועיניהם כהות. והקשה בתוס' היינו דוקא בזמן המקדש כדאמרינן במסכת חגיגה [ט''ז ע''א] אבל בזמן הזה אין עינים כהות אלא פי' מסתכלין ואינם מתכונים לברכת כהנים. ידיו עקומות לא ישא כפיו, סומא מאחת מעיניו לא ישא כפיו, ונראה לר''י בשתי עיניו דש בעירו מותר ובירושלמי [ה''ח] משמע ה''ה לכל המומין דש בעירו מותר. ובידיו צבועות, תנא אם רוב אנשי העיר מלאכתן בכך מותר. 
<h3>[האגודה — מגילה]</h3>
------
[סוטה ל''ז ע''ב] ברכת כהנים כיצד במדינה אומרים שלש ברכות ובמקדש ברכה אחת שאין עונין אמן במקדש. 
<h3>[האגודה — סוטה]</h3>
------
[סוטה ל''ח ע''א] במקדש אומר השם ככתבו ובמדינה בכינויו. במדינה נושאין כפיהם כנגד כתיפותם ובמקדש ע''ג ראשיהם חוץ מכ''ג שאין מגביה ידיו למעלה מן הציץ ר' יודא אמר אף כ''ג מגביה. צריך ל'ען ק'פש (פי' לשון הקדש עמידה. נשיאות כפים, קול רם, פנים כנגד פנים, שם המפורש במקדש). 
<h3>[האגודה — סוטה]</h3>
------
לכהנים צוה השם ליתן להם מתנות וחז''ל אמרו שהטעם לפי שהם עומדים לשרתו ולכפר על בני ישראל וכן הכהנים חייבין לישא כפיהם ולברך את ישראל שנאמר [במדבר ו'] ושמו את שמי על בני ישראל וגו' בשחרית במוסף ובנעילה נושאים כפיהם אבל לא במנחה שמא שתו הכהנים ואפילו ביום תענית אין נושאים כפיהם במנחה גזירה משום שאר מנחות במה דברים אמורים בתענית שמתפללים בו במנחה ונעילה כגון צום כפור ותענית צבור. אבל תענית שאין בו נעילה כגון תשעה באב או י''ז בתמוז הואיל ותפלת מנחה שלהם סמוך לשקיעת החמה והיא נראית כנעילה ואינה מתחלפת במנחה של כל יום יש בה נשיאת כפים ואם עלה לדוכן אפילו במנחת יום הכפורים הואיל ואין שם שכרות אין מורידין אותו שלא יאמרו כהן פסול הוא. כיצד נשיאת כפים כשיגיע ש''ץ לעבודה הכהנים העומדים שם הולכין לדוכן ועומדים פניהם מול ההיכל ואחוריהם כלפי העם ואצבעותיהם כפופות לתוך כפיהם וחזן הכנסת קורא כהנים כששליח צבור משלים ההודאה. וקודם שמחזירים פניהם כלפי העם אומרים יהי רצון מלפניך ה' אלהינו שתהא הברכה הזאת שצויתנו לברך את עמך ישראל ברכה שלמה ואל יהי בנו מכשול ועון מעתה ועד עולם. ברוך אתה ה' אשר קדשנו בקדושתו של אהרן וצונו לברך את עמו ישראל באהבה. ואחר כך מחזירין פניהם כלפי העם ופושטין אצבעותיהן ומגביהין ידיהם כנגד כתפותיהם ומתחיל ש''ץ ואומר יברכך והם עונין עד שמשלימין פסוק ראשון וכל העם עונין אמן. וכן השני פסוקים הנותרים וכשישלימו השלשה פסוקים מתחיל ש''ץ שים שלום. והכהנים מחזירין פניהם כלפי ההיכל (וכופתין) [וכופפין] אצבעותיהם וכשיגמור ש''ץ הברכה חוזרין למקומן. כשיחזירו פניהם מן הצבור וכן אל הצבור לא יחזירו אלא על דרך ימין. אין הקורא רשאי להקרות לו עד שיכלה אמן מפי הצבור. וכן הכהנים לא יתחילו עד שיכלה הדבור מפי הצבור. וכן מפי המקרא. ואין הצבור עונין אמן עד שתכלה הברכה מפי הכהנים. וכן שליח צבור אינו רשאי לענות אמן אחר הכהנים שמא לא ידע איזו ברכה מקרא אותם. יש רגילין לומר פסוקים על כל תיבה שאומרים הכהנים מהדומה לה. ובגמרא אמרו שעל פסוק ראשון אומרים ברכו ה' מלאכיו גבורי כח עושי דברו לשמוע בקול דברו וגו'. ועל השני ברכו ה' כל צבאיו וגו'. ועל השלישי ברכו ה' כל מעשיו. ויש מן האמוראים אומרים שאין לאמרם אלא יכוין לבו לעולם בברכה. והנוהג אלו השלשה פסוקים לא הפסיד שהרי מאריכין הכהנים בכל מלה ולא יפסיד הכונה בברכה. מתקנת עזרא שלא יעלו לדוכן בסנדליהם אלא יחפים. וכשהכהנים מברכים יהיו תמיד עיניהם כנגד הארץ ולבם לשמים כדי שיכוונו בברכתם. ואין אדם רשאי להסתכל בכהנים בשעה שמברכין שלא יסיחו דעתם. אין ברכת כהנים נאמרת אלא בלשון הקדש. כבדי הפה וכבדי לשון שאין דבריהם ניכרים אין נושאים כפיהם. ולא מי שידיו או אצבעות רגליו עקומות או שהיו ידיו בוהקניות. וכן סומא באחד מעיניו או רירו יורד על זקנו בשעה שמדבר. ואם היה ניכר לבני מקומו מותר. וכן מי שידיו צבועות אלא אם כן רוב העיר רגילים בצביעה לפי שאינם מסתכלין בו. וכן מי שהרג את הנפש לא ישא כפיו שנאמר [ישעיה א'] ידיכם דמים מלאו וכתיב [שם] בפרשכם כפיכם. וכן מי שיצא מן הכלל אע''פ שעשה תשובה. ויש אומרים שאחר שעשה תשובה יכול לישא את כפיו. וכן לא ישא את כפיו עד שיתמלא זקנו. וכן מי ששתה רביעית יין. וכן כהן שלא נטל ידיו. וכן חלל לא ישא את כפיו. כל כהן שאין בו דבר מכל אלו אע''פ שאינו חכם ומדקדק במצות או שהעם מרננים עליו או שלא היה משאו ומתנו באמונה הרי זה נושא את כפיו. ואל תאמר מה יועיל ברכת הדיוט זה שהברכה היא בהקב''ה שנאמר [במדבר ו'] ואני אברכם. עם שאחורי הכהנים אינם בכלל ברכה אבל העומדים (אחריהם) מצידהם הרי הם בכלל ברכה. וכיון שפניהם מול הכהנים אפילו מחיצה של ברזל אינה מפסקת. נשיאת כפים בעשרה וכהנים מן המנין. אם אין שם כהן אלא שליח צבור לא ישא את כפיו שמא יטעה. ואם הבטחתו שנושא את כפיו וחוזר לתפלתו רשאי. כהן שלא עקר רגליו לעלות לדוכן בשעה ששליח צבור התחיל רצה שוב אינו עולה באותה התפלה. כל כהן שאינו עולה לדוכן הרי הוא עובר על שלש מצות שנאמר [שם] כה תברכו את בני ישראל אמור להם ושמו את שמי על בני ישראל ואני אברכם. וכל כהן המברך הרי הוא מתברך שנאמר [בראשית י''ב] ואברכה מברכיך. ומקללים לא יראו אור. שנאמר [שם] ומקללך אאר. ואם ממנו יתברך כל הברכות. שמורות ערוכות. אל כל הגוים והממלכות. להראות טובו וחסדו לישראל בנו בכורו אשר בחר בו באמת ובתמים. מאשורים ולטושים ולאומים. כתב עליו. ברוך תהיה מכל העמים. ואל משרתיו עושי רצונו אמר האל. כה תברכו את בני ישראל. מפי אהיה אשר אהיה. גם ברוך תהיה. 
<h3>[צידה לדרך מ''א כ''ה פ''ח]</h3>
------
[מגילה כ''ד ע''ב] מתניתין. הכי גרסינן כהן שיש בו מומין. ובגמרא אמרינן מומין שאמרו בפניו ידיו ורגליו, שהנושא את כפיו צריך לחלוץ מנעליו. מפני שהעם מסתכלים בו. וקיימא לן במסכת חגיגה [ט''ז ע''א] ג' אין מסתכלין בהן וכו', ובאותו הזמן איירי שהיו מברכין בשם המפורש, אבל בזמן הזה מותר להסתכל בו. 
<h3>[חדושי הר''ן — מגילה]</h3>
------
עם שאחורי הכהנים. כתב הרמב''ם ז''ל [הלכ' נשיאת כפים פט''ו ה''ח], אבל העומדים מצדיהן הרי הן בכלל הברכה. ומחיצה אפילו של ברזל אינה מפסקת, הואיל ופניהם למול הכהנים הרי הם בכלל הברכה. ואין הכהנים מתחילין וכו'. כתב הרמב''ם ז''ל [הלכ' תפילה פי''ד ה''ה] אין שליח צבור רשאי לענות אמן אחר הכהנים כשאר העם שמא תטרף דעתו ולא ידע איזו ברכה מקרא אותם אם פסוק שני או שלישי. וכתב עוד ז''ל [הלכ' נשיאת כפים פי''ד הי''ד] ומשתדלין שיהא המקרא אותם ישראל שנאמר אמור להם, מכלל שאין המקרא מהם. עובר בשלשה עשה. דוקא כד יימרון להון הצבור, ואם לא אמרו להם אינו עובר בכלום. והכי משמע בירושלמי [ברכות ספ''ד] ר' ישמעאל כד הוה חליש הוה מטמר נפשיה אחורי עמודי כי היכי דלא לימרו ליה, ורבי אלעזר נפיק לבראי. לשון הרמב''ם ז''ל [הלכ' נשיאת כפים פט''ו הי''ב] כל כהן שאינו עולה לדוכן אע''פ שביטל מצות עשה אחת הרי הוא כעובר על שלשה עשה. שאו ידיכם קדש וברכו. וכל נטילת ידים צריך שיגביה את ידיו, כדי שלא יחזרו מים טמאים שיצאו חוץ לפרק על מקום שנטל ויטמאו אותו כבתחלה. לפיכך צריך שיגביה את ידיו עד שינגב אותם במפה. וכהן הנושא מאי מברך. אחר שעלה לדוכן קודם שיחזיר פניו לברך את העם. כד עקר. כשעוקר רגליו לעלות לדוכן. וכתב הרמב''ם ז''ל [הלכ' נשיאת כפים פי''ד הי''ג] שהכהנים כשמחזירים פניהם לברך את העם וכן כשמחזירין פניהם לאחר שבירכו לא יחזירו אלא דרך ימין, ע''כ. על כן יש מי שכתב דכשמוציאין ספר תורה ועולין לדוכן לעולם הולכין דרך ימין. וכן כשמחזירו למקומו הולך על דרך ימין, כדכתיב [יחזקאל מ''ג] ומעלותיהו פנות קדים, כל פינות שאתה פונה לא יהיו אלא דרך ימין. כלום יש עבד וכו'. להראות שברכת רבו חשובה בעיניו וערבה. הילכך לא צריך למימרינהו, דודאי פשיטא שברכת השם חשובה מכל. ומצאתי כתוב, ברכת כהנים ברכה ראשונה שלש תיבות כנגד שלשה אבות העולם, שיזכור לנו השם את בריתו אשר כרת עמהם. שניה חמש תיבות כנגד חמשה ספרים של תורה, שבזכות האבות ניתנה התורה. שלישית שבע תיבות כנגד שבעה רקיעים, כלומר שוכן שבעה יברך אותנו. ובברכה ראשונה חמש עשרה אותיות כנגד חמשה עשר צדיקים שמכפרים על ישראל. שנאמר [הושע ג'] ואכרה לי בחמשה עשר כסף, אלו צדיקים שדומים (לאביהם) [לאברהם] שברכה ראשונה שלו. שניה עשרים אותיות, כנגד עשרים גרה שנותנין כל ישראל בכל שנה, לכפר [על] מכירת יוסף [ירושלמי שקלים פ''ב ה''ג]. שלישית עשרים וחמש אותיות, רמז לעתיד לבא שמוסיפים עוד חמשה. 
<h3>[נמוקי יוסף — מגילה]</h3>
------
יברכך [במדבר ו']. בברכה המפורשת. פי' משמע שיהו ישראל מבורכין בכל דבר הכתוב עליו ברכה בפסוק. ואלו הן בבית ובשדה שנאמר (דברים כ''ח) ברוך אתה בעיר וברוך אתה בשדה. בבנים שנאמר (תהלים קל''ח) הנה כי כן יבורך גבר ירא ה' ואומר וראה בנים לבניך וגו'. במשא ובמתן שנאמר (איוב א') מעשה ידיו ברכת וגו'. ביציאה ובביאה שנאמר (דברים כ''ח) ברוך אתה בבואך וברוך אתה בצאתך. ושיהיו הכל מתברכין בך שנאמר (בראשית כ''ח י''ח) והתברכו בזרעך כל גויי הארץ ונברכו בך כל משפחות האדמה. בזקנה שנאמר [ואברהם זקן וגו'] (שם כ''ד א') וד' ברך את אברהם. בתלמידים שנ' (דה''א ד' י') אם ברך תברכני והרבית את גבולי בתלמידים. וישמרך. בגופך שנ' (משלי ג' כ''ו) ושמר רגלך מלכד. בנפשך שנ' (תהלים קכ''א ז') ד' וכו' ישמור את נפשך. מן המזיקים שנ' ד' ישמרך מכל רע ואין רע אלא מזיקין. מן הליסטין שנ' (תהלים צ''א) לשמרך בכל דרכיך. ברית אבות שנ' (דברים ז' י''ב) ושמר ד' אלקיך לך [את הברית] וגו'. שלא יסתלק שכינה מעליך שנ' (בראשית כ''ח י''ג) והנה ה' נצב עליו וגו' שומר לך את הברית (בראשית כ''ח כ') [אם יהיה אלהים עמדי ושמרני בדרך וגו']. ד''א יברכך בבנים, וישמרך בבנות, שבנות ישראל צריכות שמירה יותר מן הבנים. יאר. יעמוד ממך בנים בני (מאור) תורה שנ' (משלי ו' כ''ג) ותורה אור. יעמוד ממך כהנים המאירים אש על המזבח. יעמוד ממך חכמה שנ' (קהלת ח' א') חכמת אדם תאיר פניו. יעמוד לך ישועה שנ' (תהלים כ''ז א') אורי וישעי, יתן לך אור פניו שנ' (תהלים קי''ח כ''ז) אל ד' ויאר לנו. יתן לך מאור עינים ויתן לך חיים שנ' (משלי ט''ז ט''ו) באור פני מלך חיים. יתן עליך שכינתו שנ' (ישעי' ס' א') קומי אורי וגו' ואומר (ישעיה ס' ב') ועליך יזרח ד' וגו'. ויחונך. בילדים שנ' (בראשית ל''ג ה') הילדים אשר חנן אלקים וגו'. בעושר שנאמר (בראשית ל''ג י''א) כי חנני אלקים וכי יש לי כל. ברחמניות שנ' (שמות ל''ג) וחנותי את אשר אחון ורחמתי. בתלמוד תורה שנ' (משלי ד') תתן לראשך לוית חן. ישמע תפילתך שנ' (ישעי' ל' י''ט) חנון יחנך לקול זעקך כשמעתו ענך. חניית בעולם שנ' (ישעי' כ''ט א') קרית חנה וגו'. במשאלותיך שנ' (שמות ל''ג י''ט) וחנותי את אשר אחון, בחן ובחסד שנ' (משלי ג' ד') ומצא חן ושכל טוב וגו'. ישא. קודם גזר דין אם עשה תשובה, לאחר גזר כתיב [דברים י'] אשר לא ישא פנים, ובגמ' [ברכות כ' ע''ב] מפרש אמר הקב''ה כתיב בתורה ואכלת ושבעת וגו' עד והם החמירו עד כזית אכניס להם וכו', לכך ישא ד' פניו. ד''א ישא יתן לך נשיאות פנים. שלום. בכניסתך, פי' בכניסתך בעולם ושלום בצאתך, פי' מן העולם, שלום לך [ולביתך] שנ' ואתה שלום וביתך שלום, שלום זו תורה שנ' (תהלים כ''ט י''א) ד' עוז לעמו יתן וגו', גדול השלום שנקרא שמו של הקב''ה שלום. גדול השלום ששינה בו הקדוש ב''ה מפני השלום. גדול השלום שבו נחתמו הברכות, גדול השלום ששגור בפי כל הבריות לשאול לחבירו לשלום. וגדול השלום שאפי' מתים צריכים שלום שנ' (בראשית ט''ו ט''ו) ואתה תבא אל אבותיך בשלום. גדול השלום שניתן בחלק של צדיקים שנ' (ישעיה נ''ז ב') יבא שלום וגו', גדול השלום שניתן לעושה צדקה שנ' (ישעי' ל''ב י''ז) מעשה הצדקה שלום. גדול השלום שניתן לאוהבי תורה שנ' (תהלים קי''ט קס''ה) שלום רב לאוהבי תורתיך. גדול השלום שמלאכי השרת צריכין לו שנ' (איוב כ''ה ב') עושה שלום במרומיו. 
<h3>[פסקי רבינו אביגדור צרפתי מבעלי התוספות פרשת נשא]</h3>
------
ד''א אמור להם [במדבר ו'], צוה הקב''ה להזהיר הכהנים שיהיו מכוונים בברכה בלב לברך ישראל ולא בבהלה. ד''א אמור להם, בגמרא מפרש שלפניהם הם בכלל ברכה שהכהנים אומרים להם פנים אל פנים, ושלאחריהם אינם בכלל ברכה. ד''א כה תברכו בזכות עקידה שנאמר בה (בראשית כ''ב ה') נלכה עד כה. ד''א כה תברכו וגו' אמור להם. מלא ו', טול הו' של אמור ושים בין אותיות כה, ותהיה כוה לשון כוין וחלונות כדפי', לומר להם לעשות חלונות מן אצבעותיהם, ואז יהיה [מציץ] מן החרכים ומן החלונות להסכים בברכה על ידיהם שנאמר (שה''ש ב' ט') מציץ מן החרכים כדפרי', ולא חש הכתוב לכתוב ו' בכה כיון שנקרא במלאפום כמאן דכתיב ו' דמי. 
<h3>[פסקי רבינו אביגדור צרפתי מבעלי התוספות פרשת נשא]</h3>
------
מנשיאות כפים מספר אבי''ה. [סוטה מ' ע''א] א''ר יצחק לעולם תהא אימת צבור עליך שהרי הכהנים פניהם כלפי העם ואחוריהם כלפי שכינה, [שם ל''ח ע''א] ותניא כה תברכו פנים כנגד פנים או אינו אלא עורף ת''ל אמור להם כאדם המדבר לחברו, ואין הכהנים רשאין לעלות בסנדליהן לדוכן, ובפר' אלו נאמרין [מ' ע''א] מפרש טע' משום כבוד צבור והוא מי' תקנות שהתקין רבן יוחנן בן זכאי ורב אשי א' שמא תפסק לו רצועה בסנדלו ואזיל למיקטריה ויאמרו בן גרוש' או בן חלוצה הוא, ולרב אשי בבתי שוקיים שרי לעלות לדוכן, וכן יחף, והעומדים לצדדין אינן בכלל עם שאחורי הכהנים, [ל''ח ע''ב] א''ר יהושע בן לוי כל כהן שאינו עולה בעבוד' שוב אינו עולה, והני מלי שלא עקר רגליו אבל עקר רגליו אע''ג דלא מטא להתם עולה, ותנן נמי אם הבטחתו שהוא נושא את כפיו וחוזר לתפלתו רשאי, פי' בכהן שליח צבור מיירי והוינן בה והא לא עקר ומשנינן דעקר פורתא. מניין שהחזן צריך לומר להם אמרו ת''ל אמור להם, יש מפרש' דהיינו הך דא' אביי [שם ע''א] נקיטינן לשנים קורא כהנים לאחד אינו קורא שנ' אמור להם, לשנים, ובשם ר''ת שמע' שפי' שהחזן היינו השמש העוסק בצרכי ציבור ובצרכי בית הכנסת ורואה היכן קורין וכיצד מלקין ושני חזנין הן כדאי' בסנהדרין [י''ז ע''ב], אבל שליח צבור הוא מובחר שבקהל ועניו וצריך לומר לכהנים עלו לדוכן ואז אם אינן עולין עוברין בשלשה עשה כדא''ר יהוש' בן לוי שנ' כה תברכו, אמור להם, ושמו את שמי וגו', ורב א' חוששין שמא בן גרושה או בן חלוצ' הוא ולא פליגי הא דסליק לפרקים הא דלא סליק לפרקים, אבל כל זמן שלא יאמר להם החזן המיוחד לקהל או מגדולי הקהל עלה לדוכן אינו עובר, אי נמי אם יצא מבית הכנסת או שאין רואין אותו ולא אמרו לו עלה אינו עובר, א' אביי מניין שהקב''ה מתאוה לברכת כהנים שנ' ושמו את שמי וגו', ואפילו אם עבר עבירה, כדא' בירושל' בפר' הניזקין [גיטין פ''ה ה''ט] שלא תאמר כהן זה מגלה עריות ושופך דמים והוא מברכיני, אמר הקב''ה וכי הוא מברכך אני הוא שמברכך שנ' [במדבר ו'] ושמו את שמי על בני ישר' ואני אברכם, והא דא' במסכת ברכות [ל''ב ע''ב] כהן שהרג את הנפש לא ישא את כפיו שנ' [ישעיה א'] ובפרישכם כפיכם אעלים עיני מכם ידיכם דמים מלאו, התם במפורסם להרוג, ומועד לכך. מה שאין מסתכלין בכהנים בזמן הזה בשעה שנושאין כפיהן משום הסיח הדעת, הכי אית' בירושלמי [מגילה פ''ד ה''ח]. משכל טוב, יברכך י''י בברכות המפורשות שנ' [דברים כ''ח] ברוך אתה בעיר וגו', יברכך, בנכסים, וישמרך, בגופך, ותמצא בברכה ראשונה ג' תיבות כנגד אברהם יצחק ויעקב, וכנגדן קורין ג' אנשים בתורה בשיני ובחמשי ובתענית ובחנוכה ופורים ובמנחה לשבת, והן ט''ו אותיות כנגד ג' אבות וי''ב שבטים. בברכה שנייה ה' תיבות כנגד ה' חומשי תורה, וכנגדן קורין ה' אנשים ביום טוב, והן כ' אותיות כנגד אברהם שנבחר לסוף כ' דור. בברכה שלישית ז' תיבות כנגד מצוות הניתנות ז' ז', שבת לז' ימי קודש, ז' ימי נדה, ז' ימי לידה, ז' ימי מצה, ז' ימי סוכה, וכנגדן קורין ז' אנשים לשבת, והן כ''ה אותיות כנגד משה שקבל את התורה אחר כ''ה דורות, הכל ששים אותיות כנגד ששים רבוא יוצאי מצרים, וכנגד ג' יודין יו''ד די'ברכך, יו''ד די'אר, יו''ד די'שא, כותבין את השם חוץ למקרא בג' יודי''ן כך ייי, ומסבבין סביבותיהן ב' אחת לפי שמהם יוצא שם שלשים ושתים, והוא כתוב כך הפוך ייי]. והכותבין בספרים כך בב' יודין יי] אינו כלום. ותיקנו ג' פסוקים של ברכת כהנים בחומש בלא תרגום לפי שאמרו רבותי' [מגילה כ''ה ע''א] ברכת כהנים שלשת פסוקים הללו נקראין ולא מתרגמין אפילו בבי רב מאי טע' שמא ירגילו הכהנים ויבאו לברך את ישר' בלשון תרגום והתורה אמרה כה תברכו בלש' הקדש כמו שאני אומר. והחזן אינו עונה אמן אחר הכהנים מפני טירוף הדעת פי' שצריך החזן שיהא מכוין להקרות הברכה לכהנים שלא יטעו, ואם יענה אמן שמא יבא להתייאש מן הקריאה ויטעו את הכהנים. מה שהכהנים מחלקין כפיהם כשנושאין ידיהם הכף אחת לג' חלקים וכן כף שנייה משום [ישעיה ו'] שש כנפים שש כנפי' לאחד. 
<h3>[ספר האסופות מכת''י סימן תקע''א]</h3>
------
עוד מנשיאות כפים מספר מה''ר אלעזר. בשעה שהכהנים פושטי' ידיהם לברך צריכין שיכוונו דעתם על כל ישר', וכל ישר' אפילו עם שבשדות בכלל הברכה, ואפילו הנשים שבעבר הכותל הם בכלל הברכה שמחיצה אינה מפסקת. וכשנושאי' ידיהם מדביקין שתי אצבעות יחד קמיצה וזרת ונותנין ריוח בין האצבעות ומדביקין אמה ואצבע יחד, ונותני' ריוח בין האצבעות לאגודל, והוא על שם [שה''ש ב'] משגיח מן החלונות וגו', וקרי' ביה מן ה' חלונות. באלו תיבות הופכין פניהם לדרו' ולצפון כשאומרים יברכך, וישמרך, אליך, ויחנך, אליך, לך, שלום. כהן שעלה לדוכן יכול לילך לציבור אחר ולברכם דמברך כולי יומא. כהן שנתמלא זקנו ראוי לישא את כפיו, ואם אין שם כהן כי אם בחור ישא את כפיו. 
<h3>[ספר האסופות מכת''י סימן תקע''א]</h3>
------
יש לתמוה. על הא דתנן חוץ מכהן גדול שאינו מגביה ידיו למעלה מן הציץ כהנים נמי איכא תפילין ומצינו שהחמירו חכמים על בזיון תפלין יותר מן הציץ. דאמרינן בשבת פ''א [י''ב א'] חייב אדם למשמש בתפליו כל שעה ק''ו מציץ שאין בו אלא אזכרה אחת אמרה תורה על מצחו תמיד שלא יסיח דעתו ממנו תפלין שיש בה הזכרות הרבה לא כל שכן [ונ''ל] דלא חמירי תפלין מטעם רבוי אזכרותיו אלא משמוש שהצריכו להזהר בהם שלא יפלו וירמסם ברגליו על ענין דריסת הרגלים לא מהני חיפוי עור של בתים אבל לענין שאר בזיונות וחסרון קדושות מהני להו לקדושות חיפוי עור הבתים ואין הקפדה בקדושות אזכרות שבתפלין המחופות (שלא) [אלא] מתוך הזכרת שדי לבד העשויה בבתים ובקשרים שאינם מחופים עור. ומנין לנו דחיפוי עור מיגן ומפסיק על קדושת בתים. דאמרינן בבמה אשה יוצאה [ס''ב א'] שקמיעות המחופין עור אע''פ שיש להם הזכרות הרבה מותר להכניסם בבית הכסא הלכך (מניח) [מהני] חיפוי עור לכל דבר חוץ מדריסת רגלים הלכך לענין משמוש אתיא לק''ו מציץ. 
<h3>[יראים סימן רס''ט]</h3>
------
[סוטה ל''ח ע''א] חוץ מכהן גדול שאינו מגביה את ידיו למעלה מן הציץ. אבל כהן הדיוט שהיה מגביה [ידיו] ע''ג ראשו, דהיינו למעלה מן התפילין לא חיישינן, דזהו תימה לומר שמגביה למעלה מראשו ולעולם למטה מתפילין של ראש, ואם יש לפרש כך צ''ל שהיה צריך לעשות תפלה של ראש גבוה כדי שיהיו הידים למטה, וגם יש לתמוה האיך אדם נושא תפילין של יד הלא הראש היא למעלה. ושמא י''ל דכיון דאיכא תפילין של ראש שהם למעלה מינכרא מילתא. אבל ר' אליעזר ממיץ בספר יראים [סימן רס''ט וסימן שצ''ט] כתב, יש לתמוה על הא דתנן חוץ מכהן גדול שאינו מגביה ידיו למעלה מן הציץ, כהנים נמי איכא תפילין, ומצינו שהחמירו חכמים על בזיון תפילין יותר מן הציץ, דאמרינן בשבת פ''א חייב אדם למשמש בתפליו כל שעה ק''ו מציץ, שאין בו אלא אזכרה אחת אמרה תורה על מצחו תמיד שלא יסיח דעתו ממנו, תפילין שיש בה אזכרות הרבה לא כל שכן, [ונ''ל] דלא חמירי תפלין מטעם רבוי אזכרותיו אלא למשמוש, שהצריכו להזהר בהם שלא יפלו וירמסם ברגליו, ועל ענין דריסת הרגלים לא מהני חיפוי עור של בתים, אבל לענין שאר בזיונות וחסרון קדושות מהני להו לקדושות חיפוי עור הבתים, ואין הקפדה בקדושת אזכרות שבתפילין המחופות אלא מתוך אזכרת שדי לבד העשויה בבתים ובקשרים שאינם מחופים עור. ומנין לנו דחיפוי עור מיגן ומפסיק על קדושת בתים, דאמרינן בבמה אשה יוצאה שקמיעות המחופין עור אע''פ שיש להם אזכרות הרבה מותר להכניסם בבית הכסא, הילכך (מניח) [מגין] חיפוי עור לכל דבר חוץ מדריסת רגלים, הלכך לענין משמוש [בלבד] אתיא לק''ו מציץ. 
<h3>[פירוש המיוחס לראב''ד — סוטה]</h3>
------
והנופל על פניו אינו כובש פניו בקרקע אלא נוטה לצד אחד, כדאמר רב חייא בר הונא [ברכות ל''ד ע''ב] חזינא להו לאביי ורבא דמצלי אצלויי. ירושלמי בעבודה זרה [פ''ד ה''א] רב מפקד לבי רב אחא, ר' אמי מפקד לאינשי ביתיה, כד תהוון נפקין לתעניתא לא תהוון רבעין כאורחייכו. ר' יונה רבע על סיטריה, רב אחא רבע על סיטריה. ומצאתי בשם רב האיי גאון זצ''ל הנופל על פניו צריך להטות לצד אחד ולא יהא מוטה על צידו הימני אלא על צידו השמאלי. והטעם, משום דתנינן תמן [פסחים ק''ח ע''א] הסיבת שמאל שמה הסיבה, וזו היא הסיבת בני חורין ומלכים. הילכך באותו צד שנראה כבן מלך ואיש חורין, באותו צד צריך ליכנע לפני המקום. וה''ר מאיר נר''ו נתן סימן לדבר על שם שמאלו תחת לראשי (שה''ש ח', ג'). ור' בנימן אחי נר''ו פירש הטעם, לפי שמצינו כשאדם מתפלל שכינה מימינו, שנ' (תהלים קכ''א, ה') יי' צלך על יד ימינך, ואומר (שם ט''ז, ח') שויתי יי' לנגדי תמיד כי מימיני בל אמוט. נמצא כשהוא מוטה על שמאלו פניו כלפי שכינה. ואם היה מוטה על צידו הימני הפך הדבר, ולא יתכן לעבד לחזור אחוריו כנגד רבו. מכל מקום תימה לאחי, היאך יהא הנופל על פניו שוכב על צידו השמאלי ונמצא שוכב על התפילין והתם תני [סוטה ל''ח ע''א] שאין כהן גדול רשיי להגביה ידיו למעלה מכתיפיו משום ציץ. ואם תאמר ציץ שאני, שהרי השם שכתוב בו מגולה, אבל בתפילין שהן מחופין עור לא חיישינן, שהרי במדינה כהן נושא את כפיו למעלה מראשו ולא חיישינן לתפילין שבראשו, אעפ''כ יש לתמוה, דהתם גבי כהן אע''פ שמגביה ידיו למעלה מראשו אין כאן ביזיון לגבי תפילין, דבתפילה שלראש כתוב בקמטין שלעור שין ובקשר דלית, והוא מרמז באצבעותיו שדי, שמחלקן ומפרידן זו מזו, אבל הכא גבי תפילין שהוא שוכב עליהן יש לחוש משום ביזיון. ותירץ ר' יהודה אחי שיני נר''ו, דאין כאן ביזיון, דתפילה שליד מקומה בגובה שליד שהיא קיבורת, וכשהוא שוכב על צידו השמאלי נמצאת התפילה למעלה והזרוע למטה, וכיון שהיא שומה כנגד הלב כל מה שהלב דוחק עליה הרי היא לזכרון ביותר. וכן נראה לאחי שיותר טוב הוא לשכב על צידו השמאלי ליכנע מצד הלב, ולהשפיל רום גאותו, ולא לשכב על צידו הימני לבלתי רום לבבו בהיות הלב למעלה, ומשום תפילין לא חיישינן דכיון שהיא מחופה עור, והיא במקום מכוסה כדכת' (שמות י''ג, ט') והיה לך לאות, ולא לאחרים לאות, ליכא ביזיון. ויחיד נמי רשיי ליפול על פניו, דאמר [ברכות ל''א ע''א] ר' יהודה כך היה מנהגו שלר' עקיבה, כשהיה מתפלל עם הציבור היה מקצר ועולה, וכשהיה מתפלל בינו לבין עצמו אדם מניחו בזוית זו ומוצאו בזוית אחרת מפני הכריעות וההשתחויות שהיה עושה. ומה שאמר ר' אלעזר [מגילה כ''ב ע''ב] אין אדם חשוב רשיי ליפול על פניו אלא אם כן נענה כיהושע בן נון, פירש רב האיי גאון זצ''ל, דווקא ליפול על פניו ממש, אבל בהטאה מצד אחד שרי. ובירושלמי [תענית פ''ב ה''ו] מפרש ובלבד יחיד על הציבור. ובתפילת שחרית מנחה ונעילה נופלין על פניהן, אבל במוסף אין נפילת אפים כלל. ובתפילת ערבית מצאתי בשם רב שר שלום גאון זצ''ל מותר לאדם ליפול על פניו ערבית ולבקש רחמים על עצמו אחר תפילתו, ואפילו בציבור, חוץ מערב שבת. וגאון אחר זצ''ל כתב שאין נפילת אפים בתפילת ערבית כלל. וכן מנהג פשוט בישראל. בראש חודש אין נופלין על אפים, דאשכחן דאיקרי מועד. ואפילו מנחה שלפניו אין נופלין, דהא קיימא לן אם באו עדים מן המנחה ולמעלה נוהגין אותו היום קודש ולמחר קודש. בחנוכה אין נופלין על אפים דקרינן הלל. ויש אוסרין גם מנחה שלפניו. בפורים אמר רב עמרם בר ששנא גאון זצ''ל כך מנהג בישיבה שיורדין תנאין לפני גאון ואב בית דין ואלופיהן וכל הישיבה כולה ומבקשין רחמים הרבה ונופלין על פניהן, שאין דומה פורים לכל המועדות ולחנוכה, שבכולן אנו גומרין את ההלל ואומרים זה היום עשה יי' נגילה ונשמחה בו, אבל בפורים אין אומרין הלל. ואע''פ שמפני שאין אומרין הלל על נס שבחוצה לארץ הוא, סוף סוף הרי אין אומרים אותו, ויום נס הוא ונגאלו ישראל מלהשמיד ולאבד, וצריכין אנו לבקש רחמים שיפדנו ויגאלנו באחרונה כבראשונה. וגאון אחר כתב שאין נפילת אפים בפורים כל עיקר, דהא כתיב בהו ימי משתה ושמחה ואסורין בהספד ובתענית. וכן מנהג פשוט אצלינו. אך לפניו ולאחריו מותר. בחודש ניסן, מצאתי בשם רבינו שלמה זצ''ל יש מקומות שאוסרין לפול על פניהם משניכנס ניסן לפי ששנינו במגילת תענית, מריש ירחא דניסן כול'. וגם במסכת סופרים פרק אחרון אמרינן. לפיכך אין אומרין תחנונים כל ימי ניסן ואין מתענין עד שיעבור ניסן. ולא היא, דבטלה מגילת תענית, כדאיתא בראש השנה. כן מנהג אצלינו, שאין חוששין בכך ונופלין אנו על פנינו. בפסח שבועות סוכות, אין נופלין על פניהן. ואפילו לפניהן ולאחריהן אסור. ואם חל ערב יום טוב או יום שלאחר יום טוב בשיני או בחמישי אין נופלין על פניהן, ואין אומרין רחום וחנון ולא אבינו הרחמן. בשבוע כולו שלחג שבועות, אין נופלין על פניהן בוורמשא אבל במגנצא נופלין. ומנהגינו כבני מגנצא. בתשעה באב, שחרית אין נופלין על פניהן, דאיקרי אבל, כדכת' (ישעיה ס''ו, י') המתאבלים עליה, ואבל איתקש לחג, דכת' (עמוס ח', י') והפכתי חגיכם לאבל. אבל מנחה הואיל ושעת נחמה היא נופלין על פניהן. וכן מנחה שלפניו נופלין על פניהן לפי שאין מקדימין את הפורענות. בחמשה עשר באב, אע''פ שמצינו שהוקש ליום הכיפורים, כדתנינן תמן רבן שמעון בן גמליאל אומר לא היו ימים טובים לישראל כחמשה עשר באב ויום הכיפורים, הא קיימא לן [סוף תענית] דבטלה מגילת תענית, ומותר ליפול על פניהן. כן מצאתי לגאונים ז''ל. בראש השנה, אין נופלין על פניהן, שנ' (ויקרא כ''ג, א') אלה מועדי יי', הוקשו כל המועדים כולם זה לזה. לפניו ולאחריו מותר, זולתי מנחה שלפניו שאסור. ביום הכיפורים, שחרית ומוסף ומנחה אין נופלין על פניהן, אבל בנעילה מותר. וכן מנהג, שנופלין על פניהן בנעילה ואומרים מכניסי רחמים. וערב יום הכיפורים שחרית ומנחה אין נופלין על פניהן. ואם הוא יום שיני אין אומרים ועתה ולא אבינו הרחמן. בין יום הכיפורים לסוכות, בוורמשא ובמגנצא אין נופלין על פניהן. וכן מצאתי בשם ה''ר שמחה זצ''ל שאין נופלין על פניהן בין יום הכיפורים לסוכות שבהן נשלם בניין בית המקדש שנאמר (מלכים א', א', ס''ה) ויעש שלמה בעת ההיא את החג וכל ישראל עימו קהל גדול מלבוא חמת ועד נחל מצרים לפני יי' אלהינו שבעת ימים ושבעת ימים ארבעה עשר יום. בבית האבל אין נופלין על פניהן משום דאיתקש לחג, דכתיב (עמוס ח', י') והפכתי חגיכם לאבל. הילכך אין אומרים וידוי ותחנונים בבית האבל. ביום חופה אין נופלין על פניהן כל עיקר בבית הכנסת שיש בו החתן [ובשני] ובחמישי אין אומרים וידוי ולא אבינו הרחמן. ביום המילה אין נופלין על פניהן בכנסת ששם המילה כלל. ויש אומרים שאין מונעין מליפול על פניהן בכנסת ששם המילה. ואם הוא שני וחמישי אומרים הוידוי מה שאין כן בחופה. ובשם רבינו יצחק ביר' יהודה מצאתי ביום המילה אין נופלין על פניהן בכנסת ששם המילה כלל, ואם הוא שיני וחמישי אין אומרים והוא רחום, ולא תחנונים, ואין נופלין על פניהן. במה דברים אמורים בשאר ימות השנה, אבל אם חלה המילה בתענית ציבור מתפלל סליחות ואומרים וידוי ואין נופלין על פניהן ואין אומרים רחום וחנון ולא אבינו הרחמן, לפי שמצות מילה קיבלו ישראל בשמחה ועדיין מקיימין אותה בשמחה, כדכתיב (תהלים קי''ט, קס''ב) שש אנכי על אמרתך. לפיכך אין אומרים והוא רחום ותחנונים שמניחין במקצת ואין צריכין להפסיק לגמרי. וכן מנהג נוהג בישראל. 
<h3>[שבלי הלקט דין נפילת אפים סימן ל']</h3>
------
ובזמן שכה''ג היה רוצה להקטיר היו נוהגים בו כבוד כדמפרש ואזיל. וסמך עליהן וזרקן. פי' סמך כמו נשען על הסגן ועל המושיט וזורק האברים ע''ג המערכה. ולא תימא דוקא יש לו רשות להשען כשהוא רוצה לקבל מן המושיט וגם לזרוק כדי להקטיר האברים, אלא אפילו אם אינו רוצה רק לקבל מן המושיט והכהן הגדול יתן לאחרים לזרוק למערכה, יש לו רשות להשען על המושיט עד שיזרקו אחרים ויבא מושיט אחר תחתיו וישען גם עליו, וזה ששנינו בזמן שהוא רוצה סומך ואינו כמשתמש בכתר כהונה שלא לצורך. מקרן דרומית מזרחית. בזבחים פ' קדשי קדשים [ס''ג ע''א] תנן דכל העולים למזבח עולין ומקיפין דרך ימין חוץ מן העולה לשלשה דברים אלו שהיו עולים וחוזרים לעקב. ומפ' התם אלו שלשה דברים ניסוך המים והיין ועולת העוף כשהיא רבה על המזבח, ופרכי' התם בגמרא [ס''ה ע''א] ממתניתין דהכא קתני דכה''ג בא לו להקיף את המזבח מהיכן הוא מתחיל מקרן דרומית מזרחית והתם משני לה שפיר ושם תעיין. והסודרים בידו. כדי להניף ולרמז לבן ארזא ושאר לוים. ולא ידענא כשכהן הדיוט היה מנסך אם כהן אחר היה צריך לסודרין או הוא עצמו מניף ומנסך. שהה לנסך. פירוש דלא תימא דלאלתר בתחלת הניסוך היה מניף, אלא לאחר ששהה כשיעור לנסך כל מה שהיה לו לנסך היה מניף. ואין לפרש דוקא כששהה אז היה מניף אבל אם לא שהה לא היה מניף. ויש שגורסין שחה דהיינו שחה עצמו והתחיל לנסך. על שולחן החלבים. נראה שזהו שולחן האברים ששנינו במס' שקלים בפ' י''ג שופרות [פ''ו מ''ג, י''ז ע''ב] ששני שולחנות היו עומדים במערבו של כבש ועל האחד היו נותנים את האברים. ונראה לומר דבשביל כך היו צריכין לאותו שולחן, משום דזימנין דהוו נפישין קרבנות ולא היה הכהן המקטיר אברי עולת נדבה מספיק להקטיר לאלתר עד שימתין שיתעכלו קצת מהם על המערכה, אז היה מקבל מן המושיטין לו את האברים ומניחן על השלחן שאצל המזבח והכבש, ולפיכך היה עומד במערבו של כבש כדי שלא יצטרך להפוך את אחוריו כלפי הקודש כשהיה מקבל מן המושיטין. וכמו שהיה עושה לאברי עולה כך היה עושה לחלבים דהיינו אמורים של כל הזבחים דסלקי לגבוה כמו העולה דכולה כליל. ולפיכך קורא אותו בכאן של חלבים, לפי שבשעת ניסוך שאר זבחים הנאכלים שהיו חלבים שלהם מונחים על זה השולחן כמו כן היו התוקעים עומדים עליו. ומילתא דפסיקא נקיט הכא בלשון של חלבים, דבר שהוא נוהג בכל הזבחים. ולפי שזה השולחן היה עומד אצל מערבית דרומית במקום הניסוך, היו גם שם תוקעים, מפני שממש בסמוך היה, שהרי במערבו של כבש היה השולחן, היינו בקרן מערבית דרומית דבעינן על בסמוך וכדכתיב [במדבר י' י'] על עולותיכם וגומ'. באו ועמדו אצל בן ארזא. לפי שהוא היה גדול שבמשוררים ובקי להקיש בצלצל לפיכך היו עומדים אלו שני כהנים לימינו ולשמאלו כדי לתקוע על כל פרק ופרק של שיר, כי פרקים היה להם בשיר שהיו בהם מפסיקים ובתוך אותו הפיסוק היו תוקעין. וצלצל הוא א' מכלי שיר. ושאר דברים פשוטים הם וחיים הם למוצאיהם אמן. 
<h3>[פירוש הראב''ד הנדמ''ח]</h3>
------
משנה ג'. בזמן שכהן גדול רוצה להקטיר, האברים שכהן גדול מקריב בראש וחולק בראש בפ''א דיומא [י''ד ע''א]. והעלהו, מסייעו לעלות. הושיט הראש[ון] הראש והרגל, שהן קריבין ראשון לתמיד. וסומך עליהם, כהן גדול. וזורקו, על המערכה, ומפרש במנחות [צ''ד ע''א], דסמיכה זאת לאו סמיכה גמורה היא שאין סמיכה בשחוטים, אלא משום יקרא דכהן גדול, שתהא תורת הקטרה שלו מעולה משאר הקטרות. הושיט השיני, די''ג כהנים עסוקים בתמיד [כדלעיל פ''ד]. ב' ידים, קריבין אחד הראש והרגל והשיני מושיט לראשון, דדרך כבוד הכהן הגדול בכך שיהא האחד מקבל מכולם ונותן לו (פושטין לו) ראשון, וסומך עליהם כהן גדול. בא לו, כהן גדול להקיף את המזבח במתן דם חטאת בעבור שהוא נותן הדם על קרנות המזבח כדכת' [ויקרא ט''ז] גבי חטאת על קרנות המזבח, אעפ''י שבכבש משנה עלייתו שהכהנים עולין במזרחו והוא במערבו מפני שהוא כבן בית כדאמ' ביומא [מ''ג ע''ב], מ''מ יש לו להקיף דרך ימין את המזבח כשאר הכהנים. נתנו לו יין לנסך, לכהן גדול, ויש מפר' אסידרא דלעיל דתמיד קאי ולא אכהן גדול, אלא אחר שעשה כל כהן הזוכה בשלו, בא לו הכהן בנסכי יין של תמיד שהוא מאוחר לכל עבודת תמיד כדאמ' ביומא [ל''ג ע''א] בסידור מערכה. להקיף את המזבח, ברגל ואין היין בידו, ולמצוה בעלמא לפי שכל העולין למזבח עולין דרך ימין, זה ששונה (שעשה אחריו) נתנו לו יין לנסך, אחר שהגיע למערבית דרומית, ולא קתני אמר לו נסך, ומה שאינו מוליך בידו היין כשמקיף מפר' טעמא בזבחים בפ' קדשי קדשים [ס''ד ע''א] שמא יתעשן בעשן המערכה, ואם בא לפנות למערבית דרומית דרך שמאל לקצר דרכו והיין בידו יכול לעשות, אלא שמשום המצוה דפניית ימין דתנן בזבחים [ס''ג ע''א], כל העולים למזבח עולים דרך ימין ומקיפין ויורדין דרך שמאל חוץ מן העולה לג' דברים אילו, שהיו עולין וחוזרין לעקב, ניסוך המים והיין שלא תתעשן, ועולת העוף כדי שלא תמות בעשן כשהיא רבה במזבח. (קטורת של בין הערביים היתה בין אברים לנסכים כדאיתא במס' יומ'). מערבית דרומית, ונתנו לו יין לנסך, ששם היו השיתין כדאמרי' בפ' קדשי קדשים [זבחים ס''א ע''ב], שקרן דרומית מערבית הוסיפו למושכה לדרום ומערב מפני השיתין. הסגן עומד על הקרן, על אבן הקרן שבמערבי' דרומית, שהיתה אמה על אמה ברום אמה. והסודרין בידו, כדמסיק טעמא ואזיל, מסוה [שמות ל''ה] תרגו' ירושלמי סודר. על שולחן חלבים, אחד מן השולחנות שעליהם מדיחין, לפי שהוא מקום גבוה. תקעו והריעו ותקעו שיתקבצו הלוים, ועוד קר''ק כדי להתחיל בשיר, כדכת' [במדבר י'] ותקעתם בחצוצרות על עולותיכם, וקיימא לן בראש השנה [ל''ד ע''א], שכל התקיעות פשוטה לפניהם ופשוטה לאחריהם ותרועה באמצע. באו ועמדו אצל בן ארזא, שממונה על הצלצל כדמפרש במס' שקלים [פ''ה מ''א]. שחה לנסך, מיד כשהיה הכהן שוחה שירצה לשפוך היין בספל. הניף הסגן, שעומד על הקרן. בסודרין, לסימן שהתחיל הכהן לנסך, שיאמרו הלווים השיר, שאין אומרים שירה אלא בשעת ניסוך היין, דכתי' [שופטים ט'] החדלתי את תירושי המשמח אלהים ואנשים. אם אנשים משמחים אלהים במה משמח, מכאן שאין אומ' שירה אלא על היין במס' ערכין [י''א ע''א]. הקיש בו ארזא, שהוא לוי ובקי מכולם שממונה על כולם. מקיש, מכה. ודברו הלוים, בפה. הגיעו לפרק, סיימו המזמור, ג' פרקים היה בשיר שמפסיקים ותוקעים הכהנים בחצוצרות, ומשתחוים העם בכל סיום וסיום, כדקתני ואזיל. הגיעו לפרק תקע, והיינו קר''ק. והשתחוו העם, כדין הנוטל רשות ופורש מאדונו. על כל פרק תקיעה ועל כל תקיעה השתחוואה, ומנלן ג' פרקים היו בשיר, דתנן בפ' בתרא דסוכה [נ''ג ע''ב], אין פוחתין מכ''א תקיעות במקדש, ג' לפתיחת שערים, וט' לתמיד של שחר, וט' לתמיד של בין הערבים, ט' תקיעות לתמיד הן ג' תקיעות של ג' פרקי השיר, שכל אחת היתה תרועה באמצע ופשוטה לפניה ולאחריה, וקתני התם, ובמוספים מוסיפים עוד, ביום שיש בו מוסף ט' לשיר של מוספין, אלמא בכל שיר של לוים יש ג' פרקים, ובכל פרק ופרק תוקעין עד שלא יתחילו קר''ק. זהו סדר התמיד ועבודות בית אלוהינו שיבנה במהרה בימינו. 
<h3>[שיטה לרבינו שמואל ב''ר יצחק]</h3>
------
ואחר כך מעלין את הסלת למנחה ואחר כך מקטירין החביתין ואחר כך מעלין את היין לנסוך והלויים מתעסקין בשיר ואמר על זה שבזמן שכהן גדול רוצה להקטיר את איברי התמיד היה עולה לכבש והסגן מימינו הגיע למחצית הכבש אחז הסגן בימינו של כהן גדול והעלהו הושיט הראשון את הראש והרגל וסומך עליהן וזורקן למערכה ואע''פ שאין סמיכה אלא בבעלי חיים בזו תקנוה לכבודו של כהן גדול שיהיה לו היכר וכן התבאר במנחות [צ''ד ע''א] והשני הושיט לראשון שתי הידים ונתנן לכהן גדול וסומך עליהם וזורקם ונשמט השני והלך וכך היו מושיטין לו כל שאר איברים ובזמן שהוא רוצה הוא סומך ואחרים זורק[י]ן. בא לו להקיף את המזבח מהיכן הוא מתחיל מקרן דרומית מזרחית והולך לו למזרחית צפונית ומשם לצפונית מערבית ומשם למערבית דרומית והקפה זו אף בכל שאר הכהנים כן ולא נאמרה בייחוד לכהן גדול לבד אלא שמכיון שהתחיל בעבודת כהן גדול הולך ומונה אף מה שכל הכהנים שוים בו ואמר שכשהגיע לשם נתנו לו יין לנסך והסגן עומד על הקרן וסודרים בידו להניפן להביא הלויים לשיר ובשעה שנותנין את היין לנסך שני כהנים עומדים על שלחן החלבים והוא שלחן של שיש שייעדנו שהיו האברים נתונים עליהם ושתי חצוצרות בידם ותקעו והריעו ותקעו ובאו אצל בן ארזא שהיה מקיש בצלצל ועומדין לו אחד מימינו ואחד משמאלו וכשהוא מנסך הסגן מניף בסודרין ובן ארזא מקיש בצלצל ותוקעין אלו בחצוצרות והלויים מתחילים לשורר ועל כל פרק ופרק מפרקי השיר תוקעין וכל העם שבעזרה משתחוים על כל פרק תקיעה ועל כל תקיעה השתחוואה ותשע תקיעות היו ובמקומו יתבאר שכל זה אינו אלא בחובת עולת הצבור וזבחי שלמים האמורים בתורה אבל עולת נדבה שמקריבין ממותר הלשכה אע''פ שהן של צבור אין בהם שירה וכן נסכים הבאים בפני עצמן אין טעונין שירה. 
<h3>[חדושי המאירי]</h3>
------
ומה הוה שמושו של הסגן. משיח שעבר פרש''י אירע פסול בכהן גדול ושמש זה תחתיו, וסגן לא פירש. והא דאמר רב פפא ש''מ היינו סגן היינו ממונה, לא הבנתי ההכרח דאיכא למימר היינו משיח היינו ממונה. תשובה הסגן היה משמש לכהן גדול כדאיתא בפ' בתרא דתמיד בזמן שכהן גדול רוצה להקטיר היה עולה בכבש והסגן מימינו הגיע לחצי הכבש אחז הסגן בימינו והעלהו. ותו תנן נתנו לכהן לנסך הסגן עומד על הקרן שחה לנסך הניף הסגן בסודרין, ותו תנן ואם היה כהן הממונה אומר לו אישי כהן גדול הקטר. בזמן שכהן גדול נכנס להשתחוות וכו' כיון ששמע הממונה את קול רגליו של כהן גדול שהוא יוצא הגביה לו את הפרוכת. והוא הסגן והוא הממונה והיה מגדולי כהונה כי סגן הוא לשון שני לו. וליכא למימר היינו משיח היינו ממונה, דמשיח שעבר לא הוה משמש את הכהן הגדול כיון שגם הוא הנכנס לפני ולפנים לעבודה. 
<h3>[שו''ת הרא''ש — נוספות סימן ט''ז]</h3>
------
ואע''פ שר' חנניה סגן הכהנים היה קודם לר' עקיבא אל תתמה על ההיא דתנן במס' פרה פ''ג [מ''א] ומייתינן לה בפ''א דסדר יומא בגמרא מפרישין כהן גדול [ח' ע''א], נימא כתנאי אי טומאה דחויה בציבור או התר' דתנן אחד זה ואחד זה פי' כהן גדול ביום הכיפורים וכהן השורף את הפרה מזין עליו כל ז' מכל חטאות שהיו שם דברי ר' מאיר ר' יוסי אומר אין מזין עליו אלא ג' וז' בלבד, ר' חנניה סגן הכהנים [אומר] כהן השורף את הפרה מזין עליו כל ז' כהן גדול ביום הכיפורי' אין מזין עליו אלא ג' וז'. ואין לתמוה כמו שכבר כתבתי כבר ששונה דברי הראשונים עם האחרונים כההיא דפ''א דפסחים [י''א ע''ב] ר' מאיר אומר אוכלין כל חמש ושורפין בתחילת שש בין חולין בין תרומה ר' יהודה אומר אוכל כל ארבע ותולין כל חמש ושורפין בתחילת שש. ר''ג אומר חולין כל ארבע ותרומ' כל חמש וכו' והרי ר''ג שקדם להם אלא המסדר' שסדרו משנה ובריית' כל מחלוקת שנחלקו האחרונים ומצא' דברי הראשונים עניין הכרעה שנה דברי החולקים וסדר דברי הראשונים דאיירו נמי בה אחריה' כעניין הכרעה, אי נמי כההיא דבמה אשה [שבת נ''ט ע''ב] ת''ר לא תצא בעיר של זהב אם יצתה חייב' חטאת [דברי ר' מאיר], הרי איסור תורה לחיוב, וחכמים אומר' לא תצא מדבריהם מיהו אם יצתה פטורה דתכשיט הוא ולכתחילה שרי אלא משום דילמא שלפא ור' אליעזר אומר יוצא לכתחלה דאשה חשובה לא שלפה, בעניינים אילו סדרו המסדרים האחרונים דברי הראשונים שדברו במה שחלקו האחרונים ומסדרן על הסדר. בתחילת גמרא פ' טרף בקלפי [יומא ל''ט ע''א] ר' חנניה סגן הכהנים אומר למה סגן ממונה שאם אירע פסול בכהן גדול נכנס ומשמש תחתיו ובירושלמי בסדר יומא פ' אמר להן הממונה [ה''ח] ה' דברים היה הסגן משמש הסגן מימינו וראש בית [אב] משמאלו הסגן אומר לו אישי כהן גדול הגבה ימינך, הניף הסגן בסודרין אחז הסגן והעלהו, במס' תמיד בפ' החלו [פ''ז מ''ג], ולא היה כהן גדול מתמנה עד שמתמנה הסגן שהיו ממנין הסגן ואח''כ כהן גדול כדאמר ר' חנניה סגן הכהנים. ובמס' נזיר פ' כהן גדול [מ''ז ע''ב] איבעי' להו משוח מלחמה וסגן הי מינייהו עדיף לעניין ליטמא למת מצוה ומסיק דלעניין טמויי משוח מלחמה מטמא כדר' חנניה סגן הכהנים אבל להחיותו אמר מר זוטרא דמשוח מלחמה קודם משום דתלו ביה רבים, וכן מצאתי במגילת סתרים דר' ניסים, שהביא על פר הבא על המצות וכו' ובזבחים פ' טבול יום [ק''ב ע''א] משמע שקדושת סגן עדיף ממשוח מלחמה דתניא חמש שמחות היתה אלישבע יתירה על בנות ישראל יבמה מלך אישה כהן גדול בנה סגן בן בנה משוח מלחמה ואחיה נשיא שבט. וי''ס שני בניה סגני כהונה, מדאלעזר היה סגן ופנחס משוח מלחמה ש''מ דקדושת אלעזר עדיף. ופרה שנשרפה במדבר ע''י אלעזר שהוא סגן וכן יסד הקלירי [יוצר לפרשת פרה] פעולתה בסגן וכן בתוספתא דמס' פרה [פ''ד ה''ג] ונתתה אל אלעזר שהוא סגן. גרס' בפ' משוח מלחמה במס' סוטה [מ''ב ע''א] ת''ר ונגש הכהן יכול (לכל) [כל] כהן שירצה ת''ל ודברו השוטרים מה שוטר בממונה אף כהן בממונה ואימא כהן גדול דומיא דשוטר מה שוטר שיש ממונה על גביו אף כהן שיש ממונה על גביו. ואימא סגן דהיינו אחר כהן גדול ומשוח מלחמה מנלן ומשני סגן לאו ממונה דתנן א''ר חנניה סגן הכהנים למה סגן ממונה וכו'. בסנהדרין פרק כהן גדול [י''ח ע''א], כשהוא מנחם את אחרים כל העם עוברים והממונה ממצעו ות''ר [שם י''ט ע''א] כשהוא עומד בשורה לנחם אחרים, סגן ומשוח מלחמה עומד בימינו וכו' ואמר רב פפא ש''מ מהא מתנית' תלת ש''מ היינו סגן היינו ממונה דמתניתין אלמא לסגן קרי ליה ממונה לא לשום דבר אלא שאם אירע וכו'. ונראה דהיינו הירושלמי שפי' אמר להן הממונה דהוא סגן וסגן שררה שלו מרובה ממשוח מלחמה, דגרס' בשלהי מס' תעניות [ל''א ע''א] ת''ר בת מלך שואלת מבת כהן גדול בת כהן גדול מבת סגן בת סגן מבת משוח מלחמה וכו'. גרס' במס' אבות פ' עקביא [מ''ב] ר' חנניא סגן הכהני' אמר הוה מתפלל בשלומה של מלכות כמה שנאמר [ירמיהו כ''ט] דרשו שלום העיר והתפלל על כי בשלומ' יהיה לכם שלום. וגרס' בספרי [פ' נשא] וישם לך שלום ר' חנניה סגן הכהנים אומר זה שלום מלכות וכן הוא אומר למרבה המשרה ולשלום אין קץ וגומר. 
<h3>[יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך ר' חנניה סגן הכהנים]</h3>
------
[ויקרא ג' ה'] והקטירו אותו [פס' י''א] והקטירו [פס' ט''ז] והקטירם מה תלמוד לומר, והקטירו אותו, כשר לא הפסול, והקטירו, שלא יערב חלבים בחלבים, והקטירם, כלם כאחת. [תורת כהנים ויקרא דבורא דנדבה פרשה י''ד ה''י]. והקטירו אותו בבן הבקר והקטירו בכשב והקטירם בעז והקטירו אותו כשר ולא פסול, והקטירו שלא יערב חלבים בחלבים פי' אפילו של כבש בשל כבש, והקטירם כולם כאחד שלא יפסיק בהקטרתם, ונראה [לי] דוקא באימורין אבל באיברי עולה הרי שנינו [תמיד פ''ז] הושיט לו הראשון הראש והרגל וסמך עליהן וזרקן הושיט השני לראשון שתי הידים וכו'. 
<h3>[פירוש הראב''ד מכת''י]</h3>
------
[סוכה מ''ח ע''א] ניסוך המים שבעה כיצד. בחול, לפי שניסוך המים הלכה למשה מסיני, ויש לו סמך שרמזה משה בתורה, נאמר בשני של קרבנות החג [במדבר כ''ט] ונסכיהם [ובששי] ונסכיה ובשביעי כמשפטם ובכלהו כתיב ונסכה כמשפט מ''ם יו''ד מ''ם הרי כאן מים. מן השילוח. מעין הוא סמוך לירושלם מחזקת שלשה לוגין דזהו פחות שבנסכים רביעית ההין לכבש. (רביע) [הגיעו] לשער המים, אחד משערי עזרה נקרא כן על שם שמכניסין בו צלוחית של ניסוך המים בחג. תקעו והריעו ותקעו, ומשום דכתיב [ישעיה י''ב] ושאבתם מים בששון ממעיני הישועה. עלה בכבש, שהיה בדרום של מזבח. ופנה לשמאלו, שהנסכין נעשין בקרן מערבית דרומית, וכשהוא פונה לשמאלו היא שפוגע בה ראשונה. דתנו רבנן בבריתא כל העולין למזבח עולין דרך ימין, ומקיפין ויורדין דרך שמאל, חוץ מן העולה לשלשה דברים הללו שעולין דרך שמאל וחוזרין על העקב, ואלו הן ניסוך המים וניסוך היין ועולת העוף שרבתה במזבח. והכי פירושא, עולין דרך ימין, כשהוא בראש המזבח פונין לקרן מזרחית דרומית דהינו לימין הכהן העולה, שהכבש בדרומו של מזבח, ומקראי ילפינן לה, דכתיב [יחזקאל מ''ג] ומעלותהו פנות קדים, כלומר, כשתעלו בו תפנו למזרח. ומקיפין ויורדין דרך שמאל, כשהוא בא לירד אינו חוזר על עקיבו, אלא מקיף סביב (למזרח) [למזבח] עד שמגיע לכבש ויורד במערבו של כבש שהיה לשמאלו בעלייתו, והאי דאין חוזרין על העקב דאם כן נמצא מהלך לצד שמאלו שהרי פניו (למזרח) [למזבח] הן, ואינו מחזירה לו אחוריו, ורחמנא אמר כל פינות שאתה פונה לא יהו אלא דרך ימין למזבח, דנפקא לן מדתני רמי בר יחזקאל, [זבחים ס''ב ע''ב] עומד על שני[ם] עשר בקר ג' פונין (קדמה) [מזרחה] וג' פונים צפונה ושלש פונים ימה וג' פונים נגבה, חוץ מן העולה לג' דברים הנעשין בקרן מערבית דרומית שפונין לשמאל, כשהן בראש המזבח פונין לקרן מערבית דרומית שהוא לשמאל, ואין פונין לימין שיהו מקיפין סביב עד שמגיע לקרן מערבית דרומית. ובשחיטת קדשים [ס''ד ע''א] מפרש טעמא, נסכים שמא יתעשנו בעשן המערכה כשיקיפו סביב יותר ממהלך [מאה] אמה יש [ב]היקיף המזבח ועולת העוף שמא תמות בעשן. וחוזרין על העקב גרסינן, ולא גרסינן ומקיפין על העקב בדרך שעלו בו ואינן מקיפין דכל כמה דמצינן למעוטי בהלוך של שמאל ממעטינן, כשרבה במזרח, מקום עולת העוף על קרן דרומית (ו)מזרחית היא מפני שקרובה לבית הדשן, ששם זורקין מ[ו]ראה ונוצה כדכתיב [ויקרא א'] והשליך אותה אצל המזבח קדמה אל מקום הדשן, ובית [ה]דשן היה [אצל] הכבש במזרח וסמוך לו בג' טפחים ורחוק מן המזבח [כ]עשרים אמה, כדתנן במסכת תמיד [פ''א מ''ד] גבי תור(י)ם את הדשן (וכשתעלה) [וכשעולת] העוף [רבה] במזרח שיש שם כהנים רבים מולקין עולת העוף [באין] ועושין אותה במערבית דרומית אותם שאינם יכולין לעמוד שם. 
<h3>[רבינו יהונתן מלוניל — סוכה]</h3>
------
[סוכה מ''ח ע''ב] תקעו והריעו ותקעו, פי' משום שמחה, מנהני מילי אמ' רב עיינא אמ' קרא ושאבתם מים בששון ממעייני הישועה. עלה בכבש ופנה לשמאלו, פי' הכבש היה בדרומו של מזבח, והעולה מן הצפון לדרום יבא ימינו למזרח ושמאלו למערב, והנקבים שהיה מנסך עליהן היו במערבו של מזבח בקרן דרומית מערבית. ת''ר כל העולין למזבח עולין דרך ימין ומקיפין ויורדין דרך שמאל, חוץ מן העולה לשלשה דברים אילו שהן עולין דרך שמאל וחוזרין על העקב, ואילו הן ניסוך המים והיין ועולת העוף שרבתה במזרח. ניסוך המים והיין שלא יתעשנו, עולת העוף שלא תמות בעשן. פי' מקראי ילפינ' ביומא [נ''ח ע''ב] שכל פינות של מזבח יהיו דרך ימין למזרח, וכשהיה עולה להזות ד' מתנות של חטאת על ד' קרנות היה עולה בכבש ופונה לימינו בקרן דרומית מזרחית מזרחית צפונית צפונית מערב' מערבית דרומית, חוץ מניסוך המים והיין מפני שהספלים היו בקרן דרומית מערבית של מזבח ואם בא לסבב המזבח דרך ימין היו מתעשנין הנסכים ומתקלקלין בעשן המערכה. ועולת העוף שהיתה נמלקת בקרן דרומית מזרחי', כדמפרש בזבחים בפרק חטאת העוף [ס''ד ע''ב], וכשהיו עולות מרובות והיו כהנים הרבה מולקין היו עושין אותה על קרן דרומי' מערבית, ואותם שהיו מולקין בקרן דרומית מערבית לא היו מקיפין שמא ימות העוף בעשן המערכה. 
<h3>[פסקי הרי''ד — סוכה]</h3>
------
נחזור לסדר המשנה כשנתנו לו יין לניסוך הסגן עומד על הקרן והסודרין בידו ושני כהנים עומדים על שלחן החלבים ושתי חצוצרות בידם תקעו והריעו ותקעו ובאו ועמדו אצל הבקי להשמיע קול בצלצל אחד מימינו ואחד משמאלו, שחה לנסך והניף הסגן בסודרים והקיש הלה בצלצל ודברו הלוים בשיר הגיעו לפרק כלומר לסוף המזמור או המליצה תקעו והשתחוו כל העם בעזרה, על כל פרק תקיעה ועל כל תקיעה השתחואה ואין פוחתין שם מתשע תקיעות על התמיד, וזהו סדר עבודת התמיד בבית א%להינו שיבנה במהרה בימינו. 
<h3>[סמ''ג עשין סימן קצ''א קצ''ב]</h3>
------
והמצוה הנ''ט היא שצונו לתקוע בחצוצרות במקדש עם הקרבת כל קרבן מקרבני המועדים והוא אמרו ית' (בהעלותך י') וביום שמחתכם ובמועדיכם ובראשי חדשיכם ותקעתם בחצוצרות. ובבאור אמרו (ר''ה כ''ו:) שמצות היום בחצוצרות. וכבר התבארו משפטי מצוה זו בספרי וראש השנה (כ''ו:, כ''ז., כ''ט.) ותענית. וכן אנחנו מצווים לתקוע בחצוצרות בעתות הצורך והצרות כשנצעק לפני השם יתעלה והוא אמרו (שם) וכי תבאו מלחמה בארצכם על הצר הצורר אתכם וגו'. 
<h3>[ספר המצות לרמב''ם — עשין נ''ט]</h3>
------
לתקוע בחצוצרות במקדש בכל יום בהקריב כל קרבן וכמו כן בשעת הצרות, שנאמר [במדבר י'] וכי תבואו מלחמה וכולי, וכתוב אחריו גם כן וביום שמחתכם ובמועדיכם ובראשי חדשיכם ותקעתם בחצוצרות על עולותיכם ועל זבחי שלמיכם וגומר. ואף על פי שהזהיר הכתוב ביום שמחה ומועד וראש חדש לאו דוקא, דבכל יום היו תוקעין במקדש בחצוצרות על הקרבן, וכן מבואר בראש השנה פרק ראוהו בית דין [כ''ט ע''א] שאמרו שם, הכל חייבין בתקיעת שופר כהנים לויים וישראלים, ומתמהא תלמודא עלה בגמרא פשיטא אי הני לא מחייבי מאי בו מחייב, ומהדר ליה כהנים איצטריכא ליה סלקא דעתך אמינא הואיל וכתיב יום תרועה וגומר, והני כהני הואיל ואיתנהו בתקיעה דכל השנה כולה, דכתיב ותקעתם בחצוצרות על עולותיכם וגומר, ומהדר ליה מי דמי התם חצוצרות הכא שופר, למדנו מכל מקום דבכל השנה כולה, כלומר בכל יום ויום איכא חצוצרות במקדש. ואמרו במסכת ערכין פרק שני [י''ג ע''א] אין פוחתין מעשרים ואחת תקיעה במקדש ולא מוסיפין על ארבעים ושמונה. משרשי המצוה לפי שבשעת הקרבן היו צריכין לכוין דעתם יפה בעניינו כמו שידוע שהוא נפסל במחשבות ידועות, וגם כן צריך הקרבן כוונה שלימה לפני אדון הכל שציוונו עליו, וגם כן בעת הצרה צריך האדם כיוון גדול בהתחננו לפני בוראו שירחם עליו ויצילהו מצרתו, ולכן נצטוו בתקיעת החצוצרות בעתים אלה, לפי שהאדם מהיותו בעל חומר צריך התעוררות גדול אל הדברים, כי הטבע מבלי מעיר יעמוד כישן, ואין דבר יעוררהו כמו קולות הנגון, ידוע הדבר וכל שכן קול החצוצרות שהוא הקול הגדול שבכל כלי ניגון. ועוד יש תועלת נמצא בקול החצוצרות לפי הדומה מלבד ההתעוררות אל הכוונה כי בכח הקולות יסיר האדם מלבו מחשבת שאר עסקי העולם ולא יתן לב באותה שעה כי אם בדבר הקרבן, ומה אאריך וידוע זה לכל אשר הטה אוזן לשמוע חצוצרות וקול שופר בכוונה.
מדיני המצוה מה שאמרו זכרונם לברכה במסכת מנחות [כ''ח ע''א] שהחצוצרת היתה באה מן העשת של כסף כמו שבא בכתוב, ומשאר מיני מתכות פסולה, ומה שאמרו זכרונם לברכה [ערכין י''ג ע''א] שאין פוחתין לעולם במקדש משתי חצוצרות ולא מוסיפין על מאה ועשרים, ויתר פרטיה מבוארין בסיפרי וראש השנה [כ''ו ע''ב], וגם כן במסכת תענית [י''ט ע''א] ביארו שאנו מצווין בתקיעת החצוצרות בעת הצרה. ונוהגת מצוה זו בזמן הבית בכהנים, שעליהם המצוה לתקוע בחצוצרות, וכעניין שכתוב בהן במסע המחנות [שם] ובני אהרן הכהנים יתקעו בחצוצרות. ושמא תאמר לא היו תוקעין הם על הקרבן אלא הלוים, אינו כן שהרי בפירוש אמרו במסכת (מדות) [תמיד] פרק (ששי) [שביעי מ''ג] נתנו לו יין לנסך הסגן עומד על הקרן והסודרין בידו ושני כהנים עומדים על שלחן החלבים ושתי חצוצרות בידם תקעו והריעו ותקעו, הרי נתבאר שעל ידי כהנים נעשית מצוה זו, ושהיא מצוה תמידית להן, כלומר שבכל יום היו תוקעין ולא ביום מועד וראש חדש בלבד. אבל ראיתי להרב משה בן מימון זכרונו לברכה שכתב [פ''ג מכלי מקדש ה''ה] בימי המועד כולן ובראשי חדשים היו הכהנים תוקעין בחצוצרות והלוים אומרים שירה, נראה מדבריו שדעתו שבשאר הימים אף הלוים תוקעין בחצוצרות. ואם עברו על זה הכהנים ולא תקעו בשעת הקרבן וכן אם לא תקעו בעת הצרה ביטלו עשה זה. 
<h3>[ספר החינוך מצוה שפ''ד]</h3>
------
[ע''ז מ''ז ע''א] קרניה מהו לחצוצרות. וקשה לרבי, והלא חצוצרות של כסף היו, כדאמרינן בתמיד [פ''ז מ''ג] ושתי חצוצרות של כסף היו בידם. ואמרינן נמי במנחות פרק הקומץ רבה [כ''ח ע''א] על משנת (ד') [ז'] קני מנורה, חצוצרת היתה באה מעשת של כסף, ושל שאר מתכות פסולה. ואומר רבי, דחצוצרת דהכא היינו שופר. וכדאיתא בלולב הגזול [סוכה ל''ד ע''א] דאשתני שמה מכי חרוב מקדשא חצוצרא שיפורא ושיפורא חצוצרא. ובשלהי קינין [פ''ג מ''ו] נמי קרי לה חצוצרת, דתניא התם א''ר יהושע וזהו שאמרו כשהוא חי קולו אחד וכשהוא מת קולו שבעה, כיצד קולו שבעה, שתי (קינין) [קרניו] שתי חצוצרות. והיינו שתי שופרות. ואל תתמה אם בימי ר' יהושע שהיה בפני חורבן נשתנו כבר, דהא במסכת שבת בפרק במה מדליקין [ל''ו ע''א] קרי ליה נמי בברייתא לשופר חצוצרת, דתניא התם כשם שמטלטלין את השופר כך מטלטלין את החצוצרת, וקאמר מאי שיפורא נמי חצוצרת. ור''ת תירץ דתרי גווני חצוצרות איכא. של כסף היו של כהנים. ושל קרני בהמה היו ללוים לכלי שיר. וצריך עיון בדברי הימים או בשום מקום אם יש שם שהלוים מחצרים בחצוצרות. מפי רבי. 
<h3>[תוספות רבינו יהודה ב''ר יצחק מבירינא, תלמיד ר''י הזקן — ע''ז]</h3>
------
המצוה נ''ז נצטוינו לתקוע בחצוצרות בעת הקרבת הקרבנות ובעת הצרות [סהמ''צ לר''מ עשין נ''ט. ועי' מגיד משנה רפ''א מהל' תענית] לשון הר''ם בספר המצות, צונו בתקיעת חצוצרות במקדש בעת הקריב כל קרבן מקרבנות הזמנים והוא אמרו ית' [במדבר י' ו'] וביום שמחתכם ובמועדיכם וגו' ותקעתם בחצוצרות על עולותיכם וגומ'. ובביאור אמרו [ר''ה כ''ו ע''ב] שמצות היום בחצוצרות. וכבר נתבארו משפטי המצוה הזאת בספרי [בהעלותך פיס' ע''ו—ע''ז] ובר''ה ובתענית [ט''ו ע''ב] שאנחנו מצווים גם כן בתקיעת החצוצרות בעת הצרות והצוקות כשנצעק אליו ית'. והוא אמרו [במדבר שם ט', וצ''ל וכי תבואו]. כי תבאו מלחמה ע''כ. ונביא הנה לשון הפסוקים ואחר כך לשון רבותינו בספרי כדרכנו להתעורר בכונת הפסוקים ובמאמרי רבותינו, וזה לשון הפסוקים הנאמרים במצוה זו וכי תבאו מלחמה בארצכם על הצר הצורר אתכם והרעותם בחצוצרות ונזכרתם לפני ה' אלקיכם ונושעתם מאויביכם, וביום [שם שם י''א י''ב] שמחתכם ובמועדיכם ובראשי חדשיכם ותקעתם בחצוצרות על עולותיכם ועל זבחי שלמיכם והיו לכם לזכרון לפני אלקיכם אני ה' אלקיכם. לשון ספרי [במדבר פיס' ע''ו] וכי תבאו מלחמה בארצכם משמע בין שאתם יוצאים עליהם, בין שהם באים עליכם במלחמת גוג [צ''ל גוג ומגוג, וכן בסמוך] הכתוב מדבר [ונשמט כאן מחמת הדומות אתה אומר במלחמת גוג הכתוב מדבר] או אינו מדבר אלא מכל מלחמות שבתורה ת''ל ונושעתם מאויביכם, אמרת צא וראה אי זו היא מלחמה שישראל נושעים ממנה ואין אחריהם שעבוד, אי אתה מוצא אלא מלחמת גוג, וכן הוא אומר [זכריה י''ד ג'] ויצא ה' ונלחם בגוים ההם וגו'. מהו אומ' [שם שם ט'] והיה ה' למלך וגו'. ר' עקיבא אומר אין לי אלא מלחמה שדפון [ו]ירקון ואשה מקשה לילד וספינה המטרפת בים מנין, ת''ל על הצר הצורר אתכם על כל צרה שלא תבא על הצבור. והרעותם בחצוצרות ר' עקיבא אומר וכי חצוצרות מזכירות והלא דמים מזכירים, אלא שאם יכולים להריע ולא הריעו מעלה עליהם הכתוב כאלו לא הוזכרו לפני המקום. ונזכרתם כל זמן שנזכרין אין נזכרין אלא לישועה. וביום [ספרי שם פיס' ע''ז] שמחתכם אלו שבתות, ר' נתן אומר אלו תמידין, ובמועדיכם אלו שלש רגלים, ובראשי חדשיכם כמשמעו ותקעתם בחצוצרות בשל צבור הכתוב מדבר או אחד ליחיד ואחד לצבור, במה ענין הכתוב מדבר בשל צבור, שמעון בן עזאי אומר בשל צבור הכתוב מדבר, או אינו אלא אחד ליחיד ואחד לצבור ת''ל על עולותיכם ועל זבחי שלמיכם, (אי) מה עולות קדשי קדשים אף שלמים קדשים [צ''ל קדשי קדשים]. אי מה עולות אחד של יחיד ואחד של צבור ת''ל על עולותיכם ועל זבחי שלמיכם מה עולות משל צבור אף שלמים משל צבור, והיו לכם לזכרון למה נאמר לפי שהוא אומר ותקעתם בחצוצרות, שומע אני קרבנות שתקעו עליהן יהיו כשרים ושלא תקעו בהן לא יהיו כשרין, ת''ל והיו לכם לזכרון, לזכרון נתנו ולא להכשר קרבנות נתנו, אני ה' אלקיכם למה נאמר לפי שהוא אומר [ויקרא כ''ג כ''ד] דבר אל בני ישראל בחדש השביעי וגו', אבל מלכות לא שמענו ת''ל [במדבר כ''ג כ''א] (אני) ה' אלקיו עמו ותרועת מלך בו זה שופר ומלכות. ר' נתן אומר אינו צריך, שהרי כבר נאמר ותקעתם בחצוצרות הרי שופר נאמר והיו לכם לזכרון זה זכרונות אני ה' אלקיכם זה מלכות, אם כן מה ראו חכמים לומר מלכות תחלה ואחר זכרון ואחר שופר, אלא המליכהו עליך תחלה ואחר בקש מלפניו שיזכור ובמה בשופר, ואין שופר אלא של חרות שנ' [ישעיה כ''ז י''ג] והיה ביום ההוא יתקע בשופר גדול אבל איני יודע מי תוקע ת''ל [זכריה ט' י''ד] וה' אלוקים [בשופר] יתקע והלך בסערות תימן, אבל איני יודע מאין היא תקיעה ת''ל [ישעיה ס''ו ו'] קול שאון מעיר. ולבאור אלו המאמרים נאמר כי דבר ידוע הוא כי התקיעה והתרועה בחצוצרות בעת המלחמה לעורר ולחזק לב הנלחמים במלחמה ולערבב המתנגדים הנלחמים עמהם. ותקיעת החצוצרות ביום השמחה לעוררם בענין השמחה. ובאה מצוה זו בעת המלחמה שנצטוינו מאת ה' לתקוע בחצוצרות לעורר ולחזק הלבבות שיהיו נלחמים בשם ה' ובו ישימו מבטחם, ואז יהיו מתגברים על האויבים ומנצחים אותם. וידוע הוא שהערה זו לנפש, ר''ל לשכל, וכשהם דבקים בשם ית' אז הם נושעים, כמו שנראה בשיר של פגעים [תהלים פרק צ''א, עי' שבועות ט''ו ע''ב]. ומה מאד הפליגו זאת הכונה באמרם אבל איני יודע מי תוקע ת''ל וה' אלקי' בשופר יתקע, ואמרם מאין היא תקיעה ת''ל קול שאון מעיר, כי ידוע הוא כי באור ה' נראה אור [ע''פ תהלים ל''ו י'] ובכח עזו יגבר כחנו, וזה מבואר הכונה. וכן דבר ידוע שתקיעת החצוצרות וכלי הנגון ביום המועד הוא לעורר העם לשמחה, ובאה המצוה אלינו שתהיה התקיעה על העולות והזבחים לעוררם על המכוון בקרבנות, ובהערתם הם נזכרים לפני ה'. והתבונן במאמרם כל זמן שנזכרין אין נזכרים אלא לישועה. כי עקר זכרון האדם לפני ה' והשגחתו בו הוא בעת שלמותו, ואז נזכר לישועה. אמנם אמרו והלא דמים מזכירים, מבואר הכונה כמו שבארנו [מצוה ל''ז] בכונת הקרבנות. וענין התקיעה וההערה בעת הצרה, לעוררנו למען נפשפש במעשינו על מה באה אלינו הצרה הזאת ונשוב אל ה' ואז ישוב אלינו וישגיח בנו. כתב הר''ם בהלכות תענית [פ''א ה''ב וה''ג] ז''ל ודבר זה מדרכי התשובה הוא שבזמן שתבא צרה ויצעקו ויריעו ידעו הכל שבגלל מעשיהם הרעים הרע [שם אירע] להם ככתוב [ירמיה ה' כ''ה] עונותיכם הטו אלה, וזהו שיגרום להסיר [הצרה] מעליהם, אבל אם לא יזעקו ולא יריעו אלא יאמרו דבר זה ממנהג העולם אירע לנו, וצרה זו נקרית [שם, נקרה נקרית], הרי זו דרך אכזריות, וגורמת להם להדבק במעשיהם הרעים, ותוסיף הצרה וצרות [שם, צרות] אחרות, הוא שכתוב בתורה [עי' ויקרא כ''ו כ''ג כ''ה, ושם כ''ז כ''ח] והלכתם עמי קרי והלכתי אף אני עמכם בחמת קרי, כלומר כשאביא עליכם צרה כדי שתשובו, אם תאמרו שהוא קרי אוסיף לכם חמת אותו קרי ע''כ. ובא ענין התענית בעת הצרות, כי בהתענות ובהמעיט התאוה החמרית יגבר כח השכל ותתחזק ההערה. ולעורר את לבבנו עתה בזה הגלות באו ארבע צומות מדברי הנביאים [זכריה ח' י''ט] על המקרים והצרות שארעו לאבותינו בסבת עונותיהם, למען נתעורר להשלים נפשנו ונשוב אל ה' אלקינו וישיב את שבותנו כמאמר הכתוב [דברים ד' כ''ט] כי תדרשנו בכל לבבך ובכל נפשך. ושב [שם ל' ג'] ה' אלקיך את שבותך. ובאו ענייני התעניות בענינים הגורמים חרבן נפשנו, ר''ל המונעים הערת שכלנו ושלמותנו. צום הרביעי והוא י''ז בתמוז, באה בו הקבלה האמתית [תענית כ''ו ע''ב] שבו נשתברו הלוחות, שידוע הוא כי בהשתבר הלוחות והיותנו ללא תורה חרבן נפשנו. וכן אמרו [תענית שם] שבו בטל התמיד, ובבטול התמיד תבטל קצת הערה לפי מה שבארנו [מצוה ל''ז] בענין הקרבנות. ובו הובקעה ירושלים [תענית שם] העיר השלמה שמשם תצא תורה [מיכה ב' ג']. ובו שרף אפוסטומוס הרשע את התורה [תענית שם], שהיא השלמות האמתי. והעמיד צלם בהיכל [תענית שם] זה מבואר שהוא הפך המבוקש אלינו לשלמות נפשנו. וצום החמשי שהוא ט' באב בו נגזר על ישראל שלא יכנסו לארץ [תענית שם, ושם כה''ע] ועמידת ישראל בארץ הוא סבת שלמותם והשגתם ה' ית'. ובו חרב הבית בראשונה ובשניה, שבית המקדש הוא סבה לשלמות נפשנו. ונלכדה בתר, עיר גדולה ואם בישראל [רמב''ם פ''ה מתענית ה''א] וזה מבואר שזה הפסד גדול לבני עמנו. וחרש טורנוסרופוס הרשע ממלכי אדום את ההיכל. ובחרבן הבית חרבן נפשנו כאשר בשלמותו שלמות נפשנו כמו שבארנו. וצום השביעי הוא צום גדליה, הוא היום שבו נהרג גדליה בן אחיקם, כבר אמרו רבותינו בזה טעם מספיק באמרם [ר''ה שם איכ''ר פ''א ל''ט] ללמדך שקשה מיתתם של צדיקים לפני הקב''ה כחרבן הבית, וזה אמת מבואר כי הצדיקים בדור ללמד דעת את העם כבונה במקדש. וכבר ידעת מה שאמרו רבותינו [ברכות ל''ג ע''א] כל אדם שיש בו דעת כאלו נבנה בית המקדש בימיו. ולכונה שאמרנו בענין התענית על חרבן הבית וירושלים, באו אלינו ענינים רבים מדברי רבותינו לעוררנו על הדבר ההוא לזכור את ירושלים על ראש שמחתנו [תהלים קל''ז ו'], אמרו [ב''ב ס' ע''ב] שבעת שיגדל משוש האדם והוא בעת שנושא אשה נותן אפר מקלה במקום הנחת תפילין, לעורר שבחרבן ירושלם חרבן נפשנו אשר לשלמותה באה מצות התפילין. וכן אמ' [שם] למעט מין ממיני תכשיטי הכלות, וכל אשה להניח מין ממיני תכשיטיה. וכן בבנין הבתים אמרו סד אדם את ביתו בסיד ומשייר בו דבר מועט, והוא אמה על אמה כנגד הפתח, וכן בעניני סעודה צריך שיניח דבר מועט לזאת הכונה בעצמה. וכן אמרו [גיטין ז' ע''א, סוטה מ''ט ע''א] שלא לנגן בכלי שיר, וכל משמיעי קול אסור ואפילו שירה בפה על היין אסורה. ולזאת הכונה אמרו [מו''ק כ''ו ע''א] הרואה ערי יהודה בחרבנם אומר ערי קדשך (ותפארתך) היו מדבר [ישעיה ס''ד ט'] וקורע, שקדושת הנפש הוא בישיבת ערי יהודה, וכשרואה ירושלים אומר [מו''ק שם] בית קדשנו ותפארתנו [כו'], שהיא היתה מיוחדת בקדושה ובמעלה וקורע. וכן כשמגיע למקדש קורע קרע אחר שב''ה הוא יותר מיוחד להערה לשלמות הנפש, וכל זה לכונה שכתבנו למען נשוב אל ה' והוא ישיב את שבותנו, וכל אלו הענינים והצומות עתידים ליבטל לימות המשיח כאשר יקרב ה' גאלתנו ונאהב האמת והשלום כמו שנ' [זכריה ח' ט'] כה אמר ה' צבאות צום הרביעי וצום החמשי וצום השביעי וצום העשירי יהיו לבית יהודה לששון ולשמחה. 
<h3>[הבתים — ספר המצוה]</h3>
------
אחר החבתים מעלין היין לניסוך רביעית ההין. והיין יתנסך על המזבח, ואין נותנין אותו על האש אלא מגביה ידו ויוצק על היסוד והוא יורד לשיתין. ובשעת הניסוך אומרים הלוים בשיר ומכין המשוררים במיני ניגון שבמקדש. וכשנותנין היין לנסך, היו שני כהנים עומדין על שולחן החלבים ושתי חצוצרות בידם. והסגן עומד על קרן המזבח והסודרין בידו תקעו הריעו ותקעו, ובאו ועמדו אצל הממונה על הצלצל, אחד בימינו ואחד בשמאלו. שה(י)ה המנסך לנסך ומניף הסגן בסודרין, הקיש זה בצלצל ותקעו אלו בחצוצרות ודברו הלוים בשיר. הגיעו לפרק תקעו והשתחוו כל העם שבעזרה. על כל פרק תקיעה ועל כל תקיעה השתחואה. וכל התקיעות שעל התמיד תשע כמו שבארתי. ואין אומרין שירה רק על עולת צבור וזבחי שלמיהם הכתובין, אבל עולת נדבה שמקריבין ממותר תרומת הלשכה אע''פ שהן של צבור אין אומרין עליהן שירה. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ג]</h3>
------
בן ארזה על הצלצל. כד תנינן תמן הניף הסגן בסודרין, והקיש בן ארזה בצלצל. 
<h3>[ספר ''והזהיר'' מיוחס למר חפץ אלוף — פר' תשא]</h3>
------
[ע''ז מ''ז ע''א] שוקיו מה הן, אליבא דמ''ד עקר, פלוגת' היא בערכין [י''א ע''א] ובסוכה פ' החליל [נ''א ע''א]. עקר שירה בפה, כי הלוים היו אומרים בפה והמזמרים היו מזמרים כנגדם בכנורות ובנבלים לבסם את קולם של אלו, אבל חצוצרות לא היו לבסם את הקול שהרי [לא היו] תוקעין בהם אלא בין פרק לפרק כדאי' בסדר תמיד [פ''ז מ''ג], וחובה בפני עצמה היא, ובכהנים תמימים כדכתיב [במדבר י'] ובני אהרן הכהנים, וביום שמחתכם כדאי' בספרי [שם]. 
<h3>[חדושי הראב''ד — ע''ז]</h3>
------
[סוכה נ''ג ע''ב] אין פוחתין מכ''א תקיעות וכו'. עם התרועות שבאמצע קא חשיב. בכל יום היו שם כ''א כיצד ג' לפתיחת שערים, שערי העזרה. תשע לתמיד של שחר, דכשהיו מנסכים את נסכי התמיד הלוים אומרים שיר ושלשה פרקים היו בשיר, שהיו מפסיקין בו ותוקעין הכהנים בחצוצרות ומשתחוים העם, כדתנן במסכת תמיד [פ''ז מ''ג], הגיעו לפרק תקעו והשתחוה העם על כל פרק תקיעה ועל כל תקיעה השתחויה, ובכל תקיעה היתה תרועה באמצע ופשוטה לפניה ולאחריה. ותשע אחרים לתמיד של בין הערבים. ובמוספין, ביום שיש בו מוספין [מוסיפין] עוד תשע לשיר של מוספין, בערב שבת וכו' ג' להבטיל את העם מן המלאכה, כדמפורש בפרק במה מדליקין [ל''ה ע''ב]. וג' להבדיל מן הקדש לחול, כשקדש היום, להודיע שחשיכ(ם)[ה] ויש מעתה ואילך חיוב סקילה במלאכה. ובערב שבת וכו' שלש לפתיחת שערים, כמו בכל (ה)יום ושבעה שערים היו בעזרה. שלש לשער העליון, דאמרינן לעיל קרא הגבר תקעו והריעו ותקעו. שלש לשער התחתון, דאמ' לעיל [נ''א ע''ב] הגיעו לעזרה תקעו הריעו ותקעו, והיו מאריכין בהם עד שהגיעו לשער המזרח, והוא שער התחתון. ובגמרא פריך, אמאי לא חשיב ג' כשהגיעו למעלה עשירית, ומוקים לה בתנאי, דאיכא תנא דקא חשיב ג' [ע]ל גבי (המזרח) [המזבח] במקום מעלה עשירית. ג' למילוי המים, לאחר שמלאום ישבו ובאו להם לעזרה דרך שער המים, דתנן לעיל בפרק לולב וערבה [מ''ח ע''ב] הגיעו לשער המים תקעו הריעו ותקעו. ושלש על גבי המזבח, כשזוקפין את הערבה בצידי המזבח, כדתנן בפרק לולב וערבה [מ''ה ע''א] וזקפום בצידי המזבח תקעו הריעו ותקעו. 
<h3>[רבינו יהונתן מלוניל — סוכה]</h3>
------
[סוכה נ''ג ע''ב] מתני'. אין פוחתין מעשרים ואחת תקיעות במקדש ולא מוסיפין על ארבעים ושמונה. בכל יום היו שם עשרים ואחת תקיעות, שלש לפתיחת שערי', תשע לתמיד של שחר, תשע לתמיד של בין הערבים. ובמוספין מוסיפין עוד תשע, ובערב שבת מוסיפין עוד שש, שלש להבטיל את העם מן המלאכה ושלש להבדיל בין קודש לחול. ערב שבת שבתוך החג היו ארבעים ושמונה, שלש לפתיחת שערים, שלש לשער העליון, שלש לשער התחתון, שלש למילוי המים, שלש על גבי המזבח, תשע לתמיד של שחר, תשע לתמיד של בין הערבים, ותשע למוספין, שלש להבטיל את העם מן המלאכה, ושלש להבדיל בין קדש לחול. פי' בכל יום היו תוקעין כ''א תקיעות, כל קול וקול קורא תקיעה. ג' היו תוקעין כשהיו פותחין שערי העזרה תר''ת. וט' לתמיד של שחר, כשהיו מנסכין את נסכי התמיד כשהלוים היו אומ' בשיר, [וג' פרקים היו אומרים בשיר], שהיו הלוים מפסיקין בו ותוקעין הכהנים בחצוצרות ומשתחוין העם כדתנן בתמיד [פ''ז מ''ג], הגיעו לפרק תקעו והשתחוה העם על כל פרק תקיעה ועל כל תקיעה השתחויה וכל תקיעה היתה תר''ת. ובמוספי', ביום שיש מוסף מוסיפין עוד ט' לשיר של מוספין, ואע''פ שהמוספין הרבה בהמות, כל נסכיהן היו מנסכין ביחד ואומ' עליהן שיר אחד ועל השיר היו עושין ט' תקיעות לג' פרקים. ובערב שבת היו מוסיפין עוד ו' תקיעות, ג' תקיעות היו תוקעין סמוך לחשיכה כדי להבטיל את העם מן המלאכה כדאמרי' בשילהי במה מדליקין [ל''ה ע''ב], וג' להבדיל בין קודש לחול סמוך לשקיעת החמה היו תוקעין להודיע שכבר קדש היום והעושה עוד מלאכה חייב סקילה. ובערב שבת שבתוך החג היו מ''ח תקיעות, ג' לפתיחת שערים שבכל יום, וג' לשער העליון כדאמ' קרא הגבר תקעו והריעו ותקעו והיו עומדין בשער העליון, ג' לשער התחתון כדאמרי' הגיעו לעזרה תקעו והריעו ותקעו, והיו מאריכין בהן עד שהגיעו לשער היוצא למזרח והוא שער התחתון והכא לא חשיב ג' שלמעלה העשירית. ג' למילוי המים, לאחר שמילאום מן השילוח ושבו להם לעזרה דרך שער המים, כדתנן בפרקין דלעיל [מ''ח ע''ב] הגיעו לשער המים תקעו והריעו ותקעו. ג' על גבי המזבח. פי כשהיו מביאין המים על גבי המזבח היו תוקעין, והן התקיעות דתנן לעיל תקעו והריעו ותקעו בכל יום היו מקיפין את המזבח פעם אחת כו', שכשהיו מביאין את המים למזבח היו מקיפין אותו בערבה והיו תוקעין. 
<h3>[פסקי הרי''ד — סוכה]</h3>
------
(סוכה נ''ד ע''א) [שייר ערב פסח] בערב הפסח. שיש בע' הפסח עשרים וז' תקיעות לפי שיש ג' כתות וכל כת קוראה הלל ג' פ[עמים] וג' תקיעות לכל קריאה הרי לך ג''פ ט' שהם כ''ז ואע''ג דתנן [פסחים ס''ד ע''א] לא שלשו מימיהם שלא גמרוהו מימיהם פעם שלישי מיהו מ''מ אין כת שלא גמרתו ב''פ והתחילתו פעם ג' וא''כ אינו חסרין מן התקיעות ולא כלום שהרי בתחילת קריאתן היו תוקעין ג' פעמ'. ואין הלשון משמע כן דתנן ואם שלשו משמע דאפי' כת ראשון לא התחילו פעם ג' וע''ק דמשמע דבראש הפרקים היו תוקעים כדאשכח גבי שיר של תמיד במס' תמיד [פ''ז מ''ג] עמדו הלוים בשיר הגיעו לפרק [תקיעה] והשתחויה, על כל פרק תקיעה ועל כל תקיעה השתחויה וב' פרקים יש בהלל מדקאמר לא הגיע כת שלישית לומר אהבתי מכלל דאהבתי הוא תחלת הפרק וכן הודו הוא תחלת הפרק דאמר פ' לולב הגזול [ל''ח ע''ב] מכאן מצוה לענות בראשי פרקים וי''ל דמשמע בפרק תמיד נשחט [ס''ד ע''א] דהיו תוקעים בתחלת הלל ג' תקיעות דקתני נעלו דלתות [העזרה] תקעו והריעו ותקעו נמצא שיש להלל (אחר) [אחד] ט' תקיעות נמצא לג' כתות ג' הלילות ובהם ט' תקיעות שעולין כ''ז, ומה שפי' הקו' שהכת היתה קוראה אינו נר' שהרי לא היתה הכת קוראה אלא הלוים היו קוראים כדתנא בתוס' [פ''ד ה''ט] דפסחים הלוים היו עומדים על הדוכן ואומ' ההלל בשיר ואם גמרו שנו ואם שנו שלשו אעפ''י שלא (שני) [שלשו] לומר [וכו' אמר ר''י מימיהם של כת שלישית לא היגיעה] (מימיהם) [ל]אהבתי. 
<h3>[תוספות רבינו פרץ — סוכה]</h3>
------
[ע''ז מ''ז ע''א] קרניה מה הן לחצוצרות. וא''ת דהא חצוצרות מן הכסף היו באות כדכתיב חצוצרות כסף ותניא בפרק הקומץ רבה חצוצרות היה באה מן העשת מן הכסף עשאה של גרוטאות כשירה של מיני מתכות פסולה, וי''ל מאי חצוצרות שיפורא דאישתנו שמייהו מכי חרב בית המקדש כדאיתא בסוף פרק במה מדליקין, ושיפורא נמי הוה במקדש שכל מיני זמר היו שם, כדאמרינן נמי מה הן לחלילין ומה הן לכינור, והיינו דאמרי' לבסומי קלא הוא דעביד כלומר קול המשוררים בפה, וחצוצרות אינן עשויין לכך שהרי אין תוקעין בהן אלא בין פרק לפרק כדאיתא בסוף תמיד אלא מין זמר של שיפורא הוא. 
<h3>[חדושי הר''ן — ע''ז]</h3>
------
וכן השיר שהיו הלוים אומרים היה נמי ראוי לאומרו בכל יום, שהרי היו אומרים אותו כל ימות השבוע כדמפרש ואזיל, ועל תמיד של שחר היו אומרים אותו. ליי' הארץ ומלאה, מזמור הוא שמתחיל כן, וכל המזמור היו אומרים, וכן כולם, ועל שם שהיה שליט בעולמו באותו יום ראשון שברא שמים וארץ אומ' אותו, כדכת' נוטה שמים לבדו ורוקע הארץ מי איתי, מי היה שותף עמי באותו יום שלא נברא עדיין כלום. בשיני היו אומ' גדול יי', על שם שחלק הימים ומלך עליהם, והיינו גדולתו שקירה עליותיו בהן, כדכ' המקרה במים עליותיו, והם מהללים אותו כדכת' הללוהו שמי השמים והמים אשר מעל השמים [ו]כדכת' אדיר במרום יי', הילול של התחתונים, וזהו ומהולל מאוד. בשלישי אלה'ים נצב בעדת אל, על שם שגילה ארץ בו [ו]נטע גן עדן לעדת אל. ברביעי אל נקמות, על שם שברא [בו] חמה ולבנה ועתיד ליפרע מעובדיהן, בחמשי הרנינו לאלה'ים [עוזינו] על שם שברא בו עופות ודגים וכולם מרננים לשמו. בשישי יי' מלך, על שם שגמר מעשיו ומלך עליהם, בשבת מזמור שיר ליום השבת, על שם ששבת בו וגם עתיד לשבות בו ביום שכולו שבת, כדכת' ונשגב יי' לבדו ביום ההוא. 
<h3>[סידור רבינו שלמה ב''ר שמשון מגרמייזא]</h3>
------
מזמור שיר ליום השבת, זה מזמור סמוך ליושב בסתר עליון, ומוסב עליו, על אורך ימים אשביעיהו, שתתבטל גזרת קיצור ימים ושנים, ואז נשיר ונזמר ביום שתשבות ותניח מאותה גזירה ויאריכו ימים, ונאמר טוב להודות ליי' וגו'. להגיד בבוקר חסדך, כנגד גזירת בבוקר יציץ וחלף וגו'. ובקשנו שבעינו בבוקר חסדיך והבטחתנו אורך ימים אשביעיהו, נגיד בכל בוקר חסד שתשביעינו ימים, ואמונתך בכל לילה. נשיר ונזמר עלי עשור וגו'. כי שמחתני יי' בפע(ו)ליך, שתראה לי כמו שביקשתי, יראה אל עבדיך פעוליך כשנאריך ימים ואראה פעוליך, ארנן במעשה ידיך. ואומר, מה גדלו מעשיך יי', שעשית בעולמך. מאד עמקו מחשבותיך, כי כולם בחכמה עשית. ואיש בער וכסיל, שהם רשעים, לא ידע ולא יבין בפעוליך, שלא יאריך, כי כשיפרחו ויציצו כל פרחים, אינו אלא להשמדם עדי עד, דכת' [דברים ז'] ומשלם לשונאיו אל פניו להאבי'. כי אתה מרום לעולם, עליהם לדונם. כאשר הנה אויביך יי', שאתה מאבדם ומפרידם, כן אמ' דוד המשורר כאשר אתה עושה הנה לאויביך שהם אויביי שאתה מאבדם ומפזרם, וקרני אתה מרומם, כדין קרן צדיק. בלותי, זקנתי בשמן רענן, כלומ', במלוכה (שנמשכה) [שנמשחת] בשמן רענן בה שמן [בלותי, כמו] אחרי בלותי, לפי שראיתי חפץ לבי בשוריי, בצריי. כי בקמים עלי מריעים היו אוזניי שומעות. צדיק כתמר יפרח, לפיכך רעננתי בשמן המלוכה. וכמו כן צדיקים השתולים בבית יי', יפריחו ויאריכו ימים כאמור למעלה, ויעשו פרי תנובה בשיבתן, שיהיו דשינים ורעננים. ומה שאמרתי לך להגיד לך כי ישר הוא, וכל מעשיו ישרים, ואין עול. ומדרש חכמים כי השבת הראשון (אג') [אמ'] מזמור זה, אחר שביקש רחמים על אדם הראשון ומחל לו, להגיד בכל בוקר חסדיך, חסד ואמונה שעשית לאדם שלא מת מיד. על נימי עשור ועל הנבל, מיני זמר. בפעוליך ומעשה ידיך, שעשית ולא חילפתם בחטא אדם. כי גדלו מאד מעשיך, שעשית בהם. ומאד עמקו מחשבותיך שיצרת האדם בלא יצר דעת טוב ורע שלא יחטא וגו'. ואיש בער וגו' אדם הראשון, לא ידע ולא יבין את זאת, וזה גרם לרשעים שפריחתם וציצם להשמיד עדי עד. כי אתה מרום לעולם לדונם, (וירד) [וידך] העליונה להשמידם כאשר עשית לאויביך דור אנוש ומבול. יתפרדו דור הפלגה ויפץ. אבל קרני צדיק רוממ', נח בדור המבול ואברהם בפלגה. בלותי והמשורר אמ', כמו שהיה אברהם אומ' לעת זקנתו (נתחלחלתי) [נתלחלחתי] בשמן רענן לח. ותביט עיני בשוריי, שראה מפלתם, ויחלק עליהם לילה [בראשית י''ד]. בשוריי, נחני בצדקך למען שוריי, שהוא צוריי. בקמים עלי מרעים, נמרוד וחביריו, תשמענה אוזניי. צדיק כתמר וגו', היינו אל אברם וגו', לפי שדרך הצדיקים לפרוח לישגא. שתולים בבית יי' וגו', יפריחו וישגו ויעשו פרי תנובה בשיבתן כאברהם, לפי ששיבתם היו שמינים ולחים. להגיד כי ישר יי', לשלם לרשעים כרשען, כמו שאמ', [ו]לצדיקים בצדקתן כי הוא הצור תמים. ואין עושה עול לאדם כי לא עולתה בו. ולפי מדרש חכמ' אנו אומ' אותו בשבת, וגם לוים היו אומ' אותו שיר [ב]שבת. 
<h3>[סידור רבינו שלמה ב''ר שמשון מגרמייזא]</h3>
------
מזמור שיר ליום השבת הוא סמוך ליושב בסתר עליון, עתה אפרשהו על אופנו. על אורך ימים אשביעהו קאי, שנתבטלה גזירת קיצור שנים, ואומ' מזמור זה ביום שישבות ותנוח העולם מאות' גזירה ויאריכו ימים. ומה שירה נאמר על זאת, טוב להודות לה' וגו'. להגיד בבקר חסדיך, כנגד גזירת בבקר יציץ וחלף ולערב ימולל ויבש, ובקשנו שבעינו בבקר חסדיך, והבטחתנו אורך ימים אשביעהו, לפיכך להגיד בבקר חסדך כשתשביענו ימים, ואמונתך בכל לילה, שנשיר ונזמר לך עלי עשור ועלי נבל וגו'. והנני הכותב קבלתי שפמליא של מעלה אינ' יודעים להבין בין יום ובין לילה [תנחומא תשא ל''ו] לפי שנהורא עמיה שריה תמיד [דניאל ב'], אלא ששם שני מלאכים הם וממונים על זה, אחד ביום ואחד בלילה, של יום נקרא חסד, ושל לילה נקרא אמת, ובשימושן יודעים להבחין. כי שמחתני ה' בפעליך, שתראה לי כמו שבקשתי. יראה על עבדיך פעליך, כשנאריך ימים ואראה בפעליך. וארנן במעשה ידיך, ואומ' מה ג(ו)דלו מעשיך ה', שעשית' בעולמך, ומאוד עמקו מחשבותיך, כשעשית'. כי בחכמה עשיתם. ואיש בער לא ידע, ולא ירא' פעליך, כי לא יאריך ימים כצל, כי כשיפרחו ויציצו כל פרחם אינו אלא להשמידם עדי עד, כדכת' [דברים ז'] ומשלם לשנאיו אל פניו להאבידו. כי אתה מרום לעולם ה', עליהם לדונם, כאשר הנה אויביך ה' יאבדו, שאתה מאבדם ומפרידם, כך אמר המשורר כאשר אתה עושה הנה לאויביך שהם אויביי, שאתה מאבדם ומפרידם, וקרני אתה מרומם כקרני זיו צדיק. בלותי, זקנותי. בשמן רענן, כלומר במלוכה שנמשחתי בשמן אני רענן בה. לפי שראיתי אני בצרי חפץ לבי, כי כשקמים עלי מריעים היו אזני שומעות, צדיק כתמר יפרח, לפיכך רעננתי בשמן המלוכה, וכמו כן צדיקים השתולים בבית ה', ויאריכו ימים כאשר אמרנו למעלה, ויעשו פרי תנובה בשיבתן, שיהו דשינים ורעננים. מה שאמרתי להגיד לה', כי ישר ה' וכל משפטיו ישרים ואי' בו עול. לפי פשט המקראות של מזמור [זה] שמחוברים בקרסים ובלולאות, יש לומ' שדוד המלך אומרו. ומדרש. כי השבת הראשון אומרו מזמור זה, אחר שביקש רחמים על אדם הראשון ומחל לו הק', והאריך שנותיו עד אלף שנים. להגיד בבקר חסדיך, חסד ואמונה שעשית עם אדם הראשון שהיה לו למות מיד. וגם במיתה שייך לומ' חסד, כעניין שנ' [בראשית מ''ז] ועשית עמדי חסד ואמת אל נא תקברני במצרים. תוספת. עלי עשור, עלי נימי עשור ועל הנבל, מיני זמר הם. כי שמחתני ה' בפעליך ומעשה ידיך ארנן, שעשית בששת ימי בראשית ולא חילפתם כשחטא אדם הראשון לעבור על צוויך. מה גדלו מעשיך ה', שעשית בהם, ומה עמקו מחשבותיהם שיצרת את האדם בלא יצר דעת טוב ורע שלא יחטא. איש בער לא ידע, אדם הראשון לא ידע והבין את זאת, וזה גרם לרשעים לפרוח ולציץ, כי יודעים טוב ורע, ופריחתם אינה לטובתם אלא כדי להשמידם עדי עד, וכדי שיראו הבריות מאיזו טובה ירדו הרשעים. ע''א, בפרוח רשעים כמו עשב. דואג ואחיתופל. ואתה מרום, יושב במשפט עליהם. לעולם, ידך על העליונ' לדונם ולהשמידם. כאשר הנה אויביך יאבדו, שני פעמי' בדור אנוש ובדור המבול. וגם יתפרדו כל פועלי און, בדור הפלגה, דכת' [שם י''א] ויפץ ה' אותם משם. אבל צדיק כתמר יפרח, כגון נח בדור המבול, אברהם בדור הפלגה, לעת זקנותו היה לו רענן בשמן בלותי, כמ' אחרי בלותי [שם י''ח]. ותבט עיני בשורי, בשוררי, כמ' נחני בצדקותיך למען שוררי, שהוא צוררי שראה מפלתם, דכת' ויחלק עליהם לילה הוא ועבדיו ויכם. בקמים עלי מריעים, נמרוד וחבריו. תשמענה אזני מאת הק'. אבל פרח רשעים שאמר למעלה, כמו עשב, ימולל ויבש. ואמר המשורר דבריו כמו שהיה אברהם בעצמו אמר על עצמו, אמ' דוד, לפי שהיה צדיק ולפי שדרך צדיקים לפרוח בטובה. בלותי, נבללתי. בשמן רענן רטוב, כשמשח אותי שמואל הנביא, ומיד נתקנאו בי אויבי. צדיק כתמר יפרח, יסגא, תרגומו של ירבה, פי' אתה שצדיק תפרח ותסג' כתמר וארז שקיימי' הרבה. שתולים בבית ה', כלומ', קבוע בתפילה. ע''א, שתולים בבית ה'. בחצרותיו, שהם צדיקים. יפריחו, פי', יגדילו פרחים בנים. ועוד בשיבתו ינובון, יעשו פירות לשון תנובה, כי כל ימיהם יהיו שמינים, דשינים לחים ורעננים. להגיד כי ישר ה' צורי, שמשלם לרשעים כרשעם ולצדיקים כצדקתם. ואין עושה עול, כי לא עולתה בו, ומה שעושה הק' כל זה כדי להגיד בפי הבריות. ולפי מדרש חכמים, אנו אומ' אותו בשבת, וגם הלוים היו אומרים אות' שיר לשבת. 
<h3>[סידור חסידי אשכנז]</h3>
------
[ר''ה ל''א ע''א] בראשון מהו אומר — ''לה' הארץ ומלואה'' (תהלים כ''ד, א') על שום שקנה שמים וארץ — שנאמר ''קונה שמים וארץ'' (בראשית י''ד, י''ט), כי ביום הראשון נבראו והקנה אותם לו — שנאמר ''והארץ נתן לבני אדם'' (תהלים קט''ו, ט''ז). והוא שליט בעולמו — שנאמר ''תבל ויושבי בה'' (תהלים כ''ד, א') בשני אומר ''בעיר אלהינו הר קדשו'' (שם מ''ח, ב') על שום שחילק מעשיו — כדכתיב ''ויהי מבדיל בין מים למים'' (בראשית א', ט') כך חילק העולם ובחר בירושלים ונקראת עיר אלהינו. בשלישי אומר ''אלהים נצב בעדת אל'' (תהלים פ''ב, א') על שם שגילה ארץ בחכמתו — כדכתיב ''ותראה היבשה'' (בראשית א', ט'), והכינה לעדתו — שקבלו משפטיו שנאמר ''אם לא בריתי יומם ולילה'' (ירמיה ל''ג, כ''ה) וגו'. רביעי חמישי וששי פשוטין הן הללו כולן על שם מעשיו של הקב''ה. בשביעי — ''מזמור שיר ליום השבת'' (תהלים צ''ד) ליום שעתיד להיות כולו שבת — כלומר חרבן אלף שנה שהוא יומו של הקב''ה ואח''כ תחיית המתים. א''ר נחמיה מה ראו חכמים לחלק בין הפרקים הללו — כלומר ו' ימים על שם מעשיו ויום ז' יום שכולו שבת, אלא גם יום ז' על שם מעשיו הוכנה השירה, וכך פי' מזמור שיר ליום השבת — על שם ששבת, כדכתיב ''ויברך אלהים את יום השביעי ויקדש אותו כי בו שבת'' (בראשית ב', ג'). 
<h3>[הערוך ערך פרקגא]</h3>
------
משנה ד'. השיר שהלוים היו אומרים, בכאן סיום המשנה והמסכת', אלא שהסופרים כתבו לידע מה שיר היו אומ' בכל יום. אמרינ' במס' ראש השנה בפרק י''ט [ל''א ע''א], ביום הראשון היו אומרים לה' הארץ ומלואה, כל המזמור על שם שקנה והקנה שליט בעולמו. בשני היו אומ' גדול ה' ומהולל מאד, על שם שחלק מעשיו ומלך עליהם, ונתעלה וישב בכסא כבודו. בשלישי היו אומ' אלהים נצב בעדת אל, על שם שגילה הארץ, והכין תבל לעדתו. ברביעי היו אומר' אל נקמות ה', על שם שברא חמה ולבנה ועתיד ליפרע מעובדיהן. בחמישי היו אומ' הרנינו לאלוה' עוזינו, על שם שברא עופות ודגים לשבח לשמו כנף רננים נעלסה. בשישי היו אומ' ה' מלך גיאות לבש, על שם שגמר מלאכתו ומלך עליהם. בשביעי היו אומרי' מזמור שיר ליום השבת מזמור שיר לעתיד לבוא ליום שכולו שבת ומנוחה לחי העולמי', ליום שכולו שבת אלף שנים העולם חרב ויהיה שבת מלך הכבוד, וכתי' [תהלים צ'] כי אלף שנים בעיניך וגו', העולם ו' אלפים שנה כדאיתא בפ''ק דע''ז [ט' ע''א] ואלף שביעי שבת כדאית' בפ' חלק [סנהדרין צ''ז ע''א], השבת מנוחה כך לעולם יהיה להן מנוח, שצדיקים יושבי' ועטרותיהם בראשיהן וגו' [ברכות י''ז ע''א]. [א]שרי העם שככה לו אשרי העם שה' [אלו]היו, ברוך ה' לעולם אמן ואמן. 
<h3>[שיטה לרבינו שמואל ב''ר יצחק]</h3>
------
השיר שהלוים היו אומרים בבית המקדש, ביום הראשון היו אומרים לה' הארץ ומלואה תבל ויושבי בה, בשני היו אומרים גדול ה' ומהולל מאד, בשלישי היו אומרים א%להים נצב בעדת א%ל, ברביעי היו אומרים [א%ל נקמות ה' א%ל נקמות הופיע, בחמישי היו אומרים] הרנינו לא%לקים עוזינו, בששי היו אומרים ה' מלך גאות לבש לבש ה' עוז התאזר, בשבת היו אומרים מזמור שיר ליום השבת, ובמסכת ר''ה מפרש שבמוספי שבת היו אומרים שירת האזינו וחולקין אותה לששה פרקים הזי''ו ל''ך כדרך שקורין אותה ששה בבית הכנסת ואומרים פרק אחד בכל שבת, גמרו השירה בששה שבתות חוזרין לראש, במנחה של שבת אומרים אז ישיר משה, במוסף ר''ה היו אומרים הרנינו לא%להים עוזינו ואם חל להיות בחמשי אומרים הסירותי מסבל שכמו, במנחה של ר''ה אומרים קול ה' יחיל מדבר, ר''ח שחל להיות בשבת שירה של ר''ח דוחה שירת שבת כדי לפרסמו שהיום ר''ח (ע''פ רמב''ם תמידין ומוספין פ''ו הל' ט'—י') וכן ישנו בירושלמי דסוכה פרק החליל (דף כ''ה א'). 
<h3>[סמ''ג עשין סימנים קצ''א—קצ''ב]</h3>
------
וזה השירה שהיו הלויים אומרים, ביום הראשון, ליי' הארץ ומלואה. ביום ב', גדול יי' ומהולל מאד. בג', אלהים נצב בעדת אל. בד', אל נקמות יי'. בה', לאלהים (מ)עוז(י)נו. בו', יי' מלך גאות לבש. בשבת אומרים, מזמור שיר ליום השבת. במוספי שבת אומרים, שירת האזינו. וחולקין אותה לששה פרקים, ה'ז'י'ו' ל'ך'. ואו' פרק בכל שבת. גמרו השירה בו' שבתות חוזרין לראש. במנחה של שבת אומרים, אז ישיר משה, (כמרה) [ומי כמכה]. במוסף ראש השנה אומרים, הרנינו לאלהים. ואם חל להיות בחמשי אומרים, הסירותי מסבל שכמו. במנחה ראש השנה אומרים, קול יי' יחיל מדבר... קדש. ראש חדש שחל להיות בשבת שירת ראש חדש דוחה שירת שבת, כדי לפרסמו שהיום ראש חדש. 
<h3>[עץ חיים לרבינו יעקב ב''ר יהודה חזן מלונדרץ הלכ' עבודת בית המקדש פ''ג]</h3>
------
וביאר אחר כן שהשיר שהיו הלויים אומרים [ביום הראשון] מזמור לדוד לה' הארץ ומלואה ופרשו הטעם במסכת ראש השנה [ל''א ע''א] לרמז מעשה בראשית בשני גדול ה' ומהולל מאד מפני שבו נחלקו המים והיו קצת הרקיעים תחתיהם כדכתיב [בראשית א'] ויבדל אלהים בין המים וכו' ובשלישי אלהים נצב בעדת אל מפני שבו נראתה הארץ שבני אדם יושבים בה ועליהם הוא הדין והמשפט ברביעי אל נקמות ה' וכו' שבו נבראו מאורות שקצת העולם תועים ויצפו לנקמת מי שהוא עליהם בחמשי הרנינו לאלהים עוזנו מפני שבו נבראו בעלי חיים שבקצתם נראים דברים מחדשים דומים לפלאים שגורמים להיות הרואים משבחים את בוראם בששי ה' מלך גאות לבש שבו נברא אדם שהוא תכלית היצירה והמכוון ממנה להשיגו מכבוד השם כפי מה שבטבע האנושי להשיגו בשבת מזמור שיר ליום השבת רומז לעולם שכלו שבת ומנוחה לחיי עולם שהוא הוא התכלית ובמוספי שבת ומנחה ומוסף ראש השנה ובמנחה ובראש חדש מזמורים אחרים וכבר ביארנו הכל במסכת ראש השנה.
זהו סדר התמיד לעבודת בית אלהינו ית' וית' זכרו וכסדר של שחרית כך הוא סדר של בין הערבים חוץ מהרמת הדשן שבמזבח החיצון וסדור המערכות שאינן אלא בשחרית וכן לא היה שם פייס אלא הזוכה באחת מהן בשחרית זוכה בה לערב. 
<h3>[חדושי המאירי]</h3>
------
[ר''ה ל' ע''ב] תמיד של ר''ה [שחרית] קרב כהלכתו ואומרי' [שיר] של חול לפי שרוב שנים לא היו באין עדים אלא אחר תמיד של שחרית, במוסף אומרים הרנינו לאלקי' עזנו הריעו לאלקי יעקב, במנחה אומר קול ה' יחיל מדבר להזכיר זכות קול שופר דמתן תורה. וכשחל ר''ה בחמישי בשבת ששיר של חול הוא הרנינו לא היו אומרים בשחרית הרנינו מפני שחוזר וכופלו אלא אומר הסירותי מסבל שכמו לפי שבר''ה יצא יוסף מבית האסורין ובמוסף אם באו עדים אחר תמיד של שחר יאמרו הרנינו לפי שעדיין לא באו עדים אומרי' הרנינו אע''פי שכבר אמרוהו בשחר. 
<h3>[חי' הרשב''ץ — ר''ה]</h3>
------
חמשה דברים יש כל אחד חלק אחד מששים מחמשה דברים אחרים אש אחד מששים בגיהנם. דבש אחד מששים במן. שבת אחד מששים בעולם הבא. שינה אחד מששים במיתה. חלום אחד מששים בנבואה. 
<h3>[כל בו סימן קי''ח]</h3>
------
מתני', נכנס (יוצא) והשתחוה, [צ''ל] נכנס והשתחוה, תיבת יוצא ל''ש. אחז הסגן בימינו והעלהו והושיט לו, [צ''ל] אחז הסגן הכהן גדול בימינו והעלהו הושיט לו. ושתי חצוצרות בידם. עי' תוס' ערכין [דף י' ע''ב]. [שיטה מקובצת].------

