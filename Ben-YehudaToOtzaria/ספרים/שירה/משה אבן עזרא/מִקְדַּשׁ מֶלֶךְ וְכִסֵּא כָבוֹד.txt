<h1>[מִקְדַּשׁ מֶלֶךְ וְכִסֵּא כָבוֹד]</h1>
משה אבן עזרא
<p>לקרובה א'</p>
<blockquote><p>מִקְדַּשׁ מֶלֶךְ וְכִסֵּא כָבוֹד מֵרֹאשׁוֹ</p><p>אֱלֹהִים יָשַׁב עַל כִּסֵּא קָדְשׁוֹ:   [תה' מז, ט]אֶת עַם זֶה בָּחַר וְצִוָּה לְהַקְדִּישׁוֹ</p><p>אֱלֹהִים דִּבֶּר בְּקָדְשׁוֹ:     [שם' ס, ח]</p></blockquote>
<blockquote><p>נַחֲלַת צְבִי צִוָּה לְהוֹרִישׁוֹ</p><p>נִשְׁבַּע אֲדֹנָי אֱלֹהִים בְּקָדְשׁוֹ:   [עמ' ד, ב]יוֹם יוֹם יְהוֹדוּהוּ וּמִדֵּי חֹדֶשׁ בְּחָדְשׁוֹ</p><p>יִתְהַלְלוּ בְּשֵׁם קָדְשׁוֹ:      [תה' קה, ג]</p></blockquote>
<blockquote><p>מִכָּל עַם בְּחָרָם אֲשֶׁר מִהֲרוּ לְהַכְחִישׁוֹ</p><p>מָרוּ וְעִצְּבוּ אֶת רוּחַ קָדְשׁוֹ:    [ישע' סג, י]שָׁלַח צִיר נֶאֱמָן לְהַגִּישׁוֹ</p><p>שָׂם בְּקִרְבּוֹ אֶת רוּחַ קָדְשׁוֹ:   [שם' שם, יא]הוֹד קוֹלוֹ הִשְׁמִיעוֹ לְשׁוֹבֵב נַפְשׁוֹ</p><p>הִשְׁקִיף מִמְּעוֹן קָדְשׁוֹ:     [תה' קב, כ]בָּנָה לוֹ יָד וָשֵׁם בְּמִקְדָּשׁוֹ</p><p>בְּעִיר אֱלֹהֵינוּ הַר קָדְשׁוֹ:   [תה' מח, ב]נִהֲלוֹ לִמְעוֹן מַרְגֹּעוֹ וְנָפְשׁוֹ</p><p>נָתַן לוֹ יָתֵד בִּמְקוֹם קָדְשׁוֹ:   [עז' ט, ח]יָדוֹ נָשָׂא כִּי כִימֵי שִׁמְשׁוֹ</p><p>יָקוּם בִּמְקוֹם קָדְשׁוֹ:    [תה' כד, ג]</p></blockquote>
<blockquote><p>עֲטֶרֶת דָּתוֹ וּכְלִיל חֻקָּיו שָׂם בְּרֹאשׁוֹ</p><p>עַל כִּסֵּא קָדְשׁוֹ:       [שם' מז, ט]</p></blockquote>
<blockquote><p>קָשְׁטוֹ יְחַוּוּ עַמִּי וּלְבָבִי בְרַחֲשׁוֹ</p><p>קְרָבַי אֶת שֵׁם קָדְשׁוֹ:     [שם' קג, א]</p></blockquote>
<blockquote><p>בֹּאוּ שְׁעָרָיו מְפַחֲדִים מִיקֹד אִשּׁוֹ</p><p>בָּרְכוּ כָּל בָּשָׂר אֶת שֵׁם קָדְשׁוֹ:  [שם' קמ, כא]בָּנָיו נוֹעֲדוּ וְהוֹדוּ לְזֵכֶר קָדְשׁוֹ</p><p>בּוֹ יִשְׂמַח לִבֵּנוּ כִּי בְשֵׁם קֶדְשׁוֹ:  [שם' לג, כא]נֹכַח בֵּית הַמֶּלֶךְ לְשִׁכְנוֹ תִדְרְשׁוֹ</p><p>נֵעוֹר מִמְּעוֹן קָדְשׁוֹ:     [זכר',ב, יז]עֻזּוֹ דִרְשׁוּ וּפָנָיו תָּמִיד בַּקְּשׁוּ</p><p>עַתָּה יַעֲנֵהוּ מִשְּׁמֵי קָדְשׁוֹ:   [תה' כ, ז]זֶה הַיּוֹם יְצַו מֵחֶטְאוֹ לְהַפְרִישׁוֹ</p><p>זָכַר אֶת דְּבַר קָדְשׁוֹ:    [ שם' קה, מב]</p></blockquote>
<blockquote><p>רָצִים הַיּוֹם וְכָל הַלַּיְלָה לֹא יֶחֱשׁוּ</p><p>רוֹמְמוּ אֲדֹנָי אֱלֹהֵינוּ וְהִשְׁתַּחֲווּ לְהַר קָדְשׁוֹ: [שם' צט, ט]הַיּוֹם תָּבֹא תְפִלָּתָם לְפָנָיו לִמְעוֹן קָדְשׁוֹ</p><p>מִפְּנֵי אֲדֹנָי וּמִפְּנֵי דִּבְרֵי קָדְשׁוֹ:    [ירמ' כג, ט] </p></blockquote>