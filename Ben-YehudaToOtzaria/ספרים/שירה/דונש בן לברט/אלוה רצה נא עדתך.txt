<h1>אלוה רצה נא עדתך</h1>
דונש בן לברט
<br/>
<blockquote><p><a class="footnote" href="#fn:1" id="fnref:1" title="see footnote"><sup>1</sup></a></p></blockquote>
<br/>
<blockquote><p>אֱלוֹהַּ רְצֵה נָא עֲדָתֶךָ</p><p>נוֹאֲמִים כָּל מִצְוֹתֶיךָ<a class="footnote" href="#fn:2" id="fnref:2" title="see footnote"><sup>2</sup></a></p><p>יְקַוּוּ לְבִנְיַן בֵּיתֶךָ</p><br/></blockquote>
<blockquote><p>וְיִרְאוּ טוּבְךָ וּמוֹפְתֶיךָ<a class="footnote" href="#fn:3" id="fnref:3" title="see footnote"><sup>3</sup></a></p><p>[5] וּבָרֵךְ אֶת נַחֲלָתֶךָ<a class="footnote" href="#fn:4" id="fnref:4" title="see footnote"><sup>4</sup></a></p><br/></blockquote>
<blockquote><p>דְּרשׁ נָא שְׁלוֹמָם וְטוֹבָתָם<a class="footnote" href="#fn:5" id="fnref:5" title="see footnote"><sup>5</sup></a></p><p>וְהָשֵׁב שְׁבוּתָם וְגָלוּתָם<a class="footnote" href="#fn:6" id="fnref:6" title="see footnote"><sup>6</sup></a></p><p>נְקִיִּים לְאֶרֶץ אֲבוֹתָם</p><br/></blockquote>
<blockquote><p>וְאָז יָבִינוּ דָתֶךָ</p><p>[10] וְיַעֲמִידוּ תוֹרָתֶךָ<a class="footnote" href="#fn:7" id="fnref:7" title="see footnote"><sup>7</sup></a></p><br/></blockquote>
<blockquote><p>אֲמֵלָלִים בְּשִׁעְבּוּד מַלְכִיּוֹת</p><p>שְׂנוּיִים<a class="footnote" href="#fn:8" id="fnref:8" title="see footnote"><sup>8</sup></a> בְּכָל לֵב וּבְכָל פִּיּוֹת</p><p>בְּפִשְׁעָם נָפְלוּ בְתַחְתִּיּוֹת</p><br/></blockquote>
<blockquote><p>הֲקִימֵם בְּרֹב טוֹבוֹתֶיךָ</p><p>[15] וּזְכֹר לָהֶם בְּרִיתֶךָ<a class="footnote" href="#fn:9" id="fnref:9" title="see footnote"><sup>9</sup></a></p><br/></blockquote>
<blockquote><p>נְחֵה עַמְּךָ אֶל מִשְׁכְּנֵיהֶם</p><p>יָחִיד אַתָּה אֱלֹהֵיהֶם</p><p>הֵם<a class="footnote" href="#fn:10" id="fnref:10" title="see footnote"><sup>10</sup></a> וּנְשֵׁיהֶם וּבְנֵיהֶם<a class="footnote" href="#fn:11" id="fnref:11" title="see footnote"><sup>11</sup></a></p><br/></blockquote>
<blockquote><p>כִּי הֵם צֹאן מַרְעִיתֶךָ<a class="footnote" href="#fn:12" id="fnref:12" title="see footnote"><sup>12</sup></a></p><p>[20] וּמְשַׁמְּרִים עֵדוֹתֶיךָ<a class="footnote" href="#fn:13" id="fnref:13" title="see footnote"><sup>13</sup></a></p><br/></blockquote>
<blockquote><p>וְאַתֶּם חֲכָמִים וְתַלְמִידִים</p><p>דּוֹרְשִׁים רְצוֹן אֵל וּמוֹדִים</p><p>הַיּוֹם שִׂמְחַת הַיְּהוּדִים</p><br/></blockquote>
<blockquote><p>חַדֵּשׁ זְמִירוֹת בֵּיתֶךָ</p><p>[25] קָדוֹשׁ וְנוֹרָא בְמוֹפְתֶיךָ<a class="footnote" href="#fn:14" id="fnref:14" title="see footnote"><sup>14</sup></a></p><br/></blockquote>
<ol><li id="fn:1"><p>בכתב–יד במחזור והראן שהיה בידי שד"ל (עיין להלן)  ונמכר לספריה על שם בודלי. לא מצאתיו רשום בקטלוג נויבואיר.</p><p>נדפס רק פעם אחת בנחלת שד"ל, אוצר טוב, א (תרל"ט), עמ‘  14 (לא כרשום בד': תר"ם, 24). נזכר גם בצונץLiteraturgeschichte, עמ’ 707.</p><p>אקרוסטיכון: “אני דונש בן יהודה חזק”. מי היה דונש זהומתי חי איננו יודעים. חושבים, כי אין זה דונש בן לבראט, כי אין לנוחתימה כזו באף אחד משיריו. אולם מה היה השם העברי שלאביו של דונש בןלבראט? לפי ברנשטיין, תרביץ, טו (תש"ד), עמ' 98, הערה 10, נמצא השירבמחזור רומניה. אולם שד"ל רשם בפירוש, כי זה במחזור והראן.</p><p>רשות לאזהרות של שבועות.</p><p>המשקל הוא של שבע תנועות רצופות מבלי לקחת בחשבון  שואים נעים ושואים מורכבים פרט לשורות 11, 12, שבהן 8 תנועות.</p><p>המספרים של השורות לא נדפסו כראוי ועל הקורא למנות את  השורות (עיין הערות נוספות, עמ' קצא). <a class="reversefootnote" href="#fnref:1" title="return to body"> ↩</a></p></li><li id="fn:2"><p>[2] הכוונה לאזהרות הנאמרות בחג השבועות. <a class="reversefootnote" href="#fnref:2" title="return to body"> ↩</a></p></li><li id="fn:3"><p>[4] במקור: ויראו טובך ומופתיך הושיעה את עמך… הוספה על פי לשון הפסוק? (עיין הערה לש' 5). <a class="reversefootnote" href="#fnref:3" title="return to body"> ↩</a></p></li><li id="fn:4"><p>[5] תהלים כח, ט. <a class="reversefootnote" href="#fnref:4" title="return to body"> ↩</a></p></li><li id="fn:5"><p>[6] דברים כג, ז. <a class="reversefootnote" href="#fnref:5" title="return to body"> ↩</a></p></li><li id="fn:6"><p>[7] ירמיה לב, מד. <a class="reversefootnote" href="#fnref:6" title="return to body"> ↩</a></p></li><li id="fn:7"><p>[10] נחמיה י, לג. <a class="reversefootnote" href="#fnref:7" title="return to body"> ↩</a></p></li><li id="fn:8"><p>[10] = שנואים. <a class="reversefootnote" href="#fnref:8" title="return to body"> ↩</a></p></li><li id="fn:9"><p>[15] בראשית ט, טו. <a class="reversefootnote" href="#fnref:9" title="return to body"> ↩</a></p></li><li id="fn:10"><p>[15] הם = להם. <a class="reversefootnote" href="#fnref:10" title="return to body"> ↩</a></p></li><li id="fn:11"><p>[18] דברי הימים־ב כ, יג. <a class="reversefootnote" href="#fnref:11" title="return to body"> ↩</a></p></li><li id="fn:12"><p>[19] תהלים עט, יג. <a class="reversefootnote" href="#fnref:12" title="return to body"> ↩</a></p></li><li id="fn:13"><p>[20] שם קיט, קמו. <a class="reversefootnote" href="#fnref:13" title="return to body"> ↩</a></p></li><li id="fn:14"><p>[25] שם קיא, ט. <a class="reversefootnote" href="#fnref:14" title="return to body"> ↩</a></p></li></ol>