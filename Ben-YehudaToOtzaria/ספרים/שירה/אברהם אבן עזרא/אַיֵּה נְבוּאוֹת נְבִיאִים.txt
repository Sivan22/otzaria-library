<h1>אַיֵּה נְבוּאוֹת נְבִיאִים</h1>
אברהם אבן עזרא
<p>גאולה</p>
<blockquote><p>אַיֵּה נְבוּאוֹת נְבִיאִים קְדוּמִים / לְעַם הוּא מְפֻזָּר בֵּיןהָעַמִּים?</p></blockquote>
<blockquote><p>בְּגָלוּת וְדַלּוּת יוֹשֵׁב מַשְׁמִים, / כִּי אָרְכוּ לוֹ שָׁםהַיָּמִים.</p><p>בְּיַד יִשְׁמָעֵאל לְבוּז הָיִינוּ, / נַסְנוּ אֶל אֱדוֹם – לֹא חָיִינוּ,</p></blockquote>
<blockquote><p>וְלֹא אָמְרוּ: ׳מַה זֹּאת עָשִׂינוּ? / אֲשֵׁמִים אֲנַחְנוּ עַלאָחִינוּ!׳</p><p>רָעַת בֵּן בְּכוֹר הִבְהִילַתְהוּ, / אִם חַטָּאתוֹ אָז הִגְלַתְהוּ,</p></blockquote>
<blockquote><p>גְּבוּרַת אָב לֹא הִצִּילַתְהוּ – / חַיָּה רָעָה אֲכָלַתְהוּ.</p><p>הֵיךְ בַּת נָדִיב בְּיַד זָר מְכָרָהּ? / כִּי זוֹכֵר אֲנִי, בְּתוֹרָההוֹרָה:</p></blockquote>
<blockquote><p>אִם יִמְכֹּר אִישׁ בִּתּוֹ וְעָבְרָה – / לְעַם נָכְרִי לֹא יִמְשֹׁללְמָכְרָהּ!</p><p>מָכוּר בְּלֹא הוֹן – רַבּוּ מוֹשְׁלָיו, / לִפְנֵי אֵל חַי יַרְבֶּהמְשָׁלָיו,</p></blockquote>
<blockquote><p>אוּלַי נִכְמְרוּ רַחֲמָיו עָלָיו / וּבָא גֹאֲלוֹ הַקָּרֹב אֵלָיו.</p></blockquote>