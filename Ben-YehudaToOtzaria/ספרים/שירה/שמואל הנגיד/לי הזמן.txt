<h1>[לי הזמן]</h1>
שמואל הנגיד
<blockquote><p>— — ∪ — — —∪ — — — // — — ∪— — —∪ — — —</p></blockquote>
<blockquote><p>לִי הַזְּמַן<a class="footnote" href="#fn:1" id="fnref:1" title="see footnote"><sup>1</sup></a>, אָגִיל בְּתוֹךְ אָהְלִי, // בָּא גוֹאֲלִי, שָׁלְמוּ יְמֵי אֶבְלִי<a class="footnote" href="#fn:2" id="fnref:2" title="see footnote"><sup>2</sup></a>,</p></blockquote>
<blockquote><p>בָּא גוֹאֲלִי, הֵצִיץ וְהִשְׁגִּיחַ // מִן הַחֲרַכִּיםאַחֲרֵי כָּתְלִי<a class="footnote" href="#fn:3" id="fnref:3" title="see footnote"><sup>3</sup></a>.</p></blockquote>
<blockquote><p>כַּמָּה תְפַתֵּנִי<a class="footnote" href="#fn:4" id="fnref:4" title="see footnote"><sup>4</sup></a> וְתָסִיתאֶת // דּוֹדִי<a class="footnote" href="#fn:5" id="fnref:5" title="see footnote"><sup>5</sup></a> — אֲנִי לְדוֹדִי וְדוֹדִילִי<a class="footnote" href="#fn:6" id="fnref:6" title="see footnote"><sup>6</sup></a>.</p></blockquote>
<blockquote><p>אֶשַּׁק אֲנִי שֶׁאָהֲבָה נַפְשִׁי<a class="footnote" href="#fn:7" id="fnref:7" title="see footnote"><sup>7</sup></a>, // מַה תַּעֲשֶׂה אַתְּ<a class="footnote" href="#fn:8" id="fnref:8" title="see footnote"><sup>8</sup></a> לִי — אֲדֹנָי לִי<a class="footnote" href="#fn:9" id="fnref:9" title="see footnote"><sup>9</sup></a>!</p><br/></blockquote>
<ol><li id="fn:1"><p><strong>לי הזמן</strong> – השעה משחקת לי. <a class="reversefootnote" href="#fnref:1" title="return to body"> ↩</a></p></li><li id="fn:2"><p><strong>שלמו ימי אבלי</strong>־ על פי ישעיה ס כ: ושלמו ימיאבלך. <a class="reversefootnote" href="#fnref:2" title="return to body"> ↩</a></p></li><li id="fn:3"><p>על פי שיר השירים ב ח־ט: קול דודי הנה זה בא…הנהזה עומד אחר כתלנו משגיח מן החלונות מציץ מן החרכים. <a class="reversefootnote" href="#fnref:3" title="return to body"> ↩</a></p></li><li id="fn:4"><p><strong>תפתני</strong> – אתה ה‘מוכיח’ לעזב את דודי. <a class="reversefootnote" href="#fnref:4" title="return to body"> ↩</a></p></li><li id="fn:5"><p><strong>ותסית את דודי</strong> – לעזבני. <a class="reversefootnote" href="#fnref:5" title="return to body"> ↩</a></p></li><li id="fn:6"><p><strong>אני לדודי ודודי לי</strong> – שיר השירים ו ג. <a class="reversefootnote" href="#fnref:6" title="return to body"> ↩</a></p></li><li id="fn:7"><p><strong>שאהבה</strong> – את שאהבה. <strong>שאהבה נפשי</strong>־ שיר השיריםא ז. <a class="reversefootnote" href="#fnref:7" title="return to body"> ↩</a></p></li><li id="fn:8"><p><strong>את</strong> – אתה. <a class="reversefootnote" href="#fnref:8" title="return to body"> ↩</a></p></li><li id="fn:9"><p><strong>אדני לי</strong> – ולא ארא. <strong>מה תעשה את לי אדני לי</strong>־ על פי תהלים נו ה: באלהים בטחתי לא אירא מה יעשה בשר לי; תהלים נויב: באלהים בטחתי לא אירא מה יעשה אדם לי; תהלים קיח ו: יי לי…מהיעשה לי אדם. <a class="reversefootnote" href="#fnref:9" title="return to body"> ↩</a></p></li></ol>