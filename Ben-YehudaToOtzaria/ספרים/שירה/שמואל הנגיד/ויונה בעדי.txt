<h1>[ויונה בעדי]</h1>
שמואל הנגיד
<blockquote><p>∪ — — — ∪ — — — ∪ — — // ∪ — — — ∪ — — — ∪ — —</p></blockquote>
<blockquote><p>וְיוֹנָה בַעֲדִי עֶדְיָהּ שְׁבִיסִים<a class="footnote" href="#fn:1" id="fnref:1" title="see footnote"><sup>1</sup></a> // תְּקוֹנֵן בַּאֲמִירֵי<a class="footnote" href="#fn:2" id="fnref:2" title="see footnote"><sup>2</sup></a> הַהֲדַסִּים,</p></blockquote>
<blockquote><p>שְׁאִלְתִּיהָ: לְמִי תִבְכִּי וְלָמֶה? // הֱשִׁיבַתְנִי:עֲלֵי תוֹרִים וְסִיסִים<a class="footnote" href="#fn:3" id="fnref:3" title="see footnote"><sup>3</sup></a>.</p></blockquote>
<blockquote><p>עֲנִיתִיהָ: כְּמוֹ אֶבְכֶּה יְדִידַי // אֲשֶׁר הָלְכוּבְּאַהְבָתִי עֲמוּסִים<a class="footnote" href="#fn:4" id="fnref:4" title="see footnote"><sup>4</sup></a>.</p></blockquote>
<blockquote><p>עֲזָבוּנִי וְעֵינַי יִזְּלוּ דָם // עֲלֵי כַפַּי אֲשֶׁרלָהֶם פְּרוּשִׂים<a class="footnote" href="#fn:5" id="fnref:5" title="see footnote"><sup>5</sup></a>,</p></blockquote>
<blockquote><p>וְרָאִיתִי לְחָיֵיהֶם בְּבִכְיָם // כְּשׁוֹשַׁנִּיםזְרָקוּם הָרְסִיסִים<a class="footnote" href="#fn:6" id="fnref:6" title="see footnote"><sup>6</sup></a>.</p></blockquote>
<ol><li id="fn:1"><p><strong>בעדי עדיה שביסים</strong> – בתכשיטיה היפים. <strong>בעדיעדיה</strong> – על פי יחזקאל טז ז: בעדי עדיים. <strong>שביסים</strong> – ישעיה גיח. <a class="reversefootnote" href="#fnref:1" title="return to body"> ↩</a></p></li><li id="fn:2"><p><strong>באמירי</strong> – בענפי. <a class="reversefootnote" href="#fnref:2" title="return to body"> ↩</a></p></li><li id="fn:3"><p><strong>עלי תורים וסיסים</strong> – על היּוֹן והגוזלים. על פיירמיה ח ז: ותור וסיס. <a class="reversefootnote" href="#fnref:3" title="return to body"> ↩</a></p></li><li id="fn:4"><p><strong>אשר הלכו באהבתי עמוסים</strong> – אשר הלכו ונשאו אתםאת משא אהבתי להם. <a class="reversefootnote" href="#fnref:4" title="return to body"> ↩</a></p></li><li id="fn:5"><p><strong>פרושים</strong> – בתפלה שישובו. <strong>כפי אשר להםפרושים</strong> – על פי ישעיה א טו: ובפרשכם כפיכם; תהלים קמג ו: פרשתי ידיאליך. <a class="reversefootnote" href="#fnref:5" title="return to body"> ↩</a></p></li><li id="fn:6"><p>וראיתי את לחייהם בבכים בעת הפרידה כחבצלות לבנותשרסיסי הטל רססו אותן, כלומר ראיתי שגם הם בכו. <a class="reversefootnote" href="#fnref:6" title="return to body"> ↩</a></p></li></ol>