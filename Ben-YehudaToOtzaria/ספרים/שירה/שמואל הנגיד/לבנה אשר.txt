<h1>[לבנה אשר]</h1>
שמואל הנגיד
<blockquote><p>∪ — — ∪ — — — ∪ — — ∪ — — — ∪ —— ∪ — — — ∪ — — ∪— — —</p></blockquote>
<blockquote><p>לְבָנָה אֲשֶׁר נִבְרֵאת בְּאֶרֶץ לְמֶמְשֶׁלֶת //בְּיוֹמָם וְלַיִל<a class="footnote" href="#fn:1" id="fnref:1" title="see footnote"><sup>1</sup></a> עַל לְבָבוֹתלְאַט<a class="footnote" href="#fn:2" id="fnref:2" title="see footnote"><sup>2</sup></a> מִשְׁלִי<a class="footnote" href="#fn:3" id="fnref:3" title="see footnote"><sup>3</sup></a>!</p></blockquote>
<blockquote><p>בְּמֶה תִשְׁפְּטִי כוֹכָב<a class="footnote" href="#fn:4" id="fnref:4" title="see footnote"><sup>4</sup></a>,כְּאָח לִי<a class="footnote" href="#fn:5" id="fnref:5" title="see footnote"><sup>5</sup></a> חֲשַׁבְתִּיהוּ // וְנֶהְפַּךְ,בְּלִי פֶשַׁע, כְּרֶגַע, לְאַכְזָר לִי<a class="footnote" href="#fn:6" id="fnref:6" title="see footnote"><sup>6</sup></a></p></blockquote>
<blockquote><p>קְנוּ לִי צְבִי, שֶׁכָּל צְבָאיִם חֲמָדוּהוּ //לְיָפְיוֹ, בְּמַחְמַדִּים קְנִיתִים יְמֵי גָדְלִי</p></blockquote>
<blockquote><p>וְאֶרְאֶה הֲיֵשׁ עֵינָיו כְּעֵינֵי צְבִי נָס, אַ־ //חֲרֵי בָא לְתֻמּוֹ פַעֲמַיִם וְלָן אֶצְלִי<a class="footnote" href="#fn:7" id="fnref:7" title="see footnote"><sup>7</sup></a>.</p></blockquote>
<ol><li id="fn:1"><p><strong>לבנה אשר נבראת בארץ לממשלת ביומם וליל</strong> – עלפי בראשית א טז־יח: ויעש אלהים את שני המאורות הגדולים את המאור הגדוללממשלת היום ואת המאור הקטן לממשלת הלילה ואת הכוכבים ויתן אותם אלהיםברקיע השמים להיא על הארץ ולמשל ביום ובלילה. <a class="reversefootnote" href="#fnref:1" title="return to body"> ↩</a></p></li><li id="fn:2"><p><strong>לאט</strong> – ברחמים. <a class="reversefootnote" href="#fnref:2" title="return to body"> ↩</a></p></li><li id="fn:3"><p>אַתּ היפה, כלבנה, אשר, בנגוד ללבנה שבשמים, נבראתלמשל בארץ על לבבות יומם ולילה. <a class="reversefootnote" href="#fnref:3" title="return to body"> ↩</a></p></li><li id="fn:4"><p><strong>במה תשפטי כוכב</strong> – מה בעיניך דינו של בוגד,והרי את היא הבוגדת בי! <a class="reversefootnote" href="#fnref:4" title="return to body"> ↩</a></p></li><li id="fn:5"><p><strong>כאח לי</strong> – שיר השירים ה א. <a class="reversefootnote" href="#fnref:5" title="return to body"> ↩</a></p></li><li id="fn:6"><p>על דרך משל נתן לדוד, שמואל ב יב. <strong>ונהפך…לאכזרלי</strong> – על פי איוב ל כא: תהפך לאכזר לי. <a class="reversefootnote" href="#fnref:6" title="return to body"> ↩</a></p></li><li id="fn:7"><p>אפלו אתם קונים לי את הצבי היפה ביותר בכל המחמדיםשרכשתי לי בימי גדולתי אינו מגיע לקרסולי אהובי שברח ממני אחרי שנתן ליאת אהבתו מרצונו הטוב. <a class="reversefootnote" href="#fnref:7" title="return to body"> ↩</a></p></li></ol>