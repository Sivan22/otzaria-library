<h1>[דברו נא]</h1>
שמואל הנגיד
<blockquote><p>— ∪ — — ∪ — ∪ — — ∪ — — //— ∪ — — ∪ — ∪ — — ∪ — —</p></blockquote>
<blockquote><p>דַּבְּרוּ<a class="footnote" href="#fn:1" id="fnref:1" title="see footnote"><sup>1</sup></a> נָא לְבַתמְלָכִים<a class="footnote" href="#fn:2" id="fnref:2" title="see footnote"><sup>2</sup></a> כְּבוּדָה<a class="footnote" href="#fn:3" id="fnref:3" title="see footnote"><sup>3</sup></a> // הָאֱמוּנָה עֲלֵי קְצִיעוֹת וְקִדָּה<a class="footnote" href="#fn:4" id="fnref:4" title="see footnote"><sup>4</sup></a>,</p></blockquote>
<blockquote><p>הַיְשֵׁנָה בְּצָהֳרָיִם<a class="footnote" href="#fn:5" id="fnref:5" title="see footnote"><sup>5</sup></a> וְלָה נוֹתְ־ // נוֹת<a class="footnote" href="#fn:6" id="fnref:6" title="see footnote"><sup>6</sup></a> לְבֵיתָהּשְׁאֵר<a class="footnote" href="#fn:7" id="fnref:7" title="see footnote"><sup>7</sup></a> בְּלֹא הִין וּמִדָּה,</p></blockquote>
<blockquote><p>לֹא יְגֵעָה וְלֹא בְּפֶלֶךְ עֲמֵלָה<a class="footnote" href="#fn:8" id="fnref:8" title="see footnote"><sup>8</sup></a>, // לֹא שְׁחֹרָה וְלֹא לְבָנָה בְרֻדָּה<a class="footnote" href="#fn:9" id="fnref:9" title="see footnote"><sup>9</sup></a>,</p></blockquote>
<blockquote><p>שֵׁרְתוּהָ בְּנַעֲרוּתָהּ מְלָכוֹת<a class="footnote" href="#fn:10" id="fnref:10" title="see footnote"><sup>10</sup></a> // בַּעֲלוֹת תַּעֲנוּג וְשִׁדּוֹת וְשִׁדָּה<a class="footnote" href="#fn:11" id="fnref:11" title="see footnote"><sup>11</sup></a>:</p></blockquote>
<blockquote><p>יוֹם רְצוֹנֵךְ כְּיוֹם גְאֻלָּה בְּתוֹךְ לִ־ // בִּי,וְיוֹם זַעֲמֵךְ כְּיוֹם הַפְּקֻדָּה<a class="footnote" href="#fn:12" id="fnref:12" title="see footnote"><sup>12</sup></a>.</p></blockquote>
<ol><li id="fn:1"><p><strong>דברו</strong> – אמרו (את הדברים הכלולים בבית האחרון:‘יום רצונך כיום גאלה’ וכו'). <a class="reversefootnote" href="#fnref:1" title="return to body"> ↩</a></p></li><li id="fn:2"><p><strong>לבת מלכים</strong> – ליפה. <a class="reversefootnote" href="#fnref:2" title="return to body"> ↩</a></p></li><li id="fn:3"><p><strong>לבת מלכים כבודה</strong> – על פי תהלים מה יד: כבודהבת מלך. <a class="reversefootnote" href="#fnref:3" title="return to body"> ↩</a></p></li><li id="fn:4"><p><strong>האמונה עלי קציעות וקדה</strong> – על פי איכה ד ה:האמונים עלי תולע; תהלים מה ט: מר ואהלות קציעות כל בגדתיך; יחזקאל כזיט: קדה וקנה. <a class="reversefootnote" href="#fnref:4" title="return to body"> ↩</a></p></li><li id="fn:5"><p><strong>בצהרים</strong> – שנת הצהרים. <a class="reversefootnote" href="#fnref:5" title="return to body"> ↩</a></p></li><li id="fn:6"><p><strong>ולה נותנות</strong> ­– ויש לה שפחות הנותנות. <a class="reversefootnote" href="#fnref:6" title="return to body"> ↩</a></p></li><li id="fn:7"><p><strong>שאר</strong> – מזון. <a class="reversefootnote" href="#fnref:7" title="return to body"> ↩</a></p></li><li id="fn:8"><p><strong>לא יגעה ולא בפלך עמלה</strong> – מהתענג ומרך. על פימשלי לא יט: ידיה שלחה בכישור וכפיה תמכו פלך; כתובות ה ה: הכניסה לושפחה אחת לא טוחנת ולא אופה ולא מכבסת, שתים אינה מבשלת ואינה מיניקהאת בנה, שלש אינה מצעת המטה ואינה עושה בצמר, ארבע יושבתבקתדרא. <a class="reversefootnote" href="#fnref:8" title="return to body"> ↩</a></p></li><li id="fn:9"><p><strong>לא שחרה ולא לבנה ברדה</strong> – כלומר: היא בת ישראל,שאינה שחורה ביותר ולא לבנה ביותר אלא בינונית. על פי נגעים ב א: בניישראל אני כפרתן הרי הן כאשכרוע לא שחורים ולא לבנים אלאבינוניים. <a class="reversefootnote" href="#fnref:9" title="return to body"> ↩</a></p></li><li id="fn:10"><p><strong>שרתוה בנערותה מלכות</strong> – על פי ישעיה ס י:ומלכיהם ישרתונך; ישעיה מט כג: והיו מלכים אומניך ושרותיהםמיניקותיך. <a class="reversefootnote" href="#fnref:10" title="return to body"> ↩</a></p></li><li id="fn:11"><p>121 <a class="reversefootnote" href="#fnref:11" title="return to body"> ↩</a></p></li><li id="fn:12"><p>כזאת אמרו לה: היום שבו את מתרצית ומתפיסת אלי הואבלבי כיום גאולה, אבל היום שבו את זועמת וכועסת עלי הוא לי כיום המות.<strong>כיום הפקדה</strong> – על פי ישעיה י ג: ומה תעשו ליום פקדה. <a class="reversefootnote" href="#fnref:12" title="return to body"> ↩</a></p></li></ol>